[
    {
        "source_sentence": "大乘集菩薩學論卷第十二",
        "from": "T32n1636_012:0110a11_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_012:0110a13_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_012:0110a14_0",
        "context_with_next_sentence": true
    },
    {
        "source_sentence": "沙門臣日稱等奉　詔譯3清淨品第八之三「與無量百千萬俱胝眾住十善業道，後復生彼剎帝利婆羅門長者大種族中，財物豐饒庫藏盈溢，色相眷屬皆悉具足。",
        "from": "T32n1636_012:0110a19_13",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_012:0110a19_19",
        "context_with_next_sentence": true
    },
    {
        "source_sentence": "「若有女人得聞是藥師瑠璃光王如來名號受持者，後轉女身。",
        "from": "T32n1636_012:0110a21_6",
        "context_with_next_sentence": true
    },
    {
        "source_sentence": "」又《文殊莊嚴佛剎功德經》云：",
        "from": "T32n1636_012:0110a21_21",
        "context_with_next_sentence": true
    },
    {
        "source_sentence": "「妙吉祥言：",
        "from": "T32n1636_012:0110a22_3",
        "context_with_next_sentence": true
    },
    {
        "source_sentence": "『我亦恭敬是惠上菩薩、光幢菩薩、如意願菩薩、寂根菩薩。",
        "from": "T32n1636_012:0110a23_10",
        "context_with_next_sentence": true
    },
    {
        "source_sentence": "若有女人持是四菩薩名號者，得轉女身，後不復受。",
        "from": "T32n1636_012:0110a24_14",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_012:0110a25_2",
        "context_with_next_sentence": true
    },
    {
        "source_sentence": "對治行略如前說，制止力今當說。",
        "from": "T32n1636_012:0110a25_17",
        "context_with_next_sentence": true
    },
    {
        "source_sentence": "如《地藏經》云：",
        "from": "T32n1636_012:0110a26_4",
        "context_with_next_sentence": true
    },
    {
        "source_sentence": "「若菩薩摩訶薩離殺生者，即是施與一切眾生無憂無怖及無悲惱驚懾毛竪。",
        "from": "T32n1636_012:0110a27_16",
        "context_with_next_sentence": true
    },
    {
        "source_sentence": "以斯善根果報，所有前際乘五趣輪溺生死海因是殺生造身語意一切業障、自作教他及隨喜作，由此遠離殺生輪故，一切摧滅乃至不受其報。",
        "from": "T32n1636_012:0110b02_4",
        "context_with_next_sentence": true
    },
    {
        "source_sentence": "於現身中得壽命長遠，諸天及人之所愛樂。",
        "from": "T32n1636_012:0110b03_4",
        "context_with_next_sentence": true
    },
    {
        "source_sentence": "復次善男子！",
        "from": "T32n1636_012:0110b03_10",
        "context_with_next_sentence": true
    },
    {
        "source_sentence": "若菩薩摩訶薩乃至盡形壽離不與取，即是施與一切眾生無憂無怖及無熱惱，不生動亂，於自財利而行喜足，終不希取非法之利。",
        "from": "T32n1636_012:0110b06_10",
        "context_with_next_sentence": true
    },
    {
        "source_sentence": "以斯善根乃至因是遠離不與取故，一切業障摧滅無餘不受其報。",
        "from": "T32n1636_012:0110b08_1",
        "context_with_next_sentence": true
    },
    {
        "source_sentence": "」以要言之，如是十不善業道，亦能對壞自所修善。",
        "from": "T32n1636_012:0110b09_3",
        "context_with_next_sentence": true
    },
    {
        "source_sentence": "如《月燈經》云：",
        "from": "T32n1636_012:0110b09_11",
        "context_with_next_sentence": true
    },
    {
        "source_sentence": "「聞瞋滅罪者，如說凡愚不實瞋罵誹謗者，安住忍伏，盡諸往昔所造罪業及於菩薩所起瞋等。",
        "from": "T32n1636_012:0110b11_10",
        "context_with_next_sentence": true
    },
    {
        "source_sentence": "」論曰：",
        "from": "T32n1636_012:0110b12_2",
        "context_with_next_sentence": true
    },
    {
        "source_sentence": "制止力已如前說，依止力今當說。",
        "from": "T32n1636_012:0110b12_17",
        "context_with_next_sentence": true
    },
    {
        "source_sentence": "故諸緣起中釋云：",
        "from": "T32n1636_012:0110b13_6",
        "context_with_next_sentence": true
    },
    {
        "source_sentence": "若能歸依佛者，不墮惡道，捨此人身得生天趣。",
        "from": "T32n1636_012:0110b14_7",
        "context_with_next_sentence": true
    },
    {
        "source_sentence": "若法若僧亦同上說。",
        "from": "T32n1636_012:0110b14_16",
        "context_with_next_sentence": true
    },
    {
        "source_sentence": "又《慈氏解脫經》說：",
        "from": "T32n1636_012:0110b15_6",
        "context_with_next_sentence": true
    },
    {
        "source_sentence": "「菩薩淨諸罪業者，諸不善法遍若大地而劫火起時一切所有無不燒者。",
        "from": "T32n1636_012:0110b16_16",
        "context_with_next_sentence": true
    },
    {
        "source_sentence": "乃至譬若有人以喝吒迦汁一兩點千兩鐵而作黃金，非彼多鐵能令少汁而返成鐵。",
        "from": "T32n1636_012:0110b18_16",
        "context_with_next_sentence": true
    },
    {
        "source_sentence": "此發一切智心亦復如是，以一善根迴向智，能攝受一切業煩惱障成一切法智，非諸業煩惱障能令一切智心而為煩惱。",
        "from": "T32n1636_012:0110b21_11",
        "context_with_next_sentence": true
    },
    {
        "source_sentence": "善男子！",
        "from": "T32n1636_012:0110b21_15",
        "context_with_next_sentence": true
    },
    {
        "source_sentence": "又若有人持以一燈入照暗室，即時能破千年敻古之暗。",
        "from": "T32n1636_012:0110b23_2",
        "context_with_next_sentence": true
    },
    {
        "source_sentence": "此發一切智心亦復如是，如入一眾生心無明暗室，俱能破壞百千不可說劫敻古業煩惱障，發智光明。",
        "from": "T32n1636_012:0110b25_9",
        "context_with_next_sentence": true
    },
    {
        "source_sentence": "善男子！",
        "from": "T32n1636_012:0110b25_13",
        "context_with_next_sentence": true
    },
    {
        "source_sentence": "如大龍王首戴如意摩尼寶王冠，無他冤敵等怖。",
        "from": "T32n1636_012:0110b26_14",
        "context_with_next_sentence": true
    },
    {
        "source_sentence": "此菩提心亦復如是，若菩薩具大悲心，無有惡道冤敵等怖。",
        "from": "T32n1636_012:0110b28_2",
        "context_with_next_sentence": true
    },
    {
        "source_sentence": "」《優波離所問經》云：",
        "from": "T32n1636_012:0110b28_13",
        "context_with_next_sentence": true
    },
    {
        "source_sentence": "「此住大乘菩薩摩訶薩，於初日分時有毀犯罪，當中日分時不捨行一切智心，如是菩薩得戒蘊具足。",
        "from": "T32n1636_012:0110c01_15",
        "context_with_next_sentence": true
    },
    {
        "source_sentence": "若中日分時有毀犯罪，當後日分時不捨行一切智心，則菩薩戒蘊亦復具足。",
        "from": "T32n1636_012:0110c03_11",
        "context_with_next_sentence": true
    },
    {
        "source_sentence": "我應復說如是次第。",
        "from": "T32n1636_012:0110c04_1",
        "context_with_next_sentence": true
    },
    {
        "source_sentence": "佛言：",
        "from": "T32n1636_012:0110c04_4",
        "context_with_next_sentence": true
    },
    {
        "source_sentence": "『優波離！",
        "from": "T32n1636_012:0110c04_9",
        "context_with_next_sentence": true
    },
    {
        "source_sentence": "此住大乘菩薩或時捨戒學處，然於彼菩薩勿起惡作亦勿隨轉。",
        "from": "T32n1636_012:0110c05_15",
        "context_with_next_sentence": true
    },
    {
        "source_sentence": "若復於彼聲聞乘者展轉說，為有毀犯罪。",
        "from": "T32n1636_012:0110c06_14",
        "context_with_next_sentence": true
    },
    {
        "source_sentence": "然聲聞人謂失戒蘊，應如是知。",
        "from": "T32n1636_012:0110c07_9",
        "context_with_next_sentence": true
    },
    {
        "source_sentence": "』」乃至廣說。",
        "from": "T32n1636_012:0110c07_16",
        "context_with_next_sentence": true
    },
    {
        "source_sentence": "9 忍辱品忍辱品第九論曰：",
        "from": "T32n1636_012:0110c09_2",
        "context_with_next_sentence": true
    },
    {
        "source_sentence": "此不遠離有多門轉，而善守護令戒長養，如是離業障縛、破煩惱結，乃至聞忍不忍減失精進怠墮俱故。",
        "from": "T32n1636_012:0110c11_8",
        "context_with_next_sentence": true
    },
    {
        "source_sentence": "或復不聞不知等持方便，由無方便淨諸煩惱，是故懈退。",
        "from": "T32n1636_012:0110c12_15",
        "context_with_next_sentence": true
    },
    {
        "source_sentence": "唯聞修習了雜亂行，謂誦習勤苦依止山林。",
        "from": "T32n1636_012:0110c13_14",
        "context_with_next_sentence": true
    },
    {
        "source_sentence": "彼脩行者暫息雜亂而心無等持，然此止息亦等持攝尚無少果，況餘淨諸煩惱設修此觀亦亡少善，乃至說淨諸煩惱。",
        "from": "T32n1636_012:0110c16_9",
        "context_with_next_sentence": true
    },
    {
        "source_sentence": "《法集經》云：",
        "from": "T32n1636_012:0110c16_16",
        "context_with_next_sentence": true
    },
    {
        "source_sentence": "「此說忍有三種，謂安住苦忍、諦察法忍、耐冤害忍。",
        "from": "T32n1636_012:0110c17_17",
        "context_with_next_sentence": true
    },
    {
        "source_sentence": "安住苦忍者，得究竟行對治苦怖及得除遣著樂之愛。",
        "from": "T32n1636_012:0110c19_2",
        "context_with_next_sentence": true
    },
    {
        "source_sentence": "」餘二種惱，彼云何說？",
        "from": "T32n1636_012:0110c19_13",
        "context_with_next_sentence": true
    },
    {
        "source_sentence": "謂瞋恚懈怠等。",
        "from": "T32n1636_012:0110c19_20",
        "context_with_next_sentence": true
    },
    {
        "source_sentence": "《月燈經》云：",
        "from": "T32n1636_012:0110c20_6",
        "context_with_next_sentence": true
    },
    {
        "source_sentence": "「著樂之者亦不捨苦。",
        "from": "T32n1636_012:0110c20_16",
        "context_with_next_sentence": true
    },
    {
        "source_sentence": "」又《寶雲經》說：",
        "from": "T32n1636_012:0110c20_25",
        "context_with_next_sentence": true
    },
    {
        "source_sentence": "「若內懷憂悲苦惱者，住方便調伏忍。",
        "from": "T32n1636_012:0110c21_16",
        "context_with_next_sentence": true
    },
    {
        "source_sentence": "」《最上授所問經》云：",
        "from": "T32n1636_012:0110c22_5",
        "context_with_next_sentence": true
    },
    {
        "source_sentence": "「復次長者！",
        "from": "T32n1636_012:0110c22_11",
        "context_with_next_sentence": true
    },
    {
        "source_sentence": "在家菩薩應當遠離不如理損害，勿著世間八法，所得妻孥及諸受用財穀豐饒不以高舉逸豫，設諸衰弊亦不低下愁惱。",
        "from": "T32n1636_012:0110c25_4",
        "context_with_next_sentence": true
    },
    {
        "source_sentence": "應如是觀察諸有為相幻化所造，起高舉處息滅罪報，謂此父母妻子奴婢僕從親眷朋屬等，彼既非我、我亦非彼。",
        "from": "T32n1636_012:0110c27_16",
        "context_with_next_sentence": true
    },
    {
        "source_sentence": "如有偈云：",
        "from": "T32n1636_012:0110c28_1",
        "context_with_next_sentence": true
    },
    {
        "source_sentence": "『若有所幹集，由何起愁惱？",
        "from": "T32n1636_012:0110c28_14",
        "context_with_next_sentence": true
    },
    {
        "source_sentence": "或無所幹集，亦何起愁惱？",
        "from": "T32n1636_012:0110c29_4",
        "context_with_next_sentence": true
    },
    {
        "source_sentence": "為所幹集者。",
        "from": "T32n1636_012:0110c29_10",
        "context_with_next_sentence": true
    },
    {
        "source_sentence": "』」以癡恚惱悶絕疲懈故，或執著勇悍起大過咎，癡迷追悔須臾夭壽，應遠離此無益是難。",
        "from": "T32n1636_012:0111a02_10",
        "context_with_next_sentence": true
    },
    {
        "source_sentence": "論曰：",
        "from": "T32n1636_012:0111a03_2",
        "context_with_next_sentence": true
    },
    {
        "source_sentence": "云何捨是愁惱？",
        "from": "T32n1636_012:0111a03_9",
        "context_with_next_sentence": true
    },
    {
        "source_sentence": "謂發輕軟心者。",
        "from": "T32n1636_012:0111a03_16",
        "context_with_next_sentence": true
    },
    {
        "source_sentence": "如《最上問經》云：",
        "from": "T32n1636_012:0111a04_4",
        "context_with_next_sentence": true
    },
    {
        "source_sentence": "「於此遠離，則令心柔軟如覩羅綿。",
        "from": "T32n1636_012:0111a04_20",
        "context_with_next_sentence": true
    },
    {
        "source_sentence": "」又《華嚴經》云：",
        "from": "T32n1636_012:0111a05_6",
        "context_with_next_sentence": true
    },
    {
        "source_sentence": "「應如勝財王童女發如是心滅諸煩惱，以無能勝心破諸瞋忿，以不動心於眾生海而不退墮深心境界。",
        "from": "T32n1636_012:0111a07_10",
        "context_with_next_sentence": true
    },
    {
        "source_sentence": "」論曰：",
        "from": "T32n1636_012:0111a08_2",
        "context_with_next_sentence": true
    },
    {
        "source_sentence": "脩習此者不以為難。",
        "from": "T32n1636_012:0111a08_11",
        "context_with_next_sentence": true
    },
    {
        "source_sentence": "如其所有，愚者尚爾。",
        "from": "T32n1636_012:0111a09_1",
        "context_with_next_sentence": true
    },
    {
        "source_sentence": "至若擔夫耕農畋獵，剋苦脩習、荷負鄙事悕微細果，塵穢不淨心無悔惱，況復此等諸妙樂行，諸菩薩樂為最勝事趣無上果。",
        "from": "T32n1636_012:0111a11_16",
        "context_with_next_sentence": true
    },
    {
        "source_sentence": "又如諸鄙賤者少不饒益，於身難作尚無廢壞，但自繫念剛強領納如決勝負。",
        "from": "T32n1636_012:0111a13_11",
        "context_with_next_sentence": true
    },
    {
        "source_sentence": "況復此等長時無益受諸苦惱，由何於善法財少不悕取？",
        "from": "T32n1636_012:0111a14_17",
        "context_with_next_sentence": true
    },
    {
        "source_sentence": "地獄治罰世間賊害、獄卒守護按治無遺，隨處遇會極為痛惱，使勿為冤。",
        "from": "T32n1636_012:0111a16_11",
        "context_with_next_sentence": true
    },
    {
        "source_sentence": "於久遠時無諸繫縛，捍勞忍苦破煩惱賊淨盡無餘，於三有中被勝甲冑，執持器仗敗諸魔冤解眾生縛，由先脩習以少剋苦而得成就。",
        "from": "T32n1636_012:0111a19_11",
        "context_with_next_sentence": true
    },
    {
        "source_sentence": "於諸眾生脩苦樂想，謂諸苦生時如其處所脩習樂想，住樂想者即能成辦此果得三摩地，名超諸法樂。",
        "from": "T32n1636_012:0111a21_18",
        "context_with_next_sentence": true
    },
    {
        "source_sentence": "如《父子集會經》云：",
        "from": "T32n1636_012:0111a22_9",
        "context_with_next_sentence": true
    },
    {
        "source_sentence": "「佛言：",
        "from": "T32n1636_012:0111a22_13",
        "context_with_next_sentence": true
    },
    {
        "source_sentence": "『有三摩地名超諸法樂。",
        "from": "T32n1636_012:0111a23_2",
        "context_with_next_sentence": true
    },
    {
        "source_sentence": "若菩薩得是三摩地者，於諸事緣受如是樂、受不苦不樂。",
        "from": "T32n1636_012:0111a24_8",
        "context_with_next_sentence": true
    },
    {
        "source_sentence": "非一因緣如其處所而得樂想，譬若有人以因緣故，斷截手足及耳鼻等，耳鼻斷已如其處所而得樂想，及以鞭杖之所打扑翻如樂想，或為牢獄繫閉捶撻。",
        "from": "T32n1636_012:0111a27_17",
        "context_with_next_sentence": true
    },
    {
        "source_sentence": "謂作衣者、然酥燈者、然油燈者、碾蔗漿等者，如其處所而住樂想。",
        "from": "T32n1636_012:0111a29_8",
        "context_with_next_sentence": true
    },
    {
        "source_sentence": "作鵂鶹面者、作師子面者、撚曝󰱭者，乃至造金錢者、造飲食者、供象酒等者，翻如樂想。",
        "from": "T32n1636_012:0111b02_9",
        "context_with_next_sentence": true
    },
    {
        "source_sentence": "或為挑目破壞命根，諸有損害及墮首等，翻如樂想。",
        "from": "T32n1636_012:0111b03_12",
        "context_with_next_sentence": true
    },
    {
        "source_sentence": "無苦樂想。",
        "from": "T32n1636_012:0111b03_17",
        "context_with_next_sentence": true
    },
    {
        "source_sentence": "所以者何？",
        "from": "T32n1636_012:0111b04_2",
        "context_with_next_sentence": true
    },
    {
        "source_sentence": "此菩薩摩訶薩如是願力長夜修作，若我為諸走使得近妙樂；",
        "from": "T32n1636_012:0111b05_9",
        "context_with_next_sentence": true
    },
    {
        "source_sentence": "若我為罪犯者，亦以承事尊重恭敬供養，一切時處得近妙樂。",
        "from": "T32n1636_012:0111b06_17",
        "context_with_next_sentence": true
    },
    {
        "source_sentence": "若遇惡言譏刺打扑刀仗割截乃至諸壞命根，一切所有得菩提樂，成證阿耨多羅三藐三菩提果。",
        "from": "T32n1636_012:0111b09_3",
        "context_with_next_sentence": true
    },
    {
        "source_sentence": "具足如是作意、如是事業、如是願力，亦復具足一切眾生隨知樂想親近脩習，於彼業報多所脩作，而得超諸法樂三摩地。",
        "from": "T32n1636_012:0111b11_16",
        "context_with_next_sentence": true
    },
    {
        "source_sentence": "若時菩薩得至一切法樂三摩地者，是故得大不動、壞諸魔事，由是方便圓滿一切捨施、成就一切難行苦行、堅牢一切忍辱、策勵一切精進、助修一切禪定智惠，是故常喜。",
        "from": "T32n1636_012:0111b15_15",
        "context_with_next_sentence": true
    },
    {
        "source_sentence": "』」如《月燈經》說：",
        "from": "T32n1636_012:0111b16_1",
        "context_with_next_sentence": true
    },
    {
        "source_sentence": "「常喜尊重，常住正見。",
        "from": "T32n1636_012:0111b16_12",
        "context_with_next_sentence": true
    },
    {
        "source_sentence": "」又《無盡意經》云：",
        "from": "T32n1636_012:0111b16_22",
        "context_with_next_sentence": true
    },
    {
        "source_sentence": "「何等為喜？",
        "from": "T32n1636_012:0111b17_2",
        "context_with_next_sentence": true
    },
    {
        "source_sentence": "謂喜念法清淨信樂，發踊躍心不生懈怠，無諸熱惱不求五欲之樂，不離一切法樂。",
        "from": "T32n1636_012:0111b18_19",
        "context_with_next_sentence": true
    },
    {
        "source_sentence": "由心建立身喜覺喜，起適悅意樂如來身莊嚴相好，希求善巧、聽法無厭、依實法行。",
        "from": "T32n1636_012:0111b20_18",
        "context_with_next_sentence": true
    },
    {
        "source_sentence": "由法生喜愛樂淨信，然於眾生覺了無礙。",
        "from": "T32n1636_012:0111b21_15",
        "context_with_next_sentence": true
    },
    {
        "source_sentence": "以最勝欲勤求佛法不捨法欲，廣大信解諸佛妙法示解脫乘。",
        "from": "T32n1636_012:0111b23_4",
        "context_with_next_sentence": true
    },
    {
        "source_sentence": "發最上心除慳悋心。",
        "from": "T32n1636_012:0111b23_13",
        "context_with_next_sentence": true
    },
    {
        "source_sentence": "若初發心施、當施、施已三輪清淨，歡喜布施。",
        "from": "T32n1636_012:0111b24_14",
        "context_with_next_sentence": true
    },
    {
        "source_sentence": "於妙尸羅亦常清淨，由持淨戒攝諸毀禁，而常超越諸惡道怖，向佛禁戒堅固無毀。",
        "from": "T32n1636_012:0111b26_11",
        "context_with_next_sentence": true
    },
    {
        "source_sentence": "正使他人惡來罵辱，於語言道心不加報樂然故忍，變以尊重逮無憍慢，貌常溫恭遠離顰蹙，先以愛語無諂無佞。",
        "from": "T32n1636_012:0111b29_2",
        "context_with_next_sentence": true
    },
    {
        "source_sentence": "淨意不邪心不麁澁，見諸勝己亦無曲抑，不覘乖謬不揚他失，修和敬法，於菩薩眾敬如佛使，敬諸佛法惜過身命。",
        "from": "T32n1636_012:0111c02_13",
        "context_with_next_sentence": true
    },
    {
        "source_sentence": "於諸師長如己父母，護諸眾生猶如一子，於和尚阿闍梨敬如佛想。",
        "from": "T32n1636_012:0111c04_4",
        "context_with_next_sentence": true
    },
    {
        "source_sentence": "於諸正行皆如上首，諸波羅蜜如愛手足，於說法師如諸妙寶，諸教令中如親五欲。",
        "from": "T32n1636_012:0111c06_2",
        "context_with_next_sentence": true
    },
    {
        "source_sentence": "於喜足行如無病惱，求勝妙法如希妙藥，於發露者如遇良醫。",
        "from": "T32n1636_012:0111c07_10",
        "context_with_next_sentence": true
    },
    {
        "source_sentence": "如是調御諸根使無懈怠，說此是名為喜。",
        "from": "T32n1636_012:0111c08_9",
        "context_with_next_sentence": true
    },
    {
        "source_sentence": "」論曰：",
        "from": "T32n1636_012:0111c09_2",
        "context_with_next_sentence": true
    },
    {
        "source_sentence": "此言學菩薩莊嚴者，如《大雲經》說：",
        "from": "T32n1636_012:0111c09_19",
        "context_with_next_sentence": true
    },
    {
        "source_sentence": "「若樂地獄旁生者，於地獄趣心常戒定，雖處獄城而得如旅泊。",
        "from": "T32n1636_012:0111c11_6",
        "context_with_next_sentence": true
    },
    {
        "source_sentence": "又樂地獄者，於地獄趣心生愛著及與慳嫉，令地獄火轉復熾盛。",
        "from": "T32n1636_012:0111c12_15",
        "context_with_next_sentence": true
    },
    {
        "source_sentence": "」論曰：",
        "from": "T32n1636_012:0111c13_2",
        "context_with_next_sentence": true
    },
    {
        "source_sentence": "說安住苦忍者，故《海意經》云：",
        "from": "T32n1636_012:0111c13_17",
        "context_with_next_sentence": true
    },
    {
        "source_sentence": "「有三種忍。",
        "from": "T32n1636_012:0111c13_23",
        "context_with_next_sentence": true
    },
    {
        "source_sentence": "佛言：",
        "from": "T32n1636_012:0111c14_2",
        "context_with_next_sentence": true
    },
    {
        "source_sentence": "『海意！",
        "from": "T32n1636_012:0111c14_6",
        "context_with_next_sentence": true
    },
    {
        "source_sentence": "此菩薩摩訶薩如其所發一切智心寶中，或為非人毀犯淨戒，謂若諸魔魔民及天魔后魔力所持，令魔使者固來侵害，震擊動搖期剋打擲。",
        "from": "T32n1636_012:0111c17_7",
        "context_with_next_sentence": true
    },
    {
        "source_sentence": "當於是時，此大菩提發深固心令無所壞，亦復不壞大悲精進解脫一切眾生，亦復不壞令三寶種紹隆不斷，亦復不壞諸佛法中於此相應積集善本，亦復不壞成辦相好修習福行，亦復不壞勇力精進嚴淨佛土，亦復不壞求一切法不惜身命，亦復不壞度諸眾生不著己樂。",
        "from": "T32n1636_012:0111c23_11",
        "context_with_next_sentence": true
    },
    {
        "source_sentence": "是中深心具如是意。",
        "from": "T32n1636_012:0111c24_2",
        "context_with_next_sentence": true
    },
    {
        "source_sentence": "若為一切眾生之所惡賤，或遇瞋恚譏毀罵辱及諸打擲，悉能忍受。",
        "from": "T32n1636_012:0111c25_12",
        "context_with_next_sentence": true
    },
    {
        "source_sentence": "至若一切眾生以惡心來逼惱摧壓，亦悉堪任不疲不懈不退不沒，勇猛精進勢力發現，捍勞忍苦起攝受心。",
        "from": "T32n1636_012:0111c28_2",
        "context_with_next_sentence": true
    },
    {
        "source_sentence": "又若有人以惡心來，若瞋若罵、妬害逼惱、忿恚打擲，於如是心悉不加報。",
        "from": "T32n1636_012:0111c29_15",
        "context_with_next_sentence": true
    },
    {
        "source_sentence": "乃至設復有人於十方界執諸器仗逼逐其後，彼地方所若行若住若坐若臥，是中若遇一人發菩提心修布施心乃至脩智惠心者，聞彼發起一善根心，我當即至彼地方所，正使斷割其身節節支解如棗葉量，於是等事我悉堪忍。",
        "from": "T32n1636_012:0112a05_18",
        "context_with_next_sentence": true
    },
    {
        "source_sentence": "又若世間一切眾生，皆起瞋恚巧出惡言罵辱譏毀，加以斷割其身節節支解如棗葉量，我當是時於此眾生終不為起少分動擾之心。",
        "from": "T32n1636_012:0112a09_1",
        "context_with_next_sentence": true
    },
    {
        "source_sentence": "所以者何？",
        "from": "T32n1636_012:0112a09_6",
        "context_with_next_sentence": true
    },
    {
        "source_sentence": "然我此身於過去際無量無數生死輪轉靡所不造，或處地獄、畜生、琰魔羅界，乃至今在人趣耽味飲食、諸欲受用聽受非法、艱苦追求邪命資養、多種逼迫，然於身命曾無果利。",
        "from": "T32n1636_012:0112a13_5",
        "context_with_next_sentence": true
    },
    {
        "source_sentence": "雖復種種多所營作，緣此不能自利利他。",
        "from": "T32n1636_012:0112a14_4",
        "context_with_next_sentence": true
    },
    {
        "source_sentence": "設復生死最後邊際，使諸眾生於我身分斷割支解，寧受眾苦，我終不捨一切智心，亦復不捨一切眾生及善法欲。",
        "from": "T32n1636_012:0112a16_15",
        "context_with_next_sentence": true
    },
    {
        "source_sentence": "所以者何？",
        "from": "T32n1636_012:0112a17_1",
        "context_with_next_sentence": true
    },
    {
        "source_sentence": "然我此身多種逼惱苦切殘毀，比地獄苦百分千分乃至優波尼剎曇分不及其一。",
        "from": "T32n1636_012:0112a18_16",
        "context_with_next_sentence": true
    },
    {
        "source_sentence": "又復於佛法中不捨大悲所緣一切眾生。",
        "from": "T32n1636_012:0112a19_15",
        "context_with_next_sentence": true
    },
    {
        "source_sentence": "以要言之，若有因緣起瞋恚者，我當以法斷除。",
        "from": "T32n1636_012:0112a20_18",
        "context_with_next_sentence": true
    },
    {
        "source_sentence": "云何為法？",
        "from": "T32n1636_012:0112a21_3",
        "context_with_next_sentence": true
    },
    {
        "source_sentence": "所謂愛樂於身、繫屬於身、取著於身。",
        "from": "T32n1636_012:0112a21_20",
        "context_with_next_sentence": true
    },
    {
        "source_sentence": "捨是身者即捨瞋恚。",
        "from": "T32n1636_012:0112a22_8",
        "context_with_next_sentence": true
    },
    {
        "source_sentence": "』佛言：",
        "from": "T32n1636_012:0112a22_12",
        "context_with_next_sentence": true
    },
    {
        "source_sentence": "『海意！",
        "from": "T32n1636_012:0112a22_16",
        "context_with_next_sentence": true
    },
    {
        "source_sentence": "於如是法聚而趣入者，即能堪任一切眾生之所逼惱，乃至不惜其身而能棄捨亦不愛樂者，此即能修布施波羅蜜多。",
        "from": "T32n1636_012:0112a25_7",
        "context_with_next_sentence": true
    },
    {
        "source_sentence": "復次若遇身欲壞時，大慈不捨一切眾生，此即能修持戒波羅蜜多。",
        "from": "T32n1636_012:0112a26_17",
        "context_with_next_sentence": true
    },
    {
        "source_sentence": "若遇身欲壞時，如義解脫堪任忍受，忍力發現亦不動擾其心，此即能修忍辱波羅蜜多。",
        "from": "T32n1636_012:0112a28_17",
        "context_with_next_sentence": true
    },
    {
        "source_sentence": "以勤勇力不捨攝受一切智心，於生死中發諸善行，此即能修精進波羅蜜多。",
        "from": "T32n1636_012:0112b01_13",
        "context_with_next_sentence": true
    },
    {
        "source_sentence": "復次若身壞時，於心發現一切智寶不捨菩提，如實觀察勝寂寂靜，此即能修靜慮波羅蜜多。",
        "from": "T32n1636_012:0112b03_15",
        "context_with_next_sentence": true
    },
    {
        "source_sentence": "若遇身欲壞時，觀身幻法猶如草木牆壁瓦礫，入解於身是無常是苦是無我是寂滅，如是諦察其身，此即能修勝惠波羅蜜多。",
        "from": "T32n1636_012:0112b06_13",
        "context_with_next_sentence": true
    },
    {
        "source_sentence": "乃至設復有人以惡心來瞋恚罵辱，即作是念：",
        "from": "T32n1636_012:0112b07_14",
        "context_with_next_sentence": true
    },
    {
        "source_sentence": "「是人懈怠遠離白法。",
        "from": "T32n1636_012:0112b08_4",
        "context_with_next_sentence": true
    },
    {
        "source_sentence": "我今發起精進勤求修習，植諸善本勿生厭足，乃願是人先坐道場，我當最後取成正覺。",
        "from": "T32n1636_012:0112b10_4",
        "context_with_next_sentence": true
    },
    {
        "source_sentence": "」以要言之，是等眾生名未調伏者、未寂靜者、未密護者、未近寂者，為作義利莊嚴鎧甲。",
        "from": "T32n1636_012:0112b12_3",
        "context_with_next_sentence": true
    },
    {
        "source_sentence": "乃至我依此法，云何是瞋、云何非瞋？",
        "from": "T32n1636_012:0112b12_20",
        "context_with_next_sentence": true
    },
    {
        "source_sentence": "二中伺察俱不可得。",
        "from": "T32n1636_012:0112b13_8",
        "context_with_next_sentence": true
    },
    {
        "source_sentence": "又若是瞋非瞋、若自若他，瞋與瞋者皆不可得。",
        "from": "T32n1636_012:0112b14_10",
        "context_with_next_sentence": true
    },
    {
        "source_sentence": "斯不可得尚離此見，是即名忍。",
        "from": "T32n1636_012:0112b15_4",
        "context_with_next_sentence": true
    },
    {
        "source_sentence": "』」又《般若》云：",
        "from": "T32n1636_012:0112b15_13",
        "context_with_next_sentence": true
    },
    {
        "source_sentence": "「若諸眾生有所諍競，應發是心：",
        "from": "T32n1636_012:0112b16_4",
        "context_with_next_sentence": true
    },
    {
        "source_sentence": "『我當勸勉。",
        "from": "T32n1636_012:0112b16_10",
        "context_with_next_sentence": true
    },
    {
        "source_sentence": "我今於此諍競得無難遇，若諍競者及所諍事。",
        "from": "T32n1636_012:0112b17_10",
        "context_with_next_sentence": true
    },
    {
        "source_sentence": "然我於諸眾生為作橋梁，我若為他惡罵毀呰，汝何此語不應加報？",
        "from": "T32n1636_012:0112b18_19",
        "context_with_next_sentence": true
    },
    {
        "source_sentence": "但類癡人及若啞羊不起鬪諍。",
        "from": "T32n1636_012:0112b19_12",
        "context_with_next_sentence": true
    },
    {
        "source_sentence": "他或惡來醜言罵辱，於語言道心無損害，親近於他我應善語，不似於彼起斯過咎。",
        "from": "T32n1636_012:0112b21_11",
        "context_with_next_sentence": true
    },
    {
        "source_sentence": "乃至若我聞他過失亦不似彼。",
        "from": "T32n1636_012:0112b22_5",
        "context_with_next_sentence": true
    },
    {
        "source_sentence": "所以者何？",
        "from": "T32n1636_012:0112b22_10",
        "context_with_next_sentence": true
    },
    {
        "source_sentence": "我意無怒故。",
        "from": "T32n1636_012:0112b22_16",
        "context_with_next_sentence": true
    },
    {
        "source_sentence": "又若一切眾生所須妙樂者，我當與彼眾生妙樂乃至涅盤，成證阿耨多羅三藐三菩提。",
        "from": "T32n1636_012:0112b24_16",
        "context_with_next_sentence": true
    },
    {
        "source_sentence": "然我於他終不起瞋，及與自他起愚癡行，唯修堅固精進。",
        "from": "T32n1636_012:0112b26_3",
        "context_with_next_sentence": true
    },
    {
        "source_sentence": "』以精進故，設壞身命而無恚惱不生顰蹙。",
        "from": "T32n1636_012:0112b27_2",
        "context_with_next_sentence": true
    },
    {
        "source_sentence": "」又《菩薩別解脫經》云：",
        "from": "T32n1636_012:0112b27_14",
        "context_with_next_sentence": true
    },
    {
        "source_sentence": "「若於恚怒眾生如是安慰極善安慰，住此忍者得隨順法喜。",
        "from": "T32n1636_012:0112b28_17",
        "context_with_next_sentence": true
    },
    {
        "source_sentence": "」大乘集菩薩學論卷第十二",
        "from": "T32n1636_012:0112b29_100",
        "context_with_next_sentence": false
    }
]