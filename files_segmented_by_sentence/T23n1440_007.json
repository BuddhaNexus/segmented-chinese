{
    "T23n1440_007:0545b07_0": "薩婆多毘尼毘婆沙卷第七",
    "T23n1440_007:0545b09_0": "失譯人名今附秦錄",
    "T23n1440_007:0545b10_0": "九十事第二十",
    "T23n1440_007:0545b11_0": "此是不共戒，尼突吉羅，三眾突吉羅。",
    "T23n1440_007:0545b11_1": "闡那作房，即日成即崩倒。",
    "T23n1440_007:0545b12_2": "作此大房用三十萬錢，功用甚大。",
    "T23n1440_007:0545b13_3": "諸比丘為檀越說法，房雖崩倒功德成就。",
    "T23n1440_007:0545b14_4": "房未壞時，佛已到此房中，即是受用。",
    "T23n1440_007:0545b15_0": "佛是無上福田，佛既受用，功德深廣不可測量。",
    "T23n1440_007:0545b16_1": "又云：房始成時，有一新受戒年少比丘戒德清淨，入此房中以楊枝猗房。",
    "T23n1440_007:0545b17_2": "以此一持戒比丘，已畢檀越信施之德。",
    "T23n1440_007:0545b18_3": "若起億數種種房閣種種莊嚴，下至金剛地際，高廣嚴飾猶若須彌。",
    "T23n1440_007:0545b20_4": "設有一淨戒比丘暫時受用，已畢施恩。",
    "T23n1440_007:0545b21_5": "何以故？",
    "T23n1440_007:0545b21_6": "佛於無量劫中修菩薩行，今得成佛道，始體解波羅提木叉以授眾生。",
    "T23n1440_007:0545b23_7": "波羅提木叉非世間法，是背離世俗向泥洹門。",
    "T23n1440_007:0545b24_8": "凡房舍臥具飲食湯藥是世間法，非是離世難得之法。",
    "T23n1440_007:0545b25_9": "是故一淨戒比丘若暫受用，已畢施恩。",
    "T23n1440_007:0545b26_10": "若作僧新房舍及以塔像，曠路作井及作橋樑，此人功德一切時生，除三因緣：一前時事毀壞、二此人若死、三若起惡邪。",
    "T23n1440_007:0545b29_11": "無此三因緣者，福德常生。",
    "T23n1440_007:0545b29_12": "佛先已入此房中上下重往返經行，令檀越施功德不空。",
    "T23n1440_007:0545c02_0": "佛以神力感諸弟子與檀越次第說法。",
    "T23n1440_007:0545c02_1": "凡作房法，有三品：上、中、下。",
    "T23n1440_007:0545c03_2": "覆房法，各自有限。",
    "T23n1440_007:0545c03_3": "若下房以中上房覆法者，以珍重故、兼頓成故。",
    "T23n1440_007:0545c05_4": "若用草覆，草草波逸提。",
    "T23n1440_007:0545c05_5": "若中房以上房覆法者，亦以珍重故。",
    "T23n1440_007:0545c06_6": "若用草覆，草草波逸提。",
    "T23n1440_007:0545c07_7": "若隨上中下覆法者，以頓成故，房成已一波逸提。",
    "T23n1440_007:0545c08_8": "若不頓壘牆成，無罪。",
    "T23n1440_007:0545c09_0": "九十事第二十一",
    "T23n1440_007:0545c10_0": "僧不差教比丘尼戒初緣。",
    "T23n1440_007:0545c10_1": "爾時佛告諸比丘：「我教化四眾疲極。」",
    "T23n1440_007:0545c11_2": "問曰：「佛得那羅延身，身無疲極；得十力、四無所畏、大慈大悲，心無疲極。",
    "T23n1440_007:0545c13_3": "何以言疲極耶？」",
    "T23n1440_007:0545c13_4": "答曰：「佛無疲極，隨世俗法故。",
    "T23n1440_007:0545c14_5": "如父知子堪理家事，雖自有力，以兒堪任故、欲以事業委付兒故，云我氣衰耄，家事汝一切知之。",
    "T23n1440_007:0545c16_6": "佛亦如是，雖不疲極，欲以教法以授弟子，隨世法故說言疲極。",
    "T23n1440_007:0545c17_7": "所以令諸弟子教誡尼者，一以現無悋法故、二師與弟子知見同故、三欲現槃特比丘功德智慧故、四為諸比丘於尼眾各有因緣應受教化故。」",
    "T23n1440_007:0545c22_0": "九十事第二十二",
    "T23n1440_007:0545c23_0": "難陀者，更有難陀，非佛弟難陀。",
    "T23n1440_007:0545c23_1": "往昔維衛佛出現於世，為眾生說法。",
    "T23n1440_007:0545c24_2": "彼佛滅後，有王起牛頭栴檀塔，種種莊嚴。",
    "T23n1440_007:0545c25_3": "此王有五百夫人供養此塔，各發願言：「願我等將來從此王邊而得解脫。」",
    "T23n1440_007:0545c27_4": "爾時王者，今難陀是。",
    "T23n1440_007:0545c27_5": "爾時五百夫人者，今五百尼是。",
    "T23n1440_007:0545c28_6": "以是本願因緣故，應從難陀而得解脫。",
    "T23n1440_007:0546a01_0": "此中次第三戒已捨羯磨，教尼人故，三戒亦捨。",
    "T23n1440_007:0546a02_1": "設為尼說法時至日沒者，以壞威儀，突吉羅。",
    "T23n1440_007:0546a03_2": "若呵與尼說法人，以壞威儀故，亦突吉羅。",
    "T23n1440_007:0546a04_3": "拘摩羅偈者，有堂名拘摩羅，以堂主名拘摩羅故，堂名拘摩羅。",
    "T23n1440_007:0546a05_4": "佛在拘摩羅堂上，為拘摩羅天說此偈，得入見諦。",
    "T23n1440_007:0546a06_5": "以是因緣，名拘摩羅。",
    "T23n1440_007:0546a07_6": "(九十事第二十三諸本皆闕)九十事第二十四若不期而偶共同道，當使相去語言不相聞處，若相聞已還，突吉羅。",
    "T23n1440_007:0546a10_7": "若尼與比丘期、比丘不許，若比丘與尼共期、尼不許，若相聞語聲，突吉羅。",
    "T23n1440_007:0546a12_8": "水道亦如是。",
    "T23n1440_007:0546a12_9": "水者，中涉行。",
    "T23n1440_007:0546a12_10": "尼與比丘期行，突吉羅。",
    "T23n1440_007:0546a13_11": "此戒不共，三眾突吉羅。",
    "T23n1440_007:0546a13_12": "是中犯者，若比丘與尼共期陸道行，從一聚落至一聚落，波逸提；若中道還，突吉羅。",
    "T23n1440_007:0546a15_13": "向空地無聚落處，乃至一拘盧舍(五百弓也)，波逸提；若中道還，突吉羅。",
    "T23n1440_007:0546a17_14": "水道亦如是。",
    "T23n1440_007:0546a17_15": "若與式叉摩尼、沙彌尼議共道行，同尼也。",
    "T23n1440_007:0546a18_16": "大眾前去者，以佛在男子中得阿耨多羅三藐三菩提故，又以比丘於四眾中最上首故。",
    "T23n1440_007:0546a20_17": "以此因緣，故名大眾。",
    "T23n1440_007:0546a21_18": "除因緣者，若多伴、所行道有疑怖畏。",
    "T23n1440_007:0546a21_19": "多伴者，若有二三白衣，若議行者，突吉羅。",
    "T23n1440_007:0546a22_20": "若百千伴亦爾。",
    "T23n1440_007:0546a23_21": "有白衣，不議無罪。",
    "T23n1440_007:0546a23_22": "水道亦如是。",
    "T23n1440_007:0546a23_23": "此戒，若多尼共期行，止一波逸提。",
    "T23n1440_007:0546a24_24": "不犯者，不期去。",
    "T23n1440_007:0546a25_25": "若有王夫人共行，不犯。",
    "T23n1440_007:0546a25_26": "設有夫人，若共期，亦突吉羅。",
    "T23n1440_007:0546a27_0": "九十事第二十五",
    "T23n1440_007:0546a28_0": "此是比丘尼不共戒，尼與比丘議載船，突吉羅；三眾突吉羅。",
    "T23n1440_007:0546a29_1": "是中犯者，若一比丘與一尼共期載一船，一波逸提。",
    "T23n1440_007:0546b01_2": "若比丘一，乃至與四比丘尼共在一船，四波逸提。",
    "T23n1440_007:0546b02_3": "隨尼多少，隨得爾所波逸提。",
    "T23n1440_007:0546b03_4": "若四比丘與一尼共載一船，各得一波逸提。",
    "T23n1440_007:0546b04_5": "亦隨尼多少，得爾所波逸提。",
    "T23n1440_007:0546b05_0": "與式叉摩尼、沙彌尼共期載船，同尼。",
    "T23n1440_007:0546b05_1": "是中犯者，若比丘與比丘尼共期載一船，上水從一聚落至一聚落，波逸提；道中還，突吉羅。",
    "T23n1440_007:0546b07_2": "若無聚落空地，乃至狗盧舍，波逸提；中道還，突吉羅。",
    "T23n1440_007:0546b09_3": "下水亦如是。",
    "T23n1440_007:0546b09_4": "不犯者，若不共期、若直渡。",
    "T23n1440_007:0546b10_0": "若欲直渡為水所漂去、若直渡前岸端崩墮、若失行具、若行船人不知捉船，如是比丘本欲直渡，以此諸難或上或下，不犯。",
    "T23n1440_007:0546b12_1": "若尼與比丘各在異船共期，無白衣伴，波逸提。",
    "T23n1440_007:0546b13_2": "若不期，必使語聲不相聞，若相聞突吉羅。",
    "T23n1440_007:0546b14_3": "若陸道行恐怖、水行無恐怖，共期無罪。",
    "T23n1440_007:0546b15_4": "若船有多白衣，期無罪。",
    "T23n1440_007:0546b17_0": "九十事第二十六",
    "T23n1440_007:0546b18_0": "此是不共戒，比丘與尼應量衣鉢，波逸提；沙彌與非親里尼衣，突吉羅；比丘尼、式叉摩尼、沙彌尼與非親里比丘衣，突吉羅。",
    "T23n1440_007:0546b20_1": "若比丘與式叉摩尼、沙彌尼，同尼，波逸提。",
    "T23n1440_007:0546b21_2": "若遣使與，突吉羅。",
    "T23n1440_007:0546b22_3": "若與五種糞掃衣，三種波逸提：牛嚼衣、鼠囓衣、火燒衣；二種衣，突吉羅：男女初交會所污衣、女人產所污衣。",
    "T23n1440_007:0546b24_4": "若與應量白衣，波逸提，以染應法故。",
    "T23n1440_007:0546b25_5": "若與不如法色衣，亦波逸提，亦以染應法故。",
    "T23n1440_007:0546b26_6": "若二比丘共與一尼衣，若以一衣與二尼，突吉羅。",
    "T23n1440_007:0546b27_7": "若不應量衣鉢、鍵[金*慈]匙斫一切器物，衣紐乃至一尺一寸一縷，一鉢食中乃至一餅一果，皆突吉羅。",
    "T23n1440_007:0546c01_0": "除打揵椎，眾中次第與食，不犯。",
    "T23n1440_007:0546c01_1": "是中犯者，若非親里尼謂是親里。",
    "T23n1440_007:0546c02_2": "謂是親里者，如有姊妹別離既久，後見他人謂是親里。",
    "T23n1440_007:0546c03_3": "又如更娶異母，或以私通而生男女，或先懷妊今生男女，以是因緣謂是親里。",
    "T23n1440_007:0546c05_4": "如是諸比丘，以類可解。",
    "T23n1440_007:0546c06_5": "若與衣者，波逸提。",
    "T23n1440_007:0546c06_6": "若非親里尼謂是親里比丘尼、式叉摩尼、沙彌尼，與波逸提。",
    "T23n1440_007:0546c08_7": "若非親里尼生疑，是親里非親里？",
    "T23n1440_007:0546c09_0": "乃至是出家尼非出家尼？",
    "T23n1440_007:0546c09_1": "與衣，波逸提。",
    "T23n1440_007:0546c09_2": "若比丘有親里尼，生非親里想者，謂若姊妹別離既久，後設相見謂非親里。",
    "T23n1440_007:0546c11_3": "如父外通設生男女，又如異母懷妊後適他家而生男女，又如父與自家婢使共通而生男女，是謂親里非親里想。",
    "T23n1440_007:0546c14_4": "若與衣者，突吉羅。",
    "T23n1440_007:0546c14_5": "若親里尼謂非親里，乃至謂是出家，若生疑是親里非親里？",
    "T23n1440_007:0546c16_6": "乃至是出家尼非出家尼？",
    "T23n1440_007:0546c16_7": "若非親里尼，若謂若不謂、若疑若不疑，與不淨衣駝毛衣牛毛衣羖羊毛衣雜毛織衣與，突吉羅。",
    "T23n1440_007:0546c20_0": "九十事第二十七",
    "T23n1440_007:0546c21_0": "若比丘尼與非親里比丘作衣，突吉羅；三眾亦突吉羅。",
    "T23n1440_007:0546c22_1": "是中犯者，若比丘為非親里比丘尼作衣，隨一一事中波逸提。",
    "T23n1440_007:0546c23_2": "若割截篸，突吉羅。",
    "T23n1440_007:0546c24_3": "若刺，針針波逸提。",
    "T23n1440_007:0546c24_4": "若直縫，針針突吉羅。",
    "T23n1440_007:0546c25_5": "若繩綴時，突吉羅。",
    "T23n1440_007:0546c25_6": "若篸緣，突吉羅。",
    "T23n1440_007:0546c25_7": "若與親里尼作，不犯。",
    "T23n1440_007:0546c26_8": "此中作衣盡是應量衣，若作白衣、若作非法色衣，盡波逸提。",
    "T23n1440_007:0546c27_9": "若作五種糞掃衣，三種波逸提，如前；二種突吉羅，亦如前說。",
    "T23n1440_007:0546c29_10": "若尼遣使持衣財來，與作衣，突吉羅。",
    "T23n1440_007:0547a01_0": "若使人與作，突吉羅。",
    "T23n1440_007:0547a01_1": "若二人共作一衣，突吉羅。",
    "T23n1440_007:0547a02_2": "若與式叉摩尼作衣，波逸提。",
    "T23n1440_007:0547a02_3": "若與作一切不應量衣，突吉羅。",
    "T23n1440_007:0547a03_4": "若浣，隨一一事突吉羅。",
    "T23n1440_007:0547a03_5": "若染，一一灑波逸提。",
    "T23n1440_007:0547a04_6": "若作駝毛牛毛羖羊毛等衣，亦波逸提。",
    "T23n1440_007:0547a06_0": "九十事第二十八",
    "T23n1440_007:0547a07_0": "此是共戒，尼俱波逸提，三眾突吉羅。",
    "T23n1440_007:0547a07_1": "若與式叉摩尼、沙彌尼屏覆處坐，盡波逸提。",
    "T23n1440_007:0547a08_2": "屏覆者，無慚愧處、可作婬欲處。",
    "T23n1440_007:0547a09_3": "獨與一尼者，更無第三人。",
    "T23n1440_007:0547a10_4": "是中犯者，若比丘獨與比丘尼屏覆處坐，波逸提。",
    "T23n1440_007:0547a11_5": "起已還坐，波逸提。",
    "T23n1440_007:0547a11_6": "隨起還坐，隨得爾所波逸提。",
    "T23n1440_007:0547a13_0": "九十事第二十九",
    "T23n1440_007:0547a14_0": "此是共戒，尼俱波逸提，三眾突吉羅。",
    "T23n1440_007:0547a14_1": "若石女、小女未堪任作婬欲者，突吉羅。",
    "T23n1440_007:0547a15_2": "前屏處戒，此露處戒。",
    "T23n1440_007:0547a16_3": "後二食家中戒，與未受具戒人同房宿過二宿戒，與女人同室宿戒。",
    "T23n1440_007:0547a17_4": "此六戒，譏嫌事同而義有異。",
    "T23n1440_007:0547a18_5": "屏處、露處、二食家戒，此四戒正二人，更無第三人成罪。",
    "T23n1440_007:0547a19_6": "後過再宿戒、與女人同室宿戒，此二戒，設有多人亦得成罪。",
    "T23n1440_007:0547a21_0": "又前四戒晝日犯，後二戒夜犯。",
    "T23n1440_007:0547a21_1": "此二戒如是差別。",
    "T23n1440_007:0547a22_2": "是中犯者，若比丘獨與一女人露處共坐，波逸提。",
    "T23n1440_007:0547a23_3": "起已還坐，波逸提。",
    "T23n1440_007:0547a23_4": "隨起還坐，隨得爾所波逸提。",
    "T23n1440_007:0547a24_5": "相去一尋坐，波逸提。",
    "T23n1440_007:0547a24_6": "相去一尋半坐，突吉羅。",
    "T23n1440_007:0547a25_7": "不犯者，若相去二尋坐、若過二尋坐，不犯。",
    "T23n1440_007:0547a27_0": "九十事第三十",
    "T23n1440_007:0547a28_0": "此是不共戒，沙彌突吉羅。",
    "T23n1440_007:0547a28_1": "此戒體，比丘尼向檀越偏讚比丘功德智慧而後得食，波逸提。",
    "T23n1440_007:0547b01_0": "若式叉摩尼、沙彌尼作因緣食，亦波逸提。",
    "T23n1440_007:0547b01_1": "請大迦葉、舍利弗、大目連、阿那律，凡有五事，能與眾生作現世福田：一入見諦道、二大盡智、三滅盡定、四四無量、五無諍三昧。",
    "T23n1440_007:0547b04_2": "出見諦道，所以令人得現世福。",
    "T23n1440_007:0547b05_3": "已從無始已來為邪見所惱，今證見諦，盡一切五邪皆悉無餘，不壞信見今始成就。",
    "T23n1440_007:0547b07_4": "以此因緣，令人現世得福。",
    "T23n1440_007:0547b08_5": "大盡智生所以令人得現世福者，眾生從無始來為癡愛慢所惱，今得盡智，三垢永盡。",
    "T23n1440_007:0547b10_6": "以此因緣，令人得現世福。",
    "T23n1440_007:0547b10_7": "若出滅盡定，亦令眾生得現世福。",
    "T23n1440_007:0547b11_8": "又言：從滅盡定出，正似從泥洹中來，以此因緣故得現世福。",
    "T23n1440_007:0547b13_0": "又言：若入滅盡定，必次第從初禪乃至非想處，然後入盡定。",
    "T23n1440_007:0547b14_1": "若出定時，必從非想次第入無所有處，乃至初禪入散亂心。",
    "T23n1440_007:0547b15_2": "以心遊遍諸禪功力深重，是故令眾生得現世福。",
    "T23n1440_007:0547b16_3": "四無量者，以心緣無邊眾生拔苦與樂，益物深廣。",
    "T23n1440_007:0547b18_4": "以此因緣故，令眾生得現世福。",
    "T23n1440_007:0547b18_5": "無諍三昧，此是世俗三昧，非無漏也。",
    "T23n1440_007:0547b19_6": "諍有三種：一煩惱諍、二五陰諍、三鬪諍。",
    "T23n1440_007:0547b20_7": "一切羅漢二種諍盡：煩惱諍、鬪諍，此二諍盡。",
    "T23n1440_007:0547b21_8": "五陰是有餘，故未盡，有此五陰能發人諍，唯有無諍三昧能滅此諍。",
    "T23n1440_007:0547b23_9": "一切羅漢雖自無諍，不能令前人於身上不起諍心。",
    "T23n1440_007:0547b24_10": "無諍羅漢能令彼此無諍，一切滅故，能令眾生現世得福。",
    "T23n1440_007:0547b25_11": "比丘尼語居士婦言：「請比丘，為請誰耶？」",
    "T23n1440_007:0547b26_12": "答言：「請某比丘。」",
    "T23n1440_007:0547b27_13": "尼語居士婦言：「爾為辦粳米飯、酥豆羹、鷄肉鵽肉鶉肉。」",
    "T23n1440_007:0547b28_14": "比丘食者，波逸提。",
    "T23n1440_007:0547b28_15": "乃至教以少薑著食中，比丘食者，突吉羅。",
    "T23n1440_007:0547b29_16": "此戒體，但偏讚其德，不問凡聖，盡食者波逸提。",
    "T23n1440_007:0547c01_17": "若比丘尼言：「請比丘。」",
    "T23n1440_007:0547c02_18": "居士婦言：「為請誰耶？」",
    "T23n1440_007:0547c02_19": "答言：「請某。」",
    "T23n1440_007:0547c03_0": "居士婦言：「我已先請。」",
    "T23n1440_007:0547c03_1": "問：「辦何食？」",
    "T23n1440_007:0547c03_2": "答言：「麁食，為辦粳米飯乃至鵽鶉肉等。」",
    "T23n1440_007:0547c04_3": "比丘食者，突吉羅。",
    "T23n1440_007:0547c05_0": "若不曲讚功德，但說布施沙門功德，其福甚大。",
    "T23n1440_007:0547c06_1": "如是凡說布施之福，比丘食者無罪。",
    "T23n1440_007:0547c07_0": "九十事第三十一",
    "T23n1440_007:0547c08_0": "此是不共戒，比丘尼、三眾不犯。",
    "T23n1440_007:0547c08_1": "爾時有一比丘，秋月冷熱病盛，不能飲食。",
    "T23n1440_007:0547c09_2": "天竺冬末月八日、春初月八日，此十六日寒勢猛甚，多發冷病，以冬春氣交諍故。",
    "T23n1440_007:0547c11_3": "又日在下道行，光照處少，是故寒甚。",
    "T23n1440_007:0547c12_4": "春末月八日、夏初月八日，此十六日熱勢極盛，多發熱病。",
    "T23n1440_007:0547c13_5": "以日正在上故，所照處廣，是故大熱。",
    "T23n1440_007:0547c14_6": "夏末月八日、冬初月八日，此十六日不寒不熱，以日所行道不高不下故，以寒熱俱，有發冷熱病。",
    "T23n1440_007:0547c16_7": "利益比丘故，聽三種具足食應食，謂食好色、香、味。",
    "T23n1440_007:0547c18_8": "病比丘應受一請，不應受二請。",
    "T23n1440_007:0547c18_9": "若受一請不能飽，聽受第二請，不應受第三請。",
    "T23n1440_007:0547c20_0": "若受第二請不能飽，聽受第三請，不應受第四請。",
    "T23n1440_007:0547c21_1": "若受第三請不能飽，應受已漸漸食乃至日中。",
    "T23n1440_007:0547c22_2": "若比丘數數食，波逸提。",
    "T23n1440_007:0547c22_3": "除時者，謂病時。",
    "T23n1440_007:0547c23_4": "若病，以食消息病則折損，聽數數食。",
    "T23n1440_007:0547c24_5": "又除施衣時，是名時。",
    "T23n1440_007:0547c24_6": "是中犯者，若比丘有衣食請，彼有衣食來，受請及食，不犯。",
    "T23n1440_007:0547c25_7": "若比丘有衣食請，彼無衣食來，受請不犯，食者波逸提。",
    "T23n1440_007:0547c27_8": "有衣食請，彼有衣無食來，受請不犯，食者波逸提。",
    "T23n1440_007:0547c28_9": "若無衣食請，彼無衣食來，受請突吉羅，食者波逸提。",
    "T23n1440_007:0547c29_10": "若無衣食請，彼有衣食請，彼有衣食來，受請突吉羅，食者無犯。",
    "T23n1440_007:0548a01_11": "若無衣食請，彼有衣無食來，受請突吉羅，食者墮。",
    "T23n1440_007:0548a03_12": "若有衣無衣食請，彼有衣無衣食來，受請突吉羅，食者墮。",
    "T23n1440_007:0548a04_13": "若有衣無衣食請，彼有衣食來，受請突吉羅，食者犯。",
    "T23n1440_007:0548a05_14": "若有衣無衣食請，彼無衣食來，受請突吉羅，食者波逸提。",
    "T23n1440_007:0548a06_15": "不犯者，得多衣有食請，一切有衣食來，不犯。",
    "T23n1440_007:0548a07_16": "從今聽諸比丘節日數數食，彼與他竟，受彼中食。",
    "T23n1440_007:0548a08_17": "何者與他？",
    "T23n1440_007:0548a09_18": "謂相食。",
    "T23n1440_007:0548a09_19": "相者吉凶相也，故作食。",
    "T23n1440_007:0548a09_20": "作食者，為大德比丘故作也。",
    "T23n1440_007:0548a10_21": "齋日食，月一日十六日眾僧別房，眾僧請、獨請，皆應與他。",
    "T23n1440_007:0548a11_22": "若五眾請，不應與他。",
    "T23n1440_007:0548a12_23": "若有衣食請，彼有衣無衣食來，受請無犯。",
    "T23n1440_007:0548a13_24": "若至外有檀越請言：「比丘來食與汝衣。」",
    "T23n1440_007:0548a14_25": "受請無犯，食亦無犯。",
    "T23n1440_007:0548a14_26": "有衣食請無衣食請者，若衣食請，受請無犯，食亦無犯。",
    "T23n1440_007:0548a16_0": "若無衣食請，受請突吉羅，食者波逸提。",
    "T23n1440_007:0548a16_1": "凡兩有必一得一失，若隻句必應。",
    "T23n1440_007:0548a17_2": "若有衣食請，受請無犯，食亦無犯。",
    "T23n1440_007:0548a18_3": "彼無衣食來出外，若檀越言與食，無衣受請突吉羅，食者波逸提。",
    "T23n1440_007:0548a20_0": "以此類之義可解也。",
    "T23n1440_007:0548a21_0": "九十事第三十二",
    "T23n1440_007:0548a22_0": "此戒共，尼俱波逸提，三眾突吉羅。",
    "T23n1440_007:0548a22_1": "是中犯者，若比丘福德舍過一食，墮。",
    "T23n1440_007:0548a23_2": "若過一夜宿不食者，突吉羅。",
    "T23n1440_007:0548a24_3": "若餘處宿是中食者，墮。",
    "T23n1440_007:0548a24_4": "若不病是中過一食，墮。",
    "T23n1440_007:0548a25_5": "病者，乃至從一聚落來身傷破，乃至竹葉所傷，皆名為病。",
    "T23n1440_007:0548a26_6": "不犯者，一夜宿受一食。",
    "T23n1440_007:0548a27_7": "若病、若福德舍主是親里、若先請、若待伴欲入嶮道、若福德舍多次第住、若知福德舍人請住，皆不犯。",
    "T23n1440_007:0548a29_8": "福德舍者，根本為佛弟子一切出家人，欲使福深廣故。",
    "T23n1440_007:0548b02_0": "然宿一切出家，在家沙門婆羅門悉皆不聽。",
    "T23n1440_007:0548b03_0": "遮食而食多為出家人，在家人不定，或與不與。",
    "T23n1440_007:0548b05_0": "九十事第三十三",
    "T23n1440_007:0548b06_0": "凡眾生起煩惱發狂者，皆由先深愛樂，失所重故，佛以神通力化令見之。",
    "T23n1440_007:0548b07_1": "如此長者失女夫故，恚惱成狂。",
    "T23n1440_007:0548b08_2": "佛以神力化作女夫，共在一處，以此因緣恚心即滅。",
    "T23n1440_007:0548b09_3": "佛以慈力彼瞋即滅者，有眾生應於佛得利益者，設起煩惱，必先以慈心神通力故令煩惱心滅，然後說法。",
    "T23n1440_007:0548b12_4": "如此比類有十三因緣：一、睞眼女父懷瞋詣佛所，佛以慈心神通力故，彼瞋即除而後說法。",
    "T23n1440_007:0548b14_5": "二、舍衛國有一長者，有一子愛之甚重而少死，又多穀麥雹霜壞敗蕩盡，以此狂亂。",
    "T23n1440_007:0548b16_6": "佛以神力狂迷即除，聽法見諦。",
    "T23n1440_007:0548b16_7": "三、有一婆羅門生六子，皆容貌端政，一時盡死，猖狂而行。",
    "T23n1440_007:0548b18_8": "佛以慈心神力，化作六子盡在佛前，即慚愧歡喜狂亂尋除，佛為說法入見諦道。",
    "T23n1440_007:0548b20_9": "四、阿闍世王飲醉象欲來蹈佛，佛以慈心神力化作火坑，五指作師子王，象畏怖屈膝禮佛，佛以手摩頭，命盡生天。",
    "T23n1440_007:0548b22_10": "五、優波斯那懷瞋向佛，佛以慈心神力化大毒蛇在道兩邊，令悟以恚毒心故墮此蛇中，怖畏心故恚害即滅。",
    "T23n1440_007:0548b25_11": "六、琉璃王罰舍夷國，得諸釋子埋身地中不令動搖，佛以神力化作園林浴池以歡其心。",
    "T23n1440_007:0548b27_12": "琉璃王與諸釋女在堂五欲自娛，諸女問王：「何以歡喜種種娛樂？」",
    "T23n1440_007:0548b29_13": "王答女言：「得勝怨家是故爾耳。」",
    "T23n1440_007:0548b29_14": "女言：「以諸釋種盡是賢聖不與物諍，故王得勝耳；若不爾者，但令一人與王共鬪，王不能勝。」",
    "T23n1440_007:0548c02_15": "琉璃即恚，刖其手足擲置塹中。",
    "T23n1440_007:0548c03_16": "佛以慈心神力，令得手足聞法見諦。",
    "T23n1440_007:0548c04_17": "七、佛在樹下，爾時魔王與無數兵眾來欲害佛。",
    "T23n1440_007:0548c05_18": "佛以神力降伏魔敵，隨前類像化而伏之：為師子之像以伏其虎，金翅鳥像以伏其龍，其夜叉者現毘沙門王，如是比。",
    "T23n1440_007:0548c08_19": "八、舍利弗、目連以不忍見佛泥洹，便先泥洹，以其先泥洹故，七萬阿羅漢同時泥洹。",
    "T23n1440_007:0548c10_20": "當於爾時，四輩弟子莫不荒亂。",
    "T23n1440_007:0548c10_21": "於時如來以神通力化作二大弟子在佛左右，以此緣故，眾生歡喜憂惱即除，佛為說法各得利益。",
    "T23n1440_007:0548c13_22": "九、有一居士，佛記七日當取命終入於地獄。",
    "T23n1440_007:0548c14_23": "阿難往語，誠如佛語無二。",
    "T23n1440_007:0548c14_24": "而以世樂染心，不以在意，猶作樂自娛。",
    "T23n1440_007:0548c15_25": "阿難以日垂盡兼有大力，強牽至佛所，以手摩之兼令出家，隨宜說法得阿羅漢道。",
    "T23n1440_007:0548c17_26": "十、有一長者，唯有一子甚愛，象所蹈殺，父即荒迷狂行東西。",
    "T23n1440_007:0548c19_27": "佛以神力化作其兒使令見之，荒心即除，佛為說法，發辟支佛因緣。",
    "T23n1440_007:0548c20_28": "十一、有龍女往至佛所，其夫瞋恚，佛感令瞋滅，尋為說法受三自歸。",
    "T23n1440_007:0548c22_29": "十二、鴿入佛影中不移轉。",
    "T23n1440_007:0548c22_30": "十三、病比丘，佛自洗浴，然後說法，得阿羅漢。",
    "T23n1440_007:0548c23_31": "如是有十三因緣，以慈心神力除滅惡心後授法利。",
    "T23n1440_007:0548c25_32": "外國法，白衣舍晨起作食，常分食分與乞食比丘，置一處來者與之。",
    "T23n1440_007:0548c26_33": "外國僧法，若乞食時各分處，某甲比丘至某處、某甲比丘至彼處，各當衰利。",
    "T23n1440_007:0548c28_34": "若檀越先分一升，當取一升，不得長索。",
    "T23n1440_007:0548c29_35": "若長索，更得一小鉢者波逸提，不得者突吉羅。",
    "T23n1440_007:0549a01_36": "若主人先辦大鉢一鉢盡與比丘，不得更索，若更索得者波逸提。",
    "T23n1440_007:0549a02_37": "已得食已，無出外與比丘法。",
    "T23n1440_007:0549a03_38": "此食若能自食盡則止，若不能盡隨意分處。",
    "T23n1440_007:0549a04_39": "若欲如法者，主人舍先三鉢盡與比丘，若量腹取者好。",
    "T23n1440_007:0549a05_40": "餘長者外見乞食比丘應示處，若不示處突吉羅。",
    "T23n1440_007:0549a07_41": "鉢量數，大鉢一鉢是中鉢二鉢、下鉢三鉢，中鉢二鉢是下鉢三鉢。",
    "T23n1440_007:0549a08_42": "若檀越舍先留上鉢一鉢盡與比丘，比丘更索突吉羅，得小鉢一鉢波逸提。",
    "T23n1440_007:0549a10_43": "若主人先留小鉢一鉢盡與比丘，比丘更索突吉羅，索乃至更得小鉢二鉢亦突吉羅。",
    "T23n1440_007:0549a12_44": "以本制戒限小鉢三鉢故，若更索得小鉢三鉢者，波逸提。",
    "T23n1440_007:0549a13_45": "若主人先留中鉢二鉢盡與比丘，比丘更索突吉羅，索更得小鉢一鉢墮。",
    "T23n1440_007:0549a15_46": "若主人先不留食，隨檀越與多少無過，更索突吉羅。",
    "T23n1440_007:0549a16_47": "若先與小鉢一鉢，若更索乃至得小鉢二鉢突吉羅，若得小鉢三鉢墮。",
    "T23n1440_007:0549a18_0": "如是隨與多少，後更索突吉羅，得三小鉢外更索一小鉢墮。",
    "T23n1440_007:0549a19_1": "以類推之盡可解也。",
    "T23n1440_007:0549a19_2": "若檀越自恣請，不問多少也。",
    "T23n1440_007:0549a20_3": "此是共戒，比丘、尼俱墮，三眾突吉羅。",
    "T23n1440_007:0549a21_4": "五道中從人取食過限者墮，四道突吉羅。",
    "T23n1440_007:0549a22_5": "是中犯者，若比丘以上鉢取者應取一鉢，不應過，若取二鉢墮。",
    "T23n1440_007:0549a23_6": "若以中鉢取，極多取二鉢，若取三鉢墮。",
    "T23n1440_007:0549a24_7": "若以下鉢取，極多取三鉢，若取四鉢波逸提。",
    "T23n1440_007:0549a26_0": "九十事第三十四",
    "T23n1440_007:0549a27_0": "此戒不共，三眾不犯。",
    "T23n1440_007:0549a27_1": "是中犯者，若比丘食竟從坐起去，不受殘食法，若噉根食，波逸提。",
    "T23n1440_007:0549a28_2": "此十五種中隨噉何食，已從坐起去，不受殘食法，十五種中隨噉何食墮。",
    "T23n1440_007:0549b01_3": "若一時和合噉十五種，一波逸提。",
    "T23n1440_007:0549b02_4": "若異時各各異噉，十五波逸提。",
    "T23n1440_007:0549b03_5": "受殘食法者，隨所能食多少盡著鉢中。",
    "T23n1440_007:0549b04_6": "知諸比丘一食未竟來從坐起，從是人邊偏袒胡跪擎鉢言：「長老憶念！",
    "T23n1440_007:0549b05_7": "我受殘食法。」",
    "T23n1440_007:0549b06_8": "若前比丘不少多取者，不名受殘食法。",
    "T23n1440_007:0549b07_0": "若以鉢食著地、若著膝上，不名受殘食法，若以此為受殘食法者墮。",
    "T23n1440_007:0549b08_1": "若相去手不相及者，不名為受。",
    "T23n1440_007:0549b09_2": "若以不淨食、若以不淨肉受，不名受殘食法。",
    "T23n1440_007:0549b10_3": "不淨食者，殘宿食、惡捉食、共宿食。",
    "T23n1440_007:0549b11_4": "不淨肉者，狗肉、惡鳥肉等也。",
    "T23n1440_007:0549b11_5": "若欲食五種佉陀尼，而以五種菩闍尼受者，不名為受。",
    "T23n1440_007:0549b13_6": "如是展轉欲食此而受彼，悉不成受。",
    "T23n1440_007:0549b14_0": "諸不成受而食者，皆波逸提。",
    "T23n1440_007:0549b14_1": "大比丘邊得受殘食法也，四眾邊不得。",
    "T23n1440_007:0549b15_2": "若上座邊，應偏袒胡跪事事如法。",
    "T23n1440_007:0549b16_3": "若下坐邊，唯除胡跪，餘法悉同。",
    "T23n1440_007:0549b17_4": "優波離問佛：「比丘有幾處行時自恣，幾住、幾坐、幾臥？」",
    "T23n1440_007:0549b18_5": "所以問者，若義不問佛，義相不顯；問已理相分明，行者無礙。",
    "T23n1440_007:0549b19_6": "優波離問佛，印封已後，諸弟子頂戴奉行。",
    "T23n1440_007:0549b20_7": "如得王封，隨至四關無敢遮者。",
    "T23n1440_007:0549b21_8": "此亦如是。",
    "T23n1440_007:0549b21_9": "又如佛於三千世界、於法自在無能過者；優波離於閻浮提內，解律自在無能過者。",
    "T23n1440_007:0549b23_10": "又云：優波離三千世界無能及者，是人問佛，佛自答之，理無不盡。",
    "T23n1440_007:0549b25_0": "佛告優波離：「有五處比丘行時自恣，五處住、坐、臥。",
    "T23n1440_007:0549b26_1": "行有五者，知行、知供養、知應食、知種種食、壞威儀。",
    "T23n1440_007:0549b27_2": "住、坐、臥亦如是。",
    "T23n1440_007:0549b27_3": "若比丘行洗口時，有檀越與五種食，比丘應食。",
    "T23n1440_007:0549b28_4": "應行受殘食法，不應住坐臥，若住坐臥，當知壞威儀不名受。",
    "T23n1440_007:0549c01_5": "若以此為受食者，皆波逸提。",
    "T23n1440_007:0549c01_6": "不犯者，若比丘言小住、若日時早、若啜粥、若一切可噉者囑，不犯。",
    "T23n1440_007:0549c03_7": "一切五眾及一切解法，白衣邊盡得囑。",
    "T23n1440_007:0549c04_8": "若一人受殘食法，餘人食不成。",
    "T23n1440_007:0549c05_0": "若行食，應行時囑，受殘食法不必行也。",
    "T23n1440_007:0549c05_1": "知行者，知是行時。",
    "T23n1440_007:0549c06_2": "知供養者，知前人與食。",
    "T23n1440_007:0549c06_3": "知應者，知應受不應受。",
    "T23n1440_007:0549c07_4": "知種種食者，知分別食。」",
    "T23n1440_007:0549c08_5": "壞威儀者，知行食時如是壞威儀、如是不壞威儀。",
    "T23n1440_007:0549c10_0": "九十事第三十五",
    "T23n1440_007:0549c11_0": "此是不共戒，三眾不犯。",
    "T23n1440_007:0549c11_1": "此戒體，若比丘不囑食、不受殘食法，以瞋心欲令惱故強勸令食，食者波逸提，不食者突吉羅。",
    "T23n1440_007:0549c13_2": "是中犯者，若比丘見餘比丘食竟不囑食，自恣請噉十五種食，隨食何食皆波逸提。",
    "T23n1440_007:0549c15_3": "一切麥粟稻麻[序-予+禾]、未作麨飯[麩-夫+(糒-米)]，盡名似食。",
    "T23n1440_007:0549c16_4": "若變成麨飯[麩-夫+(糒-米)]，盡名正食。",
    "T23n1440_007:0549c17_5": "別眾食。",
    "T23n1440_007:0549c18_0": "九十事第三十六",
    "T23n1440_007:0549c19_0": "此戒尼共，三眾不犯。",
    "T23n1440_007:0549c19_1": "若僧祈食時應作四種相：一打揵椎、二吹貝、三打鼓、四唱令令界內聞知。",
    "T23n1440_007:0549c21_2": "此四種相必使有常限，不得或時打揵椎、或復打鼓、或復吹貝，令事相亂無有定則，不成僧法。",
    "T23n1440_007:0549c23_3": "若不作四相而食僧祈食者，不清淨，名為盜食僧祈。",
    "T23n1440_007:0549c24_4": "不問界內有比丘無比丘、若多若少、若遮若不遮，若知有比丘、若知無比丘，盡名不如法食，亦名盜僧祈，不名別眾罪。",
    "T23n1440_007:0549c27_5": "若作四相食僧祈食者，設使界內有比丘無比丘、若多若少，若知有比丘無比丘、若來不來，但使不遮一切無咎。",
    "T23n1440_007:0549c29_6": "若使有遮，雖打揵椎，食不清淨，名盜僧祈。",
    "T23n1440_007:0550a01_7": "若大界內有二處三處，各有始終僧祈同一布薩，若食時但各打揵椎，一切莫遮清淨無過。",
    "T23n1440_007:0550a03_8": "若有檀越，或作一月或作九十日長食者，若能一切無遮大善。",
    "T23n1440_007:0550a05_9": "若不能無遮，初作食日應打揵椎唱言：「六十臘者入。」",
    "T23n1440_007:0550a06_10": "若有六十臘者若多若少，但令一人入，即是清淨。",
    "T23n1440_007:0550a07_11": "若無六十臘者，次唱五十九臘者。",
    "T23n1440_007:0550a08_12": "若無，次第唱乃至沙彌。",
    "T23n1440_007:0550a08_13": "沙彌一人入亦是清淨。",
    "T23n1440_007:0550a09_14": "若都無者，亦名清淨。",
    "T23n1440_007:0550a09_15": "若初日不唱，應日日唱如初日法。",
    "T23n1440_007:0550a10_16": "若初日唱者，乃至長竟，若遮不遮一切無過。",
    "T23n1440_007:0550a11_17": "若初日不唱，應日日唱，乃至一人入已，餘遮不遮亦復無咎。",
    "T23n1440_007:0550a13_18": "若不作此二種法，若食時有遮，界內乃至有一比丘以遮故不得食者，此中一切僧得別眾食罪。",
    "T23n1440_007:0550a15_19": "設界內無比丘故有遮，食不清淨。",
    "T23n1440_007:0550a16_20": "若作九十日長食，初日如法唱，九十日竟，若檀越續有一月半月食，即前唱法為清淨，不須更唱。",
    "T23n1440_007:0550a18_21": "唯僧房臥具九十日竟應日日唱，若不日日唱即不清淨。",
    "T23n1440_007:0550a19_22": "若有檀越請四人已上在僧布薩界內食，應布薩處請僧次一人若送一分食，若不請一人不送一分食者波逸提。",
    "T23n1440_007:0550a22_23": "若二處三處亦如是。",
    "T23n1440_007:0550a22_24": "若各至布薩處僧中取一人若送一分食，則清淨自處，不須展轉取人送食也。",
    "T23n1440_007:0550a24_25": "隨何處不請僧中一人不送一分食者，波逸提。",
    "T23n1440_007:0550a25_26": "設請一人送一分食，外有異處比丘來，若遮乃至不與一人食者，波逸提。",
    "T23n1440_007:0550a27_27": "若聚落界內雖無僧界，設二檀越請四人已上於二處食，應打揵椎，二處互請一人若送食一分。",
    "T23n1440_007:0550a29_28": "若更有異比丘，應如法入，乃至一人若不互請及送食分，食者墮。",
    "T23n1440_007:0550b01_29": "若遮不與一人食，亦波逸提。",
    "T23n1440_007:0550b02_30": "若聚落界內先無眾僧，有檀越請四人已上，應打揵椎。",
    "T23n1440_007:0550b03_31": "若不打揵椎，設知此中乃至有一比丘不來食者，得別眾食罪。",
    "T23n1440_007:0550b05_32": "若疑有比丘而便食者，突吉羅。",
    "T23n1440_007:0550b06_33": "若都無疑心、若打揵椎，不問有無，一切無罪。",
    "T23n1440_007:0550b07_34": "僧祈食法，隨處有人多少，應令食有常限，計僧祈食調一日食，幾許得周一年。",
    "T23n1440_007:0550b09_0": "若日食一斛得周一年，應常以一斛為限，若減一斛名盜僧祈，若增出一斛亦名盜僧祈。",
    "T23n1440_007:0550b11_0": "若減一斛食，僧應得者失此食故；若出一斛，則令僧祈斷絕不續故。",
    "T23n1440_007:0550b12_1": "既有常限，隨多少一切無遮。",
    "T23n1440_007:0550b13_2": "若僧多時隨共食之，若僧少時亦共食之。",
    "T23n1440_007:0550b14_3": "設有餘長，留至明日次第行之，如是法者一切無過。",
    "T23n1440_007:0550b15_4": "留至明日，所未許也。",
    "T23n1440_007:0550b16_0": "若行路時，檀越請食四人已上，若伴中乃至有一比丘別食者，此諸比丘得別眾食罪。",
    "T23n1440_007:0550b18_0": "以遠遊行時，隨所住處縱廣有一拘屢舍，此界內不得別食、不得別布薩。",
    "T23n1440_007:0550b19_1": "雖非衣界，若人各齎食，雖四人一處，共食無過。",
    "T23n1440_007:0550b20_2": "若檀越食，三人已下各異處食，亦無過。",
    "T23n1440_007:0550b21_3": "若一切共一處食，大善。",
    "T23n1440_007:0550b22_4": "若食僧食、若檀越食時，有異檀越別與四比丘食，四比丘在僧中次第並坐受此食食，得別眾罪。",
    "T23n1440_007:0550b24_5": "若四人先取僧中次第食，後得益者無罪。",
    "T23n1440_007:0550b25_6": "若僧食時，自在維那以僧祈物別作肥好已四人共食，四人雖在一處，無別眾食罪，但食不淨。",
    "T23n1440_007:0550b27_7": "若比丘或食僧食、若檀越食，各取食分，雖四人已上於別處食，不犯別眾。",
    "T23n1440_007:0550b29_8": "若四人已上，雖在界內，各自有物共作食，不犯別眾。",
    "T23n1440_007:0550c01_9": "若四人各自乞食，於一處食亦無罪。",
    "T23n1440_007:0550c02_10": "若四人中一人出食、三人無食，共一處食，波逸提。",
    "T23n1440_007:0550c03_11": "若別房波演，檀越別與小食，四人已上非足食故，無罪。",
    "T23n1440_007:0550c04_12": "設續與後食，應僧中請一人若送一分食，若各別食，食不成眾，不犯。",
    "T23n1440_007:0550c06_13": "不爾者，波逸提。",
    "T23n1440_007:0550c06_14": "若僧食竟，有客比丘來，檀越與食四人已上，無罪。",
    "T23n1440_007:0550c07_15": "若客比丘遊行入有僧界內，受檀越食，四人已上一處食者，波逸提。",
    "T23n1440_007:0550c09_16": "若先自齎糧，設本是檀越，與共食無罪。",
    "T23n1440_007:0550c10_17": "若同行四人一人有食，於僧界內在一處與三人共食，波逸提。",
    "T23n1440_007:0550c11_18": "若在曠遠無僧界處，有多比丘共伴，一比丘別請三比丘共一處食，波逸提，以隨住處有自然拘屢舍界故。",
    "T23n1440_007:0550c14_19": "若有行糧，共一處食無過。",
    "T23n1440_007:0550c14_20": "若客比丘眾多共伴入聚落界，雖無僧界，若比丘若白衣為檀越，別請四人已上於一處食，波逸提。",
    "T23n1440_007:0550c17_21": "若同伴四人已上，在聚落界內受一檀越食，先雖無僧，但知有一比丘在中，不請共食者波逸提。",
    "T23n1440_007:0550c19_22": "若生疑心，不問有無食者，突吉羅。",
    "T23n1440_007:0550c20_23": "若欲如法者，應好隱悉聚落有比丘無比丘，不生疑心食者無過。",
    "T23n1440_007:0550c21_24": "若不爾，應打揵椎。",
    "T23n1440_007:0550c22_25": "若遠不聞、若聞不來，則清淨如法。",
    "T23n1440_007:0550c22_26": "復次，若僧界、若自然界、若聚落界，有檀越食，僧食竟有客比丘來，檀越與食，四人以上無罪。",
    "T23n1440_007:0550c25_27": "若比丘僧於比丘尼僧無別眾過，凡是別眾食，盡是檀越食。",
    "T23n1440_007:0550c26_28": "若僧祈食，一切盡無別眾罪，但不如法食僧祈食者，食不清淨，多得盜僧祈罪。",
    "T23n1440_007:0550c28_29": "若僧界內有檀越別食，應請僧中一人若遣一分食。",
    "T23n1440_007:0550c29_30": "若不爾者，三人已下各異處食無過。",
    "T23n1440_007:0551a01_31": "若僧界內有檀越食，先作意請僧中一人而忘不請，食已在前，應作一分食置上座頭送與眾僧。",
    "T23n1440_007:0551a03_32": "若僧遠者，應取此食次第行之。",
    "T23n1440_007:0551a04_33": "凡檀越食法，必先請比丘。",
    "T23n1440_007:0551a04_34": "若檀越在僧界內，應語檀越請此界內僧中一人。",
    "T23n1440_007:0551a06_0": "設請餘界僧，不免罪也。",
    "T23n1440_007:0551a06_1": "若此僧結十拘屢舍界，去僧道遠，復不先請，即日請者，亦應作一分食置上座頭。",
    "T23n1440_007:0551a08_2": "若能得送與僧者善。",
    "T23n1440_007:0551a08_3": "若不能得送與者，應次第行之。",
    "T23n1440_007:0551a09_4": "若三比丘一比丘尼，不犯。",
    "T23n1440_007:0551a10_5": "若三比丘尼一比丘，不犯。",
    "T23n1440_007:0551a10_6": "乃至三比丘一沙彌尼，不犯。",
    "T23n1440_007:0551a11_7": "若三比丘在界外、一比丘在界內，不犯。",
    "T23n1440_007:0551a12_8": "若三比丘在界內、一比丘在界外，不犯。",
    "T23n1440_007:0551a13_9": "若三比丘在地中、一比丘在空中，不犯。",
    "T23n1440_007:0551a14_10": "若三比丘在空中、一比丘在地，不犯。",
    "T23n1440_007:0551a15_11": "除病時、作衣時。",
    "T23n1440_007:0551a15_12": "作衣者，不問應量不應量衣，一切盡聽。",
    "T23n1440_007:0551a16_13": "若作衣時食難得者，聽別眾食。",
    "T23n1440_007:0551a17_14": "食若易得，不聽別眾食。",
    "T23n1440_007:0551a17_15": "除行時者，極至半由旬若往若來。",
    "T23n1440_007:0551a18_16": "是中犯者，若比丘，昨日來今日食，墮，明日行今日食，波夜提。",
    "T23n1440_007:0551a19_17": "若即日行即日道中食、若到所至處食，無犯。",
    "T23n1440_007:0551a21_0": "船亦爾。",
    "T23n1440_007:0551a21_1": "大眾集時者，或以法事、或以餘緣眾僧集會。",
    "T23n1440_007:0551a22_2": "極少舊比丘四人、客比丘四人，名為大眾。",
    "T23n1440_007:0551a23_3": "雖大眾集，食不難得者，不聽別眾食，食者波逸提。",
    "T23n1440_007:0551a24_4": "沙門請食時者，是外道沙門，除佛五眾，一切外道出家皆名沙門。",
    "T23n1440_007:0551a25_5": "是中犯者，若沙門請，請已服俗作白衣，持食與比丘，比丘食者波逸提。",
    "T23n1440_007:0551a27_6": "受請不犯。",
    "T23n1440_007:0551a27_7": "若白衣請比丘，請已外道出家作沙門，手持食與比丘，比丘食者波逸提。",
    "T23n1440_007:0551a29_8": "若沙門請比丘，沙門持食與比丘，受請及食不犯。",
    "T23n1440_007:0551b01_9": "若有檀越作長食，或一月或九十日，先隨意請人各使令定，至作食初日一切令集，清晨打揵椎，眾僧集已，勸化主比丘應立一處舉聲大唱：「六十臘者入。」",
    "T23n1440_007:0551b05_10": "先被請眾僧各住一處，不被請中有六十臘者應入。",
    "T23n1440_007:0551b06_11": "若無者，次應唱五十九臘者入。",
    "T23n1440_007:0551b07_12": "次第無者，應唱沙彌入。",
    "T23n1440_007:0551b07_13": "若無沙彌，亦得清淨。",
    "T23n1440_007:0551b08_14": "若檀越僧界內作食，堂舍不容，次第出在異處，食無過。",
    "T23n1440_007:0551b09_15": "若僧食時，若是僧食、若檀越食，各取食分在外，四人共一處食無犯。",
    "T23n1440_007:0551b11_0": "若檀越舍內請四人已上食，雖打揵椎，若檀越遮者，知有一比丘不得食者，盡得波逸提。",
    "T23n1440_007:0551b13_1": "若大界內有二處僧祈，一日中二處俱有檀越食，布薩處無過。",
    "T23n1440_007:0551b14_2": "不布薩處，若不請布薩處一人若不送一分食者，此處僧盡得波逸提。",
    "T23n1440_007:0551b16_3": "若狂心亂心病壞心滅擯人。",
    "T23n1440_007:0551b16_4": "若三比丘一狂心、三狂心一比丘。",
    "T23n1440_007:0551b17_5": "設界內四比丘四狂心，各檀越與食，盡無過。",
    "T23n1440_007:0551b18_6": "亂心、病壞心、滅擯人亦如是。",
    "T23n1440_007:0551b19_7": "凡別眾食必在界內。",
    "T23n1440_007:0551b19_8": "界有種種眾僧結界，有聚落界、有家界、有曠野處自然一拘屢舍界，此界內不得別食、不得別布薩，但非衣界，如是比丘是界內者不得別食。",
    "T23n1440_007:0551b23_0": "又必是檀越，四人已上共一處。",
    "T23n1440_007:0551b23_1": "設界內有眾僧，不如法食者波逸提。",
    "T23n1440_007:0551b24_2": "若但知有一人，不如法食者波逸提。",
    "T23n1440_007:0551b26_0": "九十事第三十七",
    "T23n1440_007:0551b27_0": "此是共戒，比丘、尼俱波逸提，三眾突吉羅。",
    "T23n1440_007:0551b27_1": "是中犯者，若比丘非時噉食，波逸提。",
    "T23n1440_007:0551b28_2": "若食五種佉陀尼、五種菩闍尼、五種似食，若十五種一時食，一波逸提；若一一食，一一波逸提。",
    "T23n1440_007:0551c01_3": "若比丘非時中非時想食，波逸提。",
    "T23n1440_007:0551c02_4": "非時中時想食，波逸提。",
    "T23n1440_007:0551c03_5": "非時中疑食，波逸提。",
    "T23n1440_007:0551c03_6": "若時中非時想食，突吉羅。",
    "T23n1440_007:0551c04_7": "時中疑食，突吉羅。",
    "T23n1440_007:0551c04_8": "時中時想食，不犯。",
    "T23n1440_007:0551c05_9": "若非時食，咽咽波逸提。",
    "T23n1440_007:0551c05_10": "非時者，從日中至後夜後分，名為非時。",
    "T23n1440_007:0551c06_11": "從晨至日中名時。",
    "T23n1440_007:0551c07_12": "何以故？",
    "T23n1440_007:0551c07_13": "以日初出乃至日中明轉盛中則滿足，故名為時；從中至後夜後分明轉減沒，故名非時。",
    "T23n1440_007:0551c09_14": "又從晨至日中，世人營務事業作飲食，是故名為時；從中至後夜後分，燕會嬉戲自娛樂時，比丘遊行有所觸惱，故名非時。",
    "T23n1440_007:0551c12_15": "又從晨至日中，俗人種種事務婬惱不發，故名為時；從中至後夜後分，事務休息婬戲言笑，若比丘出入遊行，或時被誹謗受諸惱害，名為非時。",
    "T23n1440_007:0551c15_16": "又比丘從晨至中，是乞食時，應入聚落往來遊行，故名為時；從中至後夜後分，應靜拱端坐誦經坐禪各當所業，非是行來入聚落時，故名非時。",
    "T23n1440_007:0551c19_0": "九十事第三十八",
    "T23n1440_007:0551c20_0": "此戒比丘、尼共，三眾不犯。",
    "T23n1440_007:0551c20_1": "是中犯者，若比丘噉舉殘宿食，波逸提。",
    "T23n1440_007:0551c21_2": "若一時噉十五種食，一波逸提；若一一噉，一一波逸提。",
    "T23n1440_007:0551c22_3": "此戒體，咽咽波逸提。",
    "T23n1440_007:0551c23_4": "共食宿有三種：若受食已作己有想，若共宿若不共宿，經宿突吉羅，食則波逸提。",
    "T23n1440_007:0551c25_5": "若自捉食名惡捉，捉時突吉羅，作己有想經宿亦突吉羅，食亦爾。",
    "T23n1440_007:0551c26_6": "若食不受不捉，作己有想，經宿突吉羅，食亦突吉羅。",
    "T23n1440_007:0551c27_7": "不問共宿不共宿，但作己有想，名內宿。",
    "T23n1440_007:0551c28_8": "若他比丘食，共宿無過。",
    "T23n1440_007:0551c29_9": "觸捉白衣食已，白衣還自收攝，後與比丘，得食。",
    "T23n1440_007:0552a01_10": "若曠野中得多飲食，食已棄去、後來故在，若無鳥獸食處，得取而食。",
    "T23n1440_007:0552a02_11": "若多人共粟麥手觸，各各分已即清淨也。",
    "T23n1440_007:0552a03_12": "若食是佛臘、面門臘、自恣臘，雖先受捉後買，得食，以無己想故無罪。",
    "T23n1440_007:0552a06_0": "薩婆多毘尼毘婆沙卷第七"
}