{
    "T13n0397_053:0352a15_0": "大方等大集經卷第五十三",
    "T13n0397_053:0352a17_0": "高齊天竺三藏那連提耶舍譯",
    "T13n0397_053:0352a18_0": "◎月藏分第十二呪輪護持品第十五",
    "T13n0397_053:0352a19_0": "爾時，世尊復告四天王言：「我今與汝大力雄猛不可害輪大明呪句，如是呪句，過去億百千萬諸佛之所演說，汝若持此大力雄猛不可害輪大明呪句，一切諸魔及魔眷屬尚不敢近何能觸嬈。」",
    "T13n0397_053:0352a24_0": "爾時，世尊作是語已，即說呪曰：「哆絰夜他(一)　阿婆夜陀提(二)　毘嘍陀毘羯囉咩(三)　阿那毘[口*梨](四)　阿那羅移(五)　阿毘懃泥(六)　阿拘毘移(七)　阿呪帝(八)　輸婆提市(九)　提闍婆底(十)　摩訶提帝(十一)　憂簸舍咩(十二)　迷哆囉伽帝(十三)　阿婆嘍[口*兮](十四)　迷達涕(十五)　頞他悉地(十六)　舒婆謨遮(十七)　婆蒱娑婆帝(十八)　娑摩竭囉舒祇(十九)　阿[少/兔]哆[口*梨](二十)　達摩毘訶[口*梨](二十一)　哆他多娑摩底(二十二)　佛陀地虱他泥(二十三)　尸囉毘首地(二十四)　阿[少/兔]竭囉咩(二十五)　阿僧訶唎移(二十六)　復多具致(二十七)　阿毘市聶帝(二十八)　蘇婆呵(二十九)「諸仁者！",
    "T13n0397_053:0352b06_1": "此是汝等四大天王，大力雄猛不可害輪大明呪句，如是呪句，過去億百千萬諸佛之所演說。",
    "T13n0397_053:0352b08_2": "汝若持此大力雄猛不可害輪大明呪句，一切諸魔及魔眷屬尚不敢近何能觸嬈。」",
    "T13n0397_053:0352b10_3": "爾時，所有一切諸魔及魔眷屬皆悉驚怖無有勢力，各各羞慚向佛合掌。",
    "T13n0397_053:0352b12_0": "爾時，世尊復告毘沙門天王言：「我今與汝北方大力雄猛不可害輪大明呪句，汝以持此大力雄猛不可害輪大明呪故，於己眷屬及他眷屬，天、龍、夜叉、羅剎、阿修羅、乾闥婆、鳩槃茶、餓鬼、毘舍遮、富單那、迦吒富單那尚不敢近，何能觸嬈？",
    "T13n0397_053:0352b17_1": "汝於一切惡鬼神所，當得大力雄猛不可害輪。」",
    "T13n0397_053:0352b19_0": "爾時，世尊作是語已，即說呪曰：「哆絰夜他(一)　勿檀泥(二)　鉢羅勿檀泥(三)　勿達那跋帝(四)　渠唎乾陀利(五)　朱唎(六)　旃茶唎(七)　頞唎毘闍耶末提(八)　驅驅勿檀泥(九)　跋羅(十)　吠羅(十一)　勿檀泥(十二)　蘇婆呵(十三)「汝以此呪北方，當得大力雄猛不可害輪，於己眷屬及他眷屬尚不敢近，何能觸嬈？」",
    "T13n0397_053:0352b26_0": "爾時，世尊復告提頭賴吒天王言：「我今與汝東方大力雄猛大明呪句，乃至當得不可害輪。」",
    "T13n0397_053:0352b28_0": "爾時，世尊作是語已，即說呪曰：「哆絰夜他(一)　丘嘍闍帝(二)　勿嘍闍帝(三)　鉢羅帝虱蠆(四)　摩訶薩[黍-禾+唎](五)　崎囉跋帝(六)　欝那婆帝(七)　伽樓婆帝(八)　求嘍鞞(九)　勿嘍鞞(十)　求嘍勿嘍鞞(十一)　求嘍求嘍(十二)　勿嘍乾提(十三)　勿嘍闍帝(十四)　阿羅娑婆帝(十五)　摩羅娑婆帝(十六)　黟泥迷泥(十七)　多豆婆南(十八)　多豆婆南(十九)　蘇婆呵(二十)「汝以此呪東方，當得大力雄猛不可害輪，於己眷屬及他眷屬尚不敢近，何能觸嬈？」",
    "T13n0397_053:0352c08_0": "爾時，世尊復告毘樓勒叉天王言：「我今與汝南方大力雄猛大明呪句，乃至當得不可害輪。」",
    "T13n0397_053:0352c11_0": "爾時，世尊作是語已，即說呪曰：「哆絰夜他(一)　耆唎耆唎(二)　耆盧那跋帝(三)　[口*兮]泥(四)　呵膩泥(五)　阿泥那跋帝(六)　群籌群籌(七)　蘇婆呵(八)「汝以此呪南方，當得大力雄猛不可害輪，於己眷屬及他眷屬尚不敢近，何能觸嬈？」",
    "T13n0397_053:0352c17_0": "爾時，世尊復告毘樓博叉天王言：「我當與汝西方大力雄猛不可害輪大明呪句，汝以持此大力雄猛不可害輪大明呪故，於己眷屬及他眷屬，諸龍、夜叉、羅剎、阿修羅、乾闥婆、鳩槃茶、餓鬼、毘舍遮、富單那、迦吒富單那等尚不敢近，何能觸嬈？」",
    "T13n0397_053:0352c23_0": "爾時，世尊作是語已，即說呪曰：「哆絰夜他(一)　阿毘婆嘍泥(二)　婆嘍拏跋帝(三)　勿囉竭囉跋帝(四)　婆嘍泥(五)　婆嘍拏耶世(六)　憂受婆羅(七)　鉢囉受娑[黍-禾+唎](八)　膩受婆隸(九)　摩呵受婆隸(十)　受婆邏(十一)　摩身達囉舍(十二)　娑闍鞞(十三)　薩婆哆囉毘唎帝(十四)　訖利多耶世失蠆(丑芥反)(十五)　蘇婆呵(十六)「汝以此呪西方，當得大力雄猛不可害輪，於己眷屬及他眷屬尚不敢近，何能觸嬈？」",
    "T13n0397_053:0353a07_0": "爾時，世尊復告四大天王，而說偈言：「諸山有稱譽，　　自在者化作，　極兩鷄羅娑，　　香仙佉羅擔，　風火及雪山，　　日月所居處，　北方常護持，　　世尊真妙法。",
    "T13n0397_053:0353a12_0": "　般支般遮羅，　　訖尼伽羅度，　彼等常護持，　　四維佛正法。",
    "T13n0397_053:0353a14_0": "　地神大地神，　　黑色大黑色，　羅睺毘摩質，　　須質波羅陀，　婆稚睒婆利，　　及牟真隣陀，　共護於下方，　　世尊真妙法◎。」",
    "T13n0397_053:0353a18_0": "◎大集經月藏分第十二忍辱品第十六之一爾時，有一阿修羅王，名曰火味。",
    "T13n0397_053:0353a20_1": "在彼會中，從座而起，舉手而指羅睺羅阿修羅王，向四百億阿修羅王，作如是言：「此羅睺羅阿修羅王，是我等輩尊重師長，能以福慧益諸眾生自在勇猛，諸阿修羅中最勝第一。",
    "T13n0397_053:0353a24_2": "羅睺羅王及與我等，皆為瞿曇之所欺[夌*欠]，為令佛法得熾然故，付囑餘眾而不見與，故令我等受大恥辱。」",
    "T13n0397_053:0353a27_3": "次復，有一阿修羅王，名鎮星毘摩，作如是言：「我等昔來，各各於己四天下中，與釋提桓因共相齊等，今如野干逐師子後。",
    "T13n0397_053:0353a29_4": "我等寧可捨此凡下，還於本國城邑宮殿。",
    "T13n0397_053:0353b01_5": "又我寧死，何能忍受如是[夌*欠]辱？",
    "T13n0397_053:0353b02_6": "此是大怨，令我等輩生大憂苦。」",
    "T13n0397_053:0353b03_7": "時羅睺羅阿修羅王，作如是言：「眾生寧可最勝人邊受其罵辱，不於凡下而得讚歎。",
    "T13n0397_053:0353b05_8": "何以故？",
    "T13n0397_053:0353b05_9": "令多好人所輕賤故。",
    "T13n0397_053:0353b05_10": "此天人師，於三界中最勝自在，住於彼岸，善知時宜隨其所應，故如是也。」",
    "T13n0397_053:0353b08_0": "爾時，月藏菩薩摩訶薩，合掌向佛一心敬禮，而作是言：「導師當觀此羅睺羅阿修羅王，具有如是堅慧勝慧，安住堅信樂善樂忍，持戒清淨深信三寶，不久速成無上導師。",
    "T13n0397_053:0353b11_1": "唯願世尊，熾然法故，應當與此羅睺羅分。」",
    "T13n0397_053:0353b13_0": "爾時，世尊告四百億阿修羅王，而說偈言：「汝先具諸德，　　各已住淨信，　如是昔諸佛，　　囑法與汝等。",
    "T13n0397_053:0353b16_0": "　我今以此法，　　悉亦付囑汝，　當以諸方便，　　護持我法眼。",
    "T13n0397_053:0353b18_0": "　汝等作是福，　　增滿大智海，　各於自境界，　　守護我正法。",
    "T13n0397_053:0353b20_0": "　住法常樂忍，　　護持定根者，　汝等若如是，　　咸供三世佛，　常詣於善趣，　　命智果具足，　於世流轉時，　　得離諸惡道。",
    "T13n0397_053:0353b24_0": "　諸求勝報者，　　當熾我法眼，　各於己國土，　　遮障惡眾生。」",
    "T13n0397_053:0353b26_0": "爾時，諸阿修羅悉起合掌，咸作是言：「我等阿修羅，　　各各於己國，　休息一切惡，　　熾然世尊法。",
    "T13n0397_053:0353b29_0": "　習行法施者，　　於惡作護持，　增長三精氣，　　離惡住善道。」",
    "T13n0397_053:0353c02_0": "爾時，諸來一切大眾、諸天及人乾闥婆等，咸皆歎諸阿修羅言：「善哉，善哉！」",
    "T13n0397_053:0353c04_0": "爾時，世尊亦復歎彼四百億阿修羅王及諸眷屬，作如是言：「善哉，善哉！",
    "T13n0397_053:0353c05_1": "妙丈夫輩！",
    "T13n0397_053:0353c05_2": "汝能如是，是名供養三世諸佛，當懃護持養育我法。",
    "T13n0397_053:0353c07_0": "佛之法眼而得熾然，令三寶種久不斷絕，是故我今將於汝等及諸眷屬，付囑十方一切諸佛現在住世未涅槃者，及付賢劫一切菩薩摩訶薩，汝等常與彼諸阿修羅生生相值。",
    "T13n0397_053:0353c11_0": "汝當於此賢劫之中得成正覺出於世時，當與汝等作上施主，護持正法持戒第一，得禪三昧具足忍力。",
    "T13n0397_053:0353c13_1": "如此賢劫最後如來，名曰盧遮應、正遍知，出現於世。",
    "T13n0397_053:0353c14_2": "爾時，盧遮當授彼等阿耨多羅三藐三菩提記，便得速滿六波羅蜜，不久當為無上法王，得入無畏涅槃大城。",
    "T13n0397_053:0353c17_0": "如是若復有諸眾生，若現在世及未來世，於我法中出家修道三業相應，若復放人出家修道，若復有能勤加護持養育供給我諸聲聞、比丘、比丘尼、優婆塞、優婆夷，令三寶種得不斷絕，若有能修檀波羅蜜乃至般若波羅蜜，若有營造塔廟形像及以修故，種種捨施供養供給四方眾僧，置立寺舍及以修故。",
    "T13n0397_053:0353c23_1": "又復於彼四方僧寺，捨施種種衣服、臥具、器物所須，及施田宅、財寶、園林、僮僕給使乃至畜生。",
    "T13n0397_053:0353c26_2": "若復見他捨施諸物還追奪者以力遮護，若復施我聲聞弟子衣服飲食臥具湯藥一切所須。",
    "T13n0397_053:0353c28_3": "我之所有聲聞弟子，或有因緣遭遇苦惱，若以自力若假他力方便令脫，我以如是諸眾生等，悉皆付囑十方現在一切諸佛，及付賢劫所有菩薩摩訶薩等，令其攝受生得相值。",
    "T13n0397_053:0354a03_4": "「若彼賢劫諸佛出世，是諸眾生於彼佛所作大施主，守護正法持戒第一，得禪三昧具足忍力。",
    "T13n0397_053:0354a05_5": "如此賢劫最後如來出現於世，于時彼佛當授彼等阿耨多羅三藐三菩提記，便得速滿六波羅蜜，不久當為無上法王，得入無畏涅槃大城。」",
    "T13n0397_053:0354a09_0": "爾時，復有無量億百千眾生，悲淚滿目瞻仰如來作如是言：「我今觀諸大悲世尊所有解脫，出於三界一切諸道生死牢獄，捨於渴愛離世八法及我我所憍慢煩惱，離於一切十二有支，知一切法猶如虛空住不顛倒，常於眾生起大悲心。",
    "T13n0397_053:0354a14_1": "然諸如來為眾生故，令此法眼及三寶種於此娑婆久住不滅故加護持。",
    "T13n0397_053:0354a16_2": "如來今復以諸天、龍、夜叉、羅剎、乾闥婆、緊那羅、迦樓羅、摩睺羅伽、鳩槃茶、餓鬼、毘舍遮、富單那、迦吒富單那、人、非人等，寄付諸佛及諸菩薩。",
    "T13n0397_053:0354a19_3": "彼諸眾生，現在未來若布施若持戒若修定慧，於此佛法精勤相應，寄付諸佛及諸菩薩摩訶薩等，為滿六波羅蜜令得阿耨多羅三藐三菩提故。",
    "T13n0397_053:0354a22_4": "若有眾生厭苦求樂，無不於現在世及未來世方便精勤，護持養育熾然法眼紹三寶種而能得之。」",
    "T13n0397_053:0354a24_5": "佛言：「如是，如是。",
    "T13n0397_053:0354a25_6": "如汝所言。",
    "T13n0397_053:0354a25_7": "若有愛已厭苦求樂，應當護持諸佛正法，從此當得無量福報。",
    "T13n0397_053:0354a26_8": "若有眾生，為我出家剃除鬚髮被服袈裟，設不持戒，彼等悉已為涅槃印之所印也。",
    "T13n0397_053:0354a28_9": "若復出家不持戒者，有以非法而作惱亂罵辱毀呰，以手刀杖打縛斫截，若奪衣鉢及奪種種資生具者，是人則壞三世諸佛真實報身，則挑一切天人眼目，是人為欲隱沒諸佛所有正法三寶種故，令諸天人不得利益墮地獄故，為三惡道增長盈滿故。",
    "T13n0397_053:0354b05_10": "「何以故？",
    "T13n0397_053:0354b05_11": "我昔為於一切眾生修菩薩行，為此法眼於諸眾生起大悲心，捨己身血猶如大海，與諸乞者捨頭猶如毘福羅山，眼耳亦爾，捨鼻猶如百千突盧那，捨舌猶如十突盧那，捨手捨脚各皆亦如毘福羅山，捨皮可覆一閻浮提，亦捨無量象馬、車牛、奴婢、妻子及以王位與諸乞者，亦復捨於無量國土、城邑、宮殿、村落、舍宅、寺廟、園林、衣服、臥具、山澤、林藪與諸乞者。",
    "T13n0397_053:0354b13_12": "「於諸佛所受持禁戒而無缺犯，一一佛所無量供養，一一佛所稟受無量那由他百千法門，受持讀誦護持戒行善修三昧陀羅尼忍。",
    "T13n0397_053:0354b16_13": "又我亦曾供養恭敬無量無邊菩薩摩訶薩，供養恭敬無量緣覺，供養無量佛聲聞眾，供養無量到果聲聞，供養無量外道仙人，供養無量父母師長，供養無量病苦之者，亦於無量苦逼眾生無救護者為作救護，無歸依者為作歸依，無趣向者為作趣向，令其安住及以供養。",
    "T13n0397_053:0354b22_14": "我已無量長遠劫數修諸苦行持戒威儀梵行具足。",
    "T13n0397_053:0354b24_15": "「諸仁者！",
    "T13n0397_053:0354b24_16": "我已如是於彼三大阿僧祇劫悲愍一切苦眾生故，發大堅固勇猛之心，久修無上菩提之行。",
    "T13n0397_053:0354b26_17": "我今於此盲冥世間無大導師儉法之時，極惡增長白法盡時，五無間業誹謗正法、毀呰賢聖與不善根相應眾生，瞋惡穬澁離諸羞恥無有慈愍，不觀後世可怖畏事，於如是等諸眾生中，發心願成阿耨多羅三藐三菩提。",
    "T13n0397_053:0354c02_18": "「復於一切淨佛國土所棄眾生中降大法雨，復願與彼諸眾生等除如金剛堅固煩惱，彼等眾生隨其所欲於三乘菩提令不退轉。",
    "T13n0397_053:0354c05_19": "復願救度三惡眾生安置善道及涅槃樂，與彼眾生作正法眼加護令得久住於世長夜熾然。",
    "T13n0397_053:0354c07_20": "彼諸眾生於我法中出家剃髮被服袈裟不持禁戒，若有供養彼等人者，如是眾生亦得大果，何況為我出家持戒住法相應，供養侍者即得無量阿僧祇大福德聚！",
    "T13n0397_053:0354c11_21": "何況復能種種供養我諸聲聞聖弟子眾，而當不得無量不可說阿僧祇大福德聚！",
    "T13n0397_053:0354c13_22": "是故我今於如是等諸眾生中，於阿耨多羅三藐三菩提而成正覺。",
    "T13n0397_053:0354c14_23": "「一切世間天人中最以大悲故，建立一切諸聲聞眾為上福田，所謂得向八大丈夫。",
    "T13n0397_053:0354c16_24": "以是緣故，所有眾生於現在世及未來世應當深信佛法眾僧，彼諸眾生於人天中當得受於勝妙果報，不久當得入無畏城，如是乃至供養一人為我出家及有依我剃除鬚髮著袈裟片不受戒者，供養是人亦得乃至入無畏城。",
    "T13n0397_053:0354c21_25": "以是緣故我如是說，若復有人為我出家不持禁戒，剃除鬚髮著袈裟片，有以非法惱害此者，乃至破壞三世諸佛法身報身，乃至盈滿三惡道故。",
    "T13n0397_053:0354c25_0": "是故我上如是告汝，若有愛己求樂離苦，應當精勤護持養育熾然法眼紹隆三寶令不斷絕。",
    "T13n0397_053:0354c27_1": "以是因緣，從此當得無量福報。」",
    "T13n0397_053:0354c28_0": "爾時，月藏菩薩摩訶薩復與八千億那由他百千菩薩摩訶薩，俱從座起合掌向佛，一心敬禮作如是言：「如是，如是。",
    "T13n0397_053:0355a01_1": "大德婆伽婆！",
    "T13n0397_053:0355a01_2": "於我住處月勝世界大師如來日月光，時時稱揚娑婆世界釋迦牟尼佛，昔菩薩時大勇猛力極苦精勤而修諸行，如是菩薩以大慈悲大願力故，今者於彼五濁惡世無間罪業誹謗正法毀呰賢聖不善相應諸眾生中，於阿耨多羅三藐三菩提而成正覺。",
    "T13n0397_053:0355a07_3": "「『是佛於彼計斷計常瞋惡麁[怤-寸+喿]，無有慈愍歸依邪道，求種種師不觀後世可怖畏事諸眾生中，為之說法。",
    "T13n0397_053:0355a10_0": "然諸眾生勤作方便欲害釋迦牟尼如來，或以毒藥和食而奉，或以刀杖、惡象、師子、惡牛、惡狗方便欲害，或有謗言而無梵行，或言非男或言是賊，或言殺生，作如是等種種誹謗。",
    "T13n0397_053:0355a14_0": "或復有以塵土污坌，或有於大眾中麁穬罵詈種種毀呰。",
    "T13n0397_053:0355a15_1": "或有於佛住處以諸臭穢不淨之物污令盈滿，或有見者啼泣不喜，或有見者合眼掩面，或有見者背走遠逝，有不欲見閉戶塞窓。",
    "T13n0397_053:0355a18_2": "而彼釋迦牟尼如來於此一切惡眾生中，而能忍受如是無量眾惡苦事，亦復於彼諸惡眾生不瞋不惱，然復不捨晝夜，常於彼諸眾生起大悲心，一切時處隨逐化之。",
    "T13n0397_053:0355a22_0": "如少牸牛初生犢子而未長大忽然失之，其母爾時求覓而走。",
    "T13n0397_053:0355a23_1": "如是釋迦牟尼如來亦復如是，於諸眾生其心平等，以大悲故隨逐而走，於三惡道而拔濟之，置於善道及涅槃樂。",
    "T13n0397_053:0355a25_2": "如是大悲相應具足，今此釋迦牟尼如來娑婆世界而作佛事。』",
    "T13n0397_053:0355a27_3": "「爾時，於彼一切大眾聞此事已，皆生希奇未曾有心歡喜踊躍，於彼佛前作如是言：『大德婆伽婆！",
    "T13n0397_053:0355a29_4": "我等亦爾，當以精勤大勇猛力經於無量阿僧祇劫修菩提行，行檀波羅蜜乃至行般若波羅蜜，如是善巧方便成熟諸眾生故，而修諸行，猶如釋迦牟尼如來作菩薩時久修菩提行，願於五濁不淨世界惡眾生中，於阿耨多羅三藐三菩提而成正覺，乃至安置一切眾生於諸善道及涅槃樂。",
    "T13n0397_053:0355b07_5": "我亦如是，願於五濁不淨佛土，於阿耨多羅三藐三菩提而成正覺，如是成熟五無間業，乃至與彼諸不善根相應眾生，安置善道及涅槃樂。』",
    "T13n0397_053:0355b10_6": "彼諸眾生即時於日月光佛所，如上所願得授記者。」",
    "T13n0397_053:0355b12_0": "爾時，會中復有無量恒河沙等菩薩摩訶薩，是於十方為見釋迦牟尼佛故，為供養故見大集故而來此者。",
    "T13n0397_053:0355b14_1": "彼諸菩薩咸同一音作如是言：「大德婆伽婆！",
    "T13n0397_053:0355b15_2": "我等亦各於己佛土從彼如來各聞如是稱揚世尊，如月藏菩薩之所說也。",
    "T13n0397_053:0355b17_3": "於彼各有那由他諸菩薩等，悉皆如是發大誓願，為欲成熟諸眾生故而作佛事，亦如月藏菩薩摩訶薩之所說也。」",
    "T13n0397_053:0355b20_0": "爾時，復有於彼諸來一切天、龍，乃至一切迦吒、富單那、人、非人等，皆悉合掌作如是言：「我等謝過大悲釋迦牟尼如來、應、正遍知。",
    "T13n0397_053:0355b22_1": "我等於佛，若身口意所作罪過，若於法僧及於世尊一聲聞弟子所作罪過，今於佛前誠心懺悔，願更莫造堅持禁戒。",
    "T13n0397_053:0355b25_2": "我等無知猶如小兒不善所行，唯願世尊大悲深愍受我懺悔。",
    "T13n0397_053:0355b26_3": "我等受寄護持養育世尊法眼，以諸方便令得熾然，護持三寶久住不滅，亦能增長三種精氣遮障諸惡。",
    "T13n0397_053:0355b29_4": "於佛一切聲聞弟子，乃至若復不持禁戒剃除鬚髮著袈裟片者，作師長想護持養育與諸所須令無乏少。",
    "T13n0397_053:0355c02_5": "「若復有諸剎利國王，作諸非法惱亂世尊聲聞弟子；若以毀罵刀杖打斫，及奪衣鉢種種資具；若他給施作留難者，我等令彼自然卒起他方怨敵，及自國土亦令兵起，病疫、飢饉、非時風雨、鬪諍、言訟、誹謗、譏調，又令其王不久復當亡失己國。",
    "T13n0397_053:0355c08_0": "如是，若復諸婆羅門、毘舍、首陀、男夫婦女、童男童女，若餘天、龍乃至迦吒富單那等，於佛所有聲聞弟子作其惱亂，若奪精氣氣噓其身，乃至惡心以眼視之，我等悉共令彼天、龍乃至迦吒富單那等，所有諸根缺減醜陋不依處所。",
    "T13n0397_053:0355c13_1": "我以誓力悉令如是。",
    "T13n0397_053:0355c13_2": "我等遊止及常居處，令彼不復得與我等共住共食，亦復不得同處戲笑，如是擯罰。",
    "T13n0397_053:0355c15_3": "若有惱亂乃至剃髮被服袈裟不持戒者亦復如是。",
    "T13n0397_053:0355c16_4": "若復世尊聲聞弟子，乃至無所積聚有慈愍心三業相應，如是時來我等能護，令世尊法眼熾然不滅。」",
    "T13n0397_053:0355c20_0": "爾時，世尊而讚歎言：「善哉，善哉！",
    "T13n0397_053:0355c20_1": "諸妙丈夫！",
    "T13n0397_053:0355c20_2": "汝若如是則於一切所作事中無諸過失，汝等以是受我付囑護持養育熾然法故，便為供養三世諸佛。",
    "T13n0397_053:0355c23_3": "若汝勤加護持養育熾然我法紹三寶種令不斷絕，若有為我已出家者，及與未來諸出家者，汝等亦應護持養育，此是汝等阿耨多羅三藐三菩提因。」",
    "T13n0397_053:0355c27_0": "爾時，羅睺羅阿修羅王，與無量百千阿修羅等，俱從座起合掌向佛，一心敬禮作如是言：「大德婆伽婆！",
    "T13n0397_053:0355c29_1": "我等亦為勤護養育熾然佛法，令三寶種不斷絕故，為降伏他故，休息遮障一切諸惡故，令三精氣得增長故，復為護持攝受養育世尊所有聲聞弟子及正法故，復為利益諸眾生故，遮諸罪過摧諸惡人降伏諸怨，并除一切邪鬼魍魎息諸鬪諍，成就一切諸禾苗稼，令諸惡人得作善友，悉攝一切散亂者故。",
    "T13n0397_053:0356a07_2": "又令所欲皆得稱意故，說大陀羅尼，名曰電光噤縮。」",
    "T13n0397_053:0356a08_3": "作是語已，即說呪曰：「多地夜他　囉婆系　囉婆系　囉婆系　曼讎囉系　阿婆讎囉系　跋囉摩囉系　珊都囉系　闍婆勤那囉系　阿婆蜜唎也囉系伽那底囉囉系　伽婆叉收達囉囉系首收達囉　首收達囉　首收達囉囉系　牟尼婆遮那囉系　底唎囉且那羽舍羅系　失勤那　底唎嗚闍牟尼囉系　質囉迦羅　底唎牟尼囉系　旃達囉　[少/兔]那頭婆囉系邏　蘇婆呵「大德婆伽婆！",
    "T13n0397_053:0356a17_4": "此電光噤縮大陀羅尼，悉能饒益一切眾生，乃至令諸所欲稱意。",
    "T13n0397_053:0356a18_5": "若有比丘、比丘尼、優婆塞、優婆夷，若餘清信善男子、善女人等，能與禪法相應而住，若復營事，若行蘭若，若在樹下，若在露地，如是人等若能受持讀誦念此電光噤縮大陀羅尼；若有阿修羅、阿修羅婦、阿修羅父、阿修羅母及與兒女，若阿修羅左右、眷屬、男夫婦女及阿修羅給使之人，欲來惱害伺其便者，皆悉不能得彼少分。",
    "T13n0397_053:0356a26_0": "是阿修羅不復還能入己城邑，令其頭破以為七分，如阿梨樹枝。」",
    "T13n0397_053:0356a27_1": "爾時，諸來一切大眾咸皆歎言：「善哉，善哉！」",
    "T13n0397_053:0356a28_2": "爾時，毘摩質多羅阿修羅王復與百千阿修羅等俱從座起，合掌向佛，一心敬禮，作如是言：「大德婆伽婆！",
    "T13n0397_053:0356b01_3": "我等亦為護持養育世尊所說正法眼故，乃至增長三種精氣故，復為護持攝受養育世尊所有聲聞弟子故，又為降伏一切怨家令諸惡人皆生歸仰，休息一切所有疾病，伏諸剛強攝諸惡人令作善友具好眷屬，令諸種子得生不壞，成熟一切果實苗稼故，說大陀羅尼名師子遊步。」",
    "T13n0397_053:0356b08_4": "作是語已，即說呪曰：「多地夜他涑(娑樓反)唎夜　跋囉企(佉帝反)跋囉企跋囉企　阿牟尼　阿牟佉牟尼闍耶毘闍易　阿婆囉題　耶闍夷泥　婆呵薩囉叉　佉[口*梨]阿那佉[口*梨]　毘耶寐失囉佉[口*梨]牟那迦囉娑佉[黍-禾+唎]　阿蜜多　受沙佉[黍-禾+唎]　阿婆咩娑斯那嘙系　常伽囉奢咩　頗邏囉娑勿達[黍-禾+唎]設闍嘍　奢摩那　仚博憩僧　伽奢咩憂波扇多呵唎　蘇婆呵「大德婆伽婆！",
    "T13n0397_053:0356b17_5": "此師子遊步大陀羅尼，能伏諸怨，乃至成熟一切苗稼。",
    "T13n0397_053:0356b18_6": "若有比丘乃至清信善女人等與禪相應，乃至露地受持讀誦流布如是師子遊步大陀羅尼，若有阿修羅乃至給使欲來惱害伺其便者，終不能得彼之少分，是等亦復不能還入阿修羅城，令其頭破而作七分如阿梨樹枝。」",
    "T13n0397_053:0356b23_7": "爾時，諸來一切大眾亦皆歎言：「善哉，善哉！」",
    "T13n0397_053:0356b25_0": "爾時，牟真隣陀阿修羅王，與無量百千阿修羅等俱從座起，合掌向佛，一心敬禮，作如是言：「大德婆伽婆！",
    "T13n0397_053:0356b27_1": "我等亦為護持養育世尊所說正法眼故，乃至增長三種精氣故，復為護持攝受養育世尊所有聲聞弟子故，說大陀羅尼名伏諸龍。」",
    "T13n0397_053:0356c01_2": "作是語已，即說呪曰：「多地夜他　毘[口*梨]沙叉　毘唎沙叉　毘唎沙叉　[糸*枲](須凌反)　呵毘唎矢至迦毘唎沙佉那　摸囉曷多　呵呵紂呵紂呵紂伽伽紂渠竭[黍-禾+唎]　渠竭[黍-禾+唎]　三牟達囉渠竭[黍-禾+唎]　薩婆　闥邏　渠竭[黍-禾+唎]　悉那婆渠竭[黍-禾+唎]　薩婆浮闍伽　渠竭[口*梨]　呵呵渠竭[口*梨]　悉多婆閦多　渠竭[口*梨]　娑緊柘那　渠竭[口*梨]　阿婆多阿膩夜　娑斫閦毘夜　阿膩夜　軍他閦婆　遮羅鬪牟邏　阿佉闍　呵膩夜鬪　婆羅鬪　毘彌奢　阿膩夜鬪　阿衫浮　呵膩夜　蘇婆呵「大德婆伽婆！",
    "T13n0397_053:0356c13_3": "此伏諸龍大陀羅尼，悉能休息一切疾病，亦能捲縮打縛一切惡鬼不令為害，能止非時惡風暴雨諸惡毒氣，亦能降伏眼視殺人眾惡龍等斷諸欲著，於諸龍身能作熱惱及能熱惱，其所住處熱惱，其心熱惱其業熱惱所有資生之具。",
    "T13n0397_053:0356c18_4": "大德婆伽婆！",
    "T13n0397_053:0356c18_5": "若有比丘乃至清信善女人等與禪相應，乃至露地受持讀誦流布如是降伏諸龍大陀羅尼；若有龍、若龍婦、若龍父、若龍母、若龍兒女、若龍左右、男夫婦女、若龍給使，欲來惱害伺其便者，乃至不能得彼少分，令其反得熱惱之病，頭破七分如阿梨樹枝。」",
    "T13n0397_053:0356c24_6": "爾時，四天下所有諸龍來在會者皆悉瞋怒，怖彼所來阿修羅城，諸阿修羅令使驚怖不能自安。",
    "T13n0397_053:0356c27_0": "爾時，復有娑伽羅龍王從座而起，向諸大龍合掌作禮，而說偈言：「若有見大聖，　　是人則除瞋，　離瞋即為聖，　　應當止恚惱。",
    "T13n0397_053:0357a02_0": "　忍辱世第一，　　忍得世間樂，　忍辱離諸怨，　　忍趣安隱城。",
    "T13n0397_053:0357a04_0": "　無量阿修羅，　　恒與我等怨，　但當自容忍，　　佛常如是說。",
    "T13n0397_053:0357a06_0": "　由瞋趣惡道，　　瞋還增長瞋，　以瞋捨朋友，　　瞋不得解脫。",
    "T13n0397_053:0357a08_0": "　我等畜生道，　　惡戒瞋恚故，　若能除瞋慢，　　得生於人中。",
    "T13n0397_053:0357a10_0": "　既得人身已，　　歸佛而出家，　修習解脫行，　　當為大導師。」",
    "T13n0397_053:0357a12_0": "爾時，娑伽羅龍王如是說已，一切諸龍皆得忍辱，面色熙怡各坐本處。",
    "T13n0397_053:0357a14_0": "爾時，跋持毘盧遮那阿修羅王，復與無量百千阿修羅等俱從座起，合掌向佛一心敬禮作如是言：「大德婆伽婆！",
    "T13n0397_053:0357a16_1": "我等亦為護持養育世尊正法，令三寶種不斷絕故，勤降伏他一切惡事，及諸惡人皆悉休息，令三精氣而得增長故，復為救護攝受養育世尊一切聲聞弟子故，說大陀羅尼名休息眾病。」",
    "T13n0397_053:0357a20_2": "作是語已，即說呪曰：「多地夜他　摸楞伽摩　摩朋伽摩　阿毘朋伽摩　闍邏朋伽摩　悉多婆毘[口*興](呵朋反)伽摩　跋尸夜毘[口*興]伽摩　餘尼毘[口*興]伽摩　阿舍尼毘[口*興]伽摩　婆呵毘[口*興]伽摩　差(叉梨反)囉毘囉婆梨珊底囉毘恒伽摩　娑伽囉闍邏丘肘闍邏丘肘毘鞞舍丘肘薩婆盧伽　因地利耶丘肘　悉蜜唎底　毘朋楞舍丘肘　蘇婆呵「大德婆伽婆！",
    "T13n0397_053:0357a29_3": "此休息眾病大陀羅尼，能除所有一切病苦，息諸毒害一切惡雹，亦能降伏一切惡龍，令與世尊聲聞弟子奉給所須猶如奴僕。」",
    "T13n0397_053:0357b04_0": "爾時，諸來一切龍眾諸大龍王皆悉瞋忿，於虛空中即起大雲在阿修羅上，欲聲大鼓欲降大石，雨鐵羂、索[矛*(替-曰+貝)]、鉾刀、杖刀、面鐵、口利、齒口、竹口、瓶口如是等形，為欲害諸阿修羅而不能得。",
    "T13n0397_053:0357b08_1": "◎大集經卷第五十三"
}