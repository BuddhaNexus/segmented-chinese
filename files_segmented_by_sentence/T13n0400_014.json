[
    {
        "source_sentence": "佛說海意菩薩所問淨印法門經",
        "from": "T13n0400_014:0510a13_0",
        "context_with_next_sentence": true
    },
    {
        "source_sentence": "卷第十四",
        "from": "T13n0400_014:0510a14_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿光梵",
        "from": "T13n0400_014:0510a16_0",
        "context_with_next_sentence": true
    },
    {
        "source_sentence": "大師賜紫沙門臣惟淨等奉　詔譯「復次，海意！",
        "from": "T13n0400_014:0510a18_6",
        "context_with_next_sentence": true
    },
    {
        "source_sentence": "我今復以喻明斯義。",
        "from": "T13n0400_014:0510a18_15",
        "context_with_next_sentence": true
    },
    {
        "source_sentence": "譬如世間，或有二人：",
        "from": "T13n0400_014:0510a19_4",
        "context_with_next_sentence": true
    },
    {
        "source_sentence": "一被金剛堅固甲冑，入於大火熾焰聚中；",
        "from": "T13n0400_014:0510a20_3",
        "context_with_next_sentence": true
    },
    {
        "source_sentence": "一被枯草而為甲冑，入於大火熾焰聚中。",
        "from": "T13n0400_014:0510a21_2",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510a21_5",
        "context_with_next_sentence": true
    },
    {
        "source_sentence": "於汝意云何？",
        "from": "T13n0400_014:0510a21_11",
        "context_with_next_sentence": true
    },
    {
        "source_sentence": "彼二人中，何人為火所焚？",
        "from": "T13n0400_014:0510a22_3",
        "context_with_next_sentence": true
    },
    {
        "source_sentence": "何人不為火焚？",
        "from": "T13n0400_014:0510a22_10",
        "context_with_next_sentence": true
    },
    {
        "source_sentence": "」海意白佛言：",
        "from": "T13n0400_014:0510a22_17",
        "context_with_next_sentence": true
    },
    {
        "source_sentence": "「世尊！",
        "from": "T13n0400_014:0510a22_21",
        "context_with_next_sentence": true
    },
    {
        "source_sentence": "若被金剛甲冑之者，雖入大火熾焰聚中，以其堅固甲冑能善作護，是人不為火焚。",
        "from": "T13n0400_014:0510a24_15",
        "context_with_next_sentence": true
    },
    {
        "source_sentence": "世尊！",
        "from": "T13n0400_014:0510a24_18",
        "context_with_next_sentence": true
    },
    {
        "source_sentence": "若被枯草為甲冑者，入大火中，是人決定為其所焚。",
        "from": "T13n0400_014:0510a26_2",
        "context_with_next_sentence": true
    },
    {
        "source_sentence": "何以故？",
        "from": "T13n0400_014:0510a26_6",
        "context_with_next_sentence": true
    },
    {
        "source_sentence": "為彼枯草於熾焰中力無能護。",
        "from": "T13n0400_014:0510a26_19",
        "context_with_next_sentence": true
    },
    {
        "source_sentence": "」佛言：",
        "from": "T13n0400_014:0510a27_2",
        "context_with_next_sentence": true
    },
    {
        "source_sentence": "「海意！",
        "from": "T13n0400_014:0510a27_6",
        "context_with_next_sentence": true
    },
    {
        "source_sentence": "彼身所被金剛甲冑入大火中不為焚者，即是菩薩，常以大慈大悲而為甲冑，內心堅固金剛力護解脫眾生，所緣誓願曾不棄捨，雖常觀察一切法空、無相、無願、無作、無生、無起，入於空寂三摩地中，而常超越聲聞、緣覺正位，不求得果。",
        "from": "T13n0400_014:0510b03_13",
        "context_with_next_sentence": true
    },
    {
        "source_sentence": "於彼定中，雖受勝味而不嗜著，還從定起；",
        "from": "T13n0400_014:0510b04_12",
        "context_with_next_sentence": true
    },
    {
        "source_sentence": "從定起已，嚴淨佛土，成熟眾生，圓滿佛智。",
        "from": "T13n0400_014:0510b05_13",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510b05_16",
        "context_with_next_sentence": true
    },
    {
        "source_sentence": "彼以枯草而為甲冑入大火中為所焚者，即是聲聞乘人，於諸行中而生怖畏，復觀三有熾然不息，棄捨眾生遠離大悲，於寂靜三摩地中，生味著已，無所容受。",
        "from": "T13n0400_014:0510b09_7",
        "context_with_next_sentence": true
    },
    {
        "source_sentence": "若復不得第八果證，能起是定者，無有是處。",
        "from": "T13n0400_014:0510b10_8",
        "context_with_next_sentence": true
    },
    {
        "source_sentence": "何以故？",
        "from": "T13n0400_014:0510b10_12",
        "context_with_next_sentence": true
    },
    {
        "source_sentence": "聲聞乘人於其福行、罪行、不動行中不能修習；",
        "from": "T13n0400_014:0510b11_14",
        "context_with_next_sentence": true
    },
    {
        "source_sentence": "諸菩薩者，能於無量福智行中修習成熟，不於中間取證實際，畢竟圓滿一切佛法。",
        "from": "T13n0400_014:0510b13_11",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510b13_14",
        "context_with_next_sentence": true
    },
    {
        "source_sentence": "是故菩薩於空、無相、無願、無作法中，常生大火熾焰之想，雖於此法審伺察已，而復於是法中起智善行，終不取證實際，是故諸菩薩不成熟善根不應修習。",
        "from": "T13n0400_014:0510b17_4",
        "context_with_next_sentence": true
    },
    {
        "source_sentence": "「海意！",
        "from": "T13n0400_014:0510b17_8",
        "context_with_next_sentence": true
    },
    {
        "source_sentence": "菩薩成熟善根者，謂於甚深佛法之中如理修行，不於中間取證實際，此即名為成熟善根。",
        "from": "T13n0400_014:0510b19_8",
        "context_with_next_sentence": true
    },
    {
        "source_sentence": "何故如是？",
        "from": "T13n0400_014:0510b19_13",
        "context_with_next_sentence": true
    },
    {
        "source_sentence": "以彼菩薩俱為成熟大乘之法，漸向、漸入、漸復增勝，非餘乘法而成熟之。",
        "from": "T13n0400_014:0510b21_6",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510b21_9",
        "context_with_next_sentence": true
    },
    {
        "source_sentence": "如陶家輪，日光未照，未成熟時，但是坏模，無有諸器用之名；",
        "from": "T13n0400_014:0510b22_16",
        "context_with_next_sentence": true
    },
    {
        "source_sentence": "後成熟已乃可得彼器用之名。",
        "from": "T13n0400_014:0510b23_9",
        "context_with_next_sentence": true
    },
    {
        "source_sentence": "菩薩亦復如是，雖復廣多修諸善根，若不迴向於一切智，即不能得波羅蜜多之名；",
        "from": "T13n0400_014:0510b25_8",
        "context_with_next_sentence": true
    },
    {
        "source_sentence": "若復迴向一切智者，乃得波羅蜜多之名。",
        "from": "T13n0400_014:0510b26_8",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510b26_11",
        "context_with_next_sentence": true
    },
    {
        "source_sentence": "又如妙好真金，未經工作，即不能得莊嚴具名，但名真金；",
        "from": "T13n0400_014:0510b27_18",
        "context_with_next_sentence": true
    },
    {
        "source_sentence": "若經工作得成熟已，乃可得諸莊嚴具名。",
        "from": "T13n0400_014:0510b28_16",
        "context_with_next_sentence": true
    },
    {
        "source_sentence": "菩薩亦復如是，所修善根，若不迴向於一切智，即不能得波羅蜜多之名；",
        "from": "T13n0400_014:0510c01_10",
        "context_with_next_sentence": true
    },
    {
        "source_sentence": "若復迴向一切智者，乃得波羅蜜多之名。",
        "from": "T13n0400_014:0510c02_10",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510c02_13",
        "context_with_next_sentence": true
    },
    {
        "source_sentence": "以是緣故，而諸菩薩常當運發廣大之心成熟諸善，隨所成熟諸善根已，即當迴向於一切智。",
        "from": "T13n0400_014:0510c04_15",
        "context_with_next_sentence": true
    },
    {
        "source_sentence": "以其迴向一切智故，菩薩當於甚深法中如理修行，不於中間取證實際。",
        "from": "T13n0400_014:0510c06_10",
        "context_with_next_sentence": true
    },
    {
        "source_sentence": "」爾時，海意菩薩復白佛言：",
        "from": "T13n0400_014:0510c07_11",
        "context_with_next_sentence": true
    },
    {
        "source_sentence": "「世尊！",
        "from": "T13n0400_014:0510c07_15",
        "context_with_next_sentence": true
    },
    {
        "source_sentence": "諸菩薩者難作能作，善能防護諸有過失，於所作中不生過染。",
        "from": "T13n0400_014:0510c09_2",
        "context_with_next_sentence": true
    },
    {
        "source_sentence": "世尊！",
        "from": "T13n0400_014:0510c09_5",
        "context_with_next_sentence": true
    },
    {
        "source_sentence": "若諸菩薩具於善巧方便之者，即能迴向。",
        "from": "T13n0400_014:0510c10_4",
        "context_with_next_sentence": true
    },
    {
        "source_sentence": "所以者何？",
        "from": "T13n0400_014:0510c10_9",
        "context_with_next_sentence": true
    },
    {
        "source_sentence": "菩薩有方便故，雖入禪定解脫三摩地三摩鉢底中，而不為禪定解脫三摩地三摩鉢底過失所著。",
        "from": "T13n0400_014:0510c12_13",
        "context_with_next_sentence": true
    },
    {
        "source_sentence": "彼具善巧方便而能現諸所作，不墮無作見中；",
        "from": "T13n0400_014:0510c13_15",
        "context_with_next_sentence": true
    },
    {
        "source_sentence": "善住諸法平等之性，若有趣向邪定聚中諸眾生類，菩薩為說正定聚法。",
        "from": "T13n0400_014:0510c15_8",
        "context_with_next_sentence": true
    },
    {
        "source_sentence": "而彼菩薩為令圓滿眾生願故，自亦不住正定聚中。",
        "from": "T13n0400_014:0510c16_12",
        "context_with_next_sentence": true
    },
    {
        "source_sentence": "」佛告海意菩薩言：",
        "from": "T13n0400_014:0510c17_7",
        "context_with_next_sentence": true
    },
    {
        "source_sentence": "「如是，如是！",
        "from": "T13n0400_014:0510c17_14",
        "context_with_next_sentence": true
    },
    {
        "source_sentence": "如汝所說。",
        "from": "T13n0400_014:0510c17_19",
        "context_with_next_sentence": true
    },
    {
        "source_sentence": "菩薩於一切處，常應修習善巧方便。",
        "from": "T13n0400_014:0510c18_14",
        "context_with_next_sentence": true
    },
    {
        "source_sentence": "何以故？",
        "from": "T13n0400_014:0510c18_18",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510c19_2",
        "context_with_next_sentence": true
    },
    {
        "source_sentence": "善巧方便者，即是菩薩菩提。",
        "from": "T13n0400_014:0510c19_15",
        "context_with_next_sentence": true
    },
    {
        "source_sentence": "若無善巧方便，即不成菩提。",
        "from": "T13n0400_014:0510c20_9",
        "context_with_next_sentence": true
    },
    {
        "source_sentence": "譬如世間於一器中置三種色：",
        "from": "T13n0400_014:0510c21_3",
        "context_with_next_sentence": true
    },
    {
        "source_sentence": "一者、青色；",
        "from": "T13n0400_014:0510c21_9",
        "context_with_next_sentence": true
    },
    {
        "source_sentence": "二者、赤色；",
        "from": "T13n0400_014:0510c21_15",
        "context_with_next_sentence": true
    },
    {
        "source_sentence": "三者、黃金色。",
        "from": "T13n0400_014:0510c21_22",
        "context_with_next_sentence": true
    },
    {
        "source_sentence": "是三種色，同一器中染三種衣：",
        "from": "T13n0400_014:0510c22_13",
        "context_with_next_sentence": true
    },
    {
        "source_sentence": "一者、毳衣染其青色；",
        "from": "T13n0400_014:0510c23_3",
        "context_with_next_sentence": true
    },
    {
        "source_sentence": "二者、㲲衣染其赤色；",
        "from": "T13n0400_014:0510c23_13",
        "context_with_next_sentence": true
    },
    {
        "source_sentence": "三者、無價上妙天衣染黃金色。",
        "from": "T13n0400_014:0510c24_6",
        "context_with_next_sentence": true
    },
    {
        "source_sentence": "彼三種衣，於一器中，從彼染師所治事已，隨諸意樂皆得妙色，須青得青，須赤得赤，須黃得黃，然其染器曾無分別。",
        "from": "T13n0400_014:0510c27_1",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0510c27_4",
        "context_with_next_sentence": true
    },
    {
        "source_sentence": "其染器者即是空、無相、無願。",
        "from": "T13n0400_014:0510c27_18",
        "context_with_next_sentence": true
    },
    {
        "source_sentence": "有三種人合一器中者：",
        "from": "T13n0400_014:0510c28_7",
        "context_with_next_sentence": true
    },
    {
        "source_sentence": "一、聲聞乘人；",
        "from": "T13n0400_014:0510c28_14",
        "context_with_next_sentence": true
    },
    {
        "source_sentence": "二、緣覺乘人；",
        "from": "T13n0400_014:0510c28_21",
        "context_with_next_sentence": true
    },
    {
        "source_sentence": "三、大乘人。",
        "from": "T13n0400_014:0510c29_5",
        "context_with_next_sentence": true
    },
    {
        "source_sentence": "是三種人，隨諸作用如心所樂，各隨所應皆取智色，而彼空、無相、無願之器，曾無分別。",
        "from": "T13n0400_014:0511a02_4",
        "context_with_next_sentence": true
    },
    {
        "source_sentence": "彼毳衣者，當知即是聲聞乘人；",
        "from": "T13n0400_014:0511a02_18",
        "context_with_next_sentence": true
    },
    {
        "source_sentence": "㲲衣即是緣覺乘人；",
        "from": "T13n0400_014:0511a03_7",
        "context_with_next_sentence": true
    },
    {
        "source_sentence": "無價天衣即是安住大乘之人。",
        "from": "T13n0400_014:0511a04_2",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0511a04_5",
        "context_with_next_sentence": true
    },
    {
        "source_sentence": "汝觀諸法無有實性，無作者性，無我性，無人性，無眾生性，無壽者性，無主宰性，隨欲所生，生已聚集，無所覺了，亦無分別。",
        "from": "T13n0400_014:0511a07_1",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0511a07_4",
        "context_with_next_sentence": true
    },
    {
        "source_sentence": "若能解了此諸法生，即諸菩薩於諸法中無有少法而生懈倦。",
        "from": "T13n0400_014:0511a08_10",
        "context_with_next_sentence": true
    },
    {
        "source_sentence": "若得如是知見清淨，諸所作中亦無饒益無不饒益，即能如實了知諸法平等之性。",
        "from": "T13n0400_014:0511a10_8",
        "context_with_next_sentence": true
    },
    {
        "source_sentence": "如是如實了知諸法平等性已，常不棄捨大悲之鎧。",
        "from": "T13n0400_014:0511a11_12",
        "context_with_next_sentence": true
    },
    {
        "source_sentence": "「海意！",
        "from": "T13n0400_014:0511a11_16",
        "context_with_next_sentence": true
    },
    {
        "source_sentence": "譬如世間琉璃珠寶，自體瑩潔淨無瑕翳，置塵穢中經於千歲；",
        "from": "T13n0400_014:0511a13_5",
        "context_with_next_sentence": true
    },
    {
        "source_sentence": "過千歲已取之治事，去其塵穢滌浣清淨，依然瑩潔離諸瑕翳。",
        "from": "T13n0400_014:0511a14_13",
        "context_with_next_sentence": true
    },
    {
        "source_sentence": "菩薩亦復如是，了知眾生心之自性，本來清淨明澈潔白，但為客塵煩惱之所覆蔽。",
        "from": "T13n0400_014:0511a16_12",
        "context_with_next_sentence": true
    },
    {
        "source_sentence": "菩薩觀已，即作是念：",
        "from": "T13n0400_014:0511a17_3",
        "context_with_next_sentence": true
    },
    {
        "source_sentence": "『眾生心性本來清淨，但為客塵煩惱之所覆蔽，而彼煩惱實無所住。",
        "from": "T13n0400_014:0511a18_13",
        "context_with_next_sentence": true
    },
    {
        "source_sentence": "眾生橫起虛妄分別，我當為彼諸眾生類宣說斷除煩惱之法。",
        "from": "T13n0400_014:0511a20_2",
        "context_with_next_sentence": true
    },
    {
        "source_sentence": "起無懈心，於眾生所轉復增勝，運心普令皆得解脫。",
        "from": "T13n0400_014:0511a21_6",
        "context_with_next_sentence": true
    },
    {
        "source_sentence": "』又復思惟：",
        "from": "T13n0400_014:0511a21_12",
        "context_with_next_sentence": true
    },
    {
        "source_sentence": "『此諸煩惱能壞眾生諸有力勢使令劣弱，此諸煩惱能令眾生於無實煩惱中虛妄分別，若能如實深固作意如理伺察者，彼即不為煩惱所動。",
        "from": "T13n0400_014:0511a24_14",
        "context_with_next_sentence": true
    },
    {
        "source_sentence": "如所伺察已，即彼煩惱不復和合。",
        "from": "T13n0400_014:0511a25_10",
        "context_with_next_sentence": true
    },
    {
        "source_sentence": "若與煩惱不和合者，斯即為善。",
        "from": "T13n0400_014:0511a26_6",
        "context_with_next_sentence": true
    },
    {
        "source_sentence": "又復我今若與諸煩惱合，云何能為煩惱繫縛諸眾生等宣說斷除煩惱之法？",
        "from": "T13n0400_014:0511a28_1",
        "context_with_next_sentence": true
    },
    {
        "source_sentence": "故我今時不與諸煩惱合，應為煩惱繫縛眾生說斷除法。",
        "from": "T13n0400_014:0511a29_7",
        "context_with_next_sentence": true
    },
    {
        "source_sentence": "然我欲為化度眾生於輪迴中令諸善根相續不斷，亦復應當與煩惱合。",
        "from": "T13n0400_014:0511b02_1",
        "context_with_next_sentence": true
    },
    {
        "source_sentence": "云何名為於輪迴中與煩惱合相續善根？",
        "from": "T13n0400_014:0511b02_18",
        "context_with_next_sentence": true
    },
    {
        "source_sentence": "所謂勤求福行而無厭足。",
        "from": "T13n0400_014:0511b03_10",
        "context_with_next_sentence": true
    },
    {
        "source_sentence": "』菩薩作是思惟已，於三有中故現受生，願值諸佛誓度眾生而無懈倦護持正法，諸所施作勇進無退，常生法欲，永不棄捨波羅蜜多勝行。",
        "from": "T13n0400_014:0511b06_13",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0511b06_16",
        "context_with_next_sentence": true
    },
    {
        "source_sentence": "此即名為於輪迴中與煩惱合相續善根。",
        "from": "T13n0400_014:0511b07_14",
        "context_with_next_sentence": true
    },
    {
        "source_sentence": "菩薩當於是中，雖合煩惱不為煩惱過失所染。",
        "from": "T13n0400_014:0511b08_16",
        "context_with_next_sentence": true
    },
    {
        "source_sentence": "」海意白佛言：",
        "from": "T13n0400_014:0511b09_3",
        "context_with_next_sentence": true
    },
    {
        "source_sentence": "「世尊！",
        "from": "T13n0400_014:0511b09_7",
        "context_with_next_sentence": true
    },
    {
        "source_sentence": "今說善根，何緣故說諸煩惱邪？",
        "from": "T13n0400_014:0511b10_1",
        "context_with_next_sentence": true
    },
    {
        "source_sentence": "」佛言：",
        "from": "T13n0400_014:0511b10_5",
        "context_with_next_sentence": true
    },
    {
        "source_sentence": "「海意！",
        "from": "T13n0400_014:0511b10_9",
        "context_with_next_sentence": true
    },
    {
        "source_sentence": "菩薩了知此如是等諸煩惱法與三界合，從煩惱中出生三界。",
        "from": "T13n0400_014:0511b11_13",
        "context_with_next_sentence": true
    },
    {
        "source_sentence": "而彼菩薩具善巧方便故，積集善根緣力與三界合，此即名為諸有善根與煩惱合。",
        "from": "T13n0400_014:0511b13_11",
        "context_with_next_sentence": true
    },
    {
        "source_sentence": "以其三界合故，即不復心生諸隨煩惱。",
        "from": "T13n0400_014:0511b14_9",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0511b14_12",
        "context_with_next_sentence": true
    },
    {
        "source_sentence": "譬如世間有大長者唯有一子，慈育憐慜深加愛念。",
        "from": "T13n0400_014:0511b15_15",
        "context_with_next_sentence": true
    },
    {
        "source_sentence": "時彼童子愚小無智，於穢井邊而為戲舞，以幼稚故忽墮井中。",
        "from": "T13n0400_014:0511b17_5",
        "context_with_next_sentence": true
    },
    {
        "source_sentence": "爾時其母及彼親族，俱見其子墮穢井中，見已憂愁，競前觀井深不可測，徒極悲苦，無能為計入其井中，雖痛愛子不能救拔。",
        "from": "T13n0400_014:0511b20_3",
        "context_with_next_sentence": true
    },
    {
        "source_sentence": "是時其父知已奔至，見彼童子墮穢井中，臨視哀惱蒼惶旋轉，深愛此子不生厭捨，即設方計入其井中，善為救拔令子得出。",
        "from": "T13n0400_014:0511b23_1",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0511b23_4",
        "context_with_next_sentence": true
    },
    {
        "source_sentence": "當知彼穢井者，即是三界；",
        "from": "T13n0400_014:0511b23_16",
        "context_with_next_sentence": true
    },
    {
        "source_sentence": "其子即是一切眾生，菩薩觀於一切眾生如一子想；",
        "from": "T13n0400_014:0511b24_17",
        "context_with_next_sentence": true
    },
    {
        "source_sentence": "童子之母及親族者，即是聲聞、緣覺乘人，見諸眾生墮輪迴中，見已雖復心懷憂惱，無有方便而為救拔；",
        "from": "T13n0400_014:0511b27_6",
        "context_with_next_sentence": true
    },
    {
        "source_sentence": "彼大長者即是菩薩。",
        "from": "T13n0400_014:0511b27_15",
        "context_with_next_sentence": true
    },
    {
        "source_sentence": "而諸菩薩雖以無垢潔白清淨之心住無為法，然復和合三界所修之行化度眾生。",
        "from": "T13n0400_014:0511b29_13",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0511b29_16",
        "context_with_next_sentence": true
    },
    {
        "source_sentence": "此即菩薩大悲之行，菩薩畢竟自能解脫諸纏縛已，而復於其三有之中示現受生，具善巧方便勝慧所攝，己之煩惱無復有礙，能為一切眾生宣說斷除煩惱纏縛之法。",
        "from": "T13n0400_014:0511c04_12",
        "context_with_next_sentence": true
    },
    {
        "source_sentence": "」海意菩薩白佛言：",
        "from": "T13n0400_014:0511c05_2",
        "context_with_next_sentence": true
    },
    {
        "source_sentence": "「世尊！",
        "from": "T13n0400_014:0511c05_6",
        "context_with_next_sentence": true
    },
    {
        "source_sentence": "諸菩薩者難作能作，能以無垢潔白清淨之心，於輪迴中不生厭棄。",
        "from": "T13n0400_014:0511c06_15",
        "context_with_next_sentence": true
    },
    {
        "source_sentence": "如其所說甚深之法，如理伺察不住無為，不求果證。",
        "from": "T13n0400_014:0511c08_1",
        "context_with_next_sentence": true
    },
    {
        "source_sentence": "」佛言：",
        "from": "T13n0400_014:0511c08_5",
        "context_with_next_sentence": true
    },
    {
        "source_sentence": "「海意！",
        "from": "T13n0400_014:0511c08_9",
        "context_with_next_sentence": true
    },
    {
        "source_sentence": "此菩薩者，所修正道與禪支合，所謂般若波羅蜜多，及善巧方便。",
        "from": "T13n0400_014:0511c09_16",
        "context_with_next_sentence": true
    },
    {
        "source_sentence": "海意當知！",
        "from": "T13n0400_014:0511c10_2",
        "context_with_next_sentence": true
    },
    {
        "source_sentence": "若諸菩薩無垢潔白清淨心者，此即般若波羅蜜多。",
        "from": "T13n0400_014:0511c11_6",
        "context_with_next_sentence": true
    },
    {
        "source_sentence": "於輪迴中不生厭棄，示現受生化度眾生，此即善巧方便。",
        "from": "T13n0400_014:0511c12_12",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_014:0511c13_6",
        "context_with_next_sentence": true
    },
    {
        "source_sentence": "若諸菩薩於空、無相、無願、無作、無生、無起一切法中如理伺察者，此即般若波羅蜜多。",
        "from": "T13n0400_014:0511c15_3",
        "context_with_next_sentence": true
    },
    {
        "source_sentence": "若復發起大悲現前之心，不住無為，不求果證，此即善巧方便。",
        "from": "T13n0400_014:0511c16_11",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_014:0511c17_6",
        "context_with_next_sentence": true
    },
    {
        "source_sentence": "若諸菩薩善住三世平等法故，即無有少法見種種相。",
        "from": "T13n0400_014:0511c18_8",
        "context_with_next_sentence": true
    },
    {
        "source_sentence": "若彼法界平等，即眾生界平等。",
        "from": "T13n0400_014:0511c19_3",
        "context_with_next_sentence": true
    },
    {
        "source_sentence": "若眾生界平等，即涅槃界平等。",
        "from": "T13n0400_014:0511c19_17",
        "context_with_next_sentence": true
    },
    {
        "source_sentence": "若涅槃界平等，即法界平等。",
        "from": "T13n0400_014:0511c20_11",
        "context_with_next_sentence": true
    },
    {
        "source_sentence": "若能入此法界平等性中，所入即是般若波羅蜜多。",
        "from": "T13n0400_014:0511c21_14",
        "context_with_next_sentence": true
    },
    {
        "source_sentence": "若復能入一法界，了知眾生界，不證涅槃界，是故不捨眾生界，不住於法界，不取於果證，此即善巧方便。",
        "from": "T13n0400_014:0511c24_3",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_014:0511c25_6",
        "context_with_next_sentence": true
    },
    {
        "source_sentence": "若布施清淨此即是慧；",
        "from": "T13n0400_014:0511c25_16",
        "context_with_next_sentence": true
    },
    {
        "source_sentence": "若迴向清淨即是方便。",
        "from": "T13n0400_014:0511c26_5",
        "context_with_next_sentence": true
    },
    {
        "source_sentence": "若持戒、忍辱、精進、禪定清淨此即是慧；",
        "from": "T13n0400_014:0511c27_3",
        "context_with_next_sentence": true
    },
    {
        "source_sentence": "若迴向清淨即是方便。",
        "from": "T13n0400_014:0511c27_13",
        "context_with_next_sentence": true
    },
    {
        "source_sentence": "以要言之：",
        "from": "T13n0400_014:0511c27_18",
        "context_with_next_sentence": true
    },
    {
        "source_sentence": "一切善根清淨此即是慧；",
        "from": "T13n0400_014:0511c28_10",
        "context_with_next_sentence": true
    },
    {
        "source_sentence": "迴向清淨即是方便。",
        "from": "T13n0400_014:0511c29_1",
        "context_with_next_sentence": true
    },
    {
        "source_sentence": "」海意白佛言：",
        "from": "T13n0400_014:0511c29_8",
        "context_with_next_sentence": true
    },
    {
        "source_sentence": "「世尊！",
        "from": "T13n0400_014:0511c29_12",
        "context_with_next_sentence": true
    },
    {
        "source_sentence": "何者是菩薩善根清淨？",
        "from": "T13n0400_014:0512a01_1",
        "context_with_next_sentence": true
    },
    {
        "source_sentence": "何者是迴向清淨？",
        "from": "T13n0400_014:0512a01_9",
        "context_with_next_sentence": true
    },
    {
        "source_sentence": "何者是慧清淨？",
        "from": "T13n0400_014:0512a01_16",
        "context_with_next_sentence": true
    },
    {
        "source_sentence": "何者是方便清淨？",
        "from": "T13n0400_014:0512a02_4",
        "context_with_next_sentence": true
    },
    {
        "source_sentence": "」佛言：",
        "from": "T13n0400_014:0512a02_8",
        "context_with_next_sentence": true
    },
    {
        "source_sentence": "「海意！",
        "from": "T13n0400_014:0512a02_12",
        "context_with_next_sentence": true
    },
    {
        "source_sentence": "菩薩善根清淨者，為離我、人、眾生、壽者之見，然後積集諸有善根。",
        "from": "T13n0400_014:0512a04_1",
        "context_with_next_sentence": true
    },
    {
        "source_sentence": "迴向清淨者，謂於空、無相、無願法中，成熟善根迴向菩提。",
        "from": "T13n0400_014:0512a05_7",
        "context_with_next_sentence": true
    },
    {
        "source_sentence": "慧清淨者，謂於一切眾生初、後根性智悉了知。",
        "from": "T13n0400_014:0512a06_9",
        "context_with_next_sentence": true
    },
    {
        "source_sentence": "方便清淨者，善為一切眾生如應說法。",
        "from": "T13n0400_014:0512a07_6",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_014:0512a07_13",
        "context_with_next_sentence": true
    },
    {
        "source_sentence": "又善根清淨者，雖於諸有諸趣示現受生而無依止，然後積集諸有善根。",
        "from": "T13n0400_014:0512a09_4",
        "context_with_next_sentence": true
    },
    {
        "source_sentence": "迴向清淨者，謂離一切聲聞、緣覺作意，善攝諸乘所有善根，悉用迴向大乘法中。",
        "from": "T13n0400_014:0512a11_1",
        "context_with_next_sentence": true
    },
    {
        "source_sentence": "慧清淨者，普為斷除一切煩惱種子習氣。",
        "from": "T13n0400_014:0512a12_1",
        "context_with_next_sentence": true
    },
    {
        "source_sentence": "方便清淨者，謂欲化度諸眾生故，先同其事，後為教示大乘之法。",
        "from": "T13n0400_014:0512a13_10",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_014:0512a14_6",
        "context_with_next_sentence": true
    },
    {
        "source_sentence": "又善根清淨者，所謂菩薩舒其寶手，普施無盡一切受用。",
        "from": "T13n0400_014:0512a15_10",
        "context_with_next_sentence": true
    },
    {
        "source_sentence": "迴向清淨者，謂以一切眾生，一切學、無學人，一切緣覺，一切菩薩，及一切佛諸有善根，普用收攝入迴向中。",
        "from": "T13n0400_014:0512a17_19",
        "context_with_next_sentence": true
    },
    {
        "source_sentence": "慧清淨者，所謂任持諸佛所說，悉以陀羅尼印印之，其所任持而無壞失。",
        "from": "T13n0400_014:0512a19_13",
        "context_with_next_sentence": true
    },
    {
        "source_sentence": "方便清淨者，謂以無斷辯才、無礙辯才，為諸眾生善說無誑之法，令諸眾生悉得歡喜。",
        "from": "T13n0400_014:0512a21_14",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_014:0512a22_6",
        "context_with_next_sentence": true
    },
    {
        "source_sentence": "又善根清淨者，謂於生生之中，常不捨離大菩提心。",
        "from": "T13n0400_014:0512a23_7",
        "context_with_next_sentence": true
    },
    {
        "source_sentence": "迴向清淨者，謂不忘失大菩提心，以諸善根悉用迴向於一切智。",
        "from": "T13n0400_014:0512a24_16",
        "context_with_next_sentence": true
    },
    {
        "source_sentence": "慧清淨者，謂善知安住大菩提心而為根本。",
        "from": "T13n0400_014:0512a25_16",
        "context_with_next_sentence": true
    },
    {
        "source_sentence": "方便清淨者，謂於菩提心住平等故，為他教示菩提之法。",
        "from": "T13n0400_014:0512a27_3",
        "context_with_next_sentence": true
    },
    {
        "source_sentence": "」爾時，海意菩薩復白佛言：",
        "from": "T13n0400_014:0512a28_11",
        "context_with_next_sentence": true
    },
    {
        "source_sentence": "「世尊！",
        "from": "T13n0400_014:0512a28_15",
        "context_with_next_sentence": true
    },
    {
        "source_sentence": "如我解佛所說義者，諸善巧方便是菩薩菩提，般若波羅蜜多清淨，一切處通達，皆是菩提，無有少法非菩提者。",
        "from": "T13n0400_014:0512b02_5",
        "context_with_next_sentence": true
    },
    {
        "source_sentence": "何以故？",
        "from": "T13n0400_014:0512b02_9",
        "context_with_next_sentence": true
    },
    {
        "source_sentence": "世尊！",
        "from": "T13n0400_014:0512b02_12",
        "context_with_next_sentence": true
    },
    {
        "source_sentence": "若了一切法平等性，即是菩提。",
        "from": "T13n0400_014:0512b03_7",
        "context_with_next_sentence": true
    },
    {
        "source_sentence": "是故諸菩薩勿於菩提生極遠想，菩薩於諸法中若六塵境來為障礙，爾時應當如實覺了，即是菩提。",
        "from": "T13n0400_014:0512b05_12",
        "context_with_next_sentence": true
    },
    {
        "source_sentence": "若諸菩薩如是解者，即得善巧方便清淨，及般若波羅蜜多清淨。",
        "from": "T13n0400_014:0512b07_2",
        "context_with_next_sentence": true
    },
    {
        "source_sentence": "」爾時，世尊讚海意菩薩言：",
        "from": "T13n0400_014:0512b08_11",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0400_014:0512b08_18",
        "context_with_next_sentence": true
    },
    {
        "source_sentence": "如汝所說。",
        "from": "T13n0400_014:0512b09_1",
        "context_with_next_sentence": true
    },
    {
        "source_sentence": "菩薩具善巧方便及般若波羅蜜多清淨者，於諸法中若六塵境來為障礙，爾時應當如實覺了即是菩提。",
        "from": "T13n0400_014:0512b11_8",
        "context_with_next_sentence": true
    },
    {
        "source_sentence": "海意！",
        "from": "T13n0400_014:0512b11_11",
        "context_with_next_sentence": true
    },
    {
        "source_sentence": "以是緣故，諸菩薩者應如是知。",
        "from": "T13n0400_014:0512b12_5",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第十四",
        "from": "T13n0400_014:0512b13_100",
        "context_with_next_sentence": false
    }
]