[
    {
        "source_sentence": "佛說眾許摩訶帝經卷第七",
        "from": "T03n0191_007:0951a11_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少",
        "from": "T03n0191_007:0951a13_0",
        "context_with_next_sentence": true
    },
    {
        "source_sentence": "卿明教大師臣法賢奉　詔譯",
        "from": "T03n0191_007:0951a14_0",
        "context_with_next_sentence": true
    },
    {
        "source_sentence": "爾時有二梵天子，住自梵界而作是念：",
        "from": "T03n0191_007:0951a15_16",
        "context_with_next_sentence": true
    },
    {
        "source_sentence": "「今南贍部洲有佛世尊，於烏嚕尾羅池側尼連河邊菩提樹下成等正覺。",
        "from": "T03n0191_007:0951a17_9",
        "context_with_next_sentence": true
    },
    {
        "source_sentence": "彼佛世尊而於樹下結跏趺坐，於七晝夜入於火界。",
        "from": "T03n0191_007:0951a18_13",
        "context_with_next_sentence": true
    },
    {
        "source_sentence": "」時二梵天互相謂言：",
        "from": "T03n0191_007:0951a19_3",
        "context_with_next_sentence": true
    },
    {
        "source_sentence": "「我等天人亦有大力，如展臂頃能到於彼，我等今者宜速往彼，以妙伽陀而伸讚請。",
        "from": "T03n0191_007:0951a21_1",
        "context_with_next_sentence": true
    },
    {
        "source_sentence": "」於是二天從彼梵界速至佛所，旋遶瞻仰禮重畢已，住立佛前。",
        "from": "T03n0191_007:0951a22_9",
        "context_with_next_sentence": true
    },
    {
        "source_sentence": "時一天子先以伽陀，而讚請曰：",
        "from": "T03n0191_007:0951a23_3",
        "context_with_next_sentence": true
    },
    {
        "source_sentence": "「願佛起道樹，　　救度眾生界；",
        "from": "T03n0191_007:0951a24_14",
        "context_with_next_sentence": true
    },
    {
        "source_sentence": "為說最上法，　　令得智法寶。",
        "from": "T03n0191_007:0951a25_13",
        "context_with_next_sentence": true
    },
    {
        "source_sentence": "」第二天子亦說伽陀，而讚請曰：",
        "from": "T03n0191_007:0951a26_13",
        "context_with_next_sentence": true
    },
    {
        "source_sentence": "「佛面如滿月，　　心淨煩惱除；",
        "from": "T03n0191_007:0951a27_14",
        "context_with_next_sentence": true
    },
    {
        "source_sentence": "願說甘露法，　　行安樂世間。",
        "from": "T03n0191_007:0951a28_13",
        "context_with_next_sentence": true
    },
    {
        "source_sentence": "」二梵天子說是伽陀讚請佛已，隱而不現。",
        "from": "T03n0191_007:0951a29_17",
        "context_with_next_sentence": true
    },
    {
        "source_sentence": "爾時世尊出彼禪定，觀諸世間，說伽陀曰：",
        "from": "T03n0191_007:0951b01_18",
        "context_with_next_sentence": true
    },
    {
        "source_sentence": "「世間所有諸欲樂，　　乃至天上所有樂；",
        "from": "T03n0191_007:0951b02_18",
        "context_with_next_sentence": true
    },
    {
        "source_sentence": "若比斷貪之大樂，　　十六分之不及一。",
        "from": "T03n0191_007:0951b03_17",
        "context_with_next_sentence": true
    },
    {
        "source_sentence": "」復說伽陀曰：",
        "from": "T03n0191_007:0951b04_5",
        "context_with_next_sentence": true
    },
    {
        "source_sentence": "「擔世苦重擔，　　迷苦而不捨；",
        "from": "T03n0191_007:0951b05_14",
        "context_with_next_sentence": true
    },
    {
        "source_sentence": "若捨苦重擔，　　能擔最上樂。",
        "from": "T03n0191_007:0951b06_13",
        "context_with_next_sentence": true
    },
    {
        "source_sentence": "」復說伽陀曰：",
        "from": "T03n0191_007:0951b07_5",
        "context_with_next_sentence": true
    },
    {
        "source_sentence": "「能斷世間一切愛，　　一切煩惱自除滅；",
        "from": "T03n0191_007:0951b08_18",
        "context_with_next_sentence": true
    },
    {
        "source_sentence": "知煩惱者脫輪迴，　　當得解脫之快樂。",
        "from": "T03n0191_007:0951b09_17",
        "context_with_next_sentence": true
    },
    {
        "source_sentence": "」爾時世尊於七晝夜，跏趺而坐入於禪定。",
        "from": "T03n0191_007:0951b10_17",
        "context_with_next_sentence": true
    },
    {
        "source_sentence": "當爾之際亦無有人持食供養，纔說偈已，忽有商主，名布薩婆梨迦，將五百量車載諸寶貨，欲往他國經過近地。",
        "from": "T03n0191_007:0951b13_10",
        "context_with_next_sentence": true
    },
    {
        "source_sentence": "時布薩婆梨迦，以宿善根力常起思念：",
        "from": "T03n0191_007:0951b14_7",
        "context_with_next_sentence": true
    },
    {
        "source_sentence": "「云何令我獲得善友及妙眷屬？",
        "from": "T03n0191_007:0951b15_2",
        "context_with_next_sentence": true
    },
    {
        "source_sentence": "」忽聞人言：",
        "from": "T03n0191_007:0951b15_8",
        "context_with_next_sentence": true
    },
    {
        "source_sentence": "「世尊入定七日不飲不食。",
        "from": "T03n0191_007:0951b15_20",
        "context_with_next_sentence": true
    },
    {
        "source_sentence": "」作是念言：",
        "from": "T03n0191_007:0951b16_3",
        "context_with_next_sentence": true
    },
    {
        "source_sentence": "「今佛世尊在烏嚕尾羅池側尼連河邊菩提樹下，經七晝夜不飲不食而入禪定，得解脫樂，成等正覺。",
        "from": "T03n0191_007:0951b18_9",
        "context_with_next_sentence": true
    },
    {
        "source_sentence": "此我善友，當為我益我。",
        "from": "T03n0191_007:0951b18_20",
        "context_with_next_sentence": true
    },
    {
        "source_sentence": "今宜速詣彼，奉食作最上供養。",
        "from": "T03n0191_007:0951b19_12",
        "context_with_next_sentence": true
    },
    {
        "source_sentence": "」發是心已，時有天人以天報通，聞知布薩婆梨迦發如是心，乃觀照布薩婆梨迦及一切所將車乘等已，乃先白佛言：",
        "from": "T03n0191_007:0951b22_5",
        "context_with_next_sentence": true
    },
    {
        "source_sentence": "「今商主布薩婆梨迦，聞佛在此得解脫樂，成等正覺，於菩提樹下跏趺而坐，入於禪定經七晝夜不飲不食，彼人定來獻食供養，希望果報，求大安樂及利益故。",
        "from": "T03n0191_007:0951b25_17",
        "context_with_next_sentence": true
    },
    {
        "source_sentence": "」作是語已，隱而不見。",
        "from": "T03n0191_007:0951b26_7",
        "context_with_next_sentence": true
    },
    {
        "source_sentence": "於是布薩婆梨迦，與同行親友，自手辦造種種飲食，美妙香潔品味成已，即專注虔誠持以奉佛。",
        "from": "T03n0191_007:0951b28_9",
        "context_with_next_sentence": true
    },
    {
        "source_sentence": "未至佛所復作斯念：",
        "from": "T03n0191_007:0951b28_18",
        "context_with_next_sentence": true
    },
    {
        "source_sentence": "「我今奉食為最上供養，如來必當演說最上之法，而使我等以獻食因得天樂果。",
        "from": "T03n0191_007:0951c01_15",
        "context_with_next_sentence": true
    },
    {
        "source_sentence": "」作是念已，尋至佛所即用頭面禮如來足，禮已起立，瞻仰而住。",
        "from": "T03n0191_007:0951c03_4",
        "context_with_next_sentence": true
    },
    {
        "source_sentence": "時布薩婆梨迦白佛言：",
        "from": "T03n0191_007:0951c03_14",
        "context_with_next_sentence": true
    },
    {
        "source_sentence": "「世尊！",
        "from": "T03n0191_007:0951c03_18",
        "context_with_next_sentence": true
    },
    {
        "source_sentence": "我與親友辦種種飲食而來供養，願佛慈愍唯垂納受。",
        "from": "T03n0191_007:0951c05_3",
        "context_with_next_sentence": true
    },
    {
        "source_sentence": "」爾時世尊許而未受。",
        "from": "T03n0191_007:0951c06_8",
        "context_with_next_sentence": true
    },
    {
        "source_sentence": "何以故？",
        "from": "T03n0191_007:0951c06_12",
        "context_with_next_sentence": true
    },
    {
        "source_sentence": "佛初成道未有應器。",
        "from": "T03n0191_007:0951c07_2",
        "context_with_next_sentence": true
    },
    {
        "source_sentence": "作是思惟：",
        "from": "T03n0191_007:0951c07_7",
        "context_with_next_sentence": true
    },
    {
        "source_sentence": "「我若不以應器受斯供養者，彼外道天魔必生毀謗，作如是言：",
        "from": "T03n0191_007:0951c08_14",
        "context_with_next_sentence": true
    },
    {
        "source_sentence": "『豈有過去正等正覺為利益眾生故，如是受其供養耶？",
        "from": "T03n0191_007:0951c09_18",
        "context_with_next_sentence": true
    },
    {
        "source_sentence": "』」佛作念時，彼梵天子白佛言：",
        "from": "T03n0191_007:0951c10_12",
        "context_with_next_sentence": true
    },
    {
        "source_sentence": "「世尊！",
        "from": "T03n0191_007:0951c10_16",
        "context_with_next_sentence": true
    },
    {
        "source_sentence": "過去正等正覺為利益眾生故，皆持應器而受檀施飲食供養。",
        "from": "T03n0191_007:0951c12_3",
        "context_with_next_sentence": true
    },
    {
        "source_sentence": "」於是世尊思欲應器，彼四大天王即知佛意，乃各於自天令其妙工選取寶石，於少時間造成應器，清淨瑩徹，殊妙無比。",
        "from": "T03n0191_007:0951c14_17",
        "context_with_next_sentence": true
    },
    {
        "source_sentence": "時四天王造成鉢已，各各自持同來奉獻。",
        "from": "T03n0191_007:0951c15_15",
        "context_with_next_sentence": true
    },
    {
        "source_sentence": "至佛所已，即以頭面禮世尊足，禮已瞻仰住立一面。",
        "from": "T03n0191_007:0951c16_19",
        "context_with_next_sentence": true
    },
    {
        "source_sentence": "爾時四大天王異口同聲白世尊言：",
        "from": "T03n0191_007:0951c17_14",
        "context_with_next_sentence": true
    },
    {
        "source_sentence": "「我等今者，各以寶石造得應器同來奉上。",
        "from": "T03n0191_007:0951c18_14",
        "context_with_next_sentence": true
    },
    {
        "source_sentence": "唯願世尊！",
        "from": "T03n0191_007:0951c18_19",
        "context_with_next_sentence": true
    },
    {
        "source_sentence": "哀愍納受。",
        "from": "T03n0191_007:0951c19_4",
        "context_with_next_sentence": true
    },
    {
        "source_sentence": "」作是語已，顒聽佛旨。",
        "from": "T03n0191_007:0951c19_15",
        "context_with_next_sentence": true
    },
    {
        "source_sentence": "爾時世尊復自思惟：",
        "from": "T03n0191_007:0951c20_8",
        "context_with_next_sentence": true
    },
    {
        "source_sentence": "「今此四王各獻一鉢，我若受一，三天不喜；",
        "from": "T03n0191_007:0951c21_8",
        "context_with_next_sentence": true
    },
    {
        "source_sentence": "我若受三，一天生惱；",
        "from": "T03n0191_007:0951c21_18",
        "context_with_next_sentence": true
    },
    {
        "source_sentence": "我今等受四天之鉢。",
        "from": "T03n0191_007:0951c22_6",
        "context_with_next_sentence": true
    },
    {
        "source_sentence": "」既受鉢已，又復思惟：",
        "from": "T03n0191_007:0951c22_17",
        "context_with_next_sentence": true
    },
    {
        "source_sentence": "「用唯一器，四鉢孰先？",
        "from": "T03n0191_007:0951c23_6",
        "context_with_next_sentence": true
    },
    {
        "source_sentence": "」即以神力合四為一，四器雖合楞際疊存。",
        "from": "T03n0191_007:0951c24_4",
        "context_with_next_sentence": true
    },
    {
        "source_sentence": "於是世尊為利生故，即持此鉢於布薩婆梨迦處受所施食。",
        "from": "T03n0191_007:0951c25_10",
        "context_with_next_sentence": true
    },
    {
        "source_sentence": "既納受已，即謂布薩婆梨迦曰：",
        "from": "T03n0191_007:0951c26_5",
        "context_with_next_sentence": true
    },
    {
        "source_sentence": "「我今為汝演說三歸，汝當諦受。",
        "from": "T03n0191_007:0951c26_20",
        "context_with_next_sentence": true
    },
    {
        "source_sentence": "」時布薩婆梨迦奉教而住。",
        "from": "T03n0191_007:0951c27_10",
        "context_with_next_sentence": true
    },
    {
        "source_sentence": "世尊曰：",
        "from": "T03n0191_007:0951c28_3",
        "context_with_next_sentence": true
    },
    {
        "source_sentence": "「歸依佛，歸依法，歸依未來僧伽。",
        "from": "T03n0191_007:0951c28_19",
        "context_with_next_sentence": true
    },
    {
        "source_sentence": "此是三歸，盡汝形壽不得違悔。",
        "from": "T03n0191_007:0951c29_11",
        "context_with_next_sentence": true
    },
    {
        "source_sentence": "」時布薩婆梨迦白佛言：",
        "from": "T03n0191_007:0952a01_3",
        "context_with_next_sentence": true
    },
    {
        "source_sentence": "「我今歸依佛，歸依法，歸依未來僧伽，盡此形壽不敢違悔。",
        "from": "T03n0191_007:0952a02_8",
        "context_with_next_sentence": true
    },
    {
        "source_sentence": "」爾時世尊謂布薩婆梨迦曰：",
        "from": "T03n0191_007:0952a03_11",
        "context_with_next_sentence": true
    },
    {
        "source_sentence": "「隨喜布施感果不虛，汝自捨施定獲快樂，所求福報依願皆得，亦復當證最上寂靜。",
        "from": "T03n0191_007:0952a05_10",
        "context_with_next_sentence": true
    },
    {
        "source_sentence": "布薩婆梨迦！",
        "from": "T03n0191_007:0952a05_16",
        "context_with_next_sentence": true
    },
    {
        "source_sentence": "若行布施所作福利，人天及魔不能迷惑，乃至禪定智慧；",
        "from": "T03n0191_007:0952a07_2",
        "context_with_next_sentence": true
    },
    {
        "source_sentence": "若能盡行，能竭苦源，見前證聖。",
        "from": "T03n0191_007:0952a07_17",
        "context_with_next_sentence": true
    },
    {
        "source_sentence": "」是時布薩婆梨迦聞是說已，心意快然歡喜踊躍：",
        "from": "T03n0191_007:0952a08_17",
        "context_with_next_sentence": true
    },
    {
        "source_sentence": "「願於未來世中，憶念受持亦不忘失。",
        "from": "T03n0191_007:0952a09_14",
        "context_with_next_sentence": true
    },
    {
        "source_sentence": "」作是語已禮佛而退。",
        "from": "T03n0191_007:0952a10_4",
        "context_with_next_sentence": true
    },
    {
        "source_sentence": "爾時世尊受得商主布薩婆梨迦所施之食，即持往彼尼連河邊，即於岸上敷草而坐，喫所受食。",
        "from": "T03n0191_007:0952a13_3",
        "context_with_next_sentence": true
    },
    {
        "source_sentence": "食既畢已，又復盥漱，如是之際忽覺體中而發風病。",
        "from": "T03n0191_007:0952a14_6",
        "context_with_next_sentence": true
    },
    {
        "source_sentence": "何以故？",
        "from": "T03n0191_007:0952a14_10",
        "context_with_next_sentence": true
    },
    {
        "source_sentence": "佛出世間，示斯為緣，欲令眾生知身如幻故。",
        "from": "T03n0191_007:0952a15_9",
        "context_with_next_sentence": true
    },
    {
        "source_sentence": "是時天魔，恐佛出世教化眾生出離三界，當空我境，常伺其隙欲來惑亂。",
        "from": "T03n0191_007:0952a17_3",
        "context_with_next_sentence": true
    },
    {
        "source_sentence": "忽知發疾，速離天界來至佛所，而作是言：",
        "from": "T03n0191_007:0952a18_2",
        "context_with_next_sentence": true
    },
    {
        "source_sentence": "「善逝！",
        "from": "T03n0191_007:0952a18_6",
        "context_with_next_sentence": true
    },
    {
        "source_sentence": "汝今不安，涅槃時至，我今請佛入大涅槃。",
        "from": "T03n0191_007:0952a19_3",
        "context_with_next_sentence": true
    },
    {
        "source_sentence": "」爾時世尊知是魔來，欲亂我心，佛謂魔言：",
        "from": "T03n0191_007:0952a20_2",
        "context_with_next_sentence": true
    },
    {
        "source_sentence": "「我涅槃未至，我今直待聲聞弟子解佛法分，智慧明達，了知教本，廣演法相，乃至苾芻、苾芻尼、優婆塞、優婆夷等修持梵行，有眾多人欲周大地及彼天人皆證解脫，我於是時方入涅槃。",
        "from": "T03n0191_007:0952a24_5",
        "context_with_next_sentence": true
    },
    {
        "source_sentence": "」時彼天魔聞佛語已，知不涅槃，心生懊惱，於是天魔慚恥而退。",
        "from": "T03n0191_007:0952a25_13",
        "context_with_next_sentence": true
    },
    {
        "source_sentence": "爾時帝釋天主遙知世尊體發風病，自天而下至贍部洲，去菩提樹不近不遠，有大訶梨勒林於中而住；",
        "from": "T03n0191_007:0952a28_6",
        "context_with_next_sentence": true
    },
    {
        "source_sentence": "於此林中取得上好訶梨勒已，疾往佛所。",
        "from": "T03n0191_007:0952a29_6",
        "context_with_next_sentence": true
    },
    {
        "source_sentence": "到佛所已，頭面著地，禮世尊足，禮已瞻仰住立一面，白言：",
        "from": "T03n0191_007:0952b01_11",
        "context_with_next_sentence": true
    },
    {
        "source_sentence": "「世尊！",
        "from": "T03n0191_007:0952b01_15",
        "context_with_next_sentence": true
    },
    {
        "source_sentence": "我知聖體小有風病，此贍部洲有訶梨勒，色妙馨香，可療斯恙，我今持來奉上世尊，唯願大慈納受而食。",
        "from": "T03n0191_007:0952b04_1",
        "context_with_next_sentence": true
    },
    {
        "source_sentence": "」世尊受已尋便服食，風病即除，體安如故。",
        "from": "T03n0191_007:0952b04_21",
        "context_with_next_sentence": true
    },
    {
        "source_sentence": "世尊慰勞，帝釋乃退還歸天宮。",
        "from": "T03n0191_007:0952b05_13",
        "context_with_next_sentence": true
    },
    {
        "source_sentence": "爾時世尊又復離菩提樹，往彼母唧鱗那龍王宮。",
        "from": "T03n0191_007:0952b07_2",
        "context_with_next_sentence": true
    },
    {
        "source_sentence": "到彼宮已，於一樹下跏趺而坐入於禪定。",
        "from": "T03n0191_007:0952b08_1",
        "context_with_next_sentence": true
    },
    {
        "source_sentence": "是時彼處七日七夜降霔大雨，時母唧鱗那龍王，以雨方霔知佛在定，恐其風雨之氣互侵佛身，又恐蚊蚋䗈蠅唼擾聖體，遂以自身纏繞七匝卬首上覆，如傘蓋相；",
        "from": "T03n0191_007:0952b11_14",
        "context_with_next_sentence": true
    },
    {
        "source_sentence": "經七晝夜，不動不搖。",
        "from": "T03n0191_007:0952b12_4",
        "context_with_next_sentence": true
    },
    {
        "source_sentence": "佛將出定，龍自攝身。",
        "from": "T03n0191_007:0952b12_14",
        "context_with_next_sentence": true
    },
    {
        "source_sentence": "龍王還宮，復以種種花鬘塗香嚴飾其身，來至佛所頂禮佛足，白言：",
        "from": "T03n0191_007:0952b14_5",
        "context_with_next_sentence": true
    },
    {
        "source_sentence": "「世尊！",
        "from": "T03n0191_007:0952b14_9",
        "context_with_next_sentence": true
    },
    {
        "source_sentence": "七日已來風雨之氣，蚊䗈之類侵擾以否？",
        "from": "T03n0191_007:0952b15_5",
        "context_with_next_sentence": true
    },
    {
        "source_sentence": "聖體云何？",
        "from": "T03n0191_007:0952b15_10",
        "context_with_next_sentence": true
    },
    {
        "source_sentence": "」於是世尊說伽陀曰：",
        "from": "T03n0191_007:0952b16_1",
        "context_with_next_sentence": true
    },
    {
        "source_sentence": "「觀察於世間，　　一切眾生等；",
        "from": "T03n0191_007:0952b17_14",
        "context_with_next_sentence": true
    },
    {
        "source_sentence": "若得無侵害，　　歡喜復快樂。",
        "from": "T03n0191_007:0952b18_13",
        "context_with_next_sentence": true
    },
    {
        "source_sentence": "離欲斷煩惱，　　此樂難比喻；",
        "from": "T03n0191_007:0952b19_13",
        "context_with_next_sentence": true
    },
    {
        "source_sentence": "無明若調伏，　　斯為最上樂。",
        "from": "T03n0191_007:0952b20_13",
        "context_with_next_sentence": true
    },
    {
        "source_sentence": "」爾時世尊說是伽陀答龍王已，即離彼處還來菩提樹下，結跏趺坐經七晝夜，入定觀察十二緣生，云何根本而因得生？",
        "from": "T03n0191_007:0952b23_13",
        "context_with_next_sentence": true
    },
    {
        "source_sentence": "所謂：",
        "from": "T03n0191_007:0952b23_16",
        "context_with_next_sentence": true
    },
    {
        "source_sentence": "因於無明乃緣於行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死憂悲苦惱；",
        "from": "T03n0191_007:0952b26_12",
        "context_with_next_sentence": true
    },
    {
        "source_sentence": "由如是因，得一大苦蘊集如是。",
        "from": "T03n0191_007:0952b27_6",
        "context_with_next_sentence": true
    },
    {
        "source_sentence": "根本不生則一切得滅，所謂：",
        "from": "T03n0191_007:0952b27_19",
        "context_with_next_sentence": true
    },
    {
        "source_sentence": "無明滅即行滅，行滅即識滅，識滅即名色滅，名色滅即六入滅，六入滅即觸滅，觸滅即受滅，受滅即愛滅，愛滅即取滅，取滅即有滅，有滅即生滅，生滅即老死憂悲苦惱滅；",
        "from": "T03n0191_007:0952c02_15",
        "context_with_next_sentence": true
    },
    {
        "source_sentence": "解如是滅，則得一大苦蘊滅。",
        "from": "T03n0191_007:0952c03_9",
        "context_with_next_sentence": true
    },
    {
        "source_sentence": "爾時世尊於七晝夜在於禪定，如是觀察十二緣生已，乃出三摩地而說伽陀曰：",
        "from": "T03n0191_007:0952c05_15",
        "context_with_next_sentence": true
    },
    {
        "source_sentence": "「淨行觀察苦相時，　　知一一法有所因；",
        "from": "T03n0191_007:0952c06_18",
        "context_with_next_sentence": true
    },
    {
        "source_sentence": "若知苦相之不生，　　自然一切所愛斷。",
        "from": "T03n0191_007:0952c07_17",
        "context_with_next_sentence": true
    },
    {
        "source_sentence": "淨行觀察滅受時，　　知滅受法之無盡；",
        "from": "T03n0191_007:0952c08_17",
        "context_with_next_sentence": true
    },
    {
        "source_sentence": "若知滅受之不生，　　自然一切所愛斷。",
        "from": "T03n0191_007:0952c09_17",
        "context_with_next_sentence": true
    },
    {
        "source_sentence": "淨行觀察緣生時，　　乃知緣生法無盡；",
        "from": "T03n0191_007:0952c10_17",
        "context_with_next_sentence": true
    },
    {
        "source_sentence": "若知緣生之不生，　　自然一切所愛斷。",
        "from": "T03n0191_007:0952c11_17",
        "context_with_next_sentence": true
    },
    {
        "source_sentence": "淨行觀察有漏時，　　乃知有漏法無盡；",
        "from": "T03n0191_007:0952c12_17",
        "context_with_next_sentence": true
    },
    {
        "source_sentence": "若知有漏法不生，　　自然一切所愛斷。",
        "from": "T03n0191_007:0952c13_17",
        "context_with_next_sentence": true
    },
    {
        "source_sentence": "淨行觀察如是法，　　知如是法悉無生；",
        "from": "T03n0191_007:0952c14_17",
        "context_with_next_sentence": true
    },
    {
        "source_sentence": "如日遍照於世間，　　行住虛空無所礙。",
        "from": "T03n0191_007:0952c15_17",
        "context_with_next_sentence": true
    },
    {
        "source_sentence": "淨行觀察於苦相，　　知一一苦悉無生；",
        "from": "T03n0191_007:0952c16_17",
        "context_with_next_sentence": true
    },
    {
        "source_sentence": "破壞煩惱得無餘，　　如佛降伏魔羅軍。",
        "from": "T03n0191_007:0952c17_17",
        "context_with_next_sentence": true
    },
    {
        "source_sentence": "」爾時世尊說伽陀已，復說是言：",
        "from": "T03n0191_007:0952c18_13",
        "context_with_next_sentence": true
    },
    {
        "source_sentence": "「若有眾生斷於輪迴，知甚深法，微妙言辭悉能通解，如是之人是有智者；",
        "from": "T03n0191_007:0952c20_6",
        "context_with_next_sentence": true
    },
    {
        "source_sentence": "我為此等人說，我令此等人知，我今如是獨處林野，依相應行見行法樂。",
        "from": "T03n0191_007:0952c21_19",
        "context_with_next_sentence": true
    },
    {
        "source_sentence": "」是時世尊說是語已，自在行住，無諸繫著，不云說法亦不生心。",
        "from": "T03n0191_007:0952c23_7",
        "context_with_next_sentence": true
    },
    {
        "source_sentence": "是時娑婆世界主大梵天王，知於世尊不云說法亦不生心，而作斯念：",
        "from": "T03n0191_007:0952c24_19",
        "context_with_next_sentence": true
    },
    {
        "source_sentence": "「若如是者，世間滅壞。",
        "from": "T03n0191_007:0952c25_10",
        "context_with_next_sentence": true
    },
    {
        "source_sentence": "何以故？",
        "from": "T03n0191_007:0952c25_14",
        "context_with_next_sentence": true
    },
    {
        "source_sentence": "如來、應、正等覺出於世間，如優曇鉢花，時乃一現。",
        "from": "T03n0191_007:0952c26_15",
        "context_with_next_sentence": true
    },
    {
        "source_sentence": "今不說法自取法樂，當令一切有貪欲者、樂邪法者，不覺不悟；",
        "from": "T03n0191_007:0952c28_3",
        "context_with_next_sentence": true
    },
    {
        "source_sentence": "云何世間而不滅壞？",
        "from": "T03n0191_007:0952c28_12",
        "context_with_next_sentence": true
    },
    {
        "source_sentence": "我今往彼伸其勸請。",
        "from": "T03n0191_007:0952c29_2",
        "context_with_next_sentence": true
    },
    {
        "source_sentence": "」是時梵王娑婆世界主離彼梵界，如展臂頃即至佛所，住立佛前說伽陀曰：",
        "from": "T03n0191_007:0953a01_15",
        "context_with_next_sentence": true
    },
    {
        "source_sentence": "「出世摩伽國，　　過去法無垢；",
        "from": "T03n0191_007:0953a02_14",
        "context_with_next_sentence": true
    },
    {
        "source_sentence": "悉開甘露門，　　演法濟眾生。",
        "from": "T03n0191_007:0953a03_13",
        "context_with_next_sentence": true
    },
    {
        "source_sentence": "」世尊告言：",
        "from": "T03n0191_007:0953a04_4",
        "context_with_next_sentence": true
    },
    {
        "source_sentence": "「我法甚深，難見難了，我若輙說，速取滅壞。",
        "from": "T03n0191_007:0953a05_3",
        "context_with_next_sentence": true
    },
    {
        "source_sentence": "何以故？",
        "from": "T03n0191_007:0953a05_7",
        "context_with_next_sentence": true
    },
    {
        "source_sentence": "世間一切樂邪法者、有貪欲者，不樂聽受、不能覺悟。",
        "from": "T03n0191_007:0953a06_11",
        "context_with_next_sentence": true
    },
    {
        "source_sentence": "何以故？",
        "from": "T03n0191_007:0953a06_15",
        "context_with_next_sentence": true
    },
    {
        "source_sentence": "貪欲之者，黑闇覆障故。",
        "from": "T03n0191_007:0953a07_5",
        "context_with_next_sentence": true
    },
    {
        "source_sentence": "」梵王白言：",
        "from": "T03n0191_007:0953a07_11",
        "context_with_next_sentence": true
    },
    {
        "source_sentence": "「世尊！",
        "from": "T03n0191_007:0953a07_15",
        "context_with_next_sentence": true
    },
    {
        "source_sentence": "眾生者，世間生、世間老，有利根、鈍根及以中根，乃至相好易化、塵垢輕微諸異生等。",
        "from": "T03n0191_007:0953a09_10",
        "context_with_next_sentence": true
    },
    {
        "source_sentence": "世尊！",
        "from": "T03n0191_007:0953a09_13",
        "context_with_next_sentence": true
    },
    {
        "source_sentence": "譬如青蓮花或白蓮花等生於水中，於水而長、於水而老，其中或有出水者、或不出水者，亦復如是。",
        "from": "T03n0191_007:0953a11_17",
        "context_with_next_sentence": true
    },
    {
        "source_sentence": "世尊！",
        "from": "T03n0191_007:0953a11_20",
        "context_with_next_sentence": true
    },
    {
        "source_sentence": "諸異生等，若不為說種種妙法，皆趣沈墜。",
        "from": "T03n0191_007:0953a12_18",
        "context_with_next_sentence": true
    },
    {
        "source_sentence": "唯願善逝！",
        "from": "T03n0191_007:0953a13_3",
        "context_with_next_sentence": true
    },
    {
        "source_sentence": "賜其法寶。",
        "from": "T03n0191_007:0953a13_8",
        "context_with_next_sentence": true
    },
    {
        "source_sentence": "唯願善逝！",
        "from": "T03n0191_007:0953a13_13",
        "context_with_next_sentence": true
    },
    {
        "source_sentence": "降於甘露。",
        "from": "T03n0191_007:0953a13_18",
        "context_with_next_sentence": true
    },
    {
        "source_sentence": "」爾時世尊受於梵王慇勤勸請已，默而許之。",
        "from": "T03n0191_007:0953a14_18",
        "context_with_next_sentence": true
    },
    {
        "source_sentence": "遂以佛眼，審諦觀察世間眾生，世間生、世間老，鈍根者、利根者，乃至於中下，顏貌之好醜、易化與難化、少塵極少塵，如是眾生等：",
        "from": "T03n0191_007:0953a17_17",
        "context_with_next_sentence": true
    },
    {
        "source_sentence": "「我若不為說種種之妙法，不知諸苦本，悉趣於沈墜。",
        "from": "T03n0191_007:0953a19_1",
        "context_with_next_sentence": true
    },
    {
        "source_sentence": "」世尊如是觀察知已而起大悲，將演妙法，先說偈言：",
        "from": "T03n0191_007:0953a20_4",
        "context_with_next_sentence": true
    },
    {
        "source_sentence": "「我今降法甘露雨，　　當潤樂聞及一切；",
        "from": "T03n0191_007:0953a21_18",
        "context_with_next_sentence": true
    },
    {
        "source_sentence": "從此人間得法因，　　若見弊魔不廣說。",
        "from": "T03n0191_007:0953a22_17",
        "context_with_next_sentence": true
    },
    {
        "source_sentence": "」是時梵王娑婆世界主聞此偈已，定知世尊演說妙法，身心快樂，喜不自勝，即以頭面禮世尊足，右繞三匝，隱沒而退。",
        "from": "T03n0191_007:0953a25_13",
        "context_with_next_sentence": true
    },
    {
        "source_sentence": "爾時世尊即自思惟：",
        "from": "T03n0191_007:0953a26_2",
        "context_with_next_sentence": true
    },
    {
        "source_sentence": "「今者何人先得聞法？",
        "from": "T03n0191_007:0953a26_12",
        "context_with_next_sentence": true
    },
    {
        "source_sentence": "」乃憶：",
        "from": "T03n0191_007:0953a26_16",
        "context_with_next_sentence": true
    },
    {
        "source_sentence": "「往昔阿囉拏迦羅摩等仙人可先聞法。",
        "from": "T03n0191_007:0953a27_10",
        "context_with_next_sentence": true
    },
    {
        "source_sentence": "何以故？",
        "from": "T03n0191_007:0953a27_14",
        "context_with_next_sentence": true
    },
    {
        "source_sentence": "我於往昔過彼住處，受其妙供及受其囑，我今先為彼人說法。",
        "from": "T03n0191_007:0953a29_3",
        "context_with_next_sentence": true
    },
    {
        "source_sentence": "」作是念時，乃有天人來白佛言：",
        "from": "T03n0191_007:0953a29_18",
        "context_with_next_sentence": true
    },
    {
        "source_sentence": "「彼阿囉拏迦羅摩等，皆已命終，方今七日。",
        "from": "T03n0191_007:0953b01_16",
        "context_with_next_sentence": true
    },
    {
        "source_sentence": "」世尊默知，又聞天告，乃嗟歎曰：",
        "from": "T03n0191_007:0953b02_11",
        "context_with_next_sentence": true
    },
    {
        "source_sentence": "「無常大事，世不驚乎？",
        "from": "T03n0191_007:0953b02_22",
        "context_with_next_sentence": true
    },
    {
        "source_sentence": "」又念：",
        "from": "T03n0191_007:0953b03_2",
        "context_with_next_sentence": true
    },
    {
        "source_sentence": "「阿囉拏迦羅摩等，薄祐如是，不聞正法耶？",
        "from": "T03n0191_007:0953b04_1",
        "context_with_next_sentence": true
    },
    {
        "source_sentence": "」爾時世尊復念：",
        "from": "T03n0191_007:0953b05_6",
        "context_with_next_sentence": true
    },
    {
        "source_sentence": "「何人可先聞法？",
        "from": "T03n0191_007:0953b05_14",
        "context_with_next_sentence": true
    },
    {
        "source_sentence": "彼嚕捺囉迦囉摩子，亦曾供我，亦曾囑我。",
        "from": "T03n0191_007:0953b06_13",
        "context_with_next_sentence": true
    },
    {
        "source_sentence": "」作是念次，彼有天人名曰囉吒，又告佛曰：",
        "from": "T03n0191_007:0953b07_12",
        "context_with_next_sentence": true
    },
    {
        "source_sentence": "「彼嚕捺囉迦囉摩子亦趣無常。",
        "from": "T03n0191_007:0953b08_6",
        "context_with_next_sentence": true
    },
    {
        "source_sentence": "」世尊默知，復聞天告，世尊又歎曰：",
        "from": "T03n0191_007:0953b09_3",
        "context_with_next_sentence": true
    },
    {
        "source_sentence": "「正法難聞，薄祐乃爾。",
        "from": "T03n0191_007:0953b09_14",
        "context_with_next_sentence": true
    },
    {
        "source_sentence": "」於是世尊思念五人：",
        "from": "T03n0191_007:0953b10_2",
        "context_with_next_sentence": true
    },
    {
        "source_sentence": "「我出王宮入山苦行，是等尋來供侍於我，我應先為彼人說法。",
        "from": "T03n0191_007:0953b11_10",
        "context_with_next_sentence": true
    },
    {
        "source_sentence": "」於是以淨天眼觀在何處。",
        "from": "T03n0191_007:0953b12_2",
        "context_with_next_sentence": true
    },
    {
        "source_sentence": "見彼五人在波羅奈國鹿野苑中，於是世尊自菩提樹，往波羅奈國鹿野之苑。",
        "from": "T03n0191_007:0953b13_16",
        "context_with_next_sentence": true
    },
    {
        "source_sentence": "時於路次，有一仙人名烏波誐，相逆而來。",
        "from": "T03n0191_007:0953b14_16",
        "context_with_next_sentence": true
    },
    {
        "source_sentence": "時彼仙人忽於路次得見世尊，又見身長丈六，金色晃然，相好端嚴殊特超世，驚歎良久乃作是言：",
        "from": "T03n0191_007:0953b17_1",
        "context_with_next_sentence": true
    },
    {
        "source_sentence": "「瞿曇！",
        "from": "T03n0191_007:0953b17_5",
        "context_with_next_sentence": true
    },
    {
        "source_sentence": "瞿曇！",
        "from": "T03n0191_007:0953b17_8",
        "context_with_next_sentence": true
    },
    {
        "source_sentence": "覩汝相好，湛然清淨，復如金色，非世所同。",
        "from": "T03n0191_007:0953b18_4",
        "context_with_next_sentence": true
    },
    {
        "source_sentence": "何因出家？",
        "from": "T03n0191_007:0953b18_9",
        "context_with_next_sentence": true
    },
    {
        "source_sentence": "歸依何法？",
        "from": "T03n0191_007:0953b18_14",
        "context_with_next_sentence": true
    },
    {
        "source_sentence": "誰為汝師？",
        "from": "T03n0191_007:0953b18_19",
        "context_with_next_sentence": true
    },
    {
        "source_sentence": "今復何去？",
        "from": "T03n0191_007:0953b19_4",
        "context_with_next_sentence": true
    },
    {
        "source_sentence": "」爾時世尊乃說伽陀，答仙人曰：",
        "from": "T03n0191_007:0953b20_13",
        "context_with_next_sentence": true
    },
    {
        "source_sentence": "「我今無所師，　　處世獨無侶；",
        "from": "T03n0191_007:0953b21_14",
        "context_with_next_sentence": true
    },
    {
        "source_sentence": "悟正等菩提，　　為最天人師。",
        "from": "T03n0191_007:0953b22_13",
        "context_with_next_sentence": true
    },
    {
        "source_sentence": "知世間諸法，　　不染亦不斷；",
        "from": "T03n0191_007:0953b23_13",
        "context_with_next_sentence": true
    },
    {
        "source_sentence": "具一切智力，　　當降魔羅軍。",
        "from": "T03n0191_007:0953b24_13",
        "context_with_next_sentence": true
    },
    {
        "source_sentence": "」烏波誐仙人言：",
        "from": "T03n0191_007:0953b25_6",
        "context_with_next_sentence": true
    },
    {
        "source_sentence": "「瞿曇！",
        "from": "T03n0191_007:0953b25_10",
        "context_with_next_sentence": true
    },
    {
        "source_sentence": "實如汝言，是佛無疑。",
        "from": "T03n0191_007:0953b25_20",
        "context_with_next_sentence": true
    },
    {
        "source_sentence": "」佛言：",
        "from": "T03n0191_007:0953b26_1",
        "context_with_next_sentence": true
    },
    {
        "source_sentence": "「如是了知，及得漏盡，降伏罪業，故號為佛。",
        "from": "T03n0191_007:0953b26_22",
        "context_with_next_sentence": true
    },
    {
        "source_sentence": "」時烏波誐仙人又復問言：",
        "from": "T03n0191_007:0953b27_10",
        "context_with_next_sentence": true
    },
    {
        "source_sentence": "「瞿曇！",
        "from": "T03n0191_007:0953b27_14",
        "context_with_next_sentence": true
    },
    {
        "source_sentence": "今往何處？",
        "from": "T03n0191_007:0953b27_19",
        "context_with_next_sentence": true
    },
    {
        "source_sentence": "」佛言：",
        "from": "T03n0191_007:0953b28_1",
        "context_with_next_sentence": true
    },
    {
        "source_sentence": "「往波羅奈國擊大法鼓，轉大法輪，當說世間未曾有說，亦復宣示過去佛勅，當令世間知法離欲。",
        "from": "T03n0191_007:0953c01_4",
        "context_with_next_sentence": true
    },
    {
        "source_sentence": "」佛說是已，彼烏波誐仙人頂禮世尊，隨路而去。",
        "from": "T03n0191_007:0953c02_6",
        "context_with_next_sentence": true
    },
    {
        "source_sentence": "爾時世尊即自往彼波羅奈國鹿野之苑，時彼五人，其名：",
        "from": "T03n0191_007:0953c04_6",
        "context_with_next_sentence": true
    },
    {
        "source_sentence": "灑替梨迦、摩斛梨迦、未斛羅、𡁠嚩鉢囉、賀拏尾婆囉多等，方新澡沐香油塗身，廣排飲饌列坐食次。",
        "from": "T03n0191_007:0953c06_10",
        "context_with_next_sentence": true
    },
    {
        "source_sentence": "彼五人等遙見世尊，知非他人，皆大驚怪，互相議曰：",
        "from": "T03n0191_007:0953c07_14",
        "context_with_next_sentence": true
    },
    {
        "source_sentence": "「今此太子居山苦行，欲成佛道，今乃退志，還尋我等；",
        "from": "T03n0191_007:0953c08_18",
        "context_with_next_sentence": true
    },
    {
        "source_sentence": "我等安坐，勿得迎侍。",
        "from": "T03n0191_007:0953c09_7",
        "context_with_next_sentence": true
    },
    {
        "source_sentence": "」世尊遙知，默而行詣。",
        "from": "T03n0191_007:0953c09_18",
        "context_with_next_sentence": true
    },
    {
        "source_sentence": "佛身巍巍由如金山，尊貴吉祥相好具足，有大威德無能儔匹。",
        "from": "T03n0191_007:0953c11_4",
        "context_with_next_sentence": true
    },
    {
        "source_sentence": "時五人等見佛俯近威德加臨，無能安坐，皆起迎侍，於是五人咸言：",
        "from": "T03n0191_007:0953c12_15",
        "context_with_next_sentence": true
    },
    {
        "source_sentence": "「善來！",
        "from": "T03n0191_007:0953c12_19",
        "context_with_next_sentence": true
    },
    {
        "source_sentence": "請當就坐。",
        "from": "T03n0191_007:0953c13_2",
        "context_with_next_sentence": true
    },
    {
        "source_sentence": "」是時五人，或為佛敷座者，或汲水洗足者，或奉上名衣者，或接手扶侍者，於是五人承事於佛同於往昔。",
        "from": "T03n0191_007:0953c15_8",
        "context_with_next_sentence": true
    },
    {
        "source_sentence": "是時世尊安詳就坐，從容而言，謂五人曰：",
        "from": "T03n0191_007:0953c16_8",
        "context_with_next_sentence": true
    },
    {
        "source_sentence": "「汝等五人，初見我時，共有要議欲輕於我。",
        "from": "T03n0191_007:0953c17_6",
        "context_with_next_sentence": true
    },
    {
        "source_sentence": "汝等甚愚，汝等皆是我族，當行我戒。",
        "from": "T03n0191_007:0953c18_3",
        "context_with_next_sentence": true
    },
    {
        "source_sentence": "」是時世尊復告五人曰：",
        "from": "T03n0191_007:0953c18_14",
        "context_with_next_sentence": true
    },
    {
        "source_sentence": "「汝等！",
        "from": "T03n0191_007:0953c18_18",
        "context_with_next_sentence": true
    },
    {
        "source_sentence": "莫於如來生起輕慢。",
        "from": "T03n0191_007:0953c19_5",
        "context_with_next_sentence": true
    },
    {
        "source_sentence": "何以故？",
        "from": "T03n0191_007:0953c19_9",
        "context_with_next_sentence": true
    },
    {
        "source_sentence": "汝等！",
        "from": "T03n0191_007:0953c19_12",
        "context_with_next_sentence": true
    },
    {
        "source_sentence": "若於如來起於輕慢者，得無利益，後於長夜獲大苦惱。",
        "from": "T03n0191_007:0953c20_16",
        "context_with_next_sentence": true
    },
    {
        "source_sentence": "」五人白言：",
        "from": "T03n0191_007:0953c21_1",
        "context_with_next_sentence": true
    },
    {
        "source_sentence": "「佛於昔時所有威儀，最上世法殊妙之事；",
        "from": "T03n0191_007:0953c21_20",
        "context_with_next_sentence": true
    },
    {
        "source_sentence": "後行苦行得最聖清淨無上之智，通達妙法，本所觸行。",
        "from": "T03n0191_007:0953c23_4",
        "context_with_next_sentence": true
    },
    {
        "source_sentence": "今在何處？",
        "from": "T03n0191_007:0953c23_9",
        "context_with_next_sentence": true
    },
    {
        "source_sentence": "」佛言：",
        "from": "T03n0191_007:0953c23_13",
        "context_with_next_sentence": true
    },
    {
        "source_sentence": "「汝灑替梨迦、末斛梨迦、末斛羅、𡁠嚩鉢囉、賀拏尾娑囉多等，若於眾生廣大供養廣大之施，上妙飲食酥乳之味，食畢沐浴香油塗身，潔淨諸根，嚴好殊麗，前後顧視，容色適悅，汝等如是為見我者，非見於我。",
        "from": "T03n0191_007:0953c28_4",
        "context_with_next_sentence": true
    },
    {
        "source_sentence": "」灑替梨迦等言：",
        "from": "T03n0191_007:0953c28_12",
        "context_with_next_sentence": true
    },
    {
        "source_sentence": "「如是！",
        "from": "T03n0191_007:0953c28_16",
        "context_with_next_sentence": true
    },
    {
        "source_sentence": "如是！",
        "from": "T03n0191_007:0953c28_19",
        "context_with_next_sentence": true
    },
    {
        "source_sentence": "」時彼五人常行乞食，世尊到已，或三人乞食二人奉事，或二人乞食三人奉事，互為給侍精進無懈。",
        "from": "T03n0191_007:0954a02_1",
        "context_with_next_sentence": true
    },
    {
        "source_sentence": "佛因制之曰：",
        "from": "T03n0191_007:0954a02_7",
        "context_with_next_sentence": true
    },
    {
        "source_sentence": "「有二事法，修行之人而不得行。",
        "from": "T03n0191_007:0954a03_2",
        "context_with_next_sentence": true
    },
    {
        "source_sentence": "云何二事？",
        "from": "T03n0191_007:0954a03_7",
        "context_with_next_sentence": true
    },
    {
        "source_sentence": "為於色欲生貪，此輪迴根非上人法；",
        "from": "T03n0191_007:0954a04_3",
        "context_with_next_sentence": true
    },
    {
        "source_sentence": "若有人能自正其心修其苦行，於此五蘊三毒如是諸法無迷無執，智眼觀察，斷彼輪迴，離於苦樂，行於中道；",
        "from": "T03n0191_007:0954a06_13",
        "context_with_next_sentence": true
    },
    {
        "source_sentence": "復於正見、正思惟、正語、正業、正命、正勤、正念、正定，於此八正而廣修習，獲於神通，證於涅槃，得名中道，當趣無上正等正覺。",
        "from": "T03n0191_007:0954a09_7",
        "context_with_next_sentence": true
    },
    {
        "source_sentence": "我於是事悉辦無餘。",
        "from": "T03n0191_007:0954a09_16",
        "context_with_next_sentence": true
    },
    {
        "source_sentence": "」爾時世尊如是說已，又復觀知五人堪能受法，即復告曰：",
        "from": "T03n0191_007:0954a11_6",
        "context_with_next_sentence": true
    },
    {
        "source_sentence": "「此是苦，汝須知。",
        "from": "T03n0191_007:0954a11_15",
        "context_with_next_sentence": true
    },
    {
        "source_sentence": "」於是五人思惟，以慧眼觀是法，於過去世曾所聞聽，菩提發生而得了知。",
        "from": "T03n0191_007:0954a13_5",
        "context_with_next_sentence": true
    },
    {
        "source_sentence": "又復告曰：",
        "from": "T03n0191_007:0954a13_10",
        "context_with_next_sentence": true
    },
    {
        "source_sentence": "「此是集，汝應斷。",
        "from": "T03n0191_007:0954a13_19",
        "context_with_next_sentence": true
    },
    {
        "source_sentence": "」於是五人復思是法，以慧眼觀，於過去世曾所聽聞，菩提發生而得了知。",
        "from": "T03n0191_007:0954a15_10",
        "context_with_next_sentence": true
    },
    {
        "source_sentence": "又復告曰：",
        "from": "T03n0191_007:0954a15_15",
        "context_with_next_sentence": true
    },
    {
        "source_sentence": "「此是滅，汝應證。",
        "from": "T03n0191_007:0954a16_2",
        "context_with_next_sentence": true
    },
    {
        "source_sentence": "」於是五人又復思惟，以慧眼觀此法，過去已曾聞聽，菩提發生還得了知。",
        "from": "T03n0191_007:0954a17_14",
        "context_with_next_sentence": true
    },
    {
        "source_sentence": "又復告曰：",
        "from": "T03n0191_007:0954a17_19",
        "context_with_next_sentence": true
    },
    {
        "source_sentence": "「此是道，汝應修。",
        "from": "T03n0191_007:0954a18_8",
        "context_with_next_sentence": true
    },
    {
        "source_sentence": "」於是五人又復思惟，以慧眼觀察此法，亦於過去之世曾所聞聽，菩提發生還得了知。",
        "from": "T03n0191_007:0954a20_5",
        "context_with_next_sentence": true
    },
    {
        "source_sentence": "爾時世尊又告五人曰：",
        "from": "T03n0191_007:0954a21_9",
        "context_with_next_sentence": true
    },
    {
        "source_sentence": "「苦法我已知，集法我已斷，滅法我已證，道法我已修，我以是法乃成佛道。",
        "from": "T03n0191_007:0954a23_3",
        "context_with_next_sentence": true
    },
    {
        "source_sentence": "」爾時世尊又告五人曰：",
        "from": "T03n0191_007:0954a24_9",
        "context_with_next_sentence": true
    },
    {
        "source_sentence": "「汝等！",
        "from": "T03n0191_007:0954a24_13",
        "context_with_next_sentence": true
    },
    {
        "source_sentence": "可應學吾，知於苦，斷於集，證於滅，修其道。",
        "from": "T03n0191_007:0954a25_13",
        "context_with_next_sentence": true
    },
    {
        "source_sentence": "汝等！",
        "from": "T03n0191_007:0954a25_16",
        "context_with_next_sentence": true
    },
    {
        "source_sentence": "若能於此四諦真實之道而得了覺，自然知彼無集、無解、無明、無慧、無菩提、無不生，乃至梵界、魔界、諸天、世人、沙門、婆羅門等亦無所住，離顛倒相，心意快然，當來決證無上正等正覺。",
        "from": "T03n0191_007:0954a29_15",
        "context_with_next_sentence": true
    },
    {
        "source_sentence": "」爾時世尊如是三轉十二行法輪。",
        "from": "T03n0191_007:0954b01_13",
        "context_with_next_sentence": true
    },
    {
        "source_sentence": "時尊者鉤抳等，除去塵垢，得法眼淨，及彼八萬天人得法眼淨。",
        "from": "T03n0191_007:0954b03_3",
        "context_with_next_sentence": true
    },
    {
        "source_sentence": "於是五人既悟道已，乃白佛言：",
        "from": "T03n0191_007:0954b03_17",
        "context_with_next_sentence": true
    },
    {
        "source_sentence": "「我等欲於佛法出家，願賜聽許。",
        "from": "T03n0191_007:0954b04_11",
        "context_with_next_sentence": true
    },
    {
        "source_sentence": "」爾時如來謂五人曰：",
        "from": "T03n0191_007:0954b05_1",
        "context_with_next_sentence": true
    },
    {
        "source_sentence": "「善來！",
        "from": "T03n0191_007:0954b05_5",
        "context_with_next_sentence": true
    },
    {
        "source_sentence": "苾芻！",
        "from": "T03n0191_007:0954b05_8",
        "context_with_next_sentence": true
    },
    {
        "source_sentence": "」於是五人，鬚髮自落，袈裟著身，成沙門形。",
        "from": "T03n0191_007:0954b06_4",
        "context_with_next_sentence": true
    },
    {
        "source_sentence": "爾時世尊復謂鉤抳等言：",
        "from": "T03n0191_007:0954b06_15",
        "context_with_next_sentence": true
    },
    {
        "source_sentence": "「色是常是無常？",
        "from": "T03n0191_007:0954b07_3",
        "context_with_next_sentence": true
    },
    {
        "source_sentence": "是苦是非苦？",
        "from": "T03n0191_007:0954b07_9",
        "context_with_next_sentence": true
    },
    {
        "source_sentence": "是空是非空？",
        "from": "T03n0191_007:0954b07_15",
        "context_with_next_sentence": true
    },
    {
        "source_sentence": "是有我是無我？",
        "from": "T03n0191_007:0954b08_2",
        "context_with_next_sentence": true
    },
    {
        "source_sentence": "受、想、行、識是常是無常？",
        "from": "T03n0191_007:0954b08_15",
        "context_with_next_sentence": true
    },
    {
        "source_sentence": "是苦是非苦？",
        "from": "T03n0191_007:0954b08_21",
        "context_with_next_sentence": true
    },
    {
        "source_sentence": "是空是不空？",
        "from": "T03n0191_007:0954b09_4",
        "context_with_next_sentence": true
    },
    {
        "source_sentence": "是有我是無我？",
        "from": "T03n0191_007:0954b09_11",
        "context_with_next_sentence": true
    },
    {
        "source_sentence": "」鉤抳答言：",
        "from": "T03n0191_007:0954b09_17",
        "context_with_next_sentence": true
    },
    {
        "source_sentence": "「世尊！",
        "from": "T03n0191_007:0954b09_21",
        "context_with_next_sentence": true
    },
    {
        "source_sentence": "我觀色、受、想、行、識，皆是無常、苦、空、無我之法。",
        "from": "T03n0191_007:0954b10_25",
        "context_with_next_sentence": true
    },
    {
        "source_sentence": "」爾時五苾芻聞佛說是五蘊之法，乃得漏盡，證於無學。",
        "from": "T03n0191_007:0954b12_4",
        "context_with_next_sentence": true
    },
    {
        "source_sentence": "時佛謂言：",
        "from": "T03n0191_007:0954b12_9",
        "context_with_next_sentence": true
    },
    {
        "source_sentence": "「汝等！",
        "from": "T03n0191_007:0954b12_13",
        "context_with_next_sentence": true
    },
    {
        "source_sentence": "所作已辦，梵行已立，我生已滅，永斷輪迴。",
        "from": "T03n0191_007:0954b13_11",
        "context_with_next_sentence": true
    },
    {
        "source_sentence": "我與汝等六人，當為世間第一福田，三寶之名今已具足。",
        "from": "T03n0191_007:0954b14_15",
        "context_with_next_sentence": true
    },
    {
        "source_sentence": "」爾時世尊說是法時，有一夜叉名曰菩摩，高聲唱言：",
        "from": "T03n0191_007:0954b16_3",
        "context_with_next_sentence": true
    },
    {
        "source_sentence": "「今日世尊於波羅奈國鹿野苑中仙人住處，三轉四諦十二行法輪，為愍念利益世出世間梵、魔、天、人、沙門、婆羅門等。",
        "from": "T03n0191_007:0954b18_19",
        "context_with_next_sentence": true
    },
    {
        "source_sentence": "」時彼菩摩夜叉作是唱已，彼四大王天，三十三天，及彼諸天互相告唱，須臾之間，乃至梵界諸梵天等，皆悉聞知，世尊在彼波羅奈國鹿野苑中仙人住處，三轉法輪，三寶出見，利樂人天及諸有情。",
        "from": "T03n0191_007:0954b23_5",
        "context_with_next_sentence": true
    },
    {
        "source_sentence": "是時地即大動，天亦大明，於是梵王、帝釋及諸天等，各各執持寶幢、幡蓋來詣佛所，雨天妙花，作天妓樂，謌唄讚歎種種供養，歡喜踊躍禮佛而退。",
        "from": "T03n0191_007:0954b26_11",
        "context_with_next_sentence": true
    },
    {
        "source_sentence": "佛說眾許摩訶帝經卷第七",
        "from": "T03n0191_007:0954b27_100",
        "context_with_next_sentence": false
    }
]