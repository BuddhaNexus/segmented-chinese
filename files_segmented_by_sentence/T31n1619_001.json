[
    {
        "source_sentence": "無相思塵論",
        "from": "T31n1619_001:0882c03_0",
        "context_with_next_sentence": true
    },
    {
        "source_sentence": "陳那菩薩造",
        "from": "T31n1619_001:0882c05_0",
        "context_with_next_sentence": true
    },
    {
        "source_sentence": "陳西印度三藏法師真諦譯",
        "from": "T31n1619_001:0882c06_0",
        "context_with_next_sentence": true
    },
    {
        "source_sentence": "若說隣虛，　　是根本因，　　不似起故，",
        "from": "T31n1619_001:0882c07_0",
        "context_with_next_sentence": true
    },
    {
        "source_sentence": "非境如根。",
        "from": "T31n1619_001:0882c08_4",
        "context_with_next_sentence": true
    },
    {
        "source_sentence": "　　識似聚起，　　不從彼生，聚無有體，　　譬如二月。",
        "from": "T31n1619_001:0882c09_11",
        "context_with_next_sentence": true
    },
    {
        "source_sentence": "　　由此二義，外物非塵。",
        "from": "T31n1619_001:0882c10_4",
        "context_with_next_sentence": true
    },
    {
        "source_sentence": "　　有說隣虛，　　聚成萬物，識似彼起，　　故立為塵。",
        "from": "T31n1619_001:0882c11_11",
        "context_with_next_sentence": true
    },
    {
        "source_sentence": "　　隣虛體相，若是實有，　　識不似故，　　非境如塵。",
        "from": "T31n1619_001:0882c12_18",
        "context_with_next_sentence": true
    },
    {
        "source_sentence": "隣虛若塵，　　則識無別；",
        "from": "T31n1619_001:0882c13_11",
        "context_with_next_sentence": true
    },
    {
        "source_sentence": "　　若言相異，則識不同。",
        "from": "T31n1619_001:0882c14_4",
        "context_with_next_sentence": true
    },
    {
        "source_sentence": "　　異相在假，　　故體非真，隣虛體量，　　眾處無別。",
        "from": "T31n1619_001:0882c15_11",
        "context_with_next_sentence": true
    },
    {
        "source_sentence": "　　若除隣虛，萬識不起，　　是故萬物，　　悉是假名。",
        "from": "T31n1619_001:0882c16_18",
        "context_with_next_sentence": true
    },
    {
        "source_sentence": "於內塵相，　　如外而顯，　　立為識塵，",
        "from": "T31n1619_001:0882c17_0",
        "context_with_next_sentence": true
    },
    {
        "source_sentence": "識似現故。",
        "from": "T31n1619_001:0882c18_4",
        "context_with_next_sentence": true
    },
    {
        "source_sentence": "共立功能，　　令次第起，　　二根共生，",
        "from": "T31n1619_001:0882c19_0",
        "context_with_next_sentence": true
    },
    {
        "source_sentence": "勝能為根。",
        "from": "T31n1619_001:0882c20_4",
        "context_with_next_sentence": true
    },
    {
        "source_sentence": "　　於識無礙，　　更互為因，勝能為塵，　　互生無始。",
        "from": "T31n1619_001:0882c21_11",
        "context_with_next_sentence": true
    },
    {
        "source_sentence": "若有人執眼等六識緣外境起，是人或分別隣虛為境，是識因故。",
        "from": "T31n1619_001:0882c23_9",
        "context_with_next_sentence": true
    },
    {
        "source_sentence": "或分別隣虛聚為境，似聚識起故。",
        "from": "T31n1619_001:0882c24_4",
        "context_with_next_sentence": true
    },
    {
        "source_sentence": "塵者何相？",
        "from": "T31n1619_001:0882c24_9",
        "context_with_next_sentence": true
    },
    {
        "source_sentence": "若識能了別其體相，如其體相識起，是故說此名塵。",
        "from": "T31n1619_001:0882c25_13",
        "context_with_next_sentence": true
    },
    {
        "source_sentence": "隣虛無此事。",
        "from": "T31n1619_001:0882c25_19",
        "context_with_next_sentence": true
    },
    {
        "source_sentence": "若隣虛實是識因，譬如五根，是故隣虛非塵。",
        "from": "T31n1619_001:0882c26_19",
        "context_with_next_sentence": true
    },
    {
        "source_sentence": "若爾，隣虛聚應是境，如聚識起故。",
        "from": "T31n1619_001:0882c27_15",
        "context_with_next_sentence": true
    },
    {
        "source_sentence": "雖復如此如其相起，識不從此生，是故聚亦非塵。",
        "from": "T31n1619_001:0882c28_17",
        "context_with_next_sentence": true
    },
    {
        "source_sentence": "何以故？",
        "from": "T31n1619_001:0882c29_1",
        "context_with_next_sentence": true
    },
    {
        "source_sentence": "若塵能生識，似其體相可信為塵。",
        "from": "T31n1619_001:0882c29_16",
        "context_with_next_sentence": true
    },
    {
        "source_sentence": "何以故？",
        "from": "T31n1619_001:0882c29_20",
        "context_with_next_sentence": true
    },
    {
        "source_sentence": "可說此塵為識生緣故。",
        "from": "T31n1619_001:0883a01_9",
        "context_with_next_sentence": true
    },
    {
        "source_sentence": "聚者則不如此，非實有故。",
        "from": "T31n1619_001:0883a02_2",
        "context_with_next_sentence": true
    },
    {
        "source_sentence": "譬如二月由眼根亂識似二月起，二月非識境界，實無有故。",
        "from": "T31n1619_001:0883a03_9",
        "context_with_next_sentence": true
    },
    {
        "source_sentence": "聚亦如此，離隣虛無有實體故，聚非識境界。",
        "from": "T31n1619_001:0883a04_9",
        "context_with_next_sentence": true
    },
    {
        "source_sentence": "是故外塵，由此二義非識境界，一一分不具故。",
        "from": "T31n1619_001:0883a05_10",
        "context_with_next_sentence": true
    },
    {
        "source_sentence": "有諸師說：",
        "from": "T31n1619_001:0883a05_15",
        "context_with_next_sentence": true
    },
    {
        "source_sentence": "是隣虛聚集成萬物，有多種相具足，立此為境界。",
        "from": "T31n1619_001:0883a06_18",
        "context_with_next_sentence": true
    },
    {
        "source_sentence": "何以故？",
        "from": "T31n1619_001:0883a07_3",
        "context_with_next_sentence": true
    },
    {
        "source_sentence": "有別相能生證智，非但隣虛及隣虛聚，是故於隣虛及隣虛聚中有相為六識作境。",
        "from": "T31n1619_001:0883a09_1",
        "context_with_next_sentence": true
    },
    {
        "source_sentence": "隣虛相者非塵，譬如堅等。",
        "from": "T31n1619_001:0883a09_13",
        "context_with_next_sentence": true
    },
    {
        "source_sentence": "隣虛中有堅濕熱動觸，此物實有，非眼識境界，眼識不如其起故。",
        "from": "T31n1619_001:0883a11_2",
        "context_with_next_sentence": true
    },
    {
        "source_sentence": "隣虛中萬物亦如此。",
        "from": "T31n1619_001:0883a11_11",
        "context_with_next_sentence": true
    },
    {
        "source_sentence": "何以故？",
        "from": "T31n1619_001:0883a11_15",
        "context_with_next_sentence": true
    },
    {
        "source_sentence": "隣虛者於萬物中若生識，是識則無差別，以萬物中隣虛無有異故。",
        "from": "T31n1619_001:0883a13_5",
        "context_with_next_sentence": true
    },
    {
        "source_sentence": "若汝言由相差別故生識異，瓶等諸物相貌不同，緣此相故起識有異。",
        "from": "T31n1619_001:0883a14_16",
        "context_with_next_sentence": true
    },
    {
        "source_sentence": "是義不然。",
        "from": "T31n1619_001:0883a15_2",
        "context_with_next_sentence": true
    },
    {
        "source_sentence": "何以故？",
        "from": "T31n1619_001:0883a15_6",
        "context_with_next_sentence": true
    },
    {
        "source_sentence": "如此相貌差別，於瓶等假名物中不無，於隣虛實物中則無，隣虛體量不異故。",
        "from": "T31n1619_001:0883a17_2",
        "context_with_next_sentence": true
    },
    {
        "source_sentence": "於萬物中隣虛體量，所謂圓細無有差別，是故萬物相貌非是實有，是假名有。",
        "from": "T31n1619_001:0883a18_17",
        "context_with_next_sentence": true
    },
    {
        "source_sentence": "是假名相者，謂瓶等諸物若除隣虛，似瓶等識不生故。",
        "from": "T31n1619_001:0883a20_2",
        "context_with_next_sentence": true
    },
    {
        "source_sentence": "實物者，若析相應法，似實物識不滅。",
        "from": "T31n1619_001:0883a20_19",
        "context_with_next_sentence": true
    },
    {
        "source_sentence": "如未析時，於瓶中五塵識生，析竟五塵識亦不滅，故五塵等是實有。",
        "from": "T31n1619_001:0883a22_9",
        "context_with_next_sentence": true
    },
    {
        "source_sentence": "由此隣虛及聚萬物不能生識，是故外塵非識境界。",
        "from": "T31n1619_001:0883a23_12",
        "context_with_next_sentence": true
    },
    {
        "source_sentence": "若爾，何法名塵？",
        "from": "T31n1619_001:0883a23_20",
        "context_with_next_sentence": true
    },
    {
        "source_sentence": "於內塵相如外顯現，是名識塵。",
        "from": "T31n1619_001:0883a24_13",
        "context_with_next_sentence": true
    },
    {
        "source_sentence": "外塵實無所有，於內識中眾生亂心分別故，起六塵分別，此分別如在於外如此顯現，是四緣中名識緣緣，以是識體相故由此識生故。",
        "from": "T31n1619_001:0883a27_14",
        "context_with_next_sentence": true
    },
    {
        "source_sentence": "所以者何？",
        "from": "T31n1619_001:0883a27_19",
        "context_with_next_sentence": true
    },
    {
        "source_sentence": "是識作內塵相、從內塵生，具二法故，是故內塵名境界。",
        "from": "T31n1619_001:0883a29_4",
        "context_with_next_sentence": true
    },
    {
        "source_sentence": "問曰：",
        "from": "T31n1619_001:0883a29_7",
        "context_with_next_sentence": true
    },
    {
        "source_sentence": "如塵起識，是亦可然。",
        "from": "T31n1619_001:0883a29_17",
        "context_with_next_sentence": true
    },
    {
        "source_sentence": "內塵是識一分，共一時起，云何得作緣緣？",
        "from": "T31n1619_001:0883b01_15",
        "context_with_next_sentence": true
    },
    {
        "source_sentence": "答曰：",
        "from": "T31n1619_001:0883b01_18",
        "context_with_next_sentence": true
    },
    {
        "source_sentence": "立緣緣者，識緣此生，無有二故。",
        "from": "T31n1619_001:0883b02_12",
        "context_with_next_sentence": true
    },
    {
        "source_sentence": "緣者，或一時共起，能成餘法從他生，決定隨逐生不生故。",
        "from": "T31n1619_001:0883b03_16",
        "context_with_next_sentence": true
    },
    {
        "source_sentence": "問：",
        "from": "T31n1619_001:0883b03_18",
        "context_with_next_sentence": true
    },
    {
        "source_sentence": "若次第生，所緣、能緣相云何？",
        "from": "T31n1619_001:0883b04_12",
        "context_with_next_sentence": true
    },
    {
        "source_sentence": "答曰：",
        "from": "T31n1619_001:0883b04_15",
        "context_with_next_sentence": true
    },
    {
        "source_sentence": "若因在前、果在後，果隨因、因不隨果，若因有果必有、若因無果必無，果隨因或有或無，是名因果相。",
        "from": "T31n1619_001:0883b06_19",
        "context_with_next_sentence": true
    },
    {
        "source_sentence": "復次為安置功能次第故，立所緣、能緣。",
        "from": "T31n1619_001:0883b07_17",
        "context_with_next_sentence": true
    },
    {
        "source_sentence": "是似塵識次第起為生，似果起功能生識相續。",
        "from": "T31n1619_001:0883b08_17",
        "context_with_next_sentence": true
    },
    {
        "source_sentence": "問曰：",
        "from": "T31n1619_001:0883b09_1",
        "context_with_next_sentence": true
    },
    {
        "source_sentence": "若內塵是識，緣緣是緣生，經當云何釋？",
        "from": "T31n1619_001:0883b09_19",
        "context_with_next_sentence": true
    },
    {
        "source_sentence": "經言「依根緣色眼識得生」，廣說如經。",
        "from": "T31n1619_001:0883b10_16",
        "context_with_next_sentence": true
    },
    {
        "source_sentence": "答曰：",
        "from": "T31n1619_001:0883b10_19",
        "context_with_next_sentence": true
    },
    {
        "source_sentence": "功能體相能共造果，說名為根。",
        "from": "T31n1619_001:0883b11_11",
        "context_with_next_sentence": true
    },
    {
        "source_sentence": "問：",
        "from": "T31n1619_001:0883b11_13",
        "context_with_next_sentence": true
    },
    {
        "source_sentence": "根者體用云何？",
        "from": "T31n1619_001:0883b12_1",
        "context_with_next_sentence": true
    },
    {
        "source_sentence": "答：",
        "from": "T31n1619_001:0883b12_3",
        "context_with_next_sentence": true
    },
    {
        "source_sentence": "勝能為體。",
        "from": "T31n1619_001:0883b12_8",
        "context_with_next_sentence": true
    },
    {
        "source_sentence": "此體因何法可比度知？",
        "from": "T31n1619_001:0883b12_18",
        "context_with_next_sentence": true
    },
    {
        "source_sentence": "有由生自果故，是其勝能可得了別。",
        "from": "T31n1619_001:0883b13_14",
        "context_with_next_sentence": true
    },
    {
        "source_sentence": "非有四大色，此功能於識中無有妨礙。",
        "from": "T31n1619_001:0883b14_12",
        "context_with_next_sentence": true
    },
    {
        "source_sentence": "此功能在識中離識，其體不可顯示。",
        "from": "T31n1619_001:0883b15_9",
        "context_with_next_sentence": true
    },
    {
        "source_sentence": "如我所立根與汝所立根，同功能為體，此有何異？",
        "from": "T31n1619_001:0883b16_12",
        "context_with_next_sentence": true
    },
    {
        "source_sentence": "如此功能及似塵相更互為因；",
        "from": "T31n1619_001:0883b17_5",
        "context_with_next_sentence": true
    },
    {
        "source_sentence": "如此功能及似塵相生，從無始來悉爾，依功能說名根，緣內塵相名境。",
        "from": "T31n1619_001:0883b18_17",
        "context_with_next_sentence": true
    },
    {
        "source_sentence": "是亂識不可言其相，得生此法更互為因亦無有始。",
        "from": "T31n1619_001:0883b20_1",
        "context_with_next_sentence": true
    },
    {
        "source_sentence": "何以故？",
        "from": "T31n1619_001:0883b20_5",
        "context_with_next_sentence": true
    },
    {
        "source_sentence": "或功能成熟故起似塵識、或似塵識故功能得成。",
        "from": "T31n1619_001:0883b21_6",
        "context_with_next_sentence": true
    },
    {
        "source_sentence": "識者，或異二、或不異二、或不可說，如此內塵具二法故可為識境。",
        "from": "T31n1619_001:0883b22_15",
        "context_with_next_sentence": true
    },
    {
        "source_sentence": "無相思塵論",
        "from": "T31n1619_001:0883b23_100",
        "context_with_next_sentence": false
    }
]