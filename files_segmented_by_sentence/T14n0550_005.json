{
    "T14n0550_005:0873a10_0": "金色童子因緣經卷第五",
    "T14n0550_005:0873a12_0": "西天譯經三藏朝散大夫",
    "T14n0550_005:0873a13_0": "試鴻臚卿傳梵大師賜紫",
    "T14n0550_005:0873a14_0": "沙門臣法護等奉　詔譯",
    "T14n0550_005:0873a15_0": "爾時日照商主，聞說如是多種事已，心意破壞，極大憂苦之所逼惱，悶絕躃地，以水灑面，良久乃蘇。",
    "T14n0550_005:0873a17_1": "徐坐涕泣，發如是言：「苦哉！",
    "T14n0550_005:0873a17_2": "苦哉！",
    "T14n0550_005:0873a17_3": "我唯一子，今將命殞。」",
    "T14n0550_005:0873a18_4": "言已，又復舉聲號哭，說伽陀曰：「苦哉！",
    "T14n0550_005:0873a20_5": "我子熙怡眼，　　苦哉！",
    "T14n0550_005:0873a20_6": "族中大莊嚴，　我為汝父福尠微，　　為害汝故大號哭。",
    "T14n0550_005:0873a22_0": "　我為汝故心離散，　　于今迷轉於諸方，　與汝別離火熾然，　　苦哉！",
    "T14n0550_005:0873a23_1": "焚燒我心意。",
    "T14n0550_005:0873a24_0": "　汝是調善有智人，　　增上愛樂悲愍者，　我為汝父極惡人，　　招汝今時多厄難。",
    "T14n0550_005:0873a26_0": "　汝子當日初生時，　　我獲喜樂無等比，　而今與汝將別離，　　憂火燒心極炎熾。",
    "T14n0550_005:0873a28_0": "　苦哉！",
    "T14n0550_005:0873a28_1": "王者及臣輔，　　無悲愍心無分別，　見斯具足法律人，　　不能為此審詳辯。",
    "T14n0550_005:0873b01_0": "　苦哉！",
    "T14n0550_005:0873b01_1": "大國為人主，　　無悲愍心具顯彰，　不能如是審詳明，　　因汝輕棄於我子。",
    "T14n0550_005:0873b03_0": "　世間最勝賢善人，　　終不隱昧於心意，　有德之子眾所知，　　為害汝故大號哭。",
    "T14n0550_005:0873b05_0": "　此大城隍諸聖賢，　　于今離散當何在？",
    "T14n0550_005:0873b06_0": "　照燭如是有德人，　　臨刑戮時願放捨。",
    "T14n0550_005:0873b07_0": "　帝釋天主并護世，　　及餘大威德諸天，　咸願少開悲愍心，　　今為我子善救護。",
    "T14n0550_005:0873b09_0": "　大力成就禁戒仙，　　及餘寂默諸仙等，　頂禮為開悲愍心，　　今為我子作救護。」",
    "T14n0550_005:0873b11_0": "爾時，日照商主說是伽陀已，善慧忽生，乃自惟忖：「我今悲號唐捐無益，我聞有佛世尊功德無量，普盡世間同一親愛，起大悲心隨念而應。",
    "T14n0550_005:0873b14_1": "彼佛世尊，諸無主者為作主宰，無救護者為作救護，無歸投者為作歸投，無趣向者為作趣向。",
    "T14n0550_005:0873b16_2": "「又佛世尊，世間一切難苦險難逼惱眾生，彼等常生極大怖畏，我佛慈悲善為救度，如彼海中涉渡商客，遇摩竭大魚極生怖畏，當怖畏時，彼思念佛，而佛應念即為救度。",
    "T14n0550_005:0873b20_3": "「又如央掘摩羅，殺害千人唯一不殺，而後欲殺其母，母怖斷命，佛以方便善為救度。",
    "T14n0550_005:0873b21_4": "又如宿世怨縛強力受夜叉身，所謂曠野夜叉、執持夜叉等，為飲食故行於世間，殺害無數百千眾生。",
    "T14n0550_005:0873b24_5": "是諸夜叉食人血肉，貪其惡味，[口*尃]咂舐掠現惡舌相，堅長利牙蹙頞醜面，近逼於人甚可怖畏，彼等眾生佛善救度。",
    "T14n0550_005:0873b26_6": "彼佛世尊善為我子度斯艱苦，若佛世尊以大悲心，最上愛念諸眾生者，惟願自然知我所念。」",
    "T14n0550_005:0873b28_7": "日照商主作是念時，其傍有一信善優婆塞，商主問言：「仁者！",
    "T14n0550_005:0873c01_8": "今佛世尊當何所在？」",
    "T14n0550_005:0873c01_9": "時優婆塞即審思念佛世尊已，涕淚悲泣哽咽其聲，即說伽陀，答商主言：「今此世間大導師，　　能與世間最上樂，　於諸世間同一親，　　彼佛大師已入滅。",
    "T14n0550_005:0873c06_0": "　無明照者作明照，　　無歸向者為所歸，　佛日光明已暗冥，　　油盡燈然所不及。」",
    "T14n0550_005:0873c08_0": "是時，日照商主聞佛世尊已入涅槃，倍復悲苦憂箭射心，悶絕躃地，以水灑面，良久乃蘇。",
    "T14n0550_005:0873c10_0": "扶持漸起，向佛世尊涅槃方處，高聲號哭說伽陀曰：「苦哉！",
    "T14n0550_005:0873c12_1": "法王一切智，　　能除過失眾怨聚，　今已棄捨無歸人，　　世尊已滅我何作？",
    "T14n0550_005:0873c14_0": "　苦哉！",
    "T14n0550_005:0873c14_1": "最上勝所行，　　一切眾生同一愛，　悉能和合諸別離，　　導師開示涅槃路。",
    "T14n0550_005:0873c16_0": "　苦哉！",
    "T14n0550_005:0873c16_1": "云何此世間，　　無明蓋覆於淨眼？",
    "T14n0550_005:0873c17_0": "　眾生若離於世尊，　　生死輪轉無窮盡。",
    "T14n0550_005:0873c18_0": "　佛從寂滅道中來，　　最上悲愍大勇猛，　若此世間今無依，　　復何主宰為依怙？",
    "T14n0550_005:0873c20_0": "　一切皆從正法生，　　從法出生諸佛子，　佛子今已離世間，　　復有何人作依怙？",
    "T14n0550_005:0873c22_0": "　眾生多種真實意，　　佛能拔苦悉圓成，　開明眾生所愛周，　　還復虛空歸寂默。",
    "T14n0550_005:0873c24_0": "　一切人眾皆同等，　　聞佛所說勇銳生，　今佛世尊已涅槃，　　復有何人宣正法？",
    "T14n0550_005:0873c26_0": "　苦哉！",
    "T14n0550_005:0873c26_1": "世間人天等，　　悉無光明皆破壞，　聖尊出世最極難，　　佛大牟尼今已逝。",
    "T14n0550_005:0873c28_0": "　聞佛聖尊已涅槃，　　所愛正法亦隨滅，　一切眾生樂法深，　　復有何人善施作？",
    "T14n0550_005:0874a01_0": "　悲心一味大無畏，　　大悲愍者所依止，　一切功德普能成，　　滅已後復何所得？",
    "T14n0550_005:0874a03_0": "　何名三界作利益，　　所謂發起大悲心，　悲愍即是真實智，　　平等依止於捨行。",
    "T14n0550_005:0874a05_0": "　苦哉！",
    "T14n0550_005:0874a05_1": "佛大功德寶，　　經俱胝劫所積集，　依止難地即銷亡，　　所有正法亦墜墮。",
    "T14n0550_005:0874a07_0": "　世尊導師離世間，　　苦哉！",
    "T14n0550_005:0874a07_1": "無明所闇蔽，　此世此生險難中，　　勤力所成皆破壞。",
    "T14n0550_005:0874a09_0": "　大哉！",
    "T14n0550_005:0874a09_1": "最勝即佛寶，　　一何今時悉離散？",
    "T14n0550_005:0874a10_0": "　深可傷悲諸世間，　　發起一切破壞事。",
    "T14n0550_005:0874a11_0": "　佛滅苾芻眾亦空，　　譬如群牛失其母，　諸有智者覩斯緣，　　誰不心生大悲惱？",
    "T14n0550_005:0874a13_0": "　全身委地伸敬奉，　　頂禮世尊離塵足，　佛日光明已暗冥，　　我等後無所歸向。",
    "T14n0550_005:0874a15_0": "　無常大事極慘毒，　　一切眾生平等受，　佛亦今時被汝侵，　　故令我今無救護。",
    "T14n0550_005:0874a17_0": "　八正道法如妙藥，　　能治煩惱病根源，　大師！",
    "T14n0550_005:0874a18_1": "大悲！",
    "T14n0550_005:0874a18_2": "大醫王！",
    "T14n0550_005:0874a18_3": "　　于今亦墮無常數。",
    "T14n0550_005:0874a19_0": "　苦哉！",
    "T14n0550_005:0874a19_1": "無悲極迅速，　　世尊慈父已入滅，　一切世間悉暗冥，　　何人為開明照眼？",
    "T14n0550_005:0874a21_0": "　苦哉！",
    "T14n0550_005:0874a21_1": "世尊已入滅，　　我子心寶將不還，　今子臨當刑戮時，　　願佛來救斯厄難。",
    "T14n0550_005:0874a23_0": "　世尊普救諸苦惱，　　一切最勝所歸趣，　我子無依命欲亡，　　惟願今時垂救度。",
    "T14n0550_005:0874a25_0": "　若我今日得善利，　　如大威德之所說，　令我諸愛不散離，　　是即獲得最上語。」",
    "T14n0550_005:0874a27_0": "日照商主以如是等悲切語言說伽陀已，復謂優婆塞言：「佛諸弟子大聲聞中，佛以教法付何人已入般涅槃？」",
    "T14n0550_005:0874a29_1": "優婆塞言：「商主！",
    "T14n0550_005:0874a29_2": "諦聽！",
    "T14n0550_005:0874a29_3": "我佛世尊以其教法，付囑尊者大迦葉已入般涅槃；彼尊者大迦葉，如世尊勅以其教法付囑尊者阿難已，次入涅槃。",
    "T14n0550_005:0874b03_4": "今時，即是尊者阿難大威德者任持教法，而彼尊者悲心如佛，能於彼彼國城聚落一切方處，調伏攝化一切眾生，於眾生中，若有未種諸善根者，方便攝化令種善根，已能積集一切善根得相續者，使令成熟；已能成熟諸善根者，使其得度；若有縈纏煩惱病者，為說正法勝甘露藥令其除愈，猶如醫王。",
    "T14n0550_005:0874b10_5": "「又為一切煩惱黑暗所覆眾生，宣說正法，清淨光明破煩惱暗，譬如日天出語光明和合調順，狀俱母陀花開發可愛，猶如月天。",
    "T14n0550_005:0874b13_6": "常以正法教授調伏諸小國王，如轉輪聖王。",
    "T14n0550_005:0874b14_7": "以自智慧勝妙辯才，攝伏一切邪異外道群鹿之眾，猶如師子。",
    "T14n0550_005:0874b15_8": "指示法律開導一切，猶如導師。",
    "T14n0550_005:0874b16_9": "廣為眾生宣說正法增益法財，猶如商主。",
    "T14n0550_005:0874b17_10": "普令一切種植善種覆廕增長，猶如大雲。",
    "T14n0550_005:0874b18_11": "教示損益猶如父母。",
    "T14n0550_005:0874b18_12": "諸有一切難調眾生善為調伏，未得度者令其得度，未安隱者令得安隱，未涅槃者令住涅槃，一切險惡艱苦逼迫彼彼眾生大怖畏者，令其脫免。",
    "T14n0550_005:0874b22_13": "「總略而言，彼聖尊者有大威力，一切佛事皆悉能作，隨念能應，如汝今時，子之厄難隨汝所念，能為救度。」",
    "T14n0550_005:0874b25_0": "爾時，日照商主聞是語已，如還命人宛轉驚惶，即作是言：「仁者！",
    "T14n0550_005:0874b26_1": "彼尊者阿難今在何處？」",
    "T14n0550_005:0874b26_2": "優婆塞言：「商主！",
    "T14n0550_005:0874b27_3": "尊者阿難今在毘耶離城菴羅樹園。」",
    "T14n0550_005:0874b28_4": "如是言已，日照商主即起，恭敬膝輪著地，向毘耶離城合掌頂禮，滿目淚流，作是白言：「尊者大慈！",
    "T14n0550_005:0874c01_5": "我子今時有別離苦，憂惱逼迫無所伸告，我今罄以極切心誠悲泣哀祈尊者阿難，願垂救護。」",
    "T14n0550_005:0874c03_6": "即時，商主說伽陀曰：「今此尊者最勝上，　　眾生心意悉明解，　如意如願普能知，　　願今聽我說是事。",
    "T14n0550_005:0874c06_0": "　我佛世尊已入滅，　　佛諸弟子有大威，　尊者多聞無等倫，　　能持如來清淨教，　善安慰我逼惱心，　　復為世間所歸向，　常樂利益於眾生，　　願今觀察如是事。",
    "T14n0550_005:0874c10_0": "　今時我子以何緣，　　云何如是將致害？",
    "T14n0550_005:0874c11_0": "　我今危逼子無依，　　願師威神作救護。",
    "T14n0550_005:0874c12_0": "　若或聖者不住世，　　無復可得利眾生，　信善之人欲害時，　　非師何人能放捨？",
    "T14n0550_005:0874c14_0": "　留身住世利群品，　　能善任持佛正法，　現前應起悲愍心，　　攝受救護於我子。",
    "T14n0550_005:0874c16_0": "　我諸方計無所成，　　今無歸趣復無救，　父子同陷憂泥中，　　尊者悲心願提拔。",
    "T14n0550_005:0874c18_0": "　我今悚怖深啟告，　　師利世間餘何有？",
    "T14n0550_005:0874c19_0": "　釋迦牟尼師所言，　　今如闇中現光照，　唯除尊者作善利，　　餘復無人能救護。",
    "T14n0550_005:0874c21_0": "　惟願尊者速降臨，　　應起悲心救我子，　為子憂心如怨執，　　惡人侵嬈難堪任，　我及妻子悉無依，　　願歡喜尊施歡喜。」",
    "T14n0550_005:0874c24_0": "日照商主說是伽陀，時尊者阿難悲心增益，晝三夜三即為思念，以聲聞中所得天眼普觀世間，何法是增？",
    "T14n0550_005:0874c26_1": "何法是減？",
    "T14n0550_005:0874c26_2": "何者險惡？",
    "T14n0550_005:0874c26_3": "何者難苦？",
    "T14n0550_005:0874c27_4": "何者逼迫？",
    "T14n0550_005:0874c27_5": "何者具有險惡艱苦逼迫等事？",
    "T14n0550_005:0874c28_6": "何者微小？",
    "T14n0550_005:0874c28_7": "何者漸增？",
    "T14n0550_005:0874c28_8": "何者廣大？",
    "T14n0550_005:0874c28_9": "何者惡趣道中我當提拔？",
    "T14n0550_005:0874c29_10": "何者天中善趣及解脫道我當安立？",
    "T14n0550_005:0875a01_11": "何者欲泥所陷沒處我當親手隨與拔除？",
    "T14n0550_005:0875a02_12": "何者遠離聖財我當令其聖財增廣？",
    "T14n0550_005:0875a03_13": "尊者阿難常為眾生如是觀察，與尊者舍利子等無有異。",
    "T14n0550_005:0875a05_0": "即時，尊者以淨天眼觀彼金色童子，昔種善根勝行成熟，然為險惡艱苦逼惱縈纏。",
    "T14n0550_005:0875a06_1": "見已，即時尊者乃舒如象王臂，速於國主阿闍世王所居宮闕殿宇之上，隱身不現，但於空中彈指警覺。",
    "T14n0550_005:0875a09_2": "其王爾時方處殿中歡娛沈惑，忽聞空中有聲，作如是言：「大王！",
    "T14n0550_005:0875a10_3": "汝作不善，彼金色童子都無過失，王自不能審細詳察。",
    "T14n0550_005:0875a11_4": "今時遣出王舍大城，詣棄屍林中而令棄置將欲殺害，大王宜今速止斯事。」",
    "T14n0550_005:0875a14_0": "爾時，阿闍世王聞其空中尊者阿難語已，即速旋動驚懼，頂禮尊者阿難。",
    "T14n0550_005:0875a15_1": "乃起于殿舉發大聲，普告四方，作如是言：「汝等審聽，速往棄屍林中，宣示我語：『彼金色童子當勿殺害，速宜放捨。』",
    "T14n0550_005:0875a18_2": "汝等眾中能往告者，我當出彼金藏而賜於汝，及當與汝五大聚落。」",
    "T14n0550_005:0875a20_0": "時多人眾聞王宣示，人所愛念金色童子令其放捨。",
    "T14n0550_005:0875a21_1": "時百千人奔走而出，競欲告語。",
    "T14n0550_005:0875a21_2": "當如是時，四監逐官同諸膾宰，驅行金色童子，已到棄屍林中。",
    "T14n0550_005:0875a23_3": "時彼迦尸孫那利女有自親識知友，具以種種青黃赤白妙好之衣而為莊嚴，安布輿乘入棄屍林中，時彼知識於是方處聚積其柴欲布柴籠。",
    "T14n0550_005:0875a27_0": "是時，諸膾宰言：「汝等于今未宜安布所用柴籠，小待須臾，當俟我等為其童子安布叉已，我即殺之。",
    "T14n0550_005:0875a29_1": "然後以此金色童子，與彼迦尸孫那利女同處焚燒。」",
    "T14n0550_005:0875b01_2": "如是言已，時諸膾宰即舉其叉安之在地。",
    "T14n0550_005:0875b03_0": "爾時，金色童子觀見彼叉既在地已，即思念母，極大逼切滿目垂淚：「我今與母即見別離，我母今時在何方處？",
    "T14n0550_005:0875b05_1": "我母昔時或於中夜失其懷抱，暫不見我即生極苦。",
    "T14n0550_005:0875b06_2": "又念我母唯我一子，今既別離母命何存？",
    "T14n0550_005:0875b07_3": "苦哉！",
    "T14n0550_005:0875b07_4": "我今實無福力，招感於母與我別離，子母今時俱受大苦。」",
    "T14n0550_005:0875b09_0": "時諸膾宰開掘於地，將立其叉，互相議言：「汝諸膾宰，何人能為金色童子舉叉安立？」",
    "T14n0550_005:0875b10_1": "互各推排汝當安立。",
    "T14n0550_005:0875b11_2": "中一人言：「我今頭痛風恙所侵，不能舉立。」",
    "T14n0550_005:0875b12_3": "中一人言：「我今背痛。」",
    "T14n0550_005:0875b12_4": "一言：「我今兩脇疼痛。」",
    "T14n0550_005:0875b13_5": "一言：「我今腹有所痛。」",
    "T14n0550_005:0875b13_6": "彼諸膾宰各言所苦互欲避之，不忍施作無義利事。",
    "T14n0550_005:0875b15_0": "金色童子因緣經卷第五"
}