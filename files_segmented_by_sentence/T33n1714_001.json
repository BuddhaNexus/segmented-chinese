[
    {
        "source_sentence": "般若波羅蜜多心經註解",
        "from": "T33n1714_001:0569b17_0",
        "context_with_next_sentence": true
    },
    {
        "source_sentence": "唐三藏法師玄奘奉　詔譯",
        "from": "T33n1714_001:0569b19_0",
        "context_with_next_sentence": true
    },
    {
        "source_sentence": "大明天界善世禪寺",
        "from": "T33n1714_001:0569b20_0",
        "context_with_next_sentence": true
    },
    {
        "source_sentence": "住持臣僧宗泐演福講寺住持臣僧如玘奉詔同註按施護譯本，世尊在靈鷲山中，入甚深光明，宣說正法三摩提。",
        "from": "T33n1714_001:0569b25_7",
        "context_with_next_sentence": true
    },
    {
        "source_sentence": "舍利子白觀自在菩薩言：",
        "from": "T33n1714_001:0569b25_18",
        "context_with_next_sentence": true
    },
    {
        "source_sentence": "「若有人欲修學甚深般若法門者，當云何修學？",
        "from": "T33n1714_001:0569b27_1",
        "context_with_next_sentence": true
    },
    {
        "source_sentence": "」而觀自在遂說此經。",
        "from": "T33n1714_001:0569b27_11",
        "context_with_next_sentence": true
    },
    {
        "source_sentence": "此經即世尊所說大部般若之精要，故知菩薩之說即是佛說。",
        "from": "T33n1714_001:0569b28_17",
        "context_with_next_sentence": true
    },
    {
        "source_sentence": "傳至中華凡五譯，今從玄奘所譯者，以中國盛行故也。",
        "from": "T33n1714_001:0569c01_3",
        "context_with_next_sentence": true
    },
    {
        "source_sentence": "般若者梵語也，華言智慧。",
        "from": "T33n1714_001:0569c01_15",
        "context_with_next_sentence": true
    },
    {
        "source_sentence": "波羅蜜多者，華言到彼岸。",
        "from": "T33n1714_001:0569c02_7",
        "context_with_next_sentence": true
    },
    {
        "source_sentence": "眾生由迷慧性、居生死，曰此岸；",
        "from": "T33n1714_001:0569c03_1",
        "context_with_next_sentence": true
    },
    {
        "source_sentence": "菩薩由修般若、悟慧性、到涅槃，曰彼岸。",
        "from": "T33n1714_001:0569c03_20",
        "context_with_next_sentence": true
    },
    {
        "source_sentence": "心者，般若心也，此般若心人人本具。",
        "from": "T33n1714_001:0569c04_15",
        "context_with_next_sentence": true
    },
    {
        "source_sentence": "說此經者，欲令眾生斷除妄心、顯發本性故也。",
        "from": "T33n1714_001:0569c05_15",
        "context_with_next_sentence": true
    },
    {
        "source_sentence": "經者，法也、常也。",
        "from": "T33n1714_001:0569c06_4",
        "context_with_next_sentence": true
    },
    {
        "source_sentence": "此經以單法為名，實相為體，觀照為宗，度苦為用，大乘為教相。",
        "from": "T33n1714_001:0569c07_12",
        "context_with_next_sentence": true
    },
    {
        "source_sentence": "此五者，皆經中所說之旨。",
        "from": "T33n1714_001:0569c08_3",
        "context_with_next_sentence": true
    },
    {
        "source_sentence": "單法者，即般若波羅蜜多也。",
        "from": "T33n1714_001:0569c08_16",
        "context_with_next_sentence": true
    },
    {
        "source_sentence": "實相者，即諸法空相也。",
        "from": "T33n1714_001:0569c09_6",
        "context_with_next_sentence": true
    },
    {
        "source_sentence": "觀照者，即照見五蘊皆空也。",
        "from": "T33n1714_001:0569c09_19",
        "context_with_next_sentence": true
    },
    {
        "source_sentence": "度苦者，即度一切苦厄也。",
        "from": "T33n1714_001:0569c10_11",
        "context_with_next_sentence": true
    },
    {
        "source_sentence": "大乘者，即菩薩所行深般若也。",
        "from": "T33n1714_001:0569c11_5",
        "context_with_next_sentence": true
    },
    {
        "source_sentence": "觀自在菩薩行深般若波羅蜜多時。",
        "from": "T33n1714_001:0569c12_14",
        "context_with_next_sentence": true
    },
    {
        "source_sentence": "觀自在者，能修般若之菩薩也。",
        "from": "T33n1714_001:0569c13_10",
        "context_with_next_sentence": true
    },
    {
        "source_sentence": "般若波羅蜜多者，菩薩所修之法也。",
        "from": "T33n1714_001:0569c14_6",
        "context_with_next_sentence": true
    },
    {
        "source_sentence": "菩薩用般若觀慧，照了自心清淨圓融無礙，故稱自在。",
        "from": "T33n1714_001:0569c15_11",
        "context_with_next_sentence": true
    },
    {
        "source_sentence": "此自行也。",
        "from": "T33n1714_001:0569c15_16",
        "context_with_next_sentence": true
    },
    {
        "source_sentence": "復念世間受苦眾生，令其修習此法，改惡遷善、離苦得樂無不自在。",
        "from": "T33n1714_001:0569c17_6",
        "context_with_next_sentence": true
    },
    {
        "source_sentence": "此化他也。",
        "from": "T33n1714_001:0569c17_11",
        "context_with_next_sentence": true
    },
    {
        "source_sentence": "菩薩者，梵語菩提薩埵，華言覺眾生。",
        "from": "T33n1714_001:0569c18_8",
        "context_with_next_sentence": true
    },
    {
        "source_sentence": "但稱菩薩者，從略也。",
        "from": "T33n1714_001:0569c18_18",
        "context_with_next_sentence": true
    },
    {
        "source_sentence": "行者，修行也。",
        "from": "T33n1714_001:0569c19_3",
        "context_with_next_sentence": true
    },
    {
        "source_sentence": "深般若者，實相般若也。",
        "from": "T33n1714_001:0569c19_14",
        "context_with_next_sentence": true
    },
    {
        "source_sentence": "非初心淺智者所觀，故云深也。",
        "from": "T33n1714_001:0569c20_8",
        "context_with_next_sentence": true
    },
    {
        "source_sentence": "時者，菩薩修行般若時也。",
        "from": "T33n1714_001:0569c20_20",
        "context_with_next_sentence": true
    },
    {
        "source_sentence": "照見五蘊皆空，度一切苦厄。",
        "from": "T33n1714_001:0569c21_12",
        "context_with_next_sentence": true
    },
    {
        "source_sentence": "照者，觀也。",
        "from": "T33n1714_001:0569c21_18",
        "context_with_next_sentence": true
    },
    {
        "source_sentence": "五蘊者，色受想行識也。",
        "from": "T33n1714_001:0569c22_9",
        "context_with_next_sentence": true
    },
    {
        "source_sentence": "蘊者，積聚也。",
        "from": "T33n1714_001:0569c22_16",
        "context_with_next_sentence": true
    },
    {
        "source_sentence": "空者，真空也。",
        "from": "T33n1714_001:0569c23_1",
        "context_with_next_sentence": true
    },
    {
        "source_sentence": "色者，色身也。",
        "from": "T33n1714_001:0569c23_8",
        "context_with_next_sentence": true
    },
    {
        "source_sentence": "受者，領納也。",
        "from": "T33n1714_001:0569c23_15",
        "context_with_next_sentence": true
    },
    {
        "source_sentence": "想者，思想也。",
        "from": "T33n1714_001:0569c23_22",
        "context_with_next_sentence": true
    },
    {
        "source_sentence": "行者，作造也。",
        "from": "T33n1714_001:0569c24_5",
        "context_with_next_sentence": true
    },
    {
        "source_sentence": "識者，分別也。",
        "from": "T33n1714_001:0569c24_12",
        "context_with_next_sentence": true
    },
    {
        "source_sentence": "識即心王，受想行是心所也。",
        "from": "T33n1714_001:0569c25_3",
        "context_with_next_sentence": true
    },
    {
        "source_sentence": "度者，度脫也。",
        "from": "T33n1714_001:0569c25_10",
        "context_with_next_sentence": true
    },
    {
        "source_sentence": "一切苦厄者，世間之眾苦也。",
        "from": "T33n1714_001:0569c26_2",
        "context_with_next_sentence": true
    },
    {
        "source_sentence": "菩薩由照五蘊空寂，離生死苦。",
        "from": "T33n1714_001:0569c26_16",
        "context_with_next_sentence": true
    },
    {
        "source_sentence": "復閔在迷眾生顛倒妄想，悖理亂常、不忠不孝、十惡五逆致受眾苦，故說此般若法門，令其修習皆得解脫也。",
        "from": "T33n1714_001:0569c29_5",
        "context_with_next_sentence": true
    },
    {
        "source_sentence": "已上一段乃阿難結集法藏時，敘述觀自在菩薩度生之功行。",
        "from": "T33n1714_001:0570a01_12",
        "context_with_next_sentence": true
    },
    {
        "source_sentence": "此是別序也。",
        "from": "T33n1714_001:0570a01_18",
        "context_with_next_sentence": true
    },
    {
        "source_sentence": "下段自舍利子起，始是觀自在菩薩答舍利子所問也。",
        "from": "T33n1714_001:0570a03_4",
        "context_with_next_sentence": true
    },
    {
        "source_sentence": "舍利子！",
        "from": "T33n1714_001:0570a04_3",
        "context_with_next_sentence": true
    },
    {
        "source_sentence": "舍利子，佛之弟子，智慧第一。",
        "from": "T33n1714_001:0570a04_17",
        "context_with_next_sentence": true
    },
    {
        "source_sentence": "因其為眾請問，故菩薩呼其名而告之云。",
        "from": "T33n1714_001:0570a05_15",
        "context_with_next_sentence": true
    },
    {
        "source_sentence": "色不異空、空不異色，色即是空、空即是色。",
        "from": "T33n1714_001:0570a06_19",
        "context_with_next_sentence": true
    },
    {
        "source_sentence": "受想行識亦復如是。",
        "from": "T33n1714_001:0570a07_7",
        "context_with_next_sentence": true
    },
    {
        "source_sentence": "色即四大幻色，空乃般若真空。",
        "from": "T33n1714_001:0570a08_3",
        "context_with_next_sentence": true
    },
    {
        "source_sentence": "眾生由迷真空而受幻色，譬如水之成氷也。",
        "from": "T33n1714_001:0570a09_3",
        "context_with_next_sentence": true
    },
    {
        "source_sentence": "菩薩因修般若觀慧，照了幻色即是真空，其猶融氷為水。",
        "from": "T33n1714_001:0570a10_9",
        "context_with_next_sentence": true
    },
    {
        "source_sentence": "然色之與空其體無殊，故曰色不異空、空不異色，如氷不異水、水不異氷。",
        "from": "T33n1714_001:0570a12_2",
        "context_with_next_sentence": true
    },
    {
        "source_sentence": "復恐鈍根眾生不了，猶存色空二見，故曰色即是空、空即是色，如氷即是水、水即是氷。",
        "from": "T33n1714_001:0570a14_1",
        "context_with_next_sentence": true
    },
    {
        "source_sentence": "若受若想若行若識，莫不皆然。",
        "from": "T33n1714_001:0570a14_15",
        "context_with_next_sentence": true
    },
    {
        "source_sentence": "此乃一經之要、般若之心也。",
        "from": "T33n1714_001:0570a15_8",
        "context_with_next_sentence": true
    },
    {
        "source_sentence": "舍利子！",
        "from": "T33n1714_001:0570a16_3",
        "context_with_next_sentence": true
    },
    {
        "source_sentence": "是諸法空相，不生不滅、不垢不淨、不增不減。",
        "from": "T33n1714_001:0570a17_3",
        "context_with_next_sentence": true
    },
    {
        "source_sentence": "是諸法者，指前五蘊也。",
        "from": "T33n1714_001:0570a17_14",
        "context_with_next_sentence": true
    },
    {
        "source_sentence": "空相者，即真空實相也。",
        "from": "T33n1714_001:0570a18_5",
        "context_with_next_sentence": true
    },
    {
        "source_sentence": "菩薩復告舍利子云：",
        "from": "T33n1714_001:0570a18_14",
        "context_with_next_sentence": true
    },
    {
        "source_sentence": "「既了諸法當體即是真空實相，實相之體本無生滅。",
        "from": "T33n1714_001:0570a19_17",
        "context_with_next_sentence": true
    },
    {
        "source_sentence": "既無生滅，豈有垢淨？",
        "from": "T33n1714_001:0570a20_8",
        "context_with_next_sentence": true
    },
    {
        "source_sentence": "既無垢淨，豈有增減乎？",
        "from": "T33n1714_001:0570a20_19",
        "context_with_next_sentence": true
    },
    {
        "source_sentence": "」是故空中無色、無受想行識。",
        "from": "T33n1714_001:0570a21_12",
        "context_with_next_sentence": true
    },
    {
        "source_sentence": "此真空實相之中，既不可以生滅、垢淨、增減求之，故總結云無色無受想行識，無即空也。",
        "from": "T33n1714_001:0570a23_13",
        "context_with_next_sentence": true
    },
    {
        "source_sentence": "無眼耳鼻舌身意，無色聲香味觸法。",
        "from": "T33n1714_001:0570a24_15",
        "context_with_next_sentence": true
    },
    {
        "source_sentence": "真空實相之中既無五蘊，亦無六根六塵。",
        "from": "T33n1714_001:0570a25_15",
        "context_with_next_sentence": true
    },
    {
        "source_sentence": "此空十二入也。",
        "from": "T33n1714_001:0570a26_3",
        "context_with_next_sentence": true
    },
    {
        "source_sentence": "無眼界乃至無意識界。",
        "from": "T33n1714_001:0570a27_9",
        "context_with_next_sentence": true
    },
    {
        "source_sentence": "既無十二入，亦無十八界。",
        "from": "T33n1714_001:0570a28_3",
        "context_with_next_sentence": true
    },
    {
        "source_sentence": "十八界者，六根、六塵、六識也。",
        "from": "T33n1714_001:0570a28_18",
        "context_with_next_sentence": true
    },
    {
        "source_sentence": "乃至者，舉其始末而略其中也。",
        "from": "T33n1714_001:0570a29_9",
        "context_with_next_sentence": true
    },
    {
        "source_sentence": "如上五蘊、十二入、十八界，不出色心二法。",
        "from": "T33n1714_001:0570b01_9",
        "context_with_next_sentence": true
    },
    {
        "source_sentence": "為迷心重者說為五蘊，為迷色重者說為十二入，為色心俱迷者說為十八界。",
        "from": "T33n1714_001:0570b03_4",
        "context_with_next_sentence": true
    },
    {
        "source_sentence": "已上三科，修學之人隨其根器，但修一科即能悟入。",
        "from": "T33n1714_001:0570b04_7",
        "context_with_next_sentence": true
    },
    {
        "source_sentence": "無無明亦無無明盡，乃至無老死亦無老死盡。",
        "from": "T33n1714_001:0570b06_1",
        "context_with_next_sentence": true
    },
    {
        "source_sentence": "此空十二因緣也。",
        "from": "T33n1714_001:0570b06_9",
        "context_with_next_sentence": true
    },
    {
        "source_sentence": "無明者，癡暗也。",
        "from": "T33n1714_001:0570b06_17",
        "context_with_next_sentence": true
    },
    {
        "source_sentence": "謂於本性無所明了，非瞢然無知，乃違理強覺之謂也。",
        "from": "T33n1714_001:0570b08_2",
        "context_with_next_sentence": true
    },
    {
        "source_sentence": "無無明等者，菩薩以般若智觀此無明，其性本空無生滅相，故云無無明亦無無明盡也。",
        "from": "T33n1714_001:0570b10_2",
        "context_with_next_sentence": true
    },
    {
        "source_sentence": "乃至無老死亦無老死盡者，義與前同，但舉其始末而略其中也。",
        "from": "T33n1714_001:0570b11_10",
        "context_with_next_sentence": true
    },
    {
        "source_sentence": "生相者，如《法華經》云「無明緣行，乃至生緣老死」是也。",
        "from": "T33n1714_001:0570b12_16",
        "context_with_next_sentence": true
    },
    {
        "source_sentence": "滅相者，如經云「無明滅則行滅，乃至生滅則老死滅」是也。",
        "from": "T33n1714_001:0570b14_1",
        "context_with_next_sentence": true
    },
    {
        "source_sentence": "十二因緣亦名十二有支。",
        "from": "T33n1714_001:0570b14_12",
        "context_with_next_sentence": true
    },
    {
        "source_sentence": "一曰無明，亦名煩惱。",
        "from": "T33n1714_001:0570b15_2",
        "context_with_next_sentence": true
    },
    {
        "source_sentence": "二曰行，謂造作諸業。",
        "from": "T33n1714_001:0570b15_12",
        "context_with_next_sentence": true
    },
    {
        "source_sentence": "此二支乃過去所作之因也。",
        "from": "T33n1714_001:0570b16_4",
        "context_with_next_sentence": true
    },
    {
        "source_sentence": "三曰識，謂起妄念，初託母胎也。",
        "from": "T33n1714_001:0570b16_19",
        "context_with_next_sentence": true
    },
    {
        "source_sentence": "四曰名色，從託胎後生諸根形也。",
        "from": "T33n1714_001:0570b17_13",
        "context_with_next_sentence": true
    },
    {
        "source_sentence": "五曰六入，於胎中而成六根也。",
        "from": "T33n1714_001:0570b18_7",
        "context_with_next_sentence": true
    },
    {
        "source_sentence": "六曰觸，出胎後六根對六塵也。",
        "from": "T33n1714_001:0570b19_2",
        "context_with_next_sentence": true
    },
    {
        "source_sentence": "七曰受，謂領納世間好惡等事。",
        "from": "T33n1714_001:0570b19_16",
        "context_with_next_sentence": true
    },
    {
        "source_sentence": "此五支乃現在所受之果也。",
        "from": "T33n1714_001:0570b20_8",
        "context_with_next_sentence": true
    },
    {
        "source_sentence": "八曰愛，謂貪染五欲等事也。",
        "from": "T33n1714_001:0570b21_2",
        "context_with_next_sentence": true
    },
    {
        "source_sentence": "九曰取，謂於諸境生取著心也。",
        "from": "T33n1714_001:0570b21_16",
        "context_with_next_sentence": true
    },
    {
        "source_sentence": "十曰有作，謂有漏之因，能招未來之果。",
        "from": "T33n1714_001:0570b22_14",
        "context_with_next_sentence": true
    },
    {
        "source_sentence": "此三支乃現在所作之因也。",
        "from": "T33n1714_001:0570b23_6",
        "context_with_next_sentence": true
    },
    {
        "source_sentence": "十一曰生，謂受未來五蘊之身也。",
        "from": "T33n1714_001:0570b24_2",
        "context_with_next_sentence": true
    },
    {
        "source_sentence": "十二曰老死，謂未來之身既老而死。",
        "from": "T33n1714_001:0570b24_18",
        "context_with_next_sentence": true
    },
    {
        "source_sentence": "此二支乃來世當受之果也。",
        "from": "T33n1714_001:0570b25_10",
        "context_with_next_sentence": true
    },
    {
        "source_sentence": "此十二因緣，該三世因果，展轉因依如輪旋轉無有休息。",
        "from": "T33n1714_001:0570b26_16",
        "context_with_next_sentence": true
    },
    {
        "source_sentence": "一切眾生迷而不知，良可悲也。",
        "from": "T33n1714_001:0570b27_11",
        "context_with_next_sentence": true
    },
    {
        "source_sentence": "此本緣覺之人所觀之境，大乘菩薩徹照此境皆無實性，故云無也。",
        "from": "T33n1714_001:0570b29_2",
        "context_with_next_sentence": true
    },
    {
        "source_sentence": "無苦集滅道。",
        "from": "T33n1714_001:0570c01_5",
        "context_with_next_sentence": true
    },
    {
        "source_sentence": "無苦集滅道者，觀四諦清淨也。",
        "from": "T33n1714_001:0570c02_1",
        "context_with_next_sentence": true
    },
    {
        "source_sentence": "苦即生死苦果，集是惑業苦因，此二者世間之法也。",
        "from": "T33n1714_001:0570c03_4",
        "context_with_next_sentence": true
    },
    {
        "source_sentence": "滅即涅槃樂果，道即道品樂因，此二者出世間之法也。",
        "from": "T33n1714_001:0570c04_8",
        "context_with_next_sentence": true
    },
    {
        "source_sentence": "說此四諦者，欲令眾生知苦、斷集、慕滅、修道，離苦得樂也。",
        "from": "T33n1714_001:0570c05_17",
        "context_with_next_sentence": true
    },
    {
        "source_sentence": "此本聲聞之人所觀之境，大乘菩薩照了此境當體空寂，故云無也。",
        "from": "T33n1714_001:0570c07_6",
        "context_with_next_sentence": true
    },
    {
        "source_sentence": "無智亦無得。",
        "from": "T33n1714_001:0570c08_5",
        "context_with_next_sentence": true
    },
    {
        "source_sentence": "智者，般若之智也。",
        "from": "T33n1714_001:0570c08_14",
        "context_with_next_sentence": true
    },
    {
        "source_sentence": "大乘菩薩以智照境，既無五蘊及四諦諸法，即是人法皆空、境智俱泯，如病去藥忘，故云無智亦無得也。",
        "from": "T33n1714_001:0570c11_2",
        "context_with_next_sentence": true
    },
    {
        "source_sentence": "以無所得故。",
        "from": "T33n1714_001:0570c12_5",
        "context_with_next_sentence": true
    },
    {
        "source_sentence": "此結前起後之言。",
        "from": "T33n1714_001:0570c12_13",
        "context_with_next_sentence": true
    },
    {
        "source_sentence": "菩提薩埵依般若波羅蜜多故心無罣礙，無罣礙故無有恐怖，遠離顛倒夢想，究竟涅槃。",
        "from": "T33n1714_001:0570c14_19",
        "context_with_next_sentence": true
    },
    {
        "source_sentence": "菩提薩埵者，能依之人也。",
        "from": "T33n1714_001:0570c15_11",
        "context_with_next_sentence": true
    },
    {
        "source_sentence": "般若波羅蜜多者，所依之法也。",
        "from": "T33n1714_001:0570c16_7",
        "context_with_next_sentence": true
    },
    {
        "source_sentence": "菩薩之人依此般若法門修學，功成理顯，故得心無業縛。",
        "from": "T33n1714_001:0570c17_13",
        "context_with_next_sentence": true
    },
    {
        "source_sentence": "因無業縛故，無生死恐怖。",
        "from": "T33n1714_001:0570c18_4",
        "context_with_next_sentence": true
    },
    {
        "source_sentence": "即無生死恐怖，則無顛倒煩惱。",
        "from": "T33n1714_001:0570c18_18",
        "context_with_next_sentence": true
    },
    {
        "source_sentence": "此三障既空，三德乃顯，故云究竟涅槃。",
        "from": "T33n1714_001:0570c19_16",
        "context_with_next_sentence": true
    },
    {
        "source_sentence": "涅槃者，梵語摩訶般涅槃那，華言大滅度，大即法身、滅即解脫、度即般若。",
        "from": "T33n1714_001:0570c21_9",
        "context_with_next_sentence": true
    },
    {
        "source_sentence": "此之三德非別有也，即三障是，迷即三障、悟即三德，所謂生死即法身、煩惱即般若、結業即解脫。",
        "from": "T33n1714_001:0570c23_13",
        "context_with_next_sentence": true
    },
    {
        "source_sentence": "然雖障即是德，自非般若之功德不能顯，譬如磨鏡，垢盡明現。",
        "from": "T33n1714_001:0570c25_1",
        "context_with_next_sentence": true
    },
    {
        "source_sentence": "斯之謂也。",
        "from": "T33n1714_001:0570c25_6",
        "context_with_next_sentence": true
    },
    {
        "source_sentence": "三世諸佛依般若波羅蜜多故，得阿耨多羅三藐三菩提。",
        "from": "T33n1714_001:0570c27_5",
        "context_with_next_sentence": true
    },
    {
        "source_sentence": "三世者，過去、未來、現在也。",
        "from": "T33n1714_001:0570c27_19",
        "context_with_next_sentence": true
    },
    {
        "source_sentence": "阿耨多羅三藐三菩提者，華言無上正等正覺。",
        "from": "T33n1714_001:0570c28_18",
        "context_with_next_sentence": true
    },
    {
        "source_sentence": "此言非惟菩薩如是修證，而一切諸佛莫不皆修般若得成正覺也。",
        "from": "T33n1714_001:0571a01_9",
        "context_with_next_sentence": true
    },
    {
        "source_sentence": "故知般若波羅蜜多，是大神呪、是大明呪、是無上呪、是無等等呪。",
        "from": "T33n1714_001:0571a03_9",
        "context_with_next_sentence": true
    },
    {
        "source_sentence": "前是顯說般若，後是密說般若。",
        "from": "T33n1714_001:0571a04_4",
        "context_with_next_sentence": true
    },
    {
        "source_sentence": "然既顯說，而又密說者何耶？",
        "from": "T33n1714_001:0571a04_17",
        "context_with_next_sentence": true
    },
    {
        "source_sentence": "良由眾生根器不同，所入有異故也。",
        "from": "T33n1714_001:0571a05_13",
        "context_with_next_sentence": true
    },
    {
        "source_sentence": "四種呪者，蓋言般若功用，能破魔障名大神呪、能滅癡暗名大明呪、能顯至理名無上呪、極妙覺果無與等者名無等等呪。",
        "from": "T33n1714_001:0571a08_8",
        "context_with_next_sentence": true
    },
    {
        "source_sentence": "能除一切苦，真實不虛。",
        "from": "T33n1714_001:0571a09_10",
        "context_with_next_sentence": true
    },
    {
        "source_sentence": "此結般若功用廣大，除苦得樂決定無疑，令諸眾生信受奉行也。",
        "from": "T33n1714_001:0571a11_1",
        "context_with_next_sentence": true
    },
    {
        "source_sentence": "故說般若波羅蜜多呪。",
        "from": "T33n1714_001:0571a12_9",
        "context_with_next_sentence": true
    },
    {
        "source_sentence": "即說呪曰：",
        "from": "T33n1714_001:0571a12_14",
        "context_with_next_sentence": true
    },
    {
        "source_sentence": "揭諦揭諦　波羅揭諦　波羅僧揭諦　菩提薩摩訶已上密說般若。",
        "from": "T33n1714_001:0571a14_9",
        "context_with_next_sentence": true
    },
    {
        "source_sentence": "此五種不翻之一也。",
        "from": "T33n1714_001:0571a15_1",
        "context_with_next_sentence": true
    },
    {
        "source_sentence": "蓋呪是佛之密語，非下凡所知。",
        "from": "T33n1714_001:0571a15_15",
        "context_with_next_sentence": true
    },
    {
        "source_sentence": "《法華疏》云「呪是鬼神王之名號，稱其王名則部落敬主，故能降伏一切鬼魅。",
        "from": "T33n1714_001:0571a17_8",
        "context_with_next_sentence": true
    },
    {
        "source_sentence": "」或云呪者，如軍中密號，唱號相應，無所訶問。",
        "from": "T33n1714_001:0571a18_9",
        "context_with_next_sentence": true
    },
    {
        "source_sentence": "又呪者，願也，如蜾臝之祝螟蛉願其類我。",
        "from": "T33n1714_001:0571a19_7",
        "context_with_next_sentence": true
    },
    {
        "source_sentence": "佛菩薩說呪，願諸眾生皆如我之得成正覺。",
        "from": "T33n1714_001:0571a20_7",
        "context_with_next_sentence": true
    },
    {
        "source_sentence": "能誦此呪者，則所願無不成就也。",
        "from": "T33n1714_001:0571a21_3",
        "context_with_next_sentence": true
    },
    {
        "source_sentence": "般若波羅蜜多心經註解",
        "from": "T33n1714_001:0571a22_100",
        "context_with_next_sentence": false
    }
]