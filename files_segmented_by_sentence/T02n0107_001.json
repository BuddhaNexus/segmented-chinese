[
    {
        "source_sentence": "佛說不自守意經",
        "from": "T02n0107_001:0502b10_0",
        "context_with_next_sentence": true
    },
    {
        "source_sentence": "吳月支優婆塞支謙譯",
        "from": "T02n0107_001:0502b12_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，佛",
        "from": "T02n0107_001:0502b13_0",
        "context_with_next_sentence": true
    },
    {
        "source_sentence": "告諸比丘，比丘應：",
        "from": "T02n0107_001:0502b14_8",
        "context_with_next_sentence": true
    },
    {
        "source_sentence": "「唯然。",
        "from": "T02n0107_001:0502b14_12",
        "context_with_next_sentence": true
    },
    {
        "source_sentence": "」佛言：",
        "from": "T02n0107_001:0502b14_16",
        "context_with_next_sentence": true
    },
    {
        "source_sentence": "「聽說自守亦不自守。",
        "from": "T02n0107_001:0502b15_3",
        "context_with_next_sentence": true
    },
    {
        "source_sentence": "」比丘便叉手從佛聽。",
        "from": "T02n0107_001:0502b15_13",
        "context_with_next_sentence": true
    },
    {
        "source_sentence": "佛告比丘：",
        "from": "T02n0107_001:0502b15_18",
        "context_with_next_sentence": true
    },
    {
        "source_sentence": "「幾因緣不自守？",
        "from": "T02n0107_001:0502b16_5",
        "context_with_next_sentence": true
    },
    {
        "source_sentence": "若眼根不閉守，若眼墮色識意便泆，已意泆便更苦，已更苦便不得定意，已不得定意便不知至誠，如有已不知便不見如有，已不知已不見如有，便不捨結亦不度疑，已不捨結不度疑，便屬他因緣，異知已異知，便苦不安隱。",
        "from": "T02n0107_001:0502b21_7",
        "context_with_next_sentence": true
    },
    {
        "source_sentence": "如是說，耳亦爾、鼻亦爾、口亦爾、身亦爾、意亦爾，如是行名為不自守。",
        "from": "T02n0107_001:0502b22_18",
        "context_with_next_sentence": true
    },
    {
        "source_sentence": "」佛復告比丘：",
        "from": "T02n0107_001:0502b23_5",
        "context_with_next_sentence": true
    },
    {
        "source_sentence": "「幾因緣自守？",
        "from": "T02n0107_001:0502b23_12",
        "context_with_next_sentence": true
    },
    {
        "source_sentence": "若眼根自守，止眼識不墮色意便不泆，已意不泆便更樂，已更樂便得定意，已得定意便諦，如有知諦如有見，已諦如知諦如見，便捨結亦度疑，便不信不至誠，便慧智，便意樂安隱，六根亦如是說，如是名為自守。",
        "from": "T02n0107_001:0502b28_9",
        "context_with_next_sentence": true
    },
    {
        "source_sentence": "所說自守不自守如是。",
        "from": "T02n0107_001:0502b28_19",
        "context_with_next_sentence": true
    },
    {
        "source_sentence": "」佛說如是。",
        "from": "T02n0107_001:0502b29_4",
        "context_with_next_sentence": true
    },
    {
        "source_sentence": "皆歡喜受。",
        "from": "T02n0107_001:0502b29_9",
        "context_with_next_sentence": true
    },
    {
        "source_sentence": "佛說不自守意經",
        "from": "T02n0107_001:0502c01_100",
        "context_with_next_sentence": false
    }
]