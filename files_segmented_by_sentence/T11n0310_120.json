[
    {
        "source_sentence": "大寶積經卷第一百二十",
        "from": "T11n0310_120:0678c07_0",
        "context_with_next_sentence": true
    },
    {
        "source_sentence": "大唐三藏菩提流志奉　詔譯",
        "from": "T11n0310_120:0678c09_0",
        "context_with_next_sentence": true
    },
    {
        "source_sentence": "49 廣博仙人會廣博仙人會第四十九",
        "from": "T11n0310_120:0678c10_0",
        "context_with_next_sentence": true
    },
    {
        "source_sentence": "如是我聞：",
        "from": "T11n0310_120:0678c11_4",
        "context_with_next_sentence": true
    },
    {
        "source_sentence": "一時佛在無鬪戰城恒河岸上。",
        "from": "T11n0310_120:0678c11_17",
        "context_with_next_sentence": true
    },
    {
        "source_sentence": "時有無量諸比丘眾尊者阿難、摩訶迦葉、舍利弗、薄拘羅、離婆多、阿若憍陳如等，所作已辦離諸塵染，諸漏已盡不復退轉，禪誦經行無暫懈息，或如群鴈遊止寂靜，或在林間常處禪定，安住如來光明教門，調伏諸根得無所畏。",
        "from": "T11n0310_120:0678c17_1",
        "context_with_next_sentence": true
    },
    {
        "source_sentence": "時娑羅雞林枝葉繁茂香花布地，拘枳羅鳥、迦陵伽鳥、鵝王群蜂棲集和鳴，能令眾生離諸昏墮。",
        "from": "T11n0310_120:0678c19_5",
        "context_with_next_sentence": true
    },
    {
        "source_sentence": "爾時如來告諸比丘：",
        "from": "T11n0310_120:0678c19_14",
        "context_with_next_sentence": true
    },
    {
        "source_sentence": "「汝等應當勤作所作，以於戒儀而自蔭覆。",
        "from": "T11n0310_120:0678c20_13",
        "context_with_next_sentence": true
    },
    {
        "source_sentence": "」是時西方忽然輝耀如日輪光，尊者阿難未離欲故，白言：",
        "from": "T11n0310_120:0678c22_6",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0678c22_10",
        "context_with_next_sentence": true
    },
    {
        "source_sentence": "今此光明是何之相？",
        "from": "T11n0310_120:0678c22_19",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0678c22_23",
        "context_with_next_sentence": true
    },
    {
        "source_sentence": "「阿難！",
        "from": "T11n0310_120:0678c23_3",
        "context_with_next_sentence": true
    },
    {
        "source_sentence": "是五通仙最勝上者黑香之子，名曰廣博。",
        "from": "T11n0310_120:0678c24_1",
        "context_with_next_sentence": true
    },
    {
        "source_sentence": "節食羸瘦身無光潤，與其同行五百人俱，所謂不白仙人、天人仙人、苫波野那仙人、丹荼野那仙人、迦摩野那仙人、迷佉那斯仙人、疑味仙人、度羅仙人等，前後圍遶當來詣我。",
        "from": "T11n0310_120:0678c28_1",
        "context_with_next_sentence": true
    },
    {
        "source_sentence": "」爾時廣博仙人遙覩世尊身意寂靜處在林藪，為諸比丘之所侍衛。",
        "from": "T11n0310_120:0678c29_11",
        "context_with_next_sentence": true
    },
    {
        "source_sentence": "即自思惟：",
        "from": "T11n0310_120:0678c29_16",
        "context_with_next_sentence": true
    },
    {
        "source_sentence": "「奇哉尊貴！",
        "from": "T11n0310_120:0679a01_1",
        "context_with_next_sentence": true
    },
    {
        "source_sentence": "一切智處色相具足，捨去群臣轉輪王位六萬綵女如棄毒食，苦行山林離諸欲樂，名稱普聞，誠不虛也。",
        "from": "T11n0310_120:0679a03_9",
        "context_with_next_sentence": true
    },
    {
        "source_sentence": "」時彼眾中有一仙人，字那剌陀，遙瞻如來心生歡喜，即說頌曰：",
        "from": "T11n0310_120:0679a04_17",
        "context_with_next_sentence": true
    },
    {
        "source_sentence": "「瞻彼青花樹林下，　　猶紫金聚者何人？",
        "from": "T11n0310_120:0679a05_18",
        "context_with_next_sentence": true
    },
    {
        "source_sentence": "彌樓妙寶流焰光，　　亦如秋月無氛翳。",
        "from": "T11n0310_120:0679a06_17",
        "context_with_next_sentence": true
    },
    {
        "source_sentence": "」爾時諸仙皆懷悅豫，合掌恭敬漸詣佛所。",
        "from": "T11n0310_120:0679a07_17",
        "context_with_next_sentence": true
    },
    {
        "source_sentence": "於時世尊告諸比丘：",
        "from": "T11n0310_120:0679a08_7",
        "context_with_next_sentence": true
    },
    {
        "source_sentence": "「汝等觀彼閻浮洲中諸仙人等，蓬髮上靡棲止林莽塗灰却粒，或月半月節食羸瘦，鹿皮樹皮以充衣服，不剪髮爪蹲處露地。",
        "from": "T11n0310_120:0679a11_4",
        "context_with_next_sentence": true
    },
    {
        "source_sentence": "或如煙炭黑蜂之色，呪術祭火以為吉祥，空地樹下隨處而居。",
        "from": "T11n0310_120:0679a12_12",
        "context_with_next_sentence": true
    },
    {
        "source_sentence": "或墜高巖或投深水，炎火赫日炙身苦體，恃其種姓離無上智。",
        "from": "T11n0310_120:0679a14_1",
        "context_with_next_sentence": true
    },
    {
        "source_sentence": "比丘當知，此諸仙人見不清淨耽著諸有，輪迴生死不能出離。",
        "from": "T11n0310_120:0679a15_10",
        "context_with_next_sentence": true
    },
    {
        "source_sentence": "」時諸比丘聞佛世尊作是說已，同聲白言：",
        "from": "T11n0310_120:0679a16_9",
        "context_with_next_sentence": true
    },
    {
        "source_sentence": "「我等今者由依如來勤修梵行，於諸有中永當出離。",
        "from": "T11n0310_120:0679a17_12",
        "context_with_next_sentence": true
    },
    {
        "source_sentence": "」爾時廣博仙人與其同類漸至佛所，覩諸羅漢威德尊嚴，內懷傾悚曲躬低視。",
        "from": "T11n0310_120:0679a19_14",
        "context_with_next_sentence": true
    },
    {
        "source_sentence": "各結散髮，身佩白繩，顏容黑暗，兩目黃綠，頭髮枯燥，執三拒木，身形卑陋，或行虛空。",
        "from": "T11n0310_120:0679a21_13",
        "context_with_next_sentence": true
    },
    {
        "source_sentence": "或談俗典，至如來前，白言：",
        "from": "T11n0310_120:0679a22_6",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0679a22_10",
        "context_with_next_sentence": true
    },
    {
        "source_sentence": "今此眾會，願佛知時。",
        "from": "T11n0310_120:0679a22_20",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0679a22_24",
        "context_with_next_sentence": true
    },
    {
        "source_sentence": "「廣博！",
        "from": "T11n0310_120:0679a23_3",
        "context_with_next_sentence": true
    },
    {
        "source_sentence": "我已了知諸有受生及於自性。",
        "from": "T11n0310_120:0679a23_16",
        "context_with_next_sentence": true
    },
    {
        "source_sentence": "」時阿難陀白言：",
        "from": "T11n0310_120:0679a24_3",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0679a24_7",
        "context_with_next_sentence": true
    },
    {
        "source_sentence": "此何仙人眾所圍遶，詞慧通敏頂髮上靡？",
        "from": "T11n0310_120:0679a25_5",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0679a25_9",
        "context_with_next_sentence": true
    },
    {
        "source_sentence": "「阿難！",
        "from": "T11n0310_120:0679a25_13",
        "context_with_next_sentence": true
    },
    {
        "source_sentence": "此是廣博，作圍陀典，奉持習行賒羯羅教，造諸種種世俗文字。",
        "from": "T11n0310_120:0679a26_19",
        "context_with_next_sentence": true
    },
    {
        "source_sentence": "」爾時諸羅漢等共相謂言：",
        "from": "T11n0310_120:0679a27_10",
        "context_with_next_sentence": true
    },
    {
        "source_sentence": "「而此仙人有何所得，苦行如是於生死中而不解脫？",
        "from": "T11n0310_120:0679a28_14",
        "context_with_next_sentence": true
    },
    {
        "source_sentence": "」復自思惟：",
        "from": "T11n0310_120:0679a28_20",
        "context_with_next_sentence": true
    },
    {
        "source_sentence": "「此仙人眾今來佛所，當何所問？",
        "from": "T11n0310_120:0679a29_14",
        "context_with_next_sentence": true
    },
    {
        "source_sentence": "為因緣耶？",
        "from": "T11n0310_120:0679a29_19",
        "context_with_next_sentence": true
    },
    {
        "source_sentence": "為無我耶？",
        "from": "T11n0310_120:0679b01_3",
        "context_with_next_sentence": true
    },
    {
        "source_sentence": "」爾時廣博仙人合掌向佛白言：",
        "from": "T11n0310_120:0679b01_17",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0679b01_21",
        "context_with_next_sentence": true
    },
    {
        "source_sentence": "佛出現難，眾會亦難。",
        "from": "T11n0310_120:0679b02_9",
        "context_with_next_sentence": true
    },
    {
        "source_sentence": "我於今者有少疑問，願垂哀愍。",
        "from": "T11n0310_120:0679b03_3",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0679b03_7",
        "context_with_next_sentence": true
    },
    {
        "source_sentence": "「大仙！",
        "from": "T11n0310_120:0679b03_11",
        "context_with_next_sentence": true
    },
    {
        "source_sentence": "恣汝所問，當為解說。",
        "from": "T11n0310_120:0679b03_21",
        "context_with_next_sentence": true
    },
    {
        "source_sentence": "」廣博仙言：",
        "from": "T11n0310_120:0679b04_2",
        "context_with_next_sentence": true
    },
    {
        "source_sentence": "「云何為施？",
        "from": "T11n0310_120:0679b04_8",
        "context_with_next_sentence": true
    },
    {
        "source_sentence": "何者施義？",
        "from": "T11n0310_120:0679b04_13",
        "context_with_next_sentence": true
    },
    {
        "source_sentence": "云何施主？",
        "from": "T11n0310_120:0679b04_18",
        "context_with_next_sentence": true
    },
    {
        "source_sentence": "施主何義？",
        "from": "T11n0310_120:0679b05_1",
        "context_with_next_sentence": true
    },
    {
        "source_sentence": "云何施者不名施主？",
        "from": "T11n0310_120:0679b05_10",
        "context_with_next_sentence": true
    },
    {
        "source_sentence": "云何施主不名施者？",
        "from": "T11n0310_120:0679b05_19",
        "context_with_next_sentence": true
    },
    {
        "source_sentence": "云何行施於受施者而獲福報？",
        "from": "T11n0310_120:0679b06_12",
        "context_with_next_sentence": true
    },
    {
        "source_sentence": "云何施已，若現在世、若命終後，施福隨行為積為聚？",
        "from": "T11n0310_120:0679b07_17",
        "context_with_next_sentence": true
    },
    {
        "source_sentence": "世尊！",
        "from": "T11n0310_120:0679b07_20",
        "context_with_next_sentence": true
    },
    {
        "source_sentence": "如來滅後供養塔廟，誰為受者獲於福報？",
        "from": "T11n0310_120:0679b08_17",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0679b09_1",
        "context_with_next_sentence": true
    },
    {
        "source_sentence": "「大仙！",
        "from": "T11n0310_120:0679b09_5",
        "context_with_next_sentence": true
    },
    {
        "source_sentence": "汝今所問甚為希有，為欲覺悟新發意者。",
        "from": "T11n0310_120:0679b10_2",
        "context_with_next_sentence": true
    },
    {
        "source_sentence": "」時舍利弗在於眾中髮白面皺，以其右手擡眉顧視，久而言曰：",
        "from": "T11n0310_120:0679b11_10",
        "context_with_next_sentence": true
    },
    {
        "source_sentence": "「我昔曾聞廣博仙人世所稱讚，云何今者不知言問如小童子。",
        "from": "T11n0310_120:0679b12_17",
        "context_with_next_sentence": true
    },
    {
        "source_sentence": "云何不問因緣無我深妙之義，而乃問於施之果報？",
        "from": "T11n0310_120:0679b14_2",
        "context_with_next_sentence": true
    },
    {
        "source_sentence": "」尊者阿難前禮佛足，白言：",
        "from": "T11n0310_120:0679b14_15",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0679b14_19",
        "context_with_next_sentence": true
    },
    {
        "source_sentence": "彼之仙人於施貪著，我願為彼解說施義。",
        "from": "T11n0310_120:0679b15_14",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0679b15_18",
        "context_with_next_sentence": true
    },
    {
        "source_sentence": "「阿難！",
        "from": "T11n0310_120:0679b15_22",
        "context_with_next_sentence": true
    },
    {
        "source_sentence": "若問如來，聲聞答者，非如來教。",
        "from": "T11n0310_120:0679b16_14",
        "context_with_next_sentence": true
    },
    {
        "source_sentence": "」時舍利弗復白佛言：",
        "from": "T11n0310_120:0679b17_3",
        "context_with_next_sentence": true
    },
    {
        "source_sentence": "「今此仙人有彼彼疑，我願解說。",
        "from": "T11n0310_120:0679b17_18",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0679b17_22",
        "context_with_next_sentence": true
    },
    {
        "source_sentence": "「不爾。",
        "from": "T11n0310_120:0679b18_3",
        "context_with_next_sentence": true
    },
    {
        "source_sentence": "汝於聲聞最為上首，若於我前有所解說，令諸眾生墮於惡趣，謗云如來非決定智，或云如來覺性了已猶有我慢。",
        "from": "T11n0310_120:0679b20_12",
        "context_with_next_sentence": true
    },
    {
        "source_sentence": "」爾時諸比丘聞佛世尊作是說已，生淨信心，白言：",
        "from": "T11n0310_120:0679b22_2",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0679b22_6",
        "context_with_next_sentence": true
    },
    {
        "source_sentence": "廣博仙人有所疑問，願為除斷。",
        "from": "T11n0310_120:0679b22_20",
        "context_with_next_sentence": true
    },
    {
        "source_sentence": "」爾時佛告廣博仙言：",
        "from": "T11n0310_120:0679b23_7",
        "context_with_next_sentence": true
    },
    {
        "source_sentence": "「汝今諦聽，施之果報及業差別。",
        "from": "T11n0310_120:0679b24_2",
        "context_with_next_sentence": true
    },
    {
        "source_sentence": "若諸受者能令施主生於果報，是為施義。",
        "from": "T11n0310_120:0679b25_2",
        "context_with_next_sentence": true
    },
    {
        "source_sentence": "若有眾生發清淨心，以己財寶令執事人隨所施者，其財寶主名為施主，其執事人名為施者。",
        "from": "T11n0310_120:0679b27_4",
        "context_with_next_sentence": true
    },
    {
        "source_sentence": "若復有人自持己物淨心施者，得為施主亦名施者。",
        "from": "T11n0310_120:0679b28_7",
        "context_with_next_sentence": true
    },
    {
        "source_sentence": "復次大仙！",
        "from": "T11n0310_120:0679b28_12",
        "context_with_next_sentence": true
    },
    {
        "source_sentence": "三十二種不淨之施，汝今諦聽。",
        "from": "T11n0310_120:0679b29_7",
        "context_with_next_sentence": true
    },
    {
        "source_sentence": "若復有人，倒見施者不名淨施。",
        "from": "T11n0310_120:0679c01_1",
        "context_with_next_sentence": true
    },
    {
        "source_sentence": "因報恩者不名淨施。",
        "from": "T11n0310_120:0679c01_10",
        "context_with_next_sentence": true
    },
    {
        "source_sentence": "不哀愍者，不名淨施。",
        "from": "T11n0310_120:0679c01_20",
        "context_with_next_sentence": true
    },
    {
        "source_sentence": "為色欲者，不名淨施。",
        "from": "T11n0310_120:0679c02_9",
        "context_with_next_sentence": true
    },
    {
        "source_sentence": "若施火中，不名淨施。",
        "from": "T11n0310_120:0679c02_19",
        "context_with_next_sentence": true
    },
    {
        "source_sentence": "擲水中者，不名淨施。",
        "from": "T11n0310_120:0679c03_8",
        "context_with_next_sentence": true
    },
    {
        "source_sentence": "恐怖施者，不名淨施。",
        "from": "T11n0310_120:0679c03_18",
        "context_with_next_sentence": true
    },
    {
        "source_sentence": "施五家者，不名淨施。",
        "from": "T11n0310_120:0679c04_7",
        "context_with_next_sentence": true
    },
    {
        "source_sentence": "以毒施者，不名淨施。",
        "from": "T11n0310_120:0679c04_17",
        "context_with_next_sentence": true
    },
    {
        "source_sentence": "施刀杖者，不名淨施。",
        "from": "T11n0310_120:0679c05_6",
        "context_with_next_sentence": true
    },
    {
        "source_sentence": "殺害施者，不名淨施。",
        "from": "T11n0310_120:0679c05_16",
        "context_with_next_sentence": true
    },
    {
        "source_sentence": "為攝他故，不名淨施。",
        "from": "T11n0310_120:0679c06_4",
        "context_with_next_sentence": true
    },
    {
        "source_sentence": "為稱譽者，不名淨施。",
        "from": "T11n0310_120:0679c06_14",
        "context_with_next_sentence": true
    },
    {
        "source_sentence": "為倡伎者，不名淨施。",
        "from": "T11n0310_120:0679c07_3",
        "context_with_next_sentence": true
    },
    {
        "source_sentence": "因占相者，不名淨施。",
        "from": "T11n0310_120:0679c07_13",
        "context_with_next_sentence": true
    },
    {
        "source_sentence": "求飾好者，不名淨施。",
        "from": "T11n0310_120:0679c08_2",
        "context_with_next_sentence": true
    },
    {
        "source_sentence": "結朋友者，不名淨施。",
        "from": "T11n0310_120:0679c08_12",
        "context_with_next_sentence": true
    },
    {
        "source_sentence": "於莊宅中鳥獸來喫不歡欣者，不名淨施。",
        "from": "T11n0310_120:0679c09_10",
        "context_with_next_sentence": true
    },
    {
        "source_sentence": "學工巧者，不名淨施。",
        "from": "T11n0310_120:0679c09_20",
        "context_with_next_sentence": true
    },
    {
        "source_sentence": "因病施醫，不名淨施。",
        "from": "T11n0310_120:0679c10_9",
        "context_with_next_sentence": true
    },
    {
        "source_sentence": "先因打罵後施財物，不名淨施。",
        "from": "T11n0310_120:0679c11_3",
        "context_with_next_sentence": true
    },
    {
        "source_sentence": "若懷疑惑，言我今施為有報耶為無報耶？",
        "from": "T11n0310_120:0679c12_2",
        "context_with_next_sentence": true
    },
    {
        "source_sentence": "如此施者，不名淨施。",
        "from": "T11n0310_120:0679c12_12",
        "context_with_next_sentence": true
    },
    {
        "source_sentence": "若捨施已，內懷熱惱慳戀悔恨，不名淨施。",
        "from": "T11n0310_120:0679c13_10",
        "context_with_next_sentence": true
    },
    {
        "source_sentence": "若言受者後當為我作牛畜者，不名淨施。",
        "from": "T11n0310_120:0679c14_9",
        "context_with_next_sentence": true
    },
    {
        "source_sentence": "若言福報我自受者，不名淨施。",
        "from": "T11n0310_120:0679c15_3",
        "context_with_next_sentence": true
    },
    {
        "source_sentence": "若人少壯無淨信心，後遭病苦或臨死路，楚毒在身肢節分解，閻羅使者調弄於前，親屬平生悲泣相視，如此之時方始施者，不名淨施。",
        "from": "T11n0310_120:0679c18_4",
        "context_with_next_sentence": true
    },
    {
        "source_sentence": "或有念言，令餘城邑知我施者，不名淨施。",
        "from": "T11n0310_120:0679c19_3",
        "context_with_next_sentence": true
    },
    {
        "source_sentence": "若懷嫉妬增上施者，不名淨施。",
        "from": "T11n0310_120:0679c19_17",
        "context_with_next_sentence": true
    },
    {
        "source_sentence": "慕他豪族為求婚姻，持諸金銀繒綵衣服而施與者，不名淨施。",
        "from": "T11n0310_120:0679c21_6",
        "context_with_next_sentence": true
    },
    {
        "source_sentence": "若求男女及餘雜緣而施與者，不名淨施。",
        "from": "T11n0310_120:0679c22_4",
        "context_with_next_sentence": true
    },
    {
        "source_sentence": "若有念言，我於今施來世受報，不名淨施。",
        "from": "T11n0310_120:0679c23_3",
        "context_with_next_sentence": true
    },
    {
        "source_sentence": "見貧窮者不生哀愍，翻持錢財施富貴人，不名淨施。",
        "from": "T11n0310_120:0679c24_7",
        "context_with_next_sentence": true
    },
    {
        "source_sentence": "或貪花果而施與者，不名淨施。",
        "from": "T11n0310_120:0679c25_1",
        "context_with_next_sentence": true
    },
    {
        "source_sentence": "善男子！",
        "from": "T11n0310_120:0679c25_5",
        "context_with_next_sentence": true
    },
    {
        "source_sentence": "此三十二愛染之施，猶如有人携持種子，於荒穢田隨所種殖。",
        "from": "T11n0310_120:0679c26_12",
        "context_with_next_sentence": true
    },
    {
        "source_sentence": "然彼種子依大地界，遇天雨潤決定生牙，至於花實少得收獲。",
        "from": "T11n0310_120:0679c28_1",
        "context_with_next_sentence": true
    },
    {
        "source_sentence": "」爾時廣博仙人復白佛言：",
        "from": "T11n0310_120:0679c28_13",
        "context_with_next_sentence": true
    },
    {
        "source_sentence": "「如何施與，持戒毀戒而不滅壞。",
        "from": "T11n0310_120:0679c29_7",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0679c29_11",
        "context_with_next_sentence": true
    },
    {
        "source_sentence": "「大仙！",
        "from": "T11n0310_120:0679c29_15",
        "context_with_next_sentence": true
    },
    {
        "source_sentence": "若復有人淨信因果發歡喜心，為諸眾生無有悔悋，亦不分別持戒破戒。",
        "from": "T11n0310_120:0680a02_5",
        "context_with_next_sentence": true
    },
    {
        "source_sentence": "復次善男子！",
        "from": "T11n0310_120:0680a02_11",
        "context_with_next_sentence": true
    },
    {
        "source_sentence": "有五種施名為大施。",
        "from": "T11n0310_120:0680a03_1",
        "context_with_next_sentence": true
    },
    {
        "source_sentence": "何者為五？",
        "from": "T11n0310_120:0680a03_6",
        "context_with_next_sentence": true
    },
    {
        "source_sentence": "一者時施，二者道行之者，三者病人及看病者，四者說正法人，五者詣他國者。",
        "from": "T11n0310_120:0680a05_1",
        "context_with_next_sentence": true
    },
    {
        "source_sentence": "復有五種：",
        "from": "T11n0310_120:0680a05_6",
        "context_with_next_sentence": true
    },
    {
        "source_sentence": "一者法施，二者食施，三者居住，四者燈明，五者香花。",
        "from": "T11n0310_120:0680a06_11",
        "context_with_next_sentence": true
    },
    {
        "source_sentence": "」廣博復言：",
        "from": "T11n0310_120:0680a06_17",
        "context_with_next_sentence": true
    },
    {
        "source_sentence": "「何等清淨？",
        "from": "T11n0310_120:0680a07_1",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0680a07_5",
        "context_with_next_sentence": true
    },
    {
        "source_sentence": "「若發信心，為諸眾生內懷哀愍，迴向菩提遍淨解脫，得為清淨。",
        "from": "T11n0310_120:0680a08_11",
        "context_with_next_sentence": true
    },
    {
        "source_sentence": "復有五種無上之施。",
        "from": "T11n0310_120:0680a09_1",
        "context_with_next_sentence": true
    },
    {
        "source_sentence": "何者為五？",
        "from": "T11n0310_120:0680a09_6",
        "context_with_next_sentence": true
    },
    {
        "source_sentence": "一者施於如來，其施無上；",
        "from": "T11n0310_120:0680a09_18",
        "context_with_next_sentence": true
    },
    {
        "source_sentence": "二者施於眾僧，其施無上；",
        "from": "T11n0310_120:0680a10_9",
        "context_with_next_sentence": true
    },
    {
        "source_sentence": "三者施說法者，其施無上；",
        "from": "T11n0310_120:0680a11_1",
        "context_with_next_sentence": true
    },
    {
        "source_sentence": "四者施父，其施無上；",
        "from": "T11n0310_120:0680a11_11",
        "context_with_next_sentence": true
    },
    {
        "source_sentence": "五者施母，其施無上。",
        "from": "T11n0310_120:0680a12_1",
        "context_with_next_sentence": true
    },
    {
        "source_sentence": "復有施者名為大施，所謂失位國王名為大施。",
        "from": "T11n0310_120:0680a13_2",
        "context_with_next_sentence": true
    },
    {
        "source_sentence": "若為縣官之所逼迫無所依怙，及為疾病之所痛惱，施如此人名為大施。",
        "from": "T11n0310_120:0680a14_14",
        "context_with_next_sentence": true
    },
    {
        "source_sentence": "若為王者所棄，臨刑之時及餘命難，捨己之命救於彼命，名為大施。",
        "from": "T11n0310_120:0680a16_6",
        "context_with_next_sentence": true
    },
    {
        "source_sentence": "或於疾病之人施與醫藥，亦名大施。",
        "from": "T11n0310_120:0680a17_2",
        "context_with_next_sentence": true
    },
    {
        "source_sentence": "或於具戒眾僧以時而施，亦名大施。",
        "from": "T11n0310_120:0680a17_18",
        "context_with_next_sentence": true
    },
    {
        "source_sentence": "或施求智慧者，亦名大施。",
        "from": "T11n0310_120:0680a18_10",
        "context_with_next_sentence": true
    },
    {
        "source_sentence": "或於傍生之儔蝦蟇蛭烏及餘鳥獸而施與者，亦名大施。",
        "from": "T11n0310_120:0680a19_15",
        "context_with_next_sentence": true
    },
    {
        "source_sentence": "或於乏劣之者施令充足，亦名大施。",
        "from": "T11n0310_120:0680a20_12",
        "context_with_next_sentence": true
    },
    {
        "source_sentence": "若復有人，勸他淨施及餘隨喜，亦名大施。",
        "from": "T11n0310_120:0680a21_11",
        "context_with_next_sentence": true
    },
    {
        "source_sentence": "復次大仙！",
        "from": "T11n0310_120:0680a21_16",
        "context_with_next_sentence": true
    },
    {
        "source_sentence": "汝先所問，於我滅後云何種植獲福報者。",
        "from": "T11n0310_120:0680a22_15",
        "context_with_next_sentence": true
    },
    {
        "source_sentence": "善男子！",
        "from": "T11n0310_120:0680a22_19",
        "context_with_next_sentence": true
    },
    {
        "source_sentence": "諸如來者皆是法身非是色身，若復在世或復滅後，所有供養福無有異。",
        "from": "T11n0310_120:0680a24_12",
        "context_with_next_sentence": true
    },
    {
        "source_sentence": "如轉輪王於其大地唱如是言：",
        "from": "T11n0310_120:0680a25_6",
        "context_with_next_sentence": true
    },
    {
        "source_sentence": "『我之國界，不應有人殺害眾生及於妄語。",
        "from": "T11n0310_120:0680a26_5",
        "context_with_next_sentence": true
    },
    {
        "source_sentence": "』其國之人，雖未見王兼親侍衛，但聞教勅即便遵奉，王於是人必生歡喜。",
        "from": "T11n0310_120:0680a27_17",
        "context_with_next_sentence": true
    },
    {
        "source_sentence": "是人由王不殺害故獲生天報，其有違者墮於惡趣。",
        "from": "T11n0310_120:0680a29_2",
        "context_with_next_sentence": true
    },
    {
        "source_sentence": "如是大仙！",
        "from": "T11n0310_120:0680a29_7",
        "context_with_next_sentence": true
    },
    {
        "source_sentence": "雖有眾生見我色身，不護其戒何所得耶？",
        "from": "T11n0310_120:0680b01_5",
        "context_with_next_sentence": true
    },
    {
        "source_sentence": "如提婆達多，雖遇於我猶墮地獄。",
        "from": "T11n0310_120:0680b02_1",
        "context_with_next_sentence": true
    },
    {
        "source_sentence": "若復有人於來世中勤修我教，則為希有，如見我身無有異也。",
        "from": "T11n0310_120:0680b03_10",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0680b04_5",
        "context_with_next_sentence": true
    },
    {
        "source_sentence": "如汝所問，福德因緣為積聚者。",
        "from": "T11n0310_120:0680b04_19",
        "context_with_next_sentence": true
    },
    {
        "source_sentence": "如萩葦中因燒出焰，而此光焰不可得言為積為聚。",
        "from": "T11n0310_120:0680b06_2",
        "context_with_next_sentence": true
    },
    {
        "source_sentence": "如是施主，積集資糧猶影隨形而無見者。",
        "from": "T11n0310_120:0680b07_1",
        "context_with_next_sentence": true
    },
    {
        "source_sentence": "亦如蒲萄甘蔗，未押之時汁不可見，彼於一節二節之中求汁積聚了無見者，然於彼汁不從外得。",
        "from": "T11n0310_120:0680b09_6",
        "context_with_next_sentence": true
    },
    {
        "source_sentence": "福德果報亦復如是，不在施主手中心中及於身中，亦不相離。",
        "from": "T11n0310_120:0680b10_14",
        "context_with_next_sentence": true
    },
    {
        "source_sentence": "亦如尼拘陀子未成熟時，牙不可見。",
        "from": "T11n0310_120:0680b11_11",
        "context_with_next_sentence": true
    },
    {
        "source_sentence": "譬於商人持少財物往詣大城，有所貿易廣獲財利。",
        "from": "T11n0310_120:0680b12_14",
        "context_with_next_sentence": true
    },
    {
        "source_sentence": "福報亦爾，如蜂採花不損其色。",
        "from": "T11n0310_120:0680b13_8",
        "context_with_next_sentence": true
    },
    {
        "source_sentence": "雲涵雨潤誰見積聚？",
        "from": "T11n0310_120:0680b13_17",
        "context_with_next_sentence": true
    },
    {
        "source_sentence": "於其出生必自成辦。",
        "from": "T11n0310_120:0680b14_7",
        "context_with_next_sentence": true
    },
    {
        "source_sentence": "」爾時廣博仙人白言：",
        "from": "T11n0310_120:0680b15_8",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0680b15_12",
        "context_with_next_sentence": true
    },
    {
        "source_sentence": "施之差別我已了知。",
        "from": "T11n0310_120:0680b16_1",
        "context_with_next_sentence": true
    },
    {
        "source_sentence": "云何此識住於身中有所愛著？",
        "from": "T11n0310_120:0680b16_14",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0680b16_18",
        "context_with_next_sentence": true
    },
    {
        "source_sentence": "「大仙！",
        "from": "T11n0310_120:0680b16_22",
        "context_with_next_sentence": true
    },
    {
        "source_sentence": "猶如國王住於城中，懼他軍來預作濠塹，積聚糧貯教養戰士，建諸幡旗調習醉象，嚴誡眾兵唱言警備，著於衣甲專情鬪戰，執利刀仗露刃而住。",
        "from": "T11n0310_120:0680b20_5",
        "context_with_next_sentence": true
    },
    {
        "source_sentence": "王福盡故，他軍強盛遂即滅壞。",
        "from": "T11n0310_120:0680b20_19",
        "context_with_next_sentence": true
    },
    {
        "source_sentence": "如是識王住於身城，見於六處無常侵害，穿信濠塹、被正念甲、御醉法象、調習意馬，告六處云：",
        "from": "T11n0310_120:0680b23_2",
        "context_with_next_sentence": true
    },
    {
        "source_sentence": "『今有無常威力軍來，宜應速疾被於施甲、持於智刃、辦慚愧弩、安戒隄防。",
        "from": "T11n0310_120:0680b24_16",
        "context_with_next_sentence": true
    },
    {
        "source_sentence": "』時彼六處為無常軍漸相逼迫，爾時彼識如福盡王，棄城而走別住城國。",
        "from": "T11n0310_120:0680b26_7",
        "context_with_next_sentence": true
    },
    {
        "source_sentence": "」廣博仙人復白佛言：",
        "from": "T11n0310_120:0680b26_17",
        "context_with_next_sentence": true
    },
    {
        "source_sentence": "「云何了知是福德城，非福德城我當捨之。",
        "from": "T11n0310_120:0680b27_15",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0680b27_19",
        "context_with_next_sentence": true
    },
    {
        "source_sentence": "「大仙！",
        "from": "T11n0310_120:0680b28_1",
        "context_with_next_sentence": true
    },
    {
        "source_sentence": "猶如有人乘大舟船欲渡大海，時遇風濤鼓涌飄蕩，黿鼉鯨鯢互為嶮害。",
        "from": "T11n0310_120:0680b29_13",
        "context_with_next_sentence": true
    },
    {
        "source_sentence": "是人因船遂達彼岸，既得無畏遶船三匝恭敬祭祀，唱言：",
        "from": "T11n0310_120:0680c01_19",
        "context_with_next_sentence": true
    },
    {
        "source_sentence": "『善哉。",
        "from": "T11n0310_120:0680c02_3",
        "context_with_next_sentence": true
    },
    {
        "source_sentence": "我由此船得渡大海。",
        "from": "T11n0310_120:0680c02_12",
        "context_with_next_sentence": true
    },
    {
        "source_sentence": "』如是大仙！",
        "from": "T11n0310_120:0680c02_18",
        "context_with_next_sentence": true
    },
    {
        "source_sentence": "有福眾生命終之後作是思惟：",
        "from": "T11n0310_120:0680c03_9",
        "context_with_next_sentence": true
    },
    {
        "source_sentence": "『我今此身善趣天上，所得人身為不空過。",
        "from": "T11n0310_120:0680c04_8",
        "context_with_next_sentence": true
    },
    {
        "source_sentence": "乘此身船渡惡趣海，善哉前生甚可恭敬。",
        "from": "T11n0310_120:0680c05_7",
        "context_with_next_sentence": true
    },
    {
        "source_sentence": "』若復有人墮惡趣者，猶如渡海乘朽爛船，於大海中或沈或浮，搖颺傾覆。",
        "from": "T11n0310_120:0680c07_2",
        "context_with_next_sentence": true
    },
    {
        "source_sentence": "是人殘命雖至岸上，復遇師子虎狼充滿，罵言：",
        "from": "T11n0310_120:0680c08_4",
        "context_with_next_sentence": true
    },
    {
        "source_sentence": "『咄哉！",
        "from": "T11n0310_120:0680c08_8",
        "context_with_next_sentence": true
    },
    {
        "source_sentence": "此朽故船倒行大海，令我怖畏見如此苦。",
        "from": "T11n0310_120:0680c09_4",
        "context_with_next_sentence": true
    },
    {
        "source_sentence": "』墮惡趣識亦復如是，毀罵其身：",
        "from": "T11n0310_120:0680c09_19",
        "context_with_next_sentence": true
    },
    {
        "source_sentence": "『我徒養育遭此惡報。",
        "from": "T11n0310_120:0680c10_7",
        "context_with_next_sentence": true
    },
    {
        "source_sentence": "我久於世擔負穢草，如蠶作繭徒自纏縛。",
        "from": "T11n0310_120:0680c11_6",
        "context_with_next_sentence": true
    },
    {
        "source_sentence": "如何令我沈溺若此？",
        "from": "T11n0310_120:0680c11_15",
        "context_with_next_sentence": true
    },
    {
        "source_sentence": "』「爾時彼識於第二身適住母胎，纔七日中能作是念：",
        "from": "T11n0310_120:0680c13_3",
        "context_with_next_sentence": true
    },
    {
        "source_sentence": "『我從彼滅而來生此。",
        "from": "T11n0310_120:0680c13_13",
        "context_with_next_sentence": true
    },
    {
        "source_sentence": "』由善業者其心歡喜，能令彼母有三種相。",
        "from": "T11n0310_120:0680c14_11",
        "context_with_next_sentence": true
    },
    {
        "source_sentence": "所謂母面熙怡顏容端妙、無諸皯䵴、右脚壓地倍重常時，復以其手數摩右脇，被白色衣增加姝麗。",
        "from": "T11n0310_120:0680c16_15",
        "context_with_next_sentence": true
    },
    {
        "source_sentence": "造惡業識亦七日中作是憶念：",
        "from": "T11n0310_120:0680c17_9",
        "context_with_next_sentence": true
    },
    {
        "source_sentence": "『我從某城曾作某罪。",
        "from": "T11n0310_120:0680c18_1",
        "context_with_next_sentence": true
    },
    {
        "source_sentence": "』作是念已便生悲惱，能令其母現諸惡相，所謂身體臭穢羸瘦萎黃，常懷悲愁數數變吐，禍橫盈門災難逼迫饒諸疾病。",
        "from": "T11n0310_120:0680c20_14",
        "context_with_next_sentence": true
    },
    {
        "source_sentence": "將產之時，或損母命或復自死。",
        "from": "T11n0310_120:0680c21_10",
        "context_with_next_sentence": true
    },
    {
        "source_sentence": "」爾時廣博仙人復白佛言：",
        "from": "T11n0310_120:0680c22_2",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0680c22_6",
        "context_with_next_sentence": true
    },
    {
        "source_sentence": "彼識初入胎時，得何念慧？",
        "from": "T11n0310_120:0680c22_18",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0680c22_22",
        "context_with_next_sentence": true
    },
    {
        "source_sentence": "「而此之識亦入胎已，見閻浮洲園苑樹林、宮殿池沼遍滿莊飾，親族聚會情極慕樂。",
        "from": "T11n0310_120:0680c24_15",
        "context_with_next_sentence": true
    },
    {
        "source_sentence": "復以天慧光明隨念憶知無量百千彼彼生處，彼是我母，曾五百世生育於我。",
        "from": "T11n0310_120:0680c26_11",
        "context_with_next_sentence": true
    },
    {
        "source_sentence": "作是念已生厭離心，唱言：",
        "from": "T11n0310_120:0680c27_4",
        "context_with_next_sentence": true
    },
    {
        "source_sentence": "『咄哉！",
        "from": "T11n0310_120:0680c27_8",
        "context_with_next_sentence": true
    },
    {
        "source_sentence": "於此世間生死足矣，劬勞諸有永願休息。",
        "from": "T11n0310_120:0680c28_4",
        "context_with_next_sentence": true
    },
    {
        "source_sentence": "』」時廣博仙人復白佛言：",
        "from": "T11n0310_120:0680c28_16",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0680c28_20",
        "context_with_next_sentence": true
    },
    {
        "source_sentence": "彼識既能如是厭離，豈不出離生死中耶？",
        "from": "T11n0310_120:0680c29_15",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0680c29_19",
        "context_with_next_sentence": true
    },
    {
        "source_sentence": "「不也。",
        "from": "T11n0310_120:0681a01_1",
        "context_with_next_sentence": true
    },
    {
        "source_sentence": "大仙！",
        "from": "T11n0310_120:0681a01_4",
        "context_with_next_sentence": true
    },
    {
        "source_sentence": "彼識無出離之相，能得解脫無有是處。",
        "from": "T11n0310_120:0681a02_1",
        "context_with_next_sentence": true
    },
    {
        "source_sentence": "而彼識界於生死中雖爾厭離，能出離者不應受生。",
        "from": "T11n0310_120:0681a03_4",
        "context_with_next_sentence": true
    },
    {
        "source_sentence": "若不爾者，或有修福及於造罪，一切皆應趣向涅槃。",
        "from": "T11n0310_120:0681a04_7",
        "context_with_next_sentence": true
    },
    {
        "source_sentence": "如汝所言，識思惟者，是識增上非智增上。",
        "from": "T11n0310_120:0681a05_6",
        "context_with_next_sentence": true
    },
    {
        "source_sentence": "所以者何？",
        "from": "T11n0310_120:0681a05_11",
        "context_with_next_sentence": true
    },
    {
        "source_sentence": "識能分別，智能了知，識智和合乃如汝說。",
        "from": "T11n0310_120:0681a06_10",
        "context_with_next_sentence": true
    },
    {
        "source_sentence": "」爾時世尊欲重宣此義而說偈言：",
        "from": "T11n0310_120:0681a07_5",
        "context_with_next_sentence": true
    },
    {
        "source_sentence": "「能防諸怨賊，　　積集煩惱者，",
        "from": "T11n0310_120:0681a08_0",
        "context_with_next_sentence": true
    },
    {
        "source_sentence": "了智與無智，　　及慧共愚癡。",
        "from": "T11n0310_120:0681a09_13",
        "context_with_next_sentence": true
    },
    {
        "source_sentence": "見慢并無明，　　如是等一切，",
        "from": "T11n0310_120:0681a10_0",
        "context_with_next_sentence": true
    },
    {
        "source_sentence": "無有少離智，　　由識能了知。",
        "from": "T11n0310_120:0681a11_13",
        "context_with_next_sentence": true
    },
    {
        "source_sentence": "識智不相離，　　和合我常說，",
        "from": "T11n0310_120:0681a12_0",
        "context_with_next_sentence": true
    },
    {
        "source_sentence": "一輪不為車，　　二輪亦不成，",
        "from": "T11n0310_120:0681a13_0",
        "context_with_next_sentence": true
    },
    {
        "source_sentence": "亦不由於餘，　　要假人與牛，",
        "from": "T11n0310_120:0681a14_0",
        "context_with_next_sentence": true
    },
    {
        "source_sentence": "并具於輻轄，　　二輞相資備，",
        "from": "T11n0310_120:0681a15_0",
        "context_with_next_sentence": true
    },
    {
        "source_sentence": "轅軛兼絡繩，　　爾乃得名車。",
        "from": "T11n0310_120:0681a16_13",
        "context_with_next_sentence": true
    },
    {
        "source_sentence": "身車亦如是，　　諸界和合生，",
        "from": "T11n0310_120:0681a17_0",
        "context_with_next_sentence": true
    },
    {
        "source_sentence": "諸根悉備具，　　由識能牽挽。",
        "from": "T11n0310_120:0681a18_13",
        "context_with_next_sentence": true
    },
    {
        "source_sentence": "肢節相綴連，　　筋脈恒遍滿，",
        "from": "T11n0310_120:0681a19_0",
        "context_with_next_sentence": true
    },
    {
        "source_sentence": "髑髏皮髮覆，　　腸肺并心脾，",
        "from": "T11n0310_120:0681a20_0",
        "context_with_next_sentence": true
    },
    {
        "source_sentence": "肝胃眾和合，　　建立假為身。",
        "from": "T11n0310_120:0681a21_13",
        "context_with_next_sentence": true
    },
    {
        "source_sentence": "識王處其中，　　非身為調御，",
        "from": "T11n0310_120:0681a22_0",
        "context_with_next_sentence": true
    },
    {
        "source_sentence": "了知諸體性，　　是名智識俱。",
        "from": "T11n0310_120:0681a23_13",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0681a24_5",
        "context_with_next_sentence": true
    },
    {
        "source_sentence": "此識微細不可色見，無有諸根亦不相離。",
        "from": "T11n0310_120:0681a25_3",
        "context_with_next_sentence": true
    },
    {
        "source_sentence": "若諸丈夫有所怯弱，或生恐怖或起尋思，皆識增上非智作用。",
        "from": "T11n0310_120:0681a26_11",
        "context_with_next_sentence": true
    },
    {
        "source_sentence": "」爾時廣博仙人復白佛言：",
        "from": "T11n0310_120:0681a27_4",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0681a27_8",
        "context_with_next_sentence": true
    },
    {
        "source_sentence": "云何觀察一切眾生從地獄趣而來生者，乃至人趣而來生者？",
        "from": "T11n0310_120:0681a28_14",
        "context_with_next_sentence": true
    },
    {
        "source_sentence": "何業差別，生於天人傍生餓鬼及於地獄？",
        "from": "T11n0310_120:0681a29_14",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0681a29_18",
        "context_with_next_sentence": true
    },
    {
        "source_sentence": "「大仙！",
        "from": "T11n0310_120:0681a29_22",
        "context_with_next_sentence": true
    },
    {
        "source_sentence": "眾生本性沒此生彼，是佛境界，非五通仙之所能知，亦非天人魔梵色究竟等并餘聲聞之所覺了。",
        "from": "T11n0310_120:0681b03_4",
        "context_with_next_sentence": true
    },
    {
        "source_sentence": "大仙！",
        "from": "T11n0310_120:0681b03_7",
        "context_with_next_sentence": true
    },
    {
        "source_sentence": "若於我法獲離三垢得初果時所有境界，尚非帝釋、那羅延天、汝諸仙等之所能知。",
        "from": "T11n0310_120:0681b05_4",
        "context_with_next_sentence": true
    },
    {
        "source_sentence": "」爾時如來作是說已，廣博仙人便自思惟：",
        "from": "T11n0310_120:0681b06_3",
        "context_with_next_sentence": true
    },
    {
        "source_sentence": "「此輪迴中，聖智境界未曾會遇。",
        "from": "T11n0310_120:0681b06_18",
        "context_with_next_sentence": true
    },
    {
        "source_sentence": "」禮佛雙足，白言：",
        "from": "T11n0310_120:0681b07_5",
        "context_with_next_sentence": true
    },
    {
        "source_sentence": "「世尊！",
        "from": "T11n0310_120:0681b07_9",
        "context_with_next_sentence": true
    },
    {
        "source_sentence": "我於今者衰朽失念不能獲果，無任負荷住持菩提。",
        "from": "T11n0310_120:0681b08_10",
        "context_with_next_sentence": true
    },
    {
        "source_sentence": "歸依佛法及離垢僧，我從今日與諸弟子及於眷屬歸佛法僧，唯願世尊示教利喜，以聖智日常住世間除煩惱翳。",
        "from": "T11n0310_120:0681b11_2",
        "context_with_next_sentence": true
    },
    {
        "source_sentence": "善哉世尊。",
        "from": "T11n0310_120:0681b11_7",
        "context_with_next_sentence": true
    },
    {
        "source_sentence": "願為演說一切眾生從天墜者。",
        "from": "T11n0310_120:0681b12_1",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0681b12_5",
        "context_with_next_sentence": true
    },
    {
        "source_sentence": "「諦聽。",
        "from": "T11n0310_120:0681b12_9",
        "context_with_next_sentence": true
    },
    {
        "source_sentence": "今正是時。",
        "from": "T11n0310_120:0681b12_14",
        "context_with_next_sentence": true
    },
    {
        "source_sentence": "若有眾生堅固成就施香花鬘，此人必當生持鬘天。",
        "from": "T11n0310_120:0681b13_13",
        "context_with_next_sentence": true
    },
    {
        "source_sentence": "臨終之時身發妙香及感鮮華，而復自見種種色華來散其上，或有見於樓閣宮殿，懸諸鈴𥿰雜華嚴飾，百千天女而處其中。",
        "from": "T11n0310_120:0681b16_10",
        "context_with_next_sentence": true
    },
    {
        "source_sentence": "命終之後見持鬘天父母和合如贍部人，便為愛風飄入胎藏。",
        "from": "T11n0310_120:0681b17_17",
        "context_with_next_sentence": true
    },
    {
        "source_sentence": "時彼天母懷妊七日，於右脇下遂誕其子。",
        "from": "T11n0310_120:0681b18_16",
        "context_with_next_sentence": true
    },
    {
        "source_sentence": "彼適生已，於其胸前天悅意花自然為鬘，具七種色，所謂白、黑、黃、赤、天紺、紅蓮及如火銅，光明炫耀，香氣因風遍一由旬，故號彼天謂為持鬘。",
        "from": "T11n0310_120:0681b22_1",
        "context_with_next_sentence": true
    },
    {
        "source_sentence": "宮中有樹，其汁香美猶如甘露。",
        "from": "T11n0310_120:0681b22_15",
        "context_with_next_sentence": true
    },
    {
        "source_sentence": "園苑果實有八上味，大如頻螺。",
        "from": "T11n0310_120:0681b23_9",
        "context_with_next_sentence": true
    },
    {
        "source_sentence": "彼天所食皆是甘果非餘摶食，凡有飢想果自現樹。",
        "from": "T11n0310_120:0681b24_12",
        "context_with_next_sentence": true
    },
    {
        "source_sentence": "所履之地無諸荊棘，鮮花柔草周布清淨。",
        "from": "T11n0310_120:0681b25_11",
        "context_with_next_sentence": true
    },
    {
        "source_sentence": "或有宮殿如白花聚，或以黃金為屋鵄吻。",
        "from": "T11n0310_120:0681b26_10",
        "context_with_next_sentence": true
    },
    {
        "source_sentence": "彼之天女光容藻飾，眺望軒檻相與娛樂。",
        "from": "T11n0310_120:0681b27_8",
        "context_with_next_sentence": true
    },
    {
        "source_sentence": "其所壽命天二百年，將終歿時有二種相：",
        "from": "T11n0310_120:0681b28_7",
        "context_with_next_sentence": true
    },
    {
        "source_sentence": "所居之樹其葉凋悴枝條垂下，其花香氣自然隱沒；",
        "from": "T11n0310_120:0681b29_11",
        "context_with_next_sentence": true
    },
    {
        "source_sentence": "所著花鬘忽然萎黃，清涼之風變為毒熱。",
        "from": "T11n0310_120:0681c01_10",
        "context_with_next_sentence": true
    },
    {
        "source_sentence": "最勝天城棄捨而去。",
        "from": "T11n0310_120:0681c01_19",
        "context_with_next_sentence": true
    },
    {
        "source_sentence": "時諸天女見此衰相圍遶悲號，歎言：",
        "from": "T11n0310_120:0681c02_15",
        "context_with_next_sentence": true
    },
    {
        "source_sentence": "『咄哉。",
        "from": "T11n0310_120:0681c02_19",
        "context_with_next_sentence": true
    },
    {
        "source_sentence": "何彼無常無少慈悲，今於我等愛重之者制不由己，將捨我等在於須臾。",
        "from": "T11n0310_120:0681c04_11",
        "context_with_next_sentence": true
    },
    {
        "source_sentence": "』時彼天子漸為熱病之所逼迫遍體火現，炎焰雖加而無熱惱，心猶快樂從彼而沒，人間受生在於胎中，能令其母愛香花鬘及諸果實。",
        "from": "T11n0310_120:0681c07_14",
        "context_with_next_sentence": true
    },
    {
        "source_sentence": "又於夢中常見城邑場肆嚴飾遍垂花瓔。",
        "from": "T11n0310_120:0681c08_12",
        "context_with_next_sentence": true
    },
    {
        "source_sentence": "亦既生已，形容光潤白服花鬘常所眷愛，好遊親屬耽著欲樂，情戀女人往來輕躁，名衣上服及諸園林靡不貪樂，見富貴者倍生喜悅。",
        "from": "T11n0310_120:0681c11_14",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0681c12_5",
        "context_with_next_sentence": true
    },
    {
        "source_sentence": "四天王天趣向之者，若有眾生以憐愍心，見貧窮者施於衣食，及諸病人隨與醫藥，或造井泉、或施池沼。",
        "from": "T11n0310_120:0681c14_12",
        "context_with_next_sentence": true
    },
    {
        "source_sentence": "其人將終形不羸瘦，容色無變身無垢汗，聲不㽄破亦不遺瀝大小便利，六塵充足諸根無損，能見自身在天眾中。",
        "from": "T11n0310_120:0681c17_3",
        "context_with_next_sentence": true
    },
    {
        "source_sentence": "命既終已，色如紅蓮口出妙香，復有清風吹妙花香拂其尸上。",
        "from": "T11n0310_120:0681c18_10",
        "context_with_next_sentence": true
    },
    {
        "source_sentence": "於是彼識見四天界父母歡遊耽醉情欲。",
        "from": "T11n0310_120:0681c19_9",
        "context_with_next_sentence": true
    },
    {
        "source_sentence": "時彼天父以其右手摩天母背，即於母髀而得受胎。",
        "from": "T11n0310_120:0681c20_13",
        "context_with_next_sentence": true
    },
    {
        "source_sentence": "經七日已遂即誕生，天飾具足。",
        "from": "T11n0310_120:0681c21_8",
        "context_with_next_sentence": true
    },
    {
        "source_sentence": "大仙當知，四天王天所居之地縱廣八萬四千由旬，黃金白銀雌黃雄黃間錯莊飾，百千天女充滿其中，百千花果如人形像。",
        "from": "T11n0310_120:0681c24_5",
        "context_with_next_sentence": true
    },
    {
        "source_sentence": "於彼園苑，天摩尼光常所明照，樹林枝莖垂劫波衣及妙繒綵，其樹滑潤見者欣悅。",
        "from": "T11n0310_120:0681c26_3",
        "context_with_next_sentence": true
    },
    {
        "source_sentence": "於其龕室常懸樂具，簫笛之儔自然發聲。",
        "from": "T11n0310_120:0681c27_2",
        "context_with_next_sentence": true
    },
    {
        "source_sentence": "彼天童子摶食為力，香美秔稻色如紅蓮味逾甘露。",
        "from": "T11n0310_120:0681c28_5",
        "context_with_next_sentence": true
    },
    {
        "source_sentence": "其所食器具於二種：",
        "from": "T11n0310_120:0681c28_14",
        "context_with_next_sentence": true
    },
    {
        "source_sentence": "一者金器，二者銀器；",
        "from": "T11n0310_120:0681c29_4",
        "context_with_next_sentence": true
    },
    {
        "source_sentence": "隨意所樂色香美味皆於中現。",
        "from": "T11n0310_120:0681c29_17",
        "context_with_next_sentence": true
    },
    {
        "source_sentence": "復有天漿名為花酒，香冷殊特，設有嗅者亦自然醉。",
        "from": "T11n0310_120:0682a02_2",
        "context_with_next_sentence": true
    },
    {
        "source_sentence": "彼之天人各有寢殿名曰初秋，遍垂花條，金銀雜寶娑蘭雞樹，數有百千合覆其上，復有種種坐臥敷具。",
        "from": "T11n0310_120:0682a04_8",
        "context_with_next_sentence": true
    },
    {
        "source_sentence": "六萬天女顏容殊妙被服光鮮，其聲寥亮韻合天樂，為諸欲神之所造化，歌舞倡妓言笑往來，能令見者增其染愛。",
        "from": "T11n0310_120:0682a07_1",
        "context_with_next_sentence": true
    },
    {
        "source_sentence": "其宮殿前樹以剎柱，金銀間錯繒綵莊嚴，懸諸寶幡隨風搖颺。",
        "from": "T11n0310_120:0682a08_10",
        "context_with_next_sentence": true
    },
    {
        "source_sentence": "「有四天王：",
        "from": "T11n0310_120:0682a09_5",
        "context_with_next_sentence": true
    },
    {
        "source_sentence": "一曰持國，二曰增長，三曰威目，四曰多聞。",
        "from": "T11n0310_120:0682a10_4",
        "context_with_next_sentence": true
    },
    {
        "source_sentence": "此四天王於彼天界，吟嘯歌舞讌會嬉遊具足安樂。",
        "from": "T11n0310_120:0682a11_7",
        "context_with_next_sentence": true
    },
    {
        "source_sentence": "時彼眾中諸天童子，力藝殊勝具天妙身，垂臂往來猶如醉象，身香郁烈遍一由旬。",
        "from": "T11n0310_120:0682a13_5",
        "context_with_next_sentence": true
    },
    {
        "source_sentence": "其所壽命天五百年，無中夭者。",
        "from": "T11n0310_120:0682a13_19",
        "context_with_next_sentence": true
    },
    {
        "source_sentence": "園苑林樹榮色光潔，迦潭婆花而以莊嚴，咸悉芬馥無諸臭穢，四面階道雜寶所成，百千天女常為歌伎，諸寶器中出妙音聲。",
        "from": "T11n0310_120:0682a16_15",
        "context_with_next_sentence": true
    },
    {
        "source_sentence": "善男子！",
        "from": "T11n0310_120:0682a16_19",
        "context_with_next_sentence": true
    },
    {
        "source_sentence": "彼等天人壽欲盡時有三種相：",
        "from": "T11n0310_120:0682a17_12",
        "context_with_next_sentence": true
    },
    {
        "source_sentence": "一者身光隱沒，二者花無香氣，三者不聞天女奏諸伎樂。",
        "from": "T11n0310_120:0682a18_19",
        "context_with_next_sentence": true
    },
    {
        "source_sentence": "常所歡遊園林宮苑鳥聲和雅，是憙好處皆不愛樂，花鬘萎悴天女悲號，衣生垢穢，瞻視昔來欣翫之具復增悶絕，身上汗流眼變枯燥，如取水魚置夏日中，熱惱所逼宛轉于地。",
        "from": "T11n0310_120:0682a22_19",
        "context_with_next_sentence": true
    },
    {
        "source_sentence": "時諸女等見彼天男愁苦如此，皆來圍繞同聲號哭，唱言：",
        "from": "T11n0310_120:0682a24_6",
        "context_with_next_sentence": true
    },
    {
        "source_sentence": "『苦哉苦哉。",
        "from": "T11n0310_120:0682a24_12",
        "context_with_next_sentence": true
    },
    {
        "source_sentence": "我所愛者奈何如是，所好憙事翻為愁苦。",
        "from": "T11n0310_120:0682a25_8",
        "context_with_next_sentence": true
    },
    {
        "source_sentence": "今之云何捨我等輩及遊讌處？",
        "from": "T11n0310_120:0682a26_3",
        "context_with_next_sentence": true
    },
    {
        "source_sentence": "』時天女等以偈歎曰：",
        "from": "T11n0310_120:0682a26_13",
        "context_with_next_sentence": true
    },
    {
        "source_sentence": "「『種種妙莊嚴，　　仁者所遊讌，",
        "from": "T11n0310_120:0682a27_0",
        "context_with_next_sentence": true
    },
    {
        "source_sentence": "最上福德城，　　四面具樓閣。",
        "from": "T11n0310_120:0682a28_13",
        "context_with_next_sentence": true
    },
    {
        "source_sentence": "天女恒充滿，　　園林鎮榮茂，",
        "from": "T11n0310_120:0682a29_0",
        "context_with_next_sentence": true
    },
    {
        "source_sentence": "云何捨歡愛？",
        "from": "T11n0310_120:0682b01_5",
        "context_with_next_sentence": true
    },
    {
        "source_sentence": "　　苦哉此無常。",
        "from": "T11n0310_120:0682b01_13",
        "context_with_next_sentence": true
    },
    {
        "source_sentence": "』「爾時諸天女等說此偈已相視哽咽，各以右手取諸雜花遙散其上，復作是言：",
        "from": "T11n0310_120:0682b03_14",
        "context_with_next_sentence": true
    },
    {
        "source_sentence": "『仁者！",
        "from": "T11n0310_120:0682b03_18",
        "context_with_next_sentence": true
    },
    {
        "source_sentence": "汝具福故當生人間，彼是福地應以信心植諸善種。",
        "from": "T11n0310_120:0682b05_1",
        "context_with_next_sentence": true
    },
    {
        "source_sentence": "』爾時彼天見諸女等皆已背捨，重增熱惱身心熾然，如以蘇滴置炎鐵上欻自銷滅餘微灰燼，復為業風之所吹散，如隣虛塵為千億分更不可見。",
        "from": "T11n0310_120:0682b08_6",
        "context_with_next_sentence": true
    },
    {
        "source_sentence": "於是彼識從天降下，見受生處父母和合，心懷喜悅便入胎藏。",
        "from": "T11n0310_120:0682b09_14",
        "context_with_next_sentence": true
    },
    {
        "source_sentence": "纔處胎時，母即相現飲食增多不噉血肉，樂著緋衣愛聚會處，於諸親屬倍加眷念。",
        "from": "T11n0310_120:0682b11_12",
        "context_with_next_sentence": true
    },
    {
        "source_sentence": "雖懷其子曾無痛惱，口無流涎身不沈重。",
        "from": "T11n0310_120:0682b12_11",
        "context_with_next_sentence": true
    },
    {
        "source_sentence": "亦既生已人相端嚴，其眼紺色如天青寶眾所樂見。",
        "from": "T11n0310_120:0682b13_14",
        "context_with_next_sentence": true
    },
    {
        "source_sentence": "聞於上界四天王事，自然欣悅常樂捨施，愛妙香衣性好數食，常憙歌舞園林女色靡不留戀。",
        "from": "T11n0310_120:0682b15_16",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0682b16_5",
        "context_with_next_sentence": true
    },
    {
        "source_sentence": "若有眾生以淨信心，遠離殺害及於偷盜，持諸飲食上妙資具衣服財寶而行捨施，勤誠散花禮拜佛塔。",
        "from": "T11n0310_120:0682b18_11",
        "context_with_next_sentence": true
    },
    {
        "source_sentence": "壽命盡時，身無疾苦垢膩臭穢，念所習業曾不忘失，面如金色、鼻不陷曲、心不驚惱、喉不閉塞亦不喘息，不為風刀之所解截，聲不㽄破，寢膳安寧。",
        "from": "T11n0310_120:0682b21_18",
        "context_with_next_sentence": true
    },
    {
        "source_sentence": "大仙當知，如斯之人毒不能害飲食消化，折傷夭枉皆所遠離。",
        "from": "T11n0310_120:0682b23_6",
        "context_with_next_sentence": true
    },
    {
        "source_sentence": "其人命終，以天識故見三十三天百千樓閣，金摩竭魚莊飾門柱，蛇勝栴檀香水塗灑，其地柔潔白逾霜雪淨如頸珠，黃檀香樹天寶燈燭雜錯行列，天諸男女遊戲園林耽染狂醉。",
        "from": "T11n0310_120:0682b27_7",
        "context_with_next_sentence": true
    },
    {
        "source_sentence": "既覩斯已遂生歡樂，猶如貫珠為人將取，入天母手以為胎藏。",
        "from": "T11n0310_120:0682b28_15",
        "context_with_next_sentence": true
    },
    {
        "source_sentence": "時母手掌因即生花，持示天父共相慶悅，復以兩手摩捼其華，子即誕孕。",
        "from": "T11n0310_120:0682c01_9",
        "context_with_next_sentence": true
    },
    {
        "source_sentence": "時彼天母告天父曰：",
        "from": "T11n0310_120:0682c01_18",
        "context_with_next_sentence": true
    },
    {
        "source_sentence": "『我於今日誕一童子，增長勝種。",
        "from": "T11n0310_120:0682c02_12",
        "context_with_next_sentence": true
    },
    {
        "source_sentence": "』便會親族以為歡賀。",
        "from": "T11n0310_120:0682c03_2",
        "context_with_next_sentence": true
    },
    {
        "source_sentence": "生滿七日天相具足，憶念前生從某處滅今來生此，某是我父某是我母，曾修某善。",
        "from": "T11n0310_120:0682c04_19",
        "context_with_next_sentence": true
    },
    {
        "source_sentence": "作是念時聳然歡欣，便於諸欲而生癡愛，於天界中宮苑園林自然了見貪憙愛著。",
        "from": "T11n0310_120:0682c06_15",
        "context_with_next_sentence": true
    },
    {
        "source_sentence": "爾時童子垂臂𦟛長猶如象鼻，其胸峻實如師子臆，腰腹圓細無有垂皺，背脊端平無高下骨，兩髀圓相如芭蕉莖，肌肉光潔無諸黧皯，無有耏毛及雜臭穢，上妙香氣從身流出。",
        "from": "T11n0310_120:0682c10_16",
        "context_with_next_sentence": true
    },
    {
        "source_sentence": "花鬘瓔珞天衣輕密，不假外求自然被體。",
        "from": "T11n0310_120:0682c11_15",
        "context_with_next_sentence": true
    },
    {
        "source_sentence": "時宮殿中所有天女無天男者，見此童子共來圍遶，咸作是言：",
        "from": "T11n0310_120:0682c13_4",
        "context_with_next_sentence": true
    },
    {
        "source_sentence": "『善來仁者！",
        "from": "T11n0310_120:0682c13_10",
        "context_with_next_sentence": true
    },
    {
        "source_sentence": "此之宮殿皆是汝有。",
        "from": "T11n0310_120:0682c13_19",
        "context_with_next_sentence": true
    },
    {
        "source_sentence": "我等諸女先無依怙，願相侍從。",
        "from": "T11n0310_120:0682c14_12",
        "context_with_next_sentence": true
    },
    {
        "source_sentence": "』其中或云：",
        "from": "T11n0310_120:0682c14_18",
        "context_with_next_sentence": true
    },
    {
        "source_sentence": "『此輩盛年，乳如金瓶面猶紅蓮。",
        "from": "T11n0310_120:0682c15_11",
        "context_with_next_sentence": true
    },
    {
        "source_sentence": "此園苑中如是天樹拘毘羅林垂覆榮好，六萬天女前後周遍。",
        "from": "T11n0310_120:0682c16_18",
        "context_with_next_sentence": true
    },
    {
        "source_sentence": "善哉仁者！",
        "from": "T11n0310_120:0682c17_4",
        "context_with_next_sentence": true
    },
    {
        "source_sentence": "可與我等永以娛樂，如雲中電不常而有。",
        "from": "T11n0310_120:0682c18_3",
        "context_with_next_sentence": true
    },
    {
        "source_sentence": "』或有宮殿，簫鼓琵琶諸雜天樂自然發聲，上妙敷具及師子座，嚴飾珠瓔垂以繒綵，而諸繒綵非是繭蠶之所作者。",
        "from": "T11n0310_120:0682c20_14",
        "context_with_next_sentence": true
    },
    {
        "source_sentence": "時彼童子覩斯珍飾，如灌頂王昇座而坐。",
        "from": "T11n0310_120:0682c21_13",
        "context_with_next_sentence": true
    },
    {
        "source_sentence": "既昇座已，諸所珍玩咸出聲言：",
        "from": "T11n0310_120:0682c22_7",
        "context_with_next_sentence": true
    },
    {
        "source_sentence": "『此善業人從閻浮洲修天福故而來生此。",
        "from": "T11n0310_120:0682c23_6",
        "context_with_next_sentence": true
    },
    {
        "source_sentence": "諸人應當來此承事歌舞娛樂，令此福人歡喜無厭。",
        "from": "T11n0310_120:0682c24_10",
        "context_with_next_sentence": true
    },
    {
        "source_sentence": "』出此聲已，園林宮殿六萬綵女，捧持天花被服光耀，身所發香如蒲萄酒蜜酒花酒，聞其香者令人昏醉，同聲唱言：",
        "from": "T11n0310_120:0682c27_6",
        "context_with_next_sentence": true
    },
    {
        "source_sentence": "『汝積天福，願時充奉。",
        "from": "T11n0310_120:0682c27_17",
        "context_with_next_sentence": true
    },
    {
        "source_sentence": "』於是童子與群天女，遊歡喜林及雜花林、黃毯石林、極光嚴林、日宮園苑、泉聲園苑、音樂園苑、叢花園苑。",
        "from": "T11n0310_120:0683a01_3",
        "context_with_next_sentence": true
    },
    {
        "source_sentence": "遊如是等上妙林苑，悅樂清涼無諸惡風，花香芬馥。",
        "from": "T11n0310_120:0683a02_7",
        "context_with_next_sentence": true
    },
    {
        "source_sentence": "青摩尼寶以為燈明，諸蜂鳥王出微妙音，其鳥毛羽猶如雜寶，天吠琉璃以為其嘴，飛翔群嬉遍滿林樹。",
        "from": "T11n0310_120:0683a04_13",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0683a05_5",
        "context_with_next_sentence": true
    },
    {
        "source_sentence": "彼界有池隨月增減，具八功德，悅意無垢清冷澄澈，百葉香花開敷其內，岸樹行列雜花充遍。",
        "from": "T11n0310_120:0683a07_6",
        "context_with_next_sentence": true
    },
    {
        "source_sentence": "而彼池中眾多天女遊戲娛樂，諸寶器等隨意而現，色香妙食名天甘露，如拘摩花白逾珂雪，甘香具足亦易消化，無諸苦澁雜惡等味。",
        "from": "T11n0310_120:0683a10_7",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0683a11_5",
        "context_with_next_sentence": true
    },
    {
        "source_sentence": "有諸天人報不純者，雖同器食，或感赤色、或感蒼色乃至黃黑諸雜等色，天容無別唯食有異。",
        "from": "T11n0310_120:0683a13_6",
        "context_with_next_sentence": true
    },
    {
        "source_sentence": "大仙當知，彼諸眾生先雖捨施後復悔恨，由斯報故獲果如是。",
        "from": "T11n0310_120:0683a14_14",
        "context_with_next_sentence": true
    },
    {
        "source_sentence": "復有園苑名曰合棔，枝條花葉雜糅莊飾，百千叢林清淨柔軟，猶如水精花果常茂。",
        "from": "T11n0310_120:0683a16_12",
        "context_with_next_sentence": true
    },
    {
        "source_sentence": "其林樹間，諸寂靜身離欲牟尼是所棲集。",
        "from": "T11n0310_120:0683a17_10",
        "context_with_next_sentence": true
    },
    {
        "source_sentence": "天之男女常所入者，皆不為於貪愛欲樂。",
        "from": "T11n0310_120:0683a18_10",
        "context_with_next_sentence": true
    },
    {
        "source_sentence": "「大仙當知，我之弟子最上聲聞驕梵鉢提，是婆羅門清淨族子，住於禪定慈悲之心。",
        "from": "T11n0310_120:0683a20_16",
        "context_with_next_sentence": true
    },
    {
        "source_sentence": "以彼等持開敷慈眼入三摩地，每經七日方乃一度現出入息。",
        "from": "T11n0310_120:0683a22_5",
        "context_with_next_sentence": true
    },
    {
        "source_sentence": "彼入定時，有隨意風應念而至，假使劫火燒於大地成一炎焰，於彼禪身無能損害如芥子分，而彼支體如彌樓山常所鎮壓。",
        "from": "T11n0310_120:0683a25_2",
        "context_with_next_sentence": true
    },
    {
        "source_sentence": "難陀龍王及跋難陀有大力勢鼓氣猛烈，彌樓山王為之搖動，鼓作呼噏四大海水變為醎味。",
        "from": "T11n0310_120:0683a27_5",
        "context_with_next_sentence": true
    },
    {
        "source_sentence": "驕梵鉢提入定之時，彼二龍王盡其威力無能嬈亂。",
        "from": "T11n0310_120:0683a28_8",
        "context_with_next_sentence": true
    },
    {
        "source_sentence": "我此弟子在合棔林，而諸天女雖耽欲愛，覩斯尊者發清淨心，以曼陀花及諸蓮花而散其上，合掌恭敬。",
        "from": "T11n0310_120:0683b01_15",
        "context_with_next_sentence": true
    },
    {
        "source_sentence": "三十三天諸童子等亦來圍遶，持天甘露資給供養。",
        "from": "T11n0310_120:0683b02_18",
        "context_with_next_sentence": true
    },
    {
        "source_sentence": "而此尊者常為諸天於合棔林說修多羅，及未曾有、無問自說、本事、本生、因緣、方廣、諷誦、論議、重頌、授記、譬喻等經。",
        "from": "T11n0310_120:0683b05_13",
        "context_with_next_sentence": true
    },
    {
        "source_sentence": "時諸天人聞斯法要，莫不慇懃恭敬尊重。",
        "from": "T11n0310_120:0683b06_10",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0683b06_16",
        "context_with_next_sentence": true
    },
    {
        "source_sentence": "三十三天有聚會堂，其堂有柱八萬四千，皆以金銀跋闍羅寶馬瑙美玉并栴檀心結搆所成。",
        "from": "T11n0310_120:0683b08_15",
        "context_with_next_sentence": true
    },
    {
        "source_sentence": "懸鈴垂鐸出微妙聲，列諸天衣建諸幡幢，簫笛琵琶箜篌琴瑟鞞鐃螺鼓妙聲振發。",
        "from": "T11n0310_120:0683b10_13",
        "context_with_next_sentence": true
    },
    {
        "source_sentence": "天之男女互相愛敬，和顏慈悅恒所聚會。",
        "from": "T11n0310_120:0683b11_13",
        "context_with_next_sentence": true
    },
    {
        "source_sentence": "於彼堂中以摩尼寶而嚴飾之，綠潤琉璃淨滑如鏡，塗香末香雜花周遍，亦無飃風及諸炎熱，毒蛇蚊虻皆所遠離。",
        "from": "T11n0310_120:0683b14_5",
        "context_with_next_sentence": true
    },
    {
        "source_sentence": "其所居者，無有惛睡懈怠之想。",
        "from": "T11n0310_120:0683b14_19",
        "context_with_next_sentence": true
    },
    {
        "source_sentence": "微風清和遍入林觀。",
        "from": "T11n0310_120:0683b15_8",
        "context_with_next_sentence": true
    },
    {
        "source_sentence": "其諸樓閣幰網垂覆，懸妙寶瓔散諸花香。",
        "from": "T11n0310_120:0683b16_7",
        "context_with_next_sentence": true
    },
    {
        "source_sentence": "百千天女雖則愛染，而無嫉妬及於鬪諍，面貌端正猶如滿月，花鬘寶珠嚴飾身首，妙歌清淨往來不輟。",
        "from": "T11n0310_120:0683b18_14",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0683b19_5",
        "context_with_next_sentence": true
    },
    {
        "source_sentence": "彼天會堂周迴方整，長廊寬廣高樹周密猶如陰雲。",
        "from": "T11n0310_120:0683b20_7",
        "context_with_next_sentence": true
    },
    {
        "source_sentence": "其堂四面復有園苑皆百由旬，間錯種種金蓮雜花，出妙歌聲聞者欣悅。",
        "from": "T11n0310_120:0683b22_1",
        "context_with_next_sentence": true
    },
    {
        "source_sentence": "拘迦那陀樹、波梨野多樹、拘毘陀羅樹以為叢林。",
        "from": "T11n0310_120:0683b23_3",
        "context_with_next_sentence": true
    },
    {
        "source_sentence": "大仙！",
        "from": "T11n0310_120:0683b23_6",
        "context_with_next_sentence": true
    },
    {
        "source_sentence": "善法會堂資玩之具，皆是金銀諸寶玉等，積聚琉璃以為臺榭，珍奇寶物充滿庫藏，宮殿百千莊飾園苑，隣接遠近常聞安樂，無諸疾苦及餘禍患。",
        "from": "T11n0310_120:0683b26_12",
        "context_with_next_sentence": true
    },
    {
        "source_sentence": "彼之天人於諸園林遊戲既已，還集此堂受於娛樂。",
        "from": "T11n0310_120:0683b27_15",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0683b28_5",
        "context_with_next_sentence": true
    },
    {
        "source_sentence": "三十三天復有別殿名曰善見，皎如白日淨猶明鏡，四面周匝皆以花𥿰懸布莊嚴。",
        "from": "T11n0310_120:0683c01_2",
        "context_with_next_sentence": true
    },
    {
        "source_sentence": "有千天女藻綴雜花輝耀珠鐸，金翠網旒以為冠飾。",
        "from": "T11n0310_120:0683c02_5",
        "context_with_next_sentence": true
    },
    {
        "source_sentence": "象馬車乘踐踏往來，飛颺金塵處處黃色。",
        "from": "T11n0310_120:0683c03_4",
        "context_with_next_sentence": true
    },
    {
        "source_sentence": "而於彼殿有六萬柱，櫨栱重疊遞相輝映，間錯奇珍繪以丹彩，栴檀沈水及蘇合香氛氳郁烈用塗其地。",
        "from": "T11n0310_120:0683c05_10",
        "context_with_next_sentence": true
    },
    {
        "source_sentence": "釋提桓因持金剛杵，與百千女前後圍遶，來昇寶殿娛翫歡樂。",
        "from": "T11n0310_120:0683c06_19",
        "context_with_next_sentence": true
    },
    {
        "source_sentence": "大仙當知，三十三天中有天王名因陀羅，其力勇健敵九千象，垂臂纖好如天象鼻，體如淨金，筋肉堅密骨脈不露，臆如師子，肚不凸垂，其腰束細。",
        "from": "T11n0310_120:0683c10_6",
        "context_with_next_sentence": true
    },
    {
        "source_sentence": "金線貫瓔以為頭飾，珠璫晃耀天服修委。",
        "from": "T11n0310_120:0683c11_4",
        "context_with_next_sentence": true
    },
    {
        "source_sentence": "天之聲明久已通達，撰造書論，飲食甘露，往來常乘伊跋羅象。",
        "from": "T11n0310_120:0683c12_12",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0683c13_5",
        "context_with_next_sentence": true
    },
    {
        "source_sentence": "彼之天帝然其色身非諸骨肉純花所成，喉聲清美，身香殊特，假令狂象聞其香氣皆自調善，形貌端嚴猶如佛身。",
        "from": "T11n0310_120:0683c15_16",
        "context_with_next_sentence": true
    },
    {
        "source_sentence": "其所輝艷映諸金聚，奪其精光皆令黑闇。",
        "from": "T11n0310_120:0683c16_15",
        "context_with_next_sentence": true
    },
    {
        "source_sentence": "」廣博仙言：",
        "from": "T11n0310_120:0683c17_1",
        "context_with_next_sentence": true
    },
    {
        "source_sentence": "「如來今者讚美天帝甚為希有。",
        "from": "T11n0310_120:0683c17_15",
        "context_with_next_sentence": true
    },
    {
        "source_sentence": "」爾時世尊告廣博曰：",
        "from": "T11n0310_120:0683c18_8",
        "context_with_next_sentence": true
    },
    {
        "source_sentence": "「彼天帝者，是無常身、下劣之身。",
        "from": "T11n0310_120:0683c19_3",
        "context_with_next_sentence": true
    },
    {
        "source_sentence": "如脆草器、如假剪花，亦如畫師圖飾彩繪，亦如工人刻木形像，又如結花不久散滅，何足稱歎。",
        "from": "T11n0310_120:0683c21_6",
        "context_with_next_sentence": true
    },
    {
        "source_sentence": "復次大仙！",
        "from": "T11n0310_120:0683c21_11",
        "context_with_next_sentence": true
    },
    {
        "source_sentence": "我之弟子有神通者名阿那律，但以父母所生之身，節節支體一分之力猶過帝釋。",
        "from": "T11n0310_120:0683c23_7",
        "context_with_next_sentence": true
    },
    {
        "source_sentence": "」時阿那律在於座中，聞於如來說如是言，便作是念：",
        "from": "T11n0310_120:0683c24_11",
        "context_with_next_sentence": true
    },
    {
        "source_sentence": "「今者世尊覺悟於我。",
        "from": "T11n0310_120:0683c25_1",
        "context_with_next_sentence": true
    },
    {
        "source_sentence": "」即入三昧，身光赫奕如天新金，戴殊勝冠珠光輝映，其面潤澤過於醍醐，其眼紺青如吠琉璃，摩尼馬瑙及日光珠以為臂飾，身光香熏普遍輝耀。",
        "from": "T11n0310_120:0683c28_6",
        "context_with_next_sentence": true
    },
    {
        "source_sentence": "時廣博仙既覩斯相心大驚愕，即從坐起，合掌瞻仰生希有心，高聲唱言：",
        "from": "T11n0310_120:0684a01_12",
        "context_with_next_sentence": true
    },
    {
        "source_sentence": "「奇哉善哉。",
        "from": "T11n0310_120:0684a01_18",
        "context_with_next_sentence": true
    },
    {
        "source_sentence": "我得人身為不唐捐。",
        "from": "T11n0310_120:0684a02_6",
        "context_with_next_sentence": true
    },
    {
        "source_sentence": "今遇世尊發揮聚會，昔所未覩今乃得見。",
        "from": "T11n0310_120:0684a03_5",
        "context_with_next_sentence": true
    },
    {
        "source_sentence": "」爾時世尊告廣博言：",
        "from": "T11n0310_120:0684a03_15",
        "context_with_next_sentence": true
    },
    {
        "source_sentence": "「彼帝釋身與阿那律，誰為勝劣？",
        "from": "T11n0310_120:0684a04_9",
        "context_with_next_sentence": true
    },
    {
        "source_sentence": "」廣博仙言：",
        "from": "T11n0310_120:0684a04_15",
        "context_with_next_sentence": true
    },
    {
        "source_sentence": "「彼帝釋身比阿那律，假使百分不及其一，乃至千分亦不及一。",
        "from": "T11n0310_120:0684a06_2",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0684a06_6",
        "context_with_next_sentence": true
    },
    {
        "source_sentence": "「大仙！",
        "from": "T11n0310_120:0684a06_10",
        "context_with_next_sentence": true
    },
    {
        "source_sentence": "於如是身不足希有，獲福德者隨其所願身相成就。",
        "from": "T11n0310_120:0684a07_9",
        "context_with_next_sentence": true
    },
    {
        "source_sentence": "」爾時眾會生歡喜心，咸白佛言：",
        "from": "T11n0310_120:0684a08_13",
        "context_with_next_sentence": true
    },
    {
        "source_sentence": "「唯願世尊更為我等說於天趣。",
        "from": "T11n0310_120:0684a09_7",
        "context_with_next_sentence": true
    },
    {
        "source_sentence": "」佛言：",
        "from": "T11n0310_120:0684a09_11",
        "context_with_next_sentence": true
    },
    {
        "source_sentence": "「三十三天彼之天帝，最大夫人名曰舍支，住歡喜園。",
        "from": "T11n0310_120:0684a10_15",
        "context_with_next_sentence": true
    },
    {
        "source_sentence": "天之婇女百千圍遶，容色姝妙猶花開敷，頰如紅蓮面如金色，著諸鮮明細軟衣服嬉遊園苑。",
        "from": "T11n0310_120:0684a12_18",
        "context_with_next_sentence": true
    },
    {
        "source_sentence": "天妙寶花以為首飾，珠瓔環珮動出妙聲，額廣平正垂金旒鎖，其眼纖長如花將開。",
        "from": "T11n0310_120:0684a14_16",
        "context_with_next_sentence": true
    },
    {
        "source_sentence": "堅誠傾注在於天帝，曾無瞋恚鬪諍顰妬，亦復離諸懷胎之患。",
        "from": "T11n0310_120:0684a16_5",
        "context_with_next_sentence": true
    },
    {
        "source_sentence": "大仙當知，彼之夫人耽愛垢重倍餘天女，志意驕倨，猶於彌樓及漫陀山幽邃難仰。",
        "from": "T11n0310_120:0684a18_3",
        "context_with_next_sentence": true
    },
    {
        "source_sentence": "不肥不瘦不長不短，體質香潔無諸穢惡，風送妙花結而成蓋。",
        "from": "T11n0310_120:0684a19_11",
        "context_with_next_sentence": true
    },
    {
        "source_sentence": "而此夫人常能發揮如來種性。",
        "from": "T11n0310_120:0684a20_5",
        "context_with_next_sentence": true
    },
    {
        "source_sentence": "「復次大仙！",
        "from": "T11n0310_120:0684a21_5",
        "context_with_next_sentence": true
    },
    {
        "source_sentence": "三十三天無雜患累，而恒遊戲樓閣宮殿。",
        "from": "T11n0310_120:0684a22_3",
        "context_with_next_sentence": true
    },
    {
        "source_sentence": "其所壽命天一千歲。",
        "from": "T11n0310_120:0684a22_12",
        "context_with_next_sentence": true
    },
    {
        "source_sentence": "壽將終時有五惡相：",
        "from": "T11n0310_120:0684a23_2",
        "context_with_next_sentence": true
    },
    {
        "source_sentence": "一者清冷池沼淨如頗胝，有所觸者令人欣悅，微風輕搖雜花暉映。",
        "from": "T11n0310_120:0684a24_12",
        "context_with_next_sentence": true
    },
    {
        "source_sentence": "如此池中將欲洗沐變成脂膩，時彼天人見此相已心生怖懼，從水跳出奔走林中。",
        "from": "T11n0310_120:0684a26_10",
        "context_with_next_sentence": true
    },
    {
        "source_sentence": "時諸天女見彼惶遽，亦疾隨從止一樹下，心生憂惱喉中哽噎，同聲告言：",
        "from": "T11n0310_120:0684a28_3",
        "context_with_next_sentence": true
    },
    {
        "source_sentence": "『仁者！",
        "from": "T11n0310_120:0684a28_7",
        "context_with_next_sentence": true
    },
    {
        "source_sentence": "如何速捨我等孤居若此。",
        "from": "T11n0310_120:0684a28_18",
        "context_with_next_sentence": true
    },
    {
        "source_sentence": "』時彼天男聲漸哀切作如是言：",
        "from": "T11n0310_120:0684a29_10",
        "context_with_next_sentence": true
    },
    {
        "source_sentence": "『我從昔來未曾有此垢膩現身。",
        "from": "T11n0310_120:0684b01_5",
        "context_with_next_sentence": true
    },
    {
        "source_sentence": "』作是言已，其兩腋下忽然流汗，彼諸天女見此衰相皆即遠離。",
        "from": "T11n0310_120:0684b02_12",
        "context_with_next_sentence": true
    },
    {
        "source_sentence": "於是彼天見諸女去，憂惱喘息內增熱毒，頭上花鬘颯便萎悴，所著天衣忽復垢膩，天之床敷雜玩等物皆不愛樂。",
        "from": "T11n0310_120:0684b05_5",
        "context_with_next_sentence": true
    },
    {
        "source_sentence": "「彼諸天女覩如是相知必定死，惡聞穢氣但遙相視，發聲戀泣哽噎酸楚，歎言：",
        "from": "T11n0310_120:0684b07_15",
        "context_with_next_sentence": true
    },
    {
        "source_sentence": "『苦哉。",
        "from": "T11n0310_120:0684b07_19",
        "context_with_next_sentence": true
    },
    {
        "source_sentence": "此細軟身昔與我等遊行讌樂，於天池中猶如鴛鴦，於善法堂猶如鵝王，歡喜園中如迦蘭鳥，遊漫陀河同於香象，在波耶園及拘羅園猶如蜂王，處雜樹林如天花冠。",
        "from": "T11n0310_120:0684b11_12",
        "context_with_next_sentence": true
    },
    {
        "source_sentence": "今者云何為五衰相之所加害，捨離我等將何處去？",
        "from": "T11n0310_120:0684b12_15",
        "context_with_next_sentence": true
    },
    {
        "source_sentence": "』時彼天人聞是悲歎，復增恚惱生大怖畏，便為熱病之所纏攝，舉身枯悴眼目慞惶。",
        "from": "T11n0310_120:0684b14_13",
        "context_with_next_sentence": true
    },
    {
        "source_sentence": "猶如商人失其徒侶，猶如涉海舟船破壞，亦如有人失如意珠，又如危峯朽壞之樹，為彼猛風搖動吹擊。",
        "from": "T11n0310_120:0684b17_1",
        "context_with_next_sentence": true
    },
    {
        "source_sentence": "復如龍子為金翅鳥之所銜啄，迴惶戰懼。",
        "from": "T11n0310_120:0684b18_1",
        "context_with_next_sentence": true
    },
    {
        "source_sentence": "合掌告彼諸綵女言：",
        "from": "T11n0310_120:0684b18_10",
        "context_with_next_sentence": true
    },
    {
        "source_sentence": "『汝等進來，願能以手摩觸於我令少蘇息。",
        "from": "T11n0310_120:0684b19_9",
        "context_with_next_sentence": true
    },
    {
        "source_sentence": "』雖作是語，而諸女等但遙悲泣無有進者，各執樹枝遙擲心上，作如是言：",
        "from": "T11n0310_120:0684b21_3",
        "context_with_next_sentence": true
    },
    {
        "source_sentence": "『汝天福盡，當速生彼閻浮提中。",
        "from": "T11n0310_120:0684b21_18",
        "context_with_next_sentence": true
    },
    {
        "source_sentence": "』「於是彼天聞是言已，知被棄捨，發聲怨唱：",
        "from": "T11n0310_120:0684b22_19",
        "context_with_next_sentence": true
    },
    {
        "source_sentence": "『奇哉奈何。",
        "from": "T11n0310_120:0684b23_3",
        "context_with_next_sentence": true
    },
    {
        "source_sentence": "我於此中種種資具園苑宮殿，與諸女等眷屬纏縛。",
        "from": "T11n0310_120:0684b24_6",
        "context_with_next_sentence": true
    },
    {
        "source_sentence": "今時命終將行死路，乃何遙立但謂我言當於閻浮而受生耶？",
        "from": "T11n0310_120:0684b25_13",
        "context_with_next_sentence": true
    },
    {
        "source_sentence": "』爾時彼天作是語已，復覩常時所遊之處，念念思惟恌舉哀歎，發大聲言：",
        "from": "T11n0310_120:0684b27_8",
        "context_with_next_sentence": true
    },
    {
        "source_sentence": "『嗚呼善法堂！",
        "from": "T11n0310_120:0684b27_15",
        "context_with_next_sentence": true
    },
    {
        "source_sentence": "嗚呼歡喜園！",
        "from": "T11n0310_120:0684b28_1",
        "context_with_next_sentence": true
    },
    {
        "source_sentence": "嗚呼雜樹園！",
        "from": "T11n0310_120:0684b28_7",
        "context_with_next_sentence": true
    },
    {
        "source_sentence": "嗚呼黃毯石園！",
        "from": "T11n0310_120:0684b28_14",
        "context_with_next_sentence": true
    },
    {
        "source_sentence": "嗚呼波露沙園！",
        "from": "T11n0310_120:0684b29_1",
        "context_with_next_sentence": true
    },
    {
        "source_sentence": "嗚呼波梨耶園！",
        "from": "T11n0310_120:0684b29_8",
        "context_with_next_sentence": true
    },
    {
        "source_sentence": "嗚呼光勝園等！",
        "from": "T11n0310_120:0684b29_15",
        "context_with_next_sentence": true
    },
    {
        "source_sentence": "嗚呼縵陀大河及諸宮殿堂室樓閣！",
        "from": "T11n0310_120:0684c01_11",
        "context_with_next_sentence": true
    },
    {
        "source_sentence": "我於今時制不由己，奄相捨離從此墜落。",
        "from": "T11n0310_120:0684c02_11",
        "context_with_next_sentence": true
    },
    {
        "source_sentence": "』憂歎未終，復見諸女驚惶去來以手拭淚，歔欷諮嗟容顏怖懼。",
        "from": "T11n0310_120:0684c03_18",
        "context_with_next_sentence": true
    },
    {
        "source_sentence": "復傷怨言：",
        "from": "T11n0310_120:0684c04_4",
        "context_with_next_sentence": true
    },
    {
        "source_sentence": "『嗚呼愛者！",
        "from": "T11n0310_120:0684c04_10",
        "context_with_next_sentence": true
    },
    {
        "source_sentence": "嗚呼親者！",
        "from": "T11n0310_120:0684c04_15",
        "context_with_next_sentence": true
    },
    {
        "source_sentence": "如何見我將行死路，曾不與語。",
        "from": "T11n0310_120:0684c05_8",
        "context_with_next_sentence": true
    },
    {
        "source_sentence": "我今臨茲生死長路，不垂執別，我與汝曹不復見矣。",
        "from": "T11n0310_120:0684c06_11",
        "context_with_next_sentence": true
    },
    {
        "source_sentence": "嗚呼！",
        "from": "T11n0310_120:0684c06_14",
        "context_with_next_sentence": true
    },
    {
        "source_sentence": "我今福業盡故，見此住居謂如黑闇颯然空曠。",
        "from": "T11n0310_120:0684c07_14",
        "context_with_next_sentence": true
    },
    {
        "source_sentence": "嗚呼天樂為不奏耶？",
        "from": "T11n0310_120:0684c08_4",
        "context_with_next_sentence": true
    },
    {
        "source_sentence": "如何我今寂無所聞。",
        "from": "T11n0310_120:0684c08_13",
        "context_with_next_sentence": true
    },
    {
        "source_sentence": "嗚呼天中最為悅樂，一切諸天及乾闥婆所侍衛處，妙色堅固持金剛者，嗚呼我今豈復得見千眼之相在眾中耶？",
        "from": "T11n0310_120:0684c11_5",
        "context_with_next_sentence": true
    },
    {
        "source_sentence": "嗚呼波利耶花、拘毘羅花，在我頭上何故萎悴？",
        "from": "T11n0310_120:0684c12_6",
        "context_with_next_sentence": true
    },
    {
        "source_sentence": "』時諸天眾覩斯天人悲惱如是，悉皆憂歎。",
        "from": "T11n0310_120:0684c13_6",
        "context_with_next_sentence": true
    },
    {
        "source_sentence": "「爾時妙耳璫者，釋提桓因與諸天眾百千圍遶，并舍支夫人諸餘婇女及乾闥婆等，奏美音樂隨從遊行。",
        "from": "T11n0310_120:0684c16_6",
        "context_with_next_sentence": true
    },
    {
        "source_sentence": "見於彼天，為五衰相之所逼害將趣死路，皆生哀憐同聲歎言：",
        "from": "T11n0310_120:0684c17_14",
        "context_with_next_sentence": true
    },
    {
        "source_sentence": "『嗚呼奇哉。",
        "from": "T11n0310_120:0684c17_20",
        "context_with_next_sentence": true
    },
    {
        "source_sentence": "彼之無常無少悲愍暴惡毒害。",
        "from": "T11n0310_120:0684c18_12",
        "context_with_next_sentence": true
    },
    {
        "source_sentence": "』釋提桓因以梵音聲告彼天言：",
        "from": "T11n0310_120:0684c19_7",
        "context_with_next_sentence": true
    },
    {
        "source_sentence": "『止止。",
        "from": "T11n0310_120:0684c19_11",
        "context_with_next_sentence": true
    },
    {
        "source_sentence": "天子！",
        "from": "T11n0310_120:0684c19_14",
        "context_with_next_sentence": true
    },
    {
        "source_sentence": "我等皆當同歸斯路，勿生戀著墮於惡趣。",
        "from": "T11n0310_120:0684c20_11",
        "context_with_next_sentence": true
    },
    {
        "source_sentence": "』時諸天眾亦同告言：",
        "from": "T11n0310_120:0684c21_1",
        "context_with_next_sentence": true
    },
    {
        "source_sentence": "『仁者！",
        "from": "T11n0310_120:0684c21_5",
        "context_with_next_sentence": true
    },
    {
        "source_sentence": "應當具作諸善往生人間，一切眾生修福業地。",
        "from": "T11n0310_120:0684c22_4",
        "context_with_next_sentence": true
    },
    {
        "source_sentence": "』於是彼天聞如是言，便自思惟：",
        "from": "T11n0310_120:0684c22_19",
        "context_with_next_sentence": true
    },
    {
        "source_sentence": "『我於今時決定墜落。",
        "from": "T11n0310_120:0684c23_7",
        "context_with_next_sentence": true
    },
    {
        "source_sentence": "』合掌向彼諸來天言：",
        "from": "T11n0310_120:0684c23_17",
        "context_with_next_sentence": true
    },
    {
        "source_sentence": "『汝等諸人住天中者與我歡喜，而我於今墜落時至。",
        "from": "T11n0310_120:0684c25_1",
        "context_with_next_sentence": true
    },
    {
        "source_sentence": "』作是言已長歎瞻視，復現二相：",
        "from": "T11n0310_120:0684c25_16",
        "context_with_next_sentence": true
    },
    {
        "source_sentence": "一者眼如赤蓮花，二者身莊嚴具忽皆隱沒。",
        "from": "T11n0310_120:0684c26_14",
        "context_with_next_sentence": true
    },
    {
        "source_sentence": "其餘諸天見此之相，各持天花而散其上及奏天樂。",
        "from": "T11n0310_120:0684c27_17",
        "context_with_next_sentence": true
    },
    {
        "source_sentence": "時臨死者見餘天眾，鼓樂幡花以為贈送并相勸往，即便樂生閻浮提中，涕淚哀感自此而絕自此已後是《毘耶娑問經》下文。",
        "from": "T11n0310_120:0685a01_16",
        "context_with_next_sentence": true
    },
    {
        "source_sentence": "命盡死已，伽阿那風吹彼死天，彼風善香吹之令散。",
        "from": "T11n0310_120:0685a02_12",
        "context_with_next_sentence": true
    },
    {
        "source_sentence": "如是散已，即時遠離三十三天，不知所在無有處所，不能生他若想若知。",
        "from": "T11n0310_120:0685a04_5",
        "context_with_next_sentence": true
    },
    {
        "source_sentence": "彼既退已，生於人間在胎藏中，母則相現喜笑歌舞，心喜染欲心常歡喜，喜樂華果樹林之處，樂著種種雜色衣服，常喜飲食。",
        "from": "T11n0310_120:0685a07_2",
        "context_with_next_sentence": true
    },
    {
        "source_sentence": "雖住藏內母脇不苦，不樂邪欲，心喜善香華鬘莊嚴，臥則善夢非顛倒見。",
        "from": "T11n0310_120:0685a08_15",
        "context_with_next_sentence": true
    },
    {
        "source_sentence": "大仙當知，三十三天退生此時，住母藏中有如是相。",
        "from": "T11n0310_120:0685a09_19",
        "context_with_next_sentence": true
    },
    {
        "source_sentence": "大仙當知，其母爾時一切藏過皆悉遠離，後則出生。",
        "from": "T11n0310_120:0685a11_3",
        "context_with_next_sentence": true
    },
    {
        "source_sentence": "大仙當知，彼時童子既出生已，身分平正掌文成就可喜柔軟，腰細齒密身體柔軟，其心愛樂勝功德欲，性愛欲事心愛細衣，樂林戲處身有勝香，大富豐財金寶具足大姓種族——常行施戒欲心多者則生貧家——心喜布施不黑不白手足齊平，一切見者皆悉愛敬，性愛論議。",
        "from": "T11n0310_120:0685a17_6",
        "context_with_next_sentence": true
    },
    {
        "source_sentence": "其心柔軟少於瞋心，樂行他妻於自妻妾不生愛樂，於諸親舊兄弟眷屬心不愛戀。",
        "from": "T11n0310_120:0685a19_3",
        "context_with_next_sentence": true
    },
    {
        "source_sentence": "大仙當知，三十三天退生人中，本性如是。",
        "from": "T11n0310_120:0685a20_2",
        "context_with_next_sentence": true
    },
    {
        "source_sentence": "」世尊說已，毘耶娑仙即新經中廣博仙也，唐梵二音方言異耳一切仙眾心生歡喜，歎言善哉。",
        "from": "T11n0310_120:0685a22_10",
        "context_with_next_sentence": true
    },
    {
        "source_sentence": "比因披讀覩斯文闕，三藏泥洹詢疑無所，遂撿舊藏經內獲得《毘耶娑經》，與此梵本是同，先後譯異，兩文對勘二理無殊，故以舊文續斯新闕。",
        "from": "T11n0310_120:0685a23_38",
        "context_with_next_sentence": true
    },
    {
        "source_sentence": "後尋覽者幸無惑焉。",
        "from": "T11n0310_120:0685a23_47",
        "context_with_next_sentence": true
    },
    {
        "source_sentence": "開元戊辰歲西京崇福寺沙門智昇述記。",
        "from": "T11n0310_120:0685a24_10",
        "context_with_next_sentence": true
    },
    {
        "source_sentence": "大寶積經卷第一百二十",
        "from": "T11n0310_120:0685a25_100",
        "context_with_next_sentence": false
    }
]