[
    {
        "source_sentence": "大方廣入如來智德不思議經一",
        "from": "T10n0304_001:0924b06_0",
        "context_with_next_sentence": true
    },
    {
        "source_sentence": "卷",
        "from": "T10n0304_001:0924b07_0",
        "context_with_next_sentence": true
    },
    {
        "source_sentence": "大唐于闐三藏實叉難陀譯",
        "from": "T10n0304_001:0924b09_0",
        "context_with_next_sentence": true
    },
    {
        "source_sentence": "如是我聞：",
        "from": "T10n0304_001:0924b10_4",
        "context_with_next_sentence": true
    },
    {
        "source_sentence": "一時，佛在摩竭提國寂滅道場普光明殿，無量功德之所集起，見者靡不生大喜樂，永離一切輕毀之心。",
        "from": "T10n0304_001:0924b12_10",
        "context_with_next_sentence": true
    },
    {
        "source_sentence": "佛於其中坐寶蓮花師子之座，證淨等覺，所行無二，住佛所住，悉與一切諸佛平等，到無障礙不退轉法。",
        "from": "T10n0304_001:0924b14_16",
        "context_with_next_sentence": true
    },
    {
        "source_sentence": "一切所行，無能制伏，常作佛事，未曾休息。",
        "from": "T10n0304_001:0924b15_17",
        "context_with_next_sentence": true
    },
    {
        "source_sentence": "體法無相，住不思議，三世所生，了無差別。",
        "from": "T10n0304_001:0924b16_16",
        "context_with_next_sentence": true
    },
    {
        "source_sentence": "其身充遍一切世界，智達諸法，甞無迷惑，覺一切行，斷諸疑網，其身微妙，不可分別。",
        "from": "T10n0304_001:0924b18_14",
        "context_with_next_sentence": true
    },
    {
        "source_sentence": "到無二智究竟彼岸，為諸菩薩之所宗仰，住無差別如來解脫，入無中邊佛平等地，通達一切虛空法界，窮未來劫，常轉法輪。",
        "from": "T10n0304_001:0924b21_11",
        "context_with_next_sentence": true
    },
    {
        "source_sentence": "與大比丘眾六十二億人俱，皆悉了達諸法實相，自性平等，猶如虛空，無所依著，永離一切煩惱蓋纏。",
        "from": "T10n0304_001:0924b23_16",
        "context_with_next_sentence": true
    },
    {
        "source_sentence": "一切如來智慧方便皆能隨入，於一法中了一切法，無分別智常現在前，常勤修習趣種智道，心無退轉，皆已成就到彼岸智，隨一切境，所行方便，無不具足。",
        "from": "T10n0304_001:0924b27_7",
        "context_with_next_sentence": true
    },
    {
        "source_sentence": "其名曰舍利弗、大目揵連、摩訶迦旃延、摩訶迦葉、那提迦葉、伽耶迦葉、摩訶劫賓那、離婆多、阿㝹樓馱、須菩提、富樓那彌多羅尼子、憍梵波提、周利槃陀、財力士子、佉陀羅、商主准陀、摩訶俱絺羅、難陀、羅睺羅、阿難，如是等諸大弟子而為上首。",
        "from": "T10n0304_001:0924c03_16",
        "context_with_next_sentence": true
    },
    {
        "source_sentence": "復與六十億比丘尼俱——皆已久集清淨白法，近佛種智，了達方便，證一切法無性、無相，安住實際，解一切法無生、無滅，無所除斷，住不思議解脫三昧，隨諸眾生應可調伏，示現種種威儀色相，而於其中無所分別——其名曰：",
        "from": "T10n0304_001:0924c08_16",
        "context_with_next_sentence": true
    },
    {
        "source_sentence": "摩訶波闍波提及耶輸陀羅而為上首。",
        "from": "T10n0304_001:0924c09_11",
        "context_with_next_sentence": true
    },
    {
        "source_sentence": "復與十佛剎不可說百千億那由他微塵等菩薩摩訶薩俱，皆是一生補處，從餘方界來集於此，盡能普入十方世界，得涅槃道善方便智，安住菩薩觀察成就一切眾生方便法門，攝諸眾生，令斷一切戲論執取，了達諸法無邊無中，知諸眾生善惡業果皆不可得，亦不失壞。",
        "from": "T10n0304_001:0924c15_15",
        "context_with_next_sentence": true
    },
    {
        "source_sentence": "又能究其意樂煩惱諸根所行，具持三世如來所說諸法句義，無有忘失，通達一切有為無為、世出世法，成就三世諸佛智輪。",
        "from": "T10n0304_001:0924c18_12",
        "context_with_next_sentence": true
    },
    {
        "source_sentence": "於念念中現天宮沒、受生、出家、修行苦行、詣菩提樹、降魔成佛、轉正法輪、般涅槃相，常不厭捨一切眾生，覺悟令發大菩提心，能於一眾生心所緣境，入一切眾生心所緣境，成就自然智而受菩薩身，一切智行未曾退轉，雖常修習，而無所作。",
        "from": "T10n0304_001:0924c24_1",
        "context_with_next_sentence": true
    },
    {
        "source_sentence": "能無量劫為一眾生住世說法，護持法藏，紹諸佛種。",
        "from": "T10n0304_001:0924c25_6",
        "context_with_next_sentence": true
    },
    {
        "source_sentence": "於無佛處現佛出世如眾生數，示成正覺，得加趺坐，充遍十方，圓滿大智。",
        "from": "T10n0304_001:0924c26_19",
        "context_with_next_sentence": true
    },
    {
        "source_sentence": "嚴淨一切雜穢國土，滅除一切菩薩業障。",
        "from": "T10n0304_001:0924c27_16",
        "context_with_next_sentence": true
    },
    {
        "source_sentence": "虛空法界，一切功德皆悉具足。",
        "from": "T10n0304_001:0924c28_11",
        "context_with_next_sentence": true
    },
    {
        "source_sentence": "證法實際，無所障礙，得一切法平等智印。",
        "from": "T10n0304_001:0924c29_10",
        "context_with_next_sentence": true
    },
    {
        "source_sentence": "印知諸法，自性平等，所見所聞，如影如響。",
        "from": "T10n0304_001:0925a01_9",
        "context_with_next_sentence": true
    },
    {
        "source_sentence": "住不思議解脫三昧自在遊戲首楞嚴定，成就出生諸佛相好陀羅尼門，具三世佛清淨行願，成就普賢殊勝意樂。",
        "from": "T10n0304_001:0925a04_1",
        "context_with_next_sentence": true
    },
    {
        "source_sentence": "諸佛出世，咸詣其所，恭敬勸請。",
        "from": "T10n0304_001:0925a04_16",
        "context_with_next_sentence": true
    },
    {
        "source_sentence": "於一毛道中現一切世界，於一毛道中現於十方，始從下生，乃至最後般涅槃相。",
        "from": "T10n0304_001:0925a06_11",
        "context_with_next_sentence": true
    },
    {
        "source_sentence": "以十方一切諸佛眾會現一佛眾會；",
        "from": "T10n0304_001:0925a07_7",
        "context_with_next_sentence": true
    },
    {
        "source_sentence": "以一佛眾會，現十方一切諸佛眾會。",
        "from": "T10n0304_001:0925a08_4",
        "context_with_next_sentence": true
    },
    {
        "source_sentence": "現十方界入自身中，於自身中現一切眾生身，隨為演說無量法要。",
        "from": "T10n0304_001:0925a09_14",
        "context_with_next_sentence": true
    },
    {
        "source_sentence": "現一切佛身入一佛身，以一佛身入一切佛身；",
        "from": "T10n0304_001:0925a10_15",
        "context_with_next_sentence": true
    },
    {
        "source_sentence": "於一眾生身現無量眾生身，於一切眾生身現一眾生身；",
        "from": "T10n0304_001:0925a12_2",
        "context_with_next_sentence": true
    },
    {
        "source_sentence": "於一生身現三世生身，三世生身現一生身。",
        "from": "T10n0304_001:0925a13_2",
        "context_with_next_sentence": true
    },
    {
        "source_sentence": "現過去世入未來世，以未來世入過去世；",
        "from": "T10n0304_001:0925a14_1",
        "context_with_next_sentence": true
    },
    {
        "source_sentence": "以過去世入現在世，以現在世入過去世。",
        "from": "T10n0304_001:0925a14_19",
        "context_with_next_sentence": true
    },
    {
        "source_sentence": "於一身中入深禪定，於無量無數身起；",
        "from": "T10n0304_001:0925a15_16",
        "context_with_next_sentence": true
    },
    {
        "source_sentence": "無量無數身入深禪定，於一身起。",
        "from": "T10n0304_001:0925a16_12",
        "context_with_next_sentence": true
    },
    {
        "source_sentence": "於一佛身現一切眾生身，一切眾生身現一佛身；",
        "from": "T10n0304_001:0925a17_13",
        "context_with_next_sentence": true
    },
    {
        "source_sentence": "於眾生身現淨法身，於淨法身現眾生身。",
        "from": "T10n0304_001:0925a18_12",
        "context_with_next_sentence": true
    },
    {
        "source_sentence": "以一佛剎及莊嚴事現一切淨剎；",
        "from": "T10n0304_001:0925a19_7",
        "context_with_next_sentence": true
    },
    {
        "source_sentence": "以一切佛剎及莊嚴事現一淨剎；",
        "from": "T10n0304_001:0925a20_3",
        "context_with_next_sentence": true
    },
    {
        "source_sentence": "以十方界入一毛孔，為諸眾生顯示一切諸佛願力，普於十方隨可化度，為現無上正等菩提。",
        "from": "T10n0304_001:0925a22_5",
        "context_with_next_sentence": true
    },
    {
        "source_sentence": "於無數劫一一世界行菩薩行而無休息；",
        "from": "T10n0304_001:0925a23_4",
        "context_with_next_sentence": true
    },
    {
        "source_sentence": "於一微塵容納無邊不可稱量算數世界，令諸眾生無有迫窄。",
        "from": "T10n0304_001:0925a24_12",
        "context_with_next_sentence": true
    },
    {
        "source_sentence": "促無量不思議劫為一須臾，演一須臾為無量不思議劫。",
        "from": "T10n0304_001:0925a25_18",
        "context_with_next_sentence": true
    },
    {
        "source_sentence": "一剎那中，普於十方一切世界，隨諸眾生——卵生、胎生、濕生、化生，有形、無形、有色、無色，無足、二足、四足、多足，天龍、夜叉、乾闥婆、阿修羅、迦樓羅、緊那羅、摩睺羅伽、釋、梵、護世、人、非人等——應可調伏，為現種種威儀所行，而其身心無分別用。",
        "from": "T10n0304_001:0925b02_3",
        "context_with_next_sentence": true
    },
    {
        "source_sentence": "斯諸菩薩，皆得如是善巧方便，及餘無量阿僧祇功德。",
        "from": "T10n0304_001:0925b03_7",
        "context_with_next_sentence": true
    },
    {
        "source_sentence": "其名曰普賢菩薩、普眼菩薩、普化菩薩、普慧菩薩、普目菩薩、普光菩薩、普明菩薩、普照菩薩、普幢菩薩、普覺菩薩、大速疾菩薩、大速疾持菩薩、大神變菩薩、大神變王菩薩、大精進菩薩、大勇健菩薩、大奮迅菩薩、大奮迅力菩薩、大眾生菩薩、大香象菩薩、大月菩薩、妙月菩薩、功德月菩薩、寶月菩薩、普月菩薩、法無垢月菩薩、毘盧遮那月菩薩、名稱月菩薩、光明月菩薩、滿月菩薩、梵音菩薩、梵主雷音菩薩、地音菩薩、法界音菩薩、破一切魔音菩薩、震法鼓音菩薩、普覺音菩薩、無分別音菩薩、地上音菩薩、蔽一切聲音菩薩、平等藏菩薩、離垢藏菩薩、功德藏菩薩、光明藏菩薩、寶藏菩薩、月藏菩薩、日藏菩薩、日生藏菩薩、蓮花藏菩薩、慧藏菩薩、大慧菩薩、勝慧菩薩、名稱慧菩薩、無上慧菩薩、增長慧菩薩、無量慧菩薩、廣慧菩薩、佛慧菩薩、無盡慧菩薩、海慧菩薩、彌樓燈菩薩、大燈菩薩、法燈菩薩、照十方燈菩薩、普燈菩薩、破一切暗燈菩薩、照一切處燈菩薩、決定照燈菩薩、月燈菩薩、日燈菩薩、文殊師利菩薩、觀世音菩薩、大勢至菩薩、金剛藏菩薩、功德藏菩薩、離惡趣菩薩、藥王菩薩、藥上菩薩、雷音菩薩、花首菩薩、日光菩薩、離垢勇猛菩薩、金剛慧菩薩、滅諸蓋菩薩、降魔菩薩、寶髻菩薩、千光菩薩、降伏大魔菩薩、難見菩薩、難伏菩薩、難量菩薩、勝智菩薩、滅惡趣菩薩、彌勒菩薩，如是等菩薩摩訶薩而為上首。",
        "from": "T10n0304_001:0925c01_14",
        "context_with_next_sentence": true
    },
    {
        "source_sentence": "復有無量不可思議、不可稱量天龍、夜叉、乾闥婆、阿修羅、迦樓羅、緊那羅、摩睺羅伽、釋、梵、護世，皆從十方佛剎來集。",
        "from": "T10n0304_001:0925c04_6",
        "context_with_next_sentence": true
    },
    {
        "source_sentence": "時此世界復有百億六欲諸天、魔王、太子、商主為首，與無量諸天眷屬俱詣佛所，為見如來禮拜、供養、聽受法故。",
        "from": "T10n0304_001:0925c06_18",
        "context_with_next_sentence": true
    },
    {
        "source_sentence": "復有百億大梵天王，乃至百億色究竟天、魔醯首羅而為上首，亦與無量諸天眷屬俱詣佛所，為見如來禮拜、供養、聽受法故。",
        "from": "T10n0304_001:0925c09_14",
        "context_with_next_sentence": true
    },
    {
        "source_sentence": "復有百億八部王眾及無量人、非人、優婆塞、優婆夷等，各與眷屬俱詣佛所，為見如來禮拜、供養、聽受法故。",
        "from": "T10n0304_001:0925c12_2",
        "context_with_next_sentence": true
    },
    {
        "source_sentence": "復有一切草木、叢林、諸藥神等，及彌樓山、摩訶彌樓山、目真隣陀山、摩訶目真隣陀山、雪山、鐵圍山等一切山神；",
        "from": "T10n0304_001:0925c14_13",
        "context_with_next_sentence": true
    },
    {
        "source_sentence": "河海、陂池、國邑、聚落所有諸神，并八部眾諸宮殿神，亦與眷屬俱詣佛所，為見如來禮拜、供養、聽受法故。",
        "from": "T10n0304_001:0925c17_1",
        "context_with_next_sentence": true
    },
    {
        "source_sentence": "復有百億日月諸天，及阿那婆達多龍王，各與無量眷屬圍繞，俱詣佛所，為見如來禮拜、供養、聽受法故。",
        "from": "T10n0304_001:0925c19_9",
        "context_with_next_sentence": true
    },
    {
        "source_sentence": "是諸大眾以佛神力不相障礙，無有迫隘。",
        "from": "T10n0304_001:0925c20_7",
        "context_with_next_sentence": true
    },
    {
        "source_sentence": "爾時世尊光明顯照，蔽於眾會，猶如白月十五日滿，淨除雲翳，光明顯照，映蔽眾星，亦如須彌山王安住不動。",
        "from": "T10n0304_001:0925c22_15",
        "context_with_next_sentence": true
    },
    {
        "source_sentence": "如來光明普蔽一切釋梵諸天，高顯特尊亦復如是。",
        "from": "T10n0304_001:0925c23_18",
        "context_with_next_sentence": true
    },
    {
        "source_sentence": "爾時文殊師利童子告滅諸蓋菩薩言：",
        "from": "T10n0304_001:0925c24_15",
        "context_with_next_sentence": true
    },
    {
        "source_sentence": "「如來今者安住於此，身不動搖，汝知之乎？",
        "from": "T10n0304_001:0925c25_16",
        "context_with_next_sentence": true
    },
    {
        "source_sentence": "」彼即答言：",
        "from": "T10n0304_001:0925c26_1",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0925c26_7",
        "context_with_next_sentence": true
    },
    {
        "source_sentence": "如來今者雖在此會安住不動，有諸天人或見出家修行苦行；",
        "from": "T10n0304_001:0925c27_14",
        "context_with_next_sentence": true
    },
    {
        "source_sentence": "或見往詣菩提樹下安處道場，降伏魔怨，成等正覺，諸天龍王、夜叉、乾闥婆、阿修羅、迦樓羅、緊那羅、摩睺羅伽、釋梵、護世咸共讚言：",
        "from": "T10n0304_001:0926a01_14",
        "context_with_next_sentence": true
    },
    {
        "source_sentence": "『善哉！",
        "from": "T10n0304_001:0926a01_18",
        "context_with_next_sentence": true
    },
    {
        "source_sentence": "大師能勝怨敵！",
        "from": "T10n0304_001:0926a02_3",
        "context_with_next_sentence": true
    },
    {
        "source_sentence": "』或見釋梵、護世諸天勸請說法：",
        "from": "T10n0304_001:0926a02_18",
        "context_with_next_sentence": true
    },
    {
        "source_sentence": "或見為其說布施法；",
        "from": "T10n0304_001:0926a03_6",
        "context_with_next_sentence": true
    },
    {
        "source_sentence": "或見為說持戒、忍辱、精進、禪定、智慧、方便、力、願、智法；",
        "from": "T10n0304_001:0926a04_14",
        "context_with_next_sentence": true
    },
    {
        "source_sentence": "或見為說聲聞乘法；",
        "from": "T10n0304_001:0926a04_23",
        "context_with_next_sentence": true
    },
    {
        "source_sentence": "或見為說獨覺乘法；",
        "from": "T10n0304_001:0926a05_8",
        "context_with_next_sentence": true
    },
    {
        "source_sentence": "或見為說無上乘法；",
        "from": "T10n0304_001:0926a05_17",
        "context_with_next_sentence": true
    },
    {
        "source_sentence": "或見為說畜生、餓鬼、閻摩羅界、四天王天、三十三天，乃至梵宮受生等法；",
        "from": "T10n0304_001:0926a07_11",
        "context_with_next_sentence": true
    },
    {
        "source_sentence": "或見為說生人趣法；",
        "from": "T10n0304_001:0926a08_1",
        "context_with_next_sentence": true
    },
    {
        "source_sentence": "或見為說生轉輪王法。",
        "from": "T10n0304_001:0926a08_11",
        "context_with_next_sentence": true
    },
    {
        "source_sentence": "「又，文殊師利！",
        "from": "T10n0304_001:0926a08_19",
        "context_with_next_sentence": true
    },
    {
        "source_sentence": "於此眾中，或見如來身高一尋；",
        "from": "T10n0304_001:0926a09_11",
        "context_with_next_sentence": true
    },
    {
        "source_sentence": "或一俱盧、或二俱盧；",
        "from": "T10n0304_001:0926a10_1",
        "context_with_next_sentence": true
    },
    {
        "source_sentence": "或半由旬、或一由旬、或二由旬、或十由旬、或百或千或萬由旬，或見五萬、十萬、百萬或五百萬，乃至或見超過一切數量由旬。",
        "from": "T10n0304_001:0926a12_18",
        "context_with_next_sentence": true
    },
    {
        "source_sentence": "「或見佛身作真金色、或琉璃色、或帝青摩尼色、或大青摩尼色、或光明摩尼色、或紅蓮花摩尼色、或釋迦毘楞伽摩尼色、或金剛光明摩尼色、或天光摩尼色、或日月光摩尼色、或水精摩尼色、或頗梨摩尼色、或自在王摩尼色、或集眾光摩尼色、或師子鬘摩尼色、或師子幢摩尼色、或海住淨光摩尼色、或如意摩尼色：",
        "from": "T10n0304_001:0926a20_3",
        "context_with_next_sentence": true
    },
    {
        "source_sentence": "隨諸眾生應見如來是眾色相而調伏者，所見各殊；",
        "from": "T10n0304_001:0926a21_7",
        "context_with_next_sentence": true
    },
    {
        "source_sentence": "隨聞如來為說何法而成熟者，所聞各異；",
        "from": "T10n0304_001:0926a22_7",
        "context_with_next_sentence": true
    },
    {
        "source_sentence": "隨依何教而修行者，各如說行皆得成就。",
        "from": "T10n0304_001:0926a23_5",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926a23_11",
        "context_with_next_sentence": true
    },
    {
        "source_sentence": "設於十方無量不可思議、不可稱量世界，滿中天龍、夜叉、乾闥婆、阿修羅、迦樓羅、緊那羅、摩睺羅伽、釋、梵、護世、人、非人等，猶如竹林、甘蔗、胡麻。",
        "from": "T10n0304_001:0926a26_18",
        "context_with_next_sentence": true
    },
    {
        "source_sentence": "若諸眾生應見如來而調伏者，見佛色相各各不同，面向其前，一尋而住，為其說法，如說修行，皆得成就。",
        "from": "T10n0304_001:0926a29_2",
        "context_with_next_sentence": true
    },
    {
        "source_sentence": "如來雖作如是眾事，自然應現而無分別。",
        "from": "T10n0304_001:0926b01_1",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926b01_7",
        "context_with_next_sentence": true
    },
    {
        "source_sentence": "如滿月輪夜半之時，閻浮提中一切眾生各見月輪在其前現，是月未曾作念分別：",
        "from": "T10n0304_001:0926b03_3",
        "context_with_next_sentence": true
    },
    {
        "source_sentence": "『令諸眾生各覩我現。",
        "from": "T10n0304_001:0926b03_13",
        "context_with_next_sentence": true
    },
    {
        "source_sentence": "』法爾而有如是事起。",
        "from": "T10n0304_001:0926b04_2",
        "context_with_next_sentence": true
    },
    {
        "source_sentence": "如來亦爾，雖復普現諸眾生前，亦不分別：",
        "from": "T10n0304_001:0926b05_1",
        "context_with_next_sentence": true
    },
    {
        "source_sentence": "『令諸眾生皆得見我現前而住。",
        "from": "T10n0304_001:0926b05_15",
        "context_with_next_sentence": true
    },
    {
        "source_sentence": "』但隨眾生可調伏者，各自見佛現在其前。",
        "from": "T10n0304_001:0926b06_13",
        "context_with_next_sentence": true
    },
    {
        "source_sentence": "何以故？",
        "from": "T10n0304_001:0926b06_17",
        "context_with_next_sentence": true
    },
    {
        "source_sentence": "隨應眾生不共法故。",
        "from": "T10n0304_001:0926b07_6",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926b07_12",
        "context_with_next_sentence": true
    },
    {
        "source_sentence": "如一切眾生由上、中、下業果力故，所作諸行亦有三品。",
        "from": "T10n0304_001:0926b08_16",
        "context_with_next_sentence": true
    },
    {
        "source_sentence": "而是諸行，終不自生三種分別，但由業故，自然有是上、中、下品諸行事起。",
        "from": "T10n0304_001:0926b10_10",
        "context_with_next_sentence": true
    },
    {
        "source_sentence": "如來亦爾，由諸眾生業果力故，各自見佛，如來亦無上、中、下念，自然應現如是等事。",
        "from": "T10n0304_001:0926b12_6",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926b12_12",
        "context_with_next_sentence": true
    },
    {
        "source_sentence": "如淨頗梨置諸衣上作種種色：",
        "from": "T10n0304_001:0926b13_5",
        "context_with_next_sentence": true
    },
    {
        "source_sentence": "若在黃衣，便作黃色；",
        "from": "T10n0304_001:0926b13_15",
        "context_with_next_sentence": true
    },
    {
        "source_sentence": "在青赤衣，作青赤色，隨其所置，雖作彼色，是淨頗梨終無分別。",
        "from": "T10n0304_001:0926b15_3",
        "context_with_next_sentence": true
    },
    {
        "source_sentence": "如來亦爾，由眾生感作種種色：",
        "from": "T10n0304_001:0926b15_17",
        "context_with_next_sentence": true
    },
    {
        "source_sentence": "若諸眾生應見金色而調伏者，便見金色；",
        "from": "T10n0304_001:0926b16_15",
        "context_with_next_sentence": true
    },
    {
        "source_sentence": "若有應見琉璃、真珠、帝青、大青、集眾光摩尼、海住淨光摩尼、師子鬘摩尼、師子幢摩尼、電燈摩尼、水精摩尼是諸寶色而調伏者，便見如來作如是等眾寶色相；",
        "from": "T10n0304_001:0926b20_9",
        "context_with_next_sentence": true
    },
    {
        "source_sentence": "或有應以釋、梵、護世而調伏者，便見釋、梵、護世色相；",
        "from": "T10n0304_001:0926b21_15",
        "context_with_next_sentence": true
    },
    {
        "source_sentence": "如是乃至應以地獄、餓鬼、畜生、閻羅王處、色無色界，卵生、胎生、濕生、化生，有色、無色、有想、無想、非有想非無想，隨何趣生威儀色相而調伏者，則見如來作如是等種種色相。",
        "from": "T10n0304_001:0926b25_10",
        "context_with_next_sentence": true
    },
    {
        "source_sentence": "然佛未曾分別念言：",
        "from": "T10n0304_001:0926b26_1",
        "context_with_next_sentence": true
    },
    {
        "source_sentence": "『令此眾生，惟見金色莫見琉璃；",
        "from": "T10n0304_001:0926b26_16",
        "context_with_next_sentence": true
    },
    {
        "source_sentence": "惟見琉璃莫見帝青；",
        "from": "T10n0304_001:0926b27_5",
        "context_with_next_sentence": true
    },
    {
        "source_sentence": "如是乃至惟見師子鬘摩尼，莫見師子幢摩尼色。",
        "from": "T10n0304_001:0926b28_7",
        "context_with_next_sentence": true
    },
    {
        "source_sentence": "』雖無如是異念分別，隨一切處，自然有是諸色相現。",
        "from": "T10n0304_001:0926b29_11",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926b29_17",
        "context_with_next_sentence": true
    },
    {
        "source_sentence": "譬如出生自在摩尼王處不生諸鐵，是摩尼王終不念言：",
        "from": "T10n0304_001:0926c02_2",
        "context_with_next_sentence": true
    },
    {
        "source_sentence": "『令彼寶處但生於我，莫生於鐵。",
        "from": "T10n0304_001:0926c02_17",
        "context_with_next_sentence": true
    },
    {
        "source_sentence": "』然其寶處，鐵自不生。",
        "from": "T10n0304_001:0926c03_7",
        "context_with_next_sentence": true
    },
    {
        "source_sentence": "如來所生剎土亦爾，自無一切外道異論、諸惡賊亂、五無間罪、十不善業、非法王教，亦無一切日月、諸天及摩尼寶、火、電等光，及以須臾日月歲數，除佛變現化諸眾生，雖有所現而無分別。",
        "from": "T10n0304_001:0926c07_10",
        "context_with_next_sentence": true
    },
    {
        "source_sentence": "由眾生故，自然有是種種事起。",
        "from": "T10n0304_001:0926c08_4",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926c08_10",
        "context_with_next_sentence": true
    },
    {
        "source_sentence": "譬如大青摩尼寶光，觸者皆作大青寶色，而寶終無異念分別；",
        "from": "T10n0304_001:0926c09_16",
        "context_with_next_sentence": true
    },
    {
        "source_sentence": "如來亦爾，觸佛作意所緣光者，靡不皆成一切智色。",
        "from": "T10n0304_001:0926c11_1",
        "context_with_next_sentence": true
    },
    {
        "source_sentence": "然佛亦無異念分別，自然而有如是事起。",
        "from": "T10n0304_001:0926c11_19",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926c12_5",
        "context_with_next_sentence": true
    },
    {
        "source_sentence": "如善磨瑩大琉璃寶，隨於其邊安置種種手、足、頭、頸眾莊嚴具，以寶威力，彼莊嚴具莫不明顯；",
        "from": "T10n0304_001:0926c14_6",
        "context_with_next_sentence": true
    },
    {
        "source_sentence": "如來亦爾，隨其所行威儀住處有修行者，以佛威力，令其所行皆自增勝。",
        "from": "T10n0304_001:0926c16_1",
        "context_with_next_sentence": true
    },
    {
        "source_sentence": "然佛未曾動念分別，自然而有如是事起。",
        "from": "T10n0304_001:0926c16_19",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926c17_5",
        "context_with_next_sentence": true
    },
    {
        "source_sentence": "如眾卉木依地而住各得增長，然地了無種種分別；",
        "from": "T10n0304_001:0926c18_7",
        "context_with_next_sentence": true
    },
    {
        "source_sentence": "如來亦爾，令諸眾生一切善根，依如來住各得增長，而實曾無異念分別，自然而有如是事起。",
        "from": "T10n0304_001:0926c20_10",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0926c20_16",
        "context_with_next_sentence": true
    },
    {
        "source_sentence": "譬如大雲普覆一切草木叢林，等澍甘雨，隨一味水所及之處，令諸草木皆得增長，種種色味差別不同，彼雲未曾有所分別，自然有是種種相異。",
        "from": "T10n0304_001:0926c24_1",
        "context_with_next_sentence": true
    },
    {
        "source_sentence": "如來亦爾，興正覺雲遍覆一切，隨諸眾生先所積集種種善根、種種願樂、種種信解、種種解脫，等澍法雨，令諸眾生一切善根，隨其勢力各得增長，如來亦不分別念言：",
        "from": "T10n0304_001:0926c27_16",
        "context_with_next_sentence": true
    },
    {
        "source_sentence": "『我當令是眾生善根生聲聞智；",
        "from": "T10n0304_001:0926c28_10",
        "context_with_next_sentence": true
    },
    {
        "source_sentence": "我當令是眾生善根生獨覺智；",
        "from": "T10n0304_001:0926c29_5",
        "context_with_next_sentence": true
    },
    {
        "source_sentence": "我當令是眾生善根生如來智；",
        "from": "T10n0304_001:0926c29_18",
        "context_with_next_sentence": true
    },
    {
        "source_sentence": "我當令是眾生善根生四天王天、三十三天，如是乃至淨居等天；",
        "from": "T10n0304_001:0927a02_8",
        "context_with_next_sentence": true
    },
    {
        "source_sentence": "我當令是眾生善根，得作國王，及與人中種種生處。",
        "from": "T10n0304_001:0927a03_12",
        "context_with_next_sentence": true
    },
    {
        "source_sentence": "』然佛雖無種種分別，隨諸眾生所集善根，願樂等力，自然有是種種事起，由佛已捨一切處著、無分別故。",
        "from": "T10n0304_001:0927a05_19",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927a06_5",
        "context_with_next_sentence": true
    },
    {
        "source_sentence": "如日纔現，放無量億百千光明，破閻浮提一切黑暗，是日雖復不分別言『我當破暗』，自然而有破暗事生。",
        "from": "T10n0304_001:0927a08_12",
        "context_with_next_sentence": true
    },
    {
        "source_sentence": "如來日輪亦復如是，出世間已，放無量億智慧光明，滅除世間諸見黑暗，除佛威力示現成熟諸眾生者，如來雖不分別念言：",
        "from": "T10n0304_001:0927a11_7",
        "context_with_next_sentence": true
    },
    {
        "source_sentence": "『令眾生見，現破當破。",
        "from": "T10n0304_001:0927a11_18",
        "context_with_next_sentence": true
    },
    {
        "source_sentence": "』於一切處，自然有此種種事起，由佛已捨一切處著、無分別故。",
        "from": "T10n0304_001:0927a13_6",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927a13_12",
        "context_with_next_sentence": true
    },
    {
        "source_sentence": "譬如幻師幻作眾像，雖有種種形類不同，幻無分別，不可稱說；",
        "from": "T10n0304_001:0927a14_18",
        "context_with_next_sentence": true
    },
    {
        "source_sentence": "無起無盡、無字無聲、無有方所、無體無相，不可思議；",
        "from": "T10n0304_001:0927a16_2",
        "context_with_next_sentence": true
    },
    {
        "source_sentence": "無二無行、無等無對，但由幻師現是眾相。",
        "from": "T10n0304_001:0927a17_1",
        "context_with_next_sentence": true
    },
    {
        "source_sentence": "如來亦爾，由眾生故，入於種種威儀行處，一切皆見。",
        "from": "T10n0304_001:0927a18_4",
        "context_with_next_sentence": true
    },
    {
        "source_sentence": "然實如來不可稱說、無起無盡、無字無聲、無有方所、無性無相、無二無行，等真法界非可觸對。",
        "from": "T10n0304_001:0927a20_7",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927a20_13",
        "context_with_next_sentence": true
    },
    {
        "source_sentence": "譬如日映須彌山故，四洲眾生或見初出、或見日中、或見漸暮、或見初沒、或見夜半、或見漸曙；",
        "from": "T10n0304_001:0927a22_16",
        "context_with_next_sentence": true
    },
    {
        "source_sentence": "但一日輪，隨四天下諸眾生見各各不同。",
        "from": "T10n0304_001:0927a23_12",
        "context_with_next_sentence": true
    },
    {
        "source_sentence": "日無分別，但由山蔽，自然四洲所見各異。",
        "from": "T10n0304_001:0927a24_12",
        "context_with_next_sentence": true
    },
    {
        "source_sentence": "如來亦爾，於一眾會，或見如來將成正覺、已成正覺；",
        "from": "T10n0304_001:0927a25_16",
        "context_with_next_sentence": true
    },
    {
        "source_sentence": "將入涅槃、已入涅槃；",
        "from": "T10n0304_001:0927a26_6",
        "context_with_next_sentence": true
    },
    {
        "source_sentence": "或見成佛已經十年，乃至已經不可說劫；",
        "from": "T10n0304_001:0927a27_4",
        "context_with_next_sentence": true
    },
    {
        "source_sentence": "或見涅槃已經十年，乃至已經百千億劫；",
        "from": "T10n0304_001:0927a28_3",
        "context_with_next_sentence": true
    },
    {
        "source_sentence": "或見如來一十、二十，或四十年在世說法；",
        "from": "T10n0304_001:0927a29_2",
        "context_with_next_sentence": true
    },
    {
        "source_sentence": "或見法住，或見法滅。",
        "from": "T10n0304_001:0927a29_12",
        "context_with_next_sentence": true
    },
    {
        "source_sentence": "然佛曾無異念分別，由眾生故，自然有是種種事起。",
        "from": "T10n0304_001:0927b01_15",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927b01_21",
        "context_with_next_sentence": true
    },
    {
        "source_sentence": "譬如大風吹閻浮提，一切草木枝葉紛亂，東西南北或靡或起，草木終無種種分別，但由風故，種種相生。",
        "from": "T10n0304_001:0927b04_7",
        "context_with_next_sentence": true
    },
    {
        "source_sentence": "如來亦爾，常無分別，由眾生力，於念念中，見有如是無量眾行威儀相起，乃至作意，緣諸眾生，令爾所劫，得斷地獄、畜生、餓鬼、閻羅等趣。",
        "from": "T10n0304_001:0927b07_9",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927b07_15",
        "context_with_next_sentence": true
    },
    {
        "source_sentence": "如來成就如是無量微妙功德。",
        "from": "T10n0304_001:0927b08_6",
        "context_with_next_sentence": true
    },
    {
        "source_sentence": "」「文殊師利！",
        "from": "T10n0304_001:0927b08_13",
        "context_with_next_sentence": true
    },
    {
        "source_sentence": "如來作意一念所緣，諸大菩薩無量百千那由他劫住不思議解脫三昧，不能知其功德邊際。",
        "from": "T10n0304_001:0927b10_13",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927b10_19",
        "context_with_next_sentence": true
    },
    {
        "source_sentence": "譬如日輪從大海出，住虛空中，放無量億那由他光，遍照一切城邑聚落，破大黑暗，銷涸洿池，增長一切草木叢林，悉令成熟，發起一切所作事業，光影普入諸河池中，而常未曾離於本事。",
        "from": "T10n0304_001:0927b15_3",
        "context_with_next_sentence": true
    },
    {
        "source_sentence": "是日雖無種種分別，自然而有是等事現。",
        "from": "T10n0304_001:0927b16_2",
        "context_with_next_sentence": true
    },
    {
        "source_sentence": "如來亦爾，出諸有海，住法虛空，放無量億智慧光明，遍照十方一切世界，滅諸眾生無明翳膜，枯竭一切煩惱濁流，令諸眾生善根福慧增長成熟。",
        "from": "T10n0304_001:0927b19_7",
        "context_with_next_sentence": true
    },
    {
        "source_sentence": "雖同一時現是眾事，亦常湛然本處不動，由佛已離念想分別，自然應現是諸相故。",
        "from": "T10n0304_001:0927b21_5",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927b22_5",
        "context_with_next_sentence": true
    },
    {
        "source_sentence": "若有善男子、善女人，於恒河沙劫，以天上味及天妙衣，施十方界微塵等一切諸佛及聲聞眾。",
        "from": "T10n0304_001:0927b24_5",
        "context_with_next_sentence": true
    },
    {
        "source_sentence": "彼佛滅後，為一一佛遍滿十方一一世界，造十方界微塵等塔。",
        "from": "T10n0304_001:0927b25_12",
        "context_with_next_sentence": true
    },
    {
        "source_sentence": "其塔皆是閻浮檀金，電光摩尼互相間錯，集眾光寶，周圍欄楯，寶幢遐建，寶鈴流響，蛇衛栴檀以為塗香，覆以自在摩尼王網。",
        "from": "T10n0304_001:0927b28_10",
        "context_with_next_sentence": true
    },
    {
        "source_sentence": "其上復有天寶蓋雲、寶幡幢雲、妙花香雲、摩尼王雲、如意珠雲，徘徊散空滿三千界。",
        "from": "T10n0304_001:0927c01_7",
        "context_with_next_sentence": true
    },
    {
        "source_sentence": "日日三時，如是供養，經恒沙劫，兼復教化無數眾生。",
        "from": "T10n0304_001:0927c02_11",
        "context_with_next_sentence": true
    },
    {
        "source_sentence": "如是供養，不如有人聞此入如來智德不思議境界法門，心生信解，其福過彼無量阿僧祇。",
        "from": "T10n0304_001:0927c04_12",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0927c04_18",
        "context_with_next_sentence": true
    },
    {
        "source_sentence": "若有菩薩信解此法，則速成滿菩薩摩訶薩無量億那由他諸波羅蜜，證入無量億那由他地，背捨無量億那由他生死，了知無量億那由他諸佛神通，破無量阿僧祇我慢山，倒無量阿僧祇慳嫉幢，竭無量阿僧祇愛河，渡無量阿僧祇生死海，斷無量阿僧祇魔網，掩蔽一切日月、釋、梵、護世威光。",
        "from": "T10n0304_001:0927c11_12",
        "context_with_next_sentence": true
    },
    {
        "source_sentence": "從一佛剎至一佛剎，能救地獄、餓鬼、畜生、閻羅王界諸苦眾生。",
        "from": "T10n0304_001:0927c12_19",
        "context_with_next_sentence": true
    },
    {
        "source_sentence": "常得親近諸佛菩薩，具足成就海印三昧、持一切法三昧、法自在三昧、諸相莊嚴三昧、寶生三昧、安樂三昧、蓮花莊嚴三昧、虛空藏三昧、隨入世間三昧、妙法花三昧、境界自在三昧、大奮迅三昧、虛空心三昧、師子奮迅三昧、日燈三昧、無量旋三昧、澍甘露三昧、金剛幢三昧、如金剛三昧、金剛齊三昧、地持三昧、須彌燈三昧、須彌幢三昧、寶藏三昧、心自在三昧、一切眾生心自在三昧、增長一切行三昧、深密方便三昧、種種辯才三昧、無能見三昧、了諸法三昧、遊戲三昧、出生一切神通三昧、降魔三昧、現一切色相三昧、一切色最勝三昧、觀身三昧、具一切行三昧、智燈三昧、菩提光三昧、樂說辯才三昧、入一切功德三昧、說諸法實相三昧、寂靜神通三昧、首楞嚴三昧、海潮三昧；",
        "from": "T10n0304_001:0927c28_6",
        "context_with_next_sentence": true
    },
    {
        "source_sentence": "又得無量佛身相陀羅尼、大智陀羅尼、淨音陀羅尼、無盡篋陀羅尼、無量旋陀羅尼、海印陀羅尼、入決定辯才陀羅尼、諸佛住持陀羅尼；",
        "from": "T10n0304_001:0928a02_6",
        "context_with_next_sentence": true
    },
    {
        "source_sentence": "又得隨順一切眾生，殊勝行一切法，無師智斷一切法疑，得佛神通，具菩薩行善巧方便。",
        "from": "T10n0304_001:0928a04_6",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0928a04_12",
        "context_with_next_sentence": true
    },
    {
        "source_sentence": "譬如須彌山王，高顯秀麗，映蔽餘山；",
        "from": "T10n0304_001:0928a05_8",
        "context_with_next_sentence": true
    },
    {
        "source_sentence": "菩薩信解此法門者，功德嚴淨，蔽諸眾生一切善根，亦復如是。",
        "from": "T10n0304_001:0928a06_17",
        "context_with_next_sentence": true
    },
    {
        "source_sentence": "」爾時文殊師利告滅諸蓋菩薩言：",
        "from": "T10n0304_001:0928a07_13",
        "context_with_next_sentence": true
    },
    {
        "source_sentence": "「佛子！",
        "from": "T10n0304_001:0928a07_17",
        "context_with_next_sentence": true
    },
    {
        "source_sentence": "復更有餘勝法。",
        "from": "T10n0304_001:0928a08_4",
        "context_with_next_sentence": true
    },
    {
        "source_sentence": "若諸菩薩能信解者，便得成就餘勝功德。",
        "from": "T10n0304_001:0928a09_3",
        "context_with_next_sentence": true
    },
    {
        "source_sentence": "」滅諸蓋菩薩聞是說已，復白文殊師利言：",
        "from": "T10n0304_001:0928a10_2",
        "context_with_next_sentence": true
    },
    {
        "source_sentence": "「若有菩薩信解五法，則能除此勝法得餘無量殊勝功德。",
        "from": "T10n0304_001:0928a11_7",
        "context_with_next_sentence": true
    },
    {
        "source_sentence": "何等為五？",
        "from": "T10n0304_001:0928a11_12",
        "context_with_next_sentence": true
    },
    {
        "source_sentence": "一者，信解一切諸法不生不滅，不可稱說，無比無對；",
        "from": "T10n0304_001:0928a12_16",
        "context_with_next_sentence": true
    },
    {
        "source_sentence": "二者，信解如來無功用、無分別，入過閻浮提微塵等威儀行處，剎那剎那常起不絕；",
        "from": "T10n0304_001:0928a14_13",
        "context_with_next_sentence": true
    },
    {
        "source_sentence": "三者，信解釋迦如來往昔教化蘇陀婆王，但為成熟諸眾生故，然實已於恒河沙劫久成正覺。",
        "from": "T10n0304_001:0928a16_15",
        "context_with_next_sentence": true
    },
    {
        "source_sentence": "四者，信解釋迦如來示然燈佛授記已來乃至成佛，於是中間修菩薩行，而實已於無量劫來成等正覺，住佛境界。",
        "from": "T10n0304_001:0928a19_8",
        "context_with_next_sentence": true
    },
    {
        "source_sentence": "五者，信解釋迦如來現託王宮，釋種被害，但為成熟諸眾生故，而實已於無量劫來成等正覺。",
        "from": "T10n0304_001:0928a21_9",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0928a21_15",
        "context_with_next_sentence": true
    },
    {
        "source_sentence": "菩薩若能於此五種生信解者，則能除此勝法，更得成就餘勝功德。",
        "from": "T10n0304_001:0928a23_5",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0928a23_11",
        "context_with_next_sentence": true
    },
    {
        "source_sentence": "若善男子、善女人，於恒河沙劫，日日以天百味飲食及天妙衣，施十方界微塵等諸阿羅漢、具六神通、八解脫者，所得功德，不如有人於一日中，但以飲食施一獨覺，其福勝彼阿僧祇倍。",
        "from": "T10n0304_001:0928a27_13",
        "context_with_next_sentence": true
    },
    {
        "source_sentence": "「又，文殊師利！",
        "from": "T10n0304_001:0928a27_21",
        "context_with_next_sentence": true
    },
    {
        "source_sentence": "若善男子、善女人，遍十方界為阿僧祇辟支佛等，造十方界微塵等精舍，一一皆以閻浮檀金所成，摩尼為柱，階陛欄楯、樓閣戶牖，咸以眾寶種種莊嚴，施大寶帳，塗妙栴檀；",
        "from": "T10n0304_001:0928b02_17",
        "context_with_next_sentence": true
    },
    {
        "source_sentence": "日日以天百味飲食及天妙衣恭敬供養，於恒沙劫，不如有人或聞佛名、或世尊名、或如來名、或一切智名，所得功德復過於彼阿僧祇倍。",
        "from": "T10n0304_001:0928b06_1",
        "context_with_next_sentence": true
    },
    {
        "source_sentence": "況以彩畫、或以泥塐作如來像，觀見之者，福又過彼阿僧祇倍。",
        "from": "T10n0304_001:0928b07_10",
        "context_with_next_sentence": true
    },
    {
        "source_sentence": "況以燈油、香花、伎樂種種供養，福又過彼阿僧祇倍。",
        "from": "T10n0304_001:0928b08_14",
        "context_with_next_sentence": true
    },
    {
        "source_sentence": "何況有能於佛法中，下至一日護持一戒，福轉過彼阿僧祇倍。",
        "from": "T10n0304_001:0928b10_4",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0928b10_10",
        "context_with_next_sentence": true
    },
    {
        "source_sentence": "若有善男子、善女人於恒河沙劫，日日以天百味飲食及天妙衣，供十方界微塵等諸佛菩薩及聲聞眾；",
        "from": "T10n0304_001:0928b12_14",
        "context_with_next_sentence": true
    },
    {
        "source_sentence": "諸佛滅後，一一皆起十方界微塵等塔，一一塔量遍四天下，形製奇妙，眾寶莊嚴，幡蓋、伎樂，諸供養具，逾勝於前，雖諸功德皆悉具足，未能信解此法門者，不如有人能信解是入如來智德不思議境界法門，乃至以一摶食施於畜生，其福過彼阿僧祇倍。",
        "from": "T10n0304_001:0928b18_11",
        "context_with_next_sentence": true
    },
    {
        "source_sentence": "「文殊師利！",
        "from": "T10n0304_001:0928b18_17",
        "context_with_next_sentence": true
    },
    {
        "source_sentence": "若有菩薩信解此經，如其所說供養諸佛，有餘菩薩聞已歡喜，生淨信心，從坐而起合掌作禮，隨其所堪修行供養，福又過彼阿僧祇倍，是人不久得佛智故。",
        "from": "T10n0304_001:0928b22_10",
        "context_with_next_sentence": true
    },
    {
        "source_sentence": "」說是經時，彼諸比丘及菩薩眾，一切世間天、人、阿修羅等，歡喜信受，作禮奉行。",
        "from": "T10n0304_001:0928b24_6",
        "context_with_next_sentence": true
    },
    {
        "source_sentence": "大方廣入如來智德不思議經",
        "from": "T10n0304_001:0928b25_100",
        "context_with_next_sentence": false
    }
]