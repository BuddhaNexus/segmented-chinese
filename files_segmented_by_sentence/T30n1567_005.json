[
    {
        "source_sentence": "大乘中觀釋論卷第五",
        "from": "T30n1567_005:0146a03_0",
        "context_with_next_sentence": true
    },
    {
        "source_sentence": "安慧菩薩造",
        "from": "T30n1567_005:0146a05_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T30n1567_005:0146a06_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯6 觀染法染者品觀染法染者品第六復次有異宗言：",
        "from": "T30n1567_005:0146a09_6",
        "context_with_next_sentence": true
    },
    {
        "source_sentence": "於勝義諦中諸界處等性與無性有所知解，由彼雜染成其有性。",
        "from": "T30n1567_005:0146a10_15",
        "context_with_next_sentence": true
    },
    {
        "source_sentence": "如佛所言：",
        "from": "T30n1567_005:0146a11_1",
        "context_with_next_sentence": true
    },
    {
        "source_sentence": "染者著染法故，行自損害、行他損害、行俱損害。",
        "from": "T30n1567_005:0146a12_2",
        "context_with_next_sentence": true
    },
    {
        "source_sentence": "如是乃至癡者著於癡法，其義亦然。",
        "from": "T30n1567_005:0146a12_18",
        "context_with_next_sentence": true
    },
    {
        "source_sentence": "論者言：",
        "from": "T30n1567_005:0146a13_3",
        "context_with_next_sentence": true
    },
    {
        "source_sentence": "此中非無雜染道理，雖有如幻，謂以無實染等體故，但以行聚所成，世俗言說，非勝義諦。",
        "from": "T30n1567_005:0146a15_3",
        "context_with_next_sentence": true
    },
    {
        "source_sentence": "何所以邪？",
        "from": "T30n1567_005:0146a15_8",
        "context_with_next_sentence": true
    },
    {
        "source_sentence": "此言染法，染者為先有邪？",
        "from": "T30n1567_005:0146a15_20",
        "context_with_next_sentence": true
    },
    {
        "source_sentence": "為後有邪？",
        "from": "T30n1567_005:0146a16_4",
        "context_with_next_sentence": true
    },
    {
        "source_sentence": "為染者染法俱時起邪？",
        "from": "T30n1567_005:0146a16_14",
        "context_with_next_sentence": true
    },
    {
        "source_sentence": "三皆不然。",
        "from": "T30n1567_005:0146a16_19",
        "context_with_next_sentence": true
    },
    {
        "source_sentence": "是故頌言：",
        "from": "T30n1567_005:0146a17_4",
        "context_with_next_sentence": true
    },
    {
        "source_sentence": "「若先有染者，　　後有其染法；",
        "from": "T30n1567_005:0146a18_14",
        "context_with_next_sentence": true
    },
    {
        "source_sentence": "云何離染法，　　而有染者生？",
        "from": "T30n1567_005:0146a19_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146a20_2",
        "context_with_next_sentence": true
    },
    {
        "source_sentence": "此說畢竟應知此義遮其所離，若染法無體，染者亦然。",
        "from": "T30n1567_005:0146a21_7",
        "context_with_next_sentence": true
    },
    {
        "source_sentence": "止其所作，非熟無果有果成熟，其義可見。",
        "from": "T30n1567_005:0146a22_6",
        "context_with_next_sentence": true
    },
    {
        "source_sentence": "若離染法有染者成，如是乃應別有染法，此即染者因染法得。",
        "from": "T30n1567_005:0146a23_13",
        "context_with_next_sentence": true
    },
    {
        "source_sentence": "若爾云何染者有故染法即成？",
        "from": "T30n1567_005:0146a24_7",
        "context_with_next_sentence": true
    },
    {
        "source_sentence": "染法有故染者即成，然後起染，此義顯明。",
        "from": "T30n1567_005:0146a25_7",
        "context_with_next_sentence": true
    },
    {
        "source_sentence": "如果成熟，若有愛境即染法成，若無愛境云何有染？",
        "from": "T30n1567_005:0146a26_11",
        "context_with_next_sentence": true
    },
    {
        "source_sentence": "應當止遣安立過失。",
        "from": "T30n1567_005:0146a27_1",
        "context_with_next_sentence": true
    },
    {
        "source_sentence": "此中亦非先有染者後起染法。",
        "from": "T30n1567_005:0146a27_14",
        "context_with_next_sentence": true
    },
    {
        "source_sentence": "故頌遣言：",
        "from": "T30n1567_005:0146a28_4",
        "context_with_next_sentence": true
    },
    {
        "source_sentence": "「有染者復染，　　云何當可得？",
        "from": "T30n1567_005:0146a29_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146b01_2",
        "context_with_next_sentence": true
    },
    {
        "source_sentence": "所依染法無體性故，如已成熟。",
        "from": "T30n1567_005:0146b01_16",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0146b02_1",
        "context_with_next_sentence": true
    },
    {
        "source_sentence": "「若有若無染，　　染者亦復然。",
        "from": "T30n1567_005:0146b03_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146b04_2",
        "context_with_next_sentence": true
    },
    {
        "source_sentence": "若先有染者、後有染法，即一切處如染法體，是故先無染者道理。",
        "from": "T30n1567_005:0146b05_11",
        "context_with_next_sentence": true
    },
    {
        "source_sentence": "令為證成此義，是故頌言：",
        "from": "T30n1567_005:0146b06_11",
        "context_with_next_sentence": true
    },
    {
        "source_sentence": "「染者先有染，　　離染者染成。",
        "from": "T30n1567_005:0146b07_14",
        "context_with_next_sentence": true
    },
    {
        "source_sentence": "」釋曰。",
        "from": "T30n1567_005:0146b08_2",
        "context_with_next_sentence": true
    },
    {
        "source_sentence": "染法若無愛體可作，是中其或見有所成，此非道理。",
        "from": "T30n1567_005:0146b09_6",
        "context_with_next_sentence": true
    },
    {
        "source_sentence": "有異宗言：",
        "from": "T30n1567_005:0146b10_4",
        "context_with_next_sentence": true
    },
    {
        "source_sentence": "離彼染者別有染法，離彼染法染者可立。",
        "from": "T30n1567_005:0146b11_3",
        "context_with_next_sentence": true
    },
    {
        "source_sentence": "論者言：",
        "from": "T30n1567_005:0146b12_3",
        "context_with_next_sentence": true
    },
    {
        "source_sentence": "若離染法得有染者，此中非有。",
        "from": "T30n1567_005:0146b12_17",
        "context_with_next_sentence": true
    },
    {
        "source_sentence": "何所以邪？",
        "from": "T30n1567_005:0146b13_2",
        "context_with_next_sentence": true
    },
    {
        "source_sentence": "若先有染法、後有染者，即離染者乃有染法。",
        "from": "T30n1567_005:0146b14_2",
        "context_with_next_sentence": true
    },
    {
        "source_sentence": "此中染法不有，即無愛境能成染法道理，以愛境後有故。",
        "from": "T30n1567_005:0146b15_8",
        "context_with_next_sentence": true
    },
    {
        "source_sentence": "由如是故，若離自性別因染者得有染法，即彼染法因染者得。",
        "from": "T30n1567_005:0146b16_15",
        "context_with_next_sentence": true
    },
    {
        "source_sentence": "若爾即非愛境能成染法，以愛境居後故，所成不可得。",
        "from": "T30n1567_005:0146b18_1",
        "context_with_next_sentence": true
    },
    {
        "source_sentence": "若如此者，豈非過邪？",
        "from": "T30n1567_005:0146b18_11",
        "context_with_next_sentence": true
    },
    {
        "source_sentence": "亦非先有染法後成染者。",
        "from": "T30n1567_005:0146b19_2",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0146b20_4",
        "context_with_next_sentence": true
    },
    {
        "source_sentence": "「有染復染者，　　亦云何當得？",
        "from": "T30n1567_005:0146b21_14",
        "context_with_next_sentence": true
    },
    {
        "source_sentence": "」問曰：",
        "from": "T30n1567_005:0146b22_2",
        "context_with_next_sentence": true
    },
    {
        "source_sentence": "或離染法有其染者，既有對待過失，此中染法染者二法同起而可成邪？",
        "from": "T30n1567_005:0146b23_13",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_005:0146b24_4",
        "context_with_next_sentence": true
    },
    {
        "source_sentence": "「如是若同生，　　亦復非道理；",
        "from": "T30n1567_005:0146b25_14",
        "context_with_next_sentence": true
    },
    {
        "source_sentence": "染法染者二，　　此當云何用？",
        "from": "T30n1567_005:0146b26_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146b27_2",
        "context_with_next_sentence": true
    },
    {
        "source_sentence": "謂以染法染者二相離性互有所違，若法未生二俱無性，若法已生所作無體，但由愛境所成染法故有染者。",
        "from": "T30n1567_005:0146b29_10",
        "context_with_next_sentence": true
    },
    {
        "source_sentence": "而彼愛境及所起染法悉亦止遣。",
        "from": "T30n1567_005:0146c01_6",
        "context_with_next_sentence": true
    },
    {
        "source_sentence": "問曰：",
        "from": "T30n1567_005:0146c01_9",
        "context_with_next_sentence": true
    },
    {
        "source_sentence": "彼染法染者為一性可合邪？",
        "from": "T30n1567_005:0146c02_2",
        "context_with_next_sentence": true
    },
    {
        "source_sentence": "為異性合邪？",
        "from": "T30n1567_005:0146c02_8",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_005:0146c03_4",
        "context_with_next_sentence": true
    },
    {
        "source_sentence": "「彼染法染者，　　非一性有合。",
        "from": "T30n1567_005:0146c04_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146c05_2",
        "context_with_next_sentence": true
    },
    {
        "source_sentence": "此何所以？",
        "from": "T30n1567_005:0146c05_7",
        "context_with_next_sentence": true
    },
    {
        "source_sentence": "非彼一性而可合故，若有二法合即極成。",
        "from": "T30n1567_005:0146c06_5",
        "context_with_next_sentence": true
    },
    {
        "source_sentence": "此中應知，是提婆達多起染，不復為彼提婆達多染者之因。",
        "from": "T30n1567_005:0146c07_11",
        "context_with_next_sentence": true
    },
    {
        "source_sentence": "彼若說合，此非道理。",
        "from": "T30n1567_005:0146c08_2",
        "context_with_next_sentence": true
    },
    {
        "source_sentence": "復次異性亦不可合，故頌遣言：",
        "from": "T30n1567_005:0146c09_13",
        "context_with_next_sentence": true
    },
    {
        "source_sentence": "「異性若有合，　　云何當可得？",
        "from": "T30n1567_005:0146c10_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146c11_2",
        "context_with_next_sentence": true
    },
    {
        "source_sentence": "異法異性若有合者，彼即相違而非一處。",
        "from": "T30n1567_005:0146c12_1",
        "context_with_next_sentence": true
    },
    {
        "source_sentence": "有二法生道理可得，後當止遣。",
        "from": "T30n1567_005:0146c12_15",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0146c13_4",
        "context_with_next_sentence": true
    },
    {
        "source_sentence": "「若一性可合，　　離伴亦應合。",
        "from": "T30n1567_005:0146c14_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146c15_2",
        "context_with_next_sentence": true
    },
    {
        "source_sentence": "此言合者，同體為義。",
        "from": "T30n1567_005:0146c15_12",
        "context_with_next_sentence": true
    },
    {
        "source_sentence": "凡一性者，即是因義。",
        "from": "T30n1567_005:0146c16_1",
        "context_with_next_sentence": true
    },
    {
        "source_sentence": "若此一性定有合者，如前所說提婆達多合義應見，是故無一性因可合道理。",
        "from": "T30n1567_005:0146c17_15",
        "context_with_next_sentence": true
    },
    {
        "source_sentence": "雖於一性因無合可成，然若止其合義，應知有過。",
        "from": "T30n1567_005:0146c18_18",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0146c19_4",
        "context_with_next_sentence": true
    },
    {
        "source_sentence": "「異性若有合，　　離伴亦應合。",
        "from": "T30n1567_005:0146c20_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146c21_2",
        "context_with_next_sentence": true
    },
    {
        "source_sentence": "此中所說，譬如瓶衣，彼等異性而不能合。",
        "from": "T30n1567_005:0146c22_1",
        "context_with_next_sentence": true
    },
    {
        "source_sentence": "若立合者，非有異性相合因故，如前即有對待過失。",
        "from": "T30n1567_005:0146c23_4",
        "context_with_next_sentence": true
    },
    {
        "source_sentence": "異性若合有所得者，彼非異性亦應得合，此豈無過？",
        "from": "T30n1567_005:0146c24_8",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0146c25_4",
        "context_with_next_sentence": true
    },
    {
        "source_sentence": "「若異性有合，　　染染者何用？",
        "from": "T30n1567_005:0146c26_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0146c27_2",
        "context_with_next_sentence": true
    },
    {
        "source_sentence": "此中說合，無合道理。",
        "from": "T30n1567_005:0146c27_12",
        "context_with_next_sentence": true
    },
    {
        "source_sentence": "何所以邪？",
        "from": "T30n1567_005:0146c27_17",
        "context_with_next_sentence": true
    },
    {
        "source_sentence": "如是二法各各已成別別自體，即無別法為所成義。",
        "from": "T30n1567_005:0146c28_18",
        "context_with_next_sentence": true
    },
    {
        "source_sentence": "是中亦無所成可得，故知異性無有詮表。",
        "from": "T30n1567_005:0146c29_17",
        "context_with_next_sentence": true
    },
    {
        "source_sentence": "若計異性得有合者，故頌遣言：",
        "from": "T30n1567_005:0147a02_4",
        "context_with_next_sentence": true
    },
    {
        "source_sentence": "「若染染者二，　　各各自體成；",
        "from": "T30n1567_005:0147a03_14",
        "context_with_next_sentence": true
    },
    {
        "source_sentence": "是二若有合，　　前亦應得合。",
        "from": "T30n1567_005:0147a04_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147a05_2",
        "context_with_next_sentence": true
    },
    {
        "source_sentence": "而彼二法，汝今云何此說得成？",
        "from": "T30n1567_005:0147a05_16",
        "context_with_next_sentence": true
    },
    {
        "source_sentence": "各各體故。",
        "from": "T30n1567_005:0147a06_1",
        "context_with_next_sentence": true
    },
    {
        "source_sentence": "若或染法染者是二，汝以何義分別二法各各自體令成其合？",
        "from": "T30n1567_005:0147a07_8",
        "context_with_next_sentence": true
    },
    {
        "source_sentence": "論中言或者，此說合義。",
        "from": "T30n1567_005:0147a07_19",
        "context_with_next_sentence": true
    },
    {
        "source_sentence": "若起分別時虛無果利，彼等自體無所成性。",
        "from": "T30n1567_005:0147a08_18",
        "context_with_next_sentence": true
    },
    {
        "source_sentence": "若言合者，是中染者無有少分染法可作染法，亦非染者可有。",
        "from": "T30n1567_005:0147a10_8",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0147a11_4",
        "context_with_next_sentence": true
    },
    {
        "source_sentence": "「異相不成合，　　汝欲求成合；",
        "from": "T30n1567_005:0147a12_14",
        "context_with_next_sentence": true
    },
    {
        "source_sentence": "合相若已成，　　復欲成其異。",
        "from": "T30n1567_005:0147a13_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147a14_2",
        "context_with_next_sentence": true
    },
    {
        "source_sentence": "合性不成，彼義極成。",
        "from": "T30n1567_005:0147a14_12",
        "context_with_next_sentence": true
    },
    {
        "source_sentence": "一法異性合不可得，異性極成不成合義，故無染法染者二法同時。",
        "from": "T30n1567_005:0147a16_2",
        "context_with_next_sentence": true
    },
    {
        "source_sentence": "或復次第異性可生，亦復更互相離性故，由是此中無合道理。",
        "from": "T30n1567_005:0147a17_10",
        "context_with_next_sentence": true
    },
    {
        "source_sentence": "今此觀察如汝意欲，何等異性次第可起？",
        "from": "T30n1567_005:0147a18_8",
        "context_with_next_sentence": true
    },
    {
        "source_sentence": "或復同時。",
        "from": "T30n1567_005:0147a18_13",
        "context_with_next_sentence": true
    },
    {
        "source_sentence": "今為證成此義，故頌遣言：",
        "from": "T30n1567_005:0147a19_11",
        "context_with_next_sentence": true
    },
    {
        "source_sentence": "「如是染染者，　　非合不合成；",
        "from": "T30n1567_005:0147a20_14",
        "context_with_next_sentence": true
    },
    {
        "source_sentence": "諸法亦如染，　　非合不合成。",
        "from": "T30n1567_005:0147a21_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147a22_2",
        "context_with_next_sentence": true
    },
    {
        "source_sentence": "此中云何？",
        "from": "T30n1567_005:0147a22_7",
        "context_with_next_sentence": true
    },
    {
        "source_sentence": "所謂非唯染法染者非合不合，諸法亦然。",
        "from": "T30n1567_005:0147a23_6",
        "context_with_next_sentence": true
    },
    {
        "source_sentence": "7 觀有為品1觀有為品第七之一復次或有人言：",
        "from": "T30n1567_005:0147a25_6",
        "context_with_next_sentence": true
    },
    {
        "source_sentence": "勝義諦中有彼貪等諸雜染法，以有為故，譬如眼等。",
        "from": "T30n1567_005:0147a26_11",
        "context_with_next_sentence": true
    },
    {
        "source_sentence": "論者言：",
        "from": "T30n1567_005:0147a27_3",
        "context_with_next_sentence": true
    },
    {
        "source_sentence": "若如是說，遍所成故，立喻不正。",
        "from": "T30n1567_005:0147a27_18",
        "context_with_next_sentence": true
    },
    {
        "source_sentence": "何以故？",
        "from": "T30n1567_005:0147a28_1",
        "context_with_next_sentence": true
    },
    {
        "source_sentence": "勝義諦中若有眼等，應有生等有為諸相。",
        "from": "T30n1567_005:0147a28_19",
        "context_with_next_sentence": true
    },
    {
        "source_sentence": "若其無者如兔角等，亦應有彼有為諸相。",
        "from": "T30n1567_005:0147a29_17",
        "context_with_next_sentence": true
    },
    {
        "source_sentence": "是故有為諸相，於勝義諦中決定不成，云何生等有為諸相而可成立？",
        "from": "T30n1567_005:0147b02_9",
        "context_with_next_sentence": true
    },
    {
        "source_sentence": "此中應問：",
        "from": "T30n1567_005:0147b03_4",
        "context_with_next_sentence": true
    },
    {
        "source_sentence": "彼生等法增上所作，是有為耶？",
        "from": "T30n1567_005:0147b03_18",
        "context_with_next_sentence": true
    },
    {
        "source_sentence": "是無為耶？",
        "from": "T30n1567_005:0147b04_3",
        "context_with_next_sentence": true
    },
    {
        "source_sentence": "二俱不然。",
        "from": "T30n1567_005:0147b04_8",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_005:0147b05_4",
        "context_with_next_sentence": true
    },
    {
        "source_sentence": "「若生是有為，　　即應有三相。",
        "from": "T30n1567_005:0147b06_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147b07_2",
        "context_with_next_sentence": true
    },
    {
        "source_sentence": "譬如能相，此中有為能相如是，不然云何有為諸相？",
        "from": "T30n1567_005:0147b08_5",
        "context_with_next_sentence": true
    },
    {
        "source_sentence": "此中所說二法和合三相遍行故。",
        "from": "T30n1567_005:0147b09_1",
        "context_with_next_sentence": true
    },
    {
        "source_sentence": "此中三相亦悉止遣彼法自相。",
        "from": "T30n1567_005:0147b09_14",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0147b10_4",
        "context_with_next_sentence": true
    },
    {
        "source_sentence": "「若生是無為，　　不作有為相。",
        "from": "T30n1567_005:0147b11_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147b12_2",
        "context_with_next_sentence": true
    },
    {
        "source_sentence": "如是所成應當遮遣安立過失。",
        "from": "T30n1567_005:0147b12_15",
        "context_with_next_sentence": true
    },
    {
        "source_sentence": "何以故？",
        "from": "T30n1567_005:0147b12_19",
        "context_with_next_sentence": true
    },
    {
        "source_sentence": "無為自體亦無性故，譬如滅法。",
        "from": "T30n1567_005:0147b13_13",
        "context_with_next_sentence": true
    },
    {
        "source_sentence": "此如是決定，有如是過失。",
        "from": "T30n1567_005:0147b14_5",
        "context_with_next_sentence": true
    },
    {
        "source_sentence": "如是住與無常，餘法亦然，皆同生法。",
        "from": "T30n1567_005:0147b15_2",
        "context_with_next_sentence": true
    },
    {
        "source_sentence": "論者言：",
        "from": "T30n1567_005:0147b16_3",
        "context_with_next_sentence": true
    },
    {
        "source_sentence": "相者即是理法，執持為性。",
        "from": "T30n1567_005:0147b16_15",
        "context_with_next_sentence": true
    },
    {
        "source_sentence": "如是所說，云何生等為復相離有彼業用而可轉耶？",
        "from": "T30n1567_005:0147b17_16",
        "context_with_next_sentence": true
    },
    {
        "source_sentence": "或不離耶？",
        "from": "T30n1567_005:0147b18_3",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0147b19_4",
        "context_with_next_sentence": true
    },
    {
        "source_sentence": "「生等三法離，　　即無相業用。",
        "from": "T30n1567_005:0147b20_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147b21_2",
        "context_with_next_sentence": true
    },
    {
        "source_sentence": "云何生等有為諸法次第可轉？",
        "from": "T30n1567_005:0147b21_15",
        "context_with_next_sentence": true
    },
    {
        "source_sentence": "若法體未生，即住滅二法不能為彼作有為相，以未生故，是即能相無所詮表。",
        "from": "T30n1567_005:0147b23_11",
        "context_with_next_sentence": true
    },
    {
        "source_sentence": "若法自體畢竟已滅，即能相無體故無生住二法，以彼滅法自無性故。",
        "from": "T30n1567_005:0147b25_3",
        "context_with_next_sentence": true
    },
    {
        "source_sentence": "已生即無住，無住即無生滅亦無性。",
        "from": "T30n1567_005:0147b25_19",
        "context_with_next_sentence": true
    },
    {
        "source_sentence": "若言無常隨逐住法，即不能作有為之相。",
        "from": "T30n1567_005:0147b26_17",
        "context_with_next_sentence": true
    },
    {
        "source_sentence": "故《百論》頌言：",
        "from": "T30n1567_005:0147b27_7",
        "context_with_next_sentence": true
    },
    {
        "source_sentence": "「住何有滅相？",
        "from": "T30n1567_005:0147b28_6",
        "context_with_next_sentence": true
    },
    {
        "source_sentence": "　　無常何有住？",
        "from": "T30n1567_005:0147b28_14",
        "context_with_next_sentence": true
    },
    {
        "source_sentence": "若先有住法，　　後不復應有。",
        "from": "T30n1567_005:0147b29_13",
        "context_with_next_sentence": true
    },
    {
        "source_sentence": "若常有無常，　　有住不有常；",
        "from": "T30n1567_005:0147c01_13",
        "context_with_next_sentence": true
    },
    {
        "source_sentence": "或先有其常，　　後即不有常。",
        "from": "T30n1567_005:0147c02_13",
        "context_with_next_sentence": true
    },
    {
        "source_sentence": "無常與住同，　　若有其體者，",
        "from": "T30n1567_005:0147c03_0",
        "context_with_next_sentence": true
    },
    {
        "source_sentence": "有常即邪妄，　　或有住亦妄。",
        "from": "T30n1567_005:0147c04_13",
        "context_with_next_sentence": true
    },
    {
        "source_sentence": "」頌意如是。",
        "from": "T30n1567_005:0147c05_4",
        "context_with_next_sentence": true
    },
    {
        "source_sentence": "若有為法不相離者，云何以一物體於一時中而得和合？",
        "from": "T30n1567_005:0147c06_9",
        "context_with_next_sentence": true
    },
    {
        "source_sentence": "故頌遣言：",
        "from": "T30n1567_005:0147c07_4",
        "context_with_next_sentence": true
    },
    {
        "source_sentence": "「不於一時中，　　生住滅和合。",
        "from": "T30n1567_005:0147c08_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147c09_2",
        "context_with_next_sentence": true
    },
    {
        "source_sentence": "以互相違故。",
        "from": "T30n1567_005:0147c09_8",
        "context_with_next_sentence": true
    },
    {
        "source_sentence": "或有人言：",
        "from": "T30n1567_005:0147c10_4",
        "context_with_next_sentence": true
    },
    {
        "source_sentence": "有彼同種因性一時可生，或復次第所作得成。",
        "from": "T30n1567_005:0147c11_5",
        "context_with_next_sentence": true
    },
    {
        "source_sentence": "論者言：",
        "from": "T30n1567_005:0147c12_3",
        "context_with_next_sentence": true
    },
    {
        "source_sentence": "此復云何？",
        "from": "T30n1567_005:0147c12_8",
        "context_with_next_sentence": true
    },
    {
        "source_sentence": "或復於彼有體中得耶？",
        "from": "T30n1567_005:0147c12_18",
        "context_with_next_sentence": true
    },
    {
        "source_sentence": "或離能相所相有所得耶？",
        "from": "T30n1567_005:0147c13_9",
        "context_with_next_sentence": true
    },
    {
        "source_sentence": "若有體得者，非於有體中有實體性同生可得，亦非所作別有其因。",
        "from": "T30n1567_005:0147c15_1",
        "context_with_next_sentence": true
    },
    {
        "source_sentence": "若或無體，此即亦無同生可有，是故體中無有如是決定生等如生自相，亦復云何次第可成？",
        "from": "T30n1567_005:0147c17_3",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_005:0147c18_4",
        "context_with_next_sentence": true
    },
    {
        "source_sentence": "「生住滅諸相，　　別有有為相；",
        "from": "T30n1567_005:0147c19_14",
        "context_with_next_sentence": true
    },
    {
        "source_sentence": "有即是無窮，　　無即非有為。",
        "from": "T30n1567_005:0147c20_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0147c21_2",
        "context_with_next_sentence": true
    },
    {
        "source_sentence": "若離生等別有生法而可成者，彼即定有異法可立。",
        "from": "T30n1567_005:0147c22_5",
        "context_with_next_sentence": true
    },
    {
        "source_sentence": "如是乃有無窮之過，有為無為之相故非和合。",
        "from": "T30n1567_005:0147c23_6",
        "context_with_next_sentence": true
    },
    {
        "source_sentence": "復次犢子部師言：",
        "from": "T30n1567_005:0147c24_7",
        "context_with_next_sentence": true
    },
    {
        "source_sentence": "生等諸法雖是有為，云何可說為無窮耶？",
        "from": "T30n1567_005:0147c25_6",
        "context_with_next_sentence": true
    },
    {
        "source_sentence": "彼宗頌言：",
        "from": "T30n1567_005:0147c26_4",
        "context_with_next_sentence": true
    },
    {
        "source_sentence": "「生生之所生，　　唯生於本生；",
        "from": "T30n1567_005:0147c27_14",
        "context_with_next_sentence": true
    },
    {
        "source_sentence": "本生之所生，　　復生於生生。",
        "from": "T30n1567_005:0147c28_13",
        "context_with_next_sentence": true
    },
    {
        "source_sentence": "」此頌意者，諸法生時并法自體有十五法共成生法，即彼如是有生住異滅諸法具足。",
        "from": "T30n1567_005:0148a01_17",
        "context_with_next_sentence": true
    },
    {
        "source_sentence": "此如是法無有差別，若差別分別者有十五法，所謂：",
        "from": "T30n1567_005:0148a03_2",
        "context_with_next_sentence": true
    },
    {
        "source_sentence": "一生；",
        "from": "T30n1567_005:0148a03_5",
        "context_with_next_sentence": true
    },
    {
        "source_sentence": "二住；",
        "from": "T30n1567_005:0148a03_8",
        "context_with_next_sentence": true
    },
    {
        "source_sentence": "三滅；",
        "from": "T30n1567_005:0148a03_11",
        "context_with_next_sentence": true
    },
    {
        "source_sentence": "四若是白法，即正解脫生；",
        "from": "T30n1567_005:0148a04_1",
        "context_with_next_sentence": true
    },
    {
        "source_sentence": "五若是黑法，即邪解脫生；",
        "from": "T30n1567_005:0148a04_13",
        "context_with_next_sentence": true
    },
    {
        "source_sentence": "六若非出離法，即非出離法生；",
        "from": "T30n1567_005:0148a05_6",
        "context_with_next_sentence": true
    },
    {
        "source_sentence": "七若是出離法，即出離法生；",
        "from": "T30n1567_005:0148a05_19",
        "context_with_next_sentence": true
    },
    {
        "source_sentence": "八生生；",
        "from": "T30n1567_005:0148a06_3",
        "context_with_next_sentence": true
    },
    {
        "source_sentence": "九住住；",
        "from": "T30n1567_005:0148a06_7",
        "context_with_next_sentence": true
    },
    {
        "source_sentence": "十滅滅；",
        "from": "T30n1567_005:0148a06_11",
        "context_with_next_sentence": true
    },
    {
        "source_sentence": "十一正解脫眷屬；",
        "from": "T30n1567_005:0148a06_19",
        "context_with_next_sentence": true
    },
    {
        "source_sentence": "十二邪解脫眷屬；",
        "from": "T30n1567_005:0148a07_6",
        "context_with_next_sentence": true
    },
    {
        "source_sentence": "十三非出離法眷屬；",
        "from": "T30n1567_005:0148a07_15",
        "context_with_next_sentence": true
    },
    {
        "source_sentence": "十四出離法眷屬。",
        "from": "T30n1567_005:0148a08_4",
        "context_with_next_sentence": true
    },
    {
        "source_sentence": "除本生自體成十四法，若并本生法總成十五。",
        "from": "T30n1567_005:0148a09_5",
        "context_with_next_sentence": true
    },
    {
        "source_sentence": "生生及本生，二法為始意，為此中生生所生唯本生生，更無別法本生所生還生生生，如是乃生諸餘法等，此即不墮無窮之過。",
        "from": "T30n1567_005:0148a12_3",
        "context_with_next_sentence": true
    },
    {
        "source_sentence": "論者言：",
        "from": "T30n1567_005:0148a13_3",
        "context_with_next_sentence": true
    },
    {
        "source_sentence": "如是所說皆非道理。",
        "from": "T30n1567_005:0148a13_12",
        "context_with_next_sentence": true
    },
    {
        "source_sentence": "故頌破言：",
        "from": "T30n1567_005:0148a14_4",
        "context_with_next_sentence": true
    },
    {
        "source_sentence": "「若謂是生生，　　能生於本生；",
        "from": "T30n1567_005:0148a15_14",
        "context_with_next_sentence": true
    },
    {
        "source_sentence": "生生從本生，　　何能生本生？",
        "from": "T30n1567_005:0148a16_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0148a17_2",
        "context_with_next_sentence": true
    },
    {
        "source_sentence": "自體如是，無有性故。",
        "from": "T30n1567_005:0148a17_12",
        "context_with_next_sentence": true
    },
    {
        "source_sentence": "次頌破言：",
        "from": "T30n1567_005:0148a18_4",
        "context_with_next_sentence": true
    },
    {
        "source_sentence": "「若謂是本生，　　能生於生生；",
        "from": "T30n1567_005:0148a19_14",
        "context_with_next_sentence": true
    },
    {
        "source_sentence": "本生從彼生，　　何能生生生？",
        "from": "T30n1567_005:0148a20_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0148a21_2",
        "context_with_next_sentence": true
    },
    {
        "source_sentence": "自體如是，無有性故。",
        "from": "T30n1567_005:0148a21_12",
        "context_with_next_sentence": true
    },
    {
        "source_sentence": "又復有言：",
        "from": "T30n1567_005:0148a22_4",
        "context_with_next_sentence": true
    },
    {
        "source_sentence": "生生生時即當能生，以無別故。",
        "from": "T30n1567_005:0148a22_18",
        "context_with_next_sentence": true
    },
    {
        "source_sentence": "次頌破言：",
        "from": "T30n1567_005:0148a23_4",
        "context_with_next_sentence": true
    },
    {
        "source_sentence": "「若謂生生時，　　能生本生者；",
        "from": "T30n1567_005:0148a24_14",
        "context_with_next_sentence": true
    },
    {
        "source_sentence": "生生若未生，　　何能生本生？",
        "from": "T30n1567_005:0148a25_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_005:0148a26_2",
        "context_with_next_sentence": true
    },
    {
        "source_sentence": "生生若未生，生時即無體，無體即不生，有何力能能生本生？",
        "from": "T30n1567_005:0148a27_8",
        "context_with_next_sentence": true
    },
    {
        "source_sentence": "若無力能，即無詮表。",
        "from": "T30n1567_005:0148a27_18",
        "context_with_next_sentence": true
    },
    {
        "source_sentence": "大乘中觀釋論卷第五",
        "from": "T30n1567_005:0148a28_100",
        "context_with_next_sentence": false
    }
]