[
    {
        "source_sentence": "卷二之上",
        "from": "T36n1741_02a:1021a03_0",
        "context_with_next_sentence": true
    },
    {
        "source_sentence": "大唐北京李通玄撰",
        "from": "T36n1741_02a:1021a05_0",
        "context_with_next_sentence": true
    },
    {
        "source_sentence": "第十善財入位契真門者，自三有為城郭一",
        "from": "T36n1741_02a:1021a06_0",
        "context_with_next_sentence": true
    },
    {
        "source_sentence": "段頌三十四行經，善財說頌，歎三有苦及諸法分。",
        "from": "T36n1741_02a:1021a08_2",
        "context_with_next_sentence": true
    },
    {
        "source_sentence": "第二爾時文殊師利菩薩如象王迴已下一段長行及頌，是文殊師利讚歎善財能發菩提之心，及令不厭生死苦，令具足普賢行分。",
        "from": "T36n1741_02a:1021a11_2",
        "context_with_next_sentence": true
    },
    {
        "source_sentence": "第三爾時文殊師利說頌已下至辭退南行，此一段長行經，是文殊師利歎善財發菩提心，及示善知識分。",
        "from": "T36n1741_02a:1021a13_11",
        "context_with_next_sentence": true
    },
    {
        "source_sentence": "第四南行向勝樂國，是善財求善知識分。",
        "from": "T36n1741_02a:1021a14_10",
        "context_with_next_sentence": true
    },
    {
        "source_sentence": "從此已下至經末，通文殊師利，總有五十三箇善知識。",
        "from": "T36n1741_02a:1021a15_14",
        "context_with_next_sentence": true
    },
    {
        "source_sentence": "五十箇以明十住、十行、十迴向、十地及等覺位，各有十箇善知識為本位，通有五十人。",
        "from": "T36n1741_02a:1021a17_13",
        "context_with_next_sentence": true
    },
    {
        "source_sentence": "自文殊、彌勒、普賢三箇，以為佛果理智大用，而與五位中五十箇法門而作因果理智體用。",
        "from": "T36n1741_02a:1021a19_13",
        "context_with_next_sentence": true
    },
    {
        "source_sentence": "五十箇昇進位中，常有此根本智，無相法身簡擇妙慧，普賢差別智中萬行以為因果。",
        "from": "T36n1741_02a:1021a21_12",
        "context_with_next_sentence": true
    },
    {
        "source_sentence": "一一位中皆有此三法，以成因果。",
        "from": "T36n1741_02a:1021a22_9",
        "context_with_next_sentence": true
    },
    {
        "source_sentence": "因中有五十，果中有五十，都為一百。",
        "from": "T36n1741_02a:1021a23_6",
        "context_with_next_sentence": true
    },
    {
        "source_sentence": "重因果五位，常以十波羅蜜以為昇進之行，名為一百一十。",
        "from": "T36n1741_02a:1021a24_12",
        "context_with_next_sentence": true
    },
    {
        "source_sentence": "此十波羅蜜，常以根本智、無相法身、普賢萬行以為體用故。",
        "from": "T36n1741_02a:1021a25_19",
        "context_with_next_sentence": true
    },
    {
        "source_sentence": "如修行者未發心時無始正使無明，十住初發心見道一時總斷，習氣煩惱漸漸微薄，佛果方終節級次第。",
        "from": "T36n1741_02a:1021a28_7",
        "context_with_next_sentence": true
    },
    {
        "source_sentence": "後五十箇善知識自有次第。",
        "from": "T36n1741_02a:1021a29_1",
        "context_with_next_sentence": true
    },
    {
        "source_sentence": "如十住初心，妙峯山頂至第三住，一向緣真心多，以三箇比丘表之。",
        "from": "T36n1741_02a:1021b01_11",
        "context_with_next_sentence": true
    },
    {
        "source_sentence": "從第三住至第六住海幢比丘，以明迴彼緣真心多，事須了俗。",
        "from": "T36n1741_02a:1021b02_19",
        "context_with_next_sentence": true
    },
    {
        "source_sentence": "以彌伽長者、解脫長者，一居市肆、一以禪門，并海幢比丘一人，共表世間撓處是淨，并學字智名句、世間萬境總是解脫。",
        "from": "T36n1741_02a:1021b05_13",
        "context_with_next_sentence": true
    },
    {
        "source_sentence": "以此三人二俗士一比丘表法，始明六波羅蜜具足，方明出世間及世間解脫。",
        "from": "T36n1741_02a:1021b07_8",
        "context_with_next_sentence": true
    },
    {
        "source_sentence": "從此二種解脫之後，以第七方便行，恒處生死，長養大慈大悲，不厭生死，念苦眾生，兼修智業。",
        "from": "T36n1741_02a:1021b09_13",
        "context_with_next_sentence": true
    },
    {
        "source_sentence": "至第八住，方一分世間淨智中無功智成，方以滿願優婆夷、仙人毘目瞿沙表之，以明智悲之位。",
        "from": "T36n1741_02a:1021b11_15",
        "context_with_next_sentence": true
    },
    {
        "source_sentence": "第七第八令成一體智悲圓滿門，以二位同住海潮處。",
        "from": "T36n1741_02a:1021b13_1",
        "context_with_next_sentence": true
    },
    {
        "source_sentence": "第九以明八住智淨無畏，獲不死之神，以能同邪見等外道同行，引彼邪流令歸正見。",
        "from": "T36n1741_02a:1021b14_18",
        "context_with_next_sentence": true
    },
    {
        "source_sentence": "五熱炙身、火焰連天，刀山無際，登刀山入火聚等，以勝熱婆羅門表之。",
        "from": "T36n1741_02a:1021b16_11",
        "context_with_next_sentence": true
    },
    {
        "source_sentence": "第十和會十住，一終智慈圓滿之行，如師子幢王女慈行表之。",
        "from": "T36n1741_02a:1021b17_18",
        "context_with_next_sentence": true
    },
    {
        "source_sentence": "師子幢王是智，女是慈悲，以為所表。",
        "from": "T36n1741_02a:1021b18_16",
        "context_with_next_sentence": true
    },
    {
        "source_sentence": "第七滿願優婆夷，梵云休捨，始從方便行入於生死長養慈悲，猶存染習，故以優婆夷表之。",
        "from": "T36n1741_02a:1021b20_18",
        "context_with_next_sentence": true
    },
    {
        "source_sentence": "至第十住中，以明從智行悲而無染習，即以師子幢王童女表之。",
        "from": "T36n1741_02a:1021b22_7",
        "context_with_next_sentence": true
    },
    {
        "source_sentence": "以修行五位生熟智慈不同，事須於一乘佛果理智體用，十住、十行、十迴向、十地、等覺之位重重逆順，五十度鍊治，始得智慈眾藝，萬事方終、功終行滿也。",
        "from": "T36n1741_02a:1021b25_17",
        "context_with_next_sentence": true
    },
    {
        "source_sentence": "若也直求一解脫出世之理，一法總無，同聲聞二乘小道，不可號為人天之師。",
        "from": "T36n1741_02a:1021b27_12",
        "context_with_next_sentence": true
    },
    {
        "source_sentence": "若也欲求無上佛乘一切智乘，即處生死不出不沒，大智大悲眾藝須明，不可將無智無知是佛也。",
        "from": "T36n1741_02a:1021b29_16",
        "context_with_next_sentence": true
    },
    {
        "source_sentence": "經云「佛以法為身，通達一切法。",
        "from": "T36n1741_02a:1021c01_12",
        "context_with_next_sentence": true
    },
    {
        "source_sentence": "」以明無不知無不解是佛法身也。",
        "from": "T36n1741_02a:1021c02_6",
        "context_with_next_sentence": true
    },
    {
        "source_sentence": "如是五位五十箇行門，一百一十重因果，總根本智文殊、普賢為體用，故以文殊妙慧善簡諸法，以普賢差別智以明知一切眾生根器而與同行，以根本智號之為佛，恒無造作，自體如空，不屬三世，無古今始末之性，同於世間無量劫。",
        "from": "T36n1741_02a:1021c07_13",
        "context_with_next_sentence": true
    },
    {
        "source_sentence": "然智無有時，始終不異、行果不遷、處世不污，以根本智為萬行之體。",
        "from": "T36n1741_02a:1021c09_4",
        "context_with_next_sentence": true
    },
    {
        "source_sentence": "為此一乘法門，以根本智為佛果，以明智為初發心，以明一生成佛，以為此五位中修行之果，以同此教行之法也。",
        "from": "T36n1741_02a:1021c11_15",
        "context_with_next_sentence": true
    },
    {
        "source_sentence": "以根本智相應，無古今多少劫生，故見一切眾生本性無生也，總一生也。",
        "from": "T36n1741_02a:1021c13_9",
        "context_with_next_sentence": true
    },
    {
        "source_sentence": "如今見道，共過去未來諸佛一時成佛，即如彌勒樓閣中，現三世劫總在今時，以智境界法如是故。",
        "from": "T36n1741_02a:1021c15_13",
        "context_with_next_sentence": true
    },
    {
        "source_sentence": "令發心者，會此智業亦復如是，不見多生，名初發菩提心。",
        "from": "T36n1741_02a:1021c16_19",
        "context_with_next_sentence": true
    },
    {
        "source_sentence": "於智境中，無三世古今時分等量，是法本如是故。",
        "from": "T36n1741_02a:1021c18_2",
        "context_with_next_sentence": true
    },
    {
        "source_sentence": "妄見多少是妄，是識業、是生死、是執障、是邪見，從正不可從邪也。",
        "from": "T36n1741_02a:1021c19_13",
        "context_with_next_sentence": true
    },
    {
        "source_sentence": "是故此五十箇善知識，為昇進之行。",
        "from": "T36n1741_02a:1021c20_9",
        "context_with_next_sentence": true
    },
    {
        "source_sentence": "文殊、普賢、彌勒，為五十位中理智體用之因果，始終不離此三世法也。",
        "from": "T36n1741_02a:1021c22_2",
        "context_with_next_sentence": true
    },
    {
        "source_sentence": "成一百一十之法門，如前所述。",
        "from": "T36n1741_02a:1021c22_16",
        "context_with_next_sentence": true
    },
    {
        "source_sentence": "已前四段已明勸歎善財能發菩提心，及正示善知識所在。",
        "from": "T36n1741_02a:1021c24_3",
        "context_with_next_sentence": true
    },
    {
        "source_sentence": "已下明善財辭退，趣求入正及菩薩行。",
        "from": "T36n1741_02a:1021c25_1",
        "context_with_next_sentence": true
    },
    {
        "source_sentence": "十住門此已下一段，明入初發心住。",
        "from": "T36n1741_02a:1021c25_17",
        "context_with_next_sentence": true
    },
    {
        "source_sentence": "於十住中初門，以檀波羅蜜為主，餘九為伴。",
        "from": "T36n1741_02a:1021c26_15",
        "context_with_next_sentence": true
    },
    {
        "source_sentence": "南方有國名曰勝樂者，南者為正，為明為日，為虛無、為文章，離法心，以明心達虛無，其智慧文章，心自然明白，即正慧現前。",
        "from": "T36n1741_02a:1021c29_11",
        "context_with_next_sentence": true
    },
    {
        "source_sentence": "是故禮佛，先稱南無，即東方為首，以東方春生發明，萬物生之首故，為法事之首也。",
        "from": "T36n1741_02a:1022a02_9",
        "context_with_next_sentence": true
    },
    {
        "source_sentence": "以南為法門為正，為虛無為正慧，是以先稱。",
        "from": "T36n1741_02a:1022a03_9",
        "context_with_next_sentence": true
    },
    {
        "source_sentence": "以東方為萬物生發明之首，是以為法事之首故。",
        "from": "T36n1741_02a:1022a04_11",
        "context_with_next_sentence": true
    },
    {
        "source_sentence": "是以木貫日為東字，以木生明故。",
        "from": "T36n1741_02a:1022a05_7",
        "context_with_next_sentence": true
    },
    {
        "source_sentence": "以木字管十方諸法，南方亦管十方之法。",
        "from": "T36n1741_02a:1022a06_5",
        "context_with_next_sentence": true
    },
    {
        "source_sentence": "以十下八為木字，以東方為青龍為智，以普賢菩薩在東方表之。",
        "from": "T36n1741_02a:1022a07_14",
        "context_with_next_sentence": true
    },
    {
        "source_sentence": "觀世音是慈悲，位在西方表之，以西為金，為白虎、為殺害，以表慈悲之法，在殺害惡趣行之。",
        "from": "T36n1741_02a:1022a09_17",
        "context_with_next_sentence": true
    },
    {
        "source_sentence": "是故十迴向位中，和會智悲二門。",
        "from": "T36n1741_02a:1022a10_12",
        "context_with_next_sentence": true
    },
    {
        "source_sentence": "觀世音在金剛山之西阿，正趣菩薩從東方而至，同會而見。",
        "from": "T36n1741_02a:1022a11_19",
        "context_with_next_sentence": true
    },
    {
        "source_sentence": "正趣表智、觀音表悲，皆取方像，表之法故。",
        "from": "T36n1741_02a:1022a12_19",
        "context_with_next_sentence": true
    },
    {
        "source_sentence": "然一方法，即十方遍也。",
        "from": "T36n1741_02a:1022a13_9",
        "context_with_next_sentence": true
    },
    {
        "source_sentence": "今且略述東方之義少分，以明表法不可廣言。",
        "from": "T36n1741_02a:1022a14_10",
        "context_with_next_sentence": true
    },
    {
        "source_sentence": "以木字表智滿十方，橫通竪徹，通含八卦之法總在其中，通上下二方法，為智滿十方法也，少一法不名圓智。",
        "from": "T36n1741_02a:1022a16_19",
        "context_with_next_sentence": true
    },
    {
        "source_sentence": "且如東方為震卦，震為木、為長男、為音聲為號令，即十方總通遍。",
        "from": "T36n1741_02a:1022a18_9",
        "context_with_next_sentence": true
    },
    {
        "source_sentence": "且如音聲語言出於口，口為兌。",
        "from": "T36n1741_02a:1022a19_3",
        "context_with_next_sentence": true
    },
    {
        "source_sentence": "巽為言說風教，離為文章、為心、為目、為虛無。",
        "from": "T36n1741_02a:1022a20_3",
        "context_with_next_sentence": true
    },
    {
        "source_sentence": "乾為圓淨。",
        "from": "T36n1741_02a:1022a20_8",
        "context_with_next_sentence": true
    },
    {
        "source_sentence": "坤為眾信順、為腹。",
        "from": "T36n1741_02a:1022a20_17",
        "context_with_next_sentence": true
    },
    {
        "source_sentence": "坎為水、為玄武、為姦邪，是智者之所治。",
        "from": "T36n1741_02a:1022a21_14",
        "context_with_next_sentence": true
    },
    {
        "source_sentence": "艮為山、為小男、為童蒙、為止。",
        "from": "T36n1741_02a:1022a22_8",
        "context_with_next_sentence": true
    },
    {
        "source_sentence": "上方為天，含容萬像。",
        "from": "T36n1741_02a:1022a22_18",
        "context_with_next_sentence": true
    },
    {
        "source_sentence": "是故十信位中，上方世界名平等，佛號觀察智，以表根本智以虛空為體。",
        "from": "T36n1741_02a:1022a24_8",
        "context_with_next_sentence": true
    },
    {
        "source_sentence": "下方戊巳，土王四季，表智悲圓滿，負載萬物，以一方之法而遍十方。",
        "from": "T36n1741_02a:1022a25_19",
        "context_with_next_sentence": true
    },
    {
        "source_sentence": "若十方參像，以該世間萬類之屬。",
        "from": "T36n1741_02a:1022a26_14",
        "context_with_next_sentence": true
    },
    {
        "source_sentence": "以君子道明，十方之法常在一心之恒用，始可為正慧、為明、為日、為文章。",
        "from": "T36n1741_02a:1022a28_9",
        "context_with_next_sentence": true
    },
    {
        "source_sentence": "是故十門八千為南字，以表南方為正為明。",
        "from": "T36n1741_02a:1022a29_7",
        "context_with_next_sentence": true
    },
    {
        "source_sentence": "以八至之日，以八尺之表，於南方定影盈縮。",
        "from": "T36n1741_02a:1022b01_7",
        "context_with_next_sentence": true
    },
    {
        "source_sentence": "且約略如是。",
        "from": "T36n1741_02a:1022b01_13",
        "context_with_next_sentence": true
    },
    {
        "source_sentence": "廣即云云。",
        "from": "T36n1741_02a:1022b01_18",
        "context_with_next_sentence": true
    },
    {
        "source_sentence": "今言南方者，有是十種智慧恒圓滿故，可以定正邪、決是非是南方義。",
        "from": "T36n1741_02a:1022b03_10",
        "context_with_next_sentence": true
    },
    {
        "source_sentence": "有國土名為勝樂者，從啟發達此十智圓明，破長夜之暗，名為勝樂。",
        "from": "T36n1741_02a:1022b05_1",
        "context_with_next_sentence": true
    },
    {
        "source_sentence": "其國有山名為妙峯者，夫欲入正位，且非定不啟。",
        "from": "T36n1741_02a:1022b06_3",
        "context_with_next_sentence": true
    },
    {
        "source_sentence": "欲入勝慧，以正止為初。",
        "from": "T36n1741_02a:1022b06_14",
        "context_with_next_sentence": true
    },
    {
        "source_sentence": "山者止也，但止心不動如山，心境自然見盡。",
        "from": "T36n1741_02a:1022b07_13",
        "context_with_next_sentence": true
    },
    {
        "source_sentence": "心亡相盡，即正慧便生。",
        "from": "T36n1741_02a:1022b08_4",
        "context_with_next_sentence": true
    },
    {
        "source_sentence": "相盡由定、慧由定發，定慧既現，執障惑亡。",
        "from": "T36n1741_02a:1022b09_3",
        "context_with_next_sentence": true
    },
    {
        "source_sentence": "執業惑亡，大智便現。",
        "from": "T36n1741_02a:1022b09_13",
        "context_with_next_sentence": true
    },
    {
        "source_sentence": "相盡知現，名曰妙峯。",
        "from": "T36n1741_02a:1022b10_2",
        "context_with_next_sentence": true
    },
    {
        "source_sentence": "以登山頂，至相盡之處。",
        "from": "T36n1741_02a:1022b10_13",
        "context_with_next_sentence": true
    },
    {
        "source_sentence": "於空無相之理，空慧恒明，無始業塵一念便盡，身心都盡內外總亡。",
        "from": "T36n1741_02a:1022b12_3",
        "context_with_next_sentence": true
    },
    {
        "source_sentence": "身見、見取、戒取、邪見等五見既盡，名為見道。",
        "from": "T36n1741_02a:1022b13_3",
        "context_with_next_sentence": true
    },
    {
        "source_sentence": "既見道已，唯空智慧恒照現前，隨行習氣以道治之，治習漸薄，智慧增明。",
        "from": "T36n1741_02a:1022b14_17",
        "context_with_next_sentence": true
    },
    {
        "source_sentence": "智慧既增，廣行悲願度脫眾生，當盡我願乃亡，眾生不盡我行不止。",
        "from": "T36n1741_02a:1022b16_7",
        "context_with_next_sentence": true
    },
    {
        "source_sentence": "大慈如日普照十方，大悲如月清涼有海，始終如是，無有休息，名為修道。",
        "from": "T36n1741_02a:1022b18_1",
        "context_with_next_sentence": true
    },
    {
        "source_sentence": "且如妙峯山上是見道位，以根本普光明智為道體，以文殊師利妙慧修普賢行，成普賢道，為眾生界作大悲門，安立五位行相，和會智悲增損，至妙覺位方終，令智海增明。",
        "from": "T36n1741_02a:1022b21_18",
        "context_with_next_sentence": true
    },
    {
        "source_sentence": "大悲深廣，眾藝通明，四攝行圓，慈悲功滿，如下自有次第。",
        "from": "T36n1741_02a:1022b23_4",
        "context_with_next_sentence": true
    },
    {
        "source_sentence": "如是始終修治行滿，不出剎那之境界，以智印之，莫作情解。",
        "from": "T36n1741_02a:1022b24_12",
        "context_with_next_sentence": true
    },
    {
        "source_sentence": "如此初發心住，明以從禪定顯得根本空智慧門，無明始謝，智慧始明，初生如來智慧之家，名住佛所住，故得憶念一切諸佛境界智慧光明普見法門。",
        "from": "T36n1741_02a:1022b27_17",
        "context_with_next_sentence": true
    },
    {
        "source_sentence": "以此見道，無古今中邊等見，經歷五位，鍊磨習氣、增長慈悲，名為修道。",
        "from": "T36n1741_02a:1022b29_12",
        "context_with_next_sentence": true
    },
    {
        "source_sentence": "故言「初發心時便成正覺」，方可修道。",
        "from": "T36n1741_02a:1022c01_9",
        "context_with_next_sentence": true
    },
    {
        "source_sentence": "治行上智慧諸藝不圓滿，障菩薩行，是以善財南行，求諸勝友，皆云：",
        "from": "T36n1741_02a:1022c02_19",
        "context_with_next_sentence": true
    },
    {
        "source_sentence": "「我已先發阿耨多羅三藐三菩提心，云何學菩薩行、修菩薩道？",
        "from": "T36n1741_02a:1022c04_7",
        "context_with_next_sentence": true
    },
    {
        "source_sentence": "」不云增長佛道，故為根本智以定顯得，無作無修，但修菩薩道、學菩薩行，根本智自明自顯，無有修作。",
        "from": "T36n1741_02a:1022c06_14",
        "context_with_next_sentence": true
    },
    {
        "source_sentence": "如根本智，常與諸菩薩行作，無著無染、無生滅無生死之性。",
        "from": "T36n1741_02a:1022c08_1",
        "context_with_next_sentence": true
    },
    {
        "source_sentence": "若不得正覺之體，諸行並是無常，皆是人天，有生死業報也。",
        "from": "T36n1741_02a:1022c09_8",
        "context_with_next_sentence": true
    },
    {
        "source_sentence": "善財於妙峯山上七日者，七覺支分勸，故云七日。",
        "from": "T36n1741_02a:1022c10_10",
        "context_with_next_sentence": true
    },
    {
        "source_sentence": "四維上下求覓渴仰者，此是定後作十方觀，觀察諸法體性也。",
        "from": "T36n1741_02a:1022c11_18",
        "context_with_next_sentence": true
    },
    {
        "source_sentence": "遙見德雲比丘在別山頂徐步經行者。",
        "from": "T36n1741_02a:1022c12_14",
        "context_with_next_sentence": true
    },
    {
        "source_sentence": "以明自住之山是自止觀。",
        "from": "T36n1741_02a:1022c13_7",
        "context_with_next_sentence": true
    },
    {
        "source_sentence": "故遙見是信，以為止觀之後。",
        "from": "T36n1741_02a:1022c14_1",
        "context_with_next_sentence": true
    },
    {
        "source_sentence": "信有定慧寂用不二法門，是故別山上徐步經行。",
        "from": "T36n1741_02a:1022c15_3",
        "context_with_next_sentence": true
    },
    {
        "source_sentence": "山上是定，徐步經行是用，以不離止而有用，以明不住寂、不住亂，是故徐步經行。",
        "from": "T36n1741_02a:1022c17_1",
        "context_with_next_sentence": true
    },
    {
        "source_sentence": "見已往詣者，昇進也。",
        "from": "T36n1741_02a:1022c17_11",
        "context_with_next_sentence": true
    },
    {
        "source_sentence": "到已合掌，契會也。",
        "from": "T36n1741_02a:1022c17_20",
        "context_with_next_sentence": true
    },
    {
        "source_sentence": "頂禮者，至本位之果也。",
        "from": "T36n1741_02a:1022c18_9",
        "context_with_next_sentence": true
    },
    {
        "source_sentence": "右遶者，信順奉行。",
        "from": "T36n1741_02a:1022c18_18",
        "context_with_next_sentence": true
    },
    {
        "source_sentence": "自東自北、自西自南為右遶，依甲行不依辰為右遶，今人行道返此。",
        "from": "T36n1741_02a:1022c20_8",
        "context_with_next_sentence": true
    },
    {
        "source_sentence": "德雲比丘言：",
        "from": "T36n1741_02a:1022c20_14",
        "context_with_next_sentence": true
    },
    {
        "source_sentence": "「我得決定解力，信根清淨、智光照耀，普觀境界，離一切障。",
        "from": "T36n1741_02a:1022c22_1",
        "context_with_next_sentence": true
    },
    {
        "source_sentence": "善巧觀察，普眼明徹，具清淨行。",
        "from": "T36n1741_02a:1022c22_16",
        "context_with_next_sentence": true
    },
    {
        "source_sentence": "往詣十方一切國土，恭敬供養一切諸佛，常念一切諸佛總持、一切諸佛正法，常見一切十方諸佛所，見於東方一佛二佛十佛百佛乃至不可說佛剎微塵數佛」者，此是見道之後觀也。",
        "from": "T36n1741_02a:1022c26_18",
        "context_with_next_sentence": true
    },
    {
        "source_sentence": "用法眼智眼觀之如前。",
        "from": "T36n1741_02a:1022c27_8",
        "context_with_next_sentence": true
    },
    {
        "source_sentence": "我得決定信解力，信眼清淨，智光所照者是也。",
        "from": "T36n1741_02a:1022c28_10",
        "context_with_next_sentence": true
    },
    {
        "source_sentence": "以清淨眼智光明，照於東方一佛二佛百佛百千佛億佛千億佛百千億佛那由他億佛，乃至見無數無量無邊無等不可數不可思不可量不可說不可說，乃至見不可說不可說佛剎微塵數佛。",
        "from": "T36n1741_02a:1023a03_15",
        "context_with_next_sentence": true
    },
    {
        "source_sentence": "如東方，南西北方、四維上下亦復如是。",
        "from": "T36n1741_02a:1023a04_15",
        "context_with_next_sentence": true
    },
    {
        "source_sentence": "此是入佛知、見佛境界、供養諸佛、學菩薩神通觀門。",
        "from": "T36n1741_02a:1023a05_19",
        "context_with_next_sentence": true
    },
    {
        "source_sentence": "答前善財所請，云何於普賢行疾得圓滿。",
        "from": "T36n1741_02a:1023a06_16",
        "context_with_next_sentence": true
    },
    {
        "source_sentence": "修行者應以清淨智光明眼，一依此法，從東方觀，一切眾生心如自心，無體無相無心性，不見一切眾生苦樂好惡是非長短等相。",
        "from": "T36n1741_02a:1023a09_14",
        "context_with_next_sentence": true
    },
    {
        "source_sentence": "但以清淨智眼，光明普照，唯見一切眾生真體，不隨情識肉眼所見。",
        "from": "T36n1741_02a:1023a11_6",
        "context_with_next_sentence": true
    },
    {
        "source_sentence": "但見一切眾生功德果體，如諸佛相，不見人天惡道地獄等相。",
        "from": "T36n1741_02a:1023a12_14",
        "context_with_next_sentence": true
    },
    {
        "source_sentence": "一切境界如光如影，無實無虛，性自無垢。",
        "from": "T36n1741_02a:1023a13_14",
        "context_with_next_sentence": true
    },
    {
        "source_sentence": "諸佛眾生及以自身，身心體相本來一味。",
        "from": "T36n1741_02a:1023a14_12",
        "context_with_next_sentence": true
    },
    {
        "source_sentence": "須起佛色身境界海，皆以智而生。",
        "from": "T36n1741_02a:1023a15_8",
        "context_with_next_sentence": true
    },
    {
        "source_sentence": "無相法身境界，以智體本無、萬相空寂，如彌勒樓閣，從無處來、滅向無處去。",
        "from": "T36n1741_02a:1023a17_2",
        "context_with_next_sentence": true
    },
    {
        "source_sentence": "全見一切眾生境界是涅槃境界，全見眾生境界是如來境界，不從妄情所知，但隨智光所照，令使有無自在，不壞肉眼，見諸眾生；",
        "from": "T36n1741_02a:1023a20_1",
        "context_with_next_sentence": true
    },
    {
        "source_sentence": "不壞法眼，境界無體；",
        "from": "T36n1741_02a:1023a20_11",
        "context_with_next_sentence": true
    },
    {
        "source_sentence": "不壞智眼，幻生萬境，見諸佛身皆自在故。",
        "from": "T36n1741_02a:1023a21_10",
        "context_with_next_sentence": true
    },
    {
        "source_sentence": "入智無作大用光明神化法門，皆自幻智所作，無內外有也。",
        "from": "T36n1741_02a:1023a22_17",
        "context_with_next_sentence": true
    },
    {
        "source_sentence": "從於東方及四維上下無限，總以清淨智光明作用而令自在，皆須先以無作自性定顯發法身無相普光明淨智，無貪瞋業、具慈悲心，始可入此智幻法門有無自在。",
        "from": "T36n1741_02a:1023a26_11",
        "context_with_next_sentence": true
    },
    {
        "source_sentence": "若不具慈悲業，便作大力鬼神、惡夜叉、惡羅剎，如〈普賢行品〉說。",
        "from": "T36n1741_02a:1023a28_1",
        "context_with_next_sentence": true
    },
    {
        "source_sentence": "此是見道後觀，未入智境者未堪也。",
        "from": "T36n1741_02a:1023a28_17",
        "context_with_next_sentence": true
    },
    {
        "source_sentence": "若一向觀空淨業，貪緣空理虛神，妙用不行，即滯寂，是二乘行種。",
        "from": "T36n1741_02a:1023b01_7",
        "context_with_next_sentence": true
    },
    {
        "source_sentence": "若也迷理智妙神，一向有作想觀者，即是有為生滅，同西方阿彌陀淨土觀也。",
        "from": "T36n1741_02a:1023b03_2",
        "context_with_next_sentence": true
    },
    {
        "source_sentence": "此一乘智境觀門，使清淨無作智光神妙，從根本無相法身清淨大智光明成大用門，學菩薩神通，入普賢道。",
        "from": "T36n1741_02a:1023b05_12",
        "context_with_next_sentence": true
    },
    {
        "source_sentence": "一向作想者亦不至，一向真心多者亦不成，迴真入用者始可作也。",
        "from": "T36n1741_02a:1023b07_2",
        "context_with_next_sentence": true
    },
    {
        "source_sentence": "如經中德雲比丘，讚善財所求：",
        "from": "T36n1741_02a:1023b07_16",
        "context_with_next_sentence": true
    },
    {
        "source_sentence": "「汝求菩薩神通，乃至求菩薩生死涅槃門，求菩薩觀察有為無為心無所著。",
        "from": "T36n1741_02a:1023b09_10",
        "context_with_next_sentence": true
    },
    {
        "source_sentence": "」是故開此入佛境界門，和會生死涅槃、有為無為而無所著法門。",
        "from": "T36n1741_02a:1023b11_1",
        "context_with_next_sentence": true
    },
    {
        "source_sentence": "以清淨大智光明入菩薩大用，神通妙用恒寂故。",
        "from": "T36n1741_02a:1023b12_3",
        "context_with_next_sentence": true
    },
    {
        "source_sentence": "於別山頂上徐步經行，表動寂得所，以是義故，身不處座而坐也。",
        "from": "T36n1741_02a:1023b13_12",
        "context_with_next_sentence": true
    },
    {
        "source_sentence": "修行入見道已，以正智光明作如是觀，一如經作體用之門，使無偏學以滯其功。",
        "from": "T36n1741_02a:1023b15_8",
        "context_with_next_sentence": true
    },
    {
        "source_sentence": "以此生作一觀門成，當生便入報業神功大用自在也。",
        "from": "T36n1741_02a:1023b16_12",
        "context_with_next_sentence": true
    },
    {
        "source_sentence": "此是一剎那際，來生以圓智照之可見。",
        "from": "T36n1741_02a:1023b17_11",
        "context_with_next_sentence": true
    },
    {
        "source_sentence": "如西方淨土觀，一向有為作想。",
        "from": "T36n1741_02a:1023b18_5",
        "context_with_next_sentence": true
    },
    {
        "source_sentence": "以心想成，猶尚得變易生死報業神通。",
        "from": "T36n1741_02a:1023b19_3",
        "context_with_next_sentence": true
    },
    {
        "source_sentence": "如十善業尚生天上，得報業神通，如龍大力鬼，尚以無明惡業猶有神通。",
        "from": "T36n1741_02a:1023b20_15",
        "context_with_next_sentence": true
    },
    {
        "source_sentence": "何況道眼開敷，慈善根力使智神用，一生作意，而於來世不獲大用神通者也。",
        "from": "T36n1741_02a:1023b22_10",
        "context_with_next_sentence": true
    },
    {
        "source_sentence": "以明初發心便成正覺者，即法身無相根本普光明智。",
        "from": "T36n1741_02a:1023b23_15",
        "context_with_next_sentence": true
    },
    {
        "source_sentence": "體無作理以為正覺之體，以此成就神通，是菩薩行正覺智體。",
        "from": "T36n1741_02a:1023b25_4",
        "context_with_next_sentence": true
    },
    {
        "source_sentence": "今此現生一生發心相應時，得以正智於分段身作觀行心成，兼修善、兼修眾藝。",
        "from": "T36n1741_02a:1023b27_1",
        "context_with_next_sentence": true
    },
    {
        "source_sentence": "觀行心成，來生入變易身，以今生分段之身是過去作業，今身以智修觀行業，來生得神用變化生也。",
        "from": "T36n1741_02a:1023b29_6",
        "context_with_next_sentence": true
    },
    {
        "source_sentence": "一一自行功成始得者是。",
        "from": "T36n1741_02a:1023b29_17",
        "context_with_next_sentence": true
    },
    {
        "source_sentence": "自行功力得者是真也。",
        "from": "T36n1741_02a:1023c01_8",
        "context_with_next_sentence": true
    },
    {
        "source_sentence": "如佛菩薩力暫時加持力得者，是不真也，去却神力還自依舊。",
        "from": "T36n1741_02a:1023c02_17",
        "context_with_next_sentence": true
    },
    {
        "source_sentence": "如以神鬼加持力即是魔業，轉變人心不得自在，便即令心狂亂不可取也。",
        "from": "T36n1741_02a:1023c04_10",
        "context_with_next_sentence": true
    },
    {
        "source_sentence": "一一以自見道力明智心境無物，淨貪瞋癡業，且以性自清淨平等、同體大慈悲業，無見而見、無知而知，所作皆真。",
        "from": "T36n1741_02a:1023c07_3",
        "context_with_next_sentence": true
    },
    {
        "source_sentence": "以智為用，用其智印印一切眾生三世業果，總為佛境界也，方得自心無垢也。",
        "from": "T36n1741_02a:1023c08_18",
        "context_with_next_sentence": true
    },
    {
        "source_sentence": "從我唯得此憶念一切諸佛智慧光明普見法門已下，是推德昇進。",
        "from": "T36n1741_02a:1023c10_9",
        "context_with_next_sentence": true
    },
    {
        "source_sentence": "此已上一段，初入佛知見，智總該三世諸佛境界總為一時，一真法界無古今性，不見新成佛、不見舊成佛，以法無古今新舊成壞等性，故以普眼見之。",
        "from": "T36n1741_02a:1023c13_16",
        "context_with_next_sentence": true
    },
    {
        "source_sentence": "第二治地住，以戒波羅蜜為主，餘九為伴。",
        "from": "T36n1741_02a:1023c14_18",
        "context_with_next_sentence": true
    },
    {
        "source_sentence": "南方義，如前釋。",
        "from": "T36n1741_02a:1023c15_6",
        "context_with_next_sentence": true
    },
    {
        "source_sentence": "南方有國名曰海門國者，以戒波羅蜜為海門體。",
        "from": "T36n1741_02a:1023c16_7",
        "context_with_next_sentence": true
    },
    {
        "source_sentence": "以大海不宿死屍，以表法身智光為戒體，自性無垢，不宿煩惱惡業識種諸見貪瞋死屍。",
        "from": "T36n1741_02a:1023c18_7",
        "context_with_next_sentence": true
    },
    {
        "source_sentence": "以法身根本普光明智以為戒體，性自無垢故。",
        "from": "T36n1741_02a:1023c19_9",
        "context_with_next_sentence": true
    },
    {
        "source_sentence": "此智現前，十二有支生死海，便為一切諸佛諸功德大福德海辯才海，故曰海門。",
        "from": "T36n1741_02a:1023c21_6",
        "context_with_next_sentence": true
    },
    {
        "source_sentence": "如經自有文。",
        "from": "T36n1741_02a:1023c21_12",
        "context_with_next_sentence": true
    },
    {
        "source_sentence": "比丘海雲者，以表十二有支是一切眾生煩惱業之大海。",
        "from": "T36n1741_02a:1023c22_15",
        "context_with_next_sentence": true
    },
    {
        "source_sentence": "今以戒定慧淨，為普光明智諸佛大海、諸功德海、大智慧海，能顯示此法，覆蔭潤益一切眾生令開覺悟，十二有支便成海雲。",
        "from": "T36n1741_02a:1023c25_13",
        "context_with_next_sentence": true
    },
    {
        "source_sentence": "故善財至海雲比丘所，頂禮其足，以明昇進至位也。",
        "from": "T36n1741_02a:1023c26_17",
        "context_with_next_sentence": true
    },
    {
        "source_sentence": "合掌者，以明契會此位之法也。",
        "from": "T36n1741_02a:1023c27_12",
        "context_with_next_sentence": true
    },
    {
        "source_sentence": "善財言：",
        "from": "T36n1741_02a:1023c27_16",
        "context_with_next_sentence": true
    },
    {
        "source_sentence": "「我以先發阿耨多羅三藐三菩提心，欲入一切無上智海。",
        "from": "T36n1741_02a:1023c29_2",
        "context_with_next_sentence": true
    },
    {
        "source_sentence": "」此明善財請法，廣如經說。",
        "from": "T36n1741_02a:1023c29_15",
        "context_with_next_sentence": true
    },
    {
        "source_sentence": "海雲比丘歎善財能發菩提心，要得普門善根光明、具真實道三昧智光，生種種大福、長白淨法，無有懈息事善知識，不生疲厭、不顧身命、無所藏積。",
        "from": "T36n1741_02a:1024a04_1",
        "context_with_next_sentence": true
    },
    {
        "source_sentence": "廣如經說。",
        "from": "T36n1741_02a:1024a04_6",
        "context_with_next_sentence": true
    },
    {
        "source_sentence": "海雲比丘言：",
        "from": "T36n1741_02a:1024a04_12",
        "context_with_next_sentence": true
    },
    {
        "source_sentence": "「我住海門國十有二年，常以大海為其境界，所謂思惟大海無量眾寶奇妙莊嚴。",
        "from": "T36n1741_02a:1024a06_7",
        "context_with_next_sentence": true
    },
    {
        "source_sentence": "」廣如經說。",
        "from": "T36n1741_02a:1024a06_13",
        "context_with_next_sentence": true
    },
    {
        "source_sentence": "言住海門國十二年者，住十二緣觀。",
        "from": "T36n1741_02a:1024a07_9",
        "context_with_next_sentence": true
    },
    {
        "source_sentence": "觀十二緣生死海，便成大智海。",
        "from": "T36n1741_02a:1024a08_3",
        "context_with_next_sentence": true
    },
    {
        "source_sentence": "乃至無量眾寶奇妙莊嚴，以明迷十二因緣：",
        "from": "T36n1741_02a:1024a09_3",
        "context_with_next_sentence": true
    },
    {
        "source_sentence": "無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老病死苦。",
        "from": "T36n1741_02a:1024a11_13",
        "context_with_next_sentence": true
    },
    {
        "source_sentence": "咨嗟歎息，涕淚憂愁，苦果相隨，無有休息。",
        "from": "T36n1741_02a:1024a12_12",
        "context_with_next_sentence": true
    },
    {
        "source_sentence": "今三昧觀照方便力，便為清淨大光明智海、諸功德海、一切眾寶微妙莊嚴海、無量智慧之海。",
        "from": "T36n1741_02a:1024a14_13",
        "context_with_next_sentence": true
    },
    {
        "source_sentence": "廣如經說。",
        "from": "T36n1741_02a:1024a14_18",
        "context_with_next_sentence": true
    },
    {
        "source_sentence": "迷此十二有支，即有無量苦果，地獄、畜生、餓鬼、貧窮困苦之所莊嚴。",
        "from": "T36n1741_02a:1024a16_8",
        "context_with_next_sentence": true
    },
    {
        "source_sentence": "若以定慧觀察方便力，便為一切諸佛海、諸功德智慧之海。",
        "from": "T36n1741_02a:1024a17_15",
        "context_with_next_sentence": true
    },
    {
        "source_sentence": "如十二有支但迷三法，第一不悟心境體空，直執心境實有，名曰無明。",
        "from": "T36n1741_02a:1024a19_8",
        "context_with_next_sentence": true
    },
    {
        "source_sentence": "第二迷名色為境。",
        "from": "T36n1741_02a:1024a19_16",
        "context_with_next_sentence": true
    },
    {
        "source_sentence": "第三自六根為主，以意根不了，以迷名色，根境相對，行觸受愛取有以生識業。",
        "from": "T36n1741_02a:1024a21_12",
        "context_with_next_sentence": true
    },
    {
        "source_sentence": "以斯三緣，十二緣起相續，三界苦果無有停息。",
        "from": "T36n1741_02a:1024a22_13",
        "context_with_next_sentence": true
    },
    {
        "source_sentence": "今以方便力治，令成大智業，絕生死苦流。",
        "from": "T36n1741_02a:1024a23_13",
        "context_with_next_sentence": true
    },
    {
        "source_sentence": "以禪定止自意根，令不於五根之中，不緣境界、意根不生，自餘眼耳鼻舌身五根無生。",
        "from": "T36n1741_02a:1024a25_10",
        "context_with_next_sentence": true
    },
    {
        "source_sentence": "意根既淨，心境俱亡，無內無外、無大無少、無有三世古今，分別識種總亡。",
        "from": "T36n1741_02a:1024a27_4",
        "context_with_next_sentence": true
    },
    {
        "source_sentence": "以意滅，十二緣滅，三界一切苦果滅，唯有真智朗然明白、普照十方。",
        "from": "T36n1741_02a:1024a28_15",
        "context_with_next_sentence": true
    },
    {
        "source_sentence": "智及境界萬法無體，以智無體故、本明淨故，量同虛空。",
        "from": "T36n1741_02a:1024b01_1",
        "context_with_next_sentence": true
    },
    {
        "source_sentence": "等法界故、無中邊故，神用遍周，無去來故。",
        "from": "T36n1741_02a:1024b02_1",
        "context_with_next_sentence": true
    },
    {
        "source_sentence": "入一切眾境界，如焰如化、如幻如影、如虛空，無取捨故。",
        "from": "T36n1741_02a:1024b03_6",
        "context_with_next_sentence": true
    },
    {
        "source_sentence": "智自無我，不見他主故。",
        "from": "T36n1741_02a:1024b03_17",
        "context_with_next_sentence": true
    },
    {
        "source_sentence": "智自無依，不見他依住故。",
        "from": "T36n1741_02a:1024b04_8",
        "context_with_next_sentence": true
    },
    {
        "source_sentence": "智同法界，所見皆法故。",
        "from": "T36n1741_02a:1024b04_19",
        "context_with_next_sentence": true
    },
    {
        "source_sentence": "智同淨妙光明，現諸物像，普含容故。",
        "from": "T36n1741_02a:1024b05_15",
        "context_with_next_sentence": true
    },
    {
        "source_sentence": "智為妙神，自無體性故、善能分別十方事故。",
        "from": "T36n1741_02a:1024b06_14",
        "context_with_next_sentence": true
    },
    {
        "source_sentence": "智淨如空，感生福海，皆同光影妙莊嚴故。",
        "from": "T36n1741_02a:1024b07_13",
        "context_with_next_sentence": true
    },
    {
        "source_sentence": "智如帝網，於一切境界及一切眾生前普現其身，隨業差別對現色身，無去來故。",
        "from": "T36n1741_02a:1024b09_10",
        "context_with_next_sentence": true
    },
    {
        "source_sentence": "智如水清寶，一念現前，無始無明十二有支濁水一時清淨故。",
        "from": "T36n1741_02a:1024b10_17",
        "context_with_next_sentence": true
    },
    {
        "source_sentence": "是故無明滅，根境識十二有支生死苦海一時滅，法界自性清淨普光明智及一切功德智慧海一時發開。",
        "from": "T36n1741_02a:1024b13_6",
        "context_with_next_sentence": true
    },
    {
        "source_sentence": "是以勸觀十二有支六根境識，成如來智慧諸功德海，以得前妙峯山一切相盡、諸佛智慧光明，高顯出世之道用。",
        "from": "T36n1741_02a:1024b15_18",
        "context_with_next_sentence": true
    },
    {
        "source_sentence": "觀察現行六根名色識種十二有支，令達世間，成一切智種諸功德。",
        "from": "T36n1741_02a:1024b17_8",
        "context_with_next_sentence": true
    },
    {
        "source_sentence": "海雲比丘言：",
        "from": "T36n1741_02a:1024b17_14",
        "context_with_next_sentence": true
    },
    {
        "source_sentence": "「善男子！",
        "from": "T36n1741_02a:1024b17_19",
        "context_with_next_sentence": true
    },
    {
        "source_sentence": "我作是念時，此大海之下有大蓮華忽然出現。",
        "from": "T36n1741_02a:1024b18_18",
        "context_with_next_sentence": true
    },
    {
        "source_sentence": "」以無能勝因陀羅尼寶為莖者，以天帝能主為名者，以此為一切寶中之主。",
        "from": "T36n1741_02a:1024b20_13",
        "context_with_next_sentence": true
    },
    {
        "source_sentence": "尼羅是淨妙青色寶也，表是由根本智報生檀波羅蜜行所起，自餘以次九波羅蜜行配之。",
        "from": "T36n1741_02a:1024b22_14",
        "context_with_next_sentence": true
    },
    {
        "source_sentence": "百萬阿修羅王執持蓮華莖者，王表菩薩所行萬行，不離根本普光明智而得，處生死不沒自在故，像阿修羅處大海而不沒。",
        "from": "T36n1741_02a:1024b25_10",
        "context_with_next_sentence": true
    },
    {
        "source_sentence": "百萬龍王雨以香水者，主差別之智以為戒體。",
        "from": "T36n1741_02a:1024b26_12",
        "context_with_next_sentence": true
    },
    {
        "source_sentence": "其智如龍，恒處法空，雨法利生，以為香水。",
        "from": "T36n1741_02a:1024b27_12",
        "context_with_next_sentence": true
    },
    {
        "source_sentence": "以智體恒空，清淨無垢、能淨諸業，以為戒體，故像之如龍，遊空降雨故。",
        "from": "T36n1741_02a:1024b29_3",
        "context_with_next_sentence": true
    },
    {
        "source_sentence": "自餘依波羅蜜行配之。",
        "from": "T36n1741_02a:1024b29_13",
        "context_with_next_sentence": true
    },
    {
        "source_sentence": "自餘諸寶莊嚴，是十波羅蜜行報生，此蓮華有如是莊嚴。",
        "from": "T36n1741_02a:1024c01_19",
        "context_with_next_sentence": true
    },
    {
        "source_sentence": "芬敷布護彌覆大海者，以明萬行自體無染，而能周遍覆蔭法界一切眾生，以蓮華表之。",
        "from": "T36n1741_02a:1024c03_18",
        "context_with_next_sentence": true
    },
    {
        "source_sentence": "是故經云「此大蓮華，如來出世善根所起，十方世界無不現前。",
        "from": "T36n1741_02a:1024c05_7",
        "context_with_next_sentence": true
    },
    {
        "source_sentence": "從如幻法生、如夢法生、清淨業生，無諍法門之所莊嚴，入無為印，住無礙門，充滿十方一切國土。",
        "from": "T36n1741_02a:1024c07_12",
        "context_with_next_sentence": true
    },
    {
        "source_sentence": "蓮華上有佛，結跏趺坐。",
        "from": "T36n1741_02a:1024c08_3",
        "context_with_next_sentence": true
    },
    {
        "source_sentence": "」其身從此上至有頂者，根本智為佛體。",
        "from": "T36n1741_02a:1024c09_1",
        "context_with_next_sentence": true
    },
    {
        "source_sentence": "為智體本無，神用妙淨盡諸有海，圓滿十方無見其際。",
        "from": "T36n1741_02a:1024c10_5",
        "context_with_next_sentence": true
    },
    {
        "source_sentence": "言上至有頂者，盡諸有見色塵之頂。",
        "from": "T36n1741_02a:1024c11_2",
        "context_with_next_sentence": true
    },
    {
        "source_sentence": "如經云「無見頂相不可思議。",
        "from": "T36n1741_02a:1024c11_15",
        "context_with_next_sentence": true
    },
    {
        "source_sentence": "」此如來即伸右手而摩我頂者，右手者作用之法，摩頂者引接會真。",
        "from": "T36n1741_02a:1024c13_5",
        "context_with_next_sentence": true
    },
    {
        "source_sentence": "道合印可，除疑故。",
        "from": "T36n1741_02a:1024c13_14",
        "context_with_next_sentence": true
    },
    {
        "source_sentence": "為我說普眼經者，以明契會。",
        "from": "T36n1741_02a:1024c14_7",
        "context_with_next_sentence": true
    },
    {
        "source_sentence": "智眼普周，量齊法界。",
        "from": "T36n1741_02a:1024c14_17",
        "context_with_next_sentence": true
    },
    {
        "source_sentence": "普觀根境，隨根教生，根境無窮，教亦無盡。",
        "from": "T36n1741_02a:1024c15_16",
        "context_with_next_sentence": true
    },
    {
        "source_sentence": "若無根境，教亦本亡。",
        "from": "T36n1741_02a:1024c16_6",
        "context_with_next_sentence": true
    },
    {
        "source_sentence": "以明根本智對物設教，等一切眾生，根量遍故，名普眼經。",
        "from": "T36n1741_02a:1024c17_12",
        "context_with_next_sentence": true
    },
    {
        "source_sentence": "經云「假使有人，以大海水為墨、須彌聚為筆，書寫此普眼法門，一品中一門、一門中一法、一法中一義、一義中一句，不得少分，何況能盡者。",
        "from": "T36n1741_02a:1024c20_15",
        "context_with_next_sentence": true
    },
    {
        "source_sentence": "」以教不自生，因根境而起。",
        "from": "T36n1741_02a:1024c21_8",
        "context_with_next_sentence": true
    },
    {
        "source_sentence": "以眾生無限，煩惱繫著又多，是根境無邊、教門無盡，以根本智為普眼，差別智為經。",
        "from": "T36n1741_02a:1024c23_5",
        "context_with_next_sentence": true
    },
    {
        "source_sentence": "我於彼佛所一千二百歲，受持如是普眼法門，於日日中聞持陀羅尼光明，領受無數品者，以表十二緣生之法有百煩惱，從十無明上互體有百，以遍在十二緣中，十二緣中緣緣有十，千二百大煩惱根本，與十方一切眾生而作無量迷緣，流轉生死大海。",
        "from": "T36n1741_02a:1024c29_1",
        "context_with_next_sentence": true
    },
    {
        "source_sentence": "今以禪定觀察方便力，便為一切清淨普光明智海，及差別智海故，名一千二百歲受持如是普眼經。",
        "from": "T36n1741_02a:1025a02_6",
        "context_with_next_sentence": true
    },
    {
        "source_sentence": "以明差別智，於根本智起無量利益眾生法門，名為我於彼佛所。",
        "from": "T36n1741_02a:1025a03_15",
        "context_with_next_sentence": true
    },
    {
        "source_sentence": "受持讀誦，此明以妙峯山相盡出纏之智，作十二緣生觀，治六根名色及識生死苦海，以成清淨智光普眼法門，令於生死海成智悲之海。",
        "from": "T36n1741_02a:1025a06_17",
        "context_with_next_sentence": true
    },
    {
        "source_sentence": "從我唯知此普眼法門已下，是推德昇進。",
        "from": "T36n1741_02a:1025a07_16",
        "context_with_next_sentence": true
    },
    {
        "source_sentence": "如是八萬四千諸塵勞，皆不離五蘊六根色受想行識起。",
        "from": "T36n1741_02a:1025a09_3",
        "context_with_next_sentence": true
    },
    {
        "source_sentence": "但名色六根，以意根於五根中取名色之境，為不了故，有十二緣生，及十大煩惱，成八萬四千。",
        "from": "T36n1741_02a:1025a11_5",
        "context_with_next_sentence": true
    },
    {
        "source_sentence": "如《華嚴經》云「於五蘊之上，一蘊之中有百煩惱，五蘊之上有五百煩惱。",
        "from": "T36n1741_02a:1025a12_17",
        "context_with_next_sentence": true
    },
    {
        "source_sentence": "內有五百、外有五百，如是等乃至八萬四千。",
        "from": "T36n1741_02a:1025a13_18",
        "context_with_next_sentence": true
    },
    {
        "source_sentence": "」以明五蘊上，內外有一千煩惱。",
        "from": "T36n1741_02a:1025a14_12",
        "context_with_next_sentence": true
    },
    {
        "source_sentence": "於十使上，一使之上有一千，十使上有一萬。",
        "from": "T36n1741_02a:1025a15_12",
        "context_with_next_sentence": true
    },
    {
        "source_sentence": "還於十使分內外，各有一萬，以為二萬。",
        "from": "T36n1741_02a:1025a16_11",
        "context_with_next_sentence": true
    },
    {
        "source_sentence": "以貪瞋癡增上，有六萬三千，通收貪行多者二萬一千、瞋行多者二萬一千、癡行多者二萬一千。",
        "from": "T36n1741_02a:1025a18_13",
        "context_with_next_sentence": true
    },
    {
        "source_sentence": "三箇等二萬一千，為八萬四千。",
        "from": "T36n1741_02a:1025a19_8",
        "context_with_next_sentence": true
    },
    {
        "source_sentence": "四千是五蘊上內外本數，八萬是十使上緣境起貪瞋癡數，皆以六根名色識三事成無盡煩惱等十方界大迷。",
        "from": "T36n1741_02a:1025a21_16",
        "context_with_next_sentence": true
    },
    {
        "source_sentence": "此三事中，以意根為主。",
        "from": "T36n1741_02a:1025a22_9",
        "context_with_next_sentence": true
    },
    {
        "source_sentence": "今但以定淨意想本無，五根本來無主，一切內外山河大地及水火風等境界，皆意根取相起識執成，名為七識。",
        "from": "T36n1741_02a:1025a24_19",
        "context_with_next_sentence": true
    },
    {
        "source_sentence": "但以執處成名，亦無別體。",
        "from": "T36n1741_02a:1025a25_11",
        "context_with_next_sentence": true
    },
    {
        "source_sentence": "隨成業處，生三界有漏界，名為第八種子，亦無別體，但是一箇意識所成。",
        "from": "T36n1741_02a:1025a27_5",
        "context_with_next_sentence": true
    },
    {
        "source_sentence": "今修行者但止意根不動如山，心境自然相盡，意亡境謝、識滅智成。",
        "from": "T36n1741_02a:1025a28_16",
        "context_with_next_sentence": true
    },
    {
        "source_sentence": "無始迷塵只緣意惑，意亡智現，十方朗然、心境空虛，名為智地。",
        "from": "T36n1741_02a:1025b01_6",
        "context_with_next_sentence": true
    },
    {
        "source_sentence": "以智日普觀萬境無體相、迷空幻生、無本無末、無生死之體，三界六道人天地獄一切世界，皆是意想妄塵所生。",
        "from": "T36n1741_02a:1025b03_15",
        "context_with_next_sentence": true
    },
    {
        "source_sentence": "意滅故妄境界隨滅，如薪盡火滅。",
        "from": "T36n1741_02a:1025b04_11",
        "context_with_next_sentence": true
    },
    {
        "source_sentence": "意盡業空，四大同謝，山河大地與意俱喪。",
        "from": "T36n1741_02a:1025b05_10",
        "context_with_next_sentence": true
    },
    {
        "source_sentence": "此非放蕩情亡思念都盡，以正定相應方知也，不在情識斟酌。",
        "from": "T36n1741_02a:1025b06_18",
        "context_with_next_sentence": true
    },
    {
        "source_sentence": "論主頌曰「山河大地及火風，三界境界由意生，意識滅盡如虛空，一切境界同時滅。",
        "from": "T36n1741_02a:1025b08_15",
        "context_with_next_sentence": true
    },
    {
        "source_sentence": "意塵識滅妄境無，唯真智境妙莊嚴，智境莊嚴如光影，皆相照徹非有無。",
        "from": "T36n1741_02a:1025b10_9",
        "context_with_next_sentence": true
    },
    {
        "source_sentence": "智境無身亦無見，以智淨故業如是。",
        "from": "T36n1741_02a:1025b11_5",
        "context_with_next_sentence": true
    },
    {
        "source_sentence": "以其大智照世間，不見世間唯智境。",
        "from": "T36n1741_02a:1025b12_2",
        "context_with_next_sentence": true
    },
    {
        "source_sentence": "能以肉眼見世間。",
        "from": "T36n1741_02a:1025b12_10",
        "context_with_next_sentence": true
    },
    {
        "source_sentence": "於所見中無染著。",
        "from": "T36n1741_02a:1025b12_18",
        "context_with_next_sentence": true
    },
    {
        "source_sentence": "」問曰：",
        "from": "T36n1741_02a:1025b13_1",
        "context_with_next_sentence": true
    },
    {
        "source_sentence": "根本智既自體無垢，何不自然本是佛，何故能隨迷作六道眾生輪迴苦海？",
        "from": "T36n1741_02a:1025b14_13",
        "context_with_next_sentence": true
    },
    {
        "source_sentence": "若修得即是生滅無常，屬人天因果；",
        "from": "T36n1741_02a:1025b15_11",
        "context_with_next_sentence": true
    },
    {
        "source_sentence": "若不修得，何不自然是佛，而作眾生，有苦有樂，六道生死差別？",
        "from": "T36n1741_02a:1025b17_1",
        "context_with_next_sentence": true
    },
    {
        "source_sentence": "答曰：",
        "from": "T36n1741_02a:1025b17_4",
        "context_with_next_sentence": true
    },
    {
        "source_sentence": "為其真智，自無有性、無有本體，凝然常住、言我是佛，是自性清淨故。",
        "from": "T36n1741_02a:1025b18_15",
        "context_with_next_sentence": true
    },
    {
        "source_sentence": "以無自性故，無自然我是佛、我清淨。",
        "from": "T36n1741_02a:1025b19_12",
        "context_with_next_sentence": true
    },
    {
        "source_sentence": "若有自然我是佛、我清淨、我是智慧、我成正覺者，即有處所可得之法，即是常見、即是破壞。",
        "from": "T36n1741_02a:1025b21_13",
        "context_with_next_sentence": true
    },
    {
        "source_sentence": "諦觀十方無有此物，有凝然者，若有此物，不應有十方三界有苦有樂、長壽短壽，萬物不同、眾生差別。",
        "from": "T36n1741_02a:1025b24_1",
        "context_with_next_sentence": true
    },
    {
        "source_sentence": "若無自體凝然常住者，要須待緣方始顯得，不是修生作得，為智無自性故，不屬凝然常住、亦不屬修生作得，此二者皆屬斷常諸見。",
        "from": "T36n1741_02a:1025b27_1",
        "context_with_next_sentence": true
    },
    {
        "source_sentence": "以無自性故，迷心境、緣執著，成業因、執輕重，違順情多、瞋愛貪癡，有種種六道生死苦樂不同。",
        "from": "T36n1741_02a:1025b29_4",
        "context_with_next_sentence": true
    },
    {
        "source_sentence": "由執業瞋喜愛著諸煩惱故，有種種業生。",
        "from": "T36n1741_02a:1025c01_3",
        "context_with_next_sentence": true
    },
    {
        "source_sentence": "從此輕煩惱中，有人天樂果者，知生死苦故，方能有自覺聖智。",
        "from": "T36n1741_02a:1025c02_11",
        "context_with_next_sentence": true
    },
    {
        "source_sentence": "有因師發心，皆以知生死長遠，方始發志求於真道。",
        "from": "T36n1741_02a:1025c03_14",
        "context_with_next_sentence": true
    },
    {
        "source_sentence": "皆無自然天生是佛。",
        "from": "T36n1741_02a:1025c04_4",
        "context_with_next_sentence": true
    },
    {
        "source_sentence": "是真正為真智，無自性故。",
        "from": "T36n1741_02a:1025c04_16",
        "context_with_next_sentence": true
    },
    {
        "source_sentence": "設從天人龍神中，有能覺知生死長遠輪轉過失，或以依先達聖智為師，以成覺悟、以淨心境，方能顯發本心無性，方知心所緣境總皆無性，自性無生、心境無生，名為智境。",
        "from": "T36n1741_02a:1025c08_14",
        "context_with_next_sentence": true
    },
    {
        "source_sentence": "以智現故，方照意所迷境一切總無，方名為智境。",
        "from": "T36n1741_02a:1025c09_16",
        "context_with_next_sentence": true
    },
    {
        "source_sentence": "夫三界因果皆由業作得，智由無作定顯，方能了智自無性，不作無明、不作成佛，為智自無性故、覺知一切總皆無性故。",
        "from": "T36n1741_02a:1025c12_11",
        "context_with_next_sentence": true
    },
    {
        "source_sentence": "不作無明，為智自無性，不作凝然本有佛故。",
        "from": "T36n1741_02a:1025c13_11",
        "context_with_next_sentence": true
    },
    {
        "source_sentence": "是故有教說云：",
        "from": "T36n1741_02a:1025c13_18",
        "context_with_next_sentence": true
    },
    {
        "source_sentence": "「諸法不自生，待緣故。",
        "from": "T36n1741_02a:1025c14_8",
        "context_with_next_sentence": true
    },
    {
        "source_sentence": "不從他生，諸緣自無性故。",
        "from": "T36n1741_02a:1025c15_1",
        "context_with_next_sentence": true
    },
    {
        "source_sentence": "不共生，智及修行體空無自性、無合散性故。",
        "from": "T36n1741_02a:1025c16_1",
        "context_with_next_sentence": true
    },
    {
        "source_sentence": "不無因生，要待覺悟修行方顯，不自然成故。",
        "from": "T36n1741_02a:1025c17_1",
        "context_with_next_sentence": true
    },
    {
        "source_sentence": "」無成而成、無壞而壞，以無依之智無自成亦無自壞，以智不屬成壞故、不屬斷常故。",
        "from": "T36n1741_02a:1025c18_18",
        "context_with_next_sentence": true
    },
    {
        "source_sentence": "以智覺知無自性故，不屬生死。",
        "from": "T36n1741_02a:1025c19_12",
        "context_with_next_sentence": true
    },
    {
        "source_sentence": "以智覺知自無依處故，不屬生死。",
        "from": "T36n1741_02a:1025c20_8",
        "context_with_next_sentence": true
    },
    {
        "source_sentence": "以智覺知自無依處故，不屬處所可得故。",
        "from": "T36n1741_02a:1025c21_6",
        "context_with_next_sentence": true
    },
    {
        "source_sentence": "神用十方，隨根對現，不速而遍，在神無神而能大用，在智無智而能大明，總虛無體也。",
        "from": "T36n1741_02a:1025c23_7",
        "context_with_next_sentence": true
    },
    {
        "source_sentence": "以虛無故，水火不能災、利刃不能傷、生死不能變。",
        "from": "T36n1741_02a:1025c24_9",
        "context_with_next_sentence": true
    },
    {
        "source_sentence": "言空而有大空神用，言有而無形相可得，廣而不張、小而不縮，為利益未明而幻生名也，在名無名故。",
        "from": "T36n1741_02a:1025c26_14",
        "context_with_next_sentence": true
    },
    {
        "source_sentence": "所知者如響、見諸如來體如光影、教化眾生如焰、興大願如風、行慈悲如雲降雨，以虛空智含容萬法，與其同體，而無厭捨。",
        "from": "T36n1741_02a:1025c29_12",
        "context_with_next_sentence": true
    },
    {
        "source_sentence": "一切眾生，對現色身，一念遍周，而無作者。",
        "from": "T36n1741_02a:1026a01_11",
        "context_with_next_sentence": true
    },
    {
        "source_sentence": "略釋新華嚴經修行次第決疑論卷二之上",
        "from": "T36n1741_02a:1026a02_100",
        "context_with_next_sentence": false
    }
]