[
    {
        "source_sentence": "阿毘達磨順正理論卷第五十七",
        "from": "T29n1562_057:0657c02_0",
        "context_with_next_sentence": true
    },
    {
        "source_sentence": "尊者眾賢造",
        "from": "T29n1562_057:0657c04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1562_057:0657c05_0",
        "context_with_next_sentence": true
    },
    {
        "source_sentence": "6 辯賢聖品1 一辯賢聖品第六之一如是已辯隨眠等性雖有無量，總建立為三界五部，隨眠等斷隨所繫事雖亦無量，就勝位立九種遍知。",
        "from": "T29n1562_057:0657c09_6",
        "context_with_next_sentence": true
    },
    {
        "source_sentence": "然斷必由道力故得，此所由道其相云何？",
        "from": "T29n1562_057:0657c10_5",
        "context_with_next_sentence": true
    },
    {
        "source_sentence": "頌曰：",
        "from": "T29n1562_057:0657c10_8",
        "context_with_next_sentence": true
    },
    {
        "source_sentence": "已說煩惱斷，　　由見諦修故，",
        "from": "T29n1562_057:0657c11_0",
        "context_with_next_sentence": true
    },
    {
        "source_sentence": "見道唯無漏，　　修道通二種。",
        "from": "T29n1562_057:0657c12_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_057:0657c13_2",
        "context_with_next_sentence": true
    },
    {
        "source_sentence": "世尊唯說煩惱有二，一見所斷、二修所斷。",
        "from": "T29n1562_057:0657c14_2",
        "context_with_next_sentence": true
    },
    {
        "source_sentence": "如契經言：",
        "from": "T29n1562_057:0657c14_7",
        "context_with_next_sentence": true
    },
    {
        "source_sentence": "諸漏有二，謂有諸漏是見所斷，或有諸漏是修所斷。",
        "from": "T29n1562_057:0657c15_10",
        "context_with_next_sentence": true
    },
    {
        "source_sentence": "然諸論中開二為五，即五所斷，如先已說。",
        "from": "T29n1562_057:0657c16_9",
        "context_with_next_sentence": true
    },
    {
        "source_sentence": "先何處說？",
        "from": "T29n1562_057:0657c16_14",
        "context_with_next_sentence": true
    },
    {
        "source_sentence": "謂先頌言：",
        "from": "T29n1562_057:0657c16_19",
        "context_with_next_sentence": true
    },
    {
        "source_sentence": "欲見苦等斷，十七七八四。",
        "from": "T29n1562_057:0657c17_10",
        "context_with_next_sentence": true
    },
    {
        "source_sentence": "彼二頌中已具分別，然就略攝唯二如經，斷彼但由見、修道故。",
        "from": "T29n1562_057:0657c18_20",
        "context_with_next_sentence": true
    },
    {
        "source_sentence": "道唯無漏亦有漏耶？",
        "from": "T29n1562_057:0657c19_8",
        "context_with_next_sentence": true
    },
    {
        "source_sentence": "見道應知唯是無漏，修道通二。",
        "from": "T29n1562_057:0657c20_3",
        "context_with_next_sentence": true
    },
    {
        "source_sentence": "此中問答俱不應說，前已說故。",
        "from": "T29n1562_057:0657c20_17",
        "context_with_next_sentence": true
    },
    {
        "source_sentence": "謂前說忍所害隨眠，有頂地攝，唯見斷等，彼言已顯有頂見修所斷隨眠，如其次第唯聖見道修道所斷。",
        "from": "T29n1562_057:0657c23_4",
        "context_with_next_sentence": true
    },
    {
        "source_sentence": "下八地攝見斷隨眠，聖見道斷凡修道斷，修斷聖凡俱修道斷。",
        "from": "T29n1562_057:0657c24_12",
        "context_with_next_sentence": true
    },
    {
        "source_sentence": "既說見道唯依聖身，豈不已成唯是無漏；",
        "from": "T29n1562_057:0657c25_11",
        "context_with_next_sentence": true
    },
    {
        "source_sentence": "既說修道通依凡聖身，豈不已成通有漏無漏，是則今說義不異前，由此不應造頌再說，說已復說成無用故。",
        "from": "T29n1562_057:0657c28_1",
        "context_with_next_sentence": true
    },
    {
        "source_sentence": "所說見道唯無漏因，謂一剎那斷九品故。",
        "from": "T29n1562_057:0657c28_19",
        "context_with_next_sentence": true
    },
    {
        "source_sentence": "此因非證，有漏亦能一剎那中斷五部故，豈能頓斷便無漏攝？",
        "from": "T29n1562_057:0658a01_6",
        "context_with_next_sentence": true
    },
    {
        "source_sentence": "如向所言由見諦故。",
        "from": "T29n1562_057:0658a01_15",
        "context_with_next_sentence": true
    },
    {
        "source_sentence": "此所見諦其相云何？",
        "from": "T29n1562_057:0658a02_5",
        "context_with_next_sentence": true
    },
    {
        "source_sentence": "頌曰：",
        "from": "T29n1562_057:0658a02_8",
        "context_with_next_sentence": true
    },
    {
        "source_sentence": "諦四名已說，　　謂苦集滅道，",
        "from": "T29n1562_057:0658a03_0",
        "context_with_next_sentence": true
    },
    {
        "source_sentence": "彼自體亦然，　　次第隨現觀。",
        "from": "T29n1562_057:0658a04_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_057:0658a05_2",
        "context_with_next_sentence": true
    },
    {
        "source_sentence": "佛於經中說諦有四，一苦、二集、三滅、四道。",
        "from": "T29n1562_057:0658a06_1",
        "context_with_next_sentence": true
    },
    {
        "source_sentence": "於此論中亦先已說。",
        "from": "T29n1562_057:0658a06_10",
        "context_with_next_sentence": true
    },
    {
        "source_sentence": "於何處說？",
        "from": "T29n1562_057:0658a06_15",
        "context_with_next_sentence": true
    },
    {
        "source_sentence": "謂初品中分別有漏無漏法處。",
        "from": "T29n1562_057:0658a07_8",
        "context_with_next_sentence": true
    },
    {
        "source_sentence": "彼如何說？",
        "from": "T29n1562_057:0658a07_13",
        "context_with_next_sentence": true
    },
    {
        "source_sentence": "謂彼頌言：",
        "from": "T29n1562_057:0658a07_18",
        "context_with_next_sentence": true
    },
    {
        "source_sentence": "及苦集世間，此說苦集諦；",
        "from": "T29n1562_057:0658a08_10",
        "context_with_next_sentence": true
    },
    {
        "source_sentence": "擇滅謂離繫，此說滅諦；",
        "from": "T29n1562_057:0658a09_1",
        "context_with_next_sentence": true
    },
    {
        "source_sentence": "無漏謂聖道，此說道諦。",
        "from": "T29n1562_057:0658a09_12",
        "context_with_next_sentence": true
    },
    {
        "source_sentence": "如是彼處已顯諦名，應知彼文亦已顯體。",
        "from": "T29n1562_057:0658a10_10",
        "context_with_next_sentence": true
    },
    {
        "source_sentence": "謂除聖道，餘有為法為果性邊皆名苦諦，為因性邊皆名集諦。",
        "from": "T29n1562_057:0658a11_17",
        "context_with_next_sentence": true
    },
    {
        "source_sentence": "物雖無異，數分無失，依彼建立現觀位中諸忍智等行相別故，如四正斷、出離尋等。",
        "from": "T29n1562_057:0658a13_16",
        "context_with_next_sentence": true
    },
    {
        "source_sentence": "擇滅無為名為滅諦。",
        "from": "T29n1562_057:0658a14_5",
        "context_with_next_sentence": true
    },
    {
        "source_sentence": "學、無學法皆名道諦。",
        "from": "T29n1562_057:0658a14_15",
        "context_with_next_sentence": true
    },
    {
        "source_sentence": "有說名色名為苦諦，以五取蘊為其體故。",
        "from": "T29n1562_057:0658a15_13",
        "context_with_next_sentence": true
    },
    {
        "source_sentence": "唯業煩惱名為集諦，由煩惱力能繫縛心令屬餘趣，由業力故能令自體差別而生。",
        "from": "T29n1562_057:0658a17_10",
        "context_with_next_sentence": true
    },
    {
        "source_sentence": "唯煩惱滅名為滅諦，由煩惱滅故於色等解脫。",
        "from": "T29n1562_057:0658a18_12",
        "context_with_next_sentence": true
    },
    {
        "source_sentence": "唯觀與止名為道諦，此二攝受諸聖道故。",
        "from": "T29n1562_057:0658a19_11",
        "context_with_next_sentence": true
    },
    {
        "source_sentence": "此非諦相，別意說故。",
        "from": "T29n1562_057:0658a20_1",
        "context_with_next_sentence": true
    },
    {
        "source_sentence": "謂說法者為應時機、勝解堪能分位差別，依別意趣密作是言，非謂此文依諦相說，善對法者勿執此文。",
        "from": "T29n1562_057:0658a22_7",
        "context_with_next_sentence": true
    },
    {
        "source_sentence": "有餘復言：",
        "from": "T29n1562_057:0658a22_12",
        "context_with_next_sentence": true
    },
    {
        "source_sentence": "唯八苦相是苦是苦諦除此所餘諸有漏法是苦非苦諦。",
        "from": "T29n1562_057:0658a23_16",
        "context_with_next_sentence": true
    },
    {
        "source_sentence": "唯順後有愛是集是集諦，餘愛餘有漏是集非集諦。",
        "from": "T29n1562_057:0658a25_2",
        "context_with_next_sentence": true
    },
    {
        "source_sentence": "唯順後有愛滅是滅是滅諦，餘愛餘有漏滅是滅非滅諦。",
        "from": "T29n1562_057:0658a26_7",
        "context_with_next_sentence": true
    },
    {
        "source_sentence": "唯有學八道支是道是道諦，餘有學無學全是道非道諦。",
        "from": "T29n1562_057:0658a27_13",
        "context_with_next_sentence": true
    },
    {
        "source_sentence": "此說違教及違正理，經說有漏法皆是苦諦故。",
        "from": "T29n1562_057:0658a28_14",
        "context_with_next_sentence": true
    },
    {
        "source_sentence": "謂諸有漏皆取蘊攝，佛說取蘊名為苦諦。",
        "from": "T29n1562_057:0658a29_13",
        "context_with_next_sentence": true
    },
    {
        "source_sentence": "云何知然？",
        "from": "T29n1562_057:0658a29_18",
        "context_with_next_sentence": true
    },
    {
        "source_sentence": "略說一切五取蘊苦，契經說故。",
        "from": "T29n1562_057:0658b01_12",
        "context_with_next_sentence": true
    },
    {
        "source_sentence": "又說有苦非苦諦言，於理有闕，相無別故。",
        "from": "T29n1562_057:0658b02_11",
        "context_with_next_sentence": true
    },
    {
        "source_sentence": "又彼何緣不作是執：",
        "from": "T29n1562_057:0658b02_20",
        "context_with_next_sentence": true
    },
    {
        "source_sentence": "有眼等是色非色蘊，有青等是色非色處？",
        "from": "T29n1562_057:0658b03_17",
        "context_with_next_sentence": true
    },
    {
        "source_sentence": "然此俱名身，非身念住境，既不可爾，故理有闕。",
        "from": "T29n1562_057:0658b04_20",
        "context_with_next_sentence": true
    },
    {
        "source_sentence": "又愛非苦諦與至教相違，如說：",
        "from": "T29n1562_057:0658b05_13",
        "context_with_next_sentence": true
    },
    {
        "source_sentence": "云何苦滅聖諦？",
        "from": "T29n1562_057:0658b06_1",
        "context_with_next_sentence": true
    },
    {
        "source_sentence": "謂即諸愛究竟斷盡。",
        "from": "T29n1562_057:0658b06_10",
        "context_with_next_sentence": true
    },
    {
        "source_sentence": "非愛自性苦諦不攝，可愛斷盡名苦滅諦。",
        "from": "T29n1562_057:0658b07_8",
        "context_with_next_sentence": true
    },
    {
        "source_sentence": "若謂諸愛是眾苦因，故愛斷盡時說眾苦皆滅，此亦無失，許殊勝苦得永斷時眾苦滅故。",
        "from": "T29n1562_057:0658b09_8",
        "context_with_next_sentence": true
    },
    {
        "source_sentence": "如取蘊一分得永斷盡時，可說一切取蘊皆滅。",
        "from": "T29n1562_057:0658b10_10",
        "context_with_next_sentence": true
    },
    {
        "source_sentence": "如說於色應斷貪欲，貪欲斷時便名色斷，乃至於識說亦如是。",
        "from": "T29n1562_057:0658b11_17",
        "context_with_next_sentence": true
    },
    {
        "source_sentence": "復有何理決定說愛非苦諦攝？",
        "from": "T29n1562_057:0658b12_11",
        "context_with_next_sentence": true
    },
    {
        "source_sentence": "若謂經言是集故者，有太過失，如說道諦名趣苦滅，應不能斷集，執義如言故。",
        "from": "T29n1562_057:0658b14_8",
        "context_with_next_sentence": true
    },
    {
        "source_sentence": "又詳至教意，愛亦苦諦攝，如契經中問見諦者：",
        "from": "T29n1562_057:0658b15_8",
        "context_with_next_sentence": true
    },
    {
        "source_sentence": "汝於眼觸所生諸愛，復等隨觀見為我我所不？",
        "from": "T29n1562_057:0658b16_9",
        "context_with_next_sentence": true
    },
    {
        "source_sentence": "彼便答言：",
        "from": "T29n1562_057:0658b16_14",
        "context_with_next_sentence": true
    },
    {
        "source_sentence": "不爾。",
        "from": "T29n1562_057:0658b16_17",
        "context_with_next_sentence": true
    },
    {
        "source_sentence": "大德！",
        "from": "T29n1562_057:0658b16_20",
        "context_with_next_sentence": true
    },
    {
        "source_sentence": "又伽他言未：",
        "from": "T29n1562_057:0658b17_5",
        "context_with_next_sentence": true
    },
    {
        "source_sentence": "如實見苦，便見彼為我，乃至廣說。",
        "from": "T29n1562_057:0658b18_1",
        "context_with_next_sentence": true
    },
    {
        "source_sentence": "頌顯身見唯見苦所斷，前經顯愛為身見所緣，故知契經意許愛苦諦攝。",
        "from": "T29n1562_057:0658b19_13",
        "context_with_next_sentence": true
    },
    {
        "source_sentence": "又說愛之集應如實了知，若愛定非苦諦攝者，則愛唯是苦果之集，如何復勸知愛之因？",
        "from": "T29n1562_057:0658b21_13",
        "context_with_next_sentence": true
    },
    {
        "source_sentence": "愛既有因故亦是果，既亦是果亦苦諦攝。",
        "from": "T29n1562_057:0658b22_13",
        "context_with_next_sentence": true
    },
    {
        "source_sentence": "故有漏法為果性邊皆是苦諦，理善成立。",
        "from": "T29n1562_057:0658b23_12",
        "context_with_next_sentence": true
    },
    {
        "source_sentence": "諸有漏法為因性邊皆集諦攝，非唯是愛，以契經說是應斷故。",
        "from": "T29n1562_057:0658b25_1",
        "context_with_next_sentence": true
    },
    {
        "source_sentence": "謂世尊言：",
        "from": "T29n1562_057:0658b25_6",
        "context_with_next_sentence": true
    },
    {
        "source_sentence": "集諦應斷。",
        "from": "T29n1562_057:0658b25_11",
        "context_with_next_sentence": true
    },
    {
        "source_sentence": "復作是說：",
        "from": "T29n1562_057:0658b25_16",
        "context_with_next_sentence": true
    },
    {
        "source_sentence": "苾芻當知，若有於色乃至於識，未達未遍知、未斷未離染，彼定不能永盡眾苦。",
        "from": "T29n1562_057:0658b27_10",
        "context_with_next_sentence": true
    },
    {
        "source_sentence": "既於五蘊皆說斷言，故非唯愛是集諦攝。",
        "from": "T29n1562_057:0658b28_10",
        "context_with_next_sentence": true
    },
    {
        "source_sentence": "此非誠證，以愛斷時假於色等說斷言故。",
        "from": "T29n1562_057:0658b29_8",
        "context_with_next_sentence": true
    },
    {
        "source_sentence": "如說於色應斷貪欲，貪欲斷時便名色斷，乃至於識說亦如是。",
        "from": "T29n1562_057:0658c01_16",
        "context_with_next_sentence": true
    },
    {
        "source_sentence": "此是誠證。",
        "from": "T29n1562_057:0658c02_2",
        "context_with_next_sentence": true
    },
    {
        "source_sentence": "所以者何？",
        "from": "T29n1562_057:0658c02_7",
        "context_with_next_sentence": true
    },
    {
        "source_sentence": "愛雖行蘊攝，而是集諦故。",
        "from": "T29n1562_057:0658c02_19",
        "context_with_next_sentence": true
    },
    {
        "source_sentence": "豈說於行應斷貪欲，便謂愛體非集諦收？",
        "from": "T29n1562_057:0658c03_16",
        "context_with_next_sentence": true
    },
    {
        "source_sentence": "故雖於彼說應斷貪，色等無妨是集諦攝。",
        "from": "T29n1562_057:0658c04_15",
        "context_with_next_sentence": true
    },
    {
        "source_sentence": "又應斷言無簡別故，謂色等蘊若自體斷，若於彼體能緣愛斷，皆可於彼說應斷言。",
        "from": "T29n1562_057:0658c06_14",
        "context_with_next_sentence": true
    },
    {
        "source_sentence": "契經復言集諦應斷，故五取蘊為因性邊皆集諦攝，法相似故。",
        "from": "T29n1562_057:0658c08_3",
        "context_with_next_sentence": true
    },
    {
        "source_sentence": "又說眼等是因性故，如經說：",
        "from": "T29n1562_057:0658c08_16",
        "context_with_next_sentence": true
    },
    {
        "source_sentence": "眼為因、色為緣，生眼識。",
        "from": "T29n1562_057:0658c09_7",
        "context_with_next_sentence": true
    },
    {
        "source_sentence": "眼識既是苦諦自性，所言因者是集異名，義准識因是集諦攝，由此證眼等是集諦理成。",
        "from": "T29n1562_057:0658c11_6",
        "context_with_next_sentence": true
    },
    {
        "source_sentence": "又於一物說苦集故，謂契經言：",
        "from": "T29n1562_057:0658c12_1",
        "context_with_next_sentence": true
    },
    {
        "source_sentence": "生等是苦。",
        "from": "T29n1562_057:0658c12_6",
        "context_with_next_sentence": true
    },
    {
        "source_sentence": "復言：",
        "from": "T29n1562_057:0658c12_9",
        "context_with_next_sentence": true
    },
    {
        "source_sentence": "生集故老死集。",
        "from": "T29n1562_057:0658c12_16",
        "context_with_next_sentence": true
    },
    {
        "source_sentence": "又契經說：",
        "from": "T29n1562_057:0658c12_21",
        "context_with_next_sentence": true
    },
    {
        "source_sentence": "如實了知此是老死、此老死集。",
        "from": "T29n1562_057:0658c13_13",
        "context_with_next_sentence": true
    },
    {
        "source_sentence": "故知苦集一物分二。",
        "from": "T29n1562_057:0658c14_3",
        "context_with_next_sentence": true
    },
    {
        "source_sentence": "不可說言，此經所說雖名苦集非苦集諦，此依異門說聖諦故。",
        "from": "T29n1562_057:0658c15_11",
        "context_with_next_sentence": true
    },
    {
        "source_sentence": "謂此經文前作是說：",
        "from": "T29n1562_057:0658c16_1",
        "context_with_next_sentence": true
    },
    {
        "source_sentence": "如實知苦知苦集等。",
        "from": "T29n1562_057:0658c16_10",
        "context_with_next_sentence": true
    },
    {
        "source_sentence": "次彼尊者大俱祉羅作是問言：",
        "from": "T29n1562_057:0658c17_4",
        "context_with_next_sentence": true
    },
    {
        "source_sentence": "唯舍利子！",
        "from": "T29n1562_057:0658c17_9",
        "context_with_next_sentence": true
    },
    {
        "source_sentence": "更有異門說聖諦不？",
        "from": "T29n1562_057:0658c17_18",
        "context_with_next_sentence": true
    },
    {
        "source_sentence": "彼答言：",
        "from": "T29n1562_057:0658c18_2",
        "context_with_next_sentence": true
    },
    {
        "source_sentence": "有，謂如實知此是老死。",
        "from": "T29n1562_057:0658c18_13",
        "context_with_next_sentence": true
    },
    {
        "source_sentence": "老死集等此中雖闕說聖諦聲，而乘前言知說聖諦。",
        "from": "T29n1562_057:0658c19_15",
        "context_with_next_sentence": true
    },
    {
        "source_sentence": "於此文後彼復問言：",
        "from": "T29n1562_057:0658c20_5",
        "context_with_next_sentence": true
    },
    {
        "source_sentence": "齊何名為諸聖弟子？",
        "from": "T29n1562_057:0658c20_14",
        "context_with_next_sentence": true
    },
    {
        "source_sentence": "於此正法毘柰耶中，正見神通皆得圓滿，成就正見，乃至廣說，非聖弟子離見聖諦，可於正法毘柰耶中正見神通得圓滿等。",
        "from": "T29n1562_057:0658c23_10",
        "context_with_next_sentence": true
    },
    {
        "source_sentence": "故知於此意說聖諦。",
        "from": "T29n1562_057:0658c24_1",
        "context_with_next_sentence": true
    },
    {
        "source_sentence": "又若不說是聖諦言便非聖諦，有太過失。",
        "from": "T29n1562_057:0658c24_19",
        "context_with_next_sentence": true
    },
    {
        "source_sentence": "謂契經說：",
        "from": "T29n1562_057:0658c25_4",
        "context_with_next_sentence": true
    },
    {
        "source_sentence": "於苦無知，如是乃至於道無知。",
        "from": "T29n1562_057:0658c25_18",
        "context_with_next_sentence": true
    },
    {
        "source_sentence": "非此中闕說聖諦聲，便謂無知不迷聖諦，於諦現觀無為障能，若爾彼無知應非見諦斷。",
        "from": "T29n1562_057:0658c27_17",
        "context_with_next_sentence": true
    },
    {
        "source_sentence": "又契經說：",
        "from": "T29n1562_057:0658c28_3",
        "context_with_next_sentence": true
    },
    {
        "source_sentence": "知苦并因。",
        "from": "T29n1562_057:0658c28_8",
        "context_with_next_sentence": true
    },
    {
        "source_sentence": "此中雖無聖諦言說，而此非不說見苦集聖諦。",
        "from": "T29n1562_057:0658c29_8",
        "context_with_next_sentence": true
    },
    {
        "source_sentence": "又契經言：",
        "from": "T29n1562_057:0658c29_13",
        "context_with_next_sentence": true
    },
    {
        "source_sentence": "彼見諸諦，見諸諦故名現觀者。",
        "from": "T29n1562_057:0659a01_7",
        "context_with_next_sentence": true
    },
    {
        "source_sentence": "此雖說諦不說聖言，而彼定名見聖諦者。",
        "from": "T29n1562_057:0659a02_7",
        "context_with_next_sentence": true
    },
    {
        "source_sentence": "又於餘經見有此例，謂如有處具說欲貪，有餘處但言由欲往諸趣，雖闕貪想，知即欲貪，故闕聖諦言亦知說聖諦。",
        "from": "T29n1562_057:0659a04_19",
        "context_with_next_sentence": true
    },
    {
        "source_sentence": "由此於一物說苦集故，集諦非唯愛，其理極成。",
        "from": "T29n1562_057:0659a06_2",
        "context_with_next_sentence": true
    },
    {
        "source_sentence": "又於食等說有二故，謂契經說：",
        "from": "T29n1562_057:0659a06_16",
        "context_with_next_sentence": true
    },
    {
        "source_sentence": "諸聖弟子如實知食及知食集，廣說乃至，云何名為如實知食？",
        "from": "T29n1562_057:0659a08_5",
        "context_with_next_sentence": true
    },
    {
        "source_sentence": "謂食有四，廣說乃至，如是名為如實知食。",
        "from": "T29n1562_057:0659a09_4",
        "context_with_next_sentence": true
    },
    {
        "source_sentence": "云何名為如實知食集？",
        "from": "T29n1562_057:0659a09_14",
        "context_with_next_sentence": true
    },
    {
        "source_sentence": "謂愛後有愛喜俱行愛。",
        "from": "T29n1562_057:0659a10_5",
        "context_with_next_sentence": true
    },
    {
        "source_sentence": "彼彼喜愛，廣說乃至，齊此名為諸聖弟子於此正法毘柰耶中正見神通得圓滿等。",
        "from": "T29n1562_057:0659a12_3",
        "context_with_next_sentence": true
    },
    {
        "source_sentence": "食既如苦諦說愛等為因，由此證知食亦苦諦。",
        "from": "T29n1562_057:0659a13_4",
        "context_with_next_sentence": true
    },
    {
        "source_sentence": "復有經說：",
        "from": "T29n1562_057:0659a13_9",
        "context_with_next_sentence": true
    },
    {
        "source_sentence": "食是苦集。",
        "from": "T29n1562_057:0659a13_14",
        "context_with_next_sentence": true
    },
    {
        "source_sentence": "如說眾苦皆由食生。",
        "from": "T29n1562_057:0659a14_3",
        "context_with_next_sentence": true
    },
    {
        "source_sentence": "又如經言：",
        "from": "T29n1562_057:0659a14_8",
        "context_with_next_sentence": true
    },
    {
        "source_sentence": "食集故身集，觸集故受集。",
        "from": "T29n1562_057:0659a14_20",
        "context_with_next_sentence": true
    },
    {
        "source_sentence": "非身及受非苦諦攝。",
        "from": "T29n1562_057:0659a15_8",
        "context_with_next_sentence": true
    },
    {
        "source_sentence": "既於一物說苦苦因，故知取蘊皆是集諦，經何唯說愛為集諦？",
        "from": "T29n1562_057:0659a16_16",
        "context_with_next_sentence": true
    },
    {
        "source_sentence": "依別意趣故作是說，謂契經說喜俱行愛，喜即是愛，理定無有愛與愛俱，故知此經以愛聲說。",
        "from": "T29n1562_057:0659a18_19",
        "context_with_next_sentence": true
    },
    {
        "source_sentence": "愛俱取蘊，理必應爾，現見餘經有非彼體說為彼故，謂契經言：",
        "from": "T29n1562_057:0659a20_8",
        "context_with_next_sentence": true
    },
    {
        "source_sentence": "依愛斷愛。",
        "from": "T29n1562_057:0659a20_13",
        "context_with_next_sentence": true
    },
    {
        "source_sentence": "此於善法欲說以愛聲。",
        "from": "T29n1562_057:0659a21_3",
        "context_with_next_sentence": true
    },
    {
        "source_sentence": "又契經言：",
        "from": "T29n1562_057:0659a21_8",
        "context_with_next_sentence": true
    },
    {
        "source_sentence": "離愛離熱。",
        "from": "T29n1562_057:0659a21_13",
        "context_with_next_sentence": true
    },
    {
        "source_sentence": "此於觸一分說以愛聲，此中於渴說愛名故。",
        "from": "T29n1562_057:0659a22_12",
        "context_with_next_sentence": true
    },
    {
        "source_sentence": "又契經言愛增為取，又經說業以愛為因，此二經愛名，說一切煩惱。",
        "from": "T29n1562_057:0659a24_3",
        "context_with_next_sentence": true
    },
    {
        "source_sentence": "然契經說起四種愛，此經但以愛聲說貪，經說愛聲義非一故。",
        "from": "T29n1562_057:0659a25_11",
        "context_with_next_sentence": true
    },
    {
        "source_sentence": "執經說愛為集諦言，謂唯目貪，非為善說。",
        "from": "T29n1562_057:0659a26_11",
        "context_with_next_sentence": true
    },
    {
        "source_sentence": "又此經說定有別意，以伽他說：",
        "from": "T29n1562_057:0659a27_6",
        "context_with_next_sentence": true
    },
    {
        "source_sentence": "業愛無明皆能為因，招後諸行一切煩惱，皆能為因招後有故。",
        "from": "T29n1562_057:0659a28_13",
        "context_with_next_sentence": true
    },
    {
        "source_sentence": "愛聲通說一切煩惱非唯目貪，由此證知喜俱行愛非即目愛，後更當辯。",
        "from": "T29n1562_057:0659b01_7",
        "context_with_next_sentence": true
    },
    {
        "source_sentence": "復有契經證成此義，謂佛於彼有因有緣，有緒經中說業因愛，餘經復說一切煩惱皆是業因，以契經言取緣有故，知前說業愛為因緣，愛聲通詮一切煩惱。",
        "from": "T29n1562_057:0659b05_1",
        "context_with_next_sentence": true
    },
    {
        "source_sentence": "譬如經說無明緣行，故非唯愛是集諦攝，理必應爾。",
        "from": "T29n1562_057:0659b06_4",
        "context_with_next_sentence": true
    },
    {
        "source_sentence": "以世尊告西膩迦言：",
        "from": "T29n1562_057:0659b06_13",
        "context_with_next_sentence": true
    },
    {
        "source_sentence": "我昔與今皆定施設慢類為苦，慢即是集。",
        "from": "T29n1562_057:0659b07_13",
        "context_with_next_sentence": true
    },
    {
        "source_sentence": "若謂如上所引契經非五取蘊皆名集諦，故於所立為證不成，此亦不然，遮汝所許、我義成故。",
        "from": "T29n1562_057:0659b09_17",
        "context_with_next_sentence": true
    },
    {
        "source_sentence": "謂所引經，證諸煩惱皆是集諦，遮汝所許集諦唯攝順後有愛。",
        "from": "T29n1562_057:0659b11_4",
        "context_with_next_sentence": true
    },
    {
        "source_sentence": "既遮汝義，我宗所說諸有漏法為因性邊皆是集諦，無能遮止，故上所引為證理成。",
        "from": "T29n1562_057:0659b13_2",
        "context_with_next_sentence": true
    },
    {
        "source_sentence": "設許彼經愛唯說愛，亦無有失，於招後有愛為勝因，就勝說故。",
        "from": "T29n1562_057:0659b14_10",
        "context_with_next_sentence": true
    },
    {
        "source_sentence": "謂愛最是不厭有因，以愛力能莊飾諸有，令成種種美妙相故。",
        "from": "T29n1562_057:0659b15_17",
        "context_with_next_sentence": true
    },
    {
        "source_sentence": "如密怨敵現相詐親，令諸有情不見其過。",
        "from": "T29n1562_057:0659b16_16",
        "context_with_next_sentence": true
    },
    {
        "source_sentence": "諸有情類愛行最多，愛力能令難趣離欲，故於招有愛是勝因。",
        "from": "T29n1562_057:0659b18_5",
        "context_with_next_sentence": true
    },
    {
        "source_sentence": "以愛為因力能引起不別離欲，和合欲故法爾力能違逆解脫。",
        "from": "T29n1562_057:0659b19_12",
        "context_with_next_sentence": true
    },
    {
        "source_sentence": "故於宣說眾苦因時，為令有情見彼過失，就勝說彼以為集諦，非謂所餘異彼相法無集諦性。",
        "from": "T29n1562_057:0659b21_15",
        "context_with_next_sentence": true
    },
    {
        "source_sentence": "若但如文而作解者有太過失。",
        "from": "T29n1562_057:0659b22_9",
        "context_with_next_sentence": true
    },
    {
        "source_sentence": "或由此故其義亦成，謂契經說：",
        "from": "T29n1562_057:0659b23_4",
        "context_with_next_sentence": true
    },
    {
        "source_sentence": "愛集故苦集，愛集即無明。",
        "from": "T29n1562_057:0659b23_16",
        "context_with_next_sentence": true
    },
    {
        "source_sentence": "故契經言：",
        "from": "T29n1562_057:0659b24_2",
        "context_with_next_sentence": true
    },
    {
        "source_sentence": "云何為愛因？",
        "from": "T29n1562_057:0659b24_8",
        "context_with_next_sentence": true
    },
    {
        "source_sentence": "謂即無明。",
        "from": "T29n1562_057:0659b24_13",
        "context_with_next_sentence": true
    },
    {
        "source_sentence": "是既說苦集即是愛因，應但無明為集諦性。",
        "from": "T29n1562_057:0659b25_12",
        "context_with_next_sentence": true
    },
    {
        "source_sentence": "或即執愛為愛集者，豈非即苦亦是苦因？",
        "from": "T29n1562_057:0659b26_11",
        "context_with_next_sentence": true
    },
    {
        "source_sentence": "由此便成即於一物由因果別立苦集諦。",
        "from": "T29n1562_057:0659b27_9",
        "context_with_next_sentence": true
    },
    {
        "source_sentence": "又契經言：",
        "from": "T29n1562_057:0659b27_14",
        "context_with_next_sentence": true
    },
    {
        "source_sentence": "受集故愛集，觸集故受集。",
        "from": "T29n1562_057:0659b28_7",
        "context_with_next_sentence": true
    },
    {
        "source_sentence": "豈非愛受亦苦亦集，由此苦集非物故異，是故一切有漏五蘊為因性邊皆集諦攝。",
        "from": "T29n1562_057:0659c01_4",
        "context_with_next_sentence": true
    },
    {
        "source_sentence": "上座於此意謂不然，由契經中無此說故，說苦應知、集應斷故。",
        "from": "T29n1562_057:0659c02_13",
        "context_with_next_sentence": true
    },
    {
        "source_sentence": "謂廣分別聖諦經中，曾不說言五種取蘊皆集諦攝，唯說是愛。",
        "from": "T29n1562_057:0659c04_1",
        "context_with_next_sentence": true
    },
    {
        "source_sentence": "又薄伽梵明二諦別，說苦應知、說集應斷。",
        "from": "T29n1562_057:0659c04_20",
        "context_with_next_sentence": true
    },
    {
        "source_sentence": "是故唯愛是集諦攝。",
        "from": "T29n1562_057:0659c05_8",
        "context_with_next_sentence": true
    },
    {
        "source_sentence": "又諸無學者，後有不續故。",
        "from": "T29n1562_057:0659c06_1",
        "context_with_next_sentence": true
    },
    {
        "source_sentence": "謂阿羅漢有五取蘊，有苦集故應續後有。",
        "from": "T29n1562_057:0659c06_19",
        "context_with_next_sentence": true
    },
    {
        "source_sentence": "然無是事，故知唯愛是集諦攝，非餘取蘊。",
        "from": "T29n1562_057:0659c07_18",
        "context_with_next_sentence": true
    },
    {
        "source_sentence": "此雖有語而實無義。",
        "from": "T29n1562_057:0659c08_7",
        "context_with_next_sentence": true
    },
    {
        "source_sentence": "言契經中無此說者，且不應理，違自宗故。",
        "from": "T29n1562_057:0659c09_7",
        "context_with_next_sentence": true
    },
    {
        "source_sentence": "謂彼上座自作是言：",
        "from": "T29n1562_057:0659c09_16",
        "context_with_next_sentence": true
    },
    {
        "source_sentence": "苦因理通一切煩惱，以愛勝故說愛非餘。",
        "from": "T29n1562_057:0659c10_14",
        "context_with_next_sentence": true
    },
    {
        "source_sentence": "非契經中辯聖諦處，說諸煩惱皆是苦因，但作是言愛為集諦。",
        "from": "T29n1562_057:0659c12_4",
        "context_with_next_sentence": true
    },
    {
        "source_sentence": "故彼所說唯率己情。",
        "from": "T29n1562_057:0659c12_13",
        "context_with_next_sentence": true
    },
    {
        "source_sentence": "若謂餘經說餘煩惱是集性故，知諸煩惱皆是苦因並集諦攝，但就勝故說愛非餘。",
        "from": "T29n1562_057:0659c14_11",
        "context_with_next_sentence": true
    },
    {
        "source_sentence": "豈不所言經不說故唯愛是集，言有義空。",
        "from": "T29n1562_057:0659c15_10",
        "context_with_next_sentence": true
    },
    {
        "source_sentence": "又非此經不說取蘊，愛聲通顯諸有漏故。",
        "from": "T29n1562_057:0659c16_10",
        "context_with_next_sentence": true
    },
    {
        "source_sentence": "此前已說，後更當辯。",
        "from": "T29n1562_057:0659c16_20",
        "context_with_next_sentence": true
    },
    {
        "source_sentence": "故彼所言空無有義。",
        "from": "T29n1562_057:0659c17_8",
        "context_with_next_sentence": true
    },
    {
        "source_sentence": "又彼所說應知應斷二諦別者，理亦不然，二諦俱通由此成故。",
        "from": "T29n1562_057:0659c18_17",
        "context_with_next_sentence": true
    },
    {
        "source_sentence": "謂契經說五種取蘊一切應斷，前已顯成。",
        "from": "T29n1562_057:0659c19_15",
        "context_with_next_sentence": true
    },
    {
        "source_sentence": "既說皆是苦諦所攝，故非苦集由物故異。",
        "from": "T29n1562_057:0659c20_14",
        "context_with_next_sentence": true
    },
    {
        "source_sentence": "又佛於苦亦說斷言，謂說世醫拔毒箭者，不能了達一切世間生為本苦永斷良藥，廣說乃至，唯有諸佛究竟了達一切世間生為本苦永斷良藥。",
        "from": "T29n1562_057:0659c24_2",
        "context_with_next_sentence": true
    },
    {
        "source_sentence": "又經說苦滅，滅是斷異名。",
        "from": "T29n1562_057:0659c24_14",
        "context_with_next_sentence": true
    },
    {
        "source_sentence": "又應知言亦通集諦，經說眾苦盡由遍知法故。",
        "from": "T29n1562_057:0659c25_14",
        "context_with_next_sentence": true
    },
    {
        "source_sentence": "由此不應就應知斷辯苦集諦二相差別。",
        "from": "T29n1562_057:0659c26_12",
        "context_with_next_sentence": true
    },
    {
        "source_sentence": "言諸無學者後有不續故證知唯愛是集諦者，理亦不然，餘因闕故後有不續，猶如愛等。",
        "from": "T29n1562_057:0659c28_13",
        "context_with_next_sentence": true
    },
    {
        "source_sentence": "謂如經中說受緣愛，諸阿羅漢非無有受，但餘緣闕故愛不生。",
        "from": "T29n1562_057:0660a01_3",
        "context_with_next_sentence": true
    },
    {
        "source_sentence": "又如經中說眼及色為因緣故眼識得生，而或有時雖有眼色，餘緣闕故眼識不生，應知此中理趣亦爾。",
        "from": "T29n1562_057:0660a03_10",
        "context_with_next_sentence": true
    },
    {
        "source_sentence": "馬鳴尊者亦作是言：",
        "from": "T29n1562_057:0660a03_19",
        "context_with_next_sentence": true
    },
    {
        "source_sentence": "煩惱業身能取後有，為因引發後有續生。",
        "from": "T29n1562_057:0660a04_17",
        "context_with_next_sentence": true
    },
    {
        "source_sentence": "設壞業身後有難絕，若煩惱闕後有便無，要闕能趣因生身方盡故，如闕種子有地無苗。",
        "from": "T29n1562_057:0660a06_17",
        "context_with_next_sentence": true
    },
    {
        "source_sentence": "又契經言：",
        "from": "T29n1562_057:0660a07_3",
        "context_with_next_sentence": true
    },
    {
        "source_sentence": "識為種子，業為因故後有得生。",
        "from": "T29n1562_057:0660a07_17",
        "context_with_next_sentence": true
    },
    {
        "source_sentence": "非應果身無識無業，是故不必因皆無故方令後果不相續生；",
        "from": "T29n1562_057:0660a09_6",
        "context_with_next_sentence": true
    },
    {
        "source_sentence": "應果身中雖有眼等，餘因闕故後有不續。",
        "from": "T29n1562_057:0660a10_5",
        "context_with_next_sentence": true
    },
    {
        "source_sentence": "有作是言：",
        "from": "T29n1562_057:0660a10_10",
        "context_with_next_sentence": true
    },
    {
        "source_sentence": "現世諸蘊展轉力生，故但可互為緣，要由彼力令識種子住後有田方名集諦。",
        "from": "T29n1562_057:0660a12_5",
        "context_with_next_sentence": true
    },
    {
        "source_sentence": "此亦非理，除愛餘法亦後有因，契經說故。",
        "from": "T29n1562_057:0660a13_4",
        "context_with_next_sentence": true
    },
    {
        "source_sentence": "如契經說：",
        "from": "T29n1562_057:0660a13_9",
        "context_with_next_sentence": true
    },
    {
        "source_sentence": "一類有情餘慢未斷未遍知故，彼類便作生般涅槃。",
        "from": "T29n1562_057:0660a14_12",
        "context_with_next_sentence": true
    },
    {
        "source_sentence": "又契經說：",
        "from": "T29n1562_057:0660a14_17",
        "context_with_next_sentence": true
    },
    {
        "source_sentence": "若有於慢未現觀是慢，我記有後生。",
        "from": "T29n1562_057:0660a15_13",
        "context_with_next_sentence": true
    },
    {
        "source_sentence": "又說無明愛結覆繫，愚夫智者同感有身。",
        "from": "T29n1562_057:0660a16_12",
        "context_with_next_sentence": true
    },
    {
        "source_sentence": "又契經言：",
        "from": "T29n1562_057:0660a16_17",
        "context_with_next_sentence": true
    },
    {
        "source_sentence": "諸有情類種種非一，眾多苦生皆欲為因，乃至廣說，又愚癡類愛樂諸有，由愛久處生死瀑流。",
        "from": "T29n1562_057:0660a19_1",
        "context_with_next_sentence": true
    },
    {
        "source_sentence": "是則無明為生死本，乍可唯說彼為集諦，不應唯愛是集諦體。",
        "from": "T29n1562_057:0660a20_8",
        "context_with_next_sentence": true
    },
    {
        "source_sentence": "或復何緣定知唯愛能續後有非諸惑耶？",
        "from": "T29n1562_057:0660a21_7",
        "context_with_next_sentence": true
    },
    {
        "source_sentence": "若謂唯愛名順後有非餘法者，理亦不然，先已說故。",
        "from": "T29n1562_057:0660a22_12",
        "context_with_next_sentence": true
    },
    {
        "source_sentence": "先何所說？",
        "from": "T29n1562_057:0660a22_17",
        "context_with_next_sentence": true
    },
    {
        "source_sentence": "謂先說愛聲說一切煩惱。",
        "from": "T29n1562_057:0660a23_7",
        "context_with_next_sentence": true
    },
    {
        "source_sentence": "通說餘法，理亦如前。",
        "from": "T29n1562_057:0660a23_17",
        "context_with_next_sentence": true
    },
    {
        "source_sentence": "又業亦能招感後有亦順後有，寧唯說愛？",
        "from": "T29n1562_057:0660a24_15",
        "context_with_next_sentence": true
    },
    {
        "source_sentence": "若謂唯愛所引發業能感後有，理亦不然，一切煩惱所引發業，無不能為後有因故。",
        "from": "T29n1562_057:0660a26_13",
        "context_with_next_sentence": true
    },
    {
        "source_sentence": "以契經說無明緣行，許此無明聲總說諸惑故。",
        "from": "T29n1562_057:0660a27_14",
        "context_with_next_sentence": true
    },
    {
        "source_sentence": "或愛亦由無明引發，方有勢力能續後有，經說無明為愛因故。",
        "from": "T29n1562_057:0660a29_4",
        "context_with_next_sentence": true
    },
    {
        "source_sentence": "乍可集諦唯是無明，無明總為諸有本故。",
        "from": "T29n1562_057:0660b01_3",
        "context_with_next_sentence": true
    },
    {
        "source_sentence": "由此為證，非唯愛力令識種子住後有因，故不應言集諦唯愛。",
        "from": "T29n1562_057:0660b02_11",
        "context_with_next_sentence": true
    },
    {
        "source_sentence": "又應責彼，有漏法中何緣唯執愛為集諦？",
        "from": "T29n1562_057:0660b03_9",
        "context_with_next_sentence": true
    },
    {
        "source_sentence": "若是煩惱故，瞋等何不然？",
        "from": "T29n1562_057:0660b04_2",
        "context_with_next_sentence": true
    },
    {
        "source_sentence": "若通三界故，慢等何不然？",
        "from": "T29n1562_057:0660b04_14",
        "context_with_next_sentence": true
    },
    {
        "source_sentence": "若牽後有故，業行何不然？",
        "from": "T29n1562_057:0660b05_5",
        "context_with_next_sentence": true
    },
    {
        "source_sentence": "如契經言：",
        "from": "T29n1562_057:0660b05_10",
        "context_with_next_sentence": true
    },
    {
        "source_sentence": "若造福行，便能引起隨福行識，非福、不動廣說亦然。",
        "from": "T29n1562_057:0660b06_14",
        "context_with_next_sentence": true
    },
    {
        "source_sentence": "若希求相故，何緣不說欲？",
        "from": "T29n1562_057:0660b07_5",
        "context_with_next_sentence": true
    },
    {
        "source_sentence": "若說為集故，何不說食等？",
        "from": "T29n1562_057:0660b07_17",
        "context_with_next_sentence": true
    },
    {
        "source_sentence": "若執取性故，何非身見等？",
        "from": "T29n1562_057:0660b08_9",
        "context_with_next_sentence": true
    },
    {
        "source_sentence": "如是餘法亦有彼相。",
        "from": "T29n1562_057:0660b08_18",
        "context_with_next_sentence": true
    },
    {
        "source_sentence": "而執集諦唯是愛者，但由於經闕觀察智，又未曾見有處決定說集諦唯是續後有因愛。",
        "from": "T29n1562_057:0660b10_16",
        "context_with_next_sentence": true
    },
    {
        "source_sentence": "豈不經說後有愛言？",
        "from": "T29n1562_057:0660b11_7",
        "context_with_next_sentence": true
    },
    {
        "source_sentence": "雖爾，不言此愛唯是能令後有相續因性。",
        "from": "T29n1562_057:0660b12_6",
        "context_with_next_sentence": true
    },
    {
        "source_sentence": "如說：",
        "from": "T29n1562_057:0660b12_9",
        "context_with_next_sentence": true
    },
    {
        "source_sentence": "云何如實知食集？",
        "from": "T29n1562_057:0660b12_17",
        "context_with_next_sentence": true
    },
    {
        "source_sentence": "謂愛後有愛，乃至廣說。",
        "from": "T29n1562_057:0660b13_8",
        "context_with_next_sentence": true
    },
    {
        "source_sentence": "非引段食名續後有，是故知此後有愛言，為簡別前，非續後有。",
        "from": "T29n1562_057:0660b14_16",
        "context_with_next_sentence": true
    },
    {
        "source_sentence": "謂薄伽梵觀所化宜，且以愛聲顯集諦體。",
        "from": "T29n1562_057:0660b15_14",
        "context_with_next_sentence": true
    },
    {
        "source_sentence": "然於多法皆有愛聲，為簡所餘說後有愛。",
        "from": "T29n1562_057:0660b16_13",
        "context_with_next_sentence": true
    },
    {
        "source_sentence": "謂若有愛未永斷時，後有可生方名集諦，是此經義非續後有。",
        "from": "T29n1562_057:0660b18_2",
        "context_with_next_sentence": true
    },
    {
        "source_sentence": "豈不但說喜俱行愛，彼彼喜愛足能簡別，皆許無失，彼此同故。",
        "from": "T29n1562_057:0660b19_11",
        "context_with_next_sentence": true
    },
    {
        "source_sentence": "謂如唯執續後有因愛名集諦論者，後有愛言已能簡餘愛，復說餘重簡；",
        "from": "T29n1562_057:0660b21_3",
        "context_with_next_sentence": true
    },
    {
        "source_sentence": "我宗亦然，不應為難。",
        "from": "T29n1562_057:0660b21_13",
        "context_with_next_sentence": true
    },
    {
        "source_sentence": "或愛是總，後有愛言簡取無明及一果法，以後有愛聲說無明等故，後有愛聲亦容通說一切煩惱。",
        "from": "T29n1562_057:0660b23_16",
        "context_with_next_sentence": true
    },
    {
        "source_sentence": "或取蘊故未了今說何等無明，故次復言喜俱行愛，即是意地貪相應義，意貪名喜有分別故，彼彼意愛。",
        "from": "T29n1562_057:0660b26_4",
        "context_with_next_sentence": true
    },
    {
        "source_sentence": "謂於諸境或於自體起差別貪，此中貪名通目一切貪俱生品，為欲建立貪等行俱有差別故，由此與彼相應無明亦得說名彼彼喜愛。",
        "from": "T29n1562_057:0660b29_5",
        "context_with_next_sentence": true
    },
    {
        "source_sentence": "故薄伽梵隨所化宜，以別意說愛為集諦，不應隨名便興固執，謂集諦唯是續後有因愛。",
        "from": "T29n1562_057:0660c02_6",
        "context_with_next_sentence": true
    },
    {
        "source_sentence": "有言：",
        "from": "T29n1562_057:0660c02_9",
        "context_with_next_sentence": true
    },
    {
        "source_sentence": "聖道為苦三緣，聖道現前亦能長養諸根大種，應集諦攝。",
        "from": "T29n1562_057:0660c03_14",
        "context_with_next_sentence": true
    },
    {
        "source_sentence": "此亦不然，以諸聖道力能永斷眾苦道故。",
        "from": "T29n1562_057:0660c04_12",
        "context_with_next_sentence": true
    },
    {
        "source_sentence": "非能畢竟斷苦道法可名苦集，義相違故。",
        "from": "T29n1562_057:0660c05_12",
        "context_with_next_sentence": true
    },
    {
        "source_sentence": "又若彼是此集，離彼法此不生。",
        "from": "T29n1562_057:0660c06_6",
        "context_with_next_sentence": true
    },
    {
        "source_sentence": "聖道雖無而苦恒起，故知聖道定非苦集。",
        "from": "T29n1562_057:0660c07_5",
        "context_with_next_sentence": true
    },
    {
        "source_sentence": "又不可說苦是聖道等流，謂等流言顯因同類，有漏無漏類既有別，為因非同類、為果非等流，故不應言聖道是集。",
        "from": "T29n1562_057:0660c09_17",
        "context_with_next_sentence": true
    },
    {
        "source_sentence": "又非聖道是長養因，然聖道現前根大長養者，道能遮止損害緣故。",
        "from": "T29n1562_057:0660c11_7",
        "context_with_next_sentence": true
    },
    {
        "source_sentence": "今彼自類前為勝因、後果轉增，名為長養。",
        "from": "T29n1562_057:0660c12_7",
        "context_with_next_sentence": true
    },
    {
        "source_sentence": "由此聖道定非集諦。",
        "from": "T29n1562_057:0660c12_16",
        "context_with_next_sentence": true
    },
    {
        "source_sentence": "故唯有漏為因性邊皆集諦攝，理得成就。",
        "from": "T29n1562_057:0660c13_14",
        "context_with_next_sentence": true
    },
    {
        "source_sentence": "契經所說業為生因、愛為起因，斯有何義？",
        "from": "T29n1562_057:0660c14_14",
        "context_with_next_sentence": true
    },
    {
        "source_sentence": "謂於後有差別芽生，業能為因如所殖種，愛非愛異熟隨業差別故。",
        "from": "T29n1562_057:0660c16_5",
        "context_with_next_sentence": true
    },
    {
        "source_sentence": "若於後有無別芽生，愛能為因如能潤水，愛潤諸後有令無別起故。",
        "from": "T29n1562_057:0660c17_15",
        "context_with_next_sentence": true
    },
    {
        "source_sentence": "如稻等芽，隨自類種故有差別；",
        "from": "T29n1562_057:0660c18_10",
        "context_with_next_sentence": true
    },
    {
        "source_sentence": "諸芽無別皆得滋長，由水為因。",
        "from": "T29n1562_057:0660c19_4",
        "context_with_next_sentence": true
    },
    {
        "source_sentence": "應知二因，義別如是。",
        "from": "T29n1562_057:0660c19_14",
        "context_with_next_sentence": true
    },
    {
        "source_sentence": "理必應許愛為起因，見有愛者後有起故。",
        "from": "T29n1562_057:0660c20_12",
        "context_with_next_sentence": true
    },
    {
        "source_sentence": "謂有愛離愛二俱命終，唯見有愛者後有更起，由此理證愛為起因，起有起無定隨愛故。",
        "from": "T29n1562_057:0660c22_12",
        "context_with_next_sentence": true
    },
    {
        "source_sentence": "又世現見有希求者能攝受故，謂世現見有所希求便能攝受，於現既爾，於當亦然，必希求為因，能攝受後世，若於後有愛，必馳趣於彼。",
        "from": "T29n1562_057:0660c25_14",
        "context_with_next_sentence": true
    },
    {
        "source_sentence": "故知愛體能為後因。",
        "from": "T29n1562_057:0660c26_4",
        "context_with_next_sentence": true
    },
    {
        "source_sentence": "何緣證知有離愛者？",
        "from": "T29n1562_057:0660c26_13",
        "context_with_next_sentence": true
    },
    {
        "source_sentence": "現見可盡法由因永盡故。",
        "from": "T29n1562_057:0660c27_5",
        "context_with_next_sentence": true
    },
    {
        "source_sentence": "謂見水等與火等合，漸減漸微乃至都盡。",
        "from": "T29n1562_057:0660c28_4",
        "context_with_next_sentence": true
    },
    {
        "source_sentence": "又見數習不淨觀等，貪等漸減善法漸增。",
        "from": "T29n1562_057:0660c29_3",
        "context_with_next_sentence": true
    },
    {
        "source_sentence": "由此比知，無漏智火至極盛位，愛等永亡，是故證知有離愛者。",
        "from": "T29n1562_057:0661a01_11",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_057:0661a01_16",
        "context_with_next_sentence": true
    },
    {
        "source_sentence": "愛非愛境現在前時，諸根凝寂不變異者是離愛相。",
        "from": "T29n1562_057:0661a02_18",
        "context_with_next_sentence": true
    },
    {
        "source_sentence": "如不見有風等所生變異相者，比知無病。",
        "from": "T29n1562_057:0661a03_17",
        "context_with_next_sentence": true
    },
    {
        "source_sentence": "又如闇壞及了境時，知日輪出及諸根有。",
        "from": "T29n1562_057:0661a04_16",
        "context_with_next_sentence": true
    },
    {
        "source_sentence": "如是行者雖處闇中，身語意業亦清淨者，應比知彼必已離愛；",
        "from": "T29n1562_057:0661a06_5",
        "context_with_next_sentence": true
    },
    {
        "source_sentence": "心懷過者若處闇中，諸根定應有變異故。",
        "from": "T29n1562_057:0661a07_4",
        "context_with_next_sentence": true
    },
    {
        "source_sentence": "又如遊履所未行處，離能引導及所策杖，盲者定應不正失路，遙觀彼相知彼定盲。",
        "from": "T29n1562_057:0661a09_3",
        "context_with_next_sentence": true
    },
    {
        "source_sentence": "如是心中懷過失者，身語意業必不清淨，諸根定應有變異轉。",
        "from": "T29n1562_057:0661a10_11",
        "context_with_next_sentence": true
    },
    {
        "source_sentence": "善比量者於他相續，可如是比知離愛未離愛。",
        "from": "T29n1562_057:0661a11_12",
        "context_with_next_sentence": true
    },
    {
        "source_sentence": "如是唯有對法者宗辯集諦體，理善成立。",
        "from": "T29n1562_057:0661a12_11",
        "context_with_next_sentence": true
    },
    {
        "source_sentence": "彼立滅諦亦不應理，諸煩惱等滅皆寂靜相，故等寂靜相，有滅是滅諦、有滅非滅諦，理不成故。",
        "from": "T29n1562_057:0661a14_14",
        "context_with_next_sentence": true
    },
    {
        "source_sentence": "由此不應作如是說：",
        "from": "T29n1562_057:0661a15_3",
        "context_with_next_sentence": true
    },
    {
        "source_sentence": "順後有愛滅是滅諦非餘。",
        "from": "T29n1562_057:0661a15_14",
        "context_with_next_sentence": true
    },
    {
        "source_sentence": "由此應知諸有漏斷皆是滅諦，理善成立。",
        "from": "T29n1562_057:0661a16_13",
        "context_with_next_sentence": true
    },
    {
        "source_sentence": "言唯有學八聖道支名為道諦，亦不應理說一切善法皆聖諦攝故。",
        "from": "T29n1562_057:0661a18_4",
        "context_with_next_sentence": true
    },
    {
        "source_sentence": "如契經言：",
        "from": "T29n1562_057:0661a18_9",
        "context_with_next_sentence": true
    },
    {
        "source_sentence": "所有善法一切攝在四聖諦中。",
        "from": "T29n1562_057:0661a19_3",
        "context_with_next_sentence": true
    },
    {
        "source_sentence": "由此彼應許，除有學八道支外，所有聖道亦道諦攝，或非善性。",
        "from": "T29n1562_057:0661a20_11",
        "context_with_next_sentence": true
    },
    {
        "source_sentence": "又應已見四聖諦者，猶未獲得佛證淨故。",
        "from": "T29n1562_057:0661a21_10",
        "context_with_next_sentence": true
    },
    {
        "source_sentence": "以於道諦得現觀時，許未現觀無學道故，由此已見四聖諦者，有未獲得佛證淨失，緣佛信根猶未得故。",
        "from": "T29n1562_057:0661a23_16",
        "context_with_next_sentence": true
    },
    {
        "source_sentence": "又道皆有道等相故，謂餘有學無學聖道，若趣生死應非無漏，若趣涅槃應道諦攝，若俱不趣應不名道，如何彼乃言是道非道諦？",
        "from": "T29n1562_057:0661a26_15",
        "context_with_next_sentence": true
    },
    {
        "source_sentence": "是故一切學無學道皆道諦收，理善成立。",
        "from": "T29n1562_057:0661a27_14",
        "context_with_next_sentence": true
    },
    {
        "source_sentence": "若謂無學不能滅苦，如何說是苦滅道攝？",
        "from": "T29n1562_057:0661a28_13",
        "context_with_next_sentence": true
    },
    {
        "source_sentence": "此難不然，道相既等，於苦亦有滅功能故。",
        "from": "T29n1562_057:0661a29_12",
        "context_with_next_sentence": true
    },
    {
        "source_sentence": "然已滅故不勞更滅，非無學道無滅功能。",
        "from": "T29n1562_057:0661b01_11",
        "context_with_next_sentence": true
    },
    {
        "source_sentence": "又對治道有多種故，由此契經言：",
        "from": "T29n1562_057:0661b02_7",
        "context_with_next_sentence": true
    },
    {
        "source_sentence": "不動心解脫，珍寶具足，能捨不善。",
        "from": "T29n1562_057:0661b03_2",
        "context_with_next_sentence": true
    },
    {
        "source_sentence": "即由此故，諸無學者修習正斷亦無有失。",
        "from": "T29n1562_057:0661b04_1",
        "context_with_next_sentence": true
    },
    {
        "source_sentence": "是故最初立諦為勝，因前果後理數必然，由此定應列諦名處。",
        "from": "T29n1562_057:0661b05_8",
        "context_with_next_sentence": true
    },
    {
        "source_sentence": "苦居集後、道在滅前，何故此中果前因後？",
        "from": "T29n1562_057:0661b06_7",
        "context_with_next_sentence": true
    },
    {
        "source_sentence": "隨現觀位次第而說。",
        "from": "T29n1562_057:0661b06_16",
        "context_with_next_sentence": true
    },
    {
        "source_sentence": "謂隨行者現觀位中，前觀前說、後觀後說。",
        "from": "T29n1562_057:0661b07_16",
        "context_with_next_sentence": true
    },
    {
        "source_sentence": "然或有法說次隨生，如念住等；",
        "from": "T29n1562_057:0661b08_10",
        "context_with_next_sentence": true
    },
    {
        "source_sentence": "或復有法說次隨便，如正勝等，謂此中無決定理趣。",
        "from": "T29n1562_057:0661b09_13",
        "context_with_next_sentence": true
    },
    {
        "source_sentence": "發勤精進先斷已生、後遮未生，但隨言便。",
        "from": "T29n1562_057:0661b10_13",
        "context_with_next_sentence": true
    },
    {
        "source_sentence": "所應斷法，已生易施設，非未生；",
        "from": "T29n1562_057:0661b11_7",
        "context_with_next_sentence": true
    },
    {
        "source_sentence": "所應修法，未生易施設，非已生；",
        "from": "T29n1562_057:0661b12_1",
        "context_with_next_sentence": true
    },
    {
        "source_sentence": "斷必自麁、修必從細，言隨此便故作是說。",
        "from": "T29n1562_057:0661b12_20",
        "context_with_next_sentence": true
    },
    {
        "source_sentence": "何緣現觀次第必然？",
        "from": "T29n1562_057:0661b13_8",
        "context_with_next_sentence": true
    },
    {
        "source_sentence": "加行位中如是觀故。",
        "from": "T29n1562_057:0661b13_17",
        "context_with_next_sentence": true
    },
    {
        "source_sentence": "何緣加行必如是觀？",
        "from": "T29n1562_057:0661b14_7",
        "context_with_next_sentence": true
    },
    {
        "source_sentence": "謂若有法最為逼惱，修加行位理應先觀，次求彼因、次求彼脫，後應求彼解脫方便。",
        "from": "T29n1562_057:0661b16_5",
        "context_with_next_sentence": true
    },
    {
        "source_sentence": "譬如良醫先觀病者所患病狀，次尋其因、次思病愈，後求良藥。",
        "from": "T29n1562_057:0661b17_14",
        "context_with_next_sentence": true
    },
    {
        "source_sentence": "故契經言：",
        "from": "T29n1562_057:0661b17_19",
        "context_with_next_sentence": true
    },
    {
        "source_sentence": "夫醫王者，謂具四德能拔毒箭，一善知病狀、二善知病因、三善知病愈、四善知良藥。",
        "from": "T29n1562_057:0661b19_16",
        "context_with_next_sentence": true
    },
    {
        "source_sentence": "如來亦爾為大醫王，如實了知苦集滅道。",
        "from": "T29n1562_057:0661b20_15",
        "context_with_next_sentence": true
    },
    {
        "source_sentence": "故加行位依此次觀。",
        "from": "T29n1562_057:0661b21_5",
        "context_with_next_sentence": true
    },
    {
        "source_sentence": "現觀位中觀次亦爾，由加行力所引發故。",
        "from": "T29n1562_057:0661b22_4",
        "context_with_next_sentence": true
    },
    {
        "source_sentence": "如縱心誦先所誦文，故列聖諦名隨現觀次第。",
        "from": "T29n1562_057:0661b23_5",
        "context_with_next_sentence": true
    },
    {
        "source_sentence": "現等覺故立現觀名，正覺所緣故唯無漏，此覺真淨故得正名。",
        "from": "T29n1562_057:0661b24_13",
        "context_with_next_sentence": true
    },
    {
        "source_sentence": "此聖諦名為目何義？",
        "from": "T29n1562_057:0661b25_3",
        "context_with_next_sentence": true
    },
    {
        "source_sentence": "經言：",
        "from": "T29n1562_057:0661b25_6",
        "context_with_next_sentence": true
    },
    {
        "source_sentence": "聖者諦故得聖諦名。",
        "from": "T29n1562_057:0661b25_15",
        "context_with_next_sentence": true
    },
    {
        "source_sentence": "此義意言，唯諸聖者於四諦理，能如實見無有虛妄，非聖相違，故理雖通而名聖諦。",
        "from": "T29n1562_057:0661b27_13",
        "context_with_next_sentence": true
    },
    {
        "source_sentence": "依如是義，故有頌言：",
        "from": "T29n1562_057:0661b28_3",
        "context_with_next_sentence": true
    },
    {
        "source_sentence": "「聖者說是樂，　　非聖說為苦；",
        "from": "T29n1562_057:0661b29_14",
        "context_with_next_sentence": true
    },
    {
        "source_sentence": "聖者說為苦，　　非聖說是樂。",
        "from": "T29n1562_057:0661c01_13",
        "context_with_next_sentence": true
    },
    {
        "source_sentence": "」然四諦理無有差別，在聖在凡皆如實故，依能見者偏立聖名。",
        "from": "T29n1562_057:0661c03_7",
        "context_with_next_sentence": true
    },
    {
        "source_sentence": "或義意言，唯諸聖者於四諦理以聖行觀，於一切時行相無別，聖行諦理極相稱故。",
        "from": "T29n1562_057:0661c05_5",
        "context_with_next_sentence": true
    },
    {
        "source_sentence": "以諦隨行立聖諦名，非如世間六非聖行，先觀此地為靜等三，後復觀為麁等三相，非相稱故不隨彼名。",
        "from": "T29n1562_057:0661c07_12",
        "context_with_next_sentence": true
    },
    {
        "source_sentence": "或義意言，唯諸聖者於四諦理以聖智觀，一得正決定無還不定理，故諦隨智得聖諦名。",
        "from": "T29n1562_057:0661c09_12",
        "context_with_next_sentence": true
    },
    {
        "source_sentence": "即由此理，聖智觀諦得立苦集滅道智名。",
        "from": "T29n1562_057:0661c10_10",
        "context_with_next_sentence": true
    },
    {
        "source_sentence": "凡智雖能見四諦理，得決定已容不定故，諦不隨彼得凡諦名，由此但應名世俗智。",
        "from": "T29n1562_057:0661c12_8",
        "context_with_next_sentence": true
    },
    {
        "source_sentence": "唯受一分是苦自體所餘並非，如何可言諸有漏行皆是苦諦？",
        "from": "T29n1562_057:0661c13_16",
        "context_with_next_sentence": true
    },
    {
        "source_sentence": "頌曰：",
        "from": "T29n1562_057:0661c13_19",
        "context_with_next_sentence": true
    },
    {
        "source_sentence": "苦由三苦合，　　如所應一切，",
        "from": "T29n1562_057:0661c14_0",
        "context_with_next_sentence": true
    },
    {
        "source_sentence": "可意非可意，　　餘有漏行法。",
        "from": "T29n1562_057:0661c15_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_057:0661c16_2",
        "context_with_next_sentence": true
    },
    {
        "source_sentence": "有三苦性，一苦苦性、二行苦性、三壞苦性。",
        "from": "T29n1562_057:0661c17_1",
        "context_with_next_sentence": true
    },
    {
        "source_sentence": "諸有漏行如其所應，與此三種苦性合故，皆是苦諦亦無有失。",
        "from": "T29n1562_057:0661c18_8",
        "context_with_next_sentence": true
    },
    {
        "source_sentence": "所以者何？",
        "from": "T29n1562_057:0661c18_13",
        "context_with_next_sentence": true
    },
    {
        "source_sentence": "諸有漏行有三，可意、非可意、餘。",
        "from": "T29n1562_057:0661c19_10",
        "context_with_next_sentence": true
    },
    {
        "source_sentence": "可意者何？",
        "from": "T29n1562_057:0661c19_15",
        "context_with_next_sentence": true
    },
    {
        "source_sentence": "謂諸樂受，及彼資具。",
        "from": "T29n1562_057:0661c20_2",
        "context_with_next_sentence": true
    },
    {
        "source_sentence": "餘二類然。",
        "from": "T29n1562_057:0661c20_7",
        "context_with_next_sentence": true
    },
    {
        "source_sentence": "此中可意有漏行法，由壞苦合故名為苦，未離染者於彼壞時，必定應生憂愁等故。",
        "from": "T29n1562_057:0661c22_4",
        "context_with_next_sentence": true
    },
    {
        "source_sentence": "以薄伽梵契經中言：",
        "from": "T29n1562_057:0661c22_13",
        "context_with_next_sentence": true
    },
    {
        "source_sentence": "諸樂受，生時樂、住時樂，壞時苦。",
        "from": "T29n1562_057:0661c23_9",
        "context_with_next_sentence": true
    },
    {
        "source_sentence": "順樂受諸行，如樂受應知。",
        "from": "T29n1562_057:0661c23_21",
        "context_with_next_sentence": true
    },
    {
        "source_sentence": "諸非可意有漏行法，由苦苦合故名為苦，苦受自體及順苦法現前必能惱身心故。",
        "from": "T29n1562_057:0661c25_15",
        "context_with_next_sentence": true
    },
    {
        "source_sentence": "以薄伽梵契經中言：",
        "from": "T29n1562_057:0661c26_6",
        "context_with_next_sentence": true
    },
    {
        "source_sentence": "諸苦受，生時苦、住時苦，壞時樂。",
        "from": "T29n1562_057:0661c27_1",
        "context_with_next_sentence": true
    },
    {
        "source_sentence": "順苦受諸行，如苦受應知。",
        "from": "T29n1562_057:0661c27_13",
        "context_with_next_sentence": true
    },
    {
        "source_sentence": "除此所餘有漏行法，由行苦合故名為苦。",
        "from": "T29n1562_057:0661c28_11",
        "context_with_next_sentence": true
    },
    {
        "source_sentence": "因緣所造皆是無常，有漏無常無非是苦，故有漏法皆是苦性。",
        "from": "T29n1562_057:0661c29_19",
        "context_with_next_sentence": true
    },
    {
        "source_sentence": "豈不一切有漏行法，據此皆容是行苦性，不應但說非苦樂受及彼資糧為行苦性？",
        "from": "T29n1562_057:0662a02_15",
        "context_with_next_sentence": true
    },
    {
        "source_sentence": "雖有此理，然於此中依不共故作如是說。",
        "from": "T29n1562_057:0662a03_15",
        "context_with_next_sentence": true
    },
    {
        "source_sentence": "謂初後苦如其所應，唯在可意非可意法，餘有漏法唯是行苦，不共所依故作是說。",
        "from": "T29n1562_057:0662a05_13",
        "context_with_next_sentence": true
    },
    {
        "source_sentence": "然薄伽梵契經中言苦受生時住時苦者，由彼苦受性是苦故。",
        "from": "T29n1562_057:0662a07_2",
        "context_with_next_sentence": true
    },
    {
        "source_sentence": "壞時樂者，苦受壞時設無樂受，由苦受息似樂顯現，故亦名樂。",
        "from": "T29n1562_057:0662a08_10",
        "context_with_next_sentence": true
    },
    {
        "source_sentence": "於相續息位立以壞名故，苦受息時名苦受壞，此於欲界二界漏盡，如次暫時長時畢竟。",
        "from": "T29n1562_057:0662a10_11",
        "context_with_next_sentence": true
    },
    {
        "source_sentence": "樂受生時住時樂者，由彼樂受性是樂故。",
        "from": "T29n1562_057:0662a11_10",
        "context_with_next_sentence": true
    },
    {
        "source_sentence": "壞時苦者，謂諸有情未離染時心恒求樂，於樂壞位起憂愁等，故說樂受為壞苦性。",
        "from": "T29n1562_057:0662a13_7",
        "context_with_next_sentence": true
    },
    {
        "source_sentence": "樂受壞時設無苦受，似苦顯現亦名為苦。",
        "from": "T29n1562_057:0662a14_6",
        "context_with_next_sentence": true
    },
    {
        "source_sentence": "不苦不樂受，生時住時皆非苦非樂，性是彼故。",
        "from": "T29n1562_057:0662a15_9",
        "context_with_next_sentence": true
    },
    {
        "source_sentence": "即彼壞時，苦樂隨一容現前故，可言俱有。",
        "from": "T29n1562_057:0662a16_8",
        "context_with_next_sentence": true
    },
    {
        "source_sentence": "苦樂壞時無容有二，故佛於此作別異說，謂無智苦、智生為樂。",
        "from": "T29n1562_057:0662a17_16",
        "context_with_next_sentence": true
    },
    {
        "source_sentence": "以於此受無智增廣，此受無明所隨增故，由無智故。",
        "from": "T29n1562_057:0662a18_19",
        "context_with_next_sentence": true
    },
    {
        "source_sentence": "惡趣等中具有無邊行苦生起，極微細故甚為難覺，唯聖能覺。",
        "from": "T29n1562_057:0662a20_8",
        "context_with_next_sentence": true
    },
    {
        "source_sentence": "故有頌言：",
        "from": "T29n1562_057:0662a20_13",
        "context_with_next_sentence": true
    },
    {
        "source_sentence": "「如以一睫毛，　　置掌人不覺；",
        "from": "T29n1562_057:0662a21_14",
        "context_with_next_sentence": true
    },
    {
        "source_sentence": "若置眼睛上，　　為損及不安。",
        "from": "T29n1562_057:0662a22_13",
        "context_with_next_sentence": true
    },
    {
        "source_sentence": "愚夫如手掌，　　不覺行苦睫；",
        "from": "T29n1562_057:0662a23_13",
        "context_with_next_sentence": true
    },
    {
        "source_sentence": "智者如眼睛，　　緣極生厭怖。",
        "from": "T29n1562_057:0662a24_13",
        "context_with_next_sentence": true
    },
    {
        "source_sentence": "」是故此中無智便苦，若永斷此得阿羅漢，由此故言智生為樂，薄伽梵說應果樂故。",
        "from": "T29n1562_057:0662a26_16",
        "context_with_next_sentence": true
    },
    {
        "source_sentence": "此三苦性其體是何？",
        "from": "T29n1562_057:0662a27_6",
        "context_with_next_sentence": true
    },
    {
        "source_sentence": "應定判言三受為體，由三受故。",
        "from": "T29n1562_057:0662a28_1",
        "context_with_next_sentence": true
    },
    {
        "source_sentence": "順三受法，如應亦得三苦性名。",
        "from": "T29n1562_057:0662a28_15",
        "context_with_next_sentence": true
    },
    {
        "source_sentence": "壞苦亦應是行苦攝，壞是無常差別名故。",
        "from": "T29n1562_057:0662a29_13",
        "context_with_next_sentence": true
    },
    {
        "source_sentence": "無常所隨名行苦故，由此所立三苦不成。",
        "from": "T29n1562_057:0662b01_12",
        "context_with_next_sentence": true
    },
    {
        "source_sentence": "此難不然，義有異故。",
        "from": "T29n1562_057:0662b02_2",
        "context_with_next_sentence": true
    },
    {
        "source_sentence": "於可意行，剎那無常亦名行苦，唯相續斷得壞苦名，故義有別。",
        "from": "T29n1562_057:0662b03_10",
        "context_with_next_sentence": true
    },
    {
        "source_sentence": "又障三樂、建立三苦，謂苦苦性障無逼惱樂，行苦性障涅槃樂，壞苦性障受樂，是故行苦與壞苦性其義各異，無雜亂失。",
        "from": "T29n1562_057:0662b06_4",
        "context_with_next_sentence": true
    },
    {
        "source_sentence": "即由此理，聖道雖有為，非行苦攝，順涅槃樂故。",
        "from": "T29n1562_057:0662b07_5",
        "context_with_next_sentence": true
    },
    {
        "source_sentence": "聖道能引涅槃得故，理必應爾。",
        "from": "T29n1562_057:0662b07_19",
        "context_with_next_sentence": true
    },
    {
        "source_sentence": "以本論中先約三界辯三苦別，此言為遮有執聖道墮苦相攝，以諸聖道理決定非墮界法故。",
        "from": "T29n1562_057:0662b10_2",
        "context_with_next_sentence": true
    },
    {
        "source_sentence": "既爾，欲界苦應無三，於色界中苦應無二。",
        "from": "T29n1562_057:0662b11_1",
        "context_with_next_sentence": true
    },
    {
        "source_sentence": "由是次約可意等三諸行不同辯三苦別，此何苦合皆得苦名？",
        "from": "T29n1562_057:0662b12_8",
        "context_with_next_sentence": true
    },
    {
        "source_sentence": "由此復依樂等三受自性有異辯三苦別。",
        "from": "T29n1562_057:0662b13_7",
        "context_with_next_sentence": true
    },
    {
        "source_sentence": "由如是理，故本論中前後三重辯三苦相。",
        "from": "T29n1562_057:0662b14_6",
        "context_with_next_sentence": true
    },
    {
        "source_sentence": "有說道諦非唯行苦亦是壞苦，現見退法退聖道時亦憂愁故。",
        "from": "T29n1562_057:0662b15_14",
        "context_with_next_sentence": true
    },
    {
        "source_sentence": "又諸聖道是可意攝，聖所愛故應是壞苦。",
        "from": "T29n1562_057:0662b16_13",
        "context_with_next_sentence": true
    },
    {
        "source_sentence": "又既許有無漏樂受，不苦樂受亦應是苦。",
        "from": "T29n1562_057:0662b17_12",
        "context_with_next_sentence": true
    },
    {
        "source_sentence": "所以者何？",
        "from": "T29n1562_057:0662b17_17",
        "context_with_next_sentence": true
    },
    {
        "source_sentence": "以契經說諸所有受無非苦故。",
        "from": "T29n1562_057:0662b18_10",
        "context_with_next_sentence": true
    },
    {
        "source_sentence": "又許道諦體是有為，理應是苦。",
        "from": "T29n1562_057:0662b19_6",
        "context_with_next_sentence": true
    },
    {
        "source_sentence": "經言：",
        "from": "T29n1562_057:0662b19_9",
        "context_with_next_sentence": true
    },
    {
        "source_sentence": "諸有所造所為皆是苦故。",
        "from": "T29n1562_057:0662b19_20",
        "context_with_next_sentence": true
    },
    {
        "source_sentence": "此說非理。",
        "from": "T29n1562_057:0662b20_4",
        "context_with_next_sentence": true
    },
    {
        "source_sentence": "所以者何？",
        "from": "T29n1562_057:0662b20_9",
        "context_with_next_sentence": true
    },
    {
        "source_sentence": "處無明趣諸無智者，於諸因果相屬理愚，不善了知諸法性相，於有為法別離位中發生憂愁，失所著故。",
        "from": "T29n1562_057:0662b22_15",
        "context_with_next_sentence": true
    },
    {
        "source_sentence": "如是無智者，無聖道可失。",
        "from": "T29n1562_057:0662b23_8",
        "context_with_next_sentence": true
    },
    {
        "source_sentence": "若處明趣諸有智者，於諸因果相屬不迷，能善了知諸法性相，於有為法別離位中不生憂愁，無所著故。",
        "from": "T29n1562_057:0662b25_14",
        "context_with_next_sentence": true
    },
    {
        "source_sentence": "彼聖道設退，亦不生壞苦。",
        "from": "T29n1562_057:0662b26_7",
        "context_with_next_sentence": true
    },
    {
        "source_sentence": "若以聖道聖所愛故，名為可意，執為壞苦。",
        "from": "T29n1562_057:0662b27_6",
        "context_with_next_sentence": true
    },
    {
        "source_sentence": "如是聖道有不愛故，亦名非可意，應執為苦苦。",
        "from": "T29n1562_057:0662b28_7",
        "context_with_next_sentence": true
    },
    {
        "source_sentence": "是則聖道應苦諦攝，三苦合故。",
        "from": "T29n1562_057:0662b29_1",
        "context_with_next_sentence": true
    },
    {
        "source_sentence": "然非所許，故可意攝，非壞苦因。",
        "from": "T29n1562_057:0662b29_16",
        "context_with_next_sentence": true
    },
    {
        "source_sentence": "契經所言諸所有受所造所為皆是苦者，依有漏法密說無過。",
        "from": "T29n1562_057:0662c02_3",
        "context_with_next_sentence": true
    },
    {
        "source_sentence": "如世間說一切燒等，皆依少分說一切言；",
        "from": "T29n1562_057:0662c03_3",
        "context_with_next_sentence": true
    },
    {
        "source_sentence": "此亦應然，理極成故。",
        "from": "T29n1562_057:0662c03_13",
        "context_with_next_sentence": true
    },
    {
        "source_sentence": "或此經說其義有餘，如別經言：",
        "from": "T29n1562_057:0662c04_7",
        "context_with_next_sentence": true
    },
    {
        "source_sentence": "我聖弟子以慧為劍，能斷一切結縛隨眠隨煩惱纏。",
        "from": "T29n1562_057:0662c05_9",
        "context_with_next_sentence": true
    },
    {
        "source_sentence": "非染無記有漏善慧，力能永斷一切結等，故以慧言顯以聖慧。",
        "from": "T29n1562_057:0662c06_17",
        "context_with_next_sentence": true
    },
    {
        "source_sentence": "又如經說樂與樂俱行，理不應言受與受俱起，此顯除受，有為有漏諸可意法與樂受俱。",
        "from": "T29n1562_057:0662c08_17",
        "context_with_next_sentence": true
    },
    {
        "source_sentence": "應知此經義亦如是，聖道非苦由此極成。",
        "from": "T29n1562_057:0662c09_16",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_057:0662c10_2",
        "context_with_next_sentence": true
    },
    {
        "source_sentence": "聖道非苦，以能違逆是苦相故。",
        "from": "T29n1562_057:0662c10_16",
        "context_with_next_sentence": true
    },
    {
        "source_sentence": "非聖道起違逆聖心，由此能令眾苦盡故。",
        "from": "T29n1562_057:0662c11_14",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_057:0662c11_19",
        "context_with_next_sentence": true
    },
    {
        "source_sentence": "諸有漏法其性樂住，無常逼時違其所樂，是故生苦。",
        "from": "T29n1562_057:0662c13_3",
        "context_with_next_sentence": true
    },
    {
        "source_sentence": "聖道不然，故非苦攝。",
        "from": "T29n1562_057:0662c13_13",
        "context_with_next_sentence": true
    },
    {
        "source_sentence": "去來世法是現種類，同現說苦，理亦無失。",
        "from": "T29n1562_057:0662c14_12",
        "context_with_next_sentence": true
    },
    {
        "source_sentence": "如契經說：",
        "from": "T29n1562_057:0662c14_17",
        "context_with_next_sentence": true
    },
    {
        "source_sentence": "一切受生皆名苦生。",
        "from": "T29n1562_057:0662c15_5",
        "context_with_next_sentence": true
    },
    {
        "source_sentence": "又契經說：",
        "from": "T29n1562_057:0662c15_10",
        "context_with_next_sentence": true
    },
    {
        "source_sentence": "樂受生時名為樂生。",
        "from": "T29n1562_057:0662c15_19",
        "context_with_next_sentence": true
    },
    {
        "source_sentence": "二經如何不相違背？",
        "from": "T29n1562_057:0662c16_8",
        "context_with_next_sentence": true
    },
    {
        "source_sentence": "前依行苦皆名苦生，後辯受自相，名樂生無失。",
        "from": "T29n1562_057:0662c17_10",
        "context_with_next_sentence": true
    },
    {
        "source_sentence": "或前契經對還滅樂，密說一切受生皆苦；",
        "from": "T29n1562_057:0662c18_8",
        "context_with_next_sentence": true
    },
    {
        "source_sentence": "第二契經依流轉樂，說樂受起名為樂生。",
        "from": "T29n1562_057:0662c19_7",
        "context_with_next_sentence": true
    },
    {
        "source_sentence": "或前契經從多說苦，後經依少亦說有樂。",
        "from": "T29n1562_057:0662c20_6",
        "context_with_next_sentence": true
    },
    {
        "source_sentence": "謂生死中苦多樂少，如蜜一滴在毒瓶中，故經多言諸受皆苦。",
        "from": "T29n1562_057:0662c21_14",
        "context_with_next_sentence": true
    },
    {
        "source_sentence": "說一切有部順正理論卷第五十七",
        "from": "T29n1562_057:0662c22_100",
        "context_with_next_sentence": false
    }
]