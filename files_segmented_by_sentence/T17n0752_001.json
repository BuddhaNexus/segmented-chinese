[
    {
        "source_sentence": "佛說五無返復經",
        "from": "T17n0752_001:0574b18_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T17n0752_001:0574b20_0",
        "context_with_next_sentence": true
    },
    {
        "source_sentence": "爾時佛在祇樹精舍，與千二百五十比丘俱。",
        "from": "T17n0752_001:0574b21_0",
        "context_with_next_sentence": true
    },
    {
        "source_sentence": "時有梵志，在羅閱祇國，聞舍衛人多慈孝順、奉經修道、供事三尊，便到舍衛國。",
        "from": "T17n0752_001:0574b23_15",
        "context_with_next_sentence": true
    },
    {
        "source_sentence": "見父子二人耕地，毒蛇齧殺其子，父故耕不視其子，亦不啼哭。",
        "from": "T17n0752_001:0574b25_3",
        "context_with_next_sentence": true
    },
    {
        "source_sentence": "梵志問曰：",
        "from": "T17n0752_001:0574b25_8",
        "context_with_next_sentence": true
    },
    {
        "source_sentence": "「此兒誰子？",
        "from": "T17n0752_001:0574b25_14",
        "context_with_next_sentence": true
    },
    {
        "source_sentence": "」答言：",
        "from": "T17n0752_001:0574b25_18",
        "context_with_next_sentence": true
    },
    {
        "source_sentence": "「是我之子。",
        "from": "T17n0752_001:0574b26_1",
        "context_with_next_sentence": true
    },
    {
        "source_sentence": "」梵志曰：",
        "from": "T17n0752_001:0574b26_6",
        "context_with_next_sentence": true
    },
    {
        "source_sentence": "「是卿子者，何不啼哭，而耕如故？",
        "from": "T17n0752_001:0574b26_22",
        "context_with_next_sentence": true
    },
    {
        "source_sentence": "」其人答曰：",
        "from": "T17n0752_001:0574b27_4",
        "context_with_next_sentence": true
    },
    {
        "source_sentence": "「人生有死，物成有敗，善者有報，惡者有對，愁憂啼哭，何所追逮？",
        "from": "T17n0752_001:0574b28_13",
        "context_with_next_sentence": true
    },
    {
        "source_sentence": "設不飲食，何益死者。",
        "from": "T17n0752_001:0574b29_2",
        "context_with_next_sentence": true
    },
    {
        "source_sentence": "卿今入城，我家在某處，願過語之：",
        "from": "T17n0752_001:0574b29_18",
        "context_with_next_sentence": true
    },
    {
        "source_sentence": "『吾子已死，不須持二人食來。",
        "from": "T17n0752_001:0574c01_10",
        "context_with_next_sentence": true
    },
    {
        "source_sentence": "』」梵志自念：",
        "from": "T17n0752_001:0574c01_17",
        "context_with_next_sentence": true
    },
    {
        "source_sentence": "「此人無返復，兒死在地，情不愁憂，而返索食。",
        "from": "T17n0752_001:0574c02_16",
        "context_with_next_sentence": true
    },
    {
        "source_sentence": "此人不慈，無有比類。",
        "from": "T17n0752_001:0574c03_6",
        "context_with_next_sentence": true
    },
    {
        "source_sentence": "」梵志便行入城，詣耕者家，見死兒母，即便語之：",
        "from": "T17n0752_001:0574c04_7",
        "context_with_next_sentence": true
    },
    {
        "source_sentence": "「卿兒已死，父言：",
        "from": "T17n0752_001:0574c04_16",
        "context_with_next_sentence": true
    },
    {
        "source_sentence": "『但持一人食來。",
        "from": "T17n0752_001:0574c05_1",
        "context_with_next_sentence": true
    },
    {
        "source_sentence": "』何以不念子耶？",
        "from": "T17n0752_001:0574c05_9",
        "context_with_next_sentence": true
    },
    {
        "source_sentence": "」兒母逆為梵志說譬喻言：",
        "from": "T17n0752_001:0574c05_21",
        "context_with_next_sentence": true
    },
    {
        "source_sentence": "「子者如客，來依人止，來亦不却，去亦不留。",
        "from": "T17n0752_001:0574c06_20",
        "context_with_next_sentence": true
    },
    {
        "source_sentence": "此兒本我亦不喚來，自來過我生，死亦自去，非我力乃便進退，隨其本行，追命所生。",
        "from": "T17n0752_001:0574c08_16",
        "context_with_next_sentence": true
    },
    {
        "source_sentence": "」又語其姊：",
        "from": "T17n0752_001:0574c09_2",
        "context_with_next_sentence": true
    },
    {
        "source_sentence": "「卿弟已死，何不啼哭？",
        "from": "T17n0752_001:0574c09_13",
        "context_with_next_sentence": true
    },
    {
        "source_sentence": "」姊即向梵志說喻言：",
        "from": "T17n0752_001:0574c10_1",
        "context_with_next_sentence": true
    },
    {
        "source_sentence": "「我等兄弟，譬如工師入山斫材縛筏水中，卒逢大風，吹破筏散隨水流去，前後分張，不相顧望。",
        "from": "T17n0752_001:0574c12_6",
        "context_with_next_sentence": true
    },
    {
        "source_sentence": "我弟亦爾，如是宿命因緣，一時共合會，在一家生。",
        "from": "T17n0752_001:0574c13_8",
        "context_with_next_sentence": true
    },
    {
        "source_sentence": "隨命長短，死亡無常，合會有離。",
        "from": "T17n0752_001:0574c14_2",
        "context_with_next_sentence": true
    },
    {
        "source_sentence": "我弟命盡，各自隨行，無常對至，隨其本行，不能相救。",
        "from": "T17n0752_001:0574c15_7",
        "context_with_next_sentence": true
    },
    {
        "source_sentence": "」又語死者婦：",
        "from": "T17n0752_001:0574c15_14",
        "context_with_next_sentence": true
    },
    {
        "source_sentence": "「卿夫已死，何不啼哭？",
        "from": "T17n0752_001:0574c16_2",
        "context_with_next_sentence": true
    },
    {
        "source_sentence": "」婦復為梵志說喻言：",
        "from": "T17n0752_001:0574c16_12",
        "context_with_next_sentence": true
    },
    {
        "source_sentence": "「我等夫婦，因緣共會，須臾間已。",
        "from": "T17n0752_001:0574c17_6",
        "context_with_next_sentence": true
    },
    {
        "source_sentence": "譬如飛鳥暮栖高樹，擾擾作聲，向明各自飛去，行求飲食。",
        "from": "T17n0752_001:0574c18_11",
        "context_with_next_sentence": true
    },
    {
        "source_sentence": "有緣則合，無緣則離，夫婦如是，無常對至，隨其本命，不能相救。",
        "from": "T17n0752_001:0574c19_21",
        "context_with_next_sentence": true
    },
    {
        "source_sentence": "」又語其奴：",
        "from": "T17n0752_001:0574c20_4",
        "context_with_next_sentence": true
    },
    {
        "source_sentence": "「汝大家兒死，何不啼哭？",
        "from": "T17n0752_001:0574c20_16",
        "context_with_next_sentence": true
    },
    {
        "source_sentence": "」奴復說喻：",
        "from": "T17n0752_001:0574c20_22",
        "context_with_next_sentence": true
    },
    {
        "source_sentence": "「我之大家，因緣合會，我如犢子隨逐大牛，人殺大牛，犢子在邊，不能救大牛。",
        "from": "T17n0752_001:0574c22_14",
        "context_with_next_sentence": true
    },
    {
        "source_sentence": "無常之命，不可得救，奈何愁憂啼哭，亦無所益。",
        "from": "T17n0752_001:0574c23_15",
        "context_with_next_sentence": true
    },
    {
        "source_sentence": "」梵志聞之，心惑目瞑，不識東西：",
        "from": "T17n0752_001:0574c24_9",
        "context_with_next_sentence": true
    },
    {
        "source_sentence": "「聞此國人，孝順奉道、供事三尊，故從遠來，欲得學問；",
        "from": "T17n0752_001:0574c25_13",
        "context_with_next_sentence": true
    },
    {
        "source_sentence": "未有善應，而見五無返復人。",
        "from": "T17n0752_001:0574c26_5",
        "context_with_next_sentence": true
    },
    {
        "source_sentence": "勞身苦心，遠來至此，了無所益。",
        "from": "T17n0752_001:0574c26_20",
        "context_with_next_sentence": true
    },
    {
        "source_sentence": "」又問行人：",
        "from": "T17n0752_001:0574c27_4",
        "context_with_next_sentence": true
    },
    {
        "source_sentence": "「佛在何許？",
        "from": "T17n0752_001:0574c27_10",
        "context_with_next_sentence": true
    },
    {
        "source_sentence": "欲往問之。",
        "from": "T17n0752_001:0574c27_15",
        "context_with_next_sentence": true
    },
    {
        "source_sentence": "」行人答曰：",
        "from": "T17n0752_001:0574c27_21",
        "context_with_next_sentence": true
    },
    {
        "source_sentence": "「近在祇洹精舍。",
        "from": "T17n0752_001:0574c28_7",
        "context_with_next_sentence": true
    },
    {
        "source_sentence": "」梵志即往到佛所，稽首佛足作禮，却坐一面。",
        "from": "T17n0752_001:0574c29_7",
        "context_with_next_sentence": true
    },
    {
        "source_sentence": "愁憂低頭，默無所說。",
        "from": "T17n0752_001:0574c29_17",
        "context_with_next_sentence": true
    },
    {
        "source_sentence": "佛知其意，謂梵志曰：",
        "from": "T17n0752_001:0575a01_6",
        "context_with_next_sentence": true
    },
    {
        "source_sentence": "「何為低頭，愁憂不樂？",
        "from": "T17n0752_001:0575a01_17",
        "context_with_next_sentence": true
    },
    {
        "source_sentence": "」梵志白佛言：",
        "from": "T17n0752_001:0575a02_1",
        "context_with_next_sentence": true
    },
    {
        "source_sentence": "「所願不果，違我本心，是故愁憂也。",
        "from": "T17n0752_001:0575a02_18",
        "context_with_next_sentence": true
    },
    {
        "source_sentence": "」佛問曰：",
        "from": "T17n0752_001:0575a03_1",
        "context_with_next_sentence": true
    },
    {
        "source_sentence": "「有何所失？",
        "from": "T17n0752_001:0575a03_7",
        "context_with_next_sentence": true
    },
    {
        "source_sentence": "」白佛言：",
        "from": "T17n0752_001:0575a03_12",
        "context_with_next_sentence": true
    },
    {
        "source_sentence": "「我從羅閱祇國來，聞此國人孝順、奉敬三尊，故從遠來欲得學問。",
        "from": "T17n0752_001:0575a04_18",
        "context_with_next_sentence": true
    },
    {
        "source_sentence": "既來到此，見五無返復人，是故愁憂不樂。",
        "from": "T17n0752_001:0575a05_17",
        "context_with_next_sentence": true
    },
    {
        "source_sentence": "」佛言：",
        "from": "T17n0752_001:0575a05_21",
        "context_with_next_sentence": true
    },
    {
        "source_sentence": "「何謂無返復者？",
        "from": "T17n0752_001:0575a06_7",
        "context_with_next_sentence": true
    },
    {
        "source_sentence": "」梵志白佛言：",
        "from": "T17n0752_001:0575a06_14",
        "context_with_next_sentence": true
    },
    {
        "source_sentence": "「見父子二人耕地下種，子死在地，父亦不愁，反更索食，而反向我說無常事；",
        "from": "T17n0752_001:0575a08_6",
        "context_with_next_sentence": true
    },
    {
        "source_sentence": "母、婦及姊與奴，都無愁憂。",
        "from": "T17n0752_001:0575a08_19",
        "context_with_next_sentence": true
    },
    {
        "source_sentence": "是為大逆，無返復也。",
        "from": "T17n0752_001:0575a09_8",
        "context_with_next_sentence": true
    },
    {
        "source_sentence": "」佛言：",
        "from": "T17n0752_001:0575a09_12",
        "context_with_next_sentence": true
    },
    {
        "source_sentence": "「不然，不如卿語。",
        "from": "T17n0752_001:0575a09_21",
        "context_with_next_sentence": true
    },
    {
        "source_sentence": "此之五人，最有返復，知命無常，非愁憂所逮，是故自定，無有愁慼；",
        "from": "T17n0752_001:0575a11_7",
        "context_with_next_sentence": true
    },
    {
        "source_sentence": "世間俗人，不識無常，懊惱啼哭，不能自勝。",
        "from": "T17n0752_001:0575a12_6",
        "context_with_next_sentence": true
    },
    {
        "source_sentence": "譬如人得熱病，不自覺知，恍惚妄語。",
        "from": "T17n0752_001:0575a13_3",
        "context_with_next_sentence": true
    },
    {
        "source_sentence": "良師與藥，熱即除愈，不復妄語。",
        "from": "T17n0752_001:0575a13_18",
        "context_with_next_sentence": true
    },
    {
        "source_sentence": "俗人愚癡，愁憂啼哭，不能自解；",
        "from": "T17n0752_001:0575a14_12",
        "context_with_next_sentence": true
    },
    {
        "source_sentence": "能知無常，不復愁憂，如熱病愈，此之五人，皆得道證。",
        "from": "T17n0752_001:0575a15_17",
        "context_with_next_sentence": true
    },
    {
        "source_sentence": "」梵志聞之佛語，即自尅責：",
        "from": "T17n0752_001:0575a16_8",
        "context_with_next_sentence": true
    },
    {
        "source_sentence": "「我為愚惑，不識道義。",
        "from": "T17n0752_001:0575a16_19",
        "context_with_next_sentence": true
    },
    {
        "source_sentence": "今聞佛語，如盲得目，冥中見明。",
        "from": "T17n0752_001:0575a17_12",
        "context_with_next_sentence": true
    },
    {
        "source_sentence": "」佛說五無返復經",
        "from": "T17n0752_001:0575a18_100",
        "context_with_next_sentence": false
    }
]