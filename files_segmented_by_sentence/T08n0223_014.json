{
    "T08n0223_014:0320b12_0": "摩訶般若波羅蜜經卷第十四",
    "T08n0223_014:0320b14_0": "後秦龜茲國三藏鳩摩羅什譯",
    "T08n0223_014:0320b15_0": "兩過品第四十七(丹兩不和合品)",
    "T08n0223_014:0320b16_0": "「復次，須菩提！",
    "T08n0223_014:0320b16_1": "聽法人欲書持般若波羅蜜、讀誦問義、正憶念；說法人懈惰不欲為說。",
    "T08n0223_014:0320b18_0": "當知是為菩薩魔事。",
    "T08n0223_014:0320b18_1": "須菩提！",
    "T08n0223_014:0320b18_2": "說法之人心不懈惰，欲令書持般若波羅蜜；聽法者不欲受之。",
    "T08n0223_014:0320b20_3": "二心不和，當知是為魔事。",
    "T08n0223_014:0320b20_4": "復次，須菩提！",
    "T08n0223_014:0320b21_5": "聽法人欲書持般若波羅蜜、讀誦乃至正憶念；說法者欲至他方。",
    "T08n0223_014:0320b22_6": "當知是為魔事。",
    "T08n0223_014:0320b23_7": "須菩提！",
    "T08n0223_014:0320b23_8": "說法人欲令書持般若波羅蜜；聽法者欲至他方。",
    "T08n0223_014:0320b24_9": "二心不和，當知是為魔事。",
    "T08n0223_014:0320b25_10": "「復次，須菩提！",
    "T08n0223_014:0320b25_11": "說法人貴重布施衣服、飲食、臥具、醫藥資生之物；聽法人少欲知足，行遠離行，攝念精進、一心、智慧。",
    "T08n0223_014:0320b27_12": "兩不和合，不得書持般若波羅蜜、受持讀誦問義、正憶念，當知是為魔事。",
    "T08n0223_014:0320b29_13": "須菩提！",
    "T08n0223_014:0320b29_14": "說法人少欲知足，行遠離行，攝念精進、一心、智慧；聽法者貴重布施衣服、飲食、臥具、醫藥資生之物。",
    "T08n0223_014:0320c03_15": "兩不和合，不得書持般若波羅蜜、讀誦問義、正憶念，當知是為魔事。",
    "T08n0223_014:0320c04_16": "「復次，須菩提！",
    "T08n0223_014:0320c05_0": "說法者受十二頭陀：一作阿蘭若，二常乞食，三納衣，四一坐食，五節量食，六中後不飲漿，七塚間住，八樹下住，九露地住，十常坐不臥，十一次第乞食，十二但三衣；聽法人不受十二頭陀，不作阿蘭若乃至不受但三衣。",
    "T08n0223_014:0320c10_1": "兩不和合，不得書持般若波羅蜜、讀誦問義、正憶念，當知是為魔事。",
    "T08n0223_014:0320c12_2": "須菩提！",
    "T08n0223_014:0320c12_3": "聽法者受十二頭陀，作阿蘭若乃至但受三衣；說法人不受十二頭陀，不作阿蘭若乃至不受但三衣。",
    "T08n0223_014:0320c14_4": "兩不和合，不得書持般若波羅蜜、讀誦問義、正憶念，當知是為魔事。",
    "T08n0223_014:0320c16_5": "「復次，須菩提！",
    "T08n0223_014:0320c16_6": "說法者有信有善，欲書深般若波羅蜜乃至正憶念；聽法者無信破戒惡行，不欲書受深般若波羅蜜乃至正憶念。",
    "T08n0223_014:0320c19_7": "當知是為魔事。",
    "T08n0223_014:0320c19_8": "須菩提！",
    "T08n0223_014:0320c20_9": "聽法者有信有善持戒；說法者無信破戒惡行。",
    "T08n0223_014:0320c21_10": "兩不和合，當知是為魔事。",
    "T08n0223_014:0320c21_11": "「復次，須菩提！",
    "T08n0223_014:0320c22_12": "說法者能一切施心不慳惜；聽法者悋惜不捨。",
    "T08n0223_014:0320c23_13": "當知是為魔事。",
    "T08n0223_014:0320c23_14": "須菩提！",
    "T08n0223_014:0320c23_15": "聽法者一切能施心不慳惜；說法者悋法不施。",
    "T08n0223_014:0320c25_16": "兩不和合，不得書持般若波羅蜜乃至正憶念，當知是為魔事。",
    "T08n0223_014:0320c26_17": "「復次，須菩提！",
    "T08n0223_014:0320c26_18": "聽法者欲供養說法人衣服、飲食、臥具、醫藥資生所須；說法者不欲受之。",
    "T08n0223_014:0320c28_19": "當知是為魔事。",
    "T08n0223_014:0320c29_0": "須菩提！",
    "T08n0223_014:0320c29_1": "說法者欲供給聽法人衣服乃至資生所須；聽法者不欲受之。",
    "T08n0223_014:0321a01_2": "兩不和合，不得書持般若波羅蜜乃至正憶念，當知是為魔事。",
    "T08n0223_014:0321a03_3": "「復次，須菩提！",
    "T08n0223_014:0321a03_4": "說法者易悟；聽法人闇鈍。",
    "T08n0223_014:0321a04_5": "當知是為魔事。",
    "T08n0223_014:0321a04_6": "須菩提！",
    "T08n0223_014:0321a04_7": "聽法者易悟；說法人闇鈍。",
    "T08n0223_014:0321a05_8": "兩不和合，不得書持般若波羅蜜乃至正憶念，當知是為魔事。",
    "T08n0223_014:0321a06_9": "「復次，須菩提！",
    "T08n0223_014:0321a07_10": "說法者知十二部經次第義，所謂修妬路乃至優波提舍；聽法者不知十二部經次第義。",
    "T08n0223_014:0321a09_11": "當知是為魔事。",
    "T08n0223_014:0321a09_12": "聽法者知十二部經次第義；說法人不知十二部經次第義。",
    "T08n0223_014:0321a11_0": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321a12_1": "「復次，須菩提。",
    "T08n0223_014:0321a12_2": "說法者成就六波羅蜜；聽法人不成就六波羅蜜。",
    "T08n0223_014:0321a14_0": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321a15_1": "聽法者有六波羅蜜；說法人無六波羅蜜。",
    "T08n0223_014:0321a16_2": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321a18_0": "「復次，須菩提！",
    "T08n0223_014:0321a18_1": "說法者於六波羅蜜有方便力；聽法人於六波羅蜜無方便力。",
    "T08n0223_014:0321a19_2": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321a21_3": "聽法者於六波羅蜜有方便力；說法人於六波羅蜜無方便力。",
    "T08n0223_014:0321a22_4": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321a24_5": "「復次，須菩提！",
    "T08n0223_014:0321a24_6": "說法者得陀羅尼；聽法人無陀羅尼。",
    "T08n0223_014:0321a25_7": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321a27_8": "聽法者得陀羅尼；說法者無陀羅尼。",
    "T08n0223_014:0321a27_9": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321a29_10": "「復次，須菩提！",
    "T08n0223_014:0321a29_11": "說法者欲令書持般若波羅蜜讀誦乃至正憶念；聽法人不欲書持般若波羅蜜讀誦乃至正憶念。",
    "T08n0223_014:0321b03_12": "兩不和合，不得書般若波羅蜜乃至正憶念，當知是為魔事。",
    "T08n0223_014:0321b04_13": "聽法者欲書讀誦說般若波羅蜜；說法者不欲令書般若波羅蜜乃至不欲令說。",
    "T08n0223_014:0321b06_14": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321b08_15": "「復次，須菩提！",
    "T08n0223_014:0321b08_16": "說法者離貪欲、瞋恚、睡眠、掉悔、疑；聽法人貪欲、瞋恚、睡眠、掉悔、疑。",
    "T08n0223_014:0321b09_17": "當知是為魔事。",
    "T08n0223_014:0321b10_18": "聽法者離貪欲、瞋恚、睡眠、掉悔、疑；說法人貪欲、瞋恚、睡眠、掉悔、疑。",
    "T08n0223_014:0321b11_19": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321b13_20": "「復次，須菩提！",
    "T08n0223_014:0321b13_21": "書是深般若波羅蜜乃至正憶念時，或有人來說三惡道中苦劇：『汝何不於是身盡苦速入涅槃，何用是阿耨多羅三藐三菩提為？』",
    "T08n0223_014:0321b16_22": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321b18_23": "「復次，須菩提！",
    "T08n0223_014:0321b18_24": "書是深般若波羅蜜、受持讀誦說、正憶念時，或有人來讚四天王諸天，讚三十三天、夜摩天、兜率陀天、化樂天、他化自在天、梵天乃至非有想非無想天，讚初禪乃至非有想非無想定。",
    "T08n0223_014:0321b22_25": "作是言：『善男子！",
    "T08n0223_014:0321b23_26": "欲界中受五欲快樂，色界中受禪生樂，無色界中受寂滅樂，是事亦無常、苦、空、無我，變相、盡相、散相、離相、滅相。",
    "T08n0223_014:0321b25_27": "汝何不於是身中取須陀洹果、斯陀含果、阿那含果、阿羅漢果、辟支佛道，何用是世間生死中受種種苦求阿耨多羅三藐三菩提為？』",
    "T08n0223_014:0321b28_28": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c01_29": "「復次，須菩提！",
    "T08n0223_014:0321c01_30": "說法者一身無累自在無礙；聽法人多將人眾。",
    "T08n0223_014:0321c02_31": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c04_32": "聽法者一身無累自在無礙；說法者多將人眾。",
    "T08n0223_014:0321c05_33": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c06_34": "「復次，須菩提！",
    "T08n0223_014:0321c06_35": "說法者如是言：『汝能隨我意者，當與汝般若波羅蜜，令書讀誦說、正憶念。",
    "T08n0223_014:0321c08_36": "若不隨我意者則不與汝。』",
    "T08n0223_014:0321c09_37": "兩不和合，不得書深般若波羅蜜、讀誦說、正憶念，當知是為魔事。",
    "T08n0223_014:0321c10_38": "「復次，須菩提！",
    "T08n0223_014:0321c11_39": "聽法者欲得追隨如其意；說法者不聽。",
    "T08n0223_014:0321c12_40": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c13_41": "「復次，須菩提！",
    "T08n0223_014:0321c13_42": "說法者欲得財利故，與般若波羅蜜令書持乃至正憶念；聽法者以是因緣故，不欲從受。",
    "T08n0223_014:0321c16_43": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c17_44": "聽法者為財利故，欲書深般若波羅蜜讀誦說；說法者以是因緣故，不欲與。",
    "T08n0223_014:0321c19_45": "兩不和合，不得書深般若波羅蜜讀誦說，當知是為魔事。",
    "T08n0223_014:0321c20_46": "「復次，須菩提！",
    "T08n0223_014:0321c21_47": "說法者欲至他方危命之處；聽法者不欲隨去。",
    "T08n0223_014:0321c22_48": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c23_49": "聽法者欲至他方危命之處；說法者不欲去。",
    "T08n0223_014:0321c24_50": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c26_51": "「復次，須菩提！",
    "T08n0223_014:0321c26_52": "說法者欲至他方飢餓穀貴無水之處；聽法者不欲隨去。",
    "T08n0223_014:0321c27_53": "兩不和合，不得書深般若波羅蜜乃至正憶念，當知是為魔事。",
    "T08n0223_014:0321c29_54": "聽法者欲至他方飢餓穀貴無水之處；說法者不欲去。",
    "T08n0223_014:0322a01_55": "兩不和合，不得書深般若波羅蜜乃至正憶念，當知是為魔事。",
    "T08n0223_014:0322a03_56": "「復次，須菩提！",
    "T08n0223_014:0322a03_57": "說法者欲至他方豐樂之處；聽法者欲隨從去。",
    "T08n0223_014:0322a04_58": "說法者言：『善男子！",
    "T08n0223_014:0322a05_59": "汝為利養故追隨我，汝善自思惟。",
    "T08n0223_014:0322a05_60": "若得、若不得，無令後悔。』",
    "T08n0223_014:0322a06_61": "以是小因緣故，兩不和合。",
    "T08n0223_014:0322a07_62": "聽法者聞之心厭，作是念：『是為拒逆，不欲與我相隨。』",
    "T08n0223_014:0322a08_63": "便即止不去。",
    "T08n0223_014:0322a08_64": "兩不和合，不得書深般若波羅蜜乃至正憶念，當知是為魔事。",
    "T08n0223_014:0322a10_65": "「復次，須菩提！",
    "T08n0223_014:0322a10_66": "說法者欲過曠野，賊怖、旃陀羅怖、獵師怖、惡獸毒蛇怖；聽法者欲隨逐去。",
    "T08n0223_014:0322a12_67": "說法者言：『善男子！",
    "T08n0223_014:0322a12_68": "汝何用到彼，彼中多有諸怖，賊怖乃至毒蛇怖。』",
    "T08n0223_014:0322a13_69": "聽法者聞之，知其不欲與般若波羅蜜書持乃至正憶念，心厭不欲追隨。",
    "T08n0223_014:0322a15_70": "以是少因緣故，兩不和合，當知是為魔事。",
    "T08n0223_014:0322a16_71": "「復次，須菩提！",
    "T08n0223_014:0322a16_72": "說法者多有檀越數往問訊，以是因緣故，語聽法者：『我有因緣，應往到彼。』",
    "T08n0223_014:0322a18_73": "聽法人知其意，便止不去。",
    "T08n0223_014:0322a19_74": "兩不和合，不得書深般若波羅蜜乃至正憶念，當知是為魔事。",
    "T08n0223_014:0322a20_75": "「復次，須菩提！",
    "T08n0223_014:0322a21_76": "惡魔作比丘形像來，方便破壞般若波羅蜜，不得令書持讀誦說正憶念。」",
    "T08n0223_014:0322a23_0": "須菩提白佛言：「世尊！",
    "T08n0223_014:0322a23_1": "何因緣故，惡魔作比丘形像，方便破壞般若波羅蜜，不得令書持乃至正憶念？」",
    "T08n0223_014:0322a25_2": "佛言：「惡魔作比丘形像來，壞善男子善女人心，令遠離般若波羅蜜。",
    "T08n0223_014:0322a27_0": "作是言：『如我所說經即是般若波羅蜜，此經非般若波羅蜜。』",
    "T08n0223_014:0322a28_1": "須菩提！",
    "T08n0223_014:0322a28_2": "是中破壞諸比丘時，有未受記菩薩便墮疑惑。",
    "T08n0223_014:0322a29_3": "墮疑惑故，不得書深般若波羅蜜，不受不持乃至不作正憶念。",
    "T08n0223_014:0322b02_4": "兩不和合，不得書成般若波羅蜜乃至正憶念，當知是為魔事。",
    "T08n0223_014:0322b04_5": "「復次，須菩提！",
    "T08n0223_014:0322b04_6": "惡魔作比丘身到菩薩所，如是言：『若菩薩行般若波羅蜜，於實際作證，得須陀洹果、斯陀含果、阿那含果、阿羅漢果，得辟支佛道。』",
    "T08n0223_014:0322b07_7": "以是不和合，不得書般若波羅蜜乃至正憶念，當知是為魔事。",
    "T08n0223_014:0322b09_0": "「復次，須菩提！",
    "T08n0223_014:0322b09_1": "說是深般若波羅蜜時，多有魔事起，留難般若波羅蜜是為魔事。",
    "T08n0223_014:0322b10_2": "菩薩摩訶薩應當覺知，知已遠離。」",
    "T08n0223_014:0322b11_3": "須菩提言：「世尊！",
    "T08n0223_014:0322b12_4": "何等是魔事留難，菩薩應當覺知，知已遠離？」",
    "T08n0223_014:0322b13_5": "佛言：「似般若波羅蜜諸魔事起，似禪那波羅蜜、似毘梨耶波羅蜜、似羼提波羅蜜、似尸羅波羅蜜、似檀那波羅蜜魔事起。",
    "T08n0223_014:0322b16_6": "菩薩應當覺知，知已遠離。",
    "T08n0223_014:0322b16_7": "「復次，須菩提！",
    "T08n0223_014:0322b17_0": "聲聞、辟支佛所應行經，是菩薩摩訶薩應當知是魔事而遠離之。",
    "T08n0223_014:0322b18_1": "「復次，須菩提！",
    "T08n0223_014:0322b18_2": "內空、外空乃至無法有法空，四念處乃至八聖道分，空、無相、無作解脫門，用是法得須陀洹果、斯陀含果、阿那含果、阿羅漢果、辟支佛道。",
    "T08n0223_014:0322b22_0": "如是等諸經，惡魔作比丘形像，方便與菩薩摩訶薩。",
    "T08n0223_014:0322b23_1": "以是不和合故，不得書深般若波羅蜜乃至正憶念，當知是為魔事。",
    "T08n0223_014:0322b24_2": "「復次，須菩提！",
    "T08n0223_014:0322b25_3": "惡魔作佛身金色丈光到菩薩所，是菩薩貪著。",
    "T08n0223_014:0322b26_4": "貪著因緣故，耗減薩婆若。",
    "T08n0223_014:0322b27_0": "以是不和合故，不得書般若波羅蜜乃至正憶念，當知是為魔事。",
    "T08n0223_014:0322b28_1": "「復次，須菩提！",
    "T08n0223_014:0322b28_2": "惡魔作佛身及比丘僧到菩薩前，是菩薩起貪著意，作是念：『我於當來世亦當如是。』",
    "T08n0223_014:0322c01_3": "從比丘僧為說法，是菩薩貪著魔身故，耗減薩婆若，不得書成般若波羅蜜，當知是為魔事。",
    "T08n0223_014:0322c04_4": "「復次，須菩提！",
    "T08n0223_014:0322c04_5": "惡魔化作無數百千萬億菩薩，行檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，指示善男子、善女人。",
    "T08n0223_014:0322c07_6": "善男子、善女人見已貪著，貪著故耗減薩婆若，不得書深般若波羅蜜乃至正憶念，當知是為魔事。",
    "T08n0223_014:0322c09_7": "何以故？",
    "T08n0223_014:0322c10_0": "是深般若波羅蜜中，無有色、無有受想行識，乃至無阿耨多羅三藐三菩提。",
    "T08n0223_014:0322c11_1": "須菩提！",
    "T08n0223_014:0322c11_2": "是般若波羅蜜若無有色乃至無阿耨多羅三藐三菩提，是中無佛、無聲聞、無辟支佛、無菩薩。",
    "T08n0223_014:0322c14_3": "何以故？",
    "T08n0223_014:0322c14_4": "一切諸法自性空故。",
    "T08n0223_014:0322c14_5": "「復次，須菩提！",
    "T08n0223_014:0322c15_6": "善男子、善女人書是深般若波羅蜜，受讀誦說、正憶念時，多有留難起。",
    "T08n0223_014:0322c16_7": "須菩提！",
    "T08n0223_014:0322c17_0": "譬如閻浮提中珍寶金銀琉璃、車璩瑪瑙珊瑚等，多難多賊。",
    "T08n0223_014:0322c18_1": "如是，須菩提！",
    "T08n0223_014:0322c18_2": "善男子、善女人書是深般若波羅蜜乃至正憶念時，多賊多留難起。」",
    "T08n0223_014:0322c20_3": "須菩提白佛言：「如是，世尊！",
    "T08n0223_014:0322c20_4": "閻浮提中珍寶金銀琉璃、車璩瑪瑙珊瑚等，多賊多難。",
    "T08n0223_014:0322c22_5": "世尊！",
    "T08n0223_014:0322c22_6": "善男子！",
    "T08n0223_014:0322c22_7": "善女人亦如是，書是深般若波羅蜜乃至正憶念時，多留難起，多有魔事。",
    "T08n0223_014:0322c24_8": "何以故？",
    "T08n0223_014:0322c24_9": "是愚癡人為魔所使，善男子、善女人書是深般若波羅蜜乃至正憶念時、破壞令遠離。",
    "T08n0223_014:0322c26_10": "世尊！",
    "T08n0223_014:0322c26_11": "是愚癡人少智少慧，是善男子、善女人書深般若波羅蜜乃至正憶念時，破壞令遠離。",
    "T08n0223_014:0322c28_12": "是愚癡人心不樂大法，是故不書是深般若波羅蜜，不受不讀不誦、不正憶念、不如說修行，亦壞他人令不得書深般若波羅蜜乃至如說修行。」",
    "T08n0223_014:0323a03_13": "佛言：「如是，如是！",
    "T08n0223_014:0323a03_14": "須菩提！",
    "T08n0223_014:0323a03_15": "新發大乘意善男子、善女人，為魔所使，不種善根、不供養諸佛、不隨善知識故，不書深般若波羅蜜乃至不正憶念而作留難。",
    "T08n0223_014:0323a06_16": "是善男子、善女人少智少慧、心不樂大法，是故不能書是深般若波羅蜜乃至正憶念，魔事起故。",
    "T08n0223_014:0323a09_17": "須菩提！",
    "T08n0223_014:0323a09_18": "若善男子、善女人能書是深般若波羅蜜乃至正憶念時，魔事不起，能具足禪那波羅蜜乃至檀那波羅蜜，能具足四念處乃至一切種智。",
    "T08n0223_014:0323a12_19": "須菩提，當知佛力故，是善男子、善女人能書是深般若波羅蜜乃至正憶念，亦能具足禪那波羅蜜乃至檀那波羅蜜，具足內空乃至無法有法空，具足四念處乃至八聖道分，佛十力乃至一切種智。",
    "T08n0223_014:0323a17_20": "須菩提！",
    "T08n0223_014:0323a17_21": "十方現在無量無邊阿僧祇諸佛亦助是善男子、善女人，令得書是深般若波羅蜜乃至正憶念。",
    "T08n0223_014:0323a19_22": "十方阿惟越致諸菩薩摩訶薩亦擁護祐助是善男子、善女人，書深般若波羅蜜乃至正憶念。」",
    "T08n0223_014:0323a22_0": "摩訶般若波羅蜜經佛母品第四十八",
    "T08n0223_014:0323a23_0": "佛告須菩提：「譬如母人有子，若五若十、若二十若三十若四十若五十、若百若千。",
    "T08n0223_014:0323a24_1": "母中得病，諸子各各勤求救療。",
    "T08n0223_014:0323a25_2": "作是念：『我等云何令母安隱無諸苦患不樂之事，風寒冷熱、蚊虻蛇蚖侵犯母身，是我等憂。』",
    "T08n0223_014:0323a27_3": "其諸子等常求樂具供養其母。",
    "T08n0223_014:0323a28_4": "所以者何？",
    "T08n0223_014:0323a28_5": "生育我等示我世間。",
    "T08n0223_014:0323a29_6": "如是，須菩提！",
    "T08n0223_014:0323a29_7": "佛常以佛眼視是深般若波羅蜜。",
    "T08n0223_014:0323b01_8": "何以故？",
    "T08n0223_014:0323b01_9": "是深般若波羅蜜能示世間相。",
    "T08n0223_014:0323b02_10": "十方現在諸佛亦以佛眼常視是深般若波羅蜜。",
    "T08n0223_014:0323b03_11": "何以故？",
    "T08n0223_014:0323b03_12": "是深般若波羅蜜能生諸佛，能與諸佛一切智，能示世間相。",
    "T08n0223_014:0323b04_13": "以是故，諸佛常以佛眼視是深般若波羅蜜。",
    "T08n0223_014:0323b05_14": "又以般若波羅蜜能生禪那波羅蜜乃至檀那波羅蜜，能生內空乃至無法有法空，能生四念處乃至八聖道分，能生佛十力乃至一切種智。",
    "T08n0223_014:0323b09_15": "如是般若波羅蜜能生須陀洹、斯陀含、阿那含、阿羅漢、辟支佛、諸佛。",
    "T08n0223_014:0323b10_16": "須菩提！",
    "T08n0223_014:0323b11_0": "所有諸佛已得阿耨多羅三藐三菩提，今得當得，皆因深般若波羅蜜因緣故得。",
    "T08n0223_014:0323b12_1": "須菩提！",
    "T08n0223_014:0323b13_2": "若求佛道善男子、善女人，當書是深般若波羅蜜乃至正憶念，諸佛常以佛眼視是人。",
    "T08n0223_014:0323b15_3": "須菩提！",
    "T08n0223_014:0323b15_4": "是求菩薩道善男子、善女人，諸十方佛常守護，令不退阿耨多羅三藐三菩提。」",
    "T08n0223_014:0323b17_5": "須菩提白佛言：「如世尊所說，般若波羅蜜能生諸佛，能示世間相。",
    "T08n0223_014:0323b18_6": "世尊！",
    "T08n0223_014:0323b18_7": "般若波羅蜜云何能生諸佛？",
    "T08n0223_014:0323b19_8": "云何能示世間相？",
    "T08n0223_014:0323b19_9": "云何諸佛從般若波羅蜜生？",
    "T08n0223_014:0323b20_10": "云何諸佛說世間相？」",
    "T08n0223_014:0323b21_11": "佛告須菩提：「是深般若波羅蜜中生佛十力乃至十八不共法、一切種智。",
    "T08n0223_014:0323b22_12": "須菩提！",
    "T08n0223_014:0323b22_13": "得是諸法因緣故，名為佛。",
    "T08n0223_014:0323b23_14": "須菩提！",
    "T08n0223_014:0323b23_15": "以是故，深般若波羅蜜能生諸佛。",
    "T08n0223_014:0323b24_16": "須菩提！",
    "T08n0223_014:0323b24_17": "諸佛說五陰是世間相。」",
    "T08n0223_014:0323b25_18": "須菩提言：「世尊！",
    "T08n0223_014:0323b25_19": "云何深般若波羅蜜中說五陰相？",
    "T08n0223_014:0323b26_20": "云何深般若波羅蜜中示五陰如？」",
    "T08n0223_014:0323b27_21": "「須菩提！",
    "T08n0223_014:0323b27_22": "般若波羅蜜不示五陰破、不示五陰壞，不示生不示滅、不示垢不示淨、不示增不示減、不示入不示出、不示過去不示未來不示現在。",
    "T08n0223_014:0323c01_23": "何以故？",
    "T08n0223_014:0323c02_24": "空相不破不壞，無相相、無作相不破不壞，不起法、不生法、無所有法、性法不破不壞相如是示。",
    "T08n0223_014:0323c04_25": "如是，須菩提！",
    "T08n0223_014:0323c04_26": "佛說深般若波羅蜜能示世間相。",
    "T08n0223_014:0323c05_27": "「復次，須菩提！",
    "T08n0223_014:0323c05_28": "諸佛因般若波羅蜜，悉知無量無邊阿僧祇眾生心所行。",
    "T08n0223_014:0323c07_29": "須菩提！",
    "T08n0223_014:0323c07_30": "是深般若波羅蜜中，無眾生無眾生名、無色無色名、無受想行識無受想行識名，無眼乃至無意、無眼識乃至無意識、無眼觸乃至無意觸，乃至無一切種智無一切種智名。",
    "T08n0223_014:0323c11_31": "如是，須菩提！",
    "T08n0223_014:0323c11_32": "是深般若波羅蜜能示世間相。",
    "T08n0223_014:0323c12_33": "須菩提！",
    "T08n0223_014:0323c12_34": "是深般若波羅蜜亦不示色，不示受想行識，乃至不示一切種智。",
    "T08n0223_014:0323c14_35": "何以故？",
    "T08n0223_014:0323c14_36": "須菩提！",
    "T08n0223_014:0323c14_37": "是深般若波羅蜜中尚無般若波羅蜜，何況色乃至一切種智？",
    "T08n0223_014:0323c16_38": "「復次，須菩提！",
    "T08n0223_014:0323c16_39": "所有眾生名數，若有色若無色、若有想若無想、若非有想若非無想、若此間國土若遍十方國土，是諸眾生若攝心若亂心，是攝心亂心，佛如實知。",
    "T08n0223_014:0323c19_40": "須菩提！",
    "T08n0223_014:0323c20_41": "云何佛知眾生攝心亂心相？",
    "T08n0223_014:0323c20_42": "以法相故知。",
    "T08n0223_014:0323c21_43": "用何等法相故知？",
    "T08n0223_014:0323c21_44": "須菩提！",
    "T08n0223_014:0323c21_45": "是法相中尚無法相相，何況有攝心亂心？",
    "T08n0223_014:0323c22_46": "須菩提！",
    "T08n0223_014:0323c22_47": "以是法相故，佛知眾生攝心亂心。",
    "T08n0223_014:0323c23_48": "「復次，須菩提！",
    "T08n0223_014:0323c24_49": "佛知眾生攝心亂心。",
    "T08n0223_014:0323c24_50": "云何知？",
    "T08n0223_014:0323c24_51": "須菩提！",
    "T08n0223_014:0323c24_52": "以盡相故知、以無染相故知、以滅相故知、以斷相故知、以寂相故知、以離相故知。",
    "T08n0223_014:0323c27_0": "如是，須菩提！",
    "T08n0223_014:0323c27_1": "佛因般若波羅蜜知眾生攝心亂心。",
    "T08n0223_014:0323c28_2": "「復次，須菩提！",
    "T08n0223_014:0323c28_3": "佛因般若波羅蜜知眾生染心，如實知染心、瞋心、癡心，如實知瞋心、癡心。」",
    "T08n0223_014:0324a01_4": "須菩提白佛言：「世尊！",
    "T08n0223_014:0324a01_5": "云何佛知眾生染心，如實知染心；瞋心、癡心，如實知瞋心、癡心？」",
    "T08n0223_014:0324a03_6": "佛告須菩提：「染心如實相則無染心相。",
    "T08n0223_014:0324a04_7": "何以故？",
    "T08n0223_014:0324a04_8": "如實相中心、心數法尚不可得，何況當得染心、不染心？",
    "T08n0223_014:0324a05_9": "須菩提！",
    "T08n0223_014:0324a05_10": "瞋心、癡心如實相則無瞋心、無癡心相。",
    "T08n0223_014:0324a06_11": "何以故？",
    "T08n0223_014:0324a06_12": "如實相中心、心數法尚不可得，何況當得瞋心不瞋心、癡心不癡心。",
    "T08n0223_014:0324a08_13": "如是，須菩提！",
    "T08n0223_014:0324a08_14": "佛因般若波羅蜜，眾生染心如實知染心，瞋心、癡心如實知瞋心、癡心。",
    "T08n0223_014:0324a10_15": "「復次，須菩提！",
    "T08n0223_014:0324a10_16": "佛因般若波羅蜜，眾生無染心如實知無染心，無瞋心、無癡心如實知無瞋心、無癡心。」",
    "T08n0223_014:0324a12_17": "須菩提白佛言：「世尊！",
    "T08n0223_014:0324a13_18": "云何眾生無染心如實知無染心？",
    "T08n0223_014:0324a14_19": "無瞋心如實知無瞋心？",
    "T08n0223_014:0324a14_20": "無癡心如實知無癡心？」",
    "T08n0223_014:0324a15_21": "佛告須菩提：「是心無染相中，染相、不染相不可得。",
    "T08n0223_014:0324a16_22": "何以故？",
    "T08n0223_014:0324a16_23": "須菩提！",
    "T08n0223_014:0324a16_24": "二心不俱故。",
    "T08n0223_014:0324a17_25": "如是，須菩提！",
    "T08n0223_014:0324a17_26": "佛因般若波羅蜜，眾生無染心如實知無染心。",
    "T08n0223_014:0324a18_27": "須菩提！",
    "T08n0223_014:0324a18_28": "是無瞋心、無癡心相中，癡心、不癡心不可得。",
    "T08n0223_014:0324a19_29": "何以故？",
    "T08n0223_014:0324a19_30": "二心不俱故。",
    "T08n0223_014:0324a20_31": "如是，須菩提！",
    "T08n0223_014:0324a20_32": "佛因般若波羅蜜，眾生無瞋心、無癡心如實知。",
    "T08n0223_014:0324a21_33": "「復次，須菩提！",
    "T08n0223_014:0324a21_34": "佛因般若波羅蜜，是眾生廣心如實知廣心。」",
    "T08n0223_014:0324a22_35": "須菩提白佛言：「世尊！",
    "T08n0223_014:0324a23_36": "云何佛因般若波羅蜜，是眾生廣心如實知廣心？」",
    "T08n0223_014:0324a24_37": "「須菩提！",
    "T08n0223_014:0324a24_38": "佛知諸眾生心相不廣不狹、不增不減、不來不去，心相離故。",
    "T08n0223_014:0324a26_39": "是心不廣不狹乃至不來不去。",
    "T08n0223_014:0324a26_40": "何以故？",
    "T08n0223_014:0324a27_41": "是心性無故。",
    "T08n0223_014:0324a27_42": "誰作廣、誰作狹乃至來去？",
    "T08n0223_014:0324a28_0": "如是，須菩提！",
    "T08n0223_014:0324a28_1": "佛因般若波羅蜜，是眾生廣心如實知廣心。",
    "T08n0223_014:0324a29_2": "復次，須菩提！",
    "T08n0223_014:0324a29_3": "佛因般若波羅蜜，是眾生大心如實知大心。」",
    "T08n0223_014:0324b01_4": "須菩提白佛言：「世尊！",
    "T08n0223_014:0324b02_5": "云何佛因般若波羅蜜，是眾生大心如實知大心？」",
    "T08n0223_014:0324b03_6": "佛告須菩提：「佛因般若波羅蜜，不見眾生心來相去相，不見眾生心生相滅相住異相。",
    "T08n0223_014:0324b05_7": "何以故？",
    "T08n0223_014:0324b05_8": "是諸心性無故，誰來誰去、誰生滅住異？",
    "T08n0223_014:0324b06_9": "如是，須菩提！",
    "T08n0223_014:0324b06_10": "佛因般若波羅蜜，是眾生大心如實知大心。",
    "T08n0223_014:0324b07_11": "「復次，須菩提！",
    "T08n0223_014:0324b08_12": "佛因般若波羅蜜，眾生無量心如實知無量心。」",
    "T08n0223_014:0324b09_13": "須菩提白佛言：「世尊！",
    "T08n0223_014:0324b09_14": "云何佛因般若波羅蜜，眾生無量心如實知無量心？」",
    "T08n0223_014:0324b10_15": "佛告須菩提：「佛因般若波羅蜜，知是眾生心不見住不見不住。",
    "T08n0223_014:0324b12_16": "何以故？",
    "T08n0223_014:0324b12_17": "是無量心相無依止故，誰有住不住處？",
    "T08n0223_014:0324b13_18": "如是，須菩提！",
    "T08n0223_014:0324b13_19": "佛因般若波羅蜜，眾生無量心如實知無量心。",
    "T08n0223_014:0324b15_0": "「復次，須菩提！",
    "T08n0223_014:0324b15_1": "佛因般若波羅蜜，眾生不可見心如實知不可見心。」",
    "T08n0223_014:0324b16_2": "須菩提白佛言：「世尊！",
    "T08n0223_014:0324b17_0": "云何佛因般若波羅蜜，眾生不可見心如實知不可見心？」",
    "T08n0223_014:0324b18_1": "佛告須菩提：「眾生心是無相，佛如實知無相，自相空故。",
    "T08n0223_014:0324b19_2": "復次，須菩提！",
    "T08n0223_014:0324b19_3": "佛知眾生心五眼不能見。",
    "T08n0223_014:0324b20_4": "如是，須菩提！",
    "T08n0223_014:0324b20_5": "佛因般若波羅蜜，眾生不可見心如實知不可見心。",
    "T08n0223_014:0324b22_6": "「復次，須菩提！",
    "T08n0223_014:0324b22_7": "佛因深般若波羅蜜，眾生心數出沒屈申如實知。」",
    "T08n0223_014:0324b23_8": "「世尊！",
    "T08n0223_014:0324b23_9": "云何佛因深般若波羅蜜，眾生心數出沒屈申如實知？」",
    "T08n0223_014:0324b25_0": "佛言：「一切眾生心數出沒屈申等，皆依色受想行識生。",
    "T08n0223_014:0324b26_1": "須菩提！",
    "T08n0223_014:0324b26_2": "佛於是中知眾生心數出沒屈申，所謂神及世間常，是事實、餘妄語，是見依色。",
    "T08n0223_014:0324b28_3": "神及世間無常，是事實、餘妄語，是見依色。",
    "T08n0223_014:0324b29_4": "神及世間常亦無常，是事實餘妄語，是見依色。",
    "T08n0223_014:0324c01_5": "神及世間非常非無常，是事實、餘妄語，是見依色。",
    "T08n0223_014:0324c02_6": "神及世間常，是事實、餘妄語，是見依受。",
    "T08n0223_014:0324c03_7": "神及世間無常，是事實、餘妄語，是見依受。",
    "T08n0223_014:0324c04_8": "神及世間常亦無常，是事實、餘妄語，是見依受。",
    "T08n0223_014:0324c05_9": "神及世間非常非無常，是事實、餘妄語，是見依受。",
    "T08n0223_014:0324c06_10": "神及世間常，是事實、餘妄語，是見依想。",
    "T08n0223_014:0324c07_11": "神及世間無常，是事實、餘妄語，是見依想。",
    "T08n0223_014:0324c08_12": "神及世間常亦無常，是事實、餘妄語，是見依想。",
    "T08n0223_014:0324c09_13": "神及世間非常非無常，是事實、餘妄語，是見依想。",
    "T08n0223_014:0324c11_0": "神及世間常，是事實、餘妄語，是見依行。",
    "T08n0223_014:0324c11_1": "神及世間無常，是事實、餘妄語，是見依行。",
    "T08n0223_014:0324c12_2": "神及世間常亦無常，是事實、餘妄語，是見依行。",
    "T08n0223_014:0324c14_0": "神及世間非常非無常，是事實、餘妄語，是見依行。",
    "T08n0223_014:0324c15_1": "神及世間常，是事實、餘妄語，是見依識。",
    "T08n0223_014:0324c16_2": "神及世間無常，是事實、餘妄語，是見依識。",
    "T08n0223_014:0324c17_3": "神及世間常亦無常，是事實、餘妄語，是見依識。",
    "T08n0223_014:0324c18_4": "神及世間非常非無常，是事實、餘妄語，是見依識。",
    "T08n0223_014:0324c19_5": "世間有邊，是事實、餘妄語，是見依色。",
    "T08n0223_014:0324c20_6": "世間無邊，是事實、餘妄語，是見依色。",
    "T08n0223_014:0324c21_7": "世間有邊無邊，是事實、餘妄語，是見依色。",
    "T08n0223_014:0324c22_8": "世間非有邊非無邊，是事實、餘妄語，是見依色。",
    "T08n0223_014:0324c23_9": "依受想行識亦如是。",
    "T08n0223_014:0324c23_10": "神即是身，是見依色。",
    "T08n0223_014:0324c24_11": "神異身異，是見依色。",
    "T08n0223_014:0324c24_12": "依受想行識亦如是。",
    "T08n0223_014:0324c25_13": "死後有如去，是事實、餘妄語，是見依色。",
    "T08n0223_014:0324c26_14": "死後無如去，是事實、餘妄語，是見依色。",
    "T08n0223_014:0324c27_15": "死後或有如去或無如去，是事實、餘妄語，是見依色。",
    "T08n0223_014:0324c28_16": "死後非有如去非無如去，是事實、餘妄語，是見依色。",
    "T08n0223_014:0324c29_17": "依受想行識亦如是。",
    "T08n0223_014:0325a01_18": "如是，須菩提！",
    "T08n0223_014:0325a01_19": "佛因般若波羅蜜，眾生出沒屈申如實知。",
    "T08n0223_014:0325a02_20": "「復次，須菩提！",
    "T08n0223_014:0325a02_21": "佛知色相。",
    "T08n0223_014:0325a02_22": "云何知色相？",
    "T08n0223_014:0325a03_23": "知色如如相不壞，無分別、無相、無憶、無戲論、無得。",
    "T08n0223_014:0325a04_24": "色相亦如是。",
    "T08n0223_014:0325a04_25": "須菩提！",
    "T08n0223_014:0325a05_26": "佛知受想行識相。",
    "T08n0223_014:0325a05_27": "云何知受想行識相？",
    "T08n0223_014:0325a06_0": "知識如如相不壞，無分別、無相、無憶、無戲論、無得。",
    "T08n0223_014:0325a07_1": "受想行識相亦如是。",
    "T08n0223_014:0325a07_2": "如是，須菩提！",
    "T08n0223_014:0325a08_3": "佛知眾生如相及眾生心數出沒屈申如相。",
    "T08n0223_014:0325a09_4": "是五陰如相、諸行如相，即是一切法如相。",
    "T08n0223_014:0325a10_5": "何等是一切法如相？",
    "T08n0223_014:0325a10_6": "所謂六波羅蜜如相。",
    "T08n0223_014:0325a11_7": "六波羅蜜如相即是三十七品如相，三十七品如相即是十八空如相，十八空如相即是八背捨如相，八背捨如相即是九次第定如相，九次第定如相即是佛十力如相，佛十力如相即是四無所畏、四無礙智、大慈大悲乃至十八不共法如相，十八不共法如相即是一切種智如相，一切種智如相即是善法不善法、世間法出世間法、有漏法無漏法如相。",
    "T08n0223_014:0325a19_8": "有漏法、無漏法如相，即是過去未來現在諸法如相。",
    "T08n0223_014:0325a20_9": "過去未來現在諸法如相，即是有為法無為法如相。",
    "T08n0223_014:0325a21_10": "有為法無為法如相，即是須陀洹果如相。",
    "T08n0223_014:0325a22_11": "須陀洹果如相，即是斯陀含果如相。",
    "T08n0223_014:0325a23_12": "斯陀含果如相，即是阿那含果如相。",
    "T08n0223_014:0325a24_13": "阿那含果如相，即是阿羅漢果如相。",
    "T08n0223_014:0325a25_14": "阿羅漢果如相，即是辟支佛道如相。",
    "T08n0223_014:0325a26_15": "辟支佛道如相，即是阿耨多羅三藐三菩提如相。",
    "T08n0223_014:0325a27_16": "阿耨多羅三藐三菩提如相，即是諸佛如相。",
    "T08n0223_014:0325a28_17": "諸佛如相皆是一如相。",
    "T08n0223_014:0325a28_18": "不二不別、不盡不壞，是名一切諸法如相。",
    "T08n0223_014:0325a29_19": "佛因般若波羅蜜得是如相，以是因緣故，般若波羅蜜能生諸佛能示世間相。",
    "T08n0223_014:0325b02_20": "如是，須菩提！",
    "T08n0223_014:0325b02_21": "佛知一切法如相，非不如相、不異相。",
    "T08n0223_014:0325b03_22": "得是如相故，佛名如來。」",
    "T08n0223_014:0325b04_23": "須菩提白佛言：「世尊！",
    "T08n0223_014:0325b04_24": "是諸法如相，非不如相、不異相甚深。",
    "T08n0223_014:0325b05_25": "世尊！",
    "T08n0223_014:0325b05_26": "諸佛用是如，為人說阿耨多羅三藐三菩提。",
    "T08n0223_014:0325b06_27": "世尊！",
    "T08n0223_014:0325b07_28": "誰能信解是者？",
    "T08n0223_014:0325b07_29": "唯有阿惟越致菩薩及具足正見人漏盡阿羅漢。",
    "T08n0223_014:0325b08_30": "何以故？",
    "T08n0223_014:0325b08_31": "佛得是甚深如法，為人說故。」",
    "T08n0223_014:0325b09_32": "佛告須菩提：「是如無盡相故甚深。」",
    "T08n0223_014:0325b10_33": "須菩提言：「何法無盡相故甚深？」",
    "T08n0223_014:0325b11_0": "佛言：「一切法無盡故。",
    "T08n0223_014:0325b11_1": "如是，須菩提！",
    "T08n0223_014:0325b11_2": "佛得是一切諸法如已，為眾生說。」",
    "T08n0223_014:0325b13_0": "摩訶般若波羅蜜經問相品第四十九",
    "T08n0223_014:0325b14_0": "爾時三千大千世界中所有欲界天子、色界天子，遙散華香來至佛所，頂禮佛足却一面住，白佛言：「世尊所說般若波羅蜜甚深，何等是深般若波羅蜜相？」",
    "T08n0223_014:0325b17_1": "佛告欲界、色界諸天子：「諸天子！",
    "T08n0223_014:0325b18_2": "空相是深般若波羅蜜相，無相、無作、無起、無生無滅、無垢無淨。",
    "T08n0223_014:0325b19_3": "無所有法、無相、無所依止、虛空相，是深般若波羅蜜相。",
    "T08n0223_014:0325b21_4": "諸天子！",
    "T08n0223_014:0325b21_5": "如是等相是深般若波羅蜜相，佛為眾生用世間法故說，非第一義。",
    "T08n0223_014:0325b23_0": "諸天子！",
    "T08n0223_014:0325b23_1": "如是諸相，一切世間天、人、阿修羅不能破壞。",
    "T08n0223_014:0325b24_2": "何以故？",
    "T08n0223_014:0325b24_3": "是一切世間天、人、阿修羅亦是相故。",
    "T08n0223_014:0325b25_4": "諸天子！",
    "T08n0223_014:0325b25_5": "相不能破相，相不能知相，相不能知無相，無相不能知相。",
    "T08n0223_014:0325b26_6": "是相是無相，相無相皆無所有。",
    "T08n0223_014:0325b27_7": "謂知相、知者、知法皆不可得故。",
    "T08n0223_014:0325b28_8": "何以故？",
    "T08n0223_014:0325b28_9": "諸天子！",
    "T08n0223_014:0325b28_10": "是諸相非色作，非受想行識作。",
    "T08n0223_014:0325b29_11": "非檀那波羅蜜作，非尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜作。",
    "T08n0223_014:0325c02_12": "非內空作，非外空作，非內外空作，非無法空作，非有法空作，非無法有法空作。",
    "T08n0223_014:0325c04_13": "非四念處作，乃至非一切種智作。",
    "T08n0223_014:0325c05_14": "諸天子！",
    "T08n0223_014:0325c05_15": "是相非人所有，非非人所有，非世間非出世間，非有漏非無漏，非有為非無為。」",
    "T08n0223_014:0325c07_16": "佛復告諸天子：「譬如有人問：『何等是虛空相？』",
    "T08n0223_014:0325c08_17": "此人為正問不？」",
    "T08n0223_014:0325c09_18": "諸天子言：「世尊！",
    "T08n0223_014:0325c09_19": "此不正問。",
    "T08n0223_014:0325c09_20": "何以故？",
    "T08n0223_014:0325c10_0": "世尊！",
    "T08n0223_014:0325c10_1": "是虛空無有相可說，虛空無為無起故。」",
    "T08n0223_014:0325c11_2": "佛告欲界、色界諸天子：「有佛無佛，相性常住。",
    "T08n0223_014:0325c12_3": "佛得如實相性故，名為如來。」",
    "T08n0223_014:0325c12_4": "諸天子白佛言：「世尊！",
    "T08n0223_014:0325c13_5": "世尊所得諸相性甚深。",
    "T08n0223_014:0325c13_6": "得是相故，得無礙智。",
    "T08n0223_014:0325c14_7": "住是相中，以般若波羅蜜集諸法自相。」",
    "T08n0223_014:0325c15_8": "諸天子言：「希有世尊！",
    "T08n0223_014:0325c15_9": "是深般若波羅蜜是諸佛常所行道處，行是道得阿耨多羅三藐三菩提。",
    "T08n0223_014:0325c17_10": "得阿耨多羅三藐三菩提已，通達一切法相，若色相、若受想行識相，乃至一切種智相。」",
    "T08n0223_014:0325c19_11": "佛言：「如是，如是！",
    "T08n0223_014:0325c19_12": "諸天子！",
    "T08n0223_014:0325c20_13": "惱壞相是色相，佛得是無相。",
    "T08n0223_014:0325c20_14": "覺者受相、取者想相、起作者行相、了別者識相，佛得是無相。",
    "T08n0223_014:0325c22_15": "能捨者檀那波羅蜜相、無熱惱者尸羅波羅蜜相、不變異者羼提波羅蜜相、不可伏者毘梨耶波羅蜜相、攝心者禪那波羅蜜相、捨離者般若波羅蜜相，佛得是無相。",
    "T08n0223_014:0325c26_0": "心無所嬈惱者，是四禪、四無量心、四無色定相，佛得是無相。",
    "T08n0223_014:0325c27_1": "出世間者三十七品相，佛得是無相。",
    "T08n0223_014:0325c28_2": "苦者無作脫門相、集者空脫門相、寂滅者無相脫門相，佛得是無相。",
    "T08n0223_014:0325c29_3": "勝者十力相、不恐怖者無所畏相、遍知者四無礙智相、餘人無得者十八不共法相，佛得是無相。",
    "T08n0223_014:0326a03_4": "愍念眾生者大慈大悲相、實者無錯謬相、無所取者常捨相、現了知者一切種智相，佛得是無相。",
    "T08n0223_014:0326a05_5": "如是，諸天子！",
    "T08n0223_014:0326a05_6": "佛得一切諸法無相，以是因緣故，佛名無礙智。」",
    "T08n0223_014:0326a06_7": "爾時佛告須菩提：「般若波羅蜜是諸佛母，般若波羅蜜能示世間相，是故佛依止是法行，供養恭敬尊重讚歎是法。",
    "T08n0223_014:0326a09_8": "何等是法？",
    "T08n0223_014:0326a09_9": "所謂般若波羅蜜。",
    "T08n0223_014:0326a10_10": "諸佛依止般若波羅蜜住，恭敬供養尊重讚歎是般若波羅蜜。",
    "T08n0223_014:0326a11_11": "何以故？",
    "T08n0223_014:0326a11_12": "是般若波羅蜜出生諸佛。",
    "T08n0223_014:0326a12_13": "佛知作人。",
    "T08n0223_014:0326a12_14": "若人正問知作人者，正答無過於佛。",
    "T08n0223_014:0326a13_15": "何以故？",
    "T08n0223_014:0326a13_16": "須菩提！",
    "T08n0223_014:0326a14_17": "佛知作人故。",
    "T08n0223_014:0326a14_18": "須菩提！",
    "T08n0223_014:0326a14_19": "佛所乘來法，佛所從來道，得阿耨多羅三藐三菩提。",
    "T08n0223_014:0326a15_20": "是乘是道，佛還恭敬供養尊重讚歎受持守護。",
    "T08n0223_014:0326a17_0": "須菩提！",
    "T08n0223_014:0326a17_1": "是名佛知作人。",
    "T08n0223_014:0326a17_2": "「復次，須菩提！",
    "T08n0223_014:0326a17_3": "佛知一切法無作相，作者無所有故。",
    "T08n0223_014:0326a18_4": "一切法無起相，形事不可得故。",
    "T08n0223_014:0326a19_5": "須菩提！",
    "T08n0223_014:0326a19_6": "佛因般若波羅蜜，知一切法無作相。",
    "T08n0223_014:0326a20_7": "以是因緣故，佛知作人。",
    "T08n0223_014:0326a21_8": "「復次，須菩提！",
    "T08n0223_014:0326a21_9": "佛因般若波羅蜜，得一切法不生，以無所得故。",
    "T08n0223_014:0326a22_10": "以是因緣故，般若波羅蜜能生諸佛、能示世間相。」",
    "T08n0223_014:0326a23_11": "須菩提言：「世尊！",
    "T08n0223_014:0326a24_12": "若一切法無知者、無見者，云何般若波羅蜜能生諸佛、能示世間相？」",
    "T08n0223_014:0326a25_13": "佛告須菩提：「如是，如是！",
    "T08n0223_014:0326a26_14": "一切法實無知者、無見者。",
    "T08n0223_014:0326a27_15": "云何無知者、無見者？",
    "T08n0223_014:0326a27_16": "一切法空、虛誑、不堅固，是故一切法無知者、無見者。",
    "T08n0223_014:0326a28_17": "「復次，須菩提！",
    "T08n0223_014:0326a29_18": "一切法云何無知者、無見者？",
    "T08n0223_014:0326a29_19": "一切法無依止、無所繫。",
    "T08n0223_014:0326b01_20": "以是故，一切法無知者、無見者。",
    "T08n0223_014:0326b02_21": "如是，須菩提！",
    "T08n0223_014:0326b02_22": "般若波羅蜜能生諸佛、能示世間相：不見色故示世間相，不見受想行識故示世間相，乃至不見一切種智故示世間相。",
    "T08n0223_014:0326b05_23": "如是，須菩提！",
    "T08n0223_014:0326b05_24": "般若波羅蜜能生諸佛、能示世間相。」",
    "T08n0223_014:0326b06_25": "須菩提言：「世尊！",
    "T08n0223_014:0326b07_0": "云何不見色故，般若波羅蜜示世間相？",
    "T08n0223_014:0326b07_1": "不見受想行識乃至一切種智故，示世間相？」",
    "T08n0223_014:0326b09_0": "佛告須菩提：「若不緣色生識，是名不見色相故示。",
    "T08n0223_014:0326b10_1": "不緣受想行識生識，乃至不緣一切種智生識，是名不見一切種智相故示。",
    "T08n0223_014:0326b12_2": "如是，須菩提！",
    "T08n0223_014:0326b12_3": "是深般若波羅蜜能生諸佛、能示世間相。",
    "T08n0223_014:0326b13_4": "「復次，須菩提！",
    "T08n0223_014:0326b13_5": "般若波羅蜜云何能生諸佛、能示世間相？",
    "T08n0223_014:0326b14_6": "須菩提！",
    "T08n0223_014:0326b14_7": "般若波羅蜜示世間空。",
    "T08n0223_014:0326b15_8": "云何示世間空？",
    "T08n0223_014:0326b15_9": "示五陰世間空，示十二入世間空，示十八界世間空，示十二因緣世間空，示我見、根本六十二見世間空；示十善道世間空，示四禪、四無量心、四無色定世間空，示三十七品世間空；示六波羅蜜世間空；示內空世間空，示外空世間空，示內外空世間空，示無法空世間空，示有法空世間空，示無法有法空世間空，示有為空世間空，示無為空世間空；示佛十力世間空，示十八不共法世間空，乃至示一切種智世間空。",
    "T08n0223_014:0326b25_10": "如是，須菩提！",
    "T08n0223_014:0326b25_11": "般若波羅蜜能生諸佛、能示世間相。",
    "T08n0223_014:0326b26_12": "「復次，須菩提！",
    "T08n0223_014:0326b27_13": "佛因是般若波羅蜜，示世間空、知世間空、覺世間空、思惟世間空、分別世間空。",
    "T08n0223_014:0326b28_14": "如是，須菩提！",
    "T08n0223_014:0326b29_15": "般若波羅蜜能生諸佛、能示世間相。",
    "T08n0223_014:0326c01_16": "「復次，須菩提！",
    "T08n0223_014:0326c01_17": "般若波羅蜜示佛世間空。",
    "T08n0223_014:0326c02_18": "云何示佛世間空？",
    "T08n0223_014:0326c02_19": "示五陰世間空，乃至示一切種智世間空。",
    "T08n0223_014:0326c03_20": "如是，須菩提！",
    "T08n0223_014:0326c03_21": "般若波羅蜜能生諸佛、能示世間相。",
    "T08n0223_014:0326c04_22": "「復次，須菩提！",
    "T08n0223_014:0326c04_23": "般若波羅蜜示佛世間不可思議。",
    "T08n0223_014:0326c05_24": "云何示世間不可思議？",
    "T08n0223_014:0326c06_25": "示五陰世間不可思議，乃至示一切種智世間不可思議。",
    "T08n0223_014:0326c07_26": "「復次，須菩提！",
    "T08n0223_014:0326c07_27": "般若波羅蜜示佛世間離。",
    "T08n0223_014:0326c08_28": "云何示世間離？",
    "T08n0223_014:0326c08_29": "示五陰世間離，乃至示一切種智世間離。",
    "T08n0223_014:0326c09_30": "如是，須菩提！",
    "T08n0223_014:0326c10_31": "般若波羅蜜示佛世間離。",
    "T08n0223_014:0326c10_32": "「復次，須菩提！",
    "T08n0223_014:0326c11_0": "般若波羅蜜示佛世間寂滅。",
    "T08n0223_014:0326c11_1": "云何示世間寂滅？",
    "T08n0223_014:0326c12_2": "示五陰世間寂滅，乃至示一切種智世間寂滅。",
    "T08n0223_014:0326c13_3": "「復次，須菩提！",
    "T08n0223_014:0326c13_4": "般若波羅蜜示佛世間畢竟空。",
    "T08n0223_014:0326c14_5": "云何示世間畢竟空？",
    "T08n0223_014:0326c14_6": "示五陰世間畢竟空，乃至示一切種智世間畢竟空。",
    "T08n0223_014:0326c15_7": "「復次，須菩提！",
    "T08n0223_014:0326c16_8": "般若波羅蜜示佛世間性空。",
    "T08n0223_014:0326c16_9": "云何示世間性空？",
    "T08n0223_014:0326c17_10": "示五陰世間性空，乃至示一切種智世間性空。",
    "T08n0223_014:0326c18_11": "「復次，須菩提！",
    "T08n0223_014:0326c18_12": "般若波羅蜜示佛世間無法空。",
    "T08n0223_014:0326c19_13": "云何示世間無法空？",
    "T08n0223_014:0326c19_14": "示五陰世間無法空，乃至示一切種智世間無法空。",
    "T08n0223_014:0326c21_0": "「復次，須菩提！",
    "T08n0223_014:0326c21_1": "般若波羅蜜示世間有法空。",
    "T08n0223_014:0326c22_0": "云何示世間有法空？",
    "T08n0223_014:0326c22_1": "示五陰世間有法空，乃至示一切種智世間有法空。",
    "T08n0223_014:0326c23_2": "「復次，須菩提！",
    "T08n0223_014:0326c23_3": "般若波羅蜜示佛世間無法有法空。",
    "T08n0223_014:0326c24_4": "云何示世間無法有法空？",
    "T08n0223_014:0326c25_5": "示五陰世間無法有法空，乃至示一切種智世間無法有法空。",
    "T08n0223_014:0326c26_6": "「復次，須菩提！",
    "T08n0223_014:0326c27_7": "般若波羅蜜示佛世間獨空。",
    "T08n0223_014:0326c27_8": "云何示世間獨空？",
    "T08n0223_014:0326c28_9": "示五陰世間獨空，乃至示一切種智世間獨空。",
    "T08n0223_014:0326c29_10": "「如是，須菩提！",
    "T08n0223_014:0326c29_11": "般若波羅蜜能生諸佛、能示佛世間相。",
    "T08n0223_014:0327a01_12": "須菩提！",
    "T08n0223_014:0327a01_13": "是深般若波羅蜜示世間相，所謂不生今世後世相。",
    "T08n0223_014:0327a03_14": "何以故？",
    "T08n0223_014:0327a03_15": "諸法無可用生今世後世相故。」",
    "T08n0223_014:0327a04_0": "須菩提白佛言：「世尊！",
    "T08n0223_014:0327a04_1": "是般若波羅蜜為大事故起。",
    "T08n0223_014:0327a05_2": "世尊！",
    "T08n0223_014:0327a05_3": "是般若波羅蜜為不可思議事故起。",
    "T08n0223_014:0327a06_4": "世尊！",
    "T08n0223_014:0327a06_5": "是般若波羅蜜為不可稱事故起。",
    "T08n0223_014:0327a07_6": "世尊！",
    "T08n0223_014:0327a07_7": "是般若波羅蜜為無量事故起。",
    "T08n0223_014:0327a08_0": "世尊！",
    "T08n0223_014:0327a08_1": "是般若波羅蜜為無等等事故起。」",
    "T08n0223_014:0327a08_2": "佛言：「如是，如是！",
    "T08n0223_014:0327a09_3": "須菩提！",
    "T08n0223_014:0327a09_4": "般若波羅蜜為大事故起；為不可思議事故起；為不可稱事故起；為無量事故起；為無等等事故起。",
    "T08n0223_014:0327a12_5": "須菩提！",
    "T08n0223_014:0327a12_6": "云何是般若波羅蜜為大事故起？",
    "T08n0223_014:0327a13_7": "須菩提！",
    "T08n0223_014:0327a13_8": "諸佛大事者，所謂救一切眾生，不捨一切眾生。",
    "T08n0223_014:0327a14_9": "須菩提！",
    "T08n0223_014:0327a14_10": "云何是般若波羅蜜為不可思議事故起？",
    "T08n0223_014:0327a15_11": "須菩提！",
    "T08n0223_014:0327a15_12": "不可思議事者，所謂諸佛法、如來法、自然人法、一切智人法。",
    "T08n0223_014:0327a17_13": "以是故，須菩提！",
    "T08n0223_014:0327a17_14": "諸佛般若波羅蜜為諸佛不可思議事故起。",
    "T08n0223_014:0327a18_15": "須菩提！",
    "T08n0223_014:0327a18_16": "云何般若波羅蜜為不可稱事故起？",
    "T08n0223_014:0327a19_17": "須菩提！",
    "T08n0223_014:0327a20_0": "一切眾生中無有能思惟稱佛法、如來法、自然人法、一切智人法。",
    "T08n0223_014:0327a21_1": "以是故，須菩提！",
    "T08n0223_014:0327a21_2": "般若波羅蜜為不可稱事故起。",
    "T08n0223_014:0327a22_3": "須菩提！",
    "T08n0223_014:0327a22_4": "云何般若波羅蜜為無量事故起？",
    "T08n0223_014:0327a23_5": "須菩提！",
    "T08n0223_014:0327a23_6": "一切眾生中無有能量佛法、如來法、自然人法、一切智人法。",
    "T08n0223_014:0327a25_7": "以是故，須菩提！",
    "T08n0223_014:0327a25_8": "般若波羅蜜為不可量事故起。",
    "T08n0223_014:0327a26_9": "須菩提！",
    "T08n0223_014:0327a26_10": "云何般若波羅蜜為無等等事故起？",
    "T08n0223_014:0327a27_11": "須菩提！",
    "T08n0223_014:0327a27_12": "一切眾生中無有能與佛等者，何況過。",
    "T08n0223_014:0327a28_13": "以是故，須菩提！",
    "T08n0223_014:0327a28_14": "般若波羅蜜為無等等事故起。」",
    "T08n0223_014:0327a29_15": "須菩提白佛言：「世尊！",
    "T08n0223_014:0327b01_16": "但佛法、如來法、自然人法、一切智人法，不可思議、不可稱、無有量、無等等事起耶？」",
    "T08n0223_014:0327b02_17": "佛告須菩提：「如是，如是！",
    "T08n0223_014:0327b03_18": "佛法、如來法、自然人法、一切智人法，不可思議、不可稱、無有量、無等等。",
    "T08n0223_014:0327b05_19": "色亦不可思議、不可稱、無有量、無等等，受想行識亦不可思議、不可稱、無有量、無等等，乃至一切種智、法性、法相，不可思議、不可稱、無有量、無等等。",
    "T08n0223_014:0327b08_20": "是中心、心數法不可得。",
    "T08n0223_014:0327b09_21": "「復次，須菩提！",
    "T08n0223_014:0327b09_22": "色不可思議，是亦不可得，乃至色無等等，是亦不可得。",
    "T08n0223_014:0327b11_23": "受想行識乃至一切種智無等等，是亦不可得。」",
    "T08n0223_014:0327b12_24": "須菩提白佛言：「世尊！",
    "T08n0223_014:0327b12_25": "何因緣，色不可思議乃至無等等，是亦不可得？",
    "T08n0223_014:0327b13_26": "受想行識乃至一切種智無等等，是亦不可得？」",
    "T08n0223_014:0327b15_0": "佛語須菩提：「色量不可得故，受想行識量不可得故，乃至一切種智量不可得故。」",
    "T08n0223_014:0327b16_1": "須菩提白佛言：「世尊！",
    "T08n0223_014:0327b17_2": "何因緣，色量不可得？",
    "T08n0223_014:0327b17_3": "乃至一切種智量不可得？」",
    "T08n0223_014:0327b18_4": "佛告須菩提：「色不可思議故，乃至色無等等故，量不可得。",
    "T08n0223_014:0327b20_0": "乃至一切種智不可思議故，乃至一切種智無等等故，量不可得。",
    "T08n0223_014:0327b21_1": "須菩提！",
    "T08n0223_014:0327b21_2": "於汝意云何，不可思議乃至無等等，寧可得不？",
    "T08n0223_014:0327b23_0": "色受想行識乃至一切種智，可得不？」",
    "T08n0223_014:0327b23_1": "須菩提言：「世尊！",
    "T08n0223_014:0327b24_2": "不可得。」",
    "T08n0223_014:0327b24_3": "「以是故，須菩提！",
    "T08n0223_014:0327b24_4": "一切法不可思議，乃至無等等亦如是。",
    "T08n0223_014:0327b25_5": "須菩提！",
    "T08n0223_014:0327b26_0": "諸佛法不可思議、不可稱、無有量、無等等。",
    "T08n0223_014:0327b27_1": "須菩提！",
    "T08n0223_014:0327b27_2": "是名諸佛法不可思議乃至無等等。",
    "T08n0223_014:0327b28_3": "須菩提！",
    "T08n0223_014:0327b28_4": "是諸佛法不可思議，過思議相故；不可稱，過稱故；無有量，過量故；無等等，過等等故。",
    "T08n0223_014:0327b30_5": "須菩提！",
    "T08n0223_014:0327b30_6": "是因緣故，一切法亦不可思議乃至無等等。",
    "T08n0223_014:0327c01_7": "須菩提！",
    "T08n0223_014:0327c01_8": "不可思議，名是義不可思議；不可稱，名是義不可稱；無有量，名是義不可量；無等等，名是義無等等。",
    "T08n0223_014:0327c04_9": "須菩提！",
    "T08n0223_014:0327c04_10": "是諸佛法不可思議乃至無等等。",
    "T08n0223_014:0327c05_11": "不可思議，如虛空不可思議；不可稱，如虛空不可稱；無有量，如虛空無有量；無等等，如虛空無等等。",
    "T08n0223_014:0327c07_12": "須菩提！",
    "T08n0223_014:0327c07_13": "是亦名諸佛法不可思議乃至無等等。",
    "T08n0223_014:0327c08_14": "佛法如是無量，一切世間天及人、阿修羅，無能思議籌量者。」",
    "T08n0223_014:0327c10_15": "說是諸佛法不可思議、不可稱、無有量、無等等品時，五百比丘一切法不受故，漏盡、心解脫，得阿羅漢。",
    "T08n0223_014:0327c12_16": "二十(丹千)比丘尼亦不受一切法故，漏盡得阿羅漢。",
    "T08n0223_014:0327c13_17": "六萬優婆塞、三萬優婆夷諸法中遠塵離垢，諸法中法眼生。",
    "T08n0223_014:0327c15_0": "二十(丹千)萬菩薩摩訶薩得無生法忍，於是賢劫中當受記。",
    "T08n0223_014:0327c16_1": "◎摩訶般若波羅蜜經卷第十四「復次，須菩提！",
    "T08n0223_014:0327c20_2": "色不可得故，不可思議。",
    "T08n0223_014:0327c20_3": "乃至色不可得故，無等等。",
    "T08n0223_014:0327c20_4": "受想行識不可得故，不可思議。",
    "T08n0223_014:0327c21_5": "乃至識不可得故，無等等。",
    "T08n0223_014:0327c21_6": "乃至一切種智不可得故，不可思議。",
    "T08n0223_014:0327c21_7": "乃至一切種智不可得故，無等等。」",
    "T08n0223_014:0327c22_8": "須菩提白佛言：「世尊！",
    "T08n0223_014:0327c22_9": "何因緣，色不可得故，不可思議乃至無等等？",
    "T08n0223_014:0327c23_10": "受想行識不可得故，不可思議乃至無等等？",
    "T08n0223_014:0327c23_11": "乃至一切種智不可得故，不可思議乃至無等等？」",
    "T08n0223_014:0327c24_12": "佛告須菩提：「色無能量故，不可得。",
    "T08n0223_014:0327c24_13": "受想行識無能量故，不可得。",
    "T08n0223_014:0327c24_14": "乃至一切種智無能量故，不可得。」",
    "T08n0223_014:0327c25_15": "須菩提白佛言：「世尊！",
    "T08n0223_014:0327c25_16": "何因緣，色無能量故，不可得？",
    "T08n0223_014:0327c26_0": "乃至一切種智無能量故，不可得？」",
    "T08n0223_014:0327c26_1": "佛告須菩提：「色相不可思議故，無能量。",
    "T08n0223_014:0327c26_2": "乃至色相無等等故，無能量。",
    "T08n0223_014:0327c27_3": "乃至一切種智相不可思議故，無能量。",
    "T08n0223_014:0327c27_4": "乃至一切種智相無等等故，無能量。」"
}