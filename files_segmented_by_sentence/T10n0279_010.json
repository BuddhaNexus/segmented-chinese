{
    "T10n0279_010:0048c20_0": "大方廣佛華嚴經卷第十",
    "T10n0279_010:0048c22_0": "于闐國三藏實叉難陀奉　制譯",
    "T10n0279_010:0048c23_0": "華藏世界品第五之三",
    "T10n0279_010:0048c24_0": "爾時，普賢菩薩復告大眾言：「諸佛子！",
    "T10n0279_010:0048c24_1": "彼離垢焰藏香水海東，次有香水海，名：變化微妙身；此海中，有世界種，名：善布差別方。",
    "T10n0279_010:0048c26_2": "次有香水海，名：金剛眼幢；世界種，名：莊嚴法界橋。",
    "T10n0279_010:0048c27_3": "次有香水海，名：種種蓮華妙莊嚴；世界種，名：恒出十方變化。",
    "T10n0279_010:0048c29_4": "次有香水海，名：無間寶王輪；世界種，名：寶蓮華莖密雲。",
    "T10n0279_010:0049a01_5": "次有香水海，名：妙香焰普莊嚴；世界種，名：毘盧遮那變化行。",
    "T10n0279_010:0049a03_0": "次有香水海，名：寶末閻浮幢；世界種，名：諸佛護念境界。",
    "T10n0279_010:0049a04_1": "次有香水海，名：一切色熾然光；世界種，名：最勝光遍照。",
    "T10n0279_010:0049a05_2": "次有香水海，名：一切莊嚴具境界；世界種，名：寶焰燈……。",
    "T10n0279_010:0049a06_3": "如是等不可說佛剎微塵數香水海，其最近輪圍山香水海，名：玻瓈地；世界種，名：常放光明，以世界海清淨劫音聲為體。",
    "T10n0279_010:0049a09_4": "此中最下方，有世界，名：可愛樂淨光幢，佛剎微塵數世界圍遶，純一清淨，佛號；最勝三昧精進慧。",
    "T10n0279_010:0049a11_5": "此上過十佛剎微塵數世界，與金剛幢世界齊等，有世界，名：香莊嚴幢，十佛剎微塵數世界圍遶，純一清淨，佛號：無障礙法界燈。",
    "T10n0279_010:0049a14_6": "此上過三佛剎微塵數世界，與娑婆世界齊等，有世界，名：放光明藏；佛號：遍法界無障礙慧明。",
    "T10n0279_010:0049a16_7": "此上過七佛剎微塵數世界，至此世界種最上方，有世界，名：最勝身香，二十佛剎微塵數世界圍遶，純一清淨，佛號：覺分華。",
    "T10n0279_010:0049a20_0": "「諸佛子！",
    "T10n0279_010:0049a20_1": "彼無盡光明輪香水海外，次有香水海，名：具足妙光；世界種，名：遍無垢。",
    "T10n0279_010:0049a21_2": "次有香水海，名：光耀蓋；世界種，名：無邊普莊嚴。",
    "T10n0279_010:0049a22_3": "次有香水海，名：妙寶莊嚴；世界種，名：香摩尼軌度形。",
    "T10n0279_010:0049a24_0": "次有香水海，名：出佛音聲；世界種，名：善建立莊嚴。",
    "T10n0279_010:0049a25_1": "次有香水海，名：香幢須彌藏；世界種，名：光明遍滿。",
    "T10n0279_010:0049a26_2": "次有香水海，名：栴檀妙光明；世界種，名：華焰輪。",
    "T10n0279_010:0049a27_3": "次有香水海，名：風力持：世界種，名：寶焰雲幢。",
    "T10n0279_010:0049a28_4": "次有香水海，名：帝釋身莊嚴；世界種，名：真珠藏。",
    "T10n0279_010:0049a29_5": "次有香水海，名：平坦嚴淨；世界種，名：毘瑠璃末種種莊嚴……。",
    "T10n0279_010:0049b01_6": "如是等不可說佛剎微塵數香水海，其最近輪圍山香水海，名：妙樹華：世界種，名：出生諸方廣大剎，以一切佛摧伏魔音為體。",
    "T10n0279_010:0049b04_7": "此中最下方，有世界，名：焰炬幢；佛號：世間功德海。",
    "T10n0279_010:0049b05_8": "此上過十佛剎微塵數世界，與金剛幢世界齊等，有世界，名：出生寶；佛號：師子力寶雲。",
    "T10n0279_010:0049b07_9": "此上與娑婆世界齊等，有世界，名：衣服幢；佛號：一切智海王。",
    "T10n0279_010:0049b09_0": "於此世界種最上方，有世界，名：寶瓔珞師子光明；佛號：善變化蓮華幢。",
    "T10n0279_010:0049b11_0": "「諸佛子！",
    "T10n0279_010:0049b11_1": "彼金剛焰光明香水海外，次有香水海，名：一切莊嚴具瑩飾幢；世界種，名：清淨行莊嚴。",
    "T10n0279_010:0049b13_2": "次有香水海，名：一切寶華光耀海；世界種，名：功德相莊嚴。",
    "T10n0279_010:0049b14_3": "次有香水海，名：蓮華開敷；世界種，名：菩薩摩尼冠莊嚴。",
    "T10n0279_010:0049b15_4": "次有香水海，名：妙寶衣服；世界種，名：淨珠輪。",
    "T10n0279_010:0049b16_5": "次有香水海，名：可愛華遍照；世界種，名：百光雲照耀。",
    "T10n0279_010:0049b18_0": "次有香水海，名：遍虛空大光明；世界種，名：寶光普照。",
    "T10n0279_010:0049b19_1": "次有香水海，名：妙華莊嚴幢；世界種，名：金月眼瓔珞。",
    "T10n0279_010:0049b20_2": "次有香水海，名：真珠香海藏；世界種，名：佛光明。",
    "T10n0279_010:0049b21_3": "次有香水海，名：寶輪光明；世界種，名：善化現佛境界光明……。",
    "T10n0279_010:0049b22_4": "如是等不可說佛剎微塵數香水海，其最近輪圍山香水海，名：無邊輪莊嚴底；世界種，名：無量方差別，以一切國土種種言說音為體。",
    "T10n0279_010:0049b25_5": "此中最下方，有世界，名：金剛華蓋；佛號：無盡相光明普門音。",
    "T10n0279_010:0049b27_6": "此上過十佛剎微塵數世界，有世界，與金剛幢世界齊等，名：出生寶衣幢；佛號：福德雲大威勢。",
    "T10n0279_010:0049b29_7": "此上與娑婆世界齊等，有世界，名：眾寶具妙莊嚴；佛號：勝慧海。",
    "T10n0279_010:0049c01_8": "於此世界種最上方，有世界，名：日光明衣服幢；佛號：智日蓮華雲。",
    "T10n0279_010:0049c04_0": "「諸佛子！",
    "T10n0279_010:0049c04_1": "彼帝青寶莊嚴香水海外，次有香水海，名：阿修羅宮殿；世界種，名：香水光所持。",
    "T10n0279_010:0049c05_2": "次有香水海，名：寶師子莊嚴；世界種，名：遍示十方一切寶；次有香水海，名：宮殿色光明雲；世界種，名：寶輪妙莊嚴。",
    "T10n0279_010:0049c08_3": "次有香水海，名：出大蓮華；世界種，名：妙莊嚴遍照法界。",
    "T10n0279_010:0049c09_4": "次有香水海，名：燈焰妙眼；世界種，名：遍觀察十方變化。",
    "T10n0279_010:0049c11_5": "次有香水海，名：不思議莊嚴輪；世界種，名：十方光明普名稱。",
    "T10n0279_010:0049c12_6": "次有香水海，名：寶積莊嚴；世界種，名：燈光照耀。",
    "T10n0279_010:0049c13_7": "次有香水海，名：清淨寶光明；世界種，名：須彌無能為礙風。",
    "T10n0279_010:0049c14_8": "次有香水海，名：寶衣欄楯；世界種，名：如來身光明……。",
    "T10n0279_010:0049c15_9": "如是等不可說佛剎微塵數香水海，其最近輪圍山香水海，名：樹莊嚴幢；世界種，名：安住帝網，以一切菩薩智地音聲為體。",
    "T10n0279_010:0049c18_10": "此中最下方，有世界，名：妙金色；佛號：香焰勝威光。",
    "T10n0279_010:0049c19_11": "此上過十佛剎微塵數世界，與金剛幢世界齊等，有世界，名：摩尼樹華；佛號：無礙普現。",
    "T10n0279_010:0049c21_12": "此上與娑婆世界齊等，有世界，名：毘瑠璃妙莊嚴；佛號：法自在堅固慧。",
    "T10n0279_010:0049c23_13": "於此世界種最上方，有世界，名：梵音妙莊嚴；佛號：蓮華開敷光明王。",
    "T10n0279_010:0049c26_0": "「諸佛子！",
    "T10n0279_010:0049c26_1": "彼金剛輪莊嚴底香水海外，次有香水海，名：化現蓮華處；世界種，名：國土平正。",
    "T10n0279_010:0049c27_2": "次有香水海，名：摩尼光；世界種，名：遍法界無迷惑。",
    "T10n0279_010:0049c29_3": "次有香水海，名：眾妙香日摩尼；世界種，名：普現十方。",
    "T10n0279_010:0050a01_4": "次有香水海，名：恒納寶流；世界種，名：普行佛言音。",
    "T10n0279_010:0050a02_5": "次有香水海，名：無邊深妙音；世界種，名：無邊方差別。",
    "T10n0279_010:0050a03_6": "次有香水海，名：堅實積聚；世界種，名：無量處差別。",
    "T10n0279_010:0050a04_7": "次有香水海，名：清淨梵音；世界種，名：普清淨莊嚴。",
    "T10n0279_010:0050a05_8": "次有香水海，名：栴檀欄楯音聲藏；世界種，名：逈出幢。",
    "T10n0279_010:0050a07_9": "次有香水海，名：妙香寶王光莊嚴；世界種，名：普現光明力。",
    "T10n0279_010:0050a09_0": "「諸佛子！",
    "T10n0279_010:0050a09_1": "彼蓮華因陀羅網香水海外，次有香水海，名：銀蓮華妙莊嚴；世界種，名：普遍行。",
    "T10n0279_010:0050a10_2": "次有香水海，名：毘瑠璃竹密焰雲；世界種，名：普出十方音。",
    "T10n0279_010:0050a12_3": "次有香水海，名：十方光焰聚；世界種，名：恒出變化分布十方。",
    "T10n0279_010:0050a13_4": "次有香水海，名：出現真金摩尼幢；世界種，名：金剛幢相。",
    "T10n0279_010:0050a14_5": "次有香水海，名：平等大莊嚴；世界種，名：法界勇猛旋。",
    "T10n0279_010:0050a16_6": "次有香水海，名：寶華叢無盡光；世界種，名：無邊淨光明。",
    "T10n0279_010:0050a17_7": "次有香水海，名：妙金幢；世界種，名：演說微密處。",
    "T10n0279_010:0050a18_8": "次有香水海，名：光影遍照；世界種，名：普莊嚴。",
    "T10n0279_010:0050a19_9": "次有香水海，名：寂音；世界種，名：現前垂布……。",
    "T10n0279_010:0050a20_10": "如是等不可說佛剎微塵數香水海，其最近輪圍山香水海，名：密焰雲幢；世界種，名：一切光莊嚴，以一切如來道場眾會音為體。",
    "T10n0279_010:0050a23_11": "於此最下方，有世界，名：淨眼莊嚴；佛號：金剛月遍照十方。",
    "T10n0279_010:0050a24_12": "此上過十佛剎微塵數世界，與金剛幢世界齊等，有世界，名：蓮華德；佛號：大精進善覺慧。",
    "T10n0279_010:0050a26_13": "此上與娑婆世界齊等，有世界，名：金剛密莊嚴；佛號：娑羅王幢。",
    "T10n0279_010:0050a28_0": "此上過七佛剎微塵數世界，有世界，名：淨海莊嚴；佛號：威德絕倫無能制伏。",
    "T10n0279_010:0050b01_0": "「諸佛子！",
    "T10n0279_010:0050b01_1": "彼積集寶香藏香水海外，次有香水海，名：一切寶光明遍照；世界種，名：無垢稱莊嚴。",
    "T10n0279_010:0050b03_2": "次有香水海，名：眾寶華開敷；世界種，名：虛空相。",
    "T10n0279_010:0050b04_3": "次有香水海，名：吉祥幄遍照；世界種，名：無礙光普莊嚴。",
    "T10n0279_010:0050b05_4": "次有香水海，名：栴檀樹華；世界種，名：普現十方旋。",
    "T10n0279_010:0050b06_5": "次有香水海，名：出生妙色寶；世界種，名：勝幢周遍行。",
    "T10n0279_010:0050b07_6": "次有香水海，名普生金剛華；世界種，名：現不思議莊嚴。",
    "T10n0279_010:0050b08_7": "次有香水海，名：心王摩尼輪嚴飾；世界種，名：示現無礙佛光明。",
    "T10n0279_010:0050b10_8": "次有香水海，名：積集寶瓔珞；世界種，名：淨除疑。",
    "T10n0279_010:0050b11_9": "次有香水海，名：真珠輪普莊嚴；世界種，名：諸佛願所流……。",
    "T10n0279_010:0050b12_10": "如是等不可說佛剎微塵數香水海，其最近輪圍山香水海，名：閻浮檀寶藏輪；世界種，名：普音幢，以入一切智門音聲為體。",
    "T10n0279_010:0050b15_11": "此中最下方，有世界，名：華蘂焰；佛號：精進施。",
    "T10n0279_010:0050b16_12": "此上過十佛剎微塵數世界，與金剛幢世界齊等，有世界，名：蓮華光明幢；佛號：一切功德最勝心王。",
    "T10n0279_010:0050b18_13": "此上過三佛剎微塵數世界，與娑婆世界齊等，有世界，名：十力莊嚴；佛號：善出現無量功德王。",
    "T10n0279_010:0050b20_14": "於此世界種最上方，有世界，名：摩尼香山幢；佛號：廣大善眼淨除疑。",
    "T10n0279_010:0050b23_0": "「諸佛子！",
    "T10n0279_010:0050b23_1": "彼寶莊嚴香水海外，次有香水海，名：持須彌光明藏；世界種，名：出生廣大雲。",
    "T10n0279_010:0050b24_2": "次有香水海，名：種種莊嚴大威力境界；世界種，名：無礙淨莊嚴。",
    "T10n0279_010:0050b26_3": "次有香水海，名：密布寶蓮華；世界種，名：最勝燈莊嚴。",
    "T10n0279_010:0050b27_4": "次有香水海，名：依止一切寶莊嚴；世界種，名：日光明網藏。",
    "T10n0279_010:0050b28_5": "次有香水海，名：眾多嚴淨；世界種，名：寶華依處。",
    "T10n0279_010:0050c01_0": "次有香水海，名：極聰慧行：世界種，名：最勝形莊嚴。",
    "T10n0279_010:0050c02_1": "次有香水海，名：持妙摩尼峯；世界種，名：普淨虛空藏。",
    "T10n0279_010:0050c03_2": "次有香水海，名：大光遍照；世界種，名：帝青炬光明。",
    "T10n0279_010:0050c04_3": "次有香水海，名：可愛摩尼珠充滿遍照；世界種，名：普吼聲……。",
    "T10n0279_010:0050c05_4": "如是等不可說佛剎微塵數香水海，其最近輪圍山香水海，名：出帝青寶；世界種，名：周遍無差別，以一切菩薩震吼聲為體。",
    "T10n0279_010:0050c08_5": "此中最下方，有世界，名：妙勝藏；佛號：最勝功德慧。",
    "T10n0279_010:0050c09_6": "此上過十佛剎微塵數世界，與金剛幢世界齊等，有世界，名：莊嚴相；佛號：超勝大光明。",
    "T10n0279_010:0050c11_7": "此上與娑婆世界齊等，有世界，名：瑠璃輪普莊嚴；佛號：須彌燈。",
    "T10n0279_010:0050c13_8": "於此世界種最上方，有世界，名：華幢海；佛號：無盡變化妙慧雲。",
    "T10n0279_010:0050c15_0": "「諸佛子！",
    "T10n0279_010:0050c15_1": "彼金剛寶聚香水海外，次有香水海，名：崇飾寶埤堄；世界種，名：秀出寶幢。",
    "T10n0279_010:0050c16_2": "次有香水海，名：寶幢莊嚴；世界種，名：現一切光明。",
    "T10n0279_010:0050c17_3": "次有香水海，名：妙寶雲；世界種，名：一切寶莊嚴光明遍照。",
    "T10n0279_010:0050c19_4": "次有香水海，名：寶樹華莊嚴；世界種，名：妙華間飾。",
    "T10n0279_010:0050c20_5": "次有香水海，名：妙寶衣莊嚴；世界種，名：光明海。",
    "T10n0279_010:0050c21_6": "次有香水海，名：寶樹峯；世界種，名：寶焰雲。",
    "T10n0279_010:0050c22_7": "次有香水海，名：示現光明；世界種，名：入金剛無所礙。",
    "T10n0279_010:0050c23_8": "次有香水海，名：蓮華普莊嚴；世界種，名：無邊岸海淵。",
    "T10n0279_010:0050c24_9": "次有香水海，名：妙寶莊嚴；世界種，名：普示現國土藏……。",
    "T10n0279_010:0050c25_10": "如是等不可說佛剎微塵數香水海，其最近輪圍山香水海，名：不可壞海；世界種，名：妙輪間錯蓮華場，以一切佛力所出音為體。",
    "T10n0279_010:0050c29_0": "此中最下方，有世界，名：最妙香；佛號；變化無量塵數光。",
    "T10n0279_010:0051a01_1": "此上過十佛剎微塵數世界，與金剛幢世界齊等，有世界，名：不思議差別莊嚴門；佛號：無量智。",
    "T10n0279_010:0051a03_2": "此上與娑婆世界齊等，有世界，名：十方光明妙華藏；佛號：師子眼光焰雲。",
    "T10n0279_010:0051a05_3": "於此最上方，有世界，名：海音聲；佛號：水天光焰門。",
    "T10n0279_010:0051a07_0": "「諸佛子！",
    "T10n0279_010:0051a07_1": "彼天城寶堞香水海外，次有香水海，名：焰輪赫奕光；世界種，名：不可說種種莊嚴。",
    "T10n0279_010:0051a09_0": "次有香水海，名：寶塵路；世界種，名：普入無量旋。",
    "T10n0279_010:0051a10_1": "次有香水海，名：具一切莊嚴；世界種，名：寶光遍照。",
    "T10n0279_010:0051a11_2": "次有香水海，名：布眾寶網；世界種，名：安布深密。",
    "T10n0279_010:0051a12_3": "次有香水海，名：妙寶莊嚴幢；世界種，名：世界海明了音。",
    "T10n0279_010:0051a13_4": "次有香水海，名：日宮清淨影；世界種，名：遍入因陀羅網。",
    "T10n0279_010:0051a14_5": "次有香水海，名：一切鼓樂美妙音；世界種，名，圓滿平正。",
    "T10n0279_010:0051a16_6": "次有香水海，名：種種妙莊嚴；世界種，名：淨密光焰雲。",
    "T10n0279_010:0051a17_7": "次有香水海，名：周遍寶焰燈；世界種，名：隨佛本願種種形……。",
    "T10n0279_010:0051a18_8": "如是等不可說佛剎微塵數香水海，其最近輪圍山香水海，名：積集瓔珞衣；世界種，名：化現妙衣，以三世一切佛音聲為體。",
    "T10n0279_010:0051a21_9": "此中最下方，有香水海，名：因陀羅華藏，世界名：發生歡喜，佛剎微塵數世界圍遶，純一清淨，佛號：堅悟智。",
    "T10n0279_010:0051a23_10": "此上過十佛剎微塵數世界，與金剛幢世界齊等，有世界，名：寶網莊嚴，十佛剎微塵數世界圍遶，純一清淨，佛號：無量歡喜光。",
    "T10n0279_010:0051a26_11": "此上過三佛剎微塵數世界，與娑婆世界齊等，有世界，名：寶蓮華師子座，十三佛剎微塵數世界圍遶，佛號：最清淨不空聞。",
    "T10n0279_010:0051a29_12": "此上過七佛剎微塵數世界，至此世界種最上方，有世界，名：寶色龍光明，二十佛剎微塵數世界圍遶，純一清淨，佛號：遍法界普照明。",
    "T10n0279_010:0051b04_0": "「諸佛子！",
    "T10n0279_010:0051b04_1": "如是十不可說佛剎微塵數香水海中，有十不可說佛剎微塵數世界種，皆依現一切菩薩形摩尼王幢莊嚴蓮華住，各各莊嚴際無有間斷，各各放寶色光明，各各光明雲而覆其上，各各莊嚴具，各各劫差別，各各佛出現，各各演法海，各各眾生遍充滿，各各十方普趣入，各各一切佛神力所加持。",
    "T10n0279_010:0051b10_2": "此一一世界種中，一切世界依種種莊嚴住，遞相接連，成世界網；於華藏莊嚴世界海，種種差別，周遍建立。」",
    "T10n0279_010:0051b13_3": "爾時，普賢菩薩欲重宣其義，承佛威力而說頌言：「華藏世界海，　　法界等無別，　莊嚴極清淨，　　安住於虛空。",
    "T10n0279_010:0051b17_0": "　此世界海中，　　剎種難思議，　一一皆自在，　　各各無雜亂。",
    "T10n0279_010:0051b19_0": "　華藏世界海，　　剎種善安布，　殊形異莊嚴，　　種種相不同。",
    "T10n0279_010:0051b21_0": "　諸佛變化音，　　種種為其體，　隨其業力見，　　剎種妙嚴飾。",
    "T10n0279_010:0051b23_0": "　須彌山城網，　　水旋輪圓形，　廣大蓮華開，　　彼彼互圍遶。",
    "T10n0279_010:0051b25_0": "　山幢樓閣形，　　旋轉金剛形，　如是不思議，　　廣大諸剎種。",
    "T10n0279_010:0051b27_0": "　大海真珠焰，　　光網不思議，　如是諸剎種，　　悉在蓮華住。",
    "T10n0279_010:0051b29_0": "　一一諸剎種，　　光網不可說，　光中現眾剎，　　普遍十方海。",
    "T10n0279_010:0051c02_0": "　一切諸剎種，　　所有莊嚴具，　國土悉入中，　　普見無有盡。",
    "T10n0279_010:0051c04_0": "　剎種不思議，　　世界無邊際，　種種妙嚴好，　　皆由大仙力。",
    "T10n0279_010:0051c06_0": "　一切剎種中，　　世界不思議，　或成或有壞，　　或有已壞滅。",
    "T10n0279_010:0051c08_0": "　譬如林中葉，　　有生亦有落，　如是剎種中，　　世界有成壞。",
    "T10n0279_010:0051c10_0": "　譬如依樹林，　　種種果差別，　如是依剎種，　　種種眾生住。",
    "T10n0279_010:0051c12_0": "　譬如種子別，　　生果各殊異，　業力差別故，　　眾生剎不同。",
    "T10n0279_010:0051c14_0": "　譬如心王寶，　　隨心見眾色，　眾生心淨故，　　得見清淨剎。",
    "T10n0279_010:0051c16_0": "　譬如大龍王，　　興雲遍虛空，　如是佛願力，　　出生諸國土。",
    "T10n0279_010:0051c18_0": "　如幻師呪術，　　能現種種事，　眾生業力故，　　國土不思議。",
    "T10n0279_010:0051c20_0": "　譬如眾繢像，　　畫師之所作，　如是一切剎，　　心畫師所成。",
    "T10n0279_010:0051c22_0": "　眾生身各異，　　隨心分別起，　如是剎種種，　　莫不皆由業。",
    "T10n0279_010:0051c24_0": "　譬如見導師，　　種種色差別，　隨眾生心行，　　見諸剎亦然。",
    "T10n0279_010:0051c26_0": "　一切諸剎際，　　周布蓮華網，　種種相不同，　　莊嚴悉清淨。",
    "T10n0279_010:0051c28_0": "　彼諸蓮華網，　　剎網所安住，　種種莊嚴事，　　種種眾生居。",
    "T10n0279_010:0052a01_0": "　或有剎土中，　　險惡不平坦，　由眾生煩惱，　　於彼如是見。",
    "T10n0279_010:0052a03_0": "　雜染及清淨，　　無量諸剎種，　隨眾生心起，　　菩薩力所持。",
    "T10n0279_010:0052a05_0": "　或有剎土中，　　雜染及清淨，　斯由業力起，　　菩薩之所化。",
    "T10n0279_010:0052a07_0": "　有剎放光明，　　離垢寶所成，　種種妙嚴飾，　　諸佛令清淨。",
    "T10n0279_010:0052a09_0": "　一一剎種中，　　劫燒不思議，　所現雖敗惡，　　其處常堅固。",
    "T10n0279_010:0052a11_0": "　由眾生業力，　　出生多剎土，　依止於風輪，　　及以水輪住。",
    "T10n0279_010:0052a13_0": "　世界法如是，　　種種見不同，　而實無有生，　　亦復無滅壞。",
    "T10n0279_010:0052a15_0": "　一一心念中，　　出生無量剎，　以佛威神力，　　悉見淨無垢。",
    "T10n0279_010:0052a17_0": "　有剎泥土成，　　其體甚堅鞕，　黑闇無光照，　　惡業者所居。",
    "T10n0279_010:0052a19_0": "　有剎金剛成，　　雜染大憂怖，　苦多而樂少，　　薄福之所處。",
    "T10n0279_010:0052a21_0": "　或有用鐵成，　　或以赤銅作，　石山險可畏，　　罪惡者充滿。",
    "T10n0279_010:0052a23_0": "　剎中有地獄，　　眾生苦無救，　常在黑闇中，　　焰海所燒然。",
    "T10n0279_010:0052a25_0": "　或復有畜生，　　種種醜陋形，　由其自惡業，　　常受諸苦惱。",
    "T10n0279_010:0052a27_0": "　或見閻羅界，　　飢渴所煎逼，　登上大火山，　　受諸極重苦。",
    "T10n0279_010:0052a29_0": "　或有諸剎土，　　七寶所合成，　種種諸宮殿，　　斯由淨業得。",
    "T10n0279_010:0052b02_0": "　汝應觀世間，　　其中人與天，　淨業果成就，　　隨時受快樂。",
    "T10n0279_010:0052b04_0": "　一一毛孔中，　　億剎不思議，　種種相莊嚴，　　未曾有迫隘。",
    "T10n0279_010:0052b06_0": "　眾生各各業，　　世界無量種，　於中取著生，　　受苦樂不同。",
    "T10n0279_010:0052b08_0": "　有剎眾寶成，　　常放無邊光，　金剛妙蓮華，　　莊嚴淨無垢。",
    "T10n0279_010:0052b10_0": "　有剎光為體，　　依止光輪住，　金色栴檀香，　　焰雲普照明。",
    "T10n0279_010:0052b12_0": "　有剎月輪成，　　香衣悉周布，　於一蓮華內，　　菩薩皆充滿。",
    "T10n0279_010:0052b14_0": "　有剎眾寶成，　　色相無諸垢，　譬如天帝網，　　光明恒照耀。",
    "T10n0279_010:0052b16_0": "　有剎香為體，　　或是金剛華，　摩尼光影形，　　觀察甚清淨。",
    "T10n0279_010:0052b18_0": "　或有難思剎，　　華旋所成就，　化佛皆充滿，　　菩薩普光明。",
    "T10n0279_010:0052b20_0": "　或有清淨剎，　　悉是眾華樹，　妙枝布道場，　　蔭以摩尼雲。",
    "T10n0279_010:0052b22_0": "　有剎淨光照，　　金剛華所成，　有是佛化音，　　無邊列成網。",
    "T10n0279_010:0052b24_0": "　有剎如菩薩，　　摩尼妙寶冠，　或有如座形，　　從化光明出。",
    "T10n0279_010:0052b26_0": "　或是栴檀末，　　或是眉間光，　或佛光中音，　　而成斯妙剎。",
    "T10n0279_010:0052b28_0": "　有見清淨剎，　　以一光莊嚴，　或見多莊嚴，　　種種皆奇妙。",
    "T10n0279_010:0052c01_0": "　或用十國土，　　妙物作嚴飾，　或以千土中，　　一切為莊校；　或以億剎物，　　莊嚴於一土，　種種相不同，　　皆如影像現。",
    "T10n0279_010:0052c05_0": "　不可說土物，　　莊嚴於一剎，　各各放光明，　　如來願力起。",
    "T10n0279_010:0052c07_0": "　或有諸國土，　　願力所淨治，　一切莊嚴中，　　普見眾剎海。",
    "T10n0279_010:0052c09_0": "　諸修普賢願，　　所得清淨土，　三世剎莊嚴，　　一切於中現。",
    "T10n0279_010:0052c11_0": "　佛子汝應觀，　　剎種威神力，　未來諸國土，　　如夢悉令見。",
    "T10n0279_010:0052c13_0": "　十方諸世界，　　過去國土海，　咸於一剎中，　　現像猶如化。",
    "T10n0279_010:0052c15_0": "　三世一切佛，　　及以其國土，　於一剎種中，　　一切悉觀見。",
    "T10n0279_010:0052c17_0": "　一切佛神力，　　塵中現眾土，　種種悉明見，　　如影無真實。",
    "T10n0279_010:0052c19_0": "　或有眾多剎，　　其形如大海，　或如須彌山，　　世界不思議。",
    "T10n0279_010:0052c21_0": "　有剎善安住，　　其形如帝網，　或如樹林形，　　諸佛滿其中。",
    "T10n0279_010:0052c23_0": "　或作寶輪形，　　或有蓮華狀，　八隅備眾飾，　　種種悉清淨。",
    "T10n0279_010:0052c25_0": "　或有如座形，　　或復有三隅，　或如佉勒迦，　　城廓梵王身。",
    "T10n0279_010:0052c27_0": "　或如天主髻，　　或有如半月，　或如摩尼山，　　或如日輪形。",
    "T10n0279_010:0052c29_0": "　或有世界形，　　譬如香海旋，　或作光明輪，　　佛昔所嚴淨。",
    "T10n0279_010:0053a02_0": "　或有輪輞形，　　或有壇墠形，　或如佛毫相，　　肉髻廣長眼。",
    "T10n0279_010:0053a04_0": "　或有如佛手，　　或如金剛杵，　或如焰山形，　　菩薩悉周遍。",
    "T10n0279_010:0053a06_0": "　或如師子形，　　或如海蚌形，　無量諸色相，　　體性各差別。",
    "T10n0279_010:0053a08_0": "　於一剎種中，　　剎形無有盡，　皆由佛願力，　　護念得安住。",
    "T10n0279_010:0053a10_0": "　有剎住一劫，　　或住於十劫，　乃至過百千，　　國土微塵數。",
    "T10n0279_010:0053a12_0": "　或於一劫中，　　見剎有成壞，　或無量無數，　　乃至不思議。",
    "T10n0279_010:0053a14_0": "　或有剎有佛，　　或有剎無佛，　或有唯一佛，　　或有無量佛。",
    "T10n0279_010:0053a16_0": "　國土若無佛，　　他方世界中，　有佛變化來，　　為現諸能事。",
    "T10n0279_010:0053a18_0": "　沒天與降神，　　處胎及出生，　降魔成正覺，　　轉無上法輪。",
    "T10n0279_010:0053a20_0": "　隨眾生心樂，　　示現種種相，　為轉妙法輪，　　悉應其根欲。",
    "T10n0279_010:0053a22_0": "　一一佛剎中，　　一佛出興世，　經於億千歲，　　演說無上法。",
    "T10n0279_010:0053a24_0": "　眾生非法器，　　不能見諸佛，　若有心樂者，　　一切處皆見。",
    "T10n0279_010:0053a26_0": "　一一剎土中，　　各有佛興世，　一切剎中佛，　　億數不思議。",
    "T10n0279_010:0053a28_0": "　此中一一佛，　　現無量神變，　悉遍於法界，　　調伏眾生海。",
    "T10n0279_010:0053b01_0": "　有剎無光明，　　黑闇多恐懼，　苦觸如刀劍，　　見者自酸毒。",
    "T10n0279_010:0053b03_0": "　或有諸天光，　　或有宮殿光，　或日月光明，　　剎網難思議。",
    "T10n0279_010:0053b05_0": "　有剎自光明，　　或樹放淨光，　未曾有苦惱，　　眾生福力故。",
    "T10n0279_010:0053b07_0": "　或有山光明，　　或有摩尼光，　或以燈光照，　　悉眾生業力。",
    "T10n0279_010:0053b09_0": "　或有佛光明，　　菩薩滿其中，　有是蓮華光，　　焰色甚嚴好。",
    "T10n0279_010:0053b11_0": "　有剎華光照，　　有以香水照，　塗香燒香照，　　皆由淨願力。",
    "T10n0279_010:0053b13_0": "　有以雲光照，　　摩尼蚌光照，　佛神力光照，　　能宣悅意聲。",
    "T10n0279_010:0053b15_0": "　或以寶光照，　　或金剛焰照，　淨音能遠震，　　所至無眾苦。",
    "T10n0279_010:0053b17_0": "　或有摩尼光，　　或是嚴具光，　或道場光明，　　照耀眾會中。",
    "T10n0279_010:0053b19_0": "　佛放大光明，　　化佛滿其中，　其光普照觸，　　法界悉周遍。",
    "T10n0279_010:0053b21_0": "　有剎甚可畏，　　嘷叫大苦聲，　其聲極酸楚，　　聞者生厭怖。",
    "T10n0279_010:0053b23_0": "　地獄畜生道，　　及以閻羅處，　是濁惡世界，　　恒出憂苦聲。",
    "T10n0279_010:0053b25_0": "　或有國土中，　　常出可樂音，　悅意順其教，　　斯由淨業得。",
    "T10n0279_010:0053b27_0": "　或有國土中，　　恒聞帝釋音，　或聞梵天音，　　一切世主音。",
    "T10n0279_010:0053b29_0": "　或有諸剎土，　　雲中出妙聲，　寶海摩尼樹，　　及樂音遍滿。",
    "T10n0279_010:0053c02_0": "　諸佛圓光內，　　化聲無有盡，　及菩薩妙音，　　周聞十方剎。",
    "T10n0279_010:0053c04_0": "　不可思議國，　　普轉法輪聲，　願海所出聲，　　修行妙音聲。",
    "T10n0279_010:0053c06_0": "　三世一切佛，　　出生諸世界，　名號皆具足，　　音聲無有盡。",
    "T10n0279_010:0053c08_0": "　或有剎中聞，　　一切佛力音，　地度及無量，　　如是法皆演。",
    "T10n0279_010:0053c10_0": "　普賢誓願力，　　億剎演妙音，　其音若雷震，　　住劫亦無盡。",
    "T10n0279_010:0053c12_0": "　佛於清淨國，　　示現自在音，　十方法界中，　　一切無不聞。」",
    "T10n0279_010:0053c14_0": "大方廣佛華嚴經卷第十"
}