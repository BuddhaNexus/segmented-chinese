[
    {
        "source_sentence": "7大般涅槃經集解卷第四十二",
        "from": "T37n1763_042:0510b02_0",
        "context_with_next_sentence": true
    },
    {
        "source_sentence": "　阿闍世王六臣說邪見事",
        "from": "T37n1763_042:0510b04_0",
        "context_with_next_sentence": true
    },
    {
        "source_sentence": "　耆婆慰喻阿闍世王事",
        "from": "T37n1763_042:0510b05_0",
        "context_with_next_sentence": true
    },
    {
        "source_sentence": "梵行品之第七爾時王舍大城阿闍世王至父王無辜橫加逆害。",
        "from": "T37n1763_042:0510b08_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0510b08_6",
        "context_with_next_sentence": true
    },
    {
        "source_sentence": "列在品末者，有四意證經多義：",
        "from": "T37n1763_042:0510b09_1",
        "context_with_next_sentence": true
    },
    {
        "source_sentence": "一證慈等怨親；",
        "from": "T37n1763_042:0510b09_8",
        "context_with_next_sentence": true
    },
    {
        "source_sentence": "二證慈有益；",
        "from": "T37n1763_042:0510b09_14",
        "context_with_next_sentence": true
    },
    {
        "source_sentence": "三拔五逆重罪；",
        "from": "T37n1763_042:0510b10_1",
        "context_with_next_sentence": true
    },
    {
        "source_sentence": "四明若信因果，生重慚愧、發露悔過加闍世者為可拔，不如是者不可救也。",
        "from": "T37n1763_042:0510b11_15",
        "context_with_next_sentence": true
    },
    {
        "source_sentence": "此先明造罪之緣起。",
        "from": "T37n1763_042:0510b12_5",
        "context_with_next_sentence": true
    },
    {
        "source_sentence": "內具十惡，不見未來，外黨凶人遂興重逆。",
        "from": "T37n1763_042:0510b13_4",
        "context_with_next_sentence": true
    },
    {
        "source_sentence": "曇濟曰：",
        "from": "T37n1763_042:0510b13_8",
        "context_with_next_sentence": true
    },
    {
        "source_sentence": "有六意，一明慈有有益、二明怨親等、三明外淨眾生、四明能除、五明悔過、六明應近善友也。",
        "from": "T37n1763_042:0510b15_10",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0510b15_14",
        "context_with_next_sentence": true
    },
    {
        "source_sentence": "此下有二意，一者猶是歎經、二者證成梵行有益也。",
        "from": "T37n1763_042:0510b16_16",
        "context_with_next_sentence": true
    },
    {
        "source_sentence": "敬遺記曰：",
        "from": "T37n1763_042:0510b17_2",
        "context_with_next_sentence": true
    },
    {
        "source_sentence": "有五意，一歎經、第二內臣勸詣佛、第三空中聲告勸隨耆婆、第四明佛慈無偏、第五明除罪也。",
        "from": "T37n1763_042:0510b19_5",
        "context_with_next_sentence": true
    },
    {
        "source_sentence": "又一解云：",
        "from": "T37n1763_042:0510b19_10",
        "context_with_next_sentence": true
    },
    {
        "source_sentence": "第一外臣勸以邪師、二證梵行、三示為慈有改悔之方、四示有真知識、五明其父教中是聲聞也。",
        "from": "T37n1763_042:0510b21_13",
        "context_with_next_sentence": true
    },
    {
        "source_sentence": "此下五段，第一明外臣勸也。",
        "from": "T37n1763_042:0510b22_6",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_042:0510b22_10",
        "context_with_next_sentence": true
    },
    {
        "source_sentence": "此是〈梵行品〉中大段之第四，證經力用，能除重罪也。",
        "from": "T37n1763_042:0510b23_14",
        "context_with_next_sentence": true
    },
    {
        "source_sentence": "有五意：",
        "from": "T37n1763_042:0510b23_18",
        "context_with_next_sentence": true
    },
    {
        "source_sentence": "第一上來雖明經有大力，能除重罪，未見其事；",
        "from": "T37n1763_042:0510b24_18",
        "context_with_next_sentence": true
    },
    {
        "source_sentence": "今出闍世親是其人，以經力故，罪得除也。",
        "from": "T37n1763_042:0510b25_17",
        "context_with_next_sentence": true
    },
    {
        "source_sentence": "第二既明四無量心是實益，若不出其相，則何以為驗？",
        "from": "T37n1763_042:0510b27_2",
        "context_with_next_sentence": true
    },
    {
        "source_sentence": "今故教月受三昧，先除王身之瘡，近表慈悲之實也。",
        "from": "T37n1763_042:0510b28_5",
        "context_with_next_sentence": true
    },
    {
        "source_sentence": "第三欲明如來一化之中，普為人天作善知識，具足入道之因緣也；",
        "from": "T37n1763_042:0510b29_15",
        "context_with_next_sentence": true
    },
    {
        "source_sentence": "顯六師為惡友，耆婆為善知。",
        "from": "T37n1763_042:0510c01_9",
        "context_with_next_sentence": true
    },
    {
        "source_sentence": "第四示人懺悔之法則，若當有罪，能如闍世者，必滅矣。",
        "from": "T37n1763_042:0510c02_14",
        "context_with_next_sentence": true
    },
    {
        "source_sentence": "第五遠證三乘慈等也。",
        "from": "T37n1763_042:0510c03_4",
        "context_with_next_sentence": true
    },
    {
        "source_sentence": "次第教云聲聞無有慈悲濟拔於物，而頻婆娑羅親是須陀洹人，能捨重怨，空中有勸也。",
        "from": "T37n1763_042:0510c05_4",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_042:0510c05_8",
        "context_with_next_sentence": true
    },
    {
        "source_sentence": "品中之第五大段，證慈悲有實益義也。",
        "from": "T37n1763_042:0510c06_5",
        "context_with_next_sentence": true
    },
    {
        "source_sentence": "文有四別：",
        "from": "T37n1763_042:0510c06_10",
        "context_with_next_sentence": true
    },
    {
        "source_sentence": "第一出內有惡因、外隨惡緣造惡；",
        "from": "T37n1763_042:0510c07_5",
        "context_with_next_sentence": true
    },
    {
        "source_sentence": "第二耆婆為善友，勸其詣佛；",
        "from": "T37n1763_042:0510c07_18",
        "context_with_next_sentence": true
    },
    {
        "source_sentence": "第三其父勸也；",
        "from": "T37n1763_042:0510c08_5",
        "context_with_next_sentence": true
    },
    {
        "source_sentence": "第四佛自放光接化之也。",
        "from": "T37n1763_042:0510c08_16",
        "context_with_next_sentence": true
    },
    {
        "source_sentence": "因害父已心生悔熱至有能治者無有是處。",
        "from": "T37n1763_042:0510c09_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0510c10_4",
        "context_with_next_sentence": true
    },
    {
        "source_sentence": "次明信有悔。",
        "from": "T37n1763_042:0510c10_10",
        "context_with_next_sentence": true
    },
    {
        "source_sentence": "時有大臣名曰月稱至滅除我罪我當歸依。",
        "from": "T37n1763_042:0510c11_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0510c12_4",
        "context_with_next_sentence": true
    },
    {
        "source_sentence": "彼國之俗，慰喻之偈。",
        "from": "T37n1763_042:0510c12_14",
        "context_with_next_sentence": true
    },
    {
        "source_sentence": "是以人人說之，以曉王意也。",
        "from": "T37n1763_042:0510c13_7",
        "context_with_next_sentence": true
    },
    {
        "source_sentence": "富蘭那者名也，姓迦葉，其人起斷滅之見，故云生法如是也。",
        "from": "T37n1763_042:0510c14_13",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0510c14_17",
        "context_with_next_sentence": true
    },
    {
        "source_sentence": "此大邪見，謗無因果也。",
        "from": "T37n1763_042:0510c15_8",
        "context_with_next_sentence": true
    },
    {
        "source_sentence": "復有一臣名曰藏德至除滅我罪我當歸依。",
        "from": "T37n1763_042:0510c16_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0510c17_4",
        "context_with_next_sentence": true
    },
    {
        "source_sentence": "末伽梨是其字，拘舍離是母字。",
        "from": "T37n1763_042:0510c17_18",
        "context_with_next_sentence": true
    },
    {
        "source_sentence": "其人起斷常見也。",
        "from": "T37n1763_042:0510c18_6",
        "context_with_next_sentence": true
    },
    {
        "source_sentence": "謂七分是常，無善惡是斷也。",
        "from": "T37n1763_042:0510c18_19",
        "context_with_next_sentence": true
    },
    {
        "source_sentence": "伊師迦草，外皮軟脆、內幹堅實，譬七法無害者及死者也。",
        "from": "T37n1763_042:0510c20_5",
        "context_with_next_sentence": true
    },
    {
        "source_sentence": "七分一一非人，性異不可合為一，故無害者也。",
        "from": "T37n1763_042:0510c21_7",
        "context_with_next_sentence": true
    },
    {
        "source_sentence": "若治國法殺無罪者，治國有刑殺之罪，罪自招死，非殺者罪。",
        "from": "T37n1763_042:0510c22_14",
        "context_with_next_sentence": true
    },
    {
        "source_sentence": "法名無法者，答王所言無辜咎也。",
        "from": "T37n1763_042:0510c23_8",
        "context_with_next_sentence": true
    },
    {
        "source_sentence": "先王雖無狂濫之罪，不無刑殺之咎。",
        "from": "T37n1763_042:0510c24_5",
        "context_with_next_sentence": true
    },
    {
        "source_sentence": "有餘報者，有過去罪也。",
        "from": "T37n1763_042:0510c24_16",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0510c24_20",
        "context_with_next_sentence": true
    },
    {
        "source_sentence": "第二邪見外道，立常見也。",
        "from": "T37n1763_042:0510c25_11",
        "context_with_next_sentence": true
    },
    {
        "source_sentence": "復有一臣名曰實得至能除我罪我當歸依。",
        "from": "T37n1763_042:0510c26_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0510c27_4",
        "context_with_next_sentence": true
    },
    {
        "source_sentence": "刪闍耶是字，毘羅胝是其母字。",
        "from": "T37n1763_042:0510c27_18",
        "context_with_next_sentence": true
    },
    {
        "source_sentence": "其人起見云：",
        "from": "T37n1763_042:0510c28_4",
        "context_with_next_sentence": true
    },
    {
        "source_sentence": "一切苦樂，因在過去，而現在無因、未來無果。",
        "from": "T37n1763_042:0510c29_4",
        "context_with_next_sentence": true
    },
    {
        "source_sentence": "現在持戒，遮苦果不起，名為解脫。",
        "from": "T37n1763_042:0510c29_20",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0511a01_3",
        "context_with_next_sentence": true
    },
    {
        "source_sentence": "第三邪見，計一切苦樂皆過去造也。",
        "from": "T37n1763_042:0511a01_19",
        "context_with_next_sentence": true
    },
    {
        "source_sentence": "復有一臣名悉知義至除滅我罪我當歸依。",
        "from": "T37n1763_042:0511a02_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511a03_4",
        "context_with_next_sentence": true
    },
    {
        "source_sentence": "阿耆多翅舍其字也，欽婆羅衣也。",
        "from": "T37n1763_042:0511a03_19",
        "context_with_next_sentence": true
    },
    {
        "source_sentence": "著麁衣苦行。",
        "from": "T37n1763_042:0511a04_5",
        "context_with_next_sentence": true
    },
    {
        "source_sentence": "其人起見，謂苦樂之因亦在過去。",
        "from": "T37n1763_042:0511a05_1",
        "context_with_next_sentence": true
    },
    {
        "source_sentence": "若現受苦事，自得解脫。",
        "from": "T37n1763_042:0511a05_12",
        "context_with_next_sentence": true
    },
    {
        "source_sentence": "是故種種受苦，投淵赴火五熱炙身等也。",
        "from": "T37n1763_042:0511a06_9",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0511a06_13",
        "context_with_next_sentence": true
    },
    {
        "source_sentence": "此人執斷見也。",
        "from": "T37n1763_042:0511a07_1",
        "context_with_next_sentence": true
    },
    {
        "source_sentence": "復有大臣名曰吉德至能滅我罪我當歸依。",
        "from": "T37n1763_042:0511a08_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511a09_4",
        "context_with_next_sentence": true
    },
    {
        "source_sentence": "迦羅鳩馱其字也，迦栴延其姓也。",
        "from": "T37n1763_042:0511a09_19",
        "context_with_next_sentence": true
    },
    {
        "source_sentence": "其人謂：",
        "from": "T37n1763_042:0511a10_3",
        "context_with_next_sentence": true
    },
    {
        "source_sentence": "一切萬物，自在天作。",
        "from": "T37n1763_042:0511a10_13",
        "context_with_next_sentence": true
    },
    {
        "source_sentence": "心無慚愧，自在天喜，不入地獄也。",
        "from": "T37n1763_042:0511a11_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0511a11_12",
        "context_with_next_sentence": true
    },
    {
        "source_sentence": "第五，此是二十五諦家計也。",
        "from": "T37n1763_042:0511a12_4",
        "context_with_next_sentence": true
    },
    {
        "source_sentence": "復有一臣名無所畏至能除我罪我當歸依。",
        "from": "T37n1763_042:0511a13_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511a14_4",
        "context_with_next_sentence": true
    },
    {
        "source_sentence": "尼犍其字也，若提其母字也。",
        "from": "T37n1763_042:0511a14_17",
        "context_with_next_sentence": true
    },
    {
        "source_sentence": "謂因亦過去受生死，逕八萬劫苦盡，亦無善惡行道斷苦，故言無阿羅漢修道等也。",
        "from": "T37n1763_042:0511a16_14",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0511a16_18",
        "context_with_next_sentence": true
    },
    {
        "source_sentence": "第六，此人計有自然解脫也。",
        "from": "T37n1763_042:0511a17_11",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_042:0511a17_15",
        "context_with_next_sentence": true
    },
    {
        "source_sentence": "自初至此，別惡友之辭。",
        "from": "T37n1763_042:0511a18_5",
        "context_with_next_sentence": true
    },
    {
        "source_sentence": "自下耆婆以去，明善知識事。",
        "from": "T37n1763_042:0511a18_18",
        "context_with_next_sentence": true
    },
    {
        "source_sentence": "爾時大醫名曰耆婆往至王所白言大王得安眠不。",
        "from": "T37n1763_042:0511a20_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511a20_7",
        "context_with_next_sentence": true
    },
    {
        "source_sentence": "向來大臣並不見因果，言居王位自在得殺，不應愁苦，不進其師也。",
        "from": "T37n1763_042:0511a21_18",
        "context_with_next_sentence": true
    },
    {
        "source_sentence": "今耆婆見有因果，已既有罪，理應愁苦，不得安眠，是故問。",
        "from": "T37n1763_042:0511a23_5",
        "context_with_next_sentence": true
    },
    {
        "source_sentence": "王以偈答：",
        "from": "T37n1763_042:0511a24_4",
        "context_with_next_sentence": true
    },
    {
        "source_sentence": "若有能永斷至盜者未獲財不得安隱眠。",
        "from": "T37n1763_042:0511a25_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511a25_7",
        "context_with_next_sentence": true
    },
    {
        "source_sentence": "初四偈說佛也，次五偈半說菩薩也。",
        "from": "T37n1763_042:0511a26_4",
        "context_with_next_sentence": true
    },
    {
        "source_sentence": "次二偈，一謂佛、一謂菩薩也。",
        "from": "T37n1763_042:0511a26_18",
        "context_with_next_sentence": true
    },
    {
        "source_sentence": "次三偈，說有罪故，不得安眠也。",
        "from": "T37n1763_042:0511a27_12",
        "context_with_next_sentence": true
    },
    {
        "source_sentence": "次三偈，廣說不安眠事也。",
        "from": "T37n1763_042:0511a28_3",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_042:0511a28_7",
        "context_with_next_sentence": true
    },
    {
        "source_sentence": "偈以下凡有四意。",
        "from": "T37n1763_042:0511a28_15",
        "context_with_next_sentence": true
    },
    {
        "source_sentence": "初九行半，出得眠也；",
        "from": "T37n1763_042:0511a29_4",
        "context_with_next_sentence": true
    },
    {
        "source_sentence": "第二有兩行，出得眠人；",
        "from": "T37n1763_042:0511a29_15",
        "context_with_next_sentence": true
    },
    {
        "source_sentence": "第三六行，出不得眠法；",
        "from": "T37n1763_042:0511b01_5",
        "context_with_next_sentence": true
    },
    {
        "source_sentence": "第四長行自中也。",
        "from": "T37n1763_042:0511b01_13",
        "context_with_next_sentence": true
    },
    {
        "source_sentence": "耆婆！",
        "from": "T37n1763_042:0511b02_2",
        "context_with_next_sentence": true
    },
    {
        "source_sentence": "我今病重於正法王至演說法藥除我病苦。",
        "from": "T37n1763_042:0511b03_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b03_6",
        "context_with_next_sentence": true
    },
    {
        "source_sentence": "先自說不治之病，不得憂也。",
        "from": "T37n1763_042:0511b03_19",
        "context_with_next_sentence": true
    },
    {
        "source_sentence": "後知病起由心，非草石所療，自非法王，無可治也。",
        "from": "T37n1763_042:0511b05_2",
        "context_with_next_sentence": true
    },
    {
        "source_sentence": "耆婆答言：",
        "from": "T37n1763_042:0511b06_4",
        "context_with_next_sentence": true
    },
    {
        "source_sentence": "善哉王雖作罪心生重悔而懷慚愧。",
        "from": "T37n1763_042:0511b07_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b07_6",
        "context_with_next_sentence": true
    },
    {
        "source_sentence": "慶王病輕也。",
        "from": "T37n1763_042:0511b07_12",
        "context_with_next_sentence": true
    },
    {
        "source_sentence": "王知父母恩重，有慚愧故心生重，悔露向人，懼地獄苦，信有因果。",
        "from": "T37n1763_042:0511b09_2",
        "context_with_next_sentence": true
    },
    {
        "source_sentence": "具此五善，王病易治，莫懷怖畏。",
        "from": "T37n1763_042:0511b09_17",
        "context_with_next_sentence": true
    },
    {
        "source_sentence": "下一一引佛語證也。",
        "from": "T37n1763_042:0511b10_5",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0511b10_9",
        "context_with_next_sentence": true
    },
    {
        "source_sentence": "此下有七番說法也。",
        "from": "T37n1763_042:0511b10_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_042:0511b11_2",
        "context_with_next_sentence": true
    },
    {
        "source_sentence": "此下有八番說法也。",
        "from": "T37n1763_042:0511b11_11",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_042:0511b11_15",
        "context_with_next_sentence": true
    },
    {
        "source_sentence": "此下有六番說法也，至處更敘也。",
        "from": "T37n1763_042:0511b12_10",
        "context_with_next_sentence": true
    },
    {
        "source_sentence": "大王！",
        "from": "T37n1763_042:0511b13_2",
        "context_with_next_sentence": true
    },
    {
        "source_sentence": "諸佛世尊常說是言至善哉大王具有慚愧。",
        "from": "T37n1763_042:0511b14_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b14_6",
        "context_with_next_sentence": true
    },
    {
        "source_sentence": "證慚愧也。",
        "from": "T37n1763_042:0511b14_11",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_042:0511b14_15",
        "context_with_next_sentence": true
    },
    {
        "source_sentence": "第一明具慚愧故，罪可除也。",
        "from": "T37n1763_042:0511b15_8",
        "context_with_next_sentence": true
    },
    {
        "source_sentence": "大王且聽！",
        "from": "T37n1763_042:0511b16_4",
        "context_with_next_sentence": true
    },
    {
        "source_sentence": "臣聞佛說至罪則除滅清淨如本。",
        "from": "T37n1763_042:0511b16_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b17_4",
        "context_with_next_sentence": true
    },
    {
        "source_sentence": "證悔過也。",
        "from": "T37n1763_042:0511b17_9",
        "context_with_next_sentence": true
    },
    {
        "source_sentence": "大王！",
        "from": "T37n1763_042:0511b18_2",
        "context_with_next_sentence": true
    },
    {
        "source_sentence": "富有二種一者象馬至多作諸惡不如一善。",
        "from": "T37n1763_042:0511b19_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b19_6",
        "context_with_next_sentence": true
    },
    {
        "source_sentence": "善從理生，有根力強。",
        "from": "T37n1763_042:0511b19_16",
        "context_with_next_sentence": true
    },
    {
        "source_sentence": "惡橫故無根，則力弱也。",
        "from": "T37n1763_042:0511b20_7",
        "context_with_next_sentence": true
    },
    {
        "source_sentence": "上直提佛語，今以理釋也。",
        "from": "T37n1763_042:0511b20_19",
        "context_with_next_sentence": true
    },
    {
        "source_sentence": "臣聞佛說修一善心至何以故破大惡故。",
        "from": "T37n1763_042:0511b21_16",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b22_3",
        "context_with_next_sentence": true
    },
    {
        "source_sentence": "所說證善力強也。",
        "from": "T37n1763_042:0511b22_11",
        "context_with_next_sentence": true
    },
    {
        "source_sentence": "大王！",
        "from": "T37n1763_042:0511b23_2",
        "context_with_next_sentence": true
    },
    {
        "source_sentence": "如佛所說䨱藏者漏至說有智者不覆藏罪。",
        "from": "T37n1763_042:0511b24_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b24_6",
        "context_with_next_sentence": true
    },
    {
        "source_sentence": "第二明王雖作重罪，能壞發露，罪可滅也。",
        "from": "T37n1763_042:0511b25_6",
        "context_with_next_sentence": true
    },
    {
        "source_sentence": "善哉大王！",
        "from": "T37n1763_042:0511b26_4",
        "context_with_next_sentence": true
    },
    {
        "source_sentence": "能信因果至云何而言不可救療。",
        "from": "T37n1763_042:0511b26_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511b27_4",
        "context_with_next_sentence": true
    },
    {
        "source_sentence": "證發露則罪滅也。",
        "from": "T37n1763_042:0511b27_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_042:0511b27_16",
        "context_with_next_sentence": true
    },
    {
        "source_sentence": "第三明王信心不斷，故可治也。",
        "from": "T37n1763_042:0511b28_10",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_042:0511b28_14",
        "context_with_next_sentence": true
    },
    {
        "source_sentence": "上來至此第一，既非闡提，而有慚愧，罪可滅。",
        "from": "T37n1763_042:0511b29_15",
        "context_with_next_sentence": true
    },
    {
        "source_sentence": "如王所言無能治者至在拘尸城娑羅雙樹間。",
        "from": "T37n1763_042:0511c02_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_042:0511c02_6",
        "context_with_next_sentence": true
    },
    {
        "source_sentence": "第二說有師故罪可治也。",
        "from": "T37n1763_042:0511c02_17",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_042:0511c03_2",
        "context_with_next_sentence": true
    },
    {
        "source_sentence": "第四示王醫所也。",
        "from": "T37n1763_042:0511c03_10",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_042:0511c03_14",
        "context_with_next_sentence": true
    },
    {
        "source_sentence": "第二明現在既有大師在此，云何言無耶。",
        "from": "T37n1763_042:0511c04_12",
        "context_with_next_sentence": true
    },
    {
        "source_sentence": "廣為無量阿僧祇等至所有重罪即當消滅。",
        "from": "T37n1763_042:0511c05_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_042:0511c06_4",
        "context_with_next_sentence": true
    },
    {
        "source_sentence": "示王醫所也。",
        "from": "T37n1763_042:0511c06_10",
        "context_with_next_sentence": true
    },
    {
        "source_sentence": "所以須具說者，六師皆言其師一切智，故須本末述之。",
        "from": "T37n1763_042:0511c07_14",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_042:0511c07_18",
        "context_with_next_sentence": true
    },
    {
        "source_sentence": "第三明此師說法藥，故罪可治也。",
        "from": "T37n1763_042:0511c08_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_042:0511c08_17",
        "context_with_next_sentence": true
    },
    {
        "source_sentence": "第五耆婆為王說二諦除罪之法藥也。",
        "from": "T37n1763_042:0511c09_13",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_042:0511c09_17",
        "context_with_next_sentence": true
    },
    {
        "source_sentence": "第二句舉善，今列法藥也。",
        "from": "T37n1763_042:0511c10_10",
        "context_with_next_sentence": true
    },
    {
        "source_sentence": "大般涅槃經集解卷第四十二",
        "from": "T37n1763_042:0511c11_100",
        "context_with_next_sentence": false
    }
]