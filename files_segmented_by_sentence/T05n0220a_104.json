[
    {
        "source_sentence": "2大般若波羅蜜多經卷第一百四",
        "from": "T05n0220a_104:0574b15_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T05n0220a_104:0574b17_0",
        "context_with_next_sentence": true
    },
    {
        "source_sentence": "初分校量功德品第三十之二",
        "from": "T05n0220a_104:0574b18_0",
        "context_with_next_sentence": true
    },
    {
        "source_sentence": "「何以故？",
        "from": "T05n0220a_104:0574b19_4",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220a_104:0574b19_8",
        "context_with_next_sentence": true
    },
    {
        "source_sentence": "是善男子、善女人等應作是念：",
        "from": "T05n0220a_104:0574b20_2",
        "context_with_next_sentence": true
    },
    {
        "source_sentence": "『如來昔住菩薩位時，常勤修學般若波羅蜜多及靜慮、精進、安忍、淨戒、布施波羅蜜多故，證得無上正等菩提。",
        "from": "T05n0220a_104:0574b22_10",
        "context_with_next_sentence": true
    },
    {
        "source_sentence": "如來昔住菩薩位時，常勤安住內空及外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，證得無上正等菩提。",
        "from": "T05n0220a_104:0574b27_5",
        "context_with_next_sentence": true
    },
    {
        "source_sentence": "如來昔住菩薩位時，常勤安住真如及法界、法性、不虛妄性、不變異性、平等性、離生性、法定、法住、實際、虛空界、不思議界故，證得無上正等菩提。",
        "from": "T05n0220a_104:0574c01_10",
        "context_with_next_sentence": true
    },
    {
        "source_sentence": "如來昔住菩薩位時，常勤安住苦聖諦及集、滅、道聖諦故，證得無上正等菩提。",
        "from": "T05n0220a_104:0574c03_5",
        "context_with_next_sentence": true
    },
    {
        "source_sentence": "如來昔住菩薩位時，常勤修學四靜慮及四無量、四無色定故，證得無上正等菩提。",
        "from": "T05n0220a_104:0574c05_3",
        "context_with_next_sentence": true
    },
    {
        "source_sentence": "如來昔住菩薩位時，常勤修學八解脫及八勝處、九次第定、十遍處故，證得無上正等菩提。",
        "from": "T05n0220a_104:0574c07_4",
        "context_with_next_sentence": true
    },
    {
        "source_sentence": "如來昔住菩薩位時，常勤修學四念住及四正斷、四神足、五根、五力、七等覺支、八聖道支故，證得無上正等菩提。",
        "from": "T05n0220a_104:0574c09_13",
        "context_with_next_sentence": true
    },
    {
        "source_sentence": "如來昔住菩薩位時，常勤修學空解脫門及無相、無願解脫門故，證得無上正等菩提。",
        "from": "T05n0220a_104:0574c11_12",
        "context_with_next_sentence": true
    },
    {
        "source_sentence": "如來昔住菩薩位時，常勤修學五眼及六神通故，證得無上正等菩提。",
        "from": "T05n0220a_104:0574c13_4",
        "context_with_next_sentence": true
    },
    {
        "source_sentence": "如來昔住菩薩位時，常勤修學佛十力及四無所畏、四無礙解、大慈、大悲、大喜、大捨、十八佛不共法故，證得無上正等菩提。",
        "from": "T05n0220a_104:0574c15_18",
        "context_with_next_sentence": true
    },
    {
        "source_sentence": "如來昔住菩薩位時，常勤修學無忘失法及恒住捨性故，證得無上正等菩提。",
        "from": "T05n0220a_104:0574c17_13",
        "context_with_next_sentence": true
    },
    {
        "source_sentence": "如來昔住菩薩位時，常勤修學一切陀羅尼門及一切三摩地門故，證得無上正等菩提。",
        "from": "T05n0220a_104:0574c19_13",
        "context_with_next_sentence": true
    },
    {
        "source_sentence": "如來昔住菩薩位時，常勤修學一切智及道相智、一切相智故，證得無上正等菩提。",
        "from": "T05n0220a_104:0574c21_11",
        "context_with_next_sentence": true
    },
    {
        "source_sentence": "如來昔住菩薩位時，常勤修學諸餘無量無邊佛法故，證得無上正等菩提。",
        "from": "T05n0220a_104:0574c23_5",
        "context_with_next_sentence": true
    },
    {
        "source_sentence": "如來昔住菩薩位時，常勤安住諸餘隨順甚深般若波羅蜜多蘊、處、界等無量法門故，證得阿耨多羅三藐三菩提。",
        "from": "T05n0220a_104:0574c25_16",
        "context_with_next_sentence": true
    },
    {
        "source_sentence": "「『我等今者為求無上正等菩提，於此甚深般若波羅蜜多等法，亦應隨佛常勤精進修學安住。",
        "from": "T05n0220a_104:0574c28_1",
        "context_with_next_sentence": true
    },
    {
        "source_sentence": "如是甚深般若波羅蜜多等法，定是我等真實大師，常勤隨學所願皆滿。",
        "from": "T05n0220a_104:0574c29_13",
        "context_with_next_sentence": true
    },
    {
        "source_sentence": "如是甚深般若波羅蜜多等法，是諸如來、應、正等覺真實法印，亦是一切獨覺、阿羅漢、不還、一來、預流果等真實法印。",
        "from": "T05n0220a_104:0575a03_5",
        "context_with_next_sentence": true
    },
    {
        "source_sentence": "一切如來、應、正等覺，皆於如是甚深般若波羅蜜多等法常勤學故，已證無上正等菩提、當證無上正等菩提、現證無上正等菩提。",
        "from": "T05n0220a_104:0575a06_3",
        "context_with_next_sentence": true
    },
    {
        "source_sentence": "一切獨覺、阿羅漢、不還、一來、預流果等，亦於如是甚深般若波羅蜜多等法常勤學故，已到彼岸、當到彼岸、現到彼岸。",
        "from": "T05n0220a_104:0575a08_16",
        "context_with_next_sentence": true
    },
    {
        "source_sentence": "』「以是緣故，憍尸迦！",
        "from": "T05n0220a_104:0575a09_3",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依般若波羅蜜多常勤修學，應依靜慮、精進、安忍、淨戒、布施波羅蜜多常勤修學。",
        "from": "T05n0220a_104:0575a11_21",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575a12_3",
        "context_with_next_sentence": true
    },
    {
        "source_sentence": "如是般若波羅蜜多等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575a14_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575a14_11",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依內空常勤修學，應依外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空常勤修學。",
        "from": "T05n0220a_104:0575a19_9",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575a19_13",
        "context_with_next_sentence": true
    },
    {
        "source_sentence": "如是內空等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575a21_10",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575a21_15",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依真如常勤修學，應依法界、法性、不虛妄性、不變異性、平等性、離生性、法定、法住、實際、虛空界、不思議界常勤修學。",
        "from": "T05n0220a_104:0575a25_5",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575a25_9",
        "context_with_next_sentence": true
    },
    {
        "source_sentence": "如是真如等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575a27_7",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575a27_12",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依苦聖諦常勤修學，應依集、滅、道聖諦常勤修學。",
        "from": "T05n0220a_104:0575a29_15",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575a29_19",
        "context_with_next_sentence": true
    },
    {
        "source_sentence": "如是苦聖諦等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575b02_16",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575b02_21",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依四靜慮常勤修學，應依四無量、四無色定常勤修學。",
        "from": "T05n0220a_104:0575b05_4",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575b05_8",
        "context_with_next_sentence": true
    },
    {
        "source_sentence": "如是四靜慮等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575b07_8",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575b07_13",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依八解脫常勤修學，應依八勝處、九次第定、十遍處常勤修學。",
        "from": "T05n0220a_104:0575b10_2",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575b10_6",
        "context_with_next_sentence": true
    },
    {
        "source_sentence": "如是八解脫等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575b12_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575b12_11",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依四念住常勤修學，應依四正斷、四神足、五根、五力、七等覺支、八聖道支常勤修學。",
        "from": "T05n0220a_104:0575b15_10",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575b15_14",
        "context_with_next_sentence": true
    },
    {
        "source_sentence": "如是四念住等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575b17_14",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575b17_19",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依空解脫門常勤修學，應依無相、無願解脫門常勤修學。",
        "from": "T05n0220a_104:0575b20_5",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575b20_9",
        "context_with_next_sentence": true
    },
    {
        "source_sentence": "如是空解脫門等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575b22_9",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575b22_14",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依五眼常勤修學，應依六神通常勤修學。",
        "from": "T05n0220a_104:0575b24_13",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575b24_17",
        "context_with_next_sentence": true
    },
    {
        "source_sentence": "如是五眼等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575b26_17",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575b27_1",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依佛十力常勤修學，應依四無所畏、四無礙解、大慈、大悲、大喜、大捨、十八佛不共法常勤修學。",
        "from": "T05n0220a_104:0575c01_2",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575c01_6",
        "context_with_next_sentence": true
    },
    {
        "source_sentence": "如是佛十力等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575c03_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575c03_11",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依無忘失法常勤修學，應依恒住捨性常勤修學。",
        "from": "T05n0220a_104:0575c05_12",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575c05_16",
        "context_with_next_sentence": true
    },
    {
        "source_sentence": "如是無忘失法等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575c07_17",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575c08_1",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依一切陀羅尼門常勤修學，應依一切三摩地門常勤修學。",
        "from": "T05n0220a_104:0575c10_8",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575c10_12",
        "context_with_next_sentence": true
    },
    {
        "source_sentence": "如是一切陀羅尼門等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575c12_16",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575c12_21",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依一切智常勤修學，應依道相智、一切相智常勤修學。",
        "from": "T05n0220a_104:0575c15_4",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575c15_8",
        "context_with_next_sentence": true
    },
    {
        "source_sentence": "如是一切智等，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575c17_8",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575c17_13",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依所餘無量無邊佛法常勤修學。",
        "from": "T05n0220a_104:0575c19_7",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575c19_11",
        "context_with_next_sentence": true
    },
    {
        "source_sentence": "如是所餘無量無邊佛法，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575c21_16",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0575c22_1",
        "context_with_next_sentence": true
    },
    {
        "source_sentence": "諸善男子、善女人等若佛住世、若涅槃後，應依隨順甚深般若波羅蜜多蘊、處、界等無量法門常勤修學。",
        "from": "T05n0220a_104:0575c24_9",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0575c24_13",
        "context_with_next_sentence": true
    },
    {
        "source_sentence": "如是隨順甚深般若波羅蜜多蘊、處、界等無量法門，是一切聲聞、獨覺、菩薩摩訶薩及諸天、人、阿素洛等利益安樂所依處故。",
        "from": "T05n0220a_104:0575c27_9",
        "context_with_next_sentence": true
    },
    {
        "source_sentence": "」爾時，天帝釋白佛言：",
        "from": "T05n0220a_104:0575c27_20",
        "context_with_next_sentence": true
    },
    {
        "source_sentence": "「世尊！",
        "from": "T05n0220a_104:0575c28_3",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0576a05_2",
        "context_with_next_sentence": true
    },
    {
        "source_sentence": "是善男子、善女人等由此因緣得幾所福？",
        "from": "T05n0220a_104:0576a06_1",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0576a06_5",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0576a06_10",
        "context_with_next_sentence": true
    },
    {
        "source_sentence": "我還問汝，當隨意答。",
        "from": "T05n0220a_104:0576a06_20",
        "context_with_next_sentence": true
    },
    {
        "source_sentence": "有善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，復以種種天妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡其形壽供養恭敬、尊重讚歎。",
        "from": "T05n0220a_104:0576a12_3",
        "context_with_next_sentence": true
    },
    {
        "source_sentence": "於汝意云何？",
        "from": "T05n0220a_104:0576a12_9",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚寧為多不？",
        "from": "T05n0220a_104:0576a13_11",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0576a13_17",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0576a13_21",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0576a14_2",
        "context_with_next_sentence": true
    },
    {
        "source_sentence": "甚多！",
        "from": "T05n0220a_104:0576a14_5",
        "context_with_next_sentence": true
    },
    {
        "source_sentence": "善逝！",
        "from": "T05n0220a_104:0576a14_8",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0576a14_12",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0576a14_17",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0576a20_14",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊。",
        "from": "T05n0220a_104:0576a22_1",
        "context_with_next_sentence": true
    },
    {
        "source_sentence": "」佛告憍尸迦：",
        "from": "T05n0220a_104:0576a22_8",
        "context_with_next_sentence": true
    },
    {
        "source_sentence": "「置是一事。",
        "from": "T05n0220a_104:0576a22_14",
        "context_with_next_sentence": true
    },
    {
        "source_sentence": "復有善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，滿贍部洲中無空隙，復以種種天妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡其形壽供養恭敬、尊重讚歎。",
        "from": "T05n0220a_104:0576a28_11",
        "context_with_next_sentence": true
    },
    {
        "source_sentence": "於汝意云何？",
        "from": "T05n0220a_104:0576a28_17",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚寧為多不？",
        "from": "T05n0220a_104:0576b01_1",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0576b01_7",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0576b01_11",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0576b01_14",
        "context_with_next_sentence": true
    },
    {
        "source_sentence": "甚多！",
        "from": "T05n0220a_104:0576b01_17",
        "context_with_next_sentence": true
    },
    {
        "source_sentence": "善逝！",
        "from": "T05n0220a_104:0576b01_20",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0576b01_24",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0576b02_2",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0576b08_3",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊。",
        "from": "T05n0220a_104:0576b09_11",
        "context_with_next_sentence": true
    },
    {
        "source_sentence": "」佛告憍尸迦：",
        "from": "T05n0220a_104:0576b09_18",
        "context_with_next_sentence": true
    },
    {
        "source_sentence": "「置贍部洲。",
        "from": "T05n0220a_104:0576b10_3",
        "context_with_next_sentence": true
    },
    {
        "source_sentence": "復有善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，滿四洲界中無空隙，復以種種天妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡其形壽供養恭敬、尊重讚歎。",
        "from": "T05n0220a_104:0576b16_1",
        "context_with_next_sentence": true
    },
    {
        "source_sentence": "於汝意云何？",
        "from": "T05n0220a_104:0576b16_7",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚寧為多不？",
        "from": "T05n0220a_104:0576b17_10",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0576b17_16",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0576b17_20",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0576b18_2",
        "context_with_next_sentence": true
    },
    {
        "source_sentence": "甚多！",
        "from": "T05n0220a_104:0576b18_5",
        "context_with_next_sentence": true
    },
    {
        "source_sentence": "善逝！",
        "from": "T05n0220a_104:0576b18_8",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0576b18_12",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0576b18_17",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴，供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0576b24_15",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊。",
        "from": "T05n0220a_104:0576b26_2",
        "context_with_next_sentence": true
    },
    {
        "source_sentence": "」佛告憍尸迦：",
        "from": "T05n0220a_104:0576b27_5",
        "context_with_next_sentence": true
    },
    {
        "source_sentence": "「置四洲界。",
        "from": "T05n0220a_104:0576b27_11",
        "context_with_next_sentence": true
    },
    {
        "source_sentence": "復有善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，滿小千界中無空隙，復以種種天妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡其形壽供養恭敬、尊重讚歎。",
        "from": "T05n0220a_104:0576c04_9",
        "context_with_next_sentence": true
    },
    {
        "source_sentence": "於汝意云何？",
        "from": "T05n0220a_104:0576c04_15",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚寧為多不？",
        "from": "T05n0220a_104:0576c05_16",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0576c06_3",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0576c06_7",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0576c06_10",
        "context_with_next_sentence": true
    },
    {
        "source_sentence": "甚多！",
        "from": "T05n0220a_104:0576c06_13",
        "context_with_next_sentence": true
    },
    {
        "source_sentence": "善逝！",
        "from": "T05n0220a_104:0576c06_16",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0576c07_2",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0576c07_7",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0576c13_6",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊。",
        "from": "T05n0220a_104:0576c14_14",
        "context_with_next_sentence": true
    },
    {
        "source_sentence": "」佛告憍尸迦：",
        "from": "T05n0220a_104:0576c15_1",
        "context_with_next_sentence": true
    },
    {
        "source_sentence": "「置小千界。",
        "from": "T05n0220a_104:0576c15_7",
        "context_with_next_sentence": true
    },
    {
        "source_sentence": "復有善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，滿中千界中無空隙，復以種種天妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡其形壽供養恭敬、尊重讚歎。",
        "from": "T05n0220a_104:0576c21_3",
        "context_with_next_sentence": true
    },
    {
        "source_sentence": "於汝意云何，是善男子、善女人等由此因緣所生福聚寧為多不？",
        "from": "T05n0220a_104:0576c22_11",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0576c22_17",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0576c22_21",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0576c23_2",
        "context_with_next_sentence": true
    },
    {
        "source_sentence": "甚多！",
        "from": "T05n0220a_104:0576c23_5",
        "context_with_next_sentence": true
    },
    {
        "source_sentence": "善逝！",
        "from": "T05n0220a_104:0576c23_8",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0576c23_12",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0576c23_17",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0576c29_12",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊。",
        "from": "T05n0220a_104:0577a02_1",
        "context_with_next_sentence": true
    },
    {
        "source_sentence": "」佛告憍尸迦：",
        "from": "T05n0220a_104:0577a02_8",
        "context_with_next_sentence": true
    },
    {
        "source_sentence": "「置中千界。",
        "from": "T05n0220a_104:0577a02_14",
        "context_with_next_sentence": true
    },
    {
        "source_sentence": "復有善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，遍滿三千大千世界中無空隙，復以種種天妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡其形壽供養恭敬、尊重讚歎。",
        "from": "T05n0220a_104:0577a08_16",
        "context_with_next_sentence": true
    },
    {
        "source_sentence": "於汝意云何？",
        "from": "T05n0220a_104:0577a09_2",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚寧為多不？",
        "from": "T05n0220a_104:0577a10_5",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0577a10_11",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0577a10_15",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0577a10_18",
        "context_with_next_sentence": true
    },
    {
        "source_sentence": "甚多！",
        "from": "T05n0220a_104:0577a10_21",
        "context_with_next_sentence": true
    },
    {
        "source_sentence": "善逝！",
        "from": "T05n0220a_104:0577a10_24",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0577a11_2",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0577a11_7",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚嘆，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0577a17_6",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊。",
        "from": "T05n0220a_104:0577a18_14",
        "context_with_next_sentence": true
    },
    {
        "source_sentence": "」佛告憍尸迦：",
        "from": "T05n0220a_104:0577a19_1",
        "context_with_next_sentence": true
    },
    {
        "source_sentence": "「置一三千大千世界。",
        "from": "T05n0220a_104:0577a19_11",
        "context_with_next_sentence": true
    },
    {
        "source_sentence": "設復三千大千世界諸有情類，各於如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，各滿三千大千世界中無空隙，復以種種天妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡其形壽供養恭敬、尊重讚歎。",
        "from": "T05n0220a_104:0577a25_18",
        "context_with_next_sentence": true
    },
    {
        "source_sentence": "於汝意云何？",
        "from": "T05n0220a_104:0577a26_3",
        "context_with_next_sentence": true
    },
    {
        "source_sentence": "如是三千大千世界諸有情類，由此因緣所生福聚寧為多不？",
        "from": "T05n0220a_104:0577a27_10",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0577a27_16",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0577a27_20",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0577a28_1",
        "context_with_next_sentence": true
    },
    {
        "source_sentence": "甚多！",
        "from": "T05n0220a_104:0577a28_4",
        "context_with_next_sentence": true
    },
    {
        "source_sentence": "善逝！",
        "from": "T05n0220a_104:0577a28_7",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0577a28_11",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0577a28_16",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0577b05_12",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊。",
        "from": "T05n0220a_104:0577b06_18",
        "context_with_next_sentence": true
    },
    {
        "source_sentence": "」時，天帝釋復白佛言：",
        "from": "T05n0220a_104:0577b07_9",
        "context_with_next_sentence": true
    },
    {
        "source_sentence": "「如是！",
        "from": "T05n0220a_104:0577b07_13",
        "context_with_next_sentence": true
    },
    {
        "source_sentence": "如是！",
        "from": "T05n0220a_104:0577b07_16",
        "context_with_next_sentence": true
    },
    {
        "source_sentence": "誠如聖教。",
        "from": "T05n0220a_104:0577b07_21",
        "context_with_next_sentence": true
    },
    {
        "source_sentence": "若善男子、善女人等供養恭敬、尊重讚歎如是般若波羅蜜多，是善男子、善女人等當知則為供養恭敬、尊重讚歎過去未來現在諸佛世尊。",
        "from": "T05n0220a_104:0577b11_1",
        "context_with_next_sentence": true
    },
    {
        "source_sentence": "假使十方各如殑伽沙等世界一切有情，各於如來般涅槃後，為供養佛設利羅故，以妙七寶起窣堵波，種種珍奇間雜嚴飾，其量高大一踰繕那，廣減高半，各滿三千大千世界中無空隙，復以種種天妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，若經一劫或一劫餘，供養恭敬、尊重讚歎。",
        "from": "T05n0220a_104:0577b17_17",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0577b18_1",
        "context_with_next_sentence": true
    },
    {
        "source_sentence": "是諸有情由此因緣所生福聚寧為多不？",
        "from": "T05n0220a_104:0577b18_18",
        "context_with_next_sentence": true
    },
    {
        "source_sentence": "」佛言：",
        "from": "T05n0220a_104:0577b19_2",
        "context_with_next_sentence": true
    },
    {
        "source_sentence": "「甚多！",
        "from": "T05n0220a_104:0577b19_6",
        "context_with_next_sentence": true
    },
    {
        "source_sentence": "」天帝釋言：",
        "from": "T05n0220a_104:0577b19_12",
        "context_with_next_sentence": true
    },
    {
        "source_sentence": "「若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0577b25_9",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊不可思議不可稱計。",
        "from": "T05n0220a_104:0577b27_7",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0577b27_11",
        "context_with_next_sentence": true
    },
    {
        "source_sentence": "「世尊！",
        "from": "T05n0220a_104:0577b27_15",
        "context_with_next_sentence": true
    },
    {
        "source_sentence": "由此般若波羅蜜多，總能攝藏一切善法。",
        "from": "T05n0220a_104:0577b28_13",
        "context_with_next_sentence": true
    },
    {
        "source_sentence": "所謂十善業道，若四靜慮、四無量、四無色定，若八解脫、八勝處、九次第定、十遍處，若四念住、四正斷、四神足、五根、五力、七等覺支、八聖道支，若空解脫門、無相解脫門、無願解脫門，若苦聖諦、集聖諦、滅聖諦、道聖諦，若佛五眼，若六神通，若布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，若內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若真如、法界、法性、不虛妄性、不變異性、平等性、離生性、法定、法住、實際、虛空界、不思議界，若一切陀羅尼門、一切三摩地門，若佛十力、四無所畏、四無礙解、大慈、大悲、大喜、大捨、十八佛不共法，若無忘失法、恒住捨性，若一切智、道相智、一切相智，若餘無量無邊佛法，皆攝入此甚深般若波羅蜜多。",
        "from": "T05n0220a_104:0577c17_9",
        "context_with_next_sentence": true
    },
    {
        "source_sentence": "「世尊！",
        "from": "T05n0220a_104:0577c17_13",
        "context_with_next_sentence": true
    },
    {
        "source_sentence": "如是甚深般若波羅蜜多，是諸如來、應、正等覺真實法印，亦是一切聲聞、獨覺真實法印。",
        "from": "T05n0220a_104:0577c19_13",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0577c19_16",
        "context_with_next_sentence": true
    },
    {
        "source_sentence": "一切如來、應、正等覺皆於如是甚深般若波羅蜜多常勤學故，已證無上正等菩提、當證無上正等菩提、現證無上正等菩提。",
        "from": "T05n0220a_104:0577c22_14",
        "context_with_next_sentence": true
    },
    {
        "source_sentence": "世尊！",
        "from": "T05n0220a_104:0577c22_17",
        "context_with_next_sentence": true
    },
    {
        "source_sentence": "一切聲聞、獨覺，皆於如是甚深般若波羅蜜多常勤學故，已到彼岸、當到彼岸、現到彼岸。",
        "from": "T05n0220a_104:0577c24_19",
        "context_with_next_sentence": true
    },
    {
        "source_sentence": "「世尊！",
        "from": "T05n0220a_104:0577c25_3",
        "context_with_next_sentence": true
    },
    {
        "source_sentence": "由此因緣，若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0578a01_8",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊不可思議不可稱計。",
        "from": "T05n0220a_104:0578a03_5",
        "context_with_next_sentence": true
    },
    {
        "source_sentence": "」爾時，佛告天帝釋言：",
        "from": "T05n0220a_104:0578a04_9",
        "context_with_next_sentence": true
    },
    {
        "source_sentence": "「如是！",
        "from": "T05n0220a_104:0578a04_13",
        "context_with_next_sentence": true
    },
    {
        "source_sentence": "如是！",
        "from": "T05n0220a_104:0578a04_16",
        "context_with_next_sentence": true
    },
    {
        "source_sentence": "如汝所說。",
        "from": "T05n0220a_104:0578a04_21",
        "context_with_next_sentence": true
    },
    {
        "source_sentence": "憍尸迦！",
        "from": "T05n0220a_104:0578a05_3",
        "context_with_next_sentence": true
    },
    {
        "source_sentence": "若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴，供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0578a11_3",
        "context_with_next_sentence": true
    },
    {
        "source_sentence": "是善男子、善女人等由此因緣所生福聚，甚多於彼無量無邊不可思議不可稱計。",
        "from": "T05n0220a_104:0578a13_1",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0578a13_5",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a13_10",
        "context_with_next_sentence": true
    },
    {
        "source_sentence": "由此般若波羅蜜多，一切布施、淨戒、安忍、精進、靜慮、般若波羅蜜多而得生故。",
        "from": "T05n0220a_104:0578a15_2",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a15_7",
        "context_with_next_sentence": true
    },
    {
        "source_sentence": "由此般若波羅蜜多，一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而得現故。",
        "from": "T05n0220a_104:0578a19_8",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a19_13",
        "context_with_next_sentence": true
    },
    {
        "source_sentence": "由此般若波羅蜜多，一切真如、法界、法性、不虛妄性、不變異性、平等性、離生性、法定、法住、實際、虛空界、不思議界而得現故。",
        "from": "T05n0220a_104:0578a22_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a22_11",
        "context_with_next_sentence": true
    },
    {
        "source_sentence": "由此般若波羅蜜多，一切苦聖諦、集聖諦、滅聖諦、道聖諦而得現故。",
        "from": "T05n0220a_104:0578a23_21",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a24_4",
        "context_with_next_sentence": true
    },
    {
        "source_sentence": "由此般若波羅蜜多，一切四靜慮、四無量、四無色定而得生故。",
        "from": "T05n0220a_104:0578a25_11",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a25_16",
        "context_with_next_sentence": true
    },
    {
        "source_sentence": "由此般若波羅蜜多，一切八解脫、八勝處、九次第定、十遍處而得生故。",
        "from": "T05n0220a_104:0578a27_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a27_11",
        "context_with_next_sentence": true
    },
    {
        "source_sentence": "由此般若波羅蜜多，一切四念住、四正斷、四神足、五根、五力、七等覺支、八聖道支而得生故。",
        "from": "T05n0220a_104:0578a29_10",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578a29_15",
        "context_with_next_sentence": true
    },
    {
        "source_sentence": "由此般若波羅蜜多，一切空解脫門、無相解脫門、無願解脫門而得生故。",
        "from": "T05n0220a_104:0578b02_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b02_11",
        "context_with_next_sentence": true
    },
    {
        "source_sentence": "由此般若波羅蜜多，一切五眼、六神通而得生故。",
        "from": "T05n0220a_104:0578b03_12",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b03_17",
        "context_with_next_sentence": true
    },
    {
        "source_sentence": "由此般若波羅蜜多，一切佛十力、四無所畏、四無礙解、大慈、大悲、大喜、大捨、十八佛不共法而得生故。",
        "from": "T05n0220a_104:0578b06_1",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b06_6",
        "context_with_next_sentence": true
    },
    {
        "source_sentence": "由此般若波羅蜜多，一切無忘失法、恒住捨性而得生故。",
        "from": "T05n0220a_104:0578b07_11",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b07_16",
        "context_with_next_sentence": true
    },
    {
        "source_sentence": "由此般若波羅蜜多，一切陀羅尼門、一切三摩地門而得生故。",
        "from": "T05n0220a_104:0578b09_3",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b09_8",
        "context_with_next_sentence": true
    },
    {
        "source_sentence": "由此般若波羅蜜多，一切智、道相智、一切相智而得生故。",
        "from": "T05n0220a_104:0578b10_14",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b10_19",
        "context_with_next_sentence": true
    },
    {
        "source_sentence": "由此般若波羅蜜多，一切菩薩摩訶薩成熟有情、嚴淨佛土而得成故。",
        "from": "T05n0220a_104:0578b12_10",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b12_15",
        "context_with_next_sentence": true
    },
    {
        "source_sentence": "由此般若波羅蜜多，一切聲聞乘、獨覺乘、無上乘而得生故。",
        "from": "T05n0220a_104:0578b14_1",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b14_6",
        "context_with_next_sentence": true
    },
    {
        "source_sentence": "由此般若波羅蜜多，一切預流向預流果、一來向一來果、不還向不還果、阿羅漢向阿羅漢果而出現故。",
        "from": "T05n0220a_104:0578b16_10",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b16_15",
        "context_with_next_sentence": true
    },
    {
        "source_sentence": "由此般若波羅蜜多，一切獨覺向獨覺果而出現故。",
        "from": "T05n0220a_104:0578b17_17",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b18_2",
        "context_with_next_sentence": true
    },
    {
        "source_sentence": "由此般若波羅蜜多，一切菩薩摩訶薩從初發心乃至金剛喻定所有功德而出現故。",
        "from": "T05n0220a_104:0578b20_1",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b20_6",
        "context_with_next_sentence": true
    },
    {
        "source_sentence": "由此般若波羅蜜多，一切如來、應、正等覺所有無上正等菩提、大般涅槃而出現故。",
        "from": "T05n0220a_104:0578b22_2",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578b22_7",
        "context_with_next_sentence": true
    },
    {
        "source_sentence": "由此緣故，若善男子、善女人等不離一切智智心，以無所得為方便，於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，或有書寫種種莊嚴，供養恭敬、尊重讚歎，復以種種上妙花鬘、塗散等香、衣服、瓔珞、寶幢、幡蓋、眾妙、珍奇、伎樂、燈明而為供養。",
        "from": "T05n0220a_104:0578b28_14",
        "context_with_next_sentence": true
    },
    {
        "source_sentence": "以前所造窣堵波福比此福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，百千俱胝那庾多分不及其一，數分、算分、計分、喻分乃至鄔波尼殺曇分亦不及一。",
        "from": "T05n0220a_104:0578c04_16",
        "context_with_next_sentence": true
    },
    {
        "source_sentence": "何以故？",
        "from": "T05n0220a_104:0578c05_1",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c05_6",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，則此世間佛寶、法寶、苾芻僧寶皆住不滅。",
        "from": "T05n0220a_104:0578c07_2",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c07_7",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有十善業道及施戒修善、知恩報恩、供養賢聖。",
        "from": "T05n0220a_104:0578c09_9",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c09_14",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有布施、淨戒、安忍、精進、靜慮、般若波羅蜜多。",
        "from": "T05n0220a_104:0578c11_18",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c11_23",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
        "from": "T05n0220a_104:0578c16_11",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c16_16",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有真如、法界、法性、不虛妄性、不變異性、平等性、離生性、法定、法住、實際、虛空界、不思議界。",
        "from": "T05n0220a_104:0578c19_19",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c19_24",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有苦聖諦、集聖諦、滅聖諦、道聖諦。",
        "from": "T05n0220a_104:0578c21_18",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c22_1",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有四靜慮、四無量、四無色定。",
        "from": "T05n0220a_104:0578c23_16",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c23_21",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有八解脫、八勝處、九次第定、十遍處。",
        "from": "T05n0220a_104:0578c25_19",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c26_2",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有四念住、四正斷、四神足、五根、五力、七等覺支、八聖道支。",
        "from": "T05n0220a_104:0578c28_11",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0578c28_16",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有空解脫門、無相解脫門、無願解脫門。",
        "from": "T05n0220a_104:0579a01_14",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a01_19",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有五眼、六神通。",
        "from": "T05n0220a_104:0579a03_7",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a03_12",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有佛十力、四無所畏、四無礙解、大慈、大悲、大喜、大捨、十八佛不共法。",
        "from": "T05n0220a_104:0579a06_2",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a06_7",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有無忘失法、恒住捨性。",
        "from": "T05n0220a_104:0579a07_19",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a08_4",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有一切陀羅尼門、一切三摩地門。",
        "from": "T05n0220a_104:0579a10_1",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a10_6",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有一切智、道相智、一切相智。",
        "from": "T05n0220a_104:0579a11_20",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a12_4",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有剎帝利大族、婆羅門大族、長者大族、居士大族。",
        "from": "T05n0220a_104:0579a14_8",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a14_13",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有四大王眾天、三十三天、夜摩天、覩史多天、樂變化天、他化自在天。",
        "from": "T05n0220a_104:0579a17_4",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a17_9",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天。",
        "from": "T05n0220a_104:0579a21_11",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a21_16",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有無繁天、無熱天、善現天、善見天、色究竟天。",
        "from": "T05n0220a_104:0579a23_19",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a24_1",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有空無邊處天、識無邊處天、無所有處天、非想非非想處天。",
        "from": "T05n0220a_104:0579a26_9",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a26_14",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有聲聞乘、獨覺乘、無上乘。",
        "from": "T05n0220a_104:0579a28_7",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579a28_12",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有預流向預流果、一來向一來果、不還向不還果、阿羅漢向阿羅漢果。",
        "from": "T05n0220a_104:0579b02_3",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579b02_8",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有獨覺向獨覺果。",
        "from": "T05n0220a_104:0579b03_17",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579b04_2",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有菩薩摩訶薩修菩薩行、成熟有情、嚴淨佛土。",
        "from": "T05n0220a_104:0579b06_6",
        "context_with_next_sentence": true
    },
    {
        "source_sentence": "「憍尸迦！",
        "from": "T05n0220a_104:0579b06_11",
        "context_with_next_sentence": true
    },
    {
        "source_sentence": "若此般若波羅蜜多在贍部洲人中住者，世間常有如來、應、正等覺證得無上正等菩提、轉妙法輪度無量眾。",
        "from": "T05n0220a_104:0579b08_17",
        "context_with_next_sentence": true
    },
    {
        "source_sentence": "」大般若波羅蜜多經卷第一百四",
        "from": "T05n0220a_104:0579b09_100",
        "context_with_next_sentence": false
    }
]