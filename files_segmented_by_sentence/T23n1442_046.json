{
    "T23n1442_046:0877c20_0": "根本說一切有部毘奈耶卷第四",
    "T23n1442_046:0877c21_0": "十六",
    "T23n1442_046:0877c23_0": "三藏法師義淨奉　制譯",
    "T23n1442_046:0877c24_0": "入王宮門學處第八十二之三",
    "T23n1442_046:0877c25_0": "「爾時勝音城頂髻王，受父禪後初以正法化人，未經多時便行非法。",
    "T23n1442_046:0877c26_1": "彼二大臣利益、除患，白言：『大王！",
    "T23n1442_046:0877c27_2": "當以正法化人勿為非法。",
    "T23n1442_046:0877c27_3": "何以故？",
    "T23n1442_046:0877c28_0": "王之國人如花果樹，以時溉灌勿為衰損，則條[榦木+禾]花果繁實可期。",
    "T23n1442_046:0877c29_1": "王之百姓亦復如是，恩養以法賦稅無虧。』",
    "T23n1442_046:0878a01_2": "雖復正諫彼行非法不肯悛改，如是至三不用其語，便生瞋恚告餘臣曰：『若人故與灌頂王教共相違逆者，當與何罪？』",
    "T23n1442_046:0878a04_3": "時有侫臣，前白王曰：『此何在言，理當合死。』",
    "T23n1442_046:0878a05_0": "說伽他曰：「『若臣拒王教、　　若牙齒搖動，　　若食中和毒，　　除之方樂生。",
    "T23n1442_046:0878a08_0": "　　大臣若多智，　　善閑諸法律，　　富盛有兵戎，　　不除當自害。』",
    "T23n1442_046:0878a10_0": "「王聞是語告彼臣曰：『若如是者，彼二老臣先王所囑，我今不忍輒自加刑。",
    "T23n1442_046:0878a11_1": "從今已去勿令與我更重相見。』",
    "T23n1442_046:0878a12_2": "即令門人遮不聽入，立二佞臣以為輔相。",
    "T23n1442_046:0878a13_3": "佞臣得寵，每於王所而說頌曰：「『苣勝不熬蒸，　　及以不磨擣，　　不苦加功壓，　　無緣可得油。』",
    "T23n1442_046:0878a17_0": "「國中人眾事亦如是，嚴加苦切方辦國事。",
    "T23n1442_046:0878a17_1": "王曰：『今以國政付卿二人，其所作者即為定量。』",
    "T23n1442_046:0878a19_0": "時二佞臣便以苦法驅馳百姓。",
    "T23n1442_046:0878a19_1": "時有商人，從勝音城持諸貨物，至摩揭陀國到仙道苾芻所，仙道記識便問之曰：「『勝音頂髻王，　　大臣及兵眾；　　無病無恐怖，　　以法治人不？』",
    "T23n1442_046:0878a24_0": "「商人答曰：「『王及諸大臣，　　兵眾皆安隱；　　雖無他恐怖，　　非法以治人。』",
    "T23n1442_046:0878a27_0": "「時仙道苾芻聞是語已次第更問：『誰為第一大臣？",
    "T23n1442_046:0878a28_1": "王用誰語苦逼百姓？』",
    "T23n1442_046:0878a28_2": "答言：『聖者！",
    "T23n1442_046:0878a28_3": "昔二大臣遮不聽入，更令餘二諂佞大臣，王用其言常行苦虐，令國人眾不得安隱。』",
    "T23n1442_046:0878b01_4": "仙道聞已告商人曰：『汝往彼國告諸人曰：「勿為憂惱！",
    "T23n1442_046:0878b02_5": "待我三月夏安居意，當自至彼誨語其王。」』",
    "T23n1442_046:0878b03_6": "時彼商人禮苾芻足辭之而去，漸至勝音城報諸人曰：『老王不久自來至此，誨語小王不許非法苦楚人眾。』",
    "T23n1442_046:0878b06_7": "時彼佞臣聞斯語已白頂髻王曰：『王今知不？",
    "T23n1442_046:0878b07_8": "昔日老王有心來此重貪國位。』",
    "T23n1442_046:0878b07_9": "王曰：『父已出家寧求王位？』",
    "T23n1442_046:0878b08_10": "大臣曰：『由貪愛心，令彼追悔。』",
    "T23n1442_046:0878b09_11": "王曰：『其欲如何？』",
    "T23n1442_046:0878b09_12": "臣曰：『當斷其命。』",
    "T23n1442_046:0878b09_13": "王曰：『彼是我父，云何興害？』",
    "T23n1442_046:0878b10_14": "大臣即便為說頌曰：「『若父母兄弟，　　或復是女男；　　惡念作怨家，　　當須斬其首。",
    "T23n1442_046:0878b13_0": "　　假使有千子，　　共乘於一船；　　一子作怨家，　　諸子須沈沒。",
    "T23n1442_046:0878b15_0": "　　存家殺一命，　　為村除一家；　　為臣除一村，　　為己棄一國。』",
    "T23n1442_046:0878b17_0": "「時彼佞臣作如是等種種勸諭，王然其說。",
    "T23n1442_046:0878b17_1": "佞臣即命諸屠人曰：『汝今往殺彼老王，我當賞汝。』",
    "T23n1442_046:0878b19_2": "時彼屠者於老王所戀慕情深，雖被發遣心不樂去，如是再三，以金銀珍寶乃至聚落悉皆賞賜，亦不肯行。",
    "T23n1442_046:0878b21_3": "佞臣忿怒告獄官曰：『汝今可去收彼屠人，并其眷屬繫之於獄。』",
    "T23n1442_046:0878b22_4": "獄官聞已驚走而去，至屠人所并諸眷屬執縛將來。",
    "T23n1442_046:0878b24_5": "屠人恐怖白言：『勿相執縛，隨意所為。』",
    "T23n1442_046:0878b24_6": "獄官曰：『汝殺老王，我今放汝。』",
    "T23n1442_046:0878b25_7": "屠人曰：『去。』",
    "T23n1442_046:0878b25_8": "即皆手執利劍求覓老王，隨路而行向摩揭陀國。",
    "T23n1442_046:0878b26_9": "時具壽仙道夏安居竟，往詣佛所頭面禮足，白佛言：『世尊！",
    "T23n1442_046:0878b28_10": "我今欲往本勝音城。』",
    "T23n1442_046:0878b28_11": "世尊告曰：『隨汝意去，當須思念，業力難違。』",
    "T23n1442_046:0878b29_12": "是時仙道禮辭佛已至所住房，囑授臥具執持衣鉢，往勝音城行過半路，逢彼屠人共相憶識，問曰：『汝從勝音城來？』",
    "T23n1442_046:0878c03_13": "答曰：『如是。』",
    "T23n1442_046:0878c03_14": "『彼處國王及以百姓各得安不？』",
    "T23n1442_046:0878c04_15": "具為問答，廣說如前，乃至非法治國，於大王所不願相見。",
    "T23n1442_046:0878c05_16": "仙道聞已告言：『丈夫！",
    "T23n1442_046:0878c05_17": "若如是者我當迴去。』",
    "T23n1442_046:0878c06_18": "時諸屠人即說頌曰：「『勇猛大王何處去？",
    "T23n1442_046:0878c07_19": "　　頂髻不欲願王生；　　故遣我等共相刑，　　王今命盡無逃處。』",
    "T23n1442_046:0878c09_0": "「仙道聞已告彼人曰：『丈夫！",
    "T23n1442_046:0878c09_1": "豈復頂髻故遣汝等斷我命耶？』",
    "T23n1442_046:0878c10_2": "答曰：『如是。』",
    "T23n1442_046:0878c10_3": "仙道便念：『如世尊說：「當須思念，業力難違。」",
    "T23n1442_046:0878c11_4": "者，由斯事故密作是語。』",
    "T23n1442_046:0878c12_0": "即報屠者曰：『賢首！",
    "T23n1442_046:0878c12_1": "汝等可暫停息，我本所為而作出家，雖復剃髮染衣其事未辦，汝等暫住待我少時求所為事。』",
    "T23n1442_046:0878c14_2": "諸人報曰：『大王隨意。』",
    "T23n1442_046:0878c15_0": "時具壽仙道於一樹下結跏趺坐如龍王盤，如佛言曰：『多聞之人有五種利益。",
    "T23n1442_046:0878c16_1": "云何為五？",
    "T23n1442_046:0878c17_0": "一者蘊善巧，二者處善巧、三者界善巧、四者緣起善巧、五者於其所須教誡教授不求於他。』",
    "T23n1442_046:0878c19_1": "時仙道苾芻於斯五事悉皆善巧，於五趣輪迴知無定相，一切諸行皆悉無常，善觀察已斷諸煩惱證阿羅漢果，觀金與土平等不殊，刀割香塗了無二想。",
    "T23n1442_046:0878c22_2": "心無罣礙如手撝空，能以大智破無明[穀-禾+卵]，三明六通四無礙辯悉皆具足，於三界中所有愛著，利養恭敬無不棄捨，證解脫樂說伽他曰：「『已斷諸結縛，　　善拔眾毒箭；　　我仙道苾芻，　　仍不免王法。』",
    "T23n1442_046:0878c28_0": "「作是語已告屠者曰：『賢首！",
    "T23n1442_046:0878c28_1": "我所作者今已作訖，汝所為者當可隨情。』",
    "T23n1442_046:0878c29_2": "屠人白言：『大王！",
    "T23n1442_046:0878c29_3": "我若歸國，頂髻問言：「大王死時有何言說？」",
    "T23n1442_046:0879a01_4": "將何以報。』",
    "T23n1442_046:0879a02_5": "答曰：『汝當報彼作如是說：「『「汝造多惡業，　　殺父貪國位；　　　我獲勝涅槃，　　汝墮無間獄。」",
    "T23n1442_046:0879a05_0": "「『復應告曰：「汝造二無間業：一者殺父，二者殺阿羅漢諸漏已盡，當受極苦墮無間獄。",
    "T23n1442_046:0879a06_1": "汝可至誠慇懃悔罪，冀得輕微。」』",
    "T23n1442_046:0879a07_2": "仙道復念：『我以神力乘空而去，勿令由此受極重殃。』",
    "T23n1442_046:0879a08_3": "即生正念欲發神通，於所求境心便迷亂，乃至神通之字亦不記憶，況復騰空而欲遠去。",
    "T23n1442_046:0879a10_4": "復更念言：『世尊令我當思業力無可逃避。』",
    "T23n1442_046:0879a11_5": "說伽他曰：「『假令經百劫，　　所作業不亡；　　因緣會遇時，　　果報還自受。』",
    "T23n1442_046:0879a15_0": "「時彼屠人即拔利刀斬斷王首，頭落于地，空中說伽他曰：「『不思議業力，　　雖遠必相牽；　　果報成熟時，　　求避終難脫。』」",
    "T23n1442_046:0879a19_0": "是時世尊在竹林園中忽然微笑。",
    "T23n1442_046:0879a19_1": "世尊法爾若微笑時，於口中出五色光明，或有沈下或復上昇。",
    "T23n1442_046:0879a21_2": "其光下者下至無間并餘地獄，若受炎熱皆得清涼，若處寒氷便獲溫暖。",
    "T23n1442_046:0879a22_3": "彼諸有情各得安樂皆作是念：「我與汝等為從地獄死生餘處耶？」",
    "T23n1442_046:0879a24_4": "令彼有情生信心已，復現餘相。",
    "T23n1442_046:0879a25_0": "彼見相已皆作是念：「我等不於此死而生餘處，然此必由希奇大聖威德力故，令我身心現受安樂。」",
    "T23n1442_046:0879a27_1": "既生敬信便能消滅地獄諸苦，於人天趣受勝妙身，當為法器能見諦理，其上昇者上至色究竟天，光中演說苦空無常無我等法。",
    "T23n1442_046:0879b01_2": "并復說此二伽他曰：「汝當求出離，　　於佛教精勤；　降伏生死軍，　　如象摧草舍。",
    "T23n1442_046:0879b04_0": "　於此法律中，　　常修不放逸；　能竭煩惱海，　　當盡苦邊際。」",
    "T23n1442_046:0879b06_0": "時彼光明周遍三千大千世界已，還至佛所。",
    "T23n1442_046:0879b07_0": "若佛世尊說過去事，光從背入；若說未來事，光從胸入；若說地獄事，光從足下入；若說傍生事，光從足跟入；若說餓鬼事，光從足指入；若說人事，光從膝入；若說力輪王事，光從左手掌入；若說轉輪王事，光從右手掌入；若說天事，光從臍入；若說聲聞事，光從口入；若說獨覺事，光從眉間入；若記阿耨多羅三藐三菩提事，光從頂入。",
    "T23n1442_046:0879b14_1": "是時光明繞佛三匝從足下入。",
    "T23n1442_046:0879b15_2": "時具壽阿難陀合掌恭敬白佛言：「世尊！",
    "T23n1442_046:0879b16_3": "如來、應、正等覺熙怡微笑，非無因緣。」",
    "T23n1442_046:0879b16_4": "即說伽他而請佛曰：「口出種種妙光明，　　流滿大千非一相；　周遍十方諸剎土，　　如日光照盡虛空。",
    "T23n1442_046:0879b20_0": "　佛是眾生最勝因，　　能除憍慢及憂慼；　無緣不啟於金口，　　微笑當演有希奇。",
    "T23n1442_046:0879b22_0": "　安詳審諦牟尼尊，　　樂欲聞者能為說；　如師子王發妙吼，　　願為我等決疑心。",
    "T23n1442_046:0879b24_0": "　佛如大海妙山王，　　若無因緣不搖動；　自在慈悲現微笑，　　為渴仰者說因緣。」",
    "T23n1442_046:0879b26_0": "佛告阿難陀：「如是！",
    "T23n1442_046:0879b26_1": "如是！",
    "T23n1442_046:0879b26_2": "非無因緣如來、應、正等覺輒為微笑。",
    "T23n1442_046:0879b27_3": "汝今當聽！」",
    "T23n1442_046:0879b27_4": "說伽他曰：「已斷諸結縛，　　善拔眾毒箭；　彼仙道苾芻，　　仍不免王法。",
    "T23n1442_046:0879c01_0": "「阿難陀！",
    "T23n1442_046:0879c01_1": "彼勝音城頂髻王由惡知識故，其父先王得阿羅漢無有愆負，橫加逆害，決定當墮無間獄中。」",
    "T23n1442_046:0879c03_2": "阿難陀白佛言：「世尊！",
    "T23n1442_046:0879c03_3": "仙道苾芻得阿羅漢，今被殺耶？」",
    "T23n1442_046:0879c04_4": "佛言：「被殺。」",
    "T23n1442_046:0879c04_5": "時阿難陀聞已流淚傷感難裁。",
    "T23n1442_046:0879c05_6": "「時彼屠人遂持王頭及以衣鉢，詣勝音城至佞臣所告言：『我見老王，奉教殺訖。",
    "T23n1442_046:0879c07_7": "此是其頭及以衣鉢。』",
    "T23n1442_046:0879c07_8": "時二佞臣見斯事已生大歡喜，往頂髻所，白言：『大王！",
    "T23n1442_046:0879c08_9": "王可欣慶，於王國內無復怨家。』",
    "T23n1442_046:0879c09_10": "王曰：『誰是我怨家？』",
    "T23n1442_046:0879c09_11": "答曰：『老王。』",
    "T23n1442_046:0879c10_12": "王曰：『豈復先王今已命斷？』",
    "T23n1442_046:0879c10_13": "答曰：『今已殺訖。』",
    "T23n1442_046:0879c11_14": "王曰：『如何得知？』",
    "T23n1442_046:0879c11_15": "佞臣即指屠者：『此等諸人親斷彼命。』",
    "T23n1442_046:0879c12_16": "頂髻問曰：『我父先王有幾兵眾欲來此耶？』",
    "T23n1442_046:0879c13_17": "屠者答曰：『彼是出家苾芻寧有兵眾！",
    "T23n1442_046:0879c14_0": "單身隻步隨路而來。』",
    "T23n1442_046:0879c14_1": "便持衣鉢及以王頭呈示頂髻，頂髻見已悶絕于地，冷水灑散良久乃穌，起便大哭問屠者曰：『父王死時有何言囑？』",
    "T23n1442_046:0879c17_0": "答言：『大王！",
    "T23n1442_046:0879c17_1": "先王死時親說伽他，遣白王知。",
    "T23n1442_046:0879c18_0": "「『「汝造多罪業，　　殺父貪國位；　　　我獲勝涅槃，　　汝墮無間獄。」",
    "T23n1442_046:0879c20_0": "「『又曰：「汝造二逆業：一者殺父，二者殺阿羅漢，諸漏已盡。",
    "T23n1442_046:0879c21_1": "墮無間獄當受極苦，汝可至誠慇懃除悔，冀得輕微。」』",
    "T23n1442_046:0879c22_2": "是時頂髻聞是說已，憂箭射心容色顦悴，如斷生葦莖葉枯萎。",
    "T23n1442_046:0879c23_3": "即便遣使喚二舊臣，至而告曰：『何因卿等二人見我造作極重惡業不相遮止？』",
    "T23n1442_046:0879c25_4": "二臣答曰：『王教令我不得相見，有何方便共相諫止？』",
    "T23n1442_046:0879c26_5": "頂髻即便勅二佞臣勿來相見，立二舊臣重為輔相，從斯漸漸勸頂髻王正法治國。",
    "T23n1442_046:0879c28_6": "「時二佞臣既失寵已，別為方便欲改王心，於舊二阿羅漢：一名底灑，二名布灑二窣堵波各於一邊造一小穴，取二小猫兒各安穴內，於日日中以肉餧飼，教令識語，每常持肉到穴邊，時大聲喚言：『底灑、布灑汝各出來。』",
    "T23n1442_046:0880a04_7": "猫子便出。",
    "T23n1442_046:0880a04_8": "又復告言：『汝等若實以邪諂事誑惑世間，受信心衣食以自活命，由斯惡業墮猫子中，事不虛者各取肉臠，遶自窣堵波還歸本穴。』",
    "T23n1442_046:0880a07_9": "作是語已方始投肉，猫子得肉各遶其塔，還趣穴中。",
    "T23n1442_046:0880a09_0": "如是日日於窣堵波處教二猫子，乃至淳熟體解人言。",
    "T23n1442_046:0880a10_1": "時二佞臣作此事已，至頂髻母所白言：『太妃！",
    "T23n1442_046:0880a11_2": "王今羸瘦性命無幾，豈得今時捨而不問？』",
    "T23n1442_046:0880a12_3": "王母報曰：『我欲如何？",
    "T23n1442_046:0880a12_4": "由君二人教作如是極重惡業。』",
    "T23n1442_046:0880a13_5": "二臣白言：『豈可罐落井中，綆亦同棄？』",
    "T23n1442_046:0880a14_6": "母曰：『知有此事。",
    "T23n1442_046:0880a14_7": "我欲何為？』",
    "T23n1442_046:0880a14_8": "佞臣曰：『殺父之憂妃自開解，殺阿羅漢心生悔惱，我等為除。』",
    "T23n1442_046:0880a16_9": "母曰：『欲若為除？』",
    "T23n1442_046:0880a16_10": "臣曰：『底灑、布灑自云得阿羅漢，眾所共知，斯乃誑惑於他，說無後世，寧知死已生猫子中，以此證知無阿羅漢。』",
    "T23n1442_046:0880a18_11": "母曰：『此若實者可令自驗，足得除憂。』",
    "T23n1442_046:0880a19_12": "其母即便至頂髻所問言：『愛子！",
    "T23n1442_046:0880a20_13": "何故汝今身極羸損痿黃困篤？』",
    "T23n1442_046:0880a21_14": "便白母白：『我今寧得身心不苦？",
    "T23n1442_046:0880a21_15": "由二佞臣教我造作二無間業，先王無辜枉加殺害，是阿羅漢諸漏已盡，必當直趣無間獄中。』",
    "T23n1442_046:0880a23_16": "母曰：『汝不須憂，我當為說。』",
    "T23n1442_046:0880a24_17": "王曰：『幸願為說除我深憂。』",
    "T23n1442_046:0880a25_18": "母曰：『此國先王非是汝父，我因洗浴與外人交通，因即生汝，雖斷彼命非成逆罪。』",
    "T23n1442_046:0880a26_19": "王曰：『且知非父無重逆業，殺阿羅漢其罪可無。』",
    "T23n1442_046:0880a28_0": "母曰：『此事汝可問有智人以詳虛實。』",
    "T23n1442_046:0880a28_1": "是時太妃辭子而去，命二佞臣告言：『我子所有殺父之憂已為除訖，殺羅漢罪爾自當知。』",
    "T23n1442_046:0880b01_2": "時頂髻王即便總命群寮令集一處，諸有智者亦喚俱來。",
    "T23n1442_046:0880b03_3": "時二佞臣隨眾而至，王便問曰：『朕聞殺阿羅漢得大逆罪，其事如何？』",
    "T23n1442_046:0880b04_4": "時大眾中有白王曰：『大王！",
    "T23n1442_046:0880b05_5": "誰復知彼得阿羅漢？』",
    "T23n1442_046:0880b05_6": "復有說言：『阿羅漢者，乘空來去道眼通明，知有害身何不遠避？』",
    "T23n1442_046:0880b07_7": "二佞臣曰：『王何見憂？",
    "T23n1442_046:0880b07_8": "於此世間無阿羅漢，而今殺彼得逆罪耶？』",
    "T23n1442_046:0880b08_9": "王曰：『我及諸人，悉皆現見底灑、布灑獲阿羅漢，上騰虛空身變水火作諸神通入無餘依妙涅槃界。",
    "T23n1442_046:0880b10_10": "卿等云何道其無實？』",
    "T23n1442_046:0880b11_11": "佞臣曰：『願王寬其罪，使得終其事。』",
    "T23n1442_046:0880b12_0": "王曰：『欲作何事？』",
    "T23n1442_046:0880b12_1": "臣曰：『彼皆虛偽誑惑世間，實更受生，云無後有。",
    "T23n1442_046:0880b13_2": "若實無者，因何生在猫子之中各居塔下？』",
    "T23n1442_046:0880b14_3": "王曰：『如何得知？』",
    "T23n1442_046:0880b14_4": "臣曰：『王當自驗。』",
    "T23n1442_046:0880b15_5": "其王即便命諸臣曰：『我欲往彼觀其虛實。』",
    "T23n1442_046:0880b16_0": "王遂整駕，及諸大眾百千萬人至制底所。",
    "T23n1442_046:0880b16_1": "時彼佞臣便持肉臠在制底邊，大聲喚言：『底灑、布灑汝各出來。』",
    "T23n1442_046:0880b18_2": "猫子便出。",
    "T23n1442_046:0880b18_3": "又復告言：『汝等若實以邪謟事誑惑世間，受信心衣食以自活命，由斯惡業墮猫子中，事不虛者各取肉臠，遶己窣堵波還入本穴。』",
    "T23n1442_046:0880b21_4": "作是語已方始投肉。",
    "T23n1442_046:0880b22_0": "猫子得肉各遶其塔，還趣穴中。",
    "T23n1442_046:0880b22_1": "佞臣曰：『王今見不？』",
    "T23n1442_046:0880b23_2": "王曰：『我見。』",
    "T23n1442_046:0880b23_3": "佞臣曰：『今此世間無阿羅漢，但有空言。』",
    "T23n1442_046:0880b24_4": "時王即便捨阿羅漢見發起邪心，所有布施苾芻、苾芻尼等飲食供養悉皆斷絕。",
    "T23n1442_046:0880b26_5": "時諸五眾既無飲食，並皆四散，唯大迦多演那及世羅苾芻尼於此城住。",
    "T23n1442_046:0880b27_6": "「時迦多演那苾芻，於晨朝時執持衣鉢，入勝音城欲行乞食。",
    "T23n1442_046:0880b29_7": "逢頂髻王出外遊獵，尊者見王便生是念：『或王見我生不喜心避之而去。』",
    "T23n1442_046:0880c01_8": "王逢見已問佞臣曰：『何故苾芻遠相避去？』",
    "T23n1442_046:0880c02_9": "佞臣答曰：『彼苾芻作是念：「勿令殺父作逆之人塵觸我身，為斯遠去。」』",
    "T23n1442_046:0880c04_10": "王聞大怒，勅諸兵士各以土一把散苾芻上。",
    "T23n1442_046:0880c05_11": "時彼尊者知是事已，即便化作小室在中端坐。",
    "T23n1442_046:0880c06_12": "彼諸人眾各以塵土，棄尊者上便成大聚。",
    "T23n1442_046:0880c07_13": "時利益、除患二大忠臣，見其非理便為去土，問言：『大德！",
    "T23n1442_046:0880c08_14": "今此城人作無利事，當受何報？』",
    "T23n1442_046:0880c09_15": "苾芻報曰：『齋七日來當雨塵土，所有城郭填壓無遺。』",
    "T23n1442_046:0880c10_16": "時利益大臣子名紺顏，授與尊者大迦多演那以充侍者。",
    "T23n1442_046:0880c11_17": "除患大臣女名紺容，授與世羅苾芻尼以充給侍。",
    "T23n1442_046:0880c12_18": "即於是日天雨珍寶，乃至六日皆雨珍寶。",
    "T23n1442_046:0880c13_19": "時彼利益、除患二大忠臣，各收珍寶盛滿二船，於其夜中出城逃避，隨河而去至一勝地，各造一城以為居止：一名利益城，二名除患城。",
    "T23n1442_046:0880c16_20": "至第七日，時世羅苾芻尼將給侍女，以神通力往憍閃毘城，即以侍女付瞿師羅長者，令其養育。",
    "T23n1442_046:0880c18_21": "尊者大迦多演那，於第七日於此城中見雨塵土，知是業力不可救濟，即與勝音城中舊住天女，并侍者童子，見土滿城人無遺子，乘空而去至大聚落，止穀場中暫時停息，整理衣鉢入村乞食。",
    "T23n1442_046:0880c23_22": "由天力故場中稻穀自然盈滿，是時場主見斯事已，作如是語：『我此場中稻穀盈溢，皆由天女威神之力。』",
    "T23n1442_046:0880c25_23": "即持戶鑰授與天女，報言：『乃至我未重來，請勿棄去。』",
    "T23n1442_046:0880c26_24": "便往村中眾人集處普告之曰：『於我場中有天女至，由彼威力場穀增多，君等若能共立我兒為聚落主者，我當留彼天女以相擁護常受安樂。』",
    "T23n1442_046:0880c29_25": "諸人聞已咸云：『善好！』",
    "T23n1442_046:0881a01_26": "即立彼兒為聚落主，其父即向屏處，便以利刀自刎而死。",
    "T23n1442_046:0881a02_27": "「時迦多演那乞得食已，還至場中共伴分食，食了收衣鉢，告彼天女曰：『我欲前行，汝被他囑不可隨去。』",
    "T23n1442_046:0881a04_28": "天女曰：『我有何事不得隨行？』",
    "T23n1442_046:0881a05_29": "尊者告曰：『受他戶鑰，其主未來，若捨去者是傷信義。』",
    "T23n1442_046:0881a06_30": "須臾之頃村邑諸人各持香花來申供養，請天女曰：『我等有福幸聖來儀，伏願慈悲留神此住，隨所須者我皆供給。』",
    "T23n1442_046:0881a09_31": "天女報曰：『若其君等苦相留者，可為大德迦多演那造立寺宇，并可為我別立神廟，四事供養無闕乏者，我當住此。』",
    "T23n1442_046:0881a11_32": "諸人報曰：『此皆為作。』",
    "T23n1442_046:0881a12_33": "即便造寺，去斯不遠為立神堂，供養無闕。",
    "T23n1442_046:0881a13_34": "時彼天女每於夜半秉持燈炬，就尊者所聽聞妙法，村人見者便作譏議：『云何神女夜詣苾芻共行非法？』",
    "T23n1442_046:0881a15_35": "神女聞已遂起瞋心，呪彼村人皆令疾患，諸人知已咸就神所共申懺謝，患苦遂除。",
    "T23n1442_046:0881a17_36": "尊者知已即辭神女，留小銅盞以為記念，便令紺顏童子執法衣角，騰空而去。",
    "T23n1442_046:0881a19_37": "是時神女遂勸村人造窣堵波，盞置於內名為銅盞制底，今猶現在。",
    "T23n1442_046:0881a20_38": "時紺顏童子執師衣角懸身而去，時人遙見皆悉唱言：『濫波底、濫波底(是懸挂義)』其所經過方國之處因號濫波(今北印度現有其國)。",
    "T23n1442_046:0881a23_39": "「尊者漸去至一小國，其王命終絕無繼嗣。",
    "T23n1442_046:0881a24_40": "時彼諸人皆知尊者神德高遠，遂請童子立為君主。",
    "T23n1442_046:0881a25_41": "尊者許之，遂便策為紺顏王留知國務，從此復往步迦拏國。",
    "T23n1442_046:0881a27_0": "尊者之母生此國中，名賢善童女，尊者就舍為其說法，令得見諦。",
    "T23n1442_046:0881a28_1": "授之錫杖與作記念，彼造錫杖制底現今供養。",
    "T23n1442_046:0881a29_2": "尊者從此欲往中國路過雪嶺，北方諸天俱來請曰：『唯願慈哀於我住處為留少許記念之事。』",
    "T23n1442_046:0881b02_3": "尊者便念：『如世尊說：「中方之地不著布羅。」』",
    "T23n1442_046:0881b03_4": "即便以屨付與天神。",
    "T23n1442_046:0881b04_5": "諸神得已於爽塏之地造一制底，名曰布羅制底。",
    "T23n1442_046:0881b05_6": "是時尊者過縛叉河至布灑城內，巡家乞食。",
    "T23n1442_046:0881b06_7": "既飯食已，剃除鬚髮并剪爪甲。",
    "T23n1442_046:0881b06_8": "諸人見已請其髮爪，作髮爪制底永貽供養。」",
    "T23n1442_046:0881b07_9": "尊者次後從此南行至室羅伐城，諸苾芻見告言：「善來大德迦多演那！",
    "T23n1442_046:0881b09_10": "所有遊履得安樂不？」",
    "T23n1442_046:0881b10_0": "答言：「具壽！",
    "T23n1442_046:0881b10_1": "有苦有樂。」",
    "T23n1442_046:0881b10_2": "時諸苾芻具問其故，答曰：「隨處化人即是其樂，在勝音城被塵土壓，斯成是苦。」",
    "T23n1442_046:0881b12_3": "時諸苾芻尋問所由，尊者具答其事。",
    "T23n1442_046:0881b13_4": "苾芻聞已作如是語：「彼殺父人生極邪見，且受如是現世花報，未來苦果誰復代當？」",
    "T23n1442_046:0881b15_5": "時迦多演那洗手足已，往詣佛所頭面禮足在一面坐。",
    "T23n1442_046:0881b16_6": "爾時世尊知而故問：「迦多演那！",
    "T23n1442_046:0881b17_0": "汝所遊履得安樂不？」",
    "T23n1442_046:0881b17_1": "時迦多演那以所經事具白世尊，世尊聞已默然而住。",
    "T23n1442_046:0881b18_2": "時諸苾芻聞其說已，咸皆有疑，白佛言：「世尊唯願慈悲為我宣說。",
    "T23n1442_046:0881b20_3": "彼仙道苾芻以何緣故，身為國主受大快樂，捨此勝位歸佛出家，斷諸煩惱得阿羅漢，不免刀殺？」",
    "T23n1442_046:0881b22_4": "佛告諸苾芻：「汝等當聽！",
    "T23n1442_046:0881b22_5": "仙道苾芻所造之業，因緣熟時必須自受，無逃避處，廣說如上。」",
    "T23n1442_046:0881b24_6": "說伽他曰：「假令住百劫，　　所作業不亡；　因緣會遇時，　　果報還自受。",
    "T23n1442_046:0881b27_0": "「汝等苾芻！",
    "T23n1442_046:0881b27_1": "乃往古昔佛不出世，有獨覺者出現世間，情存哀愍拯濟貧乏，知足而受不樂多求。",
    "T23n1442_046:0881b29_2": "唯一福田喻如麟角來託林藪少欲而住，多有麞鹿先為依止。",
    "T23n1442_046:0881c01_3": "時有獵人於此置弶常多獲鹿，忽無所得，怪其何故？",
    "T23n1442_046:0881c02_4": "乃尋見人蹤至獨覺所，發瞋怒意以箭射之。",
    "T23n1442_046:0881c03_5": "聖者哀愍為昇空界，獵人求下，聖者因即命終，遂火焚屍灌八牛乳，收其餘骨為造制底，種種供養頂禮悲哀。",
    "T23n1442_046:0881c06_6": "『願勿因此受三塗報，所有供養功德生大王家，貲財豐足，當獲如是功德希奇，勝此大師承事供養心無厭倦。』",
    "T23n1442_046:0881c08_7": "汝等苾芻！",
    "T23n1442_046:0881c08_8": "往時獵師者即仙道苾芻是，由昔以箭射獨覺尊故，於多生中受地獄苦，後得為人五百生中常被刀箭所殺。",
    "T23n1442_046:0881c11_9": "由昔願力得逢值我獲阿羅漢，仍由不免刀劍所害而入涅槃。」",
    "T23n1442_046:0881c12_10": "時諸苾芻次復有疑，白佛言：「世尊！",
    "T23n1442_046:0881c13_11": "何因緣故王子頂髻，及勝音城士女之類，迦多演那被塵土壓，利益、除患持寶出城？」",
    "T23n1442_046:0881c15_12": "佛告諸苾芻：「此等諸人因緣運會業果現前，廣說如上，乃至果報還自受。",
    "T23n1442_046:0881c16_13": "汝等當聽！",
    "T23n1442_046:0881c17_14": "於過去世一聚落中有長者住，娶妻未久誕生一息次生一女，各漸長大。",
    "T23n1442_046:0881c18_15": "男既娶妻，女未成嫁，諸餘女伴皆作婚姻，斯之一女絕無人問。",
    "T23n1442_046:0881c20_16": "時有獨覺尊者出現于世，廣說如前。",
    "T23n1442_046:0881c21_0": "有一獨覺人間遊行，屆斯聚落入村乞食。",
    "T23n1442_046:0881c21_1": "時難嫁童女見聖者來，便以糞掃棄彼身上，即於此日有人問親。",
    "T23n1442_046:0881c23_2": "其兄怪問：『何故今朝有人問汝？』",
    "T23n1442_046:0881c24_3": "答曰：『我於向者以惡糞掃棄苾芻上。』",
    "T23n1442_046:0881c24_4": "兄聞而笑，女便以事告諸同伴，諸女聞已咸希嫁娶，競以糞掃投擲苾芻。",
    "T23n1442_046:0881c26_5": "如是展轉盡大聚落所有人民，並皆邪見將此為善。",
    "T23n1442_046:0881c27_6": "時彼聖者恐罪眾人，遂便捨去。",
    "T23n1442_046:0881c28_7": "復有五通仙者來至此處，諸人復以糞掃而棄擲之，仙見此已亦復捨去。",
    "T23n1442_046:0882a01_8": "人皆生念：『於尊者所棄糞得福。』",
    "T23n1442_046:0882a01_9": "遂於父母之上亦棄糞穢。",
    "T23n1442_046:0882a02_10": "時此聚落有二長者，見行非法普告之曰：『仁等所作實乖法憲，緣斯惡業必招苦果。』",
    "T23n1442_046:0882a04_11": "聚落諸人雖聞此語，而邪見轉增惡心不息。",
    "T23n1442_046:0882a05_12": "「汝等苾芻！",
    "T23n1442_046:0882a05_13": "昔時長者女者即頂髻是，彼聚落中邪見諸人即勝音城中眾多人是。",
    "T23n1442_046:0882a07_14": "時彼二長者諫止諸人者，即利益、除患二大臣是，往時勸止不令邪見，今時免難不被塵壓。",
    "T23n1442_046:0882a09_15": "童女之兄見歡笑者即迦多演那是，由昔喜笑仍遭土壓。",
    "T23n1442_046:0882a10_16": "汝等苾芻！",
    "T23n1442_046:0882a10_17": "迦多演那若不證得無學果者，今因壓土必致命終。",
    "T23n1442_046:0882a11_18": "是故諸苾芻！",
    "T23n1442_046:0882a12_19": "若純黑業得純黑異熟，廣說如上，乃至應當修學。」",
    "T23n1442_046:0882a13_20": "爾時憍閃毘城有一長者，名曰善財，語作金聲，家有一億金錢。",
    "T23n1442_046:0882a14_21": "於旦朝時出大音聲，命諸作人曰：「賢首！",
    "T23n1442_046:0882a15_22": "汝等可起營作生務。」",
    "T23n1442_046:0882a16_0": "此長者宅居近王宮，人聞語聲作如是念：「此人聲相合一億金錢至朝集。」",
    "T23n1442_046:0882a17_1": "時王命臣曰：「此善財長者我聞其聲依如相法有一億金錢。」",
    "T23n1442_046:0882a19_0": "時王即喚善財至，問言：「長者！",
    "T23n1442_046:0882a19_1": "卿之宅內有幾珍財？」",
    "T23n1442_046:0882a20_2": "答言：「大王！",
    "T23n1442_046:0882a20_3": "有一億金錢。」",
    "T23n1442_046:0882a20_4": "諸臣聞已知王善相歎未曾有。",
    "T23n1442_046:0882a21_5": "由王知彼有妙音響，時人因即喚為妙音長者。",
    "T23n1442_046:0882a22_6": "由彼長者乃至失命因緣，終不口中故為妄語，王見驚嗟立為國相，長者以法輔正映蔽，諸臣悉皆見嫉，遂白王曰：「妙音大臣多行欺誑。」",
    "T23n1442_046:0882a25_7": "王聞是已即便試驗，遂從貸用半億金錢，令於百姓處隨意徵取。",
    "T23n1442_046:0882a27_0": "時彼長者依數而取，不枉一錢。",
    "T23n1442_046:0882a27_1": "王勘知已深生希有，重加其位。",
    "T23n1442_046:0882a28_2": "時妙音大臣體知財食皆悉無常，遂造義堂給施衣食，令人守掌，告其人曰：「若見有人容儀別者，當須告我。」",
    "T23n1442_046:0882b01_3": "是時南方有五百隱逸遁俗之賓，故弊充衣少欲為務，遠涉艱險欲向憍閃毘國，於其中路無水可求，即便共詣一大樹下，告言：「可與我水。」",
    "T23n1442_046:0882b05_0": "時樹枝間忽展一手，環釧莊嚴持瓶注水，彼五百人皆飽足飲已，問言：「汝是何神？」",
    "T23n1442_046:0882b06_1": "答曰：「我於前身去給孤獨長者家不遠而住，為客縫衣人。",
    "T23n1442_046:0882b08_2": "諸有貧乏不知長者居宅處者，我即以手指示其處。",
    "T23n1442_046:0882b09_3": "復由受持八支戒故，今得生此屬四大王眾天。」",
    "T23n1442_046:0882b10_4": "時五百人見斯事已更相告曰：「由持戒故報得生天，我等亦應詣給孤獨長者處，受褒灑陀八支淨戒。」",
    "T23n1442_046:0882b12_5": "彼行漸次至妙音長者所設義堂，受供養已，掌人還舍白長者曰：「有五百人，云從南國，形儀殊俗，可喚問之。」",
    "T23n1442_046:0882b15_6": "長者命人問曰：「仁等從何所來？」",
    "T23n1442_046:0882b15_7": "答曰：「我等從南方來。」",
    "T23n1442_046:0882b16_8": "又問：「今欲何之？」",
    "T23n1442_046:0882b16_9": "答曰：「欲往室羅伐城給孤獨長者處，受八支戒。」",
    "T23n1442_046:0882b17_10": "妙音告曰：「仁等可於此住待三月夏終，我當共去。」",
    "T23n1442_046:0882b18_11": "答曰：「如是。」",
    "T23n1442_046:0882b19_12": "至夏終已，妙音長者與五百人至給孤獨長者處，慰問訖具陳其事。",
    "T23n1442_046:0882b20_13": "時彼長者將此諸人往詣佛所，俱禮佛足在一面坐。",
    "T23n1442_046:0882b21_14": "爾時世尊觀彼根性，隨機說法令出家已，斷諸煩惱證阿羅漢果，妙音長者得預流果。",
    "T23n1442_046:0882b23_15": "既見諦已頂禮佛足，白言：「世尊！",
    "T23n1442_046:0882b24_16": "唯願哀愍往憍閃毘，我當為佛及諸聖眾造毘訶羅。」",
    "T23n1442_046:0882b25_17": "世尊默然慈悲受請，即告大准陀曰：「汝今可共妙音長者，往憍閃毘造毘訶羅。」",
    "T23n1442_046:0882b27_18": "時大准陀受佛教已，執持衣鉢共妙音俱行至憍閃毘，造一住處修營既了，遣使白佛：「造寺事周，唯願世尊及苾芻眾慈悲降赴。」",
    "T23n1442_046:0882c01_19": "世尊於日初分飯食訖，執持衣鉢將諸大眾，往憍閃毘至妙音園，於寺外池所洗手灌足方入寺中。",
    "T23n1442_046:0882c03_20": "時妙音長者即以金瓶注水，佛為受之。",
    "T23n1442_046:0882c04_21": "請佛及僧受斯住處，既至明日長者盛設供養，供佛及僧。",
    "T23n1442_046:0882c05_22": "飯食訖洗鉢器嚼齒木澡漱已，大准陀及妙音長者并諸眷屬，頂禮佛足在一面坐，為聽法故准陀白佛言：「世尊！",
    "T23n1442_046:0882c08_23": "願為我等開示演說，作何福業獲大果利，光顯無窮福常增長相續不絕？」",
    "T23n1442_046:0882c09_24": "佛告准陀：「有其七種有事福業、無事福業，我為汝說，當一心聽！",
    "T23n1442_046:0882c11_25": "若有淨信善男子善女人，成就如是七福業者，若行住坐臥若睡若覺，於一切時如是福業，獲大果利光顯無窮，福常增長相續不絕。",
    "T23n1442_046:0882c14_26": "云何為七？",
    "T23n1442_046:0882c14_27": "准陀！",
    "T23n1442_046:0882c14_28": "若有善男子善女人，以好園圃施四方僧。",
    "T23n1442_046:0882c15_29": "此是第一有事福業，獲大果利光顯無窮，由此福故，若行住坐臥若睡若覺，於一切時如是福業，獲大果利光顯無窮，福常增長相續不絕。",
    "T23n1442_046:0882c18_30": "復次准陀！",
    "T23n1442_046:0882c18_31": "若有淨信男子女人，於此園中造立寺舍施四方僧。",
    "T23n1442_046:0882c20_32": "此是第二有事福業，獲大果利光顯無窮，福常增長相續不絕。",
    "T23n1442_046:0882c21_33": "復次准陀！",
    "T23n1442_046:0882c21_34": "若有淨信男子女人，於此寺中施以種種床座被褥沙門資具。",
    "T23n1442_046:0882c23_35": "此是第三有事福業，獲大果利光顯無窮，福常增長相續不絕。",
    "T23n1442_046:0882c24_36": "復次准陀！",
    "T23n1442_046:0882c24_37": "若有淨信男子女人，於此寺中常施美妙隨時飲食供養眾僧。",
    "T23n1442_046:0882c26_38": "此是第四有事福業，獲大果利光顯無窮，福常增長相續不絕。",
    "T23n1442_046:0882c27_39": "復次准陀！",
    "T23n1442_046:0882c27_40": "若有淨信男子女人，於新來客苾芻及將欲行者供給供養。",
    "T23n1442_046:0882c29_41": "此是第五有事福業，獲大果利光顯無窮，福常增長相續不絕。",
    "T23n1442_046:0883a01_42": "復次准陀若有淨信男子女人，於病者處及看病人供給供養。",
    "T23n1442_046:0883a02_43": "此是第六有事福業，獲大果利光顯無窮，福常增長相續不絕。",
    "T23n1442_046:0883a04_44": "復次准陀！",
    "T23n1442_046:0883a04_45": "若有淨信男子女人，於風寒雨雪炎熱之時，便以種種隨時飲食乃至麨粥，持至寺內供養眾僧，令無辛苦食已安住。",
    "T23n1442_046:0883a07_46": "此是第七有事福業，獲大果利光顯無窮，福常增長相續不絕。",
    "T23n1442_046:0883a08_47": "准陀當知！",
    "T23n1442_046:0883a08_48": "此之七種有事福業，若有男子女人要期結願相續作者，此之福量不可數知。",
    "T23n1442_046:0883a10_49": "得爾所福獲如是果，感得如是勝妙之身，但可名為是大福聚。",
    "T23n1442_046:0883a12_50": "准陀！",
    "T23n1442_046:0883a12_51": "如五大河和合一處，同流而去趣於大海，其名曰：弶伽河、琰母河、薩羅喻河、阿市羅伐底河、莫熙河。",
    "T23n1442_046:0883a14_52": "此之水量不可得知，有若干斛百千萬億，不能數知，但可名為是大水聚。」",
    "T23n1442_046:0883a16_53": "爾時准陀復白佛言：「世尊！",
    "T23n1442_046:0883a16_54": "我等已聞有事福業，無事福業願更為說。」",
    "T23n1442_046:0883a17_55": "佛告准陀：「當知有七無事福業。",
    "T23n1442_046:0883a18_56": "若有男子女人成就如是七福業者，若行住坐臥若睡若覺，於一切時如是福業，獲大果利光顯無窮，福常增長相續不絕。",
    "T23n1442_046:0883a21_57": "云何為七？",
    "T23n1442_046:0883a21_58": "准陀！",
    "T23n1442_046:0883a21_59": "若有淨信善男子善女人，聞有如來若如來弟子，於某村坊依止而住，聞已歡喜生出離心。",
    "T23n1442_046:0883a23_60": "此是第一無事福業，獲大果利光顯無窮。",
    "T23n1442_046:0883a24_61": "由此福故若行住坐臥若睡若覺，於一切時如是福業，獲大果利光顯無窮，福常增長相續不絕。",
    "T23n1442_046:0883a26_62": "復次准陀！",
    "T23n1442_046:0883a26_63": "若有淨信男子女人，聞彼如來若如來弟子欲來至此，聞已歡喜生出離心。",
    "T23n1442_046:0883a28_64": "此是第二無事福業，獲大果利光顯無窮，福常增長相續不絕。",
    "T23n1442_046:0883b01_0": "復次准陀！",
    "T23n1442_046:0883b01_1": "若有淨信男子女人，聞彼如來若如來弟子涉路而來，聞已歡喜生出離心。",
    "T23n1442_046:0883b02_2": "此是第三無事福業，獲大果利光顯無窮，福常增長相續不絕。",
    "T23n1442_046:0883b04_3": "復次准陀！",
    "T23n1442_046:0883b04_4": "若有淨信男子女人，聞彼如來若如來弟子至某村坊，聞已歡喜生出離心。",
    "T23n1442_046:0883b06_5": "此是第四無事福業，獲大果利光顯無窮，福常增長相續不絕。",
    "T23n1442_046:0883b07_6": "復次准陀！",
    "T23n1442_046:0883b07_7": "若有淨信男子女人，詣彼如來若如來弟子處欲申敬禮，見已歡喜生出離心。",
    "T23n1442_046:0883b09_8": "此是第五無事福業，獲大果利光顯無窮，福常增長相續不絕。",
    "T23n1442_046:0883b11_9": "復次准陀！",
    "T23n1442_046:0883b11_10": "若有淨信男子女人，見彼如來若如來弟子，便即一心聽受妙法，既聞法已發大歡喜生出離心。",
    "T23n1442_046:0883b13_11": "此是第六無事福業，獲大果利光顯無窮，福常增長相續不絕。",
    "T23n1442_046:0883b14_12": "復次准陀！",
    "T23n1442_046:0883b15_13": "若有淨信男子女人，於彼如來若如來弟子，既聞法已歸佛法僧受持淨戒。",
    "T23n1442_046:0883b16_14": "此是第七無事福業，獲大果利光顯無窮，福常增長相續不絕。",
    "T23n1442_046:0883b18_15": "准陀當知！",
    "T23n1442_046:0883b18_16": "此之七種無事福業，若有男子女人要期結願相續作者，此之福量不可數知，得爾所福獲如是果，感得如是勝妙之身，但可名為是大福聚。",
    "T23n1442_046:0883b21_17": "准陀！",
    "T23n1442_046:0883b21_18": "如五大河和合一處，同流而去趣於大海，其名曰：弶伽河、琰母河、薩羅喻河、阿市羅伐底河、莫熙河。",
    "T23n1442_046:0883b24_19": "此之水量不可得知，有若干斛百千萬億，不能數知，但可名為是大水聚。」",
    "T23n1442_046:0883b25_20": "爾時世尊說是法已說伽他曰：「五河清潔淨諸物，　　妙津孕寶導眾流；　能令人獸等歸依，　　各競奔注無停息。",
    "T23n1442_046:0883b29_0": "　若人能修有事福，　　及無事福生歡喜；　勝福常流歸此人，　　如眾河水投溟海。」",
    "T23n1442_046:0883c02_0": "爾時大准陀及妙音長者，人天大眾，聞佛所說各生希有，頂禮佛足歡喜奉行。",
    "T23n1442_046:0883c03_1": "時諸苾芻咸皆有疑，請世尊曰：「大德！",
    "T23n1442_046:0883c04_2": "此妙音長者曾作何業，大王聞聲表知其事，因號妙音？」",
    "T23n1442_046:0883c05_3": "佛告諸苾芻：「乃往過去婆羅痆斯城，於十二年中天旱無雨。",
    "T23n1442_046:0883c07_4": "有一長者名曰善合，處分一人為掌庫者常出賜物，於日日中以上妙飲食供養一千獨覺聖者。",
    "T23n1442_046:0883c09_5": "其營食人每旦恒將一狗往白時至，忽於別日忘不白知，其狗看日欲午，即走向千聖處謳謳作聲。",
    "T23n1442_046:0883c11_6": "時諸聖者見狗聲別，知是來請，即俱往長者舍，其狗又往白時至人處作聲，彼人見已作如是念：『豈非此狗命聖者來。』",
    "T23n1442_046:0883c14_7": "遂即如常供養諸聖。",
    "T23n1442_046:0883c14_8": "汝等苾芻！",
    "T23n1442_046:0883c15_9": "如是應知！",
    "T23n1442_046:0883c15_10": "往時善合長者，即我身是。",
    "T23n1442_046:0883c15_11": "掌庫人者即給孤獨是。",
    "T23n1442_046:0883c16_12": "白時至者即烏陀演那王是。",
    "T23n1442_046:0883c17_13": "狗者即妙音是。",
    "T23n1442_046:0883c17_14": "由彼往聲白聖者故，今得好音。",
    "T23n1442_046:0883c18_15": "如是皆由先世因緣今受其報。」",
    "T23n1442_046:0883c18_16": "時諸苾芻歡喜信受。",
    "T23n1442_046:0883c20_0": "根本說一切有部毘奈耶卷第四十六"
}