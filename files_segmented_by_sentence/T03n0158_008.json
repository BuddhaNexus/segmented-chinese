[
    {
        "source_sentence": "大乘悲分陀利經卷第八",
        "from": "T03n0158_008:0285a20_0",
        "context_with_next_sentence": true
    },
    {
        "source_sentence": "失三藏名今附秦錄",
        "from": "T03n0158_008:0285a22_0",
        "context_with_next_sentence": true
    },
    {
        "source_sentence": "28 菩薩集品菩薩集品第二十八",
        "from": "T03n0158_008:0285a23_0",
        "context_with_next_sentence": true
    },
    {
        "source_sentence": "「善男子！",
        "from": "T03n0158_008:0285a24_4",
        "context_with_next_sentence": true
    },
    {
        "source_sentence": "如我以佛眼觀見十方佛剎微塵數諸佛世尊已般涅槃，彼皆是我勸化阿耨多羅三藐三菩提令住中者，亦是我初勸檀波羅蜜乃至般若波羅蜜令住中者，乃至當來亦如是說。",
        "from": "T03n0158_008:0285a28_4",
        "context_with_next_sentence": true
    },
    {
        "source_sentence": "又見東方現在住世無量阿僧祇諸佛世尊，轉正法輪為眾說法，亦是我初勸發阿耨多羅三藐三菩提心令住中者，乃至六波羅蜜亦如是說。",
        "from": "T03n0158_008:0285b02_8",
        "context_with_next_sentence": true
    },
    {
        "source_sentence": "南西北方及與上下亦如是說。",
        "from": "T03n0158_008:0285b03_3",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0285b03_7",
        "context_with_next_sentence": true
    },
    {
        "source_sentence": "我見東方去此佛土過八十九百千佛剎，有世界名華敷，佛名無垢德明王如來，現在住世為眾說法。",
        "from": "T03n0158_008:0285b05_12",
        "context_with_next_sentence": true
    },
    {
        "source_sentence": "彼世尊是我初勸發阿耨多羅三藐三菩提心，亦是初勸檀波羅蜜乃至般若波羅蜜令住中者。",
        "from": "T03n0158_008:0285b07_14",
        "context_with_next_sentence": true
    },
    {
        "source_sentence": "略說，東方有樂喜剎，佛名阿閦；",
        "from": "T03n0158_008:0285b08_10",
        "context_with_next_sentence": true
    },
    {
        "source_sentence": "有紫摩剎，佛名日藏；",
        "from": "T03n0158_008:0285b08_20",
        "context_with_next_sentence": true
    },
    {
        "source_sentence": "有樂自在剎，佛名樂自在月明；",
        "from": "T03n0158_008:0285b09_13",
        "context_with_next_sentence": true
    },
    {
        "source_sentence": "有日沒剎，佛名智日；",
        "from": "T03n0158_008:0285b10_3",
        "context_with_next_sentence": true
    },
    {
        "source_sentence": "有勝息剎，佛名龍雷；",
        "from": "T03n0158_008:0285b10_13",
        "context_with_next_sentence": true
    },
    {
        "source_sentence": "有等林剎，佛名金剛稱；",
        "from": "T03n0158_008:0285b11_3",
        "context_with_next_sentence": true
    },
    {
        "source_sentence": "有自王剎，佛名虎光；",
        "from": "T03n0158_008:0285b11_13",
        "context_with_next_sentence": true
    },
    {
        "source_sentence": "有無樂剎，佛名日藏；",
        "from": "T03n0158_008:0285b12_2",
        "context_with_next_sentence": true
    },
    {
        "source_sentence": "有照怨剎，佛名稱自在；",
        "from": "T03n0158_008:0285b12_13",
        "context_with_next_sentence": true
    },
    {
        "source_sentence": "有彌樓光剎，佛名不思議王；",
        "from": "T03n0158_008:0285b13_5",
        "context_with_next_sentence": true
    },
    {
        "source_sentence": "有眾護剎，佛名月德藏；",
        "from": "T03n0158_008:0285b13_16",
        "context_with_next_sentence": true
    },
    {
        "source_sentence": "有華光剎，佛名音勝光；",
        "from": "T03n0158_008:0285b14_7",
        "context_with_next_sentence": true
    },
    {
        "source_sentence": "有安上剎，佛名現安自在彌樓；",
        "from": "T03n0158_008:0285b15_1",
        "context_with_next_sentence": true
    },
    {
        "source_sentence": "有持王剎，佛名智像；",
        "from": "T03n0158_008:0285b15_11",
        "context_with_next_sentence": true
    },
    {
        "source_sentence": "有雜華剎，佛名無垢眼。",
        "from": "T03n0158_008:0285b16_2",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0285b16_6",
        "context_with_next_sentence": true
    },
    {
        "source_sentence": "我以佛眼觀見東方如是等無量阿僧祇諸佛世尊現在說法，彼未發菩提心，我初勸於阿耨多羅三藐三菩提令住其中；",
        "from": "T03n0158_008:0285b19_1",
        "context_with_next_sentence": true
    },
    {
        "source_sentence": "是我初勸檀波羅蜜，乃至令住般若波羅蜜；",
        "from": "T03n0158_008:0285b20_1",
        "context_with_next_sentence": true
    },
    {
        "source_sentence": "是我先所將至現在住世諸佛世尊所，初得授阿耨多羅三藐三菩提記者。",
        "from": "T03n0158_008:0285b21_13",
        "context_with_next_sentence": true
    },
    {
        "source_sentence": "」說是語時華敷世界無垢德明王如來座動，其中菩薩見無垢德明王如來座動，即白佛言：",
        "from": "T03n0158_008:0285b23_15",
        "context_with_next_sentence": true
    },
    {
        "source_sentence": "「唯！",
        "from": "T03n0158_008:0285b23_18",
        "context_with_next_sentence": true
    },
    {
        "source_sentence": "世尊！",
        "from": "T03n0158_008:0285b23_21",
        "context_with_next_sentence": true
    },
    {
        "source_sentence": "何因何緣如來座動？",
        "from": "T03n0158_008:0285b24_8",
        "context_with_next_sentence": true
    },
    {
        "source_sentence": "我等初未曾見。",
        "from": "T03n0158_008:0285b24_15",
        "context_with_next_sentence": true
    },
    {
        "source_sentence": "」彼佛告言：",
        "from": "T03n0158_008:0285b25_1",
        "context_with_next_sentence": true
    },
    {
        "source_sentence": "「善男子等！",
        "from": "T03n0158_008:0285b25_7",
        "context_with_next_sentence": true
    },
    {
        "source_sentence": "西方去此佛剎過八十九百千佛土，有世界名娑訶，其佛號釋迦牟尼如來，今現在為四眾說本事法。",
        "from": "T03n0158_008:0285b27_10",
        "context_with_next_sentence": true
    },
    {
        "source_sentence": "彼如來先為菩薩行菩提行時，初勸化我於阿耨多羅三藐三菩提，令我初發阿耨多羅三藐三菩提心。",
        "from": "T03n0158_008:0285b29_17",
        "context_with_next_sentence": true
    },
    {
        "source_sentence": "彼如來先為菩薩行菩提行時，初勸我行檀波羅蜜乃至般若波羅蜜得住其中。",
        "from": "T03n0158_008:0285c02_14",
        "context_with_next_sentence": true
    },
    {
        "source_sentence": "又彼如來先為菩薩行菩提行時，初將我至諸佛世尊所，令得授阿耨多羅三藐三菩提記。",
        "from": "T03n0158_008:0285c04_16",
        "context_with_next_sentence": true
    },
    {
        "source_sentence": "彼釋迦牟尼如來是我善知識，現在娑訶世界為四眾說是本事法。",
        "from": "T03n0158_008:0285c06_7",
        "context_with_next_sentence": true
    },
    {
        "source_sentence": "以彼如來威德力故使我座動。",
        "from": "T03n0158_008:0285c07_2",
        "context_with_next_sentence": true
    },
    {
        "source_sentence": "諸善男子！",
        "from": "T03n0158_008:0285c07_7",
        "context_with_next_sentence": true
    },
    {
        "source_sentence": "汝等誰能詣彼娑訶佛土如我辭曰：",
        "from": "T03n0158_008:0285c08_3",
        "context_with_next_sentence": true
    },
    {
        "source_sentence": "『敬問釋迦牟尼如來，少病少惱，安樂住不？",
        "from": "T03n0158_008:0285c09_2",
        "context_with_next_sentence": true
    },
    {
        "source_sentence": "』」彼諸菩薩白無垢德明王如來言：",
        "from": "T03n0158_008:0285c09_18",
        "context_with_next_sentence": true
    },
    {
        "source_sentence": "「世尊！",
        "from": "T03n0158_008:0285c09_22",
        "context_with_next_sentence": true
    },
    {
        "source_sentence": "此華敷剎中菩薩摩訶薩神通具足，皆度諸菩薩功德岸。",
        "from": "T03n0158_008:0285c11_5",
        "context_with_next_sentence": true
    },
    {
        "source_sentence": "於今食時見大光明，此諸瑞應從異剎來，地數大動雨眾妙華。",
        "from": "T03n0158_008:0285c12_13",
        "context_with_next_sentence": true
    },
    {
        "source_sentence": "」彼諸菩薩摩訶薩復白佛言：",
        "from": "T03n0158_008:0285c13_6",
        "context_with_next_sentence": true
    },
    {
        "source_sentence": "「世尊！",
        "from": "T03n0158_008:0285c13_10",
        "context_with_next_sentence": true
    },
    {
        "source_sentence": "我等欲往彼娑訶世界，奉見恭敬親近釋迦牟尼如來；",
        "from": "T03n0158_008:0285c14_14",
        "context_with_next_sentence": true
    },
    {
        "source_sentence": "又欲聽入一切種智行陀羅尼門。",
        "from": "T03n0158_008:0285c15_9",
        "context_with_next_sentence": true
    },
    {
        "source_sentence": "」彼多百千菩薩以自神力欲發彼土：",
        "from": "T03n0158_008:0285c16_6",
        "context_with_next_sentence": true
    },
    {
        "source_sentence": "「我等不知娑訶世界釋迦牟尼如來佛土為在何處？",
        "from": "T03n0158_008:0285c17_9",
        "context_with_next_sentence": true
    },
    {
        "source_sentence": "」時彼無垢德明王如來，尋即申臂，從五指端出種種光，彼諸光明徹照八十九千佛土，乃至照此娑訶世界。",
        "from": "T03n0158_008:0285c19_18",
        "context_with_next_sentence": true
    },
    {
        "source_sentence": "彼諸菩薩普見此娑訶世界菩薩充滿天、龍、夜叉、阿修羅遍滿虛空。",
        "from": "T03n0158_008:0285c21_9",
        "context_with_next_sentence": true
    },
    {
        "source_sentence": "見已，彼諸菩薩重白無垢德明王如來言：",
        "from": "T03n0158_008:0285c22_7",
        "context_with_next_sentence": true
    },
    {
        "source_sentence": "「世尊！",
        "from": "T03n0158_008:0285c22_11",
        "context_with_next_sentence": true
    },
    {
        "source_sentence": "我等見娑訶佛土一切菩薩充滿其中，無有少地可容杖處；",
        "from": "T03n0158_008:0285c23_16",
        "context_with_next_sentence": true
    },
    {
        "source_sentence": "又見彼釋迦牟尼如來，惟視我等為我說法。",
        "from": "T03n0158_008:0285c24_16",
        "context_with_next_sentence": true
    },
    {
        "source_sentence": "」時彼無垢德明王如來告諸菩薩言：",
        "from": "T03n0158_008:0285c25_12",
        "context_with_next_sentence": true
    },
    {
        "source_sentence": "「善男子等！",
        "from": "T03n0158_008:0285c25_18",
        "context_with_next_sentence": true
    },
    {
        "source_sentence": "彼釋迦牟尼如來所視普等。",
        "from": "T03n0158_008:0285c26_10",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0285c26_14",
        "context_with_next_sentence": true
    },
    {
        "source_sentence": "於娑訶世界住地眾生在虛空者，彼一一皆如是知，釋迦牟尼如來惟獨視我，為我說法。",
        "from": "T03n0158_008:0285c28_14",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0285c28_18",
        "context_with_next_sentence": true
    },
    {
        "source_sentence": "彼釋迦牟尼如來以其一身現一切形而為說法。",
        "from": "T03n0158_008:0286a01_1",
        "context_with_next_sentence": true
    },
    {
        "source_sentence": "彼佛土中其有眾生事梵天者，彼見釋迦牟尼如來梵天形，聞大梵音而為說法，乃至事魔、事釋、事日、事月、事沙門、事毘留勒伽、事毘留婆叉、事提陀羅尼吒，有事摩醯首羅天者，彼見釋迦牟尼如來魔醯首羅形，聞魔醯首音而為說法。",
        "from": "T03n0158_008:0286a06_7",
        "context_with_next_sentence": true
    },
    {
        "source_sentence": "乃至其中眾生有事八萬四千種處者，彼如所事見釋迦牟尼如來，聞法亦爾。",
        "from": "T03n0158_008:0286a08_3",
        "context_with_next_sentence": true
    },
    {
        "source_sentence": "」彼大眾中有二菩薩，一名羅潘象，二名月光照。",
        "from": "T03n0158_008:0286a09_4",
        "context_with_next_sentence": true
    },
    {
        "source_sentence": "彼無垢德明王如來告二菩薩言：",
        "from": "T03n0158_008:0286a09_18",
        "context_with_next_sentence": true
    },
    {
        "source_sentence": "「汝等善男子！",
        "from": "T03n0158_008:0286a10_6",
        "context_with_next_sentence": true
    },
    {
        "source_sentence": "可至娑訶世界如我辭曰：",
        "from": "T03n0158_008:0286a10_17",
        "context_with_next_sentence": true
    },
    {
        "source_sentence": "『敬問釋迦牟尼如來，少病少惱，安樂住不？",
        "from": "T03n0158_008:0286a11_16",
        "context_with_next_sentence": true
    },
    {
        "source_sentence": "』」彼菩薩白佛言：",
        "from": "T03n0158_008:0286a12_3",
        "context_with_next_sentence": true
    },
    {
        "source_sentence": "「世尊！",
        "from": "T03n0158_008:0286a12_7",
        "context_with_next_sentence": true
    },
    {
        "source_sentence": "我等見彼一切娑訶佛土地上虛空皆悉充塞，乃至無有容一人處，我等何住？",
        "from": "T03n0158_008:0286a14_1",
        "context_with_next_sentence": true
    },
    {
        "source_sentence": "」時無垢德明王如來答言：",
        "from": "T03n0158_008:0286a14_13",
        "context_with_next_sentence": true
    },
    {
        "source_sentence": "「善男子等！",
        "from": "T03n0158_008:0286a14_19",
        "context_with_next_sentence": true
    },
    {
        "source_sentence": "莫作是說，娑訶佛土無有住處。",
        "from": "T03n0158_008:0286a15_11",
        "context_with_next_sentence": true
    },
    {
        "source_sentence": "彼釋迦牟尼如來處所極廣，具不可思議佛之功德。",
        "from": "T03n0158_008:0286a16_14",
        "context_with_next_sentence": true
    },
    {
        "source_sentence": "彼如來以本願故，憐愍儀法所容甚廣，說三歸依、三乘，說種種戒，現三脫門。",
        "from": "T03n0158_008:0286a18_9",
        "context_with_next_sentence": true
    },
    {
        "source_sentence": "於三惡趣拔濟眾生，為度眾生於中石山帝眼夜叉宮，住婆羅窟一結跏趺坐，七日無諍受解脫喜樂。",
        "from": "T03n0158_008:0286a20_15",
        "context_with_next_sentence": true
    },
    {
        "source_sentence": "其如來身滿婆羅窟，乃無四指空處如來之身所不遍者。",
        "from": "T03n0158_008:0286a22_2",
        "context_with_next_sentence": true
    },
    {
        "source_sentence": "竟七日時，於十方有十二那由他菩薩摩訶薩，至彼娑訶世界住彼山前，咸欲奉見恭敬親近釋迦牟尼如來，又欲聽法。",
        "from": "T03n0158_008:0286a24_15",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0286a24_19",
        "context_with_next_sentence": true
    },
    {
        "source_sentence": "時釋迦牟尼如來，為彼大眾即現神通，令娑羅窟極大寬博。",
        "from": "T03n0158_008:0286a26_6",
        "context_with_next_sentence": true
    },
    {
        "source_sentence": "彼十二那由他菩薩，入娑羅窟中猶見寬博。",
        "from": "T03n0158_008:0286a27_6",
        "context_with_next_sentence": true
    },
    {
        "source_sentence": "彼一一菩薩以種種菩薩神通供養如來已，為善男子，彼釋迦牟尼如來住處所容廣博。",
        "from": "T03n0158_008:0286a29_6",
        "context_with_next_sentence": true
    },
    {
        "source_sentence": "如是彼諸菩薩從釋迦牟尼佛所聞說已，頭面禮足右遶三匝，各還本土。",
        "from": "T03n0158_008:0286b02_1",
        "context_with_next_sentence": true
    },
    {
        "source_sentence": "彼諸菩薩發去未久，彼娑羅窟還復如故。",
        "from": "T03n0158_008:0286b02_19",
        "context_with_next_sentence": true
    },
    {
        "source_sentence": "「其中有四天下釋，名憍尸迦，觀命將終應墮畜生，極大恐怖，與八萬四千三十三天俱，詣娑羅窟向世尊所，近帝眼夜叉宮娑羅窟前住。",
        "from": "T03n0158_008:0286b06_1",
        "context_with_next_sentence": true
    },
    {
        "source_sentence": "承佛威神即生是念：",
        "from": "T03n0158_008:0286b06_10",
        "context_with_next_sentence": true
    },
    {
        "source_sentence": "『我今應請般遮飾乾闥婆子，以彼妙音歌歎世尊，可令世尊從三昧起。",
        "from": "T03n0158_008:0286b08_2",
        "context_with_next_sentence": true
    },
    {
        "source_sentence": "』時彼帝釋往請般遮飾乾闥婆子。",
        "from": "T03n0158_008:0286b08_17",
        "context_with_next_sentence": true
    },
    {
        "source_sentence": "時般遮飾執琴而來，承佛威神以柔軟音五百偈讚，彈琴歌詠歎於世尊。",
        "from": "T03n0158_008:0286b10_10",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0286b10_14",
        "context_with_next_sentence": true
    },
    {
        "source_sentence": "如般遮飾讚歎世尊，應時彼釋迦牟尼如來，入無聲勝明三昧，令此一切娑訶世界諸大威德夜叉、羅剎、阿修羅、迦樓羅、緊那羅、乾闥婆，欲界、色界一切諸天皆悉來集。",
        "from": "T03n0158_008:0286b14_8",
        "context_with_next_sentence": true
    },
    {
        "source_sentence": "其中樂音詠者，彼聞詠音生大歡喜；",
        "from": "T03n0158_008:0286b15_5",
        "context_with_next_sentence": true
    },
    {
        "source_sentence": "樂讚誦者彼聞讚辭，於世尊所生希有心歡喜恭敬；",
        "from": "T03n0158_008:0286b16_8",
        "context_with_next_sentence": true
    },
    {
        "source_sentence": "樂琴音者彼聞琴音亦大歡喜。",
        "from": "T03n0158_008:0286b17_3",
        "context_with_next_sentence": true
    },
    {
        "source_sentence": "「時彼釋迦牟尼如來從三昧起，現娑羅窟戶，帝釋即前問世尊言：",
        "from": "T03n0158_008:0286b18_12",
        "context_with_next_sentence": true
    },
    {
        "source_sentence": "『我坐何處？",
        "from": "T03n0158_008:0286b18_18",
        "context_with_next_sentence": true
    },
    {
        "source_sentence": "』彼釋迦牟尼如來告言：",
        "from": "T03n0158_008:0286b19_8",
        "context_with_next_sentence": true
    },
    {
        "source_sentence": "『汝等夜叉所共來者，今可入此娑羅窟坐。",
        "from": "T03n0158_008:0286b20_7",
        "context_with_next_sentence": true
    },
    {
        "source_sentence": "』時窟寬博十二恒河沙數，大眾入彼窟坐。",
        "from": "T03n0158_008:0286b21_5",
        "context_with_next_sentence": true
    },
    {
        "source_sentence": "時釋迦牟尼如來為彼大眾說如是法。",
        "from": "T03n0158_008:0286b22_3",
        "context_with_next_sentence": true
    },
    {
        "source_sentence": "眾中有求聲聞乘者，彼解說聲聞乘，九十億眾生於中得須陀洹果。",
        "from": "T03n0158_008:0286b23_12",
        "context_with_next_sentence": true
    },
    {
        "source_sentence": "有求辟支佛乘者，彼得解說辟支佛乘。",
        "from": "T03n0158_008:0286b24_11",
        "context_with_next_sentence": true
    },
    {
        "source_sentence": "有求無上佛乘者，彼純解說無上大乘。",
        "from": "T03n0158_008:0286b25_8",
        "context_with_next_sentence": true
    },
    {
        "source_sentence": "般遮飾乾闥婆子等十八那由他眾生，得住不退轉阿耨多羅三藐三菩提。",
        "from": "T03n0158_008:0286b27_3",
        "context_with_next_sentence": true
    },
    {
        "source_sentence": "其中未起三乘心者，有發阿耨多羅三藐三菩提心，有發辟支佛乘，有發聲聞乘心。",
        "from": "T03n0158_008:0286b29_1",
        "context_with_next_sentence": true
    },
    {
        "source_sentence": "彼憍尸釋即離恐怖，增壽千年得須陀洹果。",
        "from": "T03n0158_008:0286c01_1",
        "context_with_next_sentence": true
    },
    {
        "source_sentence": "「善男子！",
        "from": "T03n0158_008:0286c01_6",
        "context_with_next_sentence": true
    },
    {
        "source_sentence": "彼釋迦牟尼如來所容寬博，如是彼如來音輪亦復寬博，無有人能算數如來音輪邊際，彼如來方便廣博勸導眾生，無有人能知彼如來方便邊際。",
        "from": "T03n0158_008:0286c04_10",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0286c04_14",
        "context_with_next_sentence": true
    },
    {
        "source_sentence": "彼如來身甚為高廣，無能見頂知身際者。",
        "from": "T03n0158_008:0286c05_13",
        "context_with_next_sentence": true
    },
    {
        "source_sentence": "如今於彼娑訶佛剎眾生雲集，若彼一切入釋迦牟尼如來腹中皆悉容受，彼如來腹亦不增減。",
        "from": "T03n0158_008:0286c07_16",
        "context_with_next_sentence": true
    },
    {
        "source_sentence": "彼諸眾生不能得彼如來腹之邊際。",
        "from": "T03n0158_008:0286c08_12",
        "context_with_next_sentence": true
    },
    {
        "source_sentence": "又彼眾生同時和合，入彼如來一毛孔中，又復不還出亦不增減。",
        "from": "T03n0158_008:0286c10_3",
        "context_with_next_sentence": true
    },
    {
        "source_sentence": "欲尋如來一毛孔際無能得者，乃至天眼所不能知。",
        "from": "T03n0158_008:0286c11_6",
        "context_with_next_sentence": true
    },
    {
        "source_sentence": "彼釋迦牟尼如來身所容受如是寬博。",
        "from": "T03n0158_008:0286c12_4",
        "context_with_next_sentence": true
    },
    {
        "source_sentence": "「復次，善男子！",
        "from": "T03n0158_008:0286c12_12",
        "context_with_next_sentence": true
    },
    {
        "source_sentence": "彼釋迦牟尼如來佛土甚大寬博。",
        "from": "T03n0158_008:0286c13_5",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0286c13_9",
        "context_with_next_sentence": true
    },
    {
        "source_sentence": "又於十方恒河沙數諸佛剎中，眾生充滿如今娑訶佛剎。",
        "from": "T03n0158_008:0286c14_14",
        "context_with_next_sentence": true
    },
    {
        "source_sentence": "若彼眾生今盡來入娑訶佛土者，皆悉容受。",
        "from": "T03n0158_008:0286c15_14",
        "context_with_next_sentence": true
    },
    {
        "source_sentence": "所以者何？",
        "from": "T03n0158_008:0286c15_19",
        "context_with_next_sentence": true
    },
    {
        "source_sentence": "以彼如來先初發阿耨多羅三藐三菩提心立是願故。",
        "from": "T03n0158_008:0286c17_3",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0286c17_7",
        "context_with_next_sentence": true
    },
    {
        "source_sentence": "置此一恒河沙數世界，乃至十方千恒河沙數諸佛土中眾生，如是充滿如今娑訶佛土眾生充塞，若彼一切今入娑訶世界，皆悉容受。",
        "from": "T03n0158_008:0286c20_8",
        "context_with_next_sentence": true
    },
    {
        "source_sentence": "是彼如來先初發心，求無上智立如是願。",
        "from": "T03n0158_008:0286c21_6",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0286c21_10",
        "context_with_next_sentence": true
    },
    {
        "source_sentence": "彼釋迦牟尼如來佛土所知如是寬博。",
        "from": "T03n0158_008:0286c22_7",
        "context_with_next_sentence": true
    },
    {
        "source_sentence": "以是四法故，彼釋迦牟尼如來勝諸如來。",
        "from": "T03n0158_008:0286c23_6",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0286c23_10",
        "context_with_next_sentence": true
    },
    {
        "source_sentence": "汝等此月樂無垢華，如已所見，往至西方娑訶佛剎如我辭曰：",
        "from": "T03n0158_008:0286c24_19",
        "context_with_next_sentence": true
    },
    {
        "source_sentence": "『敬問釋迦牟尼如來，少病少惱，安樂住不？",
        "from": "T03n0158_008:0286c25_19",
        "context_with_next_sentence": true
    },
    {
        "source_sentence": "』」時彼無垢德明王如來，以月樂無垢華與羅潘象菩薩、月光菩薩。",
        "from": "T03n0158_008:0286c27_8",
        "context_with_next_sentence": true
    },
    {
        "source_sentence": "與已告言：",
        "from": "T03n0158_008:0286c27_13",
        "context_with_next_sentence": true
    },
    {
        "source_sentence": "「汝，善男子！",
        "from": "T03n0158_008:0286c27_20",
        "context_with_next_sentence": true
    },
    {
        "source_sentence": "我彼神力詣娑訶世界。",
        "from": "T03n0158_008:0286c28_8",
        "context_with_next_sentence": true
    },
    {
        "source_sentence": "」彼中二萬眾生同聲白佛言：",
        "from": "T03n0158_008:0286c29_1",
        "context_with_next_sentence": true
    },
    {
        "source_sentence": "「唯，世尊！",
        "from": "T03n0158_008:0286c29_7",
        "context_with_next_sentence": true
    },
    {
        "source_sentence": "我等亦承如來神力詣娑訶世界，奉見恭敬親近釋迦牟尼如來。",
        "from": "T03n0158_008:0287a01_12",
        "context_with_next_sentence": true
    },
    {
        "source_sentence": "」時彼無垢德明王如來告言：",
        "from": "T03n0158_008:0287a02_5",
        "context_with_next_sentence": true
    },
    {
        "source_sentence": "「善男子等！",
        "from": "T03n0158_008:0287a02_11",
        "context_with_next_sentence": true
    },
    {
        "source_sentence": "隨意可往。",
        "from": "T03n0158_008:0287a02_16",
        "context_with_next_sentence": true
    },
    {
        "source_sentence": "」彼二菩薩，羅潘象、月光，與二萬菩薩俱，承彼無垢德明王如來神力發華敷世界，如一念頃至此娑訶佛剎，詣耆闍崛山，叉手合掌白釋迦牟尼如來言：",
        "from": "T03n0158_008:0287a06_3",
        "context_with_next_sentence": true
    },
    {
        "source_sentence": "「世尊！",
        "from": "T03n0158_008:0287a06_7",
        "context_with_next_sentence": true
    },
    {
        "source_sentence": "東方去此過八十九百千佛剎，有世界名華敷，其佛號無垢德明王如來。",
        "from": "T03n0158_008:0287a07_17",
        "context_with_next_sentence": true
    },
    {
        "source_sentence": "彼佛於菩薩大眾中稱譽如來功德，作如是言：",
        "from": "T03n0158_008:0287a08_18",
        "context_with_next_sentence": true
    },
    {
        "source_sentence": "『娑訶剎中有佛，號釋迦牟尼如來，今現在。",
        "from": "T03n0158_008:0287a09_19",
        "context_with_next_sentence": true
    },
    {
        "source_sentence": "彼如來先為菩薩行菩提行時，初發化我於阿耨多羅三藐三菩提令住其中，我隨彼語發阿耨多羅三藐三菩提心。",
        "from": "T03n0158_008:0287a12_10",
        "context_with_next_sentence": true
    },
    {
        "source_sentence": "彼如來先為菩薩時，初發勸我住檀波羅蜜，乃至如前所說。",
        "from": "T03n0158_008:0287a13_18",
        "context_with_next_sentence": true
    },
    {
        "source_sentence": "彼釋迦牟尼如來，以是四法勝諸如來。",
        "from": "T03n0158_008:0287a14_15",
        "context_with_next_sentence": true
    },
    {
        "source_sentence": "彼如來遣此月樂無垢華，致問：",
        "from": "T03n0158_008:0287a15_10",
        "context_with_next_sentence": true
    },
    {
        "source_sentence": "「少病少惱，安樂住不？",
        "from": "T03n0158_008:0287a15_21",
        "context_with_next_sentence": true
    },
    {
        "source_sentence": "」』」如是樂喜剎中阿閦如來座動，其諸菩薩在會中者，見阿閦如來座動。",
        "from": "T03n0158_008:0287a17_11",
        "context_with_next_sentence": true
    },
    {
        "source_sentence": "尋即發遣問，略如前說。",
        "from": "T03n0158_008:0287a18_3",
        "context_with_next_sentence": true
    },
    {
        "source_sentence": "於一切處亦如是說。",
        "from": "T03n0158_008:0287a18_12",
        "context_with_next_sentence": true
    },
    {
        "source_sentence": "爾時東方無量阿僧祇如來，使菩薩各持月樂無垢華至此娑訶佛剎，奉見致問釋迦牟尼如來，供養恭敬親近聽法。",
        "from": "T03n0158_008:0287a21_5",
        "context_with_next_sentence": true
    },
    {
        "source_sentence": "爾時世尊，適稱東方世界名字諸佛號已，又復欲稱南方而作是言：",
        "from": "T03n0158_008:0287a22_15",
        "context_with_next_sentence": true
    },
    {
        "source_sentence": "「善男子！",
        "from": "T03n0158_008:0287a22_20",
        "context_with_next_sentence": true
    },
    {
        "source_sentence": "我見南方去此佛土過一恒河沙數佛剎，有世界名除一切憂惱，其佛號無惱德如來，現在說法。",
        "from": "T03n0158_008:0287a25_3",
        "context_with_next_sentence": true
    },
    {
        "source_sentence": "我先行菩薩行時，初勸彼佛於阿耨多羅三藐三菩提，乃至如前所說。",
        "from": "T03n0158_008:0287a26_14",
        "context_with_next_sentence": true
    },
    {
        "source_sentence": "」閻浮提光剎中法自在雷佛，彌樓安剎中至自在堅帝佛，德莊嚴帝剎中師子奮迅王佛，珠冠莊嚴剎中那羅延伏藏佛，放光遍覆剎中寶集功德奮迅佛，天樂剎中明藏佛，栴檀根剎中星宿稱佛，香聞剎中福力娑羅王佛，善解剎中柔軟雷音聲佛，閑居剎中娑羅稱帝王佛，雷是剎中自在明照佛，雲雷剎中柔軟音聲佛，分寶剎中寶掌龍佛，波羅摩寶樹剎中法雲月明自在佛，略如前說。",
        "from": "T03n0158_008:0287b06_10",
        "context_with_next_sentence": true
    },
    {
        "source_sentence": "南方如是無量阿僧祇諸佛座動，彼諸佛世尊皆稱譽讚歎釋迦牟尼如來。",
        "from": "T03n0158_008:0287b08_4",
        "context_with_next_sentence": true
    },
    {
        "source_sentence": "爾時南方乃至無量阿僧祇如來，遣菩薩持月樂無垢華至此娑訶佛剎，敬問釋迦牟尼如來乃至聽法。",
        "from": "T03n0158_008:0287b10_10",
        "context_with_next_sentence": true
    },
    {
        "source_sentence": "爾時世尊復作是言：",
        "from": "T03n0158_008:0287b11_1",
        "context_with_next_sentence": true
    },
    {
        "source_sentence": "「善男子！",
        "from": "T03n0158_008:0287b11_6",
        "context_with_next_sentence": true
    },
    {
        "source_sentence": "我見西方去此國土過九十七那由他百千佛剎，有世界名寂靜，其佛號寶山如來，今現住世為眾說法。",
        "from": "T03n0158_008:0287b13_11",
        "context_with_next_sentence": true
    },
    {
        "source_sentence": "我本行菩薩行時，初勸彼佛於阿耨多羅三藐三菩提，乃至如前說。",
        "from": "T03n0158_008:0287b15_2",
        "context_with_next_sentence": true
    },
    {
        "source_sentence": "」略說佛號，其名曰：",
        "from": "T03n0158_008:0287b15_12",
        "context_with_next_sentence": true
    },
    {
        "source_sentence": "妙光藏佛，音智藏佛，廣稱佛，普藏伏佛，梵華佛，掌超越佛，法燈明佛，無等辭佛，樂高音佛，流布王佛，梵帝聲佛，皆如前說。",
        "from": "T03n0158_008:0287b18_6",
        "context_with_next_sentence": true
    },
    {
        "source_sentence": "如是西方無量阿僧祇諸佛世尊，所可釋迦牟尼如來稱其名者，彼座皆動。",
        "from": "T03n0158_008:0287b19_19",
        "context_with_next_sentence": true
    },
    {
        "source_sentence": "爾時西方無量阿僧祇佛，遣菩薩持月樂無垢華至此娑訶佛剎，至已各坐聽法。",
        "from": "T03n0158_008:0287b21_14",
        "context_with_next_sentence": true
    },
    {
        "source_sentence": "略說。",
        "from": "T03n0158_008:0287b21_17",
        "context_with_next_sentence": true
    },
    {
        "source_sentence": "如是北方、上下、東南、西南、西北皆亦如上說。",
        "from": "T03n0158_008:0287b22_19",
        "context_with_next_sentence": true
    },
    {
        "source_sentence": "時釋迦牟尼如來，又欲說東北方而作是言：",
        "from": "T03n0158_008:0287b23_16",
        "context_with_next_sentence": true
    },
    {
        "source_sentence": "「善男子！",
        "from": "T03n0158_008:0287b24_1",
        "context_with_next_sentence": true
    },
    {
        "source_sentence": "我見東北方去此佛國過九十八億那由他百千佛土，有世界名無塵，其佛號除憂惱踊上廣聞娑羅王如來。",
        "from": "T03n0158_008:0287b26_9",
        "context_with_next_sentence": true
    },
    {
        "source_sentence": "我本為菩薩行菩提行時，初勸彼如來於阿耨多羅三藐三菩提，令住六波羅蜜。",
        "from": "T03n0158_008:0287b28_6",
        "context_with_next_sentence": true
    },
    {
        "source_sentence": "我初將彼至諸佛所，令彼得授阿耨多羅三藐三菩提記。",
        "from": "T03n0158_008:0287b29_11",
        "context_with_next_sentence": true
    },
    {
        "source_sentence": "如所稱名彼座皆動，乃至說眾生八萬四千種度，隨事聞音見釋迦牟尼如來聞如是法。",
        "from": "T03n0158_008:0287c02_11",
        "context_with_next_sentence": true
    },
    {
        "source_sentence": "彼眾中有二菩薩，一名山蜜，二名等樂趣。",
        "from": "T03n0158_008:0287c03_12",
        "context_with_next_sentence": true
    },
    {
        "source_sentence": "時彼除憂惱踊上廣聞娑羅王如來告彼二菩薩言：",
        "from": "T03n0158_008:0287c04_13",
        "context_with_next_sentence": true
    },
    {
        "source_sentence": "『汝等善男子！",
        "from": "T03n0158_008:0287c05_1",
        "context_with_next_sentence": true
    },
    {
        "source_sentence": "往彼娑訶世界，以我辭曰：",
        "from": "T03n0158_008:0287c05_13",
        "context_with_next_sentence": true
    },
    {
        "source_sentence": "「敬問釋迦牟尼如來，少病少惱，安樂住不？",
        "from": "T03n0158_008:0287c06_12",
        "context_with_next_sentence": true
    },
    {
        "source_sentence": "」』彼白佛言：",
        "from": "T03n0158_008:0287c06_19",
        "context_with_next_sentence": true
    },
    {
        "source_sentence": "『世尊！",
        "from": "T03n0158_008:0287c06_23",
        "context_with_next_sentence": true
    },
    {
        "source_sentence": "我等見彼娑訶佛剎地及虛空悉皆充滿，乃至無有容一人處，我等何住？",
        "from": "T03n0158_008:0287c08_11",
        "context_with_next_sentence": true
    },
    {
        "source_sentence": "』彼如來言：",
        "from": "T03n0158_008:0287c08_17",
        "context_with_next_sentence": true
    },
    {
        "source_sentence": "『善男子！",
        "from": "T03n0158_008:0287c08_22",
        "context_with_next_sentence": true
    },
    {
        "source_sentence": "莫作是說：",
        "from": "T03n0158_008:0287c09_4",
        "context_with_next_sentence": true
    },
    {
        "source_sentence": "「娑訶佛土無可住處。",
        "from": "T03n0158_008:0287c09_14",
        "context_with_next_sentence": true
    },
    {
        "source_sentence": "」善男子！",
        "from": "T03n0158_008:0287c09_19",
        "context_with_next_sentence": true
    },
    {
        "source_sentence": "彼釋迦牟尼佛如來容受寬博，具不可思議佛功德。",
        "from": "T03n0158_008:0287c11_1",
        "context_with_next_sentence": true
    },
    {
        "source_sentence": "彼如來以本願故，憐愍儀法所容甚廣，說三歸依三乘說法，說三種戒現三脫門，於三惡趣拔濟眾生置三善道。",
        "from": "T03n0158_008:0287c13_10",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0287c13_14",
        "context_with_next_sentence": true
    },
    {
        "source_sentence": "彼釋迦牟尼如來成佛未久，於時為眾生於中石山帝眼夜叉宮娑羅窟一結加趺坐，七日無諍受解脫喜樂。",
        "from": "T03n0158_008:0287c16_4",
        "context_with_next_sentence": true
    },
    {
        "source_sentence": "彼如來身滿娑羅窟，其窟中無四指空處如來之身所不滿者。",
        "from": "T03n0158_008:0287c17_11",
        "context_with_next_sentence": true
    },
    {
        "source_sentence": "竟七日時，於十方十二那由他菩薩摩訶薩，至彼娑訶世界住彼山前，奉見恭敬釋迦牟尼如來，乃至以此四法彼釋迦牟尼佛勝諸如來。",
        "from": "T03n0158_008:0287c20_13",
        "context_with_next_sentence": true
    },
    {
        "source_sentence": "善男子！",
        "from": "T03n0158_008:0287c20_17",
        "context_with_next_sentence": true
    },
    {
        "source_sentence": "汝等持此月樂無垢華，如己所見往西南方娑訶佛剎，敬問釋迦牟尼如來，少病少惱，安樂住不？",
        "from": "T03n0158_008:0287c23_2",
        "context_with_next_sentence": true
    },
    {
        "source_sentence": "』爾時除憂惱踊上廣聞娑羅王如來，以月樂無垢華，與山蜜、樂等趣菩薩，告言：",
        "from": "T03n0158_008:0287c24_18",
        "context_with_next_sentence": true
    },
    {
        "source_sentence": "『善男子！",
        "from": "T03n0158_008:0287c25_2",
        "context_with_next_sentence": true
    },
    {
        "source_sentence": "承我神力至娑訶剎。",
        "from": "T03n0158_008:0287c25_11",
        "context_with_next_sentence": true
    },
    {
        "source_sentence": "』時有二萬人同聲白言：",
        "from": "T03n0158_008:0287c26_2",
        "context_with_next_sentence": true
    },
    {
        "source_sentence": "『我等亦承如來神力詣娑訶佛土，奉見恭敬親近釋迦牟尼如來。",
        "from": "T03n0158_008:0287c27_10",
        "context_with_next_sentence": true
    },
    {
        "source_sentence": "』彼如來言：",
        "from": "T03n0158_008:0287c27_16",
        "context_with_next_sentence": true
    },
    {
        "source_sentence": "『諸善男子！",
        "from": "T03n0158_008:0287c28_1",
        "context_with_next_sentence": true
    },
    {
        "source_sentence": "隨意可往。",
        "from": "T03n0158_008:0287c28_6",
        "context_with_next_sentence": true
    },
    {
        "source_sentence": "』彼二菩薩與二萬菩薩，俱承如來神力發無塵剎，以一念頃至此娑訶佛剎耆闍崛山中，叉手合掌白釋迦牟尼如來言：",
        "from": "T03n0158_008:0288a01_18",
        "context_with_next_sentence": true
    },
    {
        "source_sentence": "『世尊！",
        "from": "T03n0158_008:0288a02_3",
        "context_with_next_sentence": true
    },
    {
        "source_sentence": "東北方有佛，乃至如前所說。",
        "from": "T03n0158_008:0288a02_16",
        "context_with_next_sentence": true
    },
    {
        "source_sentence": "彼佛遣此月樂無垢華，敬問世尊，少病少惱，安樂住不？",
        "from": "T03n0158_008:0288a03_20",
        "context_with_next_sentence": true
    },
    {
        "source_sentence": "』」如是降魔官如來座動，於中菩薩集者見彼降魔官如來座動，即問如來所由因緣，如前所說。",
        "from": "T03n0158_008:0288a06_2",
        "context_with_next_sentence": true
    },
    {
        "source_sentence": "如是，娑羅帝王佛，大力光佛，蓮華上佛，栴檀彌樓王佛，海此岸明佛，智力佛。",
        "from": "T03n0158_008:0288a07_16",
        "context_with_next_sentence": true
    },
    {
        "source_sentence": "爾時東北方是等無量阿僧祇如來，各遣二菩薩持月樂無垢華，至此娑訶佛土。",
        "from": "T03n0158_008:0288a09_13",
        "context_with_next_sentence": true
    },
    {
        "source_sentence": "奉見敬問釋迦牟尼如來，供養恭敬親近聽法。",
        "from": "T03n0158_008:0288a10_14",
        "context_with_next_sentence": true
    },
    {
        "source_sentence": "29 入三昧門品大乘悲分陀利經入三昧門品第二十九爾時一切眾生集此娑訶佛剎者，釋迦牟尼如來以神通力，令一一眾生大如芥子。",
        "from": "T03n0158_008:0288a13_16",
        "context_with_next_sentence": true
    },
    {
        "source_sentence": "如是眾生遍滿側塞娑訶佛剎地及虛空，眾生充滿，乃至無容毫髮之處，彼諸眾生各不相見，惟覩虛空。",
        "from": "T03n0158_008:0288a16_4",
        "context_with_next_sentence": true
    },
    {
        "source_sentence": "又諸石山、須彌、鐵圍、大鐵圍山、障山，上至諸天宮，下至金輪，悉無障蔽。",
        "from": "T03n0158_008:0288a17_17",
        "context_with_next_sentence": true
    },
    {
        "source_sentence": "眾生之眼唯見釋迦牟尼如來，入遍虛空法無斷滅三昧。",
        "from": "T03n0158_008:0288a19_3",
        "context_with_next_sentence": true
    },
    {
        "source_sentence": "爾時如來內一切月樂無垢華諸毛孔中，是諸眾生集娑訶世界者，皆悉得見彼諸眾生。",
        "from": "T03n0158_008:0288a21_3",
        "context_with_next_sentence": true
    },
    {
        "source_sentence": "捨思惟觀佛色身心，皆觀如來毛孔。",
        "from": "T03n0158_008:0288a22_1",
        "context_with_next_sentence": true
    },
    {
        "source_sentence": "見毛孔中諸有園池，種種寶樹，種種華果，枝葉茂盛，種種頭舍，種種衣服，種種幡蓋、幢麾、枳由羅，真珠、瓔珞以莊嚴樹，譬如安樂世界園林茂盛。",
        "from": "T03n0158_008:0288a25_7",
        "context_with_next_sentence": true
    },
    {
        "source_sentence": "時諸眾生皆作是念：",
        "from": "T03n0158_008:0288a25_16",
        "context_with_next_sentence": true
    },
    {
        "source_sentence": "「我今宜往觀於園林。",
        "from": "T03n0158_008:0288a26_6",
        "context_with_next_sentence": true
    },
    {
        "source_sentence": "」時集此娑訶世界一切眾生，從如來身毛孔入而坐其中，惟除在地獄、餓鬼、畜生及無色天。",
        "from": "T03n0158_008:0288a28_8",
        "context_with_next_sentence": true
    },
    {
        "source_sentence": "爾時世尊還執神通，其諸眾生各得相見，即相問言：",
        "from": "T03n0158_008:0288a29_11",
        "context_with_next_sentence": true
    },
    {
        "source_sentence": "「釋迦牟尼如來今在何處？",
        "from": "T03n0158_008:0288b01_3",
        "context_with_next_sentence": true
    },
    {
        "source_sentence": "」時彌勒菩薩普告大眾言：",
        "from": "T03n0158_008:0288b01_15",
        "context_with_next_sentence": true
    },
    {
        "source_sentence": "「咄，汝眾生！",
        "from": "T03n0158_008:0288b01_22",
        "context_with_next_sentence": true
    },
    {
        "source_sentence": "皆當應知，我等今者盡皆集如來腹中。",
        "from": "T03n0158_008:0288b02_16",
        "context_with_next_sentence": true
    },
    {
        "source_sentence": "」彼皆各各見其如來身相內外，然後乃至知集在如來腹中。",
        "from": "T03n0158_008:0288b04_4",
        "context_with_next_sentence": true
    },
    {
        "source_sentence": "彼皆生念：",
        "from": "T03n0158_008:0288b04_9",
        "context_with_next_sentence": true
    },
    {
        "source_sentence": "「我等云何入如來腹？",
        "from": "T03n0158_008:0288b04_19",
        "context_with_next_sentence": true
    },
    {
        "source_sentence": "誰持我等置如來腹中？",
        "from": "T03n0158_008:0288b05_8",
        "context_with_next_sentence": true
    },
    {
        "source_sentence": "」爾時彌勒菩薩，即以高聲告大眾：",
        "from": "T03n0158_008:0288b06_4",
        "context_with_next_sentence": true
    },
    {
        "source_sentence": "「汝等當聽，此非餘力，是如來神通變化，為饒益我等故。",
        "from": "T03n0158_008:0288b07_9",
        "context_with_next_sentence": true
    },
    {
        "source_sentence": "世尊今當說法，汝等一心諦聽，善思念之。",
        "from": "T03n0158_008:0288b08_8",
        "context_with_next_sentence": true
    },
    {
        "source_sentence": "」時諸大眾叉手合掌瞻仰世尊。",
        "from": "T03n0158_008:0288b09_2",
        "context_with_next_sentence": true
    },
    {
        "source_sentence": "爾時如來即說《一切法門行經》。",
        "from": "T03n0158_008:0288b09_17",
        "context_with_next_sentence": true
    },
    {
        "source_sentence": "何謂《一切法門行經》？",
        "from": "T03n0158_008:0288b10_6",
        "context_with_next_sentence": true
    },
    {
        "source_sentence": "謂度生死淵，入八聖道，滿足一切種智。",
        "from": "T03n0158_008:0288b11_3",
        "context_with_next_sentence": true
    },
    {
        "source_sentence": "自然智中有十事：",
        "from": "T03n0158_008:0288b11_11",
        "context_with_next_sentence": true
    },
    {
        "source_sentence": "一者，至意發心廻向解脫；",
        "from": "T03n0158_008:0288b12_3",
        "context_with_next_sentence": true
    },
    {
        "source_sentence": "二者，於一切眾生發大悲心；",
        "from": "T03n0158_008:0288b12_16",
        "context_with_next_sentence": true
    },
    {
        "source_sentence": "三者，以饒益心攝一切眾生；",
        "from": "T03n0158_008:0288b13_8",
        "context_with_next_sentence": true
    },
    {
        "source_sentence": "四者，未度者度如大船師；",
        "from": "T03n0158_008:0288b14_1",
        "context_with_next_sentence": true
    },
    {
        "source_sentence": "五者，未解者解諸顛倒；",
        "from": "T03n0158_008:0288b14_12",
        "context_with_next_sentence": true
    },
    {
        "source_sentence": "六者，大師子吼驚動一切眾生使觀無我法；",
        "from": "T03n0158_008:0288b15_10",
        "context_with_next_sentence": true
    },
    {
        "source_sentence": "七者，遊諸世界覺一切法如幻夢影；",
        "from": "T03n0158_008:0288b16_7",
        "context_with_next_sentence": true
    },
    {
        "source_sentence": "八者，莊嚴光飾一切世界淨戒身力；",
        "from": "T03n0158_008:0288b17_4",
        "context_with_next_sentence": true
    },
    {
        "source_sentence": "九者，成辦如來十力滿一切波羅蜜；",
        "from": "T03n0158_008:0288b18_1",
        "context_with_next_sentence": true
    },
    {
        "source_sentence": "十者，為具四無畏如說修行為得十八不共法。",
        "from": "T03n0158_008:0288b19_2",
        "context_with_next_sentence": true
    },
    {
        "source_sentence": "無餘菩薩如所聞法，皆悉修行除世愚惑，是名「十事一切法門行經」。",
        "from": "T03n0158_008:0288b20_14",
        "context_with_next_sentence": true
    },
    {
        "source_sentence": "知至無相行門，思惟一切法，無我心無生滅，是不退、不轉、不斷、不常、無捨、無證。",
        "from": "T03n0158_008:0288b22_10",
        "context_with_next_sentence": true
    },
    {
        "source_sentence": "說是法時，八十億恒河沙數眾生，即於如來腹中得不退轉阿耨多羅三藐三菩提。",
        "from": "T03n0158_008:0288b24_5",
        "context_with_next_sentence": true
    },
    {
        "source_sentence": "於中過數菩薩摩訶薩，得種種三昧陀羅尼忍辱。",
        "from": "T03n0158_008:0288b25_7",
        "context_with_next_sentence": true
    },
    {
        "source_sentence": "時彼一切還從如來身毛孔出，於如來所得未曾有。",
        "from": "T03n0158_008:0288b26_11",
        "context_with_next_sentence": true
    },
    {
        "source_sentence": "頂禮如來足已，各還十方至其本土。",
        "from": "T03n0158_008:0288b27_7",
        "context_with_next_sentence": true
    },
    {
        "source_sentence": "東方菩薩誠欲推尋釋迦牟尼如來音輪身相，彼東方菩薩轉轉乃至東方過無量阿僧祇佛土，猶故不盡。",
        "from": "T03n0158_008:0288b29_15",
        "context_with_next_sentence": true
    },
    {
        "source_sentence": "釋迦牟尼佛如來音輪之聲，於彼聞如是音，文字句義皆悉備足，猶如釋迦牟尼如來前坐聽法無異。",
        "from": "T03n0158_008:0288c03_2",
        "context_with_next_sentence": true
    },
    {
        "source_sentence": "於彼一切亦不能知釋迦牟尼如來身之增減。",
        "from": "T03n0158_008:0288c04_3",
        "context_with_next_sentence": true
    },
    {
        "source_sentence": "彼在所至處，見釋迦牟尼如來身現在前，又見無量阿僧祇菩薩聲聞，在釋迦牟尼如來身一毛孔中出入無礙。",
        "from": "T03n0158_008:0288c06_12",
        "context_with_next_sentence": true
    },
    {
        "source_sentence": "一一毛孔亦如是，乃至見一切毛孔中眾生出入亦復如是，於十方亦如是說。",
        "from": "T03n0158_008:0288c08_9",
        "context_with_next_sentence": true
    },
    {
        "source_sentence": "爾時大眾在如來腹者，皆從如來毛孔出已，頭面禮世尊足，遶佛三匝住如來前，以眾妙偈句義備足，同時讚歎稱譽如來。",
        "from": "T03n0158_008:0288c11_4",
        "context_with_next_sentence": true
    },
    {
        "source_sentence": "爾時欲色界諸天，於虛空中雨眾妙華、華鬘、塗香，作天伎樂懸諸天繒，幡蓋、幢麾、衣服、頭舍，真珠、瓔珞供養如來。",
        "from": "T03n0158_008:0288c13_18",
        "context_with_next_sentence": true
    },
    {
        "source_sentence": "30 囑累品大乘悲分陀利經囑累品第三十爾時有菩薩名無畏等持，叉手合掌前白佛言：",
        "from": "T03n0158_008:0288c16_1",
        "context_with_next_sentence": true
    },
    {
        "source_sentence": "「世尊！",
        "from": "T03n0158_008:0288c16_5",
        "context_with_next_sentence": true
    },
    {
        "source_sentence": "此大授記當名何經？",
        "from": "T03n0158_008:0288c16_14",
        "context_with_next_sentence": true
    },
    {
        "source_sentence": "云何受持？",
        "from": "T03n0158_008:0288c16_19",
        "context_with_next_sentence": true
    },
    {
        "source_sentence": "」佛言：",
        "from": "T03n0158_008:0288c17_1",
        "context_with_next_sentence": true
    },
    {
        "source_sentence": "「一名『入一切種智行陀羅尼門』；",
        "from": "T03n0158_008:0288c17_17",
        "context_with_next_sentence": true
    },
    {
        "source_sentence": "二名『諸佛之藏』；",
        "from": "T03n0158_008:0288c18_3",
        "context_with_next_sentence": true
    },
    {
        "source_sentence": "三名『多集』；",
        "from": "T03n0158_008:0288c18_10",
        "context_with_next_sentence": true
    },
    {
        "source_sentence": "四名『授菩薩記』；",
        "from": "T03n0158_008:0288c18_19",
        "context_with_next_sentence": true
    },
    {
        "source_sentence": "五名『入無畏道』；",
        "from": "T03n0158_008:0288c19_2",
        "context_with_next_sentence": true
    },
    {
        "source_sentence": "六名『入諸三昧』；",
        "from": "T03n0158_008:0288c19_11",
        "context_with_next_sentence": true
    },
    {
        "source_sentence": "七名『現諸佛土』；",
        "from": "T03n0158_008:0288c19_20",
        "context_with_next_sentence": true
    },
    {
        "source_sentence": "八名『如大海』；",
        "from": "T03n0158_008:0288c20_2",
        "context_with_next_sentence": true
    },
    {
        "source_sentence": "九名『過數』；",
        "from": "T03n0158_008:0288c20_9",
        "context_with_next_sentence": true
    },
    {
        "source_sentence": "十名『大悲分陀利』。",
        "from": "T03n0158_008:0288c20_19",
        "context_with_next_sentence": true
    },
    {
        "source_sentence": "」重白佛言：",
        "from": "T03n0158_008:0288c20_25",
        "context_with_next_sentence": true
    },
    {
        "source_sentence": "「唯，世尊！",
        "from": "T03n0158_008:0288c21_2",
        "context_with_next_sentence": true
    },
    {
        "source_sentence": "若善男子、善女人！",
        "from": "T03n0158_008:0288c21_11",
        "context_with_next_sentence": true
    },
    {
        "source_sentence": "受持讀誦此經為他人說，乃至一四句偈，得幾所福？",
        "from": "T03n0158_008:0288c22_14",
        "context_with_next_sentence": true
    },
    {
        "source_sentence": "」佛言：",
        "from": "T03n0158_008:0288c22_18",
        "context_with_next_sentence": true
    },
    {
        "source_sentence": "「此經功德吾先已說，今當為汝略說。",
        "from": "T03n0158_008:0288c23_12",
        "context_with_next_sentence": true
    },
    {
        "source_sentence": "若有善男子、善女人！",
        "from": "T03n0158_008:0288c24_2",
        "context_with_next_sentence": true
    },
    {
        "source_sentence": "受持是經，讀誦、書寫、為他人說，乃至一四句偈，是人得福過於菩薩十大劫中具行六波羅蜜者。",
        "from": "T03n0158_008:0288c26_4",
        "context_with_next_sentence": true
    },
    {
        "source_sentence": "所以者何？",
        "from": "T03n0158_008:0288c26_9",
        "context_with_next_sentence": true
    },
    {
        "source_sentence": "此經能滅除諸天、世人、梵、魔、沙門、婆羅門、眾夜叉、羅剎、龍、乾闥婆、鳩槃茶、餓鬼、毗舍遮、緊那羅、阿修羅等諸惡心故。",
        "from": "T03n0158_008:0288c28_21",
        "context_with_next_sentence": true
    },
    {
        "source_sentence": "又能除滅一切諸病、鬪諍、怨嫉；",
        "from": "T03n0158_008:0288c29_14",
        "context_with_next_sentence": true
    },
    {
        "source_sentence": "又能除滅非時惡風、霜雹、暴雨；",
        "from": "T03n0158_008:0289a01_8",
        "context_with_next_sentence": true
    },
    {
        "source_sentence": "又能除滅疾疫、飢饉，能令安隱常得豐樂；",
        "from": "T03n0158_008:0289a02_5",
        "context_with_next_sentence": true
    },
    {
        "source_sentence": "令人強健集會歡喜，不相順者能令和合，有恐怖者施無畏樂；",
        "from": "T03n0158_008:0289a03_13",
        "context_with_next_sentence": true
    },
    {
        "source_sentence": "能滅結使增長善根；",
        "from": "T03n0158_008:0289a04_3",
        "context_with_next_sentence": true
    },
    {
        "source_sentence": "能令三惡趣脫諸苦際；",
        "from": "T03n0158_008:0289a04_13",
        "context_with_next_sentence": true
    },
    {
        "source_sentence": "又能示現三乘妙道；",
        "from": "T03n0158_008:0289a05_3",
        "context_with_next_sentence": true
    },
    {
        "source_sentence": "能令人得三昧陀羅尼忍辱；",
        "from": "T03n0158_008:0289a05_15",
        "context_with_next_sentence": true
    },
    {
        "source_sentence": "能饒益一切眾生；",
        "from": "T03n0158_008:0289a06_4",
        "context_with_next_sentence": true
    },
    {
        "source_sentence": "能坐金剛座能破四魔；",
        "from": "T03n0158_008:0289a06_14",
        "context_with_next_sentence": true
    },
    {
        "source_sentence": "能覺助菩提法轉法輪；",
        "from": "T03n0158_008:0289a07_5",
        "context_with_next_sentence": true
    },
    {
        "source_sentence": "乏聖七財眾生能以菩薩法令得富足。",
        "from": "T03n0158_008:0289a08_4",
        "context_with_next_sentence": true
    },
    {
        "source_sentence": "我欲令多眾生入無畏城故演說是法，今我是法當付囑誰？",
        "from": "T03n0158_008:0289a09_11",
        "context_with_next_sentence": true
    },
    {
        "source_sentence": "誰能於後惡世之中宣布是法，令於諸方不退轉菩薩皆得聞知，令除眾生染著非法、貪著榮利處邪見法，無果報心皆悉除滅？",
        "from": "T03n0158_008:0289a12_8",
        "context_with_next_sentence": true
    },
    {
        "source_sentence": "」爾時一切大眾知如來心，眾坐有一夜叉仙名那彌樓弗沙。",
        "from": "T03n0158_008:0289a13_15",
        "context_with_next_sentence": true
    },
    {
        "source_sentence": "時彌勒菩薩摩訶薩，手攝那彌樓弗沙臂，將至世尊所。",
        "from": "T03n0158_008:0289a15_1",
        "context_with_next_sentence": true
    },
    {
        "source_sentence": "佛言：",
        "from": "T03n0158_008:0289a15_4",
        "context_with_next_sentence": true
    },
    {
        "source_sentence": "「汝大仙受持是法，乃至於後惡世之時廣宣流布，令諸方不退轉菩薩皆悉聞知，有得聞者住不退轉心。",
        "from": "T03n0158_008:0289a17_9",
        "context_with_next_sentence": true
    },
    {
        "source_sentence": "」彼白佛言：",
        "from": "T03n0158_008:0289a17_15",
        "context_with_next_sentence": true
    },
    {
        "source_sentence": "「唯然，世尊！",
        "from": "T03n0158_008:0289a17_22",
        "context_with_next_sentence": true
    },
    {
        "source_sentence": "我以本願為夜叉仙，過八萬四千大劫於行菩提行，我以勸過數眾生遊四梵處住不退轉地。",
        "from": "T03n0158_008:0289a20_2",
        "context_with_next_sentence": true
    },
    {
        "source_sentence": "世尊！",
        "from": "T03n0158_008:0289a20_5",
        "context_with_next_sentence": true
    },
    {
        "source_sentence": "其有眾生，於後惡世能受持、書寫、讀誦此經，乃至為他人說一四句偈，我當身自擁護，令彼法師無能惱者。",
        "from": "T03n0158_008:0289a22_12",
        "context_with_next_sentence": true
    },
    {
        "source_sentence": "」佛說是經已，時諸大眾，天、龍、乾闥婆、阿修羅、世人，聞經歡喜作禮而去。",
        "from": "T03n0158_008:0289a24_4",
        "context_with_next_sentence": true
    },
    {
        "source_sentence": "大乘悲分陀利經卷第八",
        "from": "T03n0158_008:0289a25_100",
        "context_with_next_sentence": false
    }
]