{
    "T22n1428_022:0714a02_0": "四分律卷第二十二(二分之一明尼戒法)姚秦罽賓三藏佛陀耶舍共竺佛念等譯八波羅夷法◎爾時世尊在毘舍離獼猴江邊樓閣講堂上。",
    "T22n1428_022:0714a08_1": "時世尊以此因緣集諸比丘僧，告言：「自今已去，我與諸比丘尼結戒，集十句義：一、攝取於僧，二、令僧歡喜，三、令僧安樂，四、令未信者信，五、已信者令增長，六、難調順者令調順，七、慚愧者得安樂，八、斷現在有漏，九、斷未來有漏，十、正法得久住。",
    "T22n1428_022:0714a13_2": "欲說戒者當如是說：若比丘尼，作婬欲犯不淨行，乃至共畜生，是比丘尼波羅夷，不共住。」",
    "T22n1428_022:0714a15_3": "若比丘尼者，名字為比丘尼、相似比丘尼、自稱比丘尼、善來比丘尼、乞求比丘尼、著割截衣比丘尼、破結使比丘尼、受大戒白四羯磨如法成就得處所比丘尼。",
    "T22n1428_022:0714a19_4": "是中比丘尼，若受大戒白四羯磨如法成就得處所，住比丘尼法中，是謂比丘尼義。",
    "T22n1428_022:0714a21_5": "作婬欲犯不淨行乃至共畜生者，所可得行婬處者是。",
    "T22n1428_022:0714a22_6": "波羅夷者，譬如人斷頭不可復起，比丘尼亦復如是，犯波羅夷已不復成比丘尼，故名波羅夷。",
    "T22n1428_022:0714a24_7": "云何名不共住，有二不共住：一羯磨、一說戒。",
    "T22n1428_022:0714a26_0": "彼比丘尼，不得於是二事中住，是故名不共住。",
    "T22n1428_022:0714a27_1": "有三處行婬，波羅夷：人、非人、畜生，於此三處共行婬，犯波羅夷。",
    "T22n1428_022:0714a28_2": "復於三種男行婬，犯波羅夷：人男、非人男、畜生男，於此三處共行婬犯波羅夷。",
    "T22n1428_022:0714b01_3": "於三種二形行婬，犯波羅夷：人二形、非人二形、畜生二形，於此三處二形共行婬，波羅夷。",
    "T22n1428_022:0714b03_4": "於三種黃門行婬，犯波羅夷：人黃門、非人黃門、畜生黃門，於此三處行婬，波羅夷。",
    "T22n1428_022:0714b05_5": "比丘尼有婬心，捉人男根，著三處：大小便道及口，入者犯；不入者，不犯。",
    "T22n1428_022:0714b07_6": "有隔有隔、有隔無隔、無隔有隔、無隔無隔，波羅夷。",
    "T22n1428_022:0714b08_7": "非人男、畜生男、二形男黃門亦如是。",
    "T22n1428_022:0714b09_0": "比丘尼有婬心，捉眠男子及死者身未壞者、少壞者男根入三處，入者犯；不入，不犯。",
    "T22n1428_022:0714b10_1": "有隔有隔、有隔無隔、無隔有隔、無隔無隔，波羅夷。",
    "T22n1428_022:0714b12_0": "非人男、畜生男、二形男、黃門亦如上。",
    "T22n1428_022:0714b12_1": "若比丘尼，為賊所捉，將詣人男所，以彼男根著三處。",
    "T22n1428_022:0714b14_2": "初入覺樂、入已樂、出時樂，波羅夷。",
    "T22n1428_022:0714b14_3": "初入樂、入已樂、出時不樂，波羅夷。",
    "T22n1428_022:0714b15_4": "初入樂、入已不樂、出時樂，波羅夷。",
    "T22n1428_022:0714b16_5": "初入樂、入已不樂、出時不樂，波羅夷。",
    "T22n1428_022:0714b17_6": "初入不樂、入已不樂、出時樂，波羅夷。",
    "T22n1428_022:0714b18_7": "初入不樂、入已樂、出時不樂，波羅夷。",
    "T22n1428_022:0714b19_8": "初入不樂、入已樂、出時樂，波羅夷，此是第六句。",
    "T22n1428_022:0714b20_9": "有隔乃至無隔無隔，亦如上。",
    "T22n1428_022:0714b21_0": "非人男、畜生男、二形男、黃門，有隔乃至無隔無隔，亦如上。",
    "T22n1428_022:0714b22_1": "若比丘尼為賊所捉，將至眠男子所及死者身未壞、少壞者所，以彼男根著三處，初入樂、入已樂乃至初入不樂、入已不樂、出時樂，亦如上。",
    "T22n1428_022:0714b25_2": "有隔有隔乃至無隔無隔，亦如上。",
    "T22n1428_022:0714b26_3": "乃至黃門，亦如上。",
    "T22n1428_022:0714b26_4": "有隔有隔乃至無隔無隔，亦如上。",
    "T22n1428_022:0714b27_5": "若比丘尼為賊所捉，於三處行婬，從初入樂、入已樂、出時樂，乃至初入不樂、入已不樂、出時樂，亦如上。",
    "T22n1428_022:0714b29_6": "有隔有隔乃至無隔無隔，亦如上。",
    "T22n1428_022:0714c01_7": "若比丘尼方便欲行不淨，若作者，波羅夷；不作者，偷蘭遮。",
    "T22n1428_022:0714c03_0": "比丘方便教比丘尼犯婬，作者偷蘭遮；不作者，突吉羅。",
    "T22n1428_022:0714c04_1": "比丘尼教比丘尼犯婬，作者偷蘭遮；不作者，突吉羅。",
    "T22n1428_022:0714c05_2": "除比丘、比丘尼，教餘者，作、不作，一切突吉羅。",
    "T22n1428_022:0714c06_3": "比丘，波羅夷；式叉摩那、沙彌、沙彌尼，突吉羅滅擯。",
    "T22n1428_022:0714c07_4": "是謂為犯。",
    "T22n1428_022:0714c07_5": "不犯者，眠無所覺、知不受樂、一切無欲心，不犯。",
    "T22n1428_022:0714c09_6": "不犯者，最初未結戒，癡狂、心亂、痛惱所纏。",
    "T22n1428_022:0714c10_7": "(一竟)爾時世尊在羅閱城耆闍崛山中。",
    "T22n1428_022:0714c11_8": "爾時世尊以此因緣集比丘僧，告言：「自今已去與比丘尼結戒，集十句義乃至正法久住，欲說戒者當如是說：若比丘尼，在聚落若空處，不與懷盜心取，隨所盜物，若為王、若王大臣所捉，若縛、若殺、若驅出國。",
    "T22n1428_022:0714c16_9": "『汝賊！",
    "T22n1428_022:0714c16_10": "汝癡！』",
    "T22n1428_022:0714c16_11": "若比丘尼作如是不與取，是比丘尼波羅夷，不共住。」",
    "T22n1428_022:0714c18_12": "(二竟)爾時世尊在毘舍離，以此因緣集諸比丘僧，告諸比丘：「自今已去與諸比丘尼結戒，集十句義乃至正法久住，欲說戒者當如是說：若比丘尼，故自手斷人命、若持刀授與人，若歎死、譽死、勸死：『咄！",
    "T22n1428_022:0714c23_13": "人用此惡活為？",
    "T22n1428_022:0714c24_0": "寧死不生。』",
    "T22n1428_022:0714c24_1": "作如是心念，無數方便歎死、譽死、勸死，此比丘尼波羅夷，不共住。」",
    "T22n1428_022:0714c25_2": "(三竟)爾時世尊在毘舍離獼猴江邊樓閣講堂上，以此因緣集諸比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼，實無所知，自歎譽言：『我得過人法，入聖智勝法，我知是，我見是。』",
    "T22n1428_022:0715a02_3": "後於異時，若問、若不問，欲求清淨故作如是言：『諸大姊！",
    "T22n1428_022:0715a03_4": "我實不知不見，而言我知我見，虛誑妄語。』",
    "T22n1428_022:0715a04_5": "除增上慢，是比丘尼波羅夷，不共住。」",
    "T22n1428_022:0715a05_6": "(四竟)爾時世尊在舍衛國祇樹給孤獨園。",
    "T22n1428_022:0715a06_7": "時有大豪貴長者，名大善鹿樂，顏貌端政，偷羅難陀比丘尼亦顏貌端政。",
    "T22n1428_022:0715a08_8": "長者鹿樂繫心於偷羅難陀所，偷羅難陀亦繫心於長者所。",
    "T22n1428_022:0715a09_9": "後於異時，為偷羅難陀故，請諸比丘尼及偷羅難陀設食，即於其夜辦具種種飲食，清旦往白時到。",
    "T22n1428_022:0715a12_10": "偷羅難陀知長者為己故請僧，彼即自住寺不往。",
    "T22n1428_022:0715a13_11": "諸比丘尼到時著衣持鉢詣長者家就坐已，時長者遍觀尼眾不見偷羅難陀，即問：「偷羅難陀何處而不來耶？」",
    "T22n1428_022:0715a16_12": "答言：「在寺不來。」",
    "T22n1428_022:0715a16_13": "於是長者疾疾行食已，即往寺中至偷羅難陀所。",
    "T22n1428_022:0715a17_14": "偷羅難陀遙見長者來即臥床上，長者前問：「阿姨何所患苦？」",
    "T22n1428_022:0715a19_15": "答言：「無所患苦，我所欲者而彼不欲。」",
    "T22n1428_022:0715a20_0": "彼言：「我欲非不欲。」",
    "T22n1428_022:0715a20_1": "時長者即前抱臥以手摩捉嗚，長者還坐問言：「阿姨所須何物？」",
    "T22n1428_022:0715a21_2": "答言：「我欲得酸棗。」",
    "T22n1428_022:0715a22_3": "長者言：「欲得者明日當送。」",
    "T22n1428_022:0715a22_4": "時有守房小沙彌尼，見作如此事，諸尼食還已具向說之。",
    "T22n1428_022:0715a24_5": "比丘尼眾聞，中有少欲知足、行頭陀、樂學戒、知慚愧者，嫌責偷羅難陀比丘尼言：「云何汝與長者作如此事耶？」",
    "T22n1428_022:0715a26_6": "諸比丘尼白諸比丘，諸比丘往白世尊。",
    "T22n1428_022:0715a27_7": "世尊即以此因緣集比丘僧，以無數方便呵責偷羅難陀比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_022:0715b01_8": "云何偷羅難陀！",
    "T22n1428_022:0715b02_9": "汝與長者作如此事？」",
    "T22n1428_022:0715b02_10": "爾時世尊以無數方便呵責已，告諸比丘：「此偷羅難陀比丘尼癡人！",
    "T22n1428_022:0715b04_11": "多種有漏處，最初犯戒。",
    "T22n1428_022:0715b04_12": "自今已去與比丘尼結戒，集十句義乃至正法久住，欲說戒者當如是說：若比丘尼染污心，共染污心男子，從腋已下膝已上身相觸，若捉摩、若牽、若推、若上摩、若下摩、若舉、若下、若捉、若捺，是比丘尼波羅夷，不共住。",
    "T22n1428_022:0715b09_13": "是身相觸也。」",
    "T22n1428_022:0715b10_14": "比丘尼義如上。",
    "T22n1428_022:0715b10_15": "染污心者，意相染著。",
    "T22n1428_022:0715b10_16": "染污心男子亦如是。",
    "T22n1428_022:0715b11_17": "腋已下者，腋已下身分。",
    "T22n1428_022:0715b11_18": "膝已上者，膝已上身分也。",
    "T22n1428_022:0715b12_19": "身者，從足指乃至頭髮。",
    "T22n1428_022:0715b13_20": "身相觸者，二身若捉摩、若牽、若推、若逆摩、若順摩、若舉、若下、若捉、若捺。",
    "T22n1428_022:0715b14_21": "捉摩者，手摩身前後。",
    "T22n1428_022:0715b15_22": "牽者，牽前。",
    "T22n1428_022:0715b15_23": "推者，推却。",
    "T22n1428_022:0715b15_24": "逆摩者，從下至上。",
    "T22n1428_022:0715b16_25": "順摩者，從上至下。",
    "T22n1428_022:0715b16_26": "舉者，抱舉。",
    "T22n1428_022:0715b16_27": "下者，抱下、或坐、或立。",
    "T22n1428_022:0715b17_28": "捉者，或捉前、或捉後、或捉髀、或捉乳。",
    "T22n1428_022:0715b18_29": "捺者，或捺前、捺後、捺乳、捺髀。",
    "T22n1428_022:0715b18_30": "男子男子想，男子以手摩尼身，身相觸欲意染著，受觸樂，波羅夷。",
    "T22n1428_022:0715b20_31": "男子男子想，男子以手摩尼身，動身欲意染著，受觸樂，波羅夷。",
    "T22n1428_022:0715b21_32": "乃至捉捺亦如是。",
    "T22n1428_022:0715b22_33": "是男子疑者，偷蘭遮。",
    "T22n1428_022:0715b22_34": "若男作男想，以身觸彼衣瓔珞具，欲心染著受觸樂，偷蘭遮。",
    "T22n1428_022:0715b24_35": "若男作男想，以身觸彼衣瓔珞具，欲心染著不受觸樂，偷蘭遮。",
    "T22n1428_022:0715b25_36": "若男作男想，男以身衣瓔珞具觸尼身，欲心染著受觸樂，偷蘭遮。",
    "T22n1428_022:0715b27_37": "若男作男想，男以身衣瓔珞具觸尼身，欲心染著不受觸樂，偷蘭遮。",
    "T22n1428_022:0715b28_38": "男作男想，以身觸男衣瓔珞具，欲心染著動身不受觸樂，偷蘭遮。",
    "T22n1428_022:0715c01_39": "若男作男想，以身觸男衣瓔珞具，欲心染著不動身受觸樂，偷蘭遮。",
    "T22n1428_022:0715c03_40": "若男作男想，男以身衣瓔珞具觸尼身，欲心染著動身不受觸樂，偷蘭遮。",
    "T22n1428_022:0715c04_41": "男作男想，男以身衣瓔珞具觸尼身，欲心染著受觸樂不動身，偷蘭遮。",
    "T22n1428_022:0715c06_42": "若男作男想，身相觸欲心染著不受觸樂動身，偷蘭遮。",
    "T22n1428_022:0715c07_43": "男作男想，身相觸欲心染著，受觸樂不動身，偷蘭遮。",
    "T22n1428_022:0715c09_44": "如是捉摩乃至捺，一切偷蘭遮。",
    "T22n1428_022:0715c09_45": "若男疑，突吉羅。",
    "T22n1428_022:0715c10_46": "男作男想，以身衣觸身衣瓔珞具，欲心染著受觸樂，突吉羅。",
    "T22n1428_022:0715c11_47": "男作男想，以身衣觸身衣瓔珞具，欲心染著不受觸樂，突吉羅。",
    "T22n1428_022:0715c13_48": "男作男想，以身衣觸身衣瓔珞具，欲心染著不受觸樂動身，突吉羅。",
    "T22n1428_022:0715c14_49": "男作男想，以身衣觸身衣瓔珞具，欲心染著受觸樂不動身，突吉羅。",
    "T22n1428_022:0715c16_50": "男作男想，以身衣觸身衣瓔珞具，欲心染著不受觸樂不動身，突吉羅。",
    "T22n1428_022:0715c18_51": "男作男想，以身衣觸身衣瓔珞具，欲心染著受觸樂動身，突吉羅。",
    "T22n1428_022:0715c19_52": "乃至捉捺，一切突吉羅。",
    "T22n1428_022:0715c20_53": "是男疑，突吉羅。",
    "T22n1428_022:0715c20_54": "若比丘尼與男子身相觸，一觸一波羅夷，隨觸多少，一一波羅夷。",
    "T22n1428_022:0715c21_55": "若天男、阿修羅男乃至畜生男能變形者，身相觸偷蘭遮。",
    "T22n1428_022:0715c23_56": "不能變形者，身相觸突吉羅。",
    "T22n1428_022:0715c23_57": "若與女人身相觸，突吉羅。",
    "T22n1428_022:0715c24_58": "若與二形人身相觸者，偷蘭遮。",
    "T22n1428_022:0715c25_59": "若男子作禮捉足，覺觸樂不動身，突吉羅。",
    "T22n1428_022:0715c26_60": "若比丘尼有欲心，觸衣鉢、尼師檀、針筒、革屣，乃至自觸身，一切突吉羅。",
    "T22n1428_022:0715c27_61": "人男人男想，波羅夷。",
    "T22n1428_022:0715c28_62": "於人男疑，偷蘭遮。",
    "T22n1428_022:0715c28_63": "人男非人男想，偷蘭遮。",
    "T22n1428_022:0715c29_64": "非人男作人男想，偷蘭遮。",
    "T22n1428_022:0715c29_65": "非人男生疑，偷蘭遮。",
    "T22n1428_022:0716a01_66": "比丘，僧伽婆尸沙；式叉摩那、沙彌、沙彌尼，突吉羅。",
    "T22n1428_022:0716a02_67": "是謂為犯。",
    "T22n1428_022:0716a02_68": "不犯者，若取與時觸身，若戲笑時觸，若有所救解時觸，一切無欲心，不犯。",
    "T22n1428_022:0716a04_69": "不犯者，最初未制戒，癡狂、心亂、痛惱所纏。",
    "T22n1428_022:0716a05_70": "(五竟)爾時世尊在舍衛國祇樹給孤獨園。",
    "T22n1428_022:0716a06_71": "爾時舍衛城中有長者，名沙樓鹿樂，顏貌端正，偷羅難陀比丘尼亦顏貌端正。",
    "T22n1428_022:0716a08_72": "鹿樂長者繫心偷羅難陀所，偷羅難陀亦繫心鹿樂所。",
    "T22n1428_022:0716a09_73": "爾時偷羅難陀比丘尼欲心，受長者捉手、捉衣，共入屏處、共立、共語、共行，以身相倚共期。",
    "T22n1428_022:0716a11_74": "爾時諸比丘尼聞，其中有少欲知足、行頭陀、樂學戒、知慚愧者，嫌責偷羅難陀比丘尼：「汝云何欲心，受長者捉手、捉衣，入屏處共立、共語、共行、以身相倚共期？」",
    "T22n1428_022:0716a15_75": "爾時諸比丘尼白諸比丘，諸比丘往白世尊。",
    "T22n1428_022:0716a16_76": "世尊爾時以此因緣集諸比丘僧，呵責偷羅難陀：「汝所為非，非威儀、非沙門法、非淨行、非隨順行，所不應為。",
    "T22n1428_022:0716a19_77": "云何偷羅難陀比丘尼！",
    "T22n1428_022:0716a19_78": "欲心受此長者捉手、捉衣，乃至共期？」",
    "T22n1428_022:0716a20_79": "爾時世尊以無數方便呵責偷羅難陀已，告諸比丘：「此偷羅難陀多種有漏處，最初犯戒。",
    "T22n1428_022:0716a22_80": "自今已去與比丘尼結戒，集十句義乃至正法久住，欲說戒者當如是說：若比丘尼染污心，知男子染污心，受捉手、捉衣，入屏處共立、共語、共行、或身相倚、或共期，是比丘尼波羅夷，不共住，犯此八事故。」",
    "T22n1428_022:0716a27_81": "比丘尼義如上。",
    "T22n1428_022:0716a27_82": "染污心者，心有染著，染污心男子亦有染著。",
    "T22n1428_022:0716a28_83": "捉手者，捉手乃至腕。",
    "T22n1428_022:0716a29_84": "捉衣者，捉身上衣。",
    "T22n1428_022:0716a29_85": "入屏處者，離見聞處也。",
    "T22n1428_022:0716b01_86": "屏處共立者，離見聞處也。",
    "T22n1428_022:0716b01_87": "共語者，亦離見聞處。",
    "T22n1428_022:0716b02_88": "共行者，亦離見聞處。",
    "T22n1428_022:0716b02_89": "身相倚者，身得相及處。",
    "T22n1428_022:0716b03_90": "共期者，得共行婬處也。",
    "T22n1428_022:0716b04_0": "彼比丘尼染污心，受染污心男子捉手，偷羅遮。",
    "T22n1428_022:0716b05_1": "捉衣，偷羅遮。",
    "T22n1428_022:0716b05_2": "入屏處，屏處共立、屏處共語、屏處共行，以為樂，以身相倚，一一偷羅遮。",
    "T22n1428_022:0716b07_3": "於七事中，若不發露懺悔，罪未除。",
    "T22n1428_022:0716b07_4": "若犯第八事，波羅夷。",
    "T22n1428_022:0716b08_5": "天子、龍子、阿修羅子、夜叉子、餓鬼、畜生能變形者，犯七事，一一突吉羅。",
    "T22n1428_022:0716b10_0": "若犯第八事，偷羅遮。",
    "T22n1428_022:0716b10_1": "畜生不能變形者，犯第八事，突吉羅。",
    "T22n1428_022:0716b11_2": "與染污心女人犯第八事者，突吉羅。",
    "T22n1428_022:0716b12_3": "比丘隨所犯；式叉摩那、沙彌、沙彌尼，突吉羅。",
    "T22n1428_022:0716b13_4": "是謂為犯。",
    "T22n1428_022:0716b13_5": "不犯者，若有所取與時手相觸、或戲笑、或有所救解捉衣；若有所施與、若禮拜、若悔過、若受法，入屏處共住；若有所施與、若禮拜、若悔過、若受法，入屏處共立；若有所施與、若禮拜、若悔過，若受法，入屏處共語；若有所施與、若禮拜、若懺悔、若受法，入屏處共行；若為人打、若賊來、若有象來、若惡獸來、若有刺來迴身避，若來求教授、若聽法、若受請、若來至寺內，若共期不可作惡事處，無犯。",
    "T22n1428_022:0716b22_6": "無犯者，最初未制戒、癡狂、心亂、痛惱所纏。",
    "T22n1428_022:0716b23_7": "(六竟)爾時世尊在舍衛國祇樹給孤獨園。",
    "T22n1428_022:0716b24_8": "時偷羅難陀比丘尼妹，字坻舍難陀，其人犯波羅夷法。",
    "T22n1428_022:0716b26_9": "時偷羅難陀比丘尼知，便作是念：「此坻舍難陀是我妹！",
    "T22n1428_022:0716b27_10": "今犯波羅夷法，我正欲向人說，懼彼得惡名稱。",
    "T22n1428_022:0716b28_11": "若彼得惡名稱，於我亦惡。」",
    "T22n1428_022:0716b29_12": "遂默然不說。",
    "T22n1428_022:0716b29_13": "彼於異時，坻舍比丘尼休道。",
    "T22n1428_022:0716c01_14": "諸比丘尼見，語偷羅難陀言：「見汝妹已捨道不？」",
    "T22n1428_022:0716c02_15": "答言：「彼所作是，非為不是。」",
    "T22n1428_022:0716c02_16": "諸比丘尼問：「云何所作是？」",
    "T22n1428_022:0716c03_17": "偷羅難陀答言：「我先知彼有如是如是事。」",
    "T22n1428_022:0716c04_18": "諸比丘尼言：「汝若先知，何以不向諸比丘尼說？」",
    "T22n1428_022:0716c05_19": "偷羅難陀答言：「坻舍是我妹！",
    "T22n1428_022:0716c06_20": "犯波羅夷法即欲向人說，懼得惡名稱。",
    "T22n1428_022:0716c07_21": "若彼得惡名稱，於我亦惡。",
    "T22n1428_022:0716c07_22": "以是故我不向人說。」",
    "T22n1428_022:0716c08_23": "爾時諸比丘尼聞，其中有少欲知足、行頭陀、樂學戒、知慚愧者，呵責偷羅難陀言：「汝云何覆藏坻舍重罪？」",
    "T22n1428_022:0716c10_24": "諸比丘尼白諸比丘，諸比丘往白世尊。",
    "T22n1428_022:0716c11_25": "世尊爾時以此因緣集諸比丘僧，呵責偷羅難陀比丘尼言：「汝所為非，非威儀、非沙門法、非淨行、非隨順行，所不應為。",
    "T22n1428_022:0716c14_26": "云何偷羅難陀！",
    "T22n1428_022:0716c14_27": "汝乃覆藏坻舍比丘尼重罪？」",
    "T22n1428_022:0716c15_28": "爾時世尊以無數方便，呵責偷羅難陀比丘尼已，告諸比丘：「偷羅難陀比丘尼！",
    "T22n1428_022:0716c17_29": "多種有漏處，最初犯戒。",
    "T22n1428_022:0716c17_30": "自今已去與比丘尼結戒，集十句義乃至正法久住，欲說戒者當如是說：若比丘尼，知他犯波羅夷，不自舉、不白僧、不語人。",
    "T22n1428_022:0716c20_31": "彼於異時，彼比丘尼，或休道、若滅擯、若眾僧遮、若入外道。",
    "T22n1428_022:0716c22_32": "後作是言：『我先知有如是如是罪。』",
    "T22n1428_022:0716c23_33": "是比丘尼波羅夷，不共住，覆重罪故。」",
    "T22n1428_022:0716c23_34": "如是世尊與比丘尼制戒。",
    "T22n1428_022:0716c24_35": "或於城內犯波羅夷，出至村中；或村中犯波羅夷，來入城內。",
    "T22n1428_022:0716c26_0": "時諸比丘尼，亦不知犯波羅夷不犯，後乃知犯波羅夷；或有言犯波羅夷者，或有疑者。",
    "T22n1428_022:0716c28_1": "佛言：「不知者無犯。",
    "T22n1428_022:0716c28_2": "自今已去當如是說戒：若比丘尼，知比丘尼犯波羅夷，不自發露、不語眾人、不白大眾。",
    "T22n1428_022:0717a01_3": "若於異時，彼比丘尼，或命終、或眾中舉、或休道、或入外道眾，後作是言：『我先知有如是如是罪。』",
    "T22n1428_022:0717a04_0": "是比丘尼波羅夷，不共住，覆藏重罪故。」",
    "T22n1428_022:0717a04_1": "比丘尼義如上。",
    "T22n1428_022:0717a05_2": "知者，我知犯如是如是罪。",
    "T22n1428_022:0717a06_0": "僧者，一羯磨、一說戒。",
    "T22n1428_022:0717a06_1": "大眾者，或四人或過四人。",
    "T22n1428_022:0717a07_2": "休道者，出此法外。",
    "T22n1428_022:0717a07_3": "滅擯者，僧與作白四羯磨除去。",
    "T22n1428_022:0717a08_4": "遮者，眾中斷決罪時遮不聽入眾。",
    "T22n1428_022:0717a09_5": "入外道者，受外道法。",
    "T22n1428_022:0717a09_6": "重罪者，八波羅夷，於八法中犯一一罪。",
    "T22n1428_022:0717a10_7": "彼比丘尼，知是比丘尼犯波羅夷，前食時知、後食時說，偷蘭遮。",
    "T22n1428_022:0717a12_8": "後食時知、初夜說，偷蘭遮。",
    "T22n1428_022:0717a12_9": "初夜知、中夜說，偷蘭遮。",
    "T22n1428_022:0717a13_10": "中夜知、後夜說，偷蘭遮。",
    "T22n1428_022:0717a13_11": "後夜知、不說至明相出，波羅夷。",
    "T22n1428_022:0717a14_12": "除八波羅夷法，覆餘罪不說者，隨所犯自覆重罪，偷蘭遮。",
    "T22n1428_022:0717a15_13": "除比丘、比丘尼，覆餘人罪，突吉羅。",
    "T22n1428_022:0717a16_14": "比丘，波逸提；式叉摩那、沙彌、沙彌尼，突吉羅。",
    "T22n1428_022:0717a17_15": "是謂為犯。",
    "T22n1428_022:0717a18_0": "不犯者，若不知、若向人說、若無人可向說、意欲說而未說明相出；若說者，有命難、有梵行難，不得說不犯。",
    "T22n1428_022:0717a20_1": "不犯者，最初未制戒，癡狂、心亂、痛惱所纏。",
    "T22n1428_022:0717a21_2": "(七竟)爾時世尊在拘睒彌瞿師羅園中。",
    "T22n1428_022:0717a22_3": "時尊者闡陀比丘，僧為作舉，如法如律、如佛所教，不順從、不懺悔，僧未與作共住。",
    "T22n1428_022:0717a24_4": "時有比丘尼，名尉次，往返承事闡陀比丘。",
    "T22n1428_022:0717a25_5": "諸比丘尼語言：「闡陀比丘，僧為作舉，如法如律、如佛所教，不順從、不懺悔，僧未與作共住，汝莫順從。」",
    "T22n1428_022:0717a28_6": "尉次答言：「諸大姊！",
    "T22n1428_022:0717a28_7": "此是我兄，今日不供養，更待何時？」",
    "T22n1428_022:0717a29_8": "猶故隨順不止。",
    "T22n1428_022:0717a29_9": "時諸比丘尼聞，其中有少欲知足、行頭陀、樂學戒、知慚愧者，嫌責尉次比丘尼言：「闡陀比丘僧為作舉，如法如律、如佛所教，而不順從、不懺悔，僧未與作共住。",
    "T22n1428_022:0717b04_10": "汝今云何故順從也？」",
    "T22n1428_022:0717b05_11": "爾時諸比丘尼語諸比丘，諸比丘往白世尊。",
    "T22n1428_022:0717b06_12": "世尊以此因緣集諸比丘僧，呵責尉次比丘尼言：「汝所為非，非威儀、非沙門法、非淨行、非隨順行，所不應為。",
    "T22n1428_022:0717b08_13": "闡陀比丘，僧為作舉，如法如律、如佛所教，而不順從、不懺悔，僧未與作共住。",
    "T22n1428_022:0717b10_14": "云何故順從？」",
    "T22n1428_022:0717b10_15": "以無數方便呵責已，告諸比丘：「聽僧與尉次比丘尼作呵責白四羯磨。",
    "T22n1428_022:0717b12_16": "當作如是呵責，尼眾中應差堪能人，若上座、若次座、若誦律、若不誦律，堪能作羯磨者作如是白：『大姊僧聽！",
    "T22n1428_022:0717b14_17": "是尉次比丘尼，知闡陀比丘，僧為作舉，如法如律、如佛所教，而不順從、不懺悔，僧未與作共住，而順從闡陀比丘。",
    "T22n1428_022:0717b17_18": "諸比丘尼語言：「闡陀比丘，僧為作舉，如法如律、如佛所教，不順從、不懺悔，僧未與作共住，汝莫順從。」",
    "T22n1428_022:0717b20_19": "而故順從。",
    "T22n1428_022:0717b20_20": "若僧時到僧忍聽，僧與尉次比丘尼作呵責，捨此事故。",
    "T22n1428_022:0717b21_21": "「大姊！",
    "T22n1428_022:0717b21_22": "闡陀比丘，僧為作舉，如法如律、如佛所教，而不順從、不懺悔，僧未與作共住。",
    "T22n1428_022:0717b23_23": "汝莫隨順。」",
    "T22n1428_022:0717b23_24": "白如是。』",
    "T22n1428_022:0717b24_0": "『大姊僧聽！",
    "T22n1428_022:0717b24_1": "是尉次比丘尼，知闡陀比丘，僧為作舉，如法如律、如佛所教，不順從、不懺悔，僧未與作共住，而順從闡陀比丘。",
    "T22n1428_022:0717b26_2": "諸比丘尼語言：「闡陀比丘，僧為作舉，如法如律、如佛所教，不順從、不懺悔，僧未與作共住，汝莫隨順。」",
    "T22n1428_022:0717b29_3": "而故隨順。",
    "T22n1428_022:0717b29_4": "僧今與尉次比丘尼作呵責，捨此事故。",
    "T22n1428_022:0717c01_5": "「闡陀比丘，僧為作舉，如法如律、如佛所教，不順從、不懺悔，僧未與作共住，汝莫隨順。」",
    "T22n1428_022:0717c03_6": "誰諸大姊忍僧與尉次比丘尼作呵責捨此事者默然，誰不忍者說。",
    "T22n1428_022:0717c05_7": "是初羯磨。』",
    "T22n1428_022:0717c05_8": "第二、第三亦如是說。",
    "T22n1428_022:0717c06_0": "『僧已與尉次比丘尼作呵責捨此事竟，僧忍，默然故，是事如是持。』",
    "T22n1428_022:0717c07_1": "當作如是呵責。」",
    "T22n1428_022:0717c08_0": "尉次比丘尼，僧與作白四羯磨已，白諸比丘，諸比丘往白世尊，世尊言：「若有如此比丘尼順從為僧所舉比丘者，僧亦應如是與作呵責白四羯磨。",
    "T22n1428_022:0717c11_1": "自今已去與比丘尼結戒，集十句義乃至正法久住，欲說戒者當如是說：若比丘尼，知比丘僧為作舉，如法如律、如佛所教，不順從、不懺悔，僧未與作共住而順從。",
    "T22n1428_022:0717c15_2": "諸比丘尼語言：『大姊！",
    "T22n1428_022:0717c15_3": "此比丘，為僧所舉，如法如律、如佛所教，不順從、不懺悔，僧未與作共住，汝莫順從。』",
    "T22n1428_022:0717c17_4": "如是比丘尼諫彼比丘尼時，是事堅持不捨，彼比丘尼應乃至第二、第三諫，令捨此事故。",
    "T22n1428_022:0717c20_0": "若乃至三諫，捨者善；若不捨者，是比丘尼波羅夷，不共住，犯隨舉。」",
    "T22n1428_022:0717c21_1": "比丘尼義如上。",
    "T22n1428_022:0717c21_2": "僧者如上。",
    "T22n1428_022:0717c22_3": "舉者，為僧所舉，白四羯磨是也。",
    "T22n1428_022:0717c22_4": "法者，如法如律、如佛所教。",
    "T22n1428_022:0717c23_5": "不順從者，不順治罪法。",
    "T22n1428_022:0717c24_6": "不懺悔者，所犯罪未懺悔清淨。",
    "T22n1428_022:0717c24_7": "僧未與作共住者，僧未與解罪羯磨。",
    "T22n1428_022:0717c25_8": "隨順者，有二種：一法，二衣食。",
    "T22n1428_022:0717c26_9": "法隨順者，教增戒、增心、增慧，教語學問、誦經。",
    "T22n1428_022:0717c27_10": "衣食者，與飲食、衣服、床、臥具、病瘦醫藥。",
    "T22n1428_022:0717c28_11": "若比丘尼，知比丘為僧所舉，如法如律、如佛所教，不隨順、不懺悔，僧未與作共住而隨順。",
    "T22n1428_022:0718a01_12": "諸比丘尼語言：「此比丘，僧與作舉，如法如律、如佛所教，不順從、不懺悔，僧未與作共住，汝莫隨順，可捨此事，莫為僧所舉更犯重罪。」",
    "T22n1428_022:0718a04_13": "若隨語者善；不隨語者，當作白。",
    "T22n1428_022:0718a05_14": "白已當復語言：「妹！",
    "T22n1428_022:0718a06_0": "當知我白已，餘有羯磨在，汝捨此事，莫為僧所舉更犯重罪。」",
    "T22n1428_022:0718a07_1": "若隨語者善；不隨語者，當作初羯磨。",
    "T22n1428_022:0718a08_2": "作初羯磨已，當語言：「妹！",
    "T22n1428_022:0718a08_3": "我已與汝作白初羯磨竟，餘有二羯磨在。",
    "T22n1428_022:0718a09_4": "汝可捨此事，莫為僧所舉更犯重罪。」",
    "T22n1428_022:0718a10_5": "若隨語者善；不隨語者，當作第二羯磨。",
    "T22n1428_022:0718a11_6": "作第二羯磨已，當復語言：「妹知不？",
    "T22n1428_022:0718a12_7": "我已作白二羯磨竟，餘有一羯磨在，汝捨此事，莫為僧所舉更犯重罪。」",
    "T22n1428_022:0718a14_8": "若隨語者善；不隨語者，作第三羯磨竟，波羅夷。",
    "T22n1428_022:0718a15_9": "白二羯磨竟捨者，三偷蘭遮。",
    "T22n1428_022:0718a16_10": "白一羯磨竟捨者，二偷蘭遮。",
    "T22n1428_022:0718a16_11": "白竟捨者，一偷蘭遮。",
    "T22n1428_022:0718a17_12": "若作白未竟捨者，突吉羅。",
    "T22n1428_022:0718a18_0": "若未白前隨順所舉比丘者，一切突吉羅。",
    "T22n1428_022:0718a18_1": "若僧為隨舉比丘尼作呵責時，有比丘教言：「汝莫捨。」",
    "T22n1428_022:0718a20_2": "若僧與作呵責，偷蘭遮。",
    "T22n1428_022:0718a20_3": "若不呵責，突吉羅。",
    "T22n1428_022:0718a21_4": "若比丘尼語言：「莫捨。」",
    "T22n1428_022:0718a21_5": "若僧與呵責，偷蘭遮。",
    "T22n1428_022:0718a22_6": "若不呵責，突吉羅。",
    "T22n1428_022:0718a22_7": "除比丘、比丘尼，餘人教：「莫捨。」",
    "T22n1428_022:0718a23_8": "呵責不呵責，一切突吉羅。",
    "T22n1428_022:0718a23_9": "比丘，突吉羅；式叉摩那、沙彌、沙彌尼，突吉羅。",
    "T22n1428_022:0718a24_10": "是謂為犯。",
    "T22n1428_022:0718a25_11": "不犯者，初諫時捨，非法別眾、非法和合眾、法別眾、似法別眾、似法和合眾、異法異毘尼異佛所教，一切未作呵責前，不犯。",
    "T22n1428_022:0718a28_0": "不犯者，最初未制戒，癡狂、心亂、痛惱所纏。",
    "T22n1428_022:0718a29_0": "(八竟)◎",
    "T22n1428_022:0718b01_0": "◎十七僧殘法之初",
    "T22n1428_022:0718b02_0": "爾時世尊在羅閱城耆闍崛山中。",
    "T22n1428_022:0718b02_1": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼媒嫁，持男語語女、持女語語男，若為成婦事、若為私通，乃至須臾間，是比丘尼犯初法應捨，僧伽婆尸沙。」",
    "T22n1428_022:0718b08_2": "(一竟)爾時世尊在羅閱城耆闍崛山中。",
    "T22n1428_022:0718b09_3": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼[真/心]恚不喜，以無根波羅夷法謗，欲破彼清淨行。",
    "T22n1428_022:0718b13_4": "後於異時，若問、若不問，知是事無根，說我[真/心]恚故如是語。",
    "T22n1428_022:0718b15_5": "是比丘尼犯初法應捨，僧伽婆尸沙。」",
    "T22n1428_022:0718b15_6": "(二竟)爾時世尊在羅閱城耆闍崛山中。",
    "T22n1428_022:0718b16_7": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼[真/心]恚不喜，於異分事中取片，非波羅夷比丘尼，以無根波羅夷法謗，欲破彼人梵行。",
    "T22n1428_022:0718b21_8": "後於異時，若問、若不問，知是異分事中取片，彼比丘尼住[真/心]恚法故，作如是說。",
    "T22n1428_022:0718b23_9": "是比丘尼犯初法應捨，僧伽婆尸沙。」",
    "T22n1428_022:0718b24_10": "(三竟)爾時世尊在舍衛國祇樹給孤獨園。",
    "T22n1428_022:0718b25_11": "有比丘尼在阿蘭若處住，有一居士於此處作一精舍，施與比丘尼僧住。",
    "T22n1428_022:0718b27_12": "後異時阿蘭若處比丘尼有惡事出，諸比丘尼捨此精舍去。",
    "T22n1428_022:0718b29_0": "居士後命終，時居士兒即耕此精舍地。",
    "T22n1428_022:0718b29_1": "諸比丘尼見語言：「此是眾僧地。",
    "T22n1428_022:0718c01_2": "莫耕！」",
    "T22n1428_022:0718c01_3": "居士兒答言：「實爾。",
    "T22n1428_022:0718c02_4": "我父在時作此精舍與比丘尼僧。",
    "T22n1428_022:0718c03_0": "比丘尼僧捨去，我父命終，我今自由，何為空此處地？",
    "T22n1428_022:0718c04_1": "彼此無用耶！」",
    "T22n1428_022:0718c04_2": "時居士兒如故耕之，諸比丘尼即往斷事官所言。",
    "T22n1428_022:0718c05_3": "爾時諸斷事官即喚居士兒依法決斷，罰其財貨盡入於官。",
    "T22n1428_022:0718c07_4": "爾時諸比丘尼聞，其中有少欲知足、行頭陀、樂學戒、知慚愧者，嫌責彼比丘尼：「云何比丘尼詣官言居士兒，使財物入官也？」",
    "T22n1428_022:0718c09_5": "爾時諸比丘尼白諸比丘，諸比丘往白世尊。",
    "T22n1428_022:0718c10_6": "世尊爾時以此因緣集比丘僧，呵責彼比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_022:0718c13_7": "云何比丘尼詣官言人？」",
    "T22n1428_022:0718c14_0": "爾時世尊以無數方便呵責彼比丘尼已，告諸比丘：「此比丘尼多種有漏處，最初犯戒。",
    "T22n1428_022:0718c16_0": "自今已去與比丘尼結戒，集十句義乃至正法久住，欲說戒者當如是說：若比丘尼言人，若居士、居士兒、若奴、若客作人，若晝、若夜、若一念頃、若彈指頃、若須臾頃，是比丘尼犯初法應捨，僧伽婆尸沙。」",
    "T22n1428_022:0718c20_1": "如是世尊與比丘尼結戒。",
    "T22n1428_022:0718c21_2": "爾時拘薩羅國波斯匿王小婦，作一精舍施與比丘尼，彼比丘尼受住已，後捨人間遊行。",
    "T22n1428_022:0718c23_3": "時王小婦，聞比丘尼捨精舍人間遊行，輒復以此精舍轉與女梵志。",
    "T22n1428_022:0718c24_4": "時彼比丘尼聞，念言：「我行不在，輒以我精舍與人。」",
    "T22n1428_022:0718c26_0": "時彼比丘尼即還精舍，語女梵志言：「避我去！",
    "T22n1428_022:0718c27_1": "莫住我精舍。」",
    "T22n1428_022:0718c27_2": "彼女梵志答言：「此實是汝精舍，施主為汝作；汝出人間遊行，持用與我，我今不能出去。」",
    "T22n1428_022:0718c29_3": "時彼比丘尼[真/心]，即牽曳令出。",
    "T22n1428_022:0719a01_0": "時女梵志即詣斷事官言。",
    "T22n1428_022:0719a01_1": "時諸斷事官喚比丘尼，比丘尼疑難不去，自念：「世尊制戒，不得詣斷事官相言。」",
    "T22n1428_022:0719a03_2": "爾時比丘尼白諸比丘，諸比丘往白世尊。",
    "T22n1428_022:0719a04_3": "世尊告諸比丘：「自今已去若有喚應往。」",
    "T22n1428_022:0719a05_4": "時彼比丘尼，即往斷事官所，諸斷事官問言：「阿姨！",
    "T22n1428_022:0719a06_5": "此事云何？",
    "T22n1428_022:0719a06_6": "好說。」",
    "T22n1428_022:0719a06_7": "比丘尼答言：「此一切地皆屬王，家事屬居士，房舍屬施主，床座臥具亦爾。",
    "T22n1428_022:0719a08_8": "修治房舍令眾僧住止，得福多。",
    "T22n1428_022:0719a09_9": "何以故？",
    "T22n1428_022:0719a09_10": "由其施我得安住故。」",
    "T22n1428_022:0719a10_11": "諸斷事官答言：「如阿姨所說，一切地屬王，家事屬居士，屋舍屬施主，床座臥具亦爾。",
    "T22n1428_022:0719a12_12": "修治房舍令僧住止，得福多。",
    "T22n1428_022:0719a12_13": "何以故？",
    "T22n1428_022:0719a13_0": "由其施我得安住故。",
    "T22n1428_022:0719a13_1": "今此精舍應與女梵志令住。」",
    "T22n1428_022:0719a14_2": "爾時諸比丘往白世尊。",
    "T22n1428_022:0719a14_3": "世尊告諸比丘：「此比丘尼不善說，斷事官亦不善答。",
    "T22n1428_022:0719a16_0": "何以故？",
    "T22n1428_022:0719a16_1": "前施是法，後施非法。」",
    "T22n1428_022:0719a16_2": "爾時波斯匿王聞比丘尼如是說、諸斷事官如是答、世尊作如是語時，王罰諸斷事官財物盡入官。",
    "T22n1428_022:0719a19_3": "諸比丘聞，往白世尊。",
    "T22n1428_022:0719a19_4": "世尊爾時告諸比丘：「自今已去當如是說戒：若比丘尼詣官言，居士若居士兒、若奴、若客作人，若晝、若夜、若一念頃、若彈指頃、若須臾頃，是比丘尼犯初法應捨，僧伽婆尸沙。」",
    "T22n1428_022:0719a23_5": "比丘尼義如上。",
    "T22n1428_022:0719a23_6": "相言者，詣官共諍曲直。",
    "T22n1428_022:0719a24_7": "居士者，不出家人。",
    "T22n1428_022:0719a24_8": "兒者，居士所生。",
    "T22n1428_022:0719a25_9": "奴者，或買得、或家所生。",
    "T22n1428_022:0719a25_10": "客作者，財雇使作也。",
    "T22n1428_022:0719a26_11": "女梵志者，在此法外出家者是。",
    "T22n1428_022:0719a27_12": "若比丘尼言人，若居士、居士兒，若奴、客作人，若晝、若夜、若一念頃、若彈指頃、若須臾頃，如女梵志詣官稱其事。",
    "T22n1428_022:0719a29_13": "若斷事官下手疏事者，僧伽婆尸沙。",
    "T22n1428_022:0719b01_14": "口說不著名字者，偷羅遮。",
    "T22n1428_022:0719b02_15": "比丘，突吉羅；式叉摩那、沙彌、沙彌尼，突吉羅。",
    "T22n1428_022:0719b03_16": "是謂為犯。",
    "T22n1428_022:0719b03_17": "不犯者，若被喚，若欲有所啟，若為強力所持去，若被繫將去，若命難、若梵行難，雖口說不告官，不犯。",
    "T22n1428_022:0719b05_18": "不犯者，最初未制戒，癡狂、心亂、痛惱所纏。",
    "T22n1428_022:0719b06_19": "(四竟)爾時世尊在毘舍離獼猴江側，在樓閣堂上。",
    "T22n1428_022:0719b08_20": "時有離奢婦女出外遊戲，時有賊女在是眾中共行，伺其作樂戲時偷彼財物逃走。",
    "T22n1428_022:0719b10_21": "時諸婦女遣使往告離奢：「此有賊女取我財物走去，願與我求覓。」",
    "T22n1428_022:0719b11_22": "時諸離奢遣人求覓，得便當殺之。",
    "T22n1428_022:0719b12_23": "時賊女聞此語：「遣人求覓得便殺。」",
    "T22n1428_022:0719b13_24": "即捨毘舍離逃走，詣王舍城，至比丘尼僧伽藍中，語諸尼言：「我有信心貪樂出家。」",
    "T22n1428_022:0719b15_25": "諸尼聞已，即便度出家受具足戒。",
    "T22n1428_022:0719b15_26": "時諸離奢聞，此賊女逃走詣王舍城，即往告摩竭國瓶沙王：「此有賊女，取我婦女財物逃走來此，願王與我求覓。」",
    "T22n1428_022:0719b18_27": "時洴沙王即勅左右檢校求之。",
    "T22n1428_022:0719b19_28": "左右白王言：「有賊女，已在尼僧伽藍中出家為道。」",
    "T22n1428_022:0719b20_29": "時洴沙王聞有賊女來此，比丘尼已度出家為道。",
    "T22n1428_022:0719b21_30": "即遣信語諸離奢：「聞有賊女在尼僧伽藍中已出家為道，我不能語。」",
    "T22n1428_022:0719b23_31": "時諸離奢皆共譏嫌言：「諸比丘尼，不知慚愧，皆是賊女，外自稱言：『我知正法。』",
    "T22n1428_022:0719b25_32": "云何度他賊女，其罪應死，多人所知，度令出家受具足戒。",
    "T22n1428_022:0719b26_33": "如是何有正法？」",
    "T22n1428_022:0719b27_0": "時諸比丘尼聞，其中有少欲知足、行頭陀、樂學戒、知慚愧者，嫌責彼比丘尼：「汝云何度賊女令出家為道？」",
    "T22n1428_022:0719b29_1": "時諸比丘尼白諸比丘，諸比丘往白世尊。",
    "T22n1428_022:0719c01_2": "世尊以此因緣集諸比丘，呵責彼比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_022:0719c03_3": "知是賊女，云何度令出家受具足戒？」",
    "T22n1428_022:0719c04_4": "爾時世尊以無數方便呵責彼比丘尼已，告諸比丘：「是比丘尼多種有漏處，最初犯戒。",
    "T22n1428_022:0719c06_5": "自今已去與比丘尼結戒，集十句義乃至正法久住，欲說戒者當如是說：若比丘尼，度他賊女應死者，多人所知，度令出家受具足戒，是比丘尼犯初法應捨，僧伽婆尸沙。」",
    "T22n1428_022:0719c10_6": "如是世尊與比丘尼結戒。",
    "T22n1428_022:0719c11_7": "彼城中作賊出外村，外村作賊入城內。",
    "T22n1428_022:0719c12_8": "時諸比丘尼，不知賊與不賊、應死不應死、人知不知，後乃知是賊、應死、人所知，或有言犯僧伽婆尸沙，或疑。",
    "T22n1428_022:0719c14_9": "佛言：「不知者不犯。",
    "T22n1428_022:0719c15_10": "自今已去當如是說戒：若比丘尼，先知是賊女、罪應死、人所知，不問王大臣、不問種姓，便度出家受具足戒，是比丘尼犯初法應捨，僧伽婆尸沙。」",
    "T22n1428_022:0719c18_11": "比丘尼義如上。",
    "T22n1428_022:0719c19_12": "賊者，若盜五錢、若過五錢。",
    "T22n1428_022:0719c19_13": "應死者，處在死中也。",
    "T22n1428_022:0719c20_14": "多人知者，王所知、大臣所知、庶民共知。",
    "T22n1428_022:0719c21_15": "王者，不依人食。",
    "T22n1428_022:0719c21_16": "大臣者，受王重位佐理國事。",
    "T22n1428_022:0719c22_17": "種姓者，舍夷、拘離彌寧、跋耆、滿羅蘇摩。",
    "T22n1428_022:0719c23_18": "彼比丘尼，知賊女、罪應死、多人所知，不問王、大臣、種姓，便度為道。",
    "T22n1428_022:0719c24_19": "作三羯磨竟，和上尼僧伽婆尸沙。",
    "T22n1428_022:0719c25_20": "若作白二羯磨竟，三偷羅遮。",
    "T22n1428_022:0719c26_21": "白一羯磨竟，二偷羅遮。",
    "T22n1428_022:0719c26_22": "白竟，一偷蘭遮。",
    "T22n1428_022:0719c27_23": "若白未竟，突吉羅。",
    "T22n1428_022:0719c27_24": "若未白前，若與剃髮，若與出家與受戒集眾僧，一切突吉羅。",
    "T22n1428_022:0719c29_0": "眾滿，亦突吉羅。",
    "T22n1428_022:0719c29_1": "比丘，突吉羅；式叉摩那、沙彌、沙彌尼，突吉羅。",
    "T22n1428_022:0720a01_2": "是謂為犯。",
    "T22n1428_022:0720a01_3": "不犯者，若不知，或白王大臣種姓，若罪應死王聽出家，若有罪聽出家，若於繫縛中放令出家，若救使得脫，不犯。",
    "T22n1428_022:0720a04_4": "不犯者，最初未制戒，癡狂、心亂、痛惱所纏。",
    "T22n1428_022:0720a05_5": "(五竟)爾時世尊在舍衛國祇樹給孤獨園。",
    "T22n1428_022:0720a06_6": "時尉次比丘尼，為僧所舉，如法如律、如佛所教，不順從、有罪不懺悔，僧未與作共住。",
    "T22n1428_022:0720a08_7": "時偷羅難陀比丘尼，不白尼僧，僧不約勅，輒自出界外，與尉次作解罪羯磨。",
    "T22n1428_022:0720a10_8": "時諸比丘尼聞，其中有少欲知足、行頭陀、樂學戒、知慚愧者，呵責偷羅難陀比丘尼：「云何尼僧如法如律、如佛所教，舉尉次比丘尼，而不順從、有罪不懺悔，僧未與作共住。",
    "T22n1428_022:0720a14_9": "尼僧不約勅，汝輒自出界外與解罪？」",
    "T22n1428_022:0720a15_10": "爾時諸比丘尼白諸比丘，諸比丘往白世尊。",
    "T22n1428_022:0720a16_11": "世尊以此因緣集諸比丘僧，呵責偷羅難陀：「汝所為非，非威儀、非沙門法、非淨行、非隨順行，所不應為。",
    "T22n1428_022:0720a19_12": "云何偷羅難陀！",
    "T22n1428_022:0720a19_13": "尼僧如法如律、如佛所教，舉尉次比丘尼，而不順從、有罪不悔，僧未與作共住。",
    "T22n1428_022:0720a21_14": "尼僧不約勅，汝輒自出界外與作羯磨解罪？」",
    "T22n1428_022:0720a22_15": "爾時世尊告諸比丘：「偷羅難陀多種有漏處，最初犯戒。",
    "T22n1428_022:0720a23_16": "自今已去與比丘尼結戒，集十句義乃至正法久住，欲說戒者當如是說：若比丘尼，知比丘尼為僧所舉，如法如律、如佛所教，不順從、未懺悔，僧未與作共住羯磨。",
    "T22n1428_022:0720a27_17": "為愛故，不問僧、僧不約勅，出界外作羯磨與解罪，是比丘尼犯初法應捨，僧伽婆尸沙。」",
    "T22n1428_022:0720a29_18": "比丘尼義如上。",
    "T22n1428_022:0720b01_19": "僧者，如上說。",
    "T22n1428_022:0720b01_20": "舉者，僧所舉白四羯磨也。",
    "T22n1428_022:0720b02_21": "法者，如法如律、如佛所教。",
    "T22n1428_022:0720b02_22": "不順從者，佛所制治罪法不行。",
    "T22n1428_022:0720b03_23": "不悔者，有罪不向人說。",
    "T22n1428_022:0720b04_24": "未與作共住者，為僧所舉未與解罪。",
    "T22n1428_022:0720b05_0": "愛故不問僧、僧不約勅，出界外作羯磨與解罪，三羯磨竟，僧伽婆尸沙。",
    "T22n1428_022:0720b06_1": "白二羯磨竟，三偷羅遮。",
    "T22n1428_022:0720b07_2": "白一羯磨竟，二偷羅遮。",
    "T22n1428_022:0720b07_3": "白竟，一偷羅遮。",
    "T22n1428_022:0720b08_4": "白未竟，突吉羅。",
    "T22n1428_022:0720b08_5": "未白前集眾眾滿，一切突吉羅。",
    "T22n1428_022:0720b09_6": "比丘，突吉羅；式叉摩那、沙彌、沙彌尼，突吉羅。",
    "T22n1428_022:0720b10_7": "是謂為犯。",
    "T22n1428_022:0720b10_8": "不犯者，白眾僧，若被僧約勅，若能下意悔本罪，若僧以恚故不與解罪、彼人與解，無犯。",
    "T22n1428_022:0720b12_9": "若先僧與作羯磨已，此僧移或死，若遠行、若休道，為賊所將去、為水所漂，彼與解罪，不犯。",
    "T22n1428_022:0720b14_10": "不犯者，最初未制戒，癡狂、心亂、痛惱所纏。",
    "T22n1428_022:0720b15_11": "(六竟)爾時世尊在舍衛國祇樹給孤獨園。",
    "T22n1428_022:0720b16_12": "時有比丘尼，獨高褰衣渡水，從此岸至彼岸然。",
    "T22n1428_022:0720b18_0": "彼比丘尼顏貌端政，時有賊見已繫意在彼，令渡水竟便捉觸嬈。",
    "T22n1428_022:0720b19_1": "諸居士見，皆共嫌之：「此比丘尼不知慚愧、行不淨法，外自稱言：『我知正法。』",
    "T22n1428_022:0720b21_2": "而獨自行高褰衣渡水，如婬女無異。",
    "T22n1428_022:0720b22_3": "如是何有正法？」",
    "T22n1428_022:0720b22_4": "爾時差摩比丘尼多諸弟子，去彼僧伽藍不遠有親里村，有少事緣捨眾獨入村，諸居士見共相謂言：「此差摩比丘尼所以獨行者，欲得男子故耳。」",
    "T22n1428_022:0720b26_5": "彼比丘尼即於彼村中獨宿不還，諸居士復言：「所以獨宿者，正須男子故耳。」",
    "T22n1428_022:0720b27_6": "時有六群比丘尼，及偷羅難陀與眾多比丘尼，於拘薩羅國曠野中行。",
    "T22n1428_022:0720b29_7": "時六群比丘尼及偷羅難陀比丘尼，常在後獨行下道。",
    "T22n1428_022:0720c01_8": "諸比丘尼見已語言：「諸妹！",
    "T22n1428_022:0720c02_9": "汝等何故在後行，不與我等俱？」",
    "T22n1428_022:0720c03_10": "答言：「汝等但自行，何與汝事？」",
    "T22n1428_022:0720c03_11": "彼即問言：「汝等不聞佛結戒當共伴相逐行耶？」",
    "T22n1428_022:0720c04_12": "六群比丘尼、偷羅難陀答言：「汝等不知我耶？」",
    "T22n1428_022:0720c05_13": "答言：「不知。」",
    "T22n1428_022:0720c06_14": "彼言：「我等所以在後行者，欲得男子。」",
    "T22n1428_022:0720c07_15": "諸比丘尼聞，其中有少欲知足、行頭陀、樂學戒、知慚愧者，嫌責彼比丘尼：「云何比丘尼，高褰衣渡水、獨行詣村落、獨宿、共伴行而獨在後？」",
    "T22n1428_022:0720c10_16": "時諸比丘尼白諸比丘，諸比丘往白世尊。",
    "T22n1428_022:0720c11_17": "世尊爾時以此因緣集比丘僧，以無數方便呵責彼比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_022:0720c14_18": "云何比丘尼，獨高褰衣渡水、獨行詣村、獨宿共伴行、獨在後？」",
    "T22n1428_022:0720c15_19": "時世尊以無數方便呵責彼比丘尼已，告諸比丘：「此比丘尼多種有漏處，最初犯戒。",
    "T22n1428_022:0720c17_20": "自今已去與比丘尼結戒，集十句義乃至正法久住，欲說戒者當如是說：若比丘尼獨渡水、獨入村、獨宿、獨在後行，犯初法應捨，僧伽婆尸沙。」",
    "T22n1428_022:0720c20_21": "比丘尼義如上。",
    "T22n1428_022:0720c21_22": "水者，河水獨不能渡，彼比丘尼當求一比丘尼共渡，比丘尼應漸褰衣入水待伴。",
    "T22n1428_022:0720c23_23": "前比丘尼疾疾入水令伴不及，僧伽婆尸沙。",
    "T22n1428_022:0720c24_24": "若入水時隨水深淺褰衣待後伴，若疾疾入水不待後伴，偷蘭遮。",
    "T22n1428_022:0720c25_25": "若至彼岸漸漸下衣待後伴。",
    "T22n1428_022:0720c26_26": "若發意速疾、不漸漸下衣上岸、不待後伴，偷蘭遮。",
    "T22n1428_022:0720c27_27": "彼比丘尼，當求一比丘尼共行詣村。",
    "T22n1428_022:0720c28_28": "若比丘尼，獨行詣村隨所至村，僧伽婆尸沙。",
    "T22n1428_022:0720c29_29": "若無村獨詣空曠無道處行，一鼓聲間，僧伽婆尸沙。",
    "T22n1428_022:0721a01_30": "獨行未至村，偷蘭遮。",
    "T22n1428_022:0721a02_31": "減一鼓聲，偷蘭遮。",
    "T22n1428_022:0721a02_32": "獨行村中一界，突吉羅。",
    "T22n1428_022:0721a03_33": "求方便欲行而不去，若結伴欲去而不去，一切突吉羅。",
    "T22n1428_022:0721a04_34": "彼比丘尼共宿，應在舒手相及處，彼比丘尼獨宿隨脇著地，僧伽婆尸沙。",
    "T22n1428_022:0721a06_35": "隨轉側，僧伽婆尸沙。",
    "T22n1428_022:0721a06_36": "若比丘尼共在村中宿，臥時使舒手相及，若舒手不相及，一一轉側，一一僧伽婆尸沙。",
    "T22n1428_022:0721a08_37": "彼比丘尼共在道行，不得離見聞處行，若比丘尼在道行離見聞處，僧伽婆尸沙。",
    "T22n1428_022:0721a10_38": "離見處不離聞處，偷蘭遮。",
    "T22n1428_022:0721a11_39": "離聞處不離見處，偷蘭遮。",
    "T22n1428_022:0721a12_40": "比丘，突吉羅；式叉摩那、沙彌、沙彌尼，突吉羅。",
    "T22n1428_022:0721a13_41": "是謂為犯。",
    "T22n1428_022:0721a13_42": "不犯者，二比丘尼共渡水，入水時隨水深淺漸漸褰衣，待後伴入水；去時不疾疾去待伴，上岸時漸漸下衣待後伴；或神足渡乘船渡；或橋上渡躡梁渡；若伴比丘尼命終、若休道、若遠行、若賊將去、若命難、或梵行難、或惡獸難、或為強力者將去，被縛將去，或為水所漂，無犯。",
    "T22n1428_022:0721a19_43": "若二比丘尼入村，若於村中間一伴比丘尼死、或休道、或遠行、或為賊將去，乃至水所漂如上，無犯。",
    "T22n1428_022:0721a22_44": "若共二比丘尼宿，舒手相及處；若一比丘尼出大小便、或受經誦經、若樂靜獨處經行、或為病尼煮羹粥作飯、若命終、若休道、若遠行、若賊將去，乃至為水所漂，亦如上無犯。",
    "T22n1428_022:0721a26_45": "與二比丘尼共行，不離見聞處，不犯。",
    "T22n1428_022:0721a27_0": "若一比丘尼出大小便，或命終、或休道、或為賊所將去，乃至為水所漂，如上不犯。",
    "T22n1428_022:0721a28_1": "不犯者，最初未制戒，癡狂、心亂、痛惱所纏。",
    "T22n1428_022:0721a29_2": "(七竟)◎四分律卷第二十二"
}