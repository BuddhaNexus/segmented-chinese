[
    {
        "source_sentence": "原人論",
        "from": "T45n1886_001:0708a22_0",
        "context_with_next_sentence": true
    },
    {
        "source_sentence": "終南山草堂寺沙門宗密述",
        "from": "T45n1886_001:0708a24_0",
        "context_with_next_sentence": true
    },
    {
        "source_sentence": "1 斥迷執斥迷執第一習儒道者",
        "from": "T45n1886_001:0708a25_0",
        "context_with_next_sentence": true
    },
    {
        "source_sentence": "儒道二教說人畜等類，皆是虛無大道生成養育。",
        "from": "T45n1886_001:0708a27_2",
        "context_with_next_sentence": true
    },
    {
        "source_sentence": "謂道法自然生於元氣，元氣生天地，天地生萬物，故愚智貴賤貧富苦樂，皆稟於天，由於時命；",
        "from": "T45n1886_001:0708a29_4",
        "context_with_next_sentence": true
    },
    {
        "source_sentence": "故死後却歸天地，復其虛無。",
        "from": "T45n1886_001:0708a29_17",
        "context_with_next_sentence": true
    },
    {
        "source_sentence": "然外教宗旨，但在乎依身立行，不在究竟身之元由。",
        "from": "T45n1886_001:0708b02_1",
        "context_with_next_sentence": true
    },
    {
        "source_sentence": "所說萬物不論象外，雖指大道為本，而不備明順逆起滅染淨因緣，故習者不知是權，執之為了。",
        "from": "T45n1886_001:0708b04_4",
        "context_with_next_sentence": true
    },
    {
        "source_sentence": "今略舉而詰之。",
        "from": "T45n1886_001:0708b04_11",
        "context_with_next_sentence": true
    },
    {
        "source_sentence": "所言萬物皆從虛無大道而生者，大道即是生死賢愚之本，吉凶禍福之基。",
        "from": "T45n1886_001:0708b06_5",
        "context_with_next_sentence": true
    },
    {
        "source_sentence": "基本既其常存，則禍亂凶愚不可除也，福慶賢善不可益也，何用老莊之教耶？",
        "from": "T45n1886_001:0708b08_1",
        "context_with_next_sentence": true
    },
    {
        "source_sentence": "又道育虎狼、胎桀紂，夭顏冉、禍夷齊，何名尊乎？",
        "from": "T45n1886_001:0708b09_2",
        "context_with_next_sentence": true
    },
    {
        "source_sentence": "又言萬物皆是自然生化非因緣者，則一切無因緣處悉應生化，謂石應生草，草或生人，人生畜等。",
        "from": "T45n1886_001:0708b11_7",
        "context_with_next_sentence": true
    },
    {
        "source_sentence": "又應生無前後，起無早晚，神仙不藉丹藥，太平不藉賢良，仁義不藉教習，老莊周孔何用立教為軌則乎？",
        "from": "T45n1886_001:0708b13_12",
        "context_with_next_sentence": true
    },
    {
        "source_sentence": "又言皆從元氣而生成者，則歘生之神未曾習慮，豈得嬰孩便能愛惡驕恣焉？",
        "from": "T45n1886_001:0708b15_8",
        "context_with_next_sentence": true
    },
    {
        "source_sentence": "若言歘有自然便能隨念愛惡等者，則五德六藝悉能隨念而解，何待因緣學習而成？",
        "from": "T45n1886_001:0708b17_7",
        "context_with_next_sentence": true
    },
    {
        "source_sentence": "又若生是稟氣而歘有，死是氣散而歘無，則誰為鬼神乎？",
        "from": "T45n1886_001:0708b18_13",
        "context_with_next_sentence": true
    },
    {
        "source_sentence": "且世有鑒達前生追憶往事，則知生前相續，非稟氣而歘有；",
        "from": "T45n1886_001:0708b20_2",
        "context_with_next_sentence": true
    },
    {
        "source_sentence": "又驗鬼神靈知不斷，則知死後非氣散而歘無。",
        "from": "T45n1886_001:0708b21_3",
        "context_with_next_sentence": true
    },
    {
        "source_sentence": "故祭祀求禱，典藉有文，況死而蘇者說幽途事，或死後感動妻子讎報怨恩，今古皆有耶？",
        "from": "T45n1886_001:0708b23_4",
        "context_with_next_sentence": true
    },
    {
        "source_sentence": "外難曰：",
        "from": "T45n1886_001:0708b23_8",
        "context_with_next_sentence": true
    },
    {
        "source_sentence": "「若人死為鬼，則古來之鬼填塞巷路，合有見者。",
        "from": "T45n1886_001:0708b24_9",
        "context_with_next_sentence": true
    },
    {
        "source_sentence": "如何不爾？",
        "from": "T45n1886_001:0708b24_14",
        "context_with_next_sentence": true
    },
    {
        "source_sentence": "」答曰：",
        "from": "T45n1886_001:0708b24_18",
        "context_with_next_sentence": true
    },
    {
        "source_sentence": "「人死六道，不必皆為鬼，鬼死復為人等，豈古來積鬼常存耶？",
        "from": "T45n1886_001:0708b26_3",
        "context_with_next_sentence": true
    },
    {
        "source_sentence": "」且天地之氣本無知也，人稟無知之氣，安得歘起而有知乎？",
        "from": "T45n1886_001:0708b27_10",
        "context_with_next_sentence": true
    },
    {
        "source_sentence": "草木亦皆稟氣，何不知乎？",
        "from": "T45n1886_001:0708b28_3",
        "context_with_next_sentence": true
    },
    {
        "source_sentence": "又言貧富貴賤賢愚善惡吉凶禍福皆由天命者，則天之賦命奚有貧多富少、賤多貴少，乃至禍多福少？",
        "from": "T45n1886_001:0708c01_10",
        "context_with_next_sentence": true
    },
    {
        "source_sentence": "苟多少之分在天，天何不平乎？",
        "from": "T45n1886_001:0708c02_5",
        "context_with_next_sentence": true
    },
    {
        "source_sentence": "況有無行而貴、守行而賤，無德而富、有德而貧，逆吉義凶、仁夭暴壽，乃至有道者喪、無道者興？",
        "from": "T45n1886_001:0708c04_8",
        "context_with_next_sentence": true
    },
    {
        "source_sentence": "既皆由天，天乃興不道而喪道？",
        "from": "T45n1886_001:0708c05_2",
        "context_with_next_sentence": true
    },
    {
        "source_sentence": "何有福善益謙之賞，禍淫害盈之罰焉？",
        "from": "T45n1886_001:0708c05_19",
        "context_with_next_sentence": true
    },
    {
        "source_sentence": "又既禍亂反逆皆由天命，則聖人設教，責人不責天，罪物不罪命，是不當也！",
        "from": "T45n1886_001:0708c07_14",
        "context_with_next_sentence": true
    },
    {
        "source_sentence": "然則《詩》刺亂政，《書》讚王道，《禮》稱安上，《樂》號移風，豈是奉上天之意，順造化之心乎？",
        "from": "T45n1886_001:0708c09_10",
        "context_with_next_sentence": true
    },
    {
        "source_sentence": "是知專此教者，未能原人。",
        "from": "T45n1886_001:0708c10_2",
        "context_with_next_sentence": true
    },
    {
        "source_sentence": "2 斥偏淺斥偏淺第二習佛不了義教者佛教自淺之深，略有五等：",
        "from": "T45n1886_001:0708c12_11",
        "context_with_next_sentence": true
    },
    {
        "source_sentence": "一、人天教，二、小乘教，三、大乘法相教，四、大乘破相教上四在此篇中，五、一乘顯性教此一在第三篇中。",
        "from": "T45n1886_001:0708c14_12",
        "context_with_next_sentence": true
    },
    {
        "source_sentence": "一、佛為初心人且說三世業報善惡因果，謂造上品十惡死墮地獄，中品餓鬼，下品畜生。",
        "from": "T45n1886_001:0708c16_19",
        "context_with_next_sentence": true
    },
    {
        "source_sentence": "故佛且類世五常之教天竺世教，儀式雖殊，懲惡勸善無別，亦不離仁義等五常，而有德行可修例。",
        "from": "T45n1886_001:0708c18_9",
        "context_with_next_sentence": true
    },
    {
        "source_sentence": "如：",
        "from": "T45n1886_001:0708c18_11",
        "context_with_next_sentence": true
    },
    {
        "source_sentence": "此國歛手而舉，吐番散手而垂，皆為禮也，令持五戒不殺是仁；",
        "from": "T45n1886_001:0708c18_39",
        "context_with_next_sentence": true
    },
    {
        "source_sentence": "不盜是義；",
        "from": "T45n1886_001:0708c18_44",
        "context_with_next_sentence": true
    },
    {
        "source_sentence": "不邪淫是禮；",
        "from": "T45n1886_001:0708c19_5",
        "context_with_next_sentence": true
    },
    {
        "source_sentence": "不妄語是信；",
        "from": "T45n1886_001:0708c19_11",
        "context_with_next_sentence": true
    },
    {
        "source_sentence": "不飲噉酒肉，神氣清潔益於智也，得免三途、生人道中。",
        "from": "T45n1886_001:0708c20_1",
        "context_with_next_sentence": true
    },
    {
        "source_sentence": "修上品十善及施戒等生六欲天。",
        "from": "T45n1886_001:0708c20_15",
        "context_with_next_sentence": true
    },
    {
        "source_sentence": "修四禪八定生色界、無色界天題中不標天鬼地獄者，界地不同，見聞不及，凡俗尚不知末，況肯窮本？",
        "from": "T45n1886_001:0708c22_7",
        "context_with_next_sentence": true
    },
    {
        "source_sentence": "故對俗教且標原人。",
        "from": "T45n1886_001:0708c22_16",
        "context_with_next_sentence": true
    },
    {
        "source_sentence": "今敘佛經，理宜具列。",
        "from": "T45n1886_001:0708c22_26",
        "context_with_next_sentence": true
    },
    {
        "source_sentence": "故名人天教也然業有三種：",
        "from": "T45n1886_001:0708c22_38",
        "context_with_next_sentence": true
    },
    {
        "source_sentence": "一惡，二善，三不動。",
        "from": "T45n1886_001:0708c23_9",
        "context_with_next_sentence": true
    },
    {
        "source_sentence": "報有三時：",
        "from": "T45n1886_001:0708c23_14",
        "context_with_next_sentence": true
    },
    {
        "source_sentence": "謂現報，生報，後報。",
        "from": "T45n1886_001:0708c23_24",
        "context_with_next_sentence": true
    },
    {
        "source_sentence": "據此教中，業為身本。",
        "from": "T45n1886_001:0708c23_34",
        "context_with_next_sentence": true
    },
    {
        "source_sentence": "今詰之曰：",
        "from": "T45n1886_001:0708c24_3",
        "context_with_next_sentence": true
    },
    {
        "source_sentence": "既由造業受五道身，未審誰人造業、誰人受報？",
        "from": "T45n1886_001:0708c25_4",
        "context_with_next_sentence": true
    },
    {
        "source_sentence": "若此眼耳手足能造業者，初死之人眼耳手足宛然，何不見聞造作？",
        "from": "T45n1886_001:0708c26_14",
        "context_with_next_sentence": true
    },
    {
        "source_sentence": "若言心作，何者是心？",
        "from": "T45n1886_001:0708c27_4",
        "context_with_next_sentence": true
    },
    {
        "source_sentence": "若言肉心，肉心有質，繫於身內，如何速入眼耳辨外是非？",
        "from": "T45n1886_001:0708c28_10",
        "context_with_next_sentence": true
    },
    {
        "source_sentence": "是非不知，因何取捨？",
        "from": "T45n1886_001:0709a01_1",
        "context_with_next_sentence": true
    },
    {
        "source_sentence": "且心與眼耳手足俱為質閡，豈得內外相通運動應接同造業緣？",
        "from": "T45n1886_001:0709a02_9",
        "context_with_next_sentence": true
    },
    {
        "source_sentence": "若言但是喜怒愛惡發動身口令造業者，喜怒等情乍起乍滅，自無其體，將何為主而作業耶？",
        "from": "T45n1886_001:0709a04_12",
        "context_with_next_sentence": true
    },
    {
        "source_sentence": "設言不應如此，別別推尋，都是我此身心能造業者，此身已死誰受苦樂之報？",
        "from": "T45n1886_001:0709a06_7",
        "context_with_next_sentence": true
    },
    {
        "source_sentence": "若言死後更有身者，豈有今日身心造罪修福，令他後世身心受苦受樂？",
        "from": "T45n1886_001:0709a08_1",
        "context_with_next_sentence": true
    },
    {
        "source_sentence": "據此則修福者屈甚，造罪者幸甚，如何神理如此無道？",
        "from": "T45n1886_001:0709a09_5",
        "context_with_next_sentence": true
    },
    {
        "source_sentence": "故知但習此教者，雖信業緣，不達身本。",
        "from": "T45n1886_001:0709a10_3",
        "context_with_next_sentence": true
    },
    {
        "source_sentence": "二、小乘教者，說形骸之色、思慮之心，從無始來因緣力故，念念生滅相續無窮。",
        "from": "T45n1886_001:0709a12_14",
        "context_with_next_sentence": true
    },
    {
        "source_sentence": "如水涓涓，如燈焰焰，身心假合似一似常，凡愚不覺執之為我。",
        "from": "T45n1886_001:0709a14_3",
        "context_with_next_sentence": true
    },
    {
        "source_sentence": "寶此我故，即起貪貪名利以榮我、瞋瞋違情境恐侵害我、癡非理計校等三毒。",
        "from": "T45n1886_001:0709a15_7",
        "context_with_next_sentence": true
    },
    {
        "source_sentence": "三毒擊意，發動身口造一切業。",
        "from": "T45n1886_001:0709a15_21",
        "context_with_next_sentence": true
    },
    {
        "source_sentence": "業成難逃，故受五道苦樂等身別業所感，三界勝劣等處共業所感。",
        "from": "T45n1886_001:0709a17_6",
        "context_with_next_sentence": true
    },
    {
        "source_sentence": "於所受身還執為我，還起貪等造業受報。",
        "from": "T45n1886_001:0709a18_2",
        "context_with_next_sentence": true
    },
    {
        "source_sentence": "身則生老病死，死而復生。",
        "from": "T45n1886_001:0709a18_14",
        "context_with_next_sentence": true
    },
    {
        "source_sentence": "界則成住壞空，空而復成從空劫初成世界者，頌曰：",
        "from": "T45n1886_001:0709a19_17",
        "context_with_next_sentence": true
    },
    {
        "source_sentence": "空界大風起，傍廣數無量，厚十六洛叉，金剛不能壞。",
        "from": "T45n1886_001:0709a19_41",
        "context_with_next_sentence": true
    },
    {
        "source_sentence": "此名持界風。",
        "from": "T45n1886_001:0709a20_5",
        "context_with_next_sentence": true
    },
    {
        "source_sentence": "光音金藏雲，布及三千界，雨如車軸下，風遏不聽流，深十一洛叉，始作金剛界。",
        "from": "T45n1886_001:0709a20_41",
        "context_with_next_sentence": true
    },
    {
        "source_sentence": "次第金藏雲，注雨滿其內，先成梵王界，乃至夜摩天。",
        "from": "T45n1886_001:0709a21_15",
        "context_with_next_sentence": true
    },
    {
        "source_sentence": "風鼓清水成，須彌七金等，滓濁為山地，四洲及泥犁，鹹海外輪圍，方名器界立。",
        "from": "T45n1886_001:0709a22_1",
        "context_with_next_sentence": true
    },
    {
        "source_sentence": "時經一增減，乃至二禪福，盡下生人間。",
        "from": "T45n1886_001:0709a22_19",
        "context_with_next_sentence": true
    },
    {
        "source_sentence": "初食地餅林藤，後粳米不銷，大小便利，男女形別，分田立主求臣佐，種種差別。",
        "from": "T45n1886_001:0709a23_4",
        "context_with_next_sentence": true
    },
    {
        "source_sentence": "經十九增減，兼前總二十增減，名為成劫。",
        "from": "T45n1886_001:0709a23_23",
        "context_with_next_sentence": true
    },
    {
        "source_sentence": "議曰：",
        "from": "T45n1886_001:0709a23_26",
        "context_with_next_sentence": true
    },
    {
        "source_sentence": "空界劫中，是道教指云虛無之道，然道體寂照靈通，不是虛無，老氏或迷之、或權設，務絕人欲，故指空界為道。",
        "from": "T45n1886_001:0709a24_26",
        "context_with_next_sentence": true
    },
    {
        "source_sentence": "空界中大風，即彼混沌一氣，故彼云道生一也。",
        "from": "T45n1886_001:0709a24_47",
        "context_with_next_sentence": true
    },
    {
        "source_sentence": "金藏雲者，氣形之始，即太極也。",
        "from": "T45n1886_001:0709a25_12",
        "context_with_next_sentence": true
    },
    {
        "source_sentence": "雨下不流，陰氣凝也。",
        "from": "T45n1886_001:0709a25_22",
        "context_with_next_sentence": true
    },
    {
        "source_sentence": "陰陽相合，方能生成矣！",
        "from": "T45n1886_001:0709a25_33",
        "context_with_next_sentence": true
    },
    {
        "source_sentence": "梵王界乃至須彌者，彼之天也，滓濁者地，即一生二矣！",
        "from": "T45n1886_001:0709a26_8",
        "context_with_next_sentence": true
    },
    {
        "source_sentence": "二禪福盡下生，即人也。",
        "from": "T45n1886_001:0709a26_19",
        "context_with_next_sentence": true
    },
    {
        "source_sentence": "即二生三，三才備矣！",
        "from": "T45n1886_001:0709a26_29",
        "context_with_next_sentence": true
    },
    {
        "source_sentence": "地餅已下乃至種種，即三生萬物。",
        "from": "T45n1886_001:0709a26_44",
        "context_with_next_sentence": true
    },
    {
        "source_sentence": "此當三皇已前穴居野食，未有火化等，但以其時無文字記載故，後人傳聞不明，展轉錯謬，諸家著作種種異說。",
        "from": "T45n1886_001:0709a27_43",
        "context_with_next_sentence": true
    },
    {
        "source_sentence": "佛教又緣通明三千世界，不局大唐，故內外教文不全同也。",
        "from": "T45n1886_001:0709b01_19",
        "context_with_next_sentence": true
    },
    {
        "source_sentence": "住者住劫，亦經二十增減。",
        "from": "T45n1886_001:0709b01_31",
        "context_with_next_sentence": true
    },
    {
        "source_sentence": "壞者壞劫，亦二十增減，前十九增減壞有情，後一增減壞器界，能壞是火水風等三災。",
        "from": "T45n1886_001:0709b02_19",
        "context_with_next_sentence": true
    },
    {
        "source_sentence": "空者空劫，亦二十增減，中空無世界及諸有情也。",
        "from": "T45n1886_001:0709b02_41",
        "context_with_next_sentence": true
    },
    {
        "source_sentence": "劫劫生生輪迴不絕，無終無始如汲井輪道教只知今此世界未成時一度空劫，云虛無、混沌、一氣等，名為元始。",
        "from": "T45n1886_001:0709b04_21",
        "context_with_next_sentence": true
    },
    {
        "source_sentence": "不知空界已前，早經千千萬萬遍成住壞空，終而復始。",
        "from": "T45n1886_001:0709b04_45",
        "context_with_next_sentence": true
    },
    {
        "source_sentence": "故知佛教法中，小乘淺淺之教，已超外典深深之說，都由不了此身本不是我，不是我者，謂此身本因色心和合為相。",
        "from": "T45n1886_001:0709b06_14",
        "context_with_next_sentence": true
    },
    {
        "source_sentence": "今推尋分析，色有地水火風之四大，心有受能領納好惡之事、想能取像者、行能造作者念念遷流、識能了別者之四蘊。",
        "from": "T45n1886_001:0709b08_23",
        "context_with_next_sentence": true
    },
    {
        "source_sentence": "若皆是我，即成八我，況地大中復有眾多？",
        "from": "T45n1886_001:0709b09_12",
        "context_with_next_sentence": true
    },
    {
        "source_sentence": "謂三百六十段骨，一一各別。",
        "from": "T45n1886_001:0709b10_6",
        "context_with_next_sentence": true
    },
    {
        "source_sentence": "皮毛筋肉肝心脾腎，各不相是。",
        "from": "T45n1886_001:0709b11_1",
        "context_with_next_sentence": true
    },
    {
        "source_sentence": "諸心數等亦各不同。",
        "from": "T45n1886_001:0709b11_10",
        "context_with_next_sentence": true
    },
    {
        "source_sentence": "見不是聞，喜不是怒，展轉乃至八萬四千塵勞。",
        "from": "T45n1886_001:0709b12_10",
        "context_with_next_sentence": true
    },
    {
        "source_sentence": "既有此眾多之物，不知定取何者為我？",
        "from": "T45n1886_001:0709b13_8",
        "context_with_next_sentence": true
    },
    {
        "source_sentence": "若皆是我，我即百千。",
        "from": "T45n1886_001:0709b13_18",
        "context_with_next_sentence": true
    },
    {
        "source_sentence": "一身之中，多主紛亂。",
        "from": "T45n1886_001:0709b14_8",
        "context_with_next_sentence": true
    },
    {
        "source_sentence": "離此之外，復無別法。",
        "from": "T45n1886_001:0709b14_18",
        "context_with_next_sentence": true
    },
    {
        "source_sentence": "翻覆推我，皆不可得。",
        "from": "T45n1886_001:0709b15_7",
        "context_with_next_sentence": true
    },
    {
        "source_sentence": "便悟此身，但是眾緣，似和合相，元無我人，為誰貪瞋？",
        "from": "T45n1886_001:0709b16_11",
        "context_with_next_sentence": true
    },
    {
        "source_sentence": "為誰殺盜施戒知苦諦也？",
        "from": "T45n1886_001:0709b16_22",
        "context_with_next_sentence": true
    },
    {
        "source_sentence": "遂不滯心於三界有漏善惡斷集諦也；",
        "from": "T45n1886_001:0709b17_15",
        "context_with_next_sentence": true
    },
    {
        "source_sentence": "但修無我觀智道諦；",
        "from": "T45n1886_001:0709b18_3",
        "context_with_next_sentence": true
    },
    {
        "source_sentence": "以斷貪等，止息諸業；",
        "from": "T45n1886_001:0709b18_13",
        "context_with_next_sentence": true
    },
    {
        "source_sentence": "證得我空真如滅諦，乃至得阿羅漢果，灰身滅智方斷諸苦。",
        "from": "T45n1886_001:0709b19_15",
        "context_with_next_sentence": true
    },
    {
        "source_sentence": "據此宗中，以色心二法及貪瞋癡，為根身器界之本也，過去未來更無別法為本。",
        "from": "T45n1886_001:0709b21_12",
        "context_with_next_sentence": true
    },
    {
        "source_sentence": "今詰之曰，夫經生累世為身本者，自體須無間斷。",
        "from": "T45n1886_001:0709b22_14",
        "context_with_next_sentence": true
    },
    {
        "source_sentence": "今五識闕緣不起根境等為緣，意識有時不行悶絕、睡眠、滅盡定、無想定、無想天，無色界天無此四大，如何持得此身，世世不絕？",
        "from": "T45n1886_001:0709b24_19",
        "context_with_next_sentence": true
    },
    {
        "source_sentence": "是知專此教者，亦未原身。",
        "from": "T45n1886_001:0709b25_11",
        "context_with_next_sentence": true
    },
    {
        "source_sentence": "三、大乘法相教者，說一切有情無始已來，法爾有八種識。",
        "from": "T45n1886_001:0709b27_5",
        "context_with_next_sentence": true
    },
    {
        "source_sentence": "於中第八阿賴耶識，是其根本，頓變根身器界種子。",
        "from": "T45n1886_001:0709b28_8",
        "context_with_next_sentence": true
    },
    {
        "source_sentence": "轉生七識，皆能變現自分所緣，都無實法。",
        "from": "T45n1886_001:0709c01_8",
        "context_with_next_sentence": true
    },
    {
        "source_sentence": "如何變耶？",
        "from": "T45n1886_001:0709c01_13",
        "context_with_next_sentence": true
    },
    {
        "source_sentence": "謂我法分別熏習力故，諸識生時變似我法，第六七識無明覆故，緣此執為實我實法。",
        "from": "T45n1886_001:0709c03_11",
        "context_with_next_sentence": true
    },
    {
        "source_sentence": "如患重病心惛，見異色人物也、夢夢想所見、可知者，患夢力故，心似種種外境相現，夢時執為實有外物，寤來方知唯夢所變。",
        "from": "T45n1886_001:0709c05_16",
        "context_with_next_sentence": true
    },
    {
        "source_sentence": "我身亦爾，唯識所變，迷故執有我及諸境，由此起惑造業，生死無窮廣如前說。",
        "from": "T45n1886_001:0709c07_12",
        "context_with_next_sentence": true
    },
    {
        "source_sentence": "悟解此理，方知我身唯識所變，識為身本不了之義，如後所破。",
        "from": "T45n1886_001:0709c08_18",
        "context_with_next_sentence": true
    },
    {
        "source_sentence": "四、大乘破相教者，破前大小乘法相之執，密顯後真性空寂之理破相之談，不唯諸部般若，遍在大乘經。",
        "from": "T45n1886_001:0709c10_25",
        "context_with_next_sentence": true
    },
    {
        "source_sentence": "前之三教依次先後，此教隨執即破，無定時節。",
        "from": "T45n1886_001:0709c11_10",
        "context_with_next_sentence": true
    },
    {
        "source_sentence": "故龍樹立二種般若：",
        "from": "T45n1886_001:0709c11_19",
        "context_with_next_sentence": true
    },
    {
        "source_sentence": "一共，二不共。",
        "from": "T45n1886_001:0709c11_26",
        "context_with_next_sentence": true
    },
    {
        "source_sentence": "共者，二乘同聞信解，破二乘法執故。",
        "from": "T45n1886_001:0709c11_43",
        "context_with_next_sentence": true
    },
    {
        "source_sentence": "不共者，唯菩薩解，密顯佛性故。",
        "from": "T45n1886_001:0709c12_7",
        "context_with_next_sentence": true
    },
    {
        "source_sentence": "故天竺戒賢、智光二論師，各立三時教，指此空教，或云在唯識法相之前，或云在後。",
        "from": "T45n1886_001:0709c12_45",
        "context_with_next_sentence": true
    },
    {
        "source_sentence": "今意取後。",
        "from": "T45n1886_001:0709c12_50",
        "context_with_next_sentence": true
    },
    {
        "source_sentence": "將欲破之，先詰之曰：",
        "from": "T45n1886_001:0709c13_9",
        "context_with_next_sentence": true
    },
    {
        "source_sentence": "所變之境既妄，能變之識豈真？",
        "from": "T45n1886_001:0709c14_3",
        "context_with_next_sentence": true
    },
    {
        "source_sentence": "若言一有一無者此下却將彼喻破之，則夢想與所見物應異，異則夢不是物，物不是夢。",
        "from": "T45n1886_001:0709c15_17",
        "context_with_next_sentence": true
    },
    {
        "source_sentence": "寤來夢滅，其物應在。",
        "from": "T45n1886_001:0709c16_8",
        "context_with_next_sentence": true
    },
    {
        "source_sentence": "又物若非夢，應是真物；",
        "from": "T45n1886_001:0709c16_19",
        "context_with_next_sentence": true
    },
    {
        "source_sentence": "夢若非物，以何為相？",
        "from": "T45n1886_001:0709c17_8",
        "context_with_next_sentence": true
    },
    {
        "source_sentence": "故知夢時則夢想夢物，似能見所見之殊，據理則同一虛妄，都無所有。",
        "from": "T45n1886_001:0709c18_19",
        "context_with_next_sentence": true
    },
    {
        "source_sentence": "諸識亦爾，以皆假託眾緣，無自性故。",
        "from": "T45n1886_001:0709c19_16",
        "context_with_next_sentence": true
    },
    {
        "source_sentence": "故《中觀論》云，未曾有一法，不從因緣生；",
        "from": "T45n1886_001:0709c20_15",
        "context_with_next_sentence": true
    },
    {
        "source_sentence": "是故一切法，無不是空者。",
        "from": "T45n1886_001:0709c21_5",
        "context_with_next_sentence": true
    },
    {
        "source_sentence": "又云，因緣所生法，我說即是空。",
        "from": "T45n1886_001:0709c21_20",
        "context_with_next_sentence": true
    },
    {
        "source_sentence": "《起信論》云，一切諸法唯依妄念而有差別，若離心念，即無一切境界之相。",
        "from": "T45n1886_001:0709c23_12",
        "context_with_next_sentence": true
    },
    {
        "source_sentence": "經云，凡所有相皆是虛妄，離一切相即名諸佛如此等文徧大乘藏。",
        "from": "T45n1886_001:0709c24_21",
        "context_with_next_sentence": true
    },
    {
        "source_sentence": "是知心境皆空，方是大乘實理。",
        "from": "T45n1886_001:0709c25_11",
        "context_with_next_sentence": true
    },
    {
        "source_sentence": "若約此原身，身元是空，空即是本。",
        "from": "T45n1886_001:0709c26_7",
        "context_with_next_sentence": true
    },
    {
        "source_sentence": "今復詰此教曰：",
        "from": "T45n1886_001:0709c26_14",
        "context_with_next_sentence": true
    },
    {
        "source_sentence": "若心境皆無，知無者誰？",
        "from": "T45n1886_001:0709c27_4",
        "context_with_next_sentence": true
    },
    {
        "source_sentence": "又若都無實法，依何現諸虛妄？",
        "from": "T45n1886_001:0709c27_18",
        "context_with_next_sentence": true
    },
    {
        "source_sentence": "且現見世間虛妄之物，未有不依實法而能起者。",
        "from": "T45n1886_001:0709c29_1",
        "context_with_next_sentence": true
    },
    {
        "source_sentence": "如無濕性不變之水，何有虛妄假相之波？",
        "from": "T45n1886_001:0709c29_19",
        "context_with_next_sentence": true
    },
    {
        "source_sentence": "若無淨明不變之鏡，何有種種虛假之影？",
        "from": "T45n1886_001:0710a01_17",
        "context_with_next_sentence": true
    },
    {
        "source_sentence": "又前說夢想夢境同虛妄者，誠如所言；",
        "from": "T45n1886_001:0710a02_15",
        "context_with_next_sentence": true
    },
    {
        "source_sentence": "然此虛妄之夢，必依睡眠之人。",
        "from": "T45n1886_001:0710a03_10",
        "context_with_next_sentence": true
    },
    {
        "source_sentence": "今既心境皆空，未審依何妄現？",
        "from": "T45n1886_001:0710a04_5",
        "context_with_next_sentence": true
    },
    {
        "source_sentence": "故知此教但破執情，亦未明顯真靈之性。",
        "from": "T45n1886_001:0710a05_4",
        "context_with_next_sentence": true
    },
    {
        "source_sentence": "故《法鼓經》云，一切空經是有餘說有餘者，餘義未了也。",
        "from": "T45n1886_001:0710a06_9",
        "context_with_next_sentence": true
    },
    {
        "source_sentence": "《大品經》云，空是大乘之初門。",
        "from": "T45n1886_001:0710a06_24",
        "context_with_next_sentence": true
    },
    {
        "source_sentence": "上之四教展轉相望，前淺後深。",
        "from": "T45n1886_001:0710a07_10",
        "context_with_next_sentence": true
    },
    {
        "source_sentence": "若且習之自知未了，名之為淺：",
        "from": "T45n1886_001:0710a08_4",
        "context_with_next_sentence": true
    },
    {
        "source_sentence": "若執為了，即名為偏。",
        "from": "T45n1886_001:0710a08_14",
        "context_with_next_sentence": true
    },
    {
        "source_sentence": "故就習人，云偏淺也。",
        "from": "T45n1886_001:0710a09_3",
        "context_with_next_sentence": true
    },
    {
        "source_sentence": "3 直顯真源直顯真源第三佛了義實教五、一乘顯性教者，說一切有情皆有本覺真心，無始以來常住清淨，昭昭不昧了了常知，亦名佛性，亦名如來藏。",
        "from": "T45n1886_001:0710a13_12",
        "context_with_next_sentence": true
    },
    {
        "source_sentence": "從無始際，妄相翳之不自覺知，但認凡質故，耽著結業受生死苦。",
        "from": "T45n1886_001:0710a15_2",
        "context_with_next_sentence": true
    },
    {
        "source_sentence": "大覺愍之，說一切皆空，又開示靈覺真心清淨全同諸佛。",
        "from": "T45n1886_001:0710a16_7",
        "context_with_next_sentence": true
    },
    {
        "source_sentence": "故《華嚴經》云，佛子，無一眾生而不具有如來智慧，但以妄想執著而不證得。",
        "from": "T45n1886_001:0710a18_2",
        "context_with_next_sentence": true
    },
    {
        "source_sentence": "若離妄想，一切智、自然智、無礙智，即得現前。",
        "from": "T45n1886_001:0710a19_2",
        "context_with_next_sentence": true
    },
    {
        "source_sentence": "便舉一塵含大千經卷之喻，塵況眾生，經況佛智。",
        "from": "T45n1886_001:0710a20_4",
        "context_with_next_sentence": true
    },
    {
        "source_sentence": "次後又云，爾時如來普觀法界一切眾生，而作是言，奇哉！",
        "from": "T45n1886_001:0710a21_11",
        "context_with_next_sentence": true
    },
    {
        "source_sentence": "奇哉！",
        "from": "T45n1886_001:0710a21_14",
        "context_with_next_sentence": true
    },
    {
        "source_sentence": "此諸眾生，云何具有如來智慧迷惑不見？",
        "from": "T45n1886_001:0710a22_10",
        "context_with_next_sentence": true
    },
    {
        "source_sentence": "我當教以聖道，令其永離妄想，自於身中得見如來廣大智慧，與佛無異。",
        "from": "T45n1886_001:0710a24_4",
        "context_with_next_sentence": true
    },
    {
        "source_sentence": "評曰，我等多劫未遇真宗，不解返自原身，但執虛妄之相，甘認凡下，或畜或人。",
        "from": "T45n1886_001:0710a25_20",
        "context_with_next_sentence": true
    },
    {
        "source_sentence": "今約至教原之，方覺本來是佛，故須行依佛行，心契佛心。",
        "from": "T45n1886_001:0710a27_6",
        "context_with_next_sentence": true
    },
    {
        "source_sentence": "返本還源，斷除凡習，損之又損，以至無為，自然應用恒沙，名之曰佛。",
        "from": "T45n1886_001:0710a28_16",
        "context_with_next_sentence": true
    },
    {
        "source_sentence": "當知迷悟同一真心，大哉妙門，原人至此然佛說前五教，或漸或頓，若有中下之機，則從淺至深，漸漸誘接。",
        "from": "T45n1886_001:0710b01_16",
        "context_with_next_sentence": true
    },
    {
        "source_sentence": "先說初教，令離惡住善；",
        "from": "T45n1886_001:0710b01_27",
        "context_with_next_sentence": true
    },
    {
        "source_sentence": "次說二三，令離染住淨；",
        "from": "T45n1886_001:0710b01_38",
        "context_with_next_sentence": true
    },
    {
        "source_sentence": "後說四五，破相顯性，會權歸實，依實教修乃至成佛。",
        "from": "T45n1886_001:0710b02_12",
        "context_with_next_sentence": true
    },
    {
        "source_sentence": "若上上根智，則從本至末，謂初便依第五頓指一真心體，心體既顯，自覺一切皆是虛妄，本來空寂，但以迷故，託真而起。",
        "from": "T45n1886_001:0710b03_16",
        "context_with_next_sentence": true
    },
    {
        "source_sentence": "須以悟真之智，斷惡修善，修善息妄歸真，妄盡真圓，是名法身佛。",
        "from": "T45n1886_001:0710b03_46",
        "context_with_next_sentence": true
    },
    {
        "source_sentence": "4 會通本末會通本末第四會前所斥，同歸一源，皆為正義真性雖為身本，生起蓋有因由，不可無端忽成身相。",
        "from": "T45n1886_001:0710b06_3",
        "context_with_next_sentence": true
    },
    {
        "source_sentence": "但緣前宗未了，所以節節斥之。",
        "from": "T45n1886_001:0710b06_17",
        "context_with_next_sentence": true
    },
    {
        "source_sentence": "今將本末會通，乃至儒道亦是初唯第五性教所說，從後段已去，節級方同諸教，各如注說。",
        "from": "T45n1886_001:0710b08_6",
        "context_with_next_sentence": true
    },
    {
        "source_sentence": "謂初唯一真靈性，不生不滅，不增不減，不變不易。",
        "from": "T45n1886_001:0710b09_4",
        "context_with_next_sentence": true
    },
    {
        "source_sentence": "眾生無始迷睡不自覺知，由隱覆故名如來藏；",
        "from": "T45n1886_001:0710b10_5",
        "context_with_next_sentence": true
    },
    {
        "source_sentence": "依如來藏，故有生滅心相自此方是第四教，亦同破此已生滅諸相。",
        "from": "T45n1886_001:0710b11_11",
        "context_with_next_sentence": true
    },
    {
        "source_sentence": "所謂不生滅真心與生滅妄想和合，非一非異，名為阿賴耶識。",
        "from": "T45n1886_001:0710b12_11",
        "context_with_next_sentence": true
    },
    {
        "source_sentence": "此識有覺不覺二義此下方是第三法相教中亦同所說。",
        "from": "T45n1886_001:0710b13_15",
        "context_with_next_sentence": true
    },
    {
        "source_sentence": "依不覺故，最初動念，名為業相。",
        "from": "T45n1886_001:0710b14_2",
        "context_with_next_sentence": true
    },
    {
        "source_sentence": "又不覺此念本無故，轉成能見之識及所見境界相現。",
        "from": "T45n1886_001:0710b15_6",
        "context_with_next_sentence": true
    },
    {
        "source_sentence": "又不覺此境從自心妄現，執為定有，名為法執此下方是第二小乘教中亦同所說。",
        "from": "T45n1886_001:0710b16_22",
        "context_with_next_sentence": true
    },
    {
        "source_sentence": "執此等故，遂見自他之殊，便成我執。",
        "from": "T45n1886_001:0710b17_10",
        "context_with_next_sentence": true
    },
    {
        "source_sentence": "執我相故，貪愛順情諸境，欲以潤我；",
        "from": "T45n1886_001:0710b18_7",
        "context_with_next_sentence": true
    },
    {
        "source_sentence": "瞋嫌違情諸境，恐相損惱；",
        "from": "T45n1886_001:0710b18_19",
        "context_with_next_sentence": true
    },
    {
        "source_sentence": "愚癡之情，展轉增長此下方是第一人天教中亦同所說。",
        "from": "T45n1886_001:0710b19_22",
        "context_with_next_sentence": true
    },
    {
        "source_sentence": "故殺盜等心神乘此惡業，生於地獄、鬼、畜等中。",
        "from": "T45n1886_001:0710b20_16",
        "context_with_next_sentence": true
    },
    {
        "source_sentence": "復有怖此苦者，或性善者，行施戒等心神乘此善業，運於中陰入母胎中此下方是儒道二教亦同所說。",
        "from": "T45n1886_001:0710b22_20",
        "context_with_next_sentence": true
    },
    {
        "source_sentence": "稟氣受質會彼所說，以氣為本，氣則頓具四大漸成諸根，心則頓具四蘊漸成諸識。",
        "from": "T45n1886_001:0710b24_5",
        "context_with_next_sentence": true
    },
    {
        "source_sentence": "十月滿足生來名人，即我等今者身心是也。",
        "from": "T45n1886_001:0710b25_5",
        "context_with_next_sentence": true
    },
    {
        "source_sentence": "故知身心各有其本，二類和合方成一人。",
        "from": "T45n1886_001:0710b26_4",
        "context_with_next_sentence": true
    },
    {
        "source_sentence": "天、修羅等大同於此。",
        "from": "T45n1886_001:0710b26_14",
        "context_with_next_sentence": true
    },
    {
        "source_sentence": "然雖因引業受得此身，復由滿業故，貴賤貧富、壽夭病健、盛衰苦樂。",
        "from": "T45n1886_001:0710b28_4",
        "context_with_next_sentence": true
    },
    {
        "source_sentence": "謂前生敬慢為因，今感貴賤之果。",
        "from": "T45n1886_001:0710b28_19",
        "context_with_next_sentence": true
    },
    {
        "source_sentence": "乃至仁壽殺夭、施富慳貧，種種別報，不可具述。",
        "from": "T45n1886_001:0710c02_1",
        "context_with_next_sentence": true
    },
    {
        "source_sentence": "是以此身或有無惡自禍、無善自福、不仁而壽、不殺而夭等者，皆是前生滿業已定，故今世不同，所作自然如然，外學者不知前世，但據目覩，唯執自然會彼所說，自然為本。",
        "from": "T45n1886_001:0710c05_18",
        "context_with_next_sentence": true
    },
    {
        "source_sentence": "復有前生少者修善，老而造惡；",
        "from": "T45n1886_001:0710c06_6",
        "context_with_next_sentence": true
    },
    {
        "source_sentence": "或少惡老善，故今世少小富貴而樂，老大貧賤而苦；",
        "from": "T45n1886_001:0710c07_9",
        "context_with_next_sentence": true
    },
    {
        "source_sentence": "或少貧苦老富貴等。",
        "from": "T45n1886_001:0710c07_18",
        "context_with_next_sentence": true
    },
    {
        "source_sentence": "故外學者不知，唯執否泰由於時運會彼所說，皆由天命。",
        "from": "T45n1886_001:0710c08_23",
        "context_with_next_sentence": true
    },
    {
        "source_sentence": "然所稟之氣，展轉推本，即混一之元氣也；",
        "from": "T45n1886_001:0710c09_17",
        "context_with_next_sentence": true
    },
    {
        "source_sentence": "所起之心，展轉窮源，即真一之靈心也。",
        "from": "T45n1886_001:0710c10_15",
        "context_with_next_sentence": true
    },
    {
        "source_sentence": "究實言之，心外的無別法。",
        "from": "T45n1886_001:0710c11_6",
        "context_with_next_sentence": true
    },
    {
        "source_sentence": "元氣亦從心之所變，屬前轉識所現之境，是阿賴耶相分所攝。",
        "from": "T45n1886_001:0710c12_14",
        "context_with_next_sentence": true
    },
    {
        "source_sentence": "從初一念業相，分為心境之二，心既從細至麁，展轉妄計乃至造業如前敘列；",
        "from": "T45n1886_001:0710c14_9",
        "context_with_next_sentence": true
    },
    {
        "source_sentence": "境亦從微至著，展轉變起乃至天地即彼始自太易，五重運轉乃至太極，太極生兩儀。",
        "from": "T45n1886_001:0710c15_24",
        "context_with_next_sentence": true
    },
    {
        "source_sentence": "彼說自然大道，如此說真性，其實但是一念能變見分。",
        "from": "T45n1886_001:0710c16_3",
        "context_with_next_sentence": true
    },
    {
        "source_sentence": "彼云，元氣如此一念初動。",
        "from": "T45n1886_001:0710c16_15",
        "context_with_next_sentence": true
    },
    {
        "source_sentence": "其實但是境界之相。",
        "from": "T45n1886_001:0710c16_24",
        "context_with_next_sentence": true
    },
    {
        "source_sentence": "業既成熟，即從父母稟受二氣，與業識和合成就人身。",
        "from": "T45n1886_001:0710c17_13",
        "context_with_next_sentence": true
    },
    {
        "source_sentence": "據此則心識所變之境，乃成二分。",
        "from": "T45n1886_001:0710c18_9",
        "context_with_next_sentence": true
    },
    {
        "source_sentence": "一分即與心識和合成人，一分不與心識和合，即成天地山河國邑。",
        "from": "T45n1886_001:0710c20_1",
        "context_with_next_sentence": true
    },
    {
        "source_sentence": "三才中唯人靈者，由與心神合也。",
        "from": "T45n1886_001:0710c20_16",
        "context_with_next_sentence": true
    },
    {
        "source_sentence": "佛說內四大與外四大不同，正是此也。",
        "from": "T45n1886_001:0710c21_13",
        "context_with_next_sentence": true
    },
    {
        "source_sentence": "哀哉！",
        "from": "T45n1886_001:0710c21_16",
        "context_with_next_sentence": true
    },
    {
        "source_sentence": "寡學異執紛然，寄語道流，欲成佛者，必須洞明麁細本末，方能棄末歸本，返照心源。",
        "from": "T45n1886_001:0710c23_14",
        "context_with_next_sentence": true
    },
    {
        "source_sentence": "麁盡細除，靈性顯現，無法不達，名法報身；",
        "from": "T45n1886_001:0710c24_13",
        "context_with_next_sentence": true
    },
    {
        "source_sentence": "應現無窮，名化身佛。",
        "from": "T45n1886_001:0710c25_3",
        "context_with_next_sentence": true
    },
    {
        "source_sentence": "原人論終",
        "from": "T45n1886_001:0710c26_100",
        "context_with_next_sentence": false
    }
]