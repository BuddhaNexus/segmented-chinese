{
    "T02n0139_001:0861b12_0": "佛說四泥犁經",
    "T02n0139_001:0861b14_0": "東晉西域沙門竺曇無蘭譯",
    "T02n0139_001:0861b15_0": "聞如是：一時婆伽婆，在舍衛城祇樹給孤獨園。",
    "T02n0139_001:0861b16_1": "爾時，世尊告諸比丘：「有四大泥犁。",
    "T02n0139_001:0861b16_2": "云何為四？",
    "T02n0139_001:0861b17_3": "諸比丘！",
    "T02n0139_001:0861b17_4": "提舍大泥犁，瞿波離比丘大泥犁，禘婆達兜大泥犁，末佉梨大泥犁。",
    "T02n0139_001:0861b18_5": "「諸比丘！",
    "T02n0139_001:0861b18_6": "彼提舍大泥犁，身出火焰長二十肘；諸比丘！",
    "T02n0139_001:0861b19_7": "瞿波犁大泥梨，身出火焰長三十肘；諸比丘！",
    "T02n0139_001:0861b21_0": "調達大泥犁，身出火焰長四十肘；末佉梨大泥梨身出火焰長六十肘。",
    "T02n0139_001:0861b22_1": "諸有人民，欲求安隱獲其義者，若三十大海水灌彼身上，彼海水盡火不滅，猶如融銅。",
    "T02n0139_001:0861b24_2": "若有人以二十渧水著彼融銅中，彼水渧速疾滅，彼提舍比丘亦復如是，火焰不滅。",
    "T02n0139_001:0861b26_3": "若復有人欲求安隱獲其義者，復以二十大海水灌其身上，彼水速盡。",
    "T02n0139_001:0861b28_0": "所以然者？",
    "T02n0139_001:0861b28_1": "彼提舍比丘愚人，遮比丘僧使一日不食，以此因緣，使提舍比丘入大地獄。",
    "T02n0139_001:0861b29_2": "諸有比丘，於瞿波離比丘，有一人起欲使安隱獲其義者，以三十大海水灌其身上，彼海水速盡。",
    "T02n0139_001:0861c03_3": "譬如二日所融銅；或有一人以三十渧水著融銅中，消盡無餘此亦如是。",
    "T02n0139_001:0861c04_4": "瞿波離比丘愚人，或有人起欲使獲安隱義者，以三十大海水灌其身上，彼大海水速盡。",
    "T02n0139_001:0861c06_5": "所以然者？",
    "T02n0139_001:0861c07_0": "彼瞿波離比丘愚人，謗舍利弗、目乾連比丘，身壞命終生三惡道，墮鉢頭摩地獄。",
    "T02n0139_001:0861c08_1": "以此因緣，瞿波離比丘入大泥梨。",
    "T02n0139_001:0861c09_2": "彼調達大泥梨，若復有人欲使獲安隱義者，復以四十大海水灌其身上，彼大海速盡彼火不滅。",
    "T02n0139_001:0861c11_3": "譬如三日融銅，若有人以四十渧水著融銅中，即時消盡無餘，此亦如是。",
    "T02n0139_001:0861c13_4": "調達愚人，若有人起欲使獲安隱義，以四十大海水灌其身上，彼大海水速盡，彼火不滅。",
    "T02n0139_001:0861c15_5": "所以然者？",
    "T02n0139_001:0861c15_6": "調達愚人欲害如來，殺阿羅漢比丘尼，壞亂比丘僧，身壞命終趣三惡道，生阿鼻地獄中，由此因緣，使彼調達比丘入大地獄，身出火焰長四十肘。",
    "T02n0139_001:0861c19_7": "諸有比丘，彼末佉梨大泥犁，若有一人起欲使獲安隱義，以六十大海水灌其身上，彼海水速盡，彼火不滅。",
    "T02n0139_001:0861c21_8": "譬如四日所融銅，若有人以六十渧水著融銅中，即時消盡無餘，彼末佉梨亦復如是。",
    "T02n0139_001:0861c23_9": "若有一人起欲使獲安隱義者，以六十大海水灌其身上，彼大海水速盡，此火不滅。",
    "T02n0139_001:0861c25_10": "所以然者？",
    "T02n0139_001:0861c25_11": "此末佉梨愚人，教受百拘梨人使行邪見，以此因緣，使末佉梨身出火焰長六十肘。",
    "T02n0139_001:0861c27_12": "如是，諸比丘！",
    "T02n0139_001:0861c27_13": "四大泥犁。」",
    "T02n0139_001:0861c27_14": "時，諸比丘聞佛所說，歡喜奉行。",
    "T02n0139_001:0861c29_0": "佛說四泥犁經"
}