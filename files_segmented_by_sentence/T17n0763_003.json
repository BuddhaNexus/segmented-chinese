[
    {
        "source_sentence": "佛說法乘義決定經卷下",
        "from": "T17n0763_003:0658c23_0",
        "context_with_next_sentence": true
    },
    {
        "source_sentence": "西天三藏明因妙善普濟法師",
        "from": "T17n0763_003:0658c25_0",
        "context_with_next_sentence": true
    },
    {
        "source_sentence": "金總持等奉　詔譯",
        "from": "T17n0763_003:0658c26_0",
        "context_with_next_sentence": true
    },
    {
        "source_sentence": "爾時世尊復告勇猛甚深比丘言：",
        "from": "T17n0763_003:0658c27_13",
        "context_with_next_sentence": true
    },
    {
        "source_sentence": "「如來所現三十二相、金色之身，皆由過去修種種行之所感得，亦為汝等分別解說。",
        "from": "T17n0763_003:0658c29_12",
        "context_with_next_sentence": true
    },
    {
        "source_sentence": "」時比丘眾：",
        "from": "T17n0763_003:0658c29_18",
        "context_with_next_sentence": true
    },
    {
        "source_sentence": "「唯然諦聽！",
        "from": "T17n0763_003:0659a01_2",
        "context_with_next_sentence": true
    },
    {
        "source_sentence": "」佛言：",
        "from": "T17n0763_003:0659a01_6",
        "context_with_next_sentence": true
    },
    {
        "source_sentence": "「所謂諸佛世尊經無量劫修菩薩行，於戒禁忍及惠捨中善能安住、堅固平等故，感得足下平滿之相。",
        "from": "T17n0763_003:0659a03_11",
        "context_with_next_sentence": true
    },
    {
        "source_sentence": "有情苦惱，方便救護，孝順父母，嚴飾布施，未甞退轉故，感得足下千輻輪文相。",
        "from": "T17n0763_003:0659a05_6",
        "context_with_next_sentence": true
    },
    {
        "source_sentence": "給侍尊長，塗身按摩，沐浴衣服，莊嚴之具，未甞退轉故，由是感得手足柔軟相。",
        "from": "T17n0763_003:0659a07_2",
        "context_with_next_sentence": true
    },
    {
        "source_sentence": "以四攝法，饒益有情，平等護念，無有差別，由是感得手足指間金色網輓相。",
        "from": "T17n0763_003:0659a08_15",
        "context_with_next_sentence": true
    },
    {
        "source_sentence": "於諸尊長，恭敬和順，於他有情，遠離損害及不與取，能以妙法，密護眾生，由是感得手足諸指纖長圓滿相。",
        "from": "T17n0763_003:0659a11_4",
        "context_with_next_sentence": true
    },
    {
        "source_sentence": "以方便智，勸導覆護一切有情，令修善行，未甞退轉故，由是感得足跟廣門與趺相稱相、足趺修高充滿柔軟與跟相稱相。",
        "from": "T17n0763_003:0659a13_18",
        "context_with_next_sentence": true
    },
    {
        "source_sentence": "自於正法，如實攝受，皆能了解，廣為人說及正為他善作給使，是故感得雙腨纖圓如翳泥耶鹿王腨相。",
        "from": "T17n0763_003:0659a16_6",
        "context_with_next_sentence": true
    },
    {
        "source_sentence": "修習善行，無有懈惓，令諸善法展轉增長，是故感得雙臂修圓平立過膝相。",
        "from": "T17n0763_003:0659a18_1",
        "context_with_next_sentence": true
    },
    {
        "source_sentence": "於被他擯無依有情，能以正法，慈悲攝受，令知慚愧，是故感得密處深隱如龍象王相。",
        "from": "T17n0763_003:0659a19_18",
        "context_with_next_sentence": true
    },
    {
        "source_sentence": "自善觀察明智賢善，樂欲親近唯一住故，依一支故，入微義故，又能蠲除客塵垢故，是故感得身諸毛孔一一毛生，柔軟紺青右旋宛轉相、髮毛上靡柔軟紺青螺文右旋相。",
        "from": "T17n0763_003:0659a23_16",
        "context_with_next_sentence": true
    },
    {
        "source_sentence": "能施悅意法喜飲食、騎乘、衣服、嚴飾之具資身什物，永離瞋恚，由此感得身真金色、皮膚薄潤塵垢不住相。",
        "from": "T17n0763_003:0659a26_5",
        "context_with_next_sentence": true
    },
    {
        "source_sentence": "廣以上妙餚饌飲食普施眾生，皆令充足，由此感得其身七處皆悉平滿相。",
        "from": "T17n0763_003:0659a27_18",
        "context_with_next_sentence": true
    },
    {
        "source_sentence": "於諸有情隨所生起如法所作，能為上首而作助伴，離於我慢心無獷悷，能為有情興利益事，由是感得其身上半如師子王。",
        "from": "T17n0763_003:0659b01_16",
        "context_with_next_sentence": true
    },
    {
        "source_sentence": "於一切事稟性勇決，又復感得肩項圓滿、膊腋充實、容儀端嚴、身相修廣。",
        "from": "T17n0763_003:0659b03_11",
        "context_with_next_sentence": true
    },
    {
        "source_sentence": "能自防護身、語、意業，見疾病人給施良藥，於不平等事業皆不攝受，於界互違能令隨順，由此感得身相圓滿如諾瞿陀、常光一尋。",
        "from": "T17n0763_003:0659b06_9",
        "context_with_next_sentence": true
    },
    {
        "source_sentence": "遠離一切破壞親友離間語言，設已乖離，能以善言方便和合，由是感得具四十齒齊平淨密。",
        "from": "T17n0763_003:0659b08_9",
        "context_with_next_sentence": true
    },
    {
        "source_sentence": "修廣大慈思惟法義，由是感得四牙鋒利白逾珂雪。",
        "from": "T17n0763_003:0659b09_12",
        "context_with_next_sentence": true
    },
    {
        "source_sentence": "愍念眾生猶如一子，方便救護，給施醫藥，由是感得於諸味中得最上味。",
        "from": "T17n0763_003:0659b11_6",
        "context_with_next_sentence": true
    },
    {
        "source_sentence": "遠離殺害，修慈心故，於廣大法，能正行故，由是感得其頂上現烏瑟膩沙、舌相廣薄遍覆面輪。",
        "from": "T17n0763_003:0659b13_10",
        "context_with_next_sentence": true
    },
    {
        "source_sentence": "常修諦語、愛語、法語及悅意語，由是因緣得大梵音，言詞辯雅能悅眾意。",
        "from": "T17n0763_003:0659b15_3",
        "context_with_next_sentence": true
    },
    {
        "source_sentence": "於諸世間，行大慈悲，憐愍饒益一切有情，由是感得目紺青色、睫如牛王。",
        "from": "T17n0763_003:0659b16_16",
        "context_with_next_sentence": true
    },
    {
        "source_sentence": "見有德者如實讚歎，稱揚其美，由是感得面如滿月、眉若帝弓、眉間白毫有旋宛轉，鮮白光潔如覩羅綿。",
        "from": "T17n0763_003:0659b19_5",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0763_003:0659b19_11",
        "context_with_next_sentence": true
    },
    {
        "source_sentence": "「如是諸佛三十二相，往昔因緣，應如是知。",
        "from": "T17n0763_003:0659b20_9",
        "context_with_next_sentence": true
    },
    {
        "source_sentence": "」比丘復白佛言：",
        "from": "T17n0763_003:0659b20_17",
        "context_with_next_sentence": true
    },
    {
        "source_sentence": "「云何世尊八十種好？",
        "from": "T17n0763_003:0659b21_6",
        "context_with_next_sentence": true
    },
    {
        "source_sentence": "」佛言：",
        "from": "T17n0763_003:0659b21_10",
        "context_with_next_sentence": true
    },
    {
        "source_sentence": "「所謂世尊指爪狹長，薄潤光潔；",
        "from": "T17n0763_003:0659b22_3",
        "context_with_next_sentence": true
    },
    {
        "source_sentence": "世尊諸指纖圓𦟛直；",
        "from": "T17n0763_003:0659b22_12",
        "context_with_next_sentence": true
    },
    {
        "source_sentence": "世尊手足各等指間充密；",
        "from": "T17n0763_003:0659b23_4",
        "context_with_next_sentence": true
    },
    {
        "source_sentence": "世尊骨節深隱不現；",
        "from": "T17n0763_003:0659b23_13",
        "context_with_next_sentence": true
    },
    {
        "source_sentence": "世尊手足如意柔軟；",
        "from": "T17n0763_003:0659b24_3",
        "context_with_next_sentence": true
    },
    {
        "source_sentence": "世尊筋脈盤結深隱；",
        "from": "T17n0763_003:0659b24_12",
        "context_with_next_sentence": true
    },
    {
        "source_sentence": "世尊兩踝俱隱不現；",
        "from": "T17n0763_003:0659b25_2",
        "context_with_next_sentence": true
    },
    {
        "source_sentence": "世尊行步庠序，如龍象王；",
        "from": "T17n0763_003:0659b25_14",
        "context_with_next_sentence": true
    },
    {
        "source_sentence": "世尊進止儀雅，猶如鵝王；",
        "from": "T17n0763_003:0659b26_6",
        "context_with_next_sentence": true
    },
    {
        "source_sentence": "世尊右旋迴顧，舉身隨轉如龍象王；",
        "from": "T17n0763_003:0659b27_2",
        "context_with_next_sentence": true
    },
    {
        "source_sentence": "世尊肢節𦟛圓，妙善安布；",
        "from": "T17n0763_003:0659b27_14",
        "context_with_next_sentence": true
    },
    {
        "source_sentence": "世尊容貌敦蕭，無有所畏；",
        "from": "T17n0763_003:0659b28_6",
        "context_with_next_sentence": true
    },
    {
        "source_sentence": "世尊身支安定，無有掉動；",
        "from": "T17n0763_003:0659b28_18",
        "context_with_next_sentence": true
    },
    {
        "source_sentence": "世尊骨節交絡無隙，猶如龍蟠；",
        "from": "T17n0763_003:0659b29_12",
        "context_with_next_sentence": true
    },
    {
        "source_sentence": "世尊膝輪圓滿殊妙；",
        "from": "T17n0763_003:0659c01_2",
        "context_with_next_sentence": true
    },
    {
        "source_sentence": "世尊密處，清淨無垢；",
        "from": "T17n0763_003:0659c01_12",
        "context_with_next_sentence": true
    },
    {
        "source_sentence": "世尊肢節稠密堅固；",
        "from": "T17n0763_003:0659c02_1",
        "context_with_next_sentence": true
    },
    {
        "source_sentence": "世尊身相，周匝端嚴；",
        "from": "T17n0763_003:0659c02_11",
        "context_with_next_sentence": true
    },
    {
        "source_sentence": "世尊身光常自照曜；",
        "from": "T17n0763_003:0659c03_1",
        "context_with_next_sentence": true
    },
    {
        "source_sentence": "世尊臍深，圓妙殊異；",
        "from": "T17n0763_003:0659c03_11",
        "context_with_next_sentence": true
    },
    {
        "source_sentence": "世尊臍厚，不窊不凸；",
        "from": "T17n0763_003:0659c03_21",
        "context_with_next_sentence": true
    },
    {
        "source_sentence": "世尊身體光潔離垢；",
        "from": "T17n0763_003:0659c04_8",
        "context_with_next_sentence": true
    },
    {
        "source_sentence": "世尊皮膚無疣贅等；",
        "from": "T17n0763_003:0659c04_17",
        "context_with_next_sentence": true
    },
    {
        "source_sentence": "世尊手掌平滿潤澤；",
        "from": "T17n0763_003:0659c05_7",
        "context_with_next_sentence": true
    },
    {
        "source_sentence": "世尊腹間方正柔軟；",
        "from": "T17n0763_003:0659c05_16",
        "context_with_next_sentence": true
    },
    {
        "source_sentence": "世尊手紋深長，明直不斷；",
        "from": "T17n0763_003:0659c06_9",
        "context_with_next_sentence": true
    },
    {
        "source_sentence": "世尊脣色丹輝，如頻婆果；",
        "from": "T17n0763_003:0659c07_1",
        "context_with_next_sentence": true
    },
    {
        "source_sentence": "世尊面如滿月，端嚴稱量；",
        "from": "T17n0763_003:0659c07_13",
        "context_with_next_sentence": true
    },
    {
        "source_sentence": "世尊舌相廣長，遍覆面輪；",
        "from": "T17n0763_003:0659c08_4",
        "context_with_next_sentence": true
    },
    {
        "source_sentence": "世尊梵音圓滿，猶如天鼓；",
        "from": "T17n0763_003:0659c08_16",
        "context_with_next_sentence": true
    },
    {
        "source_sentence": "世尊鼻高脩直，其竅不現；",
        "from": "T17n0763_003:0659c09_9",
        "context_with_next_sentence": true
    },
    {
        "source_sentence": "世尊諸齒方整齊密；",
        "from": "T17n0763_003:0659c09_18",
        "context_with_next_sentence": true
    },
    {
        "source_sentence": "世尊四牙鋒利鮮白；",
        "from": "T17n0763_003:0659c10_7",
        "context_with_next_sentence": true
    },
    {
        "source_sentence": "世尊目淨紺青，青白分明；",
        "from": "T17n0763_003:0659c10_19",
        "context_with_next_sentence": true
    },
    {
        "source_sentence": "世尊眼相修廣，如青蓮華葉；",
        "from": "T17n0763_003:0659c11_12",
        "context_with_next_sentence": true
    },
    {
        "source_sentence": "世尊上下眼睫齊整稠密；",
        "from": "T17n0763_003:0659c12_4",
        "context_with_next_sentence": true
    },
    {
        "source_sentence": "世尊雙眉不白，長緻細軟；",
        "from": "T17n0763_003:0659c12_16",
        "context_with_next_sentence": true
    },
    {
        "source_sentence": "世尊身分上半威嚴，最上如師子王；",
        "from": "T17n0763_003:0659c13_12",
        "context_with_next_sentence": true
    },
    {
        "source_sentence": "世尊額廣圓滿，平正殊妙；",
        "from": "T17n0763_003:0659c14_4",
        "context_with_next_sentence": true
    },
    {
        "source_sentence": "世尊耳厚修長，輪埵圓滿；",
        "from": "T17n0763_003:0659c14_16",
        "context_with_next_sentence": true
    },
    {
        "source_sentence": "世尊兩耳綺麗齊平，離諸過失；",
        "from": "T17n0763_003:0659c15_11",
        "context_with_next_sentence": true
    },
    {
        "source_sentence": "世尊儀容能令見者無捨無染，皆生恭敬；",
        "from": "T17n0763_003:0659c16_10",
        "context_with_next_sentence": true
    },
    {
        "source_sentence": "世尊雙眉綺靡順次，其色紺青；",
        "from": "T17n0763_003:0659c17_4",
        "context_with_next_sentence": true
    },
    {
        "source_sentence": "世尊雙眉高顯光潤，猶如初月；",
        "from": "T17n0763_003:0659c17_18",
        "context_with_next_sentence": true
    },
    {
        "source_sentence": "世尊首髮紺青修長，稠密不白；",
        "from": "T17n0763_003:0659c18_12",
        "context_with_next_sentence": true
    },
    {
        "source_sentence": "世尊首髮香潔細軟，潤澤旋轉；",
        "from": "T17n0763_003:0659c19_7",
        "context_with_next_sentence": true
    },
    {
        "source_sentence": "世尊首髮齊整光淨；",
        "from": "T17n0763_003:0659c19_16",
        "context_with_next_sentence": true
    },
    {
        "source_sentence": "世尊首髮堅固不落；",
        "from": "T17n0763_003:0659c20_5",
        "context_with_next_sentence": true
    },
    {
        "source_sentence": "世尊首髮塵垢不著；",
        "from": "T17n0763_003:0659c20_14",
        "context_with_next_sentence": true
    },
    {
        "source_sentence": "世尊身分充實堅固；",
        "from": "T17n0763_003:0659c21_5",
        "context_with_next_sentence": true
    },
    {
        "source_sentence": "世尊身相修長端直；",
        "from": "T17n0763_003:0659c21_14",
        "context_with_next_sentence": true
    },
    {
        "source_sentence": "世尊諸竅清淨妙好；",
        "from": "T17n0763_003:0659c22_4",
        "context_with_next_sentence": true
    },
    {
        "source_sentence": "世尊身相勢力殊勝，無與等者；",
        "from": "T17n0763_003:0659c22_18",
        "context_with_next_sentence": true
    },
    {
        "source_sentence": "世尊身相眾樂瞻仰，無有厭足；",
        "from": "T17n0763_003:0659c23_12",
        "context_with_next_sentence": true
    },
    {
        "source_sentence": "世尊面輪修廣相稱，皎潔光淨如秋滿月；",
        "from": "T17n0763_003:0659c24_11",
        "context_with_next_sentence": true
    },
    {
        "source_sentence": "世尊顏貌舒泰光顯，含笑先言唯向不背；",
        "from": "T17n0763_003:0659c25_10",
        "context_with_next_sentence": true
    },
    {
        "source_sentence": "世尊面貌光澤熙怡，遠離顰蹙，無青赤色；",
        "from": "T17n0763_003:0659c26_9",
        "context_with_next_sentence": true
    },
    {
        "source_sentence": "世尊肢體清淨無垢，亦無臭穢；",
        "from": "T17n0763_003:0659c27_3",
        "context_with_next_sentence": true
    },
    {
        "source_sentence": "世尊所有身毛孔中，常出如意微妙之香；",
        "from": "T17n0763_003:0659c28_2",
        "context_with_next_sentence": true
    },
    {
        "source_sentence": "世尊面門常出最上殊勝之香；",
        "from": "T17n0763_003:0659c28_15",
        "context_with_next_sentence": true
    },
    {
        "source_sentence": "世尊首相周圓妙好，猶如天蓋；",
        "from": "T17n0763_003:0659c29_10",
        "context_with_next_sentence": true
    },
    {
        "source_sentence": "世尊身毛光淨紺青，如孔雀項，紅輝綺錯；",
        "from": "T17n0763_003:0660a01_8",
        "context_with_next_sentence": true
    },
    {
        "source_sentence": "世尊法音隨眾等聞，應理無差；",
        "from": "T17n0763_003:0660a02_2",
        "context_with_next_sentence": true
    },
    {
        "source_sentence": "世尊頂相無能見者；",
        "from": "T17n0763_003:0660a02_11",
        "context_with_next_sentence": true
    },
    {
        "source_sentence": "世尊手足指節分明、莊嚴妙好；",
        "from": "T17n0763_003:0660a03_6",
        "context_with_next_sentence": true
    },
    {
        "source_sentence": "世尊行時其足去地如四指量，而現印紋；",
        "from": "T17n0763_003:0660a04_4",
        "context_with_next_sentence": true
    },
    {
        "source_sentence": "世尊自持不待他衛，身無傾動亦不逶迤；",
        "from": "T17n0763_003:0660a05_3",
        "context_with_next_sentence": true
    },
    {
        "source_sentence": "世尊威德遠震一切，瞋心見喜，恐怖見安；",
        "from": "T17n0763_003:0660a06_2",
        "context_with_next_sentence": true
    },
    {
        "source_sentence": "世尊音聲不高不下，隨眾生意和悅與言；",
        "from": "T17n0763_003:0660a07_1",
        "context_with_next_sentence": true
    },
    {
        "source_sentence": "世尊能觀諸有情類，言音意樂而為說法；",
        "from": "T17n0763_003:0660a07_19",
        "context_with_next_sentence": true
    },
    {
        "source_sentence": "世尊一音演說諸法，隨有情類各令得解；",
        "from": "T17n0763_003:0660a08_17",
        "context_with_next_sentence": true
    },
    {
        "source_sentence": "世尊說法咸依次第，必有因緣，言無不善；",
        "from": "T17n0763_003:0660a09_17",
        "context_with_next_sentence": true
    },
    {
        "source_sentence": "世尊等觀諸有情類，讚善毀惡而無愛憎；",
        "from": "T17n0763_003:0660a10_15",
        "context_with_next_sentence": true
    },
    {
        "source_sentence": "世尊所為先觀後作，軌範具足，令識善淨；",
        "from": "T17n0763_003:0660a11_15",
        "context_with_next_sentence": true
    },
    {
        "source_sentence": "世尊相好一切有情不能觀盡；",
        "from": "T17n0763_003:0660a12_8",
        "context_with_next_sentence": true
    },
    {
        "source_sentence": "世尊頂骨堅實圓滿；",
        "from": "T17n0763_003:0660a12_17",
        "context_with_next_sentence": true
    },
    {
        "source_sentence": "世尊顏容無衰老相；",
        "from": "T17n0763_003:0660a13_7",
        "context_with_next_sentence": true
    },
    {
        "source_sentence": "世尊手足及胸臆前皆有吉祥喜旋德相。",
        "from": "T17n0763_003:0660a14_6",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0763_003:0660a14_12",
        "context_with_next_sentence": true
    },
    {
        "source_sentence": "「如是名為八十種好。",
        "from": "T17n0763_003:0660a15_2",
        "context_with_next_sentence": true
    },
    {
        "source_sentence": "」爾時世尊說是經已，復告勇猛甚深比丘言：",
        "from": "T17n0763_003:0660a16_2",
        "context_with_next_sentence": true
    },
    {
        "source_sentence": "「吾今所說法乘妙理決定之義所詮法要，初、中、後善，利益安樂。",
        "from": "T17n0763_003:0660a17_13",
        "context_with_next_sentence": true
    },
    {
        "source_sentence": "汝善誦、持敷演分別，引導眾生，令修梵行，一食如法，三衣具足，住顯露處，或住塚間、或林樹下、或空寂處，修頭陀行，常勤精進，無有懈怠，永離惑染，究竟解脫。",
        "from": "T17n0763_003:0660a21_6",
        "context_with_next_sentence": true
    },
    {
        "source_sentence": "」時勇猛甚深比丘與俱來會中諸大比丘等，及天、人、阿修羅等，一切大眾聞佛所說，歡喜作禮，信受奉行。",
        "from": "T17n0763_003:0660a23_13",
        "context_with_next_sentence": true
    },
    {
        "source_sentence": "佛說法乘義決定經卷下",
        "from": "T17n0763_003:0660a24_100",
        "context_with_next_sentence": false
    }
]