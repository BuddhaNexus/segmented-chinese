[
    {
        "source_sentence": "2 會大般若經第二會序序",
        "from": "T07n0220c_001:0001a02_0",
        "context_with_next_sentence": true
    },
    {
        "source_sentence": "沙門玄則撰",
        "from": "T07n0220c_001:0001a04_0",
        "context_with_next_sentence": true
    },
    {
        "source_sentence": "觀夫委契中道攄妙軌於無垠，流賞一歸漾",
        "from": "T07n0220c_001:0001a05_0",
        "context_with_next_sentence": true
    },
    {
        "source_sentence": "玄津於有截，何嘗不首情而汲悟、即事以排疑。",
        "from": "T07n0220c_001:0001a07_1",
        "context_with_next_sentence": true
    },
    {
        "source_sentence": "疑繁而誨自廣、悟初而訪逾篤，所以重指鷲阿、再扣龍眾。",
        "from": "T07n0220c_001:0001a08_7",
        "context_with_next_sentence": true
    },
    {
        "source_sentence": "慧命相聚則善現居宗，法忍為群則妙祥端首，既而搖區示警、闢㝢開嚴，舌掩大千、身分巨億，光汎慈影而六趣霑和，聲颺法言而十方動訊，既駭殊觀，方希祕㢡。",
        "from": "T07n0220c_001:0001a11_19",
        "context_with_next_sentence": true
    },
    {
        "source_sentence": "或謂迹高類誕、情昏佇析。",
        "from": "T07n0220c_001:0001a12_11",
        "context_with_next_sentence": true
    },
    {
        "source_sentence": "故甞言曰：",
        "from": "T07n0220c_001:0001a12_16",
        "context_with_next_sentence": true
    },
    {
        "source_sentence": "徇蠡管之察，是病高深；",
        "from": "T07n0220c_001:0001a13_7",
        "context_with_next_sentence": true
    },
    {
        "source_sentence": "執蟪菌之辰，終欺歲祀。",
        "from": "T07n0220c_001:0001a13_18",
        "context_with_next_sentence": true
    },
    {
        "source_sentence": "夫以淺定微術，猶擅五通；",
        "from": "T07n0220c_001:0001a14_9",
        "context_with_next_sentence": true
    },
    {
        "source_sentence": "小善片言，實應千里。",
        "from": "T07n0220c_001:0001a14_19",
        "context_with_next_sentence": true
    },
    {
        "source_sentence": "況挻孕群品、彈壓眾靈；",
        "from": "T07n0220c_001:0001a15_9",
        "context_with_next_sentence": true
    },
    {
        "source_sentence": "萬期一會，窮冥極遠。",
        "from": "T07n0220c_001:0001a15_19",
        "context_with_next_sentence": true
    },
    {
        "source_sentence": "是使微塵剎土不動而遊、恒沙諸佛不謀而證，非般若至賾其孰能致此。",
        "from": "T07n0220c_001:0001a17_12",
        "context_with_next_sentence": true
    },
    {
        "source_sentence": "是用十空瑩曬、七如朗聽，雖惱趣森橫、寂岸層逈，莫不同幻蕊之開落，不滅不生；",
        "from": "T07n0220c_001:0001a19_9",
        "context_with_next_sentence": true
    },
    {
        "source_sentence": "比夢象之妍媸，無染無淨。",
        "from": "T07n0220c_001:0001a20_1",
        "context_with_next_sentence": true
    },
    {
        "source_sentence": "飈谷投響則譽毀共銷，月池寖色則物我俱謝，文優理詣，感通悟永。",
        "from": "T07n0220c_001:0001a21_12",
        "context_with_next_sentence": true
    },
    {
        "source_sentence": "凡有八十五品、七十八卷，即舊《大品》、《光讚》、《放光》。",
        "from": "T07n0220c_001:0001a22_20",
        "context_with_next_sentence": true
    },
    {
        "source_sentence": "然《大品》之於《光讚》，詞倍豐而加美，即明此分之於《大品》，文益具而彌正，攢輝校寶，豈不盛歟！",
        "from": "T07n0220c_001:0001a24_14",
        "context_with_next_sentence": true
    }
]