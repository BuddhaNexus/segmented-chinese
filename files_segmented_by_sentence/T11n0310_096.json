[
    {
        "source_sentence": "大寶積經卷第九十六",
        "from": "T11n0310_096:0540a22_0",
        "context_with_next_sentence": true
    },
    {
        "source_sentence": "大唐三藏法師菩提流志奉　詔譯",
        "from": "T11n0310_096:0540a24_0",
        "context_with_next_sentence": true
    },
    {
        "source_sentence": "28 勤授長者會勤授長者會第二十八",
        "from": "T11n0310_096:0540a25_0",
        "context_with_next_sentence": true
    },
    {
        "source_sentence": "如是我聞：",
        "from": "T11n0310_096:0540a26_4",
        "context_with_next_sentence": true
    },
    {
        "source_sentence": "一時佛在舍衛國祇樹給孤獨園，與大比丘眾千二百五十人俱，皆是阿羅漢，諸漏已盡，無復煩惱得上調伏，猶如大龍，所作已辦，棄諸重擔，逮得己利，盡諸有結。",
        "from": "T11n0310_096:0540a29_18",
        "context_with_next_sentence": true
    },
    {
        "source_sentence": "正智解脫心得自在，最上應供，眾所知識。",
        "from": "T11n0310_096:0540b01_17",
        "context_with_next_sentence": true
    },
    {
        "source_sentence": "唯有阿難，猶在學地。",
        "from": "T11n0310_096:0540b02_8",
        "context_with_next_sentence": true
    },
    {
        "source_sentence": "其名曰：",
        "from": "T11n0310_096:0540b02_12",
        "context_with_next_sentence": true
    },
    {
        "source_sentence": "阿若憍陳如、摩訶迦葉、摩訶迦旃延、摩訶阿濕波、舍利弗、大目乾連、摩訶劫賓那、摩訶拘絺羅、摩訶梵頗、羅睺羅、難陀，如是等而為上首。",
        "from": "T11n0310_096:0540b05_17",
        "context_with_next_sentence": true
    },
    {
        "source_sentence": "復有菩薩摩訶薩五百人俱，皆得三昧及陀羅尼。",
        "from": "T11n0310_096:0540b06_18",
        "context_with_next_sentence": true
    },
    {
        "source_sentence": "爾時舍衛大城有一長者名勇猛授，富有財寶倉庫盈溢，金銀琉璃、車𤦲馬碯、珊瑚虎珀、摩尼真珠、象馬牛羊、奴婢僕使商估等類，一切眾多。",
        "from": "T11n0310_096:0540b10_4",
        "context_with_next_sentence": true
    },
    {
        "source_sentence": "時勇猛授與五百長者遊讌聚會，作是議言：",
        "from": "T11n0310_096:0540b11_6",
        "context_with_next_sentence": true
    },
    {
        "source_sentence": "「諸仁者！",
        "from": "T11n0310_096:0540b11_11",
        "context_with_next_sentence": true
    },
    {
        "source_sentence": "佛出世難，人身難得，時亦難遇，於佛法中以信出家是事亦難，成比丘性亦復甚難，如法修行是亦為難，知恩報恩少恩不忘是人難得，能於佛法生信樂心是人難得，信樂成就是事復難，莊嚴佛法是事亦難，解脫生死倍復為難。",
        "from": "T11n0310_096:0540b16_13",
        "context_with_next_sentence": true
    },
    {
        "source_sentence": "我等為於聲聞辟支佛乘而求滅度，為當發趣最上佛乘。",
        "from": "T11n0310_096:0540b17_18",
        "context_with_next_sentence": true
    },
    {
        "source_sentence": "」咸復唱言：",
        "from": "T11n0310_096:0540b18_4",
        "context_with_next_sentence": true
    },
    {
        "source_sentence": "「我等寧於無上佛道而趣涅槃。",
        "from": "T11n0310_096:0540b18_18",
        "context_with_next_sentence": true
    },
    {
        "source_sentence": "」作是議已，前後圍遶出舍衛城向祇陀林，詣如來所頂禮佛足，右遶三匝却坐一面。",
        "from": "T11n0310_096:0540b20_16",
        "context_with_next_sentence": true
    },
    {
        "source_sentence": "爾時世尊知而故問，告長者言：",
        "from": "T11n0310_096:0540b21_11",
        "context_with_next_sentence": true
    },
    {
        "source_sentence": "「汝等何緣今來我所？",
        "from": "T11n0310_096:0540b22_2",
        "context_with_next_sentence": true
    },
    {
        "source_sentence": "」時勇猛授與五百長者從座而起，偏袒右肩右膝著地，合掌向佛白言：",
        "from": "T11n0310_096:0540b23_14",
        "context_with_next_sentence": true
    },
    {
        "source_sentence": "「世尊！",
        "from": "T11n0310_096:0540b23_18",
        "context_with_next_sentence": true
    },
    {
        "source_sentence": "我等諸人同時集會作是議言：",
        "from": "T11n0310_096:0540b24_11",
        "context_with_next_sentence": true
    },
    {
        "source_sentence": "『佛世難遇，人身難得，乃至解脫生死倍復為難。",
        "from": "T11n0310_096:0540b25_14",
        "context_with_next_sentence": true
    },
    {
        "source_sentence": "我等為於聲聞辟支佛乘而求滅度，為當發趣最上佛乘。",
        "from": "T11n0310_096:0540b27_1",
        "context_with_next_sentence": true
    },
    {
        "source_sentence": "』咸作是言：",
        "from": "T11n0310_096:0540b27_7",
        "context_with_next_sentence": true
    },
    {
        "source_sentence": "『我等寧於無上佛道而趣涅槃。",
        "from": "T11n0310_096:0540b27_21",
        "context_with_next_sentence": true
    },
    {
        "source_sentence": "』由此議故，今詣如來、應、正等覺。",
        "from": "T11n0310_096:0540b28_15",
        "context_with_next_sentence": true
    },
    {
        "source_sentence": "世尊！",
        "from": "T11n0310_096:0540b28_18",
        "context_with_next_sentence": true
    },
    {
        "source_sentence": "菩薩摩訶薩志求阿耨多羅三藐三菩提者，應云何學？",
        "from": "T11n0310_096:0540c01_2",
        "context_with_next_sentence": true
    },
    {
        "source_sentence": "應云何住？",
        "from": "T11n0310_096:0540c01_7",
        "context_with_next_sentence": true
    },
    {
        "source_sentence": "云何修行？",
        "from": "T11n0310_096:0540c01_12",
        "context_with_next_sentence": true
    },
    {
        "source_sentence": "」佛言：",
        "from": "T11n0310_096:0540c01_16",
        "context_with_next_sentence": true
    },
    {
        "source_sentence": "「善哉善哉！",
        "from": "T11n0310_096:0540c01_22",
        "context_with_next_sentence": true
    },
    {
        "source_sentence": "汝等發趣阿耨多羅三藐三菩提，來詣我所。",
        "from": "T11n0310_096:0540c02_18",
        "context_with_next_sentence": true
    },
    {
        "source_sentence": "應當諦聽，善思念之。",
        "from": "T11n0310_096:0540c03_9",
        "context_with_next_sentence": true
    },
    {
        "source_sentence": "如諸菩薩應學、應住、應所修行，當為汝說。",
        "from": "T11n0310_096:0540c04_8",
        "context_with_next_sentence": true
    },
    {
        "source_sentence": "」時諸長者受教而聽。",
        "from": "T11n0310_096:0540c04_18",
        "context_with_next_sentence": true
    },
    {
        "source_sentence": "佛告長者：",
        "from": "T11n0310_096:0540c05_4",
        "context_with_next_sentence": true
    },
    {
        "source_sentence": "「菩薩摩訶薩於阿耨多羅三藐三菩提勝志樂者，當於一切眾生起大悲心，應廣修行，應勤熏習。",
        "from": "T11n0310_096:0540c07_8",
        "context_with_next_sentence": true
    },
    {
        "source_sentence": "是故菩薩於身命財及以妻子、倉庫舍宅、飲食衣服、車乘臥具、花鬘塗香、一切樂具，應無所著。",
        "from": "T11n0310_096:0540c09_11",
        "context_with_next_sentence": true
    },
    {
        "source_sentence": "何以故？",
        "from": "T11n0310_096:0540c09_15",
        "context_with_next_sentence": true
    },
    {
        "source_sentence": "以諸眾生執著於身而生惡業，由惡業故墮地獄中。",
        "from": "T11n0310_096:0540c10_16",
        "context_with_next_sentence": true
    },
    {
        "source_sentence": "若於眾生起大悲心，於身命財則不執著，便生善趣。",
        "from": "T11n0310_096:0540c12_2",
        "context_with_next_sentence": true
    },
    {
        "source_sentence": "是故菩薩摩訶薩於阿耨多羅三藐三菩提勝志樂者，於諸眾生起慈悲已，應修大捨而不求報，不求報者應住戒律，三戒清淨應具忍辱，能忍諸惡應起精進不惜身命，應修一心安住禪定，應修智慧善巧方便，應於我人眾生壽命皆悉捨離。",
        "from": "T11n0310_096:0540c17_11",
        "context_with_next_sentence": true
    },
    {
        "source_sentence": "為眾生故，應行布施護持淨戒。",
        "from": "T11n0310_096:0540c18_6",
        "context_with_next_sentence": true
    },
    {
        "source_sentence": "為眾生故，應修忍辱發起精進。",
        "from": "T11n0310_096:0540c19_1",
        "context_with_next_sentence": true
    },
    {
        "source_sentence": "為眾生故，應入禪定修習智慧善巧方便。",
        "from": "T11n0310_096:0540c19_19",
        "context_with_next_sentence": true
    },
    {
        "source_sentence": "」時諸長者復白佛言：",
        "from": "T11n0310_096:0540c20_8",
        "context_with_next_sentence": true
    },
    {
        "source_sentence": "「世尊！",
        "from": "T11n0310_096:0540c20_12",
        "context_with_next_sentence": true
    },
    {
        "source_sentence": "我等於身及彼妻子一切財寶資生之具，心常愛惜。",
        "from": "T11n0310_096:0540c21_15",
        "context_with_next_sentence": true
    },
    {
        "source_sentence": "世尊！",
        "from": "T11n0310_096:0540c21_18",
        "context_with_next_sentence": true
    },
    {
        "source_sentence": "菩薩摩訶薩云何觀察，於身命財能無貪悋？",
        "from": "T11n0310_096:0540c22_17",
        "context_with_next_sentence": true
    },
    {
        "source_sentence": "」爾時世尊告長者言：",
        "from": "T11n0310_096:0540c23_8",
        "context_with_next_sentence": true
    },
    {
        "source_sentence": "「善男子！",
        "from": "T11n0310_096:0540c23_13",
        "context_with_next_sentence": true
    },
    {
        "source_sentence": "菩薩摩訶薩於阿耨多羅三藐三菩提勝志樂者，應觀此身無量過患，微塵積集生住異滅，念念遷流九漏瘡門，猶如毒蛇所住窟穴，其中無主如空聚落，畢竟破壞如坏瓦瓶，惡露盈溢猶如穢器，受諸不淨猶如圊廁，不可觸動猶如惡瘡，貪美為患如雜毒食，不識恩德如未生怨，欺誤於人如惡知識，癡愛為害如友獼猴，斷智慧命猶如殺者，奪諸善法猶如劫賊，常求人便猶如怨讎，無有慈心猶如魁膾，難可承事如暴惡人，如箭著身觸之則痛，如朽腐舍常務修治，如老弱乘難可駈策，如毒蛇篋不可附近，如逆旅館疲苦所集，如孤獨舍無所攝屬，如獄卒伺害，如王者憂國，如邊城警畏，如惡國多災，如破器難持，如祠火無厭，如陽焰虛誑，如幻化惑人，如析芭蕉中無堅實，如水聚沫不可執持，如水上泡速起速滅，如河岸樹臨危動搖，如駛河流終歸死海。",
        "from": "T11n0310_096:0541a12_2",
        "context_with_next_sentence": true
    },
    {
        "source_sentence": "」復告長者：",
        "from": "T11n0310_096:0541a12_8",
        "context_with_next_sentence": true
    },
    {
        "source_sentence": "「次觀此身前後因緣，初從欲愛和合而生，為長養故咽於摶食，至於生藏痰陰消之。",
        "from": "T11n0310_096:0541a14_5",
        "context_with_next_sentence": true
    },
    {
        "source_sentence": "次至黃藏將欲熟時，則變為酢。",
        "from": "T11n0310_096:0541a15_1",
        "context_with_next_sentence": true
    },
    {
        "source_sentence": "次至風藏風分汁滓，各別流行成大小便，汁變為血、血變為肉，肉處生脂、脂處為骨、骨中生髓，如是身緣前後不淨。",
        "from": "T11n0310_096:0541a17_13",
        "context_with_next_sentence": true
    },
    {
        "source_sentence": "若諸菩薩作是觀時，復應思惟，如此身者三百六十骨聚所成，如朽壞舍。",
        "from": "T11n0310_096:0541a19_7",
        "context_with_next_sentence": true
    },
    {
        "source_sentence": "諸節支持，以四細脈周匝彌布，五百分肉猶若泥塗，六脈相繫、五百筋纏、七百細脈以為編絡，十六麁脈鉤帶相連，有二肉繩長三尋半於內纏結，十六腸胃繞生熟藏，二十五氣脈猶如窓隙，一百七關穴如破碎器，八萬毛孔如亂草覆，五根七竅不淨盈滿，七重皮裹六味長養，猶如祠火吞受無厭。",
        "from": "T11n0310_096:0541a26_5",
        "context_with_next_sentence": true
    },
    {
        "source_sentence": "如是之身，一切臭穢自性潰爛，誰當於此愛重憍慢？",
        "from": "T11n0310_096:0541a27_8",
        "context_with_next_sentence": true
    },
    {
        "source_sentence": "唯應觀察，如借他器、猶車運載、但為養育，至菩提故。",
        "from": "T11n0310_096:0541a28_13",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_096:0541a29_3",
        "context_with_next_sentence": true
    },
    {
        "source_sentence": "「是身眾穢器，　　猶如貯糞瓶，",
        "from": "T11n0310_096:0541b01_0",
        "context_with_next_sentence": true
    },
    {
        "source_sentence": "凡夫無智慧，　　恃色生憍慢。",
        "from": "T11n0310_096:0541b02_13",
        "context_with_next_sentence": true
    },
    {
        "source_sentence": "鼻中洟恒流，　　口氣常臭穢，",
        "from": "T11n0310_096:0541b03_0",
        "context_with_next_sentence": true
    },
    {
        "source_sentence": "眼眵蟲遍身，　　誰當生淨想？",
        "from": "T11n0310_096:0541b04_13",
        "context_with_next_sentence": true
    },
    {
        "source_sentence": "如人執持炭，　　磨瑩欲令白，",
        "from": "T11n0310_096:0541b05_0",
        "context_with_next_sentence": true
    },
    {
        "source_sentence": "假使至盡時，　　體色終無變。",
        "from": "T11n0310_096:0541b06_13",
        "context_with_next_sentence": true
    },
    {
        "source_sentence": "設欲淨其身，　　傾河以自洗，",
        "from": "T11n0310_096:0541b07_0",
        "context_with_next_sentence": true
    },
    {
        "source_sentence": "身盡莫能淨，　　其事亦如是。",
        "from": "T11n0310_096:0541b08_13",
        "context_with_next_sentence": true
    },
    {
        "source_sentence": "」於時世尊說此偈已，復告五百諸長者言：",
        "from": "T11n0310_096:0541b09_17",
        "context_with_next_sentence": true
    },
    {
        "source_sentence": "「若諸菩薩發勝志樂趣於阿耨多羅三藐三菩提者，應觀此身四十四種。",
        "from": "T11n0310_096:0541b11_11",
        "context_with_next_sentence": true
    },
    {
        "source_sentence": "何等名為四十四種？",
        "from": "T11n0310_096:0541b12_1",
        "context_with_next_sentence": true
    },
    {
        "source_sentence": "一者此身可厭性無和合故，二者此身臭穢膿血常流故，三者是身不堅畢竟敗壞故，四者是身羸弱支節相持故，五者是身不淨穢惡流溢故，六者是身如幻誑惑凡愚故，七者是身瘡門九處常流故，八者是身火然欲火盛故，九者是身為火瞋火猛故，十者是身遍然癡火遍故，十一者是身盲冥貪瞋癡故，十二者是身墮網愛網覆故，十三者是身瘡聚瘡遍滿故，十四者是身不安四百四病故，十五者諸蟲住處八萬戶蟲故，十六者是身無常畢竟歸死故，十七者是身頑癡於法無知故，十八者猶如瓦器生住壞故，十九者是身逼迫多憂惱故，二十者無有救護必壞滅故，二十一者是身險惡諂誑難知故，二十二者如無底坑諸欲難滿故，二十三者如火受薪貪色無厭故，二十四者身無厭足貪受五欲故，二十五者如被捶打隨損害故，二十六者是身不定盛衰增減故，二十七者身隨心轉不正思惟故，二十八者身不知恩必棄塚間故，二十九者身為他食狐狼所噉故，三十者身如機關筋骨相持故，三十一者身不可觀膿血糞穢故，三十二者身不自由依飲食生故，三十三者身妄纏裹終敗壞故，三十四者身為惡友多逆害故，三十五者身為殺者自殘害故，三十六者身為苦器苦所逼故，三十七者身為苦聚五蘊生故，三十八者身為無主眾緣生故，三十九者是身無命離男女相故，四十者是身為空應觀蘊界處故，四十一者是身虛妄如夢中故，四十二者是身不實如幻化故，四十三者身為幻惑如陽焰故，四十四者身為欺誑如影像故。",
        "from": "T11n0310_096:0541c13_12",
        "context_with_next_sentence": true
    },
    {
        "source_sentence": "是為四十四種。",
        "from": "T11n0310_096:0541c14_1",
        "context_with_next_sentence": true
    },
    {
        "source_sentence": "菩薩作是觀時，所有身命愛欲執著，妻子舍宅飲食衣服、車乘香鬘一切樂具，皆悉厭離無所顧戀，速能成就六波羅蜜疾得阿耨多羅三藐三菩提。",
        "from": "T11n0310_096:0541c17_7",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_096:0541c17_17",
        "context_with_next_sentence": true
    },
    {
        "source_sentence": "「善得人身甚為難，　　莫為此身造眾惡，",
        "from": "T11n0310_096:0541c18_0",
        "context_with_next_sentence": true
    },
    {
        "source_sentence": "畢竟塚間餧狐狼，　　勿為惡見生貪愛。",
        "from": "T11n0310_096:0541c19_17",
        "context_with_next_sentence": true
    },
    {
        "source_sentence": "凡愚迷惑癡狂故，　　由愛此身造諸業，",
        "from": "T11n0310_096:0541c20_0",
        "context_with_next_sentence": true
    },
    {
        "source_sentence": "此身亦復不知恩，　　晝夜唯增眾苦緣。",
        "from": "T11n0310_096:0541c21_17",
        "context_with_next_sentence": true
    },
    {
        "source_sentence": "機關動轉常疲困，　　洟唾便利恒充滿，",
        "from": "T11n0310_096:0541c22_0",
        "context_with_next_sentence": true
    },
    {
        "source_sentence": "飢渴寒熱相煎迫，　　何有智者愛此身？",
        "from": "T11n0310_096:0541c23_17",
        "context_with_next_sentence": true
    },
    {
        "source_sentence": "此身無厭如大坑，　　徒能長養眾怨害，",
        "from": "T11n0310_096:0541c24_0",
        "context_with_next_sentence": true
    },
    {
        "source_sentence": "由此身故常作惡，　　於無量劫受諸苦。",
        "from": "T11n0310_096:0541c25_17",
        "context_with_next_sentence": true
    },
    {
        "source_sentence": "應念定死修勝福，　　正信生於佛法中，",
        "from": "T11n0310_096:0541c26_0",
        "context_with_next_sentence": true
    },
    {
        "source_sentence": "飲食衣服及塗香，　　長養此身來已久。",
        "from": "T11n0310_096:0541c27_17",
        "context_with_next_sentence": true
    },
    {
        "source_sentence": "誰能執持令不壞，　　應知無益勿耽迷，",
        "from": "T11n0310_096:0541c28_0",
        "context_with_next_sentence": true
    },
    {
        "source_sentence": "牟尼世尊難可遇，　　無量劫中時出現。",
        "from": "T11n0310_096:0541c29_17",
        "context_with_next_sentence": true
    },
    {
        "source_sentence": "當於佛法生淨信。",
        "from": "T11n0310_096:0542a01_7",
        "context_with_next_sentence": true
    },
    {
        "source_sentence": "設令壽命千億歲，　　猶懼無常生厭離，",
        "from": "T11n0310_096:0542a02_0",
        "context_with_next_sentence": true
    },
    {
        "source_sentence": "何況須臾不可保，　　為彼沈淪惡趣中？",
        "from": "T11n0310_096:0542a03_17",
        "context_with_next_sentence": true
    },
    {
        "source_sentence": "或有惡友來相勸，　　人身難得今已得，",
        "from": "T11n0310_096:0542a04_0",
        "context_with_next_sentence": true
    },
    {
        "source_sentence": "多求財寶受娛樂，　　及此盛年恣嬉遊。",
        "from": "T11n0310_096:0542a05_17",
        "context_with_next_sentence": true
    },
    {
        "source_sentence": "何有求財而樂者？",
        "from": "T11n0310_096:0542a06_7",
        "context_with_next_sentence": true
    },
    {
        "source_sentence": "　　設得守護猶勤苦。",
        "from": "T11n0310_096:0542a06_17",
        "context_with_next_sentence": true
    },
    {
        "source_sentence": "如此愚人徒妄言，　　是故智者應觀察。",
        "from": "T11n0310_096:0542a07_17",
        "context_with_next_sentence": true
    },
    {
        "source_sentence": "財物如幻亦如夢，　　愚癡眾生被誑惑，",
        "from": "T11n0310_096:0542a08_0",
        "context_with_next_sentence": true
    },
    {
        "source_sentence": "剎那時得剎那失，　　何有智者生愛心？",
        "from": "T11n0310_096:0542a09_17",
        "context_with_next_sentence": true
    },
    {
        "source_sentence": "譬如幻師幻化事，　　乾闥婆城種種色，",
        "from": "T11n0310_096:0542a10_0",
        "context_with_next_sentence": true
    },
    {
        "source_sentence": "財寶如是誑凡愚，　　於虛妄中何有實？",
        "from": "T11n0310_096:0542a11_17",
        "context_with_next_sentence": true
    },
    {
        "source_sentence": "種種苦惱求財利，　　水火王賊常侵奪，",
        "from": "T11n0310_096:0542a12_0",
        "context_with_next_sentence": true
    },
    {
        "source_sentence": "由此能為眾苦因，　　何有智者生愛樂？",
        "from": "T11n0310_096:0542a13_17",
        "context_with_next_sentence": true
    },
    {
        "source_sentence": "有諸常懷貪愛者，　　馳逐財利無厭時，",
        "from": "T11n0310_096:0542a14_0",
        "context_with_next_sentence": true
    },
    {
        "source_sentence": "能於父母無慈心，　　乃至親屬生怨害。",
        "from": "T11n0310_096:0542a15_17",
        "context_with_next_sentence": true
    },
    {
        "source_sentence": "言語善順心乖違，　　造作種種欺誑緣，",
        "from": "T11n0310_096:0542a16_0",
        "context_with_next_sentence": true
    },
    {
        "source_sentence": "或學邪論邪呪等，　　誇衒伎藝如婬女。",
        "from": "T11n0310_096:0542a17_17",
        "context_with_next_sentence": true
    },
    {
        "source_sentence": "或復諂誑現柔和，　　或復剛強示威猛，",
        "from": "T11n0310_096:0542a18_0",
        "context_with_next_sentence": true
    },
    {
        "source_sentence": "如是無量眾惡業，　　莫不皆由財利生。",
        "from": "T11n0310_096:0542a19_17",
        "context_with_next_sentence": true
    },
    {
        "source_sentence": "珊瑚金玉摩尼珠，　　是物本來如泡沫，",
        "from": "T11n0310_096:0542a20_0",
        "context_with_next_sentence": true
    },
    {
        "source_sentence": "不能了知如幻化，　　為此虛誑墜三塗。",
        "from": "T11n0310_096:0542a21_17",
        "context_with_next_sentence": true
    },
    {
        "source_sentence": "彌勒世尊出現時，　　一生次當補我處，",
        "from": "T11n0310_096:0542a22_0",
        "context_with_next_sentence": true
    },
    {
        "source_sentence": "國界黃金而布地，　　是等為從何所來？",
        "from": "T11n0310_096:0542a23_17",
        "context_with_next_sentence": true
    },
    {
        "source_sentence": "劫盡世間悉燒壞，　　須彌河海盡燋枯，",
        "from": "T11n0310_096:0542a24_0",
        "context_with_next_sentence": true
    },
    {
        "source_sentence": "畢竟磨滅歸虛空，　　而此寶物何從去？",
        "from": "T11n0310_096:0542a25_17",
        "context_with_next_sentence": true
    },
    {
        "source_sentence": "種種惡業求財物，　　養育妻子謂歡娛，",
        "from": "T11n0310_096:0542a26_0",
        "context_with_next_sentence": true
    },
    {
        "source_sentence": "臨命終時苦逼身，　　妻子無能相救者。",
        "from": "T11n0310_096:0542a27_17",
        "context_with_next_sentence": true
    },
    {
        "source_sentence": "於彼三塗怖畏中，　　不見妻子及親識，",
        "from": "T11n0310_096:0542a28_0",
        "context_with_next_sentence": true
    },
    {
        "source_sentence": "車馬財寶屬他人，　　受苦誰能共分者？",
        "from": "T11n0310_096:0542a29_17",
        "context_with_next_sentence": true
    },
    {
        "source_sentence": "父母兄弟及妻子，　　朋友僮僕并珍財，",
        "from": "T11n0310_096:0542b01_0",
        "context_with_next_sentence": true
    },
    {
        "source_sentence": "死去無一來相親，　　唯有黑業常隨逐。",
        "from": "T11n0310_096:0542b02_17",
        "context_with_next_sentence": true
    },
    {
        "source_sentence": "智人終不為親愛，　　作諸惡業入阿鼻，",
        "from": "T11n0310_096:0542b03_0",
        "context_with_next_sentence": true
    },
    {
        "source_sentence": "唯除業盡方得出，　　親屬無有能代者。",
        "from": "T11n0310_096:0542b04_17",
        "context_with_next_sentence": true
    },
    {
        "source_sentence": "閻羅使者唯考業，　　不問親緣及友朋，",
        "from": "T11n0310_096:0542b05_0",
        "context_with_next_sentence": true
    },
    {
        "source_sentence": "汝得人身不捨惡，　　極苦今應甘忍受。",
        "from": "T11n0310_096:0542b06_17",
        "context_with_next_sentence": true
    },
    {
        "source_sentence": "閻羅常告彼罪人，　　無有少罪我能加，",
        "from": "T11n0310_096:0542b07_0",
        "context_with_next_sentence": true
    },
    {
        "source_sentence": "汝自作罪今自來，　　業報自招無代者。",
        "from": "T11n0310_096:0542b08_17",
        "context_with_next_sentence": true
    },
    {
        "source_sentence": "父母妻子無能救，　　唯當勤修出離因，",
        "from": "T11n0310_096:0542b09_0",
        "context_with_next_sentence": true
    },
    {
        "source_sentence": "是故應捨枷鏁業，　　善知遠離求安樂，",
        "from": "T11n0310_096:0542b10_0",
        "context_with_next_sentence": true
    },
    {
        "source_sentence": "於家妻子應生怖，　　恒依佛教正修行，",
        "from": "T11n0310_096:0542b11_0",
        "context_with_next_sentence": true
    },
    {
        "source_sentence": "在家熾然為苦本，　　猶如炎鑪甚可畏。",
        "from": "T11n0310_096:0542b12_17",
        "context_with_next_sentence": true
    },
    {
        "source_sentence": "身心燋熱鎮燒燃，　　誰有智者生貪著？",
        "from": "T11n0310_096:0542b13_17",
        "context_with_next_sentence": true
    },
    {
        "source_sentence": "愛樂修行諸佛教，　　無所營求為快樂。",
        "from": "T11n0310_096:0542b14_17",
        "context_with_next_sentence": true
    },
    {
        "source_sentence": "愚闇凡夫不覺知，　　家為苦本橫貪愛，",
        "from": "T11n0310_096:0542b15_0",
        "context_with_next_sentence": true
    },
    {
        "source_sentence": "於彼皮筋骨肉中，　　迷惑妄生夫婦想，",
        "from": "T11n0310_096:0542b16_0",
        "context_with_next_sentence": true
    },
    {
        "source_sentence": "不能了知如幻化，　　凡夫於此生貪著。",
        "from": "T11n0310_096:0542b17_17",
        "context_with_next_sentence": true
    },
    {
        "source_sentence": "智者能知此過患，　　世間欲樂皆捐棄，",
        "from": "T11n0310_096:0542b18_0",
        "context_with_next_sentence": true
    },
    {
        "source_sentence": "樂法當如求藥想，　　應速捨離居家縛。",
        "from": "T11n0310_096:0542b19_17",
        "context_with_next_sentence": true
    },
    {
        "source_sentence": "」爾時五百長者聞此法已得無生忍，歡喜踊躍而說偈言：",
        "from": "T11n0310_096:0542b21_6",
        "context_with_next_sentence": true
    },
    {
        "source_sentence": "「慶哉獲大利，　　諸利中最上，",
        "from": "T11n0310_096:0542b22_0",
        "context_with_next_sentence": true
    },
    {
        "source_sentence": "我等於佛法，　　皆生欣樂心。",
        "from": "T11n0310_096:0542b23_13",
        "context_with_next_sentence": true
    },
    {
        "source_sentence": "發趣於菩提，　　利樂眾生類，",
        "from": "T11n0310_096:0542b24_0",
        "context_with_next_sentence": true
    },
    {
        "source_sentence": "以善而養命，　　覺慧自安心。",
        "from": "T11n0310_096:0542b25_13",
        "context_with_next_sentence": true
    },
    {
        "source_sentence": "憐愍諸眾生，　　願當成佛道，",
        "from": "T11n0310_096:0542b26_0",
        "context_with_next_sentence": true
    },
    {
        "source_sentence": "我等皆已發，　　無上菩提心。",
        "from": "T11n0310_096:0542b27_13",
        "context_with_next_sentence": true
    },
    {
        "source_sentence": "金色相莊嚴，　　照明於世界，",
        "from": "T11n0310_096:0542b28_0",
        "context_with_next_sentence": true
    },
    {
        "source_sentence": "樂菩提心者，　　當得如來身。",
        "from": "T11n0310_096:0542b29_13",
        "context_with_next_sentence": true
    },
    {
        "source_sentence": "大心菩提心，　　諸心中最上，",
        "from": "T11n0310_096:0542c01_0",
        "context_with_next_sentence": true
    },
    {
        "source_sentence": "解脫一切縛，　　具足諸功德。",
        "from": "T11n0310_096:0542c02_13",
        "context_with_next_sentence": true
    },
    {
        "source_sentence": "少福諸眾生，　　於此無欣樂，",
        "from": "T11n0310_096:0542c03_0",
        "context_with_next_sentence": true
    },
    {
        "source_sentence": "不觀生死過，　　不樂菩提心。",
        "from": "T11n0310_096:0542c04_13",
        "context_with_next_sentence": true
    },
    {
        "source_sentence": "菩提心功德，　　若有色方分，",
        "from": "T11n0310_096:0542c05_0",
        "context_with_next_sentence": true
    },
    {
        "source_sentence": "周遍虛空界，　　無能容受者？",
        "from": "T11n0310_096:0542c06_13",
        "context_with_next_sentence": true
    },
    {
        "source_sentence": "恒河沙數等，　　諸佛剎土中，",
        "from": "T11n0310_096:0542c07_0",
        "context_with_next_sentence": true
    },
    {
        "source_sentence": "假使布珍寶，　　供養於諸佛。",
        "from": "T11n0310_096:0542c08_13",
        "context_with_next_sentence": true
    },
    {
        "source_sentence": "有能一合掌，　　迴向菩提心，",
        "from": "T11n0310_096:0542c09_0",
        "context_with_next_sentence": true
    },
    {
        "source_sentence": "其福過於彼，　　邊際不可得。",
        "from": "T11n0310_096:0542c10_13",
        "context_with_next_sentence": true
    },
    {
        "source_sentence": "非唯供養福，　　餘福亦復然，",
        "from": "T11n0310_096:0542c11_0",
        "context_with_next_sentence": true
    },
    {
        "source_sentence": "如是菩提心，　　最勝仙所說。",
        "from": "T11n0310_096:0542c12_13",
        "context_with_next_sentence": true
    },
    {
        "source_sentence": "菩提心最勝，　　如阿伽陀藥，",
        "from": "T11n0310_096:0542c13_0",
        "context_with_next_sentence": true
    },
    {
        "source_sentence": "能除一切病，　　與一切安樂。",
        "from": "T11n0310_096:0542c14_13",
        "context_with_next_sentence": true
    },
    {
        "source_sentence": "我見諸眾生，　　三火所熱惱，",
        "from": "T11n0310_096:0542c15_0",
        "context_with_next_sentence": true
    },
    {
        "source_sentence": "智者無量劫，　　勤苦常修習。",
        "from": "T11n0310_096:0542c16_13",
        "context_with_next_sentence": true
    },
    {
        "source_sentence": "如醫王勇猛，　　具足菩提行，",
        "from": "T11n0310_096:0542c17_0",
        "context_with_next_sentence": true
    },
    {
        "source_sentence": "救拔眾生苦，　　永離諸憂惱。",
        "from": "T11n0310_096:0542c18_13",
        "context_with_next_sentence": true
    },
    {
        "source_sentence": "於一切生處，　　終不捨是心，",
        "from": "T11n0310_096:0542c19_0",
        "context_with_next_sentence": true
    },
    {
        "source_sentence": "勤修諸行願，　　勇猛求佛法。",
        "from": "T11n0310_096:0542c20_13",
        "context_with_next_sentence": true
    },
    {
        "source_sentence": "我等得善利，　　我等心欣樂，",
        "from": "T11n0310_096:0542c21_0",
        "context_with_next_sentence": true
    },
    {
        "source_sentence": "今遇釋師子，　　當得如來身。",
        "from": "T11n0310_096:0542c22_13",
        "context_with_next_sentence": true
    },
    {
        "source_sentence": "」爾時世尊即便微笑，從其面門放種種光，青黃赤白紅紫頗黎，照於無量無邊世界，乃至梵世日月威光皆悉隱蔽，還遶三匝從佛頂入。",
        "from": "T11n0310_096:0542c26_2",
        "context_with_next_sentence": true
    },
    {
        "source_sentence": "爾時尊者阿難即從座起，偏袒右肩右膝著地，合掌向佛白言：",
        "from": "T11n0310_096:0542c27_10",
        "context_with_next_sentence": true
    },
    {
        "source_sentence": "「世尊！",
        "from": "T11n0310_096:0542c27_14",
        "context_with_next_sentence": true
    },
    {
        "source_sentence": "有何因緣現此微笑？",
        "from": "T11n0310_096:0542c28_3",
        "context_with_next_sentence": true
    },
    {
        "source_sentence": "如佛所現，非無因緣。",
        "from": "T11n0310_096:0542c28_13",
        "context_with_next_sentence": true
    },
    {
        "source_sentence": "」即於佛前而說偈言：",
        "from": "T11n0310_096:0542c29_3",
        "context_with_next_sentence": true
    },
    {
        "source_sentence": "「諸佛最上之導師，　　不以無因現微笑，",
        "from": "T11n0310_096:0543a01_0",
        "context_with_next_sentence": true
    },
    {
        "source_sentence": "哀愍世間利益者，　　願說所為之因緣。",
        "from": "T11n0310_096:0543a02_17",
        "context_with_next_sentence": true
    },
    {
        "source_sentence": "貧乏眾生無法財，　　應說最上大乘施，",
        "from": "T11n0310_096:0543a03_0",
        "context_with_next_sentence": true
    },
    {
        "source_sentence": "能作世間盲冥眼，　　願說微笑之因緣。",
        "from": "T11n0310_096:0543a04_17",
        "context_with_next_sentence": true
    },
    {
        "source_sentence": "」於時世尊告阿難曰：",
        "from": "T11n0310_096:0543a05_8",
        "context_with_next_sentence": true
    },
    {
        "source_sentence": "「汝見此五百長者今於我所發阿耨多羅三藐三菩提心不？",
        "from": "T11n0310_096:0543a06_14",
        "context_with_next_sentence": true
    },
    {
        "source_sentence": "」阿難白言：",
        "from": "T11n0310_096:0543a07_1",
        "context_with_next_sentence": true
    },
    {
        "source_sentence": "「唯然已見。",
        "from": "T11n0310_096:0543a07_7",
        "context_with_next_sentence": true
    },
    {
        "source_sentence": "」佛告阿難：",
        "from": "T11n0310_096:0543a07_13",
        "context_with_next_sentence": true
    },
    {
        "source_sentence": "「此五百長者，已於往昔百千億那由他諸佛所，承事供養種諸善根，今聞是法得無生忍。",
        "from": "T11n0310_096:0543a09_11",
        "context_with_next_sentence": true
    },
    {
        "source_sentence": "此諸長者，從是已後不生惡趣，於人天中常受快樂。",
        "from": "T11n0310_096:0543a10_15",
        "context_with_next_sentence": true
    },
    {
        "source_sentence": "復於來世彌勒佛所，供養恭敬尊重讚歎。",
        "from": "T11n0310_096:0543a11_14",
        "context_with_next_sentence": true
    },
    {
        "source_sentence": "及賢劫中一切諸佛，悉皆承事恭敬供養，於諸佛所聽聞正法，受持讀誦為他廣說。",
        "from": "T11n0310_096:0543a13_12",
        "context_with_next_sentence": true
    },
    {
        "source_sentence": "過二十五劫，各於諸佛剎中成無上菩提，皆同一字號勝蓮花藏如來、應、正等覺。",
        "from": "T11n0310_096:0543a15_10",
        "context_with_next_sentence": true
    },
    {
        "source_sentence": "」爾時尊者阿難白佛言：",
        "from": "T11n0310_096:0543a15_21",
        "context_with_next_sentence": true
    },
    {
        "source_sentence": "「世尊！",
        "from": "T11n0310_096:0543a16_3",
        "context_with_next_sentence": true
    },
    {
        "source_sentence": "希有世尊！",
        "from": "T11n0310_096:0543a16_8",
        "context_with_next_sentence": true
    },
    {
        "source_sentence": "希有善逝！",
        "from": "T11n0310_096:0543a16_13",
        "context_with_next_sentence": true
    },
    {
        "source_sentence": "當何名此廣大法門？",
        "from": "T11n0310_096:0543a17_2",
        "context_with_next_sentence": true
    },
    {
        "source_sentence": "云何奉持？",
        "from": "T11n0310_096:0543a17_7",
        "context_with_next_sentence": true
    },
    {
        "source_sentence": "」佛告阿難：",
        "from": "T11n0310_096:0543a17_13",
        "context_with_next_sentence": true
    },
    {
        "source_sentence": "「是法門名『菩薩瑜伽師地』，亦名『勇猛授長者所問』，如是名號汝當受持。",
        "from": "T11n0310_096:0543a19_4",
        "context_with_next_sentence": true
    },
    {
        "source_sentence": "」佛說此經已，尊者阿難及諸比丘，五百長者、諸菩薩眾，天、人、阿修羅等，聞佛所說，皆大歡喜，信受奉行。",
        "from": "T11n0310_096:0543a21_13",
        "context_with_next_sentence": true
    },
    {
        "source_sentence": "大寶積經卷第九十六",
        "from": "T11n0310_096:0543a22_100",
        "context_with_next_sentence": false
    }
]