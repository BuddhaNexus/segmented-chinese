[
    {
        "source_sentence": "佛說象頭精舍經",
        "from": "T14n0466_001:0487a03_0",
        "context_with_next_sentence": true
    },
    {
        "source_sentence": "隋天竺三藏毘尼多流支譯",
        "from": "T14n0466_001:0487a05_0",
        "context_with_next_sentence": true
    },
    {
        "source_sentence": "如是我聞：一時婆伽婆住伽耶城象頭精舍。",
        "from": "T14n0466_001:0487a06_0",
        "context_with_next_sentence": true
    },
    {
        "source_sentence": "爾時，如來成佛未久，與大比丘眾滿足千人——皆是過去往昔螺髻仙人，所作已辦，棄捨重擔，久離生死，盡諸煩惱，平等空慧，正受智心，一切覺知，到於彼岸，皆阿羅漢——復與無量大菩薩摩訶薩眾俱。",
        "from": "T14n0466_001:0487a11_7",
        "context_with_next_sentence": true
    },
    {
        "source_sentence": "爾時，世尊獨坐思惟，入諸三昧，遍觀法界，自覺成道——具一切智，所作已訖，棄諸重擔，度生死流，捨離慳貪，拔三毒刺，盡諸渴愛，集大法船，擊大法鼓，吹大法䗍，建大法幢，已斷生死——演說正法：",
        "from": "T14n0466_001:0487a15_15",
        "context_with_next_sentence": true
    },
    {
        "source_sentence": "「閉諸惡趣，開善道門，永離惡土，遊諸淨國。",
        "from": "T14n0466_001:0487a16_13",
        "context_with_next_sentence": true
    },
    {
        "source_sentence": "我觀彼法，誰修菩提、誰得菩提、誰欲得者？",
        "from": "T14n0466_001:0487a17_13",
        "context_with_next_sentence": true
    },
    {
        "source_sentence": "過去、現在、及以未來，誰之所證？",
        "from": "T14n0466_001:0487a18_7",
        "context_with_next_sentence": true
    },
    {
        "source_sentence": "為是身得、為心得乎？",
        "from": "T14n0466_001:0487a18_17",
        "context_with_next_sentence": true
    },
    {
        "source_sentence": "「若以身得，是身無知，猶如草木、沙礫、牆壁，無所覺知。",
        "from": "T14n0466_001:0487a20_1",
        "context_with_next_sentence": true
    },
    {
        "source_sentence": "四大和合，父母所生，常須飲食、衣服、澡浴、摩拭，終歸敗壞，是磨滅法。",
        "from": "T14n0466_001:0487a21_12",
        "context_with_next_sentence": true
    },
    {
        "source_sentence": "是菩提者，但有空名，而無實相，無聲、無色、無成、無見、無入、無知、無去、無來，如是等法，亦無繫縛。",
        "from": "T14n0466_001:0487a23_17",
        "context_with_next_sentence": true
    },
    {
        "source_sentence": "能過諸法，超出三界，無見、無聞、無我我所、無作者、無處所、無窟宅、無取、無著、無出、無入、無願、無住、無相、無貌、無彼、無此、無示，猶如幻化。",
        "from": "T14n0466_001:0487a26_19",
        "context_with_next_sentence": true
    },
    {
        "source_sentence": "以十二因緣生，無處所、不可見、離相，如虛空現，寂靜，無聲、無響、無文、無字、亦無言說。",
        "from": "T14n0466_001:0487a28_18",
        "context_with_next_sentence": true
    },
    {
        "source_sentence": "如是知者，是名菩提。",
        "from": "T14n0466_001:0487a29_4",
        "context_with_next_sentence": true
    },
    {
        "source_sentence": "「若以心得，是心無定，猶如幻化，皆因過去妄想業生，無形、無執，猶如虛空。",
        "from": "T14n0466_001:0487b01_18",
        "context_with_next_sentence": true
    },
    {
        "source_sentence": "菩提者，無有處所，非過去、非未來、非現在，一切法空。",
        "from": "T14n0466_001:0487b03_1",
        "context_with_next_sentence": true
    },
    {
        "source_sentence": "雖復言說，有名無實，是無為法，空、無相、無作、非有、非無、非可示現、無說、無聞。",
        "from": "T14n0466_001:0487b04_18",
        "context_with_next_sentence": true
    },
    {
        "source_sentence": "夫菩提者，非過去得、非未來得、非現在得，亦不離三世得，無相、非作、非不作，若能如是覺了三世法者，即是菩提。",
        "from": "T14n0466_001:0487b07_7",
        "context_with_next_sentence": true
    },
    {
        "source_sentence": "」爾時，文殊師利童子白佛言：",
        "from": "T14n0466_001:0487b08_12",
        "context_with_next_sentence": true
    },
    {
        "source_sentence": "「世尊！",
        "from": "T14n0466_001:0487b08_16",
        "context_with_next_sentence": true
    },
    {
        "source_sentence": "若無相是菩提者，今善男子、善女人等，因何而住，得成菩提？",
        "from": "T14n0466_001:0487b10_3",
        "context_with_next_sentence": true
    },
    {
        "source_sentence": "」佛告文殊師利：",
        "from": "T14n0466_001:0487b10_11",
        "context_with_next_sentence": true
    },
    {
        "source_sentence": "「諸菩薩等學菩提者，應如是住。",
        "from": "T14n0466_001:0487b11_6",
        "context_with_next_sentence": true
    },
    {
        "source_sentence": "」文殊師利白佛言：",
        "from": "T14n0466_001:0487b11_15",
        "context_with_next_sentence": true
    },
    {
        "source_sentence": "「世尊！",
        "from": "T14n0466_001:0487b11_19",
        "context_with_next_sentence": true
    },
    {
        "source_sentence": "諸菩薩等應云何住？",
        "from": "T14n0466_001:0487b12_6",
        "context_with_next_sentence": true
    },
    {
        "source_sentence": "」佛告文殊師利：",
        "from": "T14n0466_001:0487b12_14",
        "context_with_next_sentence": true
    },
    {
        "source_sentence": "「夫菩提者，超出三界，越於言說，離諸文字，無有住處。",
        "from": "T14n0466_001:0487b13_18",
        "context_with_next_sentence": true
    },
    {
        "source_sentence": "復次，文殊師利！",
        "from": "T14n0466_001:0487b14_4",
        "context_with_next_sentence": true
    },
    {
        "source_sentence": "菩薩摩訶薩住無所住，是住菩提；",
        "from": "T14n0466_001:0487b14_19",
        "context_with_next_sentence": true
    },
    {
        "source_sentence": "住無執著，是住菩提；",
        "from": "T14n0466_001:0487b15_9",
        "context_with_next_sentence": true
    },
    {
        "source_sentence": "住於空法，是住菩提；",
        "from": "T14n0466_001:0487b15_19",
        "context_with_next_sentence": true
    },
    {
        "source_sentence": "住於法性，是住菩提；",
        "from": "T14n0466_001:0487b16_8",
        "context_with_next_sentence": true
    },
    {
        "source_sentence": "住一切法無有體相，是住菩提；",
        "from": "T14n0466_001:0487b17_2",
        "context_with_next_sentence": true
    },
    {
        "source_sentence": "住無量信，是住菩提；",
        "from": "T14n0466_001:0487b17_12",
        "context_with_next_sentence": true
    },
    {
        "source_sentence": "住無增減，是住菩提；",
        "from": "T14n0466_001:0487b18_1",
        "context_with_next_sentence": true
    },
    {
        "source_sentence": "住無異念，是住菩提；",
        "from": "T14n0466_001:0487b18_11",
        "context_with_next_sentence": true
    },
    {
        "source_sentence": "住如鏡像、如空谷響、如水中月、如熱時焰，文殊師利！",
        "from": "T14n0466_001:0487b19_14",
        "context_with_next_sentence": true
    },
    {
        "source_sentence": "住如是等法，是住菩提。",
        "from": "T14n0466_001:0487b20_4",
        "context_with_next_sentence": true
    },
    {
        "source_sentence": "」爾時，淨光焰天子白文殊師利童子言：",
        "from": "T14n0466_001:0487b21_2",
        "context_with_next_sentence": true
    },
    {
        "source_sentence": "「云何修行？",
        "from": "T14n0466_001:0487b21_8",
        "context_with_next_sentence": true
    },
    {
        "source_sentence": "以何等業是菩薩行？",
        "from": "T14n0466_001:0487b21_17",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487b22_2",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487b22_6",
        "context_with_next_sentence": true
    },
    {
        "source_sentence": "於諸眾生起大慈心，是菩薩行。",
        "from": "T14n0466_001:0487b22_20",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487b23_7",
        "context_with_next_sentence": true
    },
    {
        "source_sentence": "「諸菩薩等云何修行，起大慈心？",
        "from": "T14n0466_001:0487b24_2",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487b24_9",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487b24_13",
        "context_with_next_sentence": true
    },
    {
        "source_sentence": "無諂誑心，是菩薩大慈。",
        "from": "T14n0466_001:0487b25_2",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487b25_12",
        "context_with_next_sentence": true
    },
    {
        "source_sentence": "「云何修行，得無諂誑？",
        "from": "T14n0466_001:0487b26_2",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487b26_9",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487b26_13",
        "context_with_next_sentence": true
    },
    {
        "source_sentence": "於一切眾生起平等心，是無諂誑，諸菩薩等應如是學。",
        "from": "T14n0466_001:0487b27_16",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487b28_5",
        "context_with_next_sentence": true
    },
    {
        "source_sentence": "「菩薩摩訶薩云何修行，於一切眾生起平等心？",
        "from": "T14n0466_001:0487b29_6",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487b29_13",
        "context_with_next_sentence": true
    },
    {
        "source_sentence": "「無彼、無此、無諸異見，是平等行，諸菩薩等應如是學。",
        "from": "T14n0466_001:0487c01_16",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487c02_6",
        "context_with_next_sentence": true
    },
    {
        "source_sentence": "「菩薩摩訶薩復云何修無彼、無此、無諸異見，於一切眾生起平等行？",
        "from": "T14n0466_001:0487c03_17",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c04_3",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c04_7",
        "context_with_next_sentence": true
    },
    {
        "source_sentence": "善念恭敬，無彼、無此、無諸異見及平等法，諸菩薩等應如是修。",
        "from": "T14n0466_001:0487c05_14",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487c06_4",
        "context_with_next_sentence": true
    },
    {
        "source_sentence": "「菩薩摩訶薩善念恭敬，乃至無彼、無此、無諸異見，因何而起？",
        "from": "T14n0466_001:0487c07_12",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c07_19",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c07_23",
        "context_with_next_sentence": true
    },
    {
        "source_sentence": "善念恭敬，因發菩提心，諸菩薩等應如是學。",
        "from": "T14n0466_001:0487c08_19",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487c09_8",
        "context_with_next_sentence": true
    },
    {
        "source_sentence": "「菩提心者因何而起？",
        "from": "T14n0466_001:0487c09_18",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c10_4",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c10_8",
        "context_with_next_sentence": true
    },
    {
        "source_sentence": "菩提心者，從六波羅蜜起。",
        "from": "T14n0466_001:0487c10_20",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487c11_8",
        "context_with_next_sentence": true
    },
    {
        "source_sentence": "「六波羅蜜從何而起？",
        "from": "T14n0466_001:0487c11_18",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c12_5",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c12_9",
        "context_with_next_sentence": true
    },
    {
        "source_sentence": "從方便智慧起。",
        "from": "T14n0466_001:0487c12_16",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487c13_5",
        "context_with_next_sentence": true
    },
    {
        "source_sentence": "「菩薩摩訶薩方便智慧，從何而起？",
        "from": "T14n0466_001:0487c14_1",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c14_8",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c14_12",
        "context_with_next_sentence": true
    },
    {
        "source_sentence": "方便智慧，從不放逸起。",
        "from": "T14n0466_001:0487c15_1",
        "context_with_next_sentence": true
    },
    {
        "source_sentence": "」天子復白文殊師利：",
        "from": "T14n0466_001:0487c15_11",
        "context_with_next_sentence": true
    },
    {
        "source_sentence": "「不放逸者復從何起？",
        "from": "T14n0466_001:0487c15_21",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c16_5",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c16_9",
        "context_with_next_sentence": true
    },
    {
        "source_sentence": "不放逸者，從修三善業起。",
        "from": "T14n0466_001:0487c16_21",
        "context_with_next_sentence": true
    },
    {
        "source_sentence": "」天子復問：",
        "from": "T14n0466_001:0487c17_4",
        "context_with_next_sentence": true
    },
    {
        "source_sentence": "「修三善業，因何而起？",
        "from": "T14n0466_001:0487c17_15",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c17_22",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c18_3",
        "context_with_next_sentence": true
    },
    {
        "source_sentence": "從修十善業起。",
        "from": "T14n0466_001:0487c18_10",
        "context_with_next_sentence": true
    },
    {
        "source_sentence": "」天子復問：",
        "from": "T14n0466_001:0487c18_16",
        "context_with_next_sentence": true
    },
    {
        "source_sentence": "「修十善業，因何而起？",
        "from": "T14n0466_001:0487c19_4",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c19_11",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c19_15",
        "context_with_next_sentence": true
    },
    {
        "source_sentence": "從善攝身、口、意起。",
        "from": "T14n0466_001:0487c20_2",
        "context_with_next_sentence": true
    },
    {
        "source_sentence": "」天子復問文殊師利：",
        "from": "T14n0466_001:0487c20_12",
        "context_with_next_sentence": true
    },
    {
        "source_sentence": "「此三善業，復因何起？",
        "from": "T14n0466_001:0487c21_1",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c21_8",
        "context_with_next_sentence": true
    },
    {
        "source_sentence": "「從善思惟起。",
        "from": "T14n0466_001:0487c21_15",
        "context_with_next_sentence": true
    },
    {
        "source_sentence": "」天子復問：",
        "from": "T14n0466_001:0487c21_21",
        "context_with_next_sentence": true
    },
    {
        "source_sentence": "「善思惟者，因何而起？",
        "from": "T14n0466_001:0487c22_10",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c22_17",
        "context_with_next_sentence": true
    },
    {
        "source_sentence": "「從善思觀行起。",
        "from": "T14n0466_001:0487c23_2",
        "context_with_next_sentence": true
    },
    {
        "source_sentence": "」天子復問：",
        "from": "T14n0466_001:0487c23_8",
        "context_with_next_sentence": true
    },
    {
        "source_sentence": "「善思觀行，因何而起？",
        "from": "T14n0466_001:0487c23_19",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c24_3",
        "context_with_next_sentence": true
    },
    {
        "source_sentence": "「從憶持不忘起。",
        "from": "T14n0466_001:0487c24_11",
        "context_with_next_sentence": true
    },
    {
        "source_sentence": "」天子復問：",
        "from": "T14n0466_001:0487c24_17",
        "context_with_next_sentence": true
    },
    {
        "source_sentence": "「憶持不忘，有幾種心？",
        "from": "T14n0466_001:0487c25_6",
        "context_with_next_sentence": true
    },
    {
        "source_sentence": "以何因緣，而得果報？",
        "from": "T14n0466_001:0487c25_16",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0487c26_1",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0487c26_5",
        "context_with_next_sentence": true
    },
    {
        "source_sentence": "菩薩摩訶薩有四種發心，從因得果。",
        "from": "T14n0466_001:0487c26_21",
        "context_with_next_sentence": true
    },
    {
        "source_sentence": "何等為四？",
        "from": "T14n0466_001:0487c27_4",
        "context_with_next_sentence": true
    },
    {
        "source_sentence": "一者、初發心，二者、係念修行，三者、不退，四者、與善同生。",
        "from": "T14n0466_001:0487c28_12",
        "context_with_next_sentence": true
    },
    {
        "source_sentence": "因初發心，而得係念；",
        "from": "T14n0466_001:0487c29_1",
        "context_with_next_sentence": true
    },
    {
        "source_sentence": "因修係念，得不退轉；",
        "from": "T14n0466_001:0487c29_11",
        "context_with_next_sentence": true
    },
    {
        "source_sentence": "因不退轉，與善同生。",
        "from": "T14n0466_001:0488a01_1",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a01_8",
        "context_with_next_sentence": true
    },
    {
        "source_sentence": "初發心者，猶如種子種之良田；",
        "from": "T14n0466_001:0488a01_22",
        "context_with_next_sentence": true
    },
    {
        "source_sentence": "係念修行，猶如苗生；",
        "from": "T14n0466_001:0488a02_9",
        "context_with_next_sentence": true
    },
    {
        "source_sentence": "修行不退，猶如莖、幹、枝葉增長；",
        "from": "T14n0466_001:0488a03_3",
        "context_with_next_sentence": true
    },
    {
        "source_sentence": "與善同生，猶如華果結實、成熟。",
        "from": "T14n0466_001:0488a03_18",
        "context_with_next_sentence": true
    },
    {
        "source_sentence": "發心、係念修行、不退、與善同生，亦復如是。",
        "from": "T14n0466_001:0488a04_17",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a05_1",
        "context_with_next_sentence": true
    },
    {
        "source_sentence": "初發心人，猶如車匠，善知眾木；",
        "from": "T14n0466_001:0488a05_16",
        "context_with_next_sentence": true
    },
    {
        "source_sentence": "繼念修行，猶如合木；",
        "from": "T14n0466_001:0488a06_6",
        "context_with_next_sentence": true
    },
    {
        "source_sentence": "修行不退，猶如車成；",
        "from": "T14n0466_001:0488a06_16",
        "context_with_next_sentence": true
    },
    {
        "source_sentence": "與善同生，猶如載用。",
        "from": "T14n0466_001:0488a07_4",
        "context_with_next_sentence": true
    },
    {
        "source_sentence": "發心、繼念修行、不退、與善同生，亦復如是。",
        "from": "T14n0466_001:0488a08_3",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a08_10",
        "context_with_next_sentence": true
    },
    {
        "source_sentence": "初發心者，猶如初月；",
        "from": "T14n0466_001:0488a08_20",
        "context_with_next_sentence": true
    },
    {
        "source_sentence": "繼念修行，如五日月、乃至七日月；",
        "from": "T14n0466_001:0488a09_14",
        "context_with_next_sentence": true
    },
    {
        "source_sentence": "修行不退，如十日月；",
        "from": "T14n0466_001:0488a10_3",
        "context_with_next_sentence": true
    },
    {
        "source_sentence": "與善同生，如十四日月；",
        "from": "T14n0466_001:0488a10_14",
        "context_with_next_sentence": true
    },
    {
        "source_sentence": "如來智慧滿足、無缺，如十五日月。",
        "from": "T14n0466_001:0488a11_10",
        "context_with_next_sentence": true
    },
    {
        "source_sentence": "發心、繼念修行、不退、與善同生，亦復如是。",
        "from": "T14n0466_001:0488a12_8",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a12_15",
        "context_with_next_sentence": true
    },
    {
        "source_sentence": "初發心人，過聲聞地；",
        "from": "T14n0466_001:0488a13_2",
        "context_with_next_sentence": true
    },
    {
        "source_sentence": "第二發心，過辟支佛地；",
        "from": "T14n0466_001:0488a13_13",
        "context_with_next_sentence": true
    },
    {
        "source_sentence": "第三發心，過不定地；",
        "from": "T14n0466_001:0488a14_2",
        "context_with_next_sentence": true
    },
    {
        "source_sentence": "第四發心，得於定地。",
        "from": "T14n0466_001:0488a14_12",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a14_19",
        "context_with_next_sentence": true
    },
    {
        "source_sentence": "如噁、啊等音，悉是一切字之根本，初發心者，亦復如是，悉是一切善之根本；",
        "from": "T14n0466_001:0488a16_11",
        "context_with_next_sentence": true
    },
    {
        "source_sentence": "如學文字，得少分智，繼念修行，亦復如是；",
        "from": "T14n0466_001:0488a17_11",
        "context_with_next_sentence": true
    },
    {
        "source_sentence": "得少分智，猶如算師總計無量，知其分齊，不退轉心，亦復如是；",
        "from": "T14n0466_001:0488a18_20",
        "context_with_next_sentence": true
    },
    {
        "source_sentence": "知心不退，譬如有人明解經論，與善同生，善心明了，亦復如是。",
        "from": "T14n0466_001:0488a20_8",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a20_15",
        "context_with_next_sentence": true
    },
    {
        "source_sentence": "初發心者，繼念善因；",
        "from": "T14n0466_001:0488a21_2",
        "context_with_next_sentence": true
    },
    {
        "source_sentence": "第二發心，繼念智慧；",
        "from": "T14n0466_001:0488a21_12",
        "context_with_next_sentence": true
    },
    {
        "source_sentence": "第三發心，繼念禪定；",
        "from": "T14n0466_001:0488a22_1",
        "context_with_next_sentence": true
    },
    {
        "source_sentence": "第四發心，繼念於果。",
        "from": "T14n0466_001:0488a22_11",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a22_18",
        "context_with_next_sentence": true
    },
    {
        "source_sentence": "初發心者，受持善因；",
        "from": "T14n0466_001:0488a23_6",
        "context_with_next_sentence": true
    },
    {
        "source_sentence": "第二發心，受持智慧；",
        "from": "T14n0466_001:0488a23_16",
        "context_with_next_sentence": true
    },
    {
        "source_sentence": "第三發心，受持禪定；",
        "from": "T14n0466_001:0488a24_4",
        "context_with_next_sentence": true
    },
    {
        "source_sentence": "第四發心，受持於果。",
        "from": "T14n0466_001:0488a24_14",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a24_21",
        "context_with_next_sentence": true
    },
    {
        "source_sentence": "初發心者，善因成就；",
        "from": "T14n0466_001:0488a25_9",
        "context_with_next_sentence": true
    },
    {
        "source_sentence": "第二發心，智慧成就；",
        "from": "T14n0466_001:0488a25_19",
        "context_with_next_sentence": true
    },
    {
        "source_sentence": "第三發心，禪定成就；",
        "from": "T14n0466_001:0488a26_8",
        "context_with_next_sentence": true
    },
    {
        "source_sentence": "第四發心，正果成就。",
        "from": "T14n0466_001:0488a26_18",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a27_4",
        "context_with_next_sentence": true
    },
    {
        "source_sentence": "初發心者，因善入道；",
        "from": "T14n0466_001:0488a27_14",
        "context_with_next_sentence": true
    },
    {
        "source_sentence": "第二發心，因智入道；",
        "from": "T14n0466_001:0488a28_2",
        "context_with_next_sentence": true
    },
    {
        "source_sentence": "第三發心，因禪入道；",
        "from": "T14n0466_001:0488a28_12",
        "context_with_next_sentence": true
    },
    {
        "source_sentence": "第四發心，因果入道。",
        "from": "T14n0466_001:0488a29_1",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488a29_8",
        "context_with_next_sentence": true
    },
    {
        "source_sentence": "初發心者，如醫識藥；",
        "from": "T14n0466_001:0488a29_18",
        "context_with_next_sentence": true
    },
    {
        "source_sentence": "第二發心，善知藥分；",
        "from": "T14n0466_001:0488b01_6",
        "context_with_next_sentence": true
    },
    {
        "source_sentence": "第三發心，隨病授藥；",
        "from": "T14n0466_001:0488b01_16",
        "context_with_next_sentence": true
    },
    {
        "source_sentence": "第四發心，令得服行。",
        "from": "T14n0466_001:0488b02_4",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488b02_11",
        "context_with_next_sentence": true
    },
    {
        "source_sentence": "因初發心，生法王家；",
        "from": "T14n0466_001:0488b02_21",
        "context_with_next_sentence": true
    },
    {
        "source_sentence": "第二發心，學法王法；",
        "from": "T14n0466_001:0488b03_9",
        "context_with_next_sentence": true
    },
    {
        "source_sentence": "第三發心，修法王行；",
        "from": "T14n0466_001:0488b03_19",
        "context_with_next_sentence": true
    },
    {
        "source_sentence": "第四發心，滿足王位；",
        "from": "T14n0466_001:0488b04_8",
        "context_with_next_sentence": true
    },
    {
        "source_sentence": "是名四種發心。",
        "from": "T14n0466_001:0488b04_15",
        "context_with_next_sentence": true
    },
    {
        "source_sentence": "」爾時，淨光焰天子白文殊師利：",
        "from": "T14n0466_001:0488b05_13",
        "context_with_next_sentence": true
    },
    {
        "source_sentence": "「何等是菩薩摩訶薩速疾道？",
        "from": "T14n0466_001:0488b06_6",
        "context_with_next_sentence": true
    },
    {
        "source_sentence": "菩薩行是道，疾得阿耨多羅三藐三菩提。",
        "from": "T14n0466_001:0488b07_6",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0488b07_13",
        "context_with_next_sentence": true
    },
    {
        "source_sentence": "「天子！",
        "from": "T14n0466_001:0488b07_17",
        "context_with_next_sentence": true
    },
    {
        "source_sentence": "速疾道有二種，菩薩摩訶薩乘此二道，疾得阿耨多羅三藐三菩提。",
        "from": "T14n0466_001:0488b09_7",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0488b09_12",
        "context_with_next_sentence": true
    },
    {
        "source_sentence": "一者、方便道，二者、般若道。",
        "from": "T14n0466_001:0488b10_5",
        "context_with_next_sentence": true
    },
    {
        "source_sentence": "受持方便智故，能觀一切眾生；",
        "from": "T14n0466_001:0488b10_19",
        "context_with_next_sentence": true
    },
    {
        "source_sentence": "受持般若故，觀一切法空，能斷疑執。",
        "from": "T14n0466_001:0488b11_16",
        "context_with_next_sentence": true
    },
    {
        "source_sentence": "以方便智故，和合諸法；",
        "from": "T14n0466_001:0488b12_8",
        "context_with_next_sentence": true
    },
    {
        "source_sentence": "以般若故，諸法不合。",
        "from": "T14n0466_001:0488b12_18",
        "context_with_next_sentence": true
    },
    {
        "source_sentence": "方便為因，般若為果。",
        "from": "T14n0466_001:0488b13_7",
        "context_with_next_sentence": true
    },
    {
        "source_sentence": "以方便故，知一切法；",
        "from": "T14n0466_001:0488b13_17",
        "context_with_next_sentence": true
    },
    {
        "source_sentence": "以般若故，知諸法空。",
        "from": "T14n0466_001:0488b14_6",
        "context_with_next_sentence": true
    },
    {
        "source_sentence": "以方便智，莊嚴佛國；",
        "from": "T14n0466_001:0488b14_16",
        "context_with_next_sentence": true
    },
    {
        "source_sentence": "以般若故，知諸佛國，皆悉平等。",
        "from": "T14n0466_001:0488b15_9",
        "context_with_next_sentence": true
    },
    {
        "source_sentence": "以方便故，知諸眾生根性差別；",
        "from": "T14n0466_001:0488b16_3",
        "context_with_next_sentence": true
    },
    {
        "source_sentence": "以般若故，知諸眾生根性皆空。",
        "from": "T14n0466_001:0488b16_17",
        "context_with_next_sentence": true
    },
    {
        "source_sentence": "以方便故，得甘露味，證成菩提；",
        "from": "T14n0466_001:0488b17_12",
        "context_with_next_sentence": true
    },
    {
        "source_sentence": "以般若故，覺諸佛法，平等正道。",
        "from": "T14n0466_001:0488b18_6",
        "context_with_next_sentence": true
    },
    {
        "source_sentence": "「復次，天子！",
        "from": "T14n0466_001:0488b18_13",
        "context_with_next_sentence": true
    },
    {
        "source_sentence": "復有二行，能令菩薩摩訶薩疾得阿耨多羅三藐三菩提。",
        "from": "T14n0466_001:0488b19_14",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0488b20_1",
        "context_with_next_sentence": true
    },
    {
        "source_sentence": "一者、有為，二者、無為。",
        "from": "T14n0466_001:0488b20_13",
        "context_with_next_sentence": true
    },
    {
        "source_sentence": "有為者，總攝五波羅蜜；",
        "from": "T14n0466_001:0488b21_2",
        "context_with_next_sentence": true
    },
    {
        "source_sentence": "無為者，總攝般若波羅蜜。",
        "from": "T14n0466_001:0488b21_14",
        "context_with_next_sentence": true
    },
    {
        "source_sentence": "復有二行，能令菩薩摩訶薩疾得菩提。",
        "from": "T14n0466_001:0488b22_10",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0488b22_15",
        "context_with_next_sentence": true
    },
    {
        "source_sentence": "一者、有漏行，二者、無漏行。",
        "from": "T14n0466_001:0488b23_10",
        "context_with_next_sentence": true
    },
    {
        "source_sentence": "有漏行者，五波羅蜜；",
        "from": "T14n0466_001:0488b23_20",
        "context_with_next_sentence": true
    },
    {
        "source_sentence": "無漏行者，般若波羅蜜。",
        "from": "T14n0466_001:0488b24_10",
        "context_with_next_sentence": true
    },
    {
        "source_sentence": "復有二行，能令菩薩摩訶薩疾得菩提。",
        "from": "T14n0466_001:0488b25_8",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0488b25_13",
        "context_with_next_sentence": true
    },
    {
        "source_sentence": "一者、住行，二者、不住行。",
        "from": "T14n0466_001:0488b26_5",
        "context_with_next_sentence": true
    },
    {
        "source_sentence": "住行者，五波羅蜜；",
        "from": "T14n0466_001:0488b26_14",
        "context_with_next_sentence": true
    },
    {
        "source_sentence": "不住行者，般若波羅蜜。",
        "from": "T14n0466_001:0488b27_3",
        "context_with_next_sentence": true
    },
    {
        "source_sentence": "復有二行，能令菩薩摩訶薩疾得菩提。",
        "from": "T14n0466_001:0488b28_2",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0488b28_7",
        "context_with_next_sentence": true
    },
    {
        "source_sentence": "一者、有量，二者、無量。",
        "from": "T14n0466_001:0488b28_19",
        "context_with_next_sentence": true
    },
    {
        "source_sentence": "有量者，五波羅蜜；",
        "from": "T14n0466_001:0488b29_4",
        "context_with_next_sentence": true
    },
    {
        "source_sentence": "無量者，般若波羅蜜。",
        "from": "T14n0466_001:0488b29_14",
        "context_with_next_sentence": true
    },
    {
        "source_sentence": "有量行者，是有相法；",
        "from": "T14n0466_001:0488c01_3",
        "context_with_next_sentence": true
    },
    {
        "source_sentence": "無量行者，是無相法。",
        "from": "T14n0466_001:0488c01_13",
        "context_with_next_sentence": true
    },
    {
        "source_sentence": "復有二行，能令菩薩摩訶薩疾得菩提。",
        "from": "T14n0466_001:0488c02_9",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0488c02_14",
        "context_with_next_sentence": true
    },
    {
        "source_sentence": "一者、智行，二者、定行。",
        "from": "T14n0466_001:0488c03_7",
        "context_with_next_sentence": true
    },
    {
        "source_sentence": "以智行故，從初地至七地；",
        "from": "T14n0466_001:0488c03_19",
        "context_with_next_sentence": true
    },
    {
        "source_sentence": "以定行故，從八地至十地。",
        "from": "T14n0466_001:0488c04_9",
        "context_with_next_sentence": true
    },
    {
        "source_sentence": "」爾時，不怯弱智總持菩薩白文殊師利童子：",
        "from": "T14n0466_001:0488c05_8",
        "context_with_next_sentence": true
    },
    {
        "source_sentence": "「菩薩摩訶薩云何知義？",
        "from": "T14n0466_001:0488c05_19",
        "context_with_next_sentence": true
    },
    {
        "source_sentence": "云何知智？",
        "from": "T14n0466_001:0488c06_4",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0488c06_11",
        "context_with_next_sentence": true
    },
    {
        "source_sentence": "「善男子！",
        "from": "T14n0466_001:0488c06_16",
        "context_with_next_sentence": true
    },
    {
        "source_sentence": "義者無體，智亦無體。",
        "from": "T14n0466_001:0488c07_3",
        "context_with_next_sentence": true
    },
    {
        "source_sentence": "」不怯弱智總持菩薩復問文殊師利：",
        "from": "T14n0466_001:0488c07_19",
        "context_with_next_sentence": true
    },
    {
        "source_sentence": "「云何義無體，智亦無體？",
        "from": "T14n0466_001:0488c08_11",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0466_001:0488c08_18",
        "context_with_next_sentence": true
    },
    {
        "source_sentence": "「善男子！",
        "from": "T14n0466_001:0488c08_23",
        "context_with_next_sentence": true
    },
    {
        "source_sentence": "義無體者，無為、無作、無相、無貌、無來、無去，是名為義；",
        "from": "T14n0466_001:0488c10_2",
        "context_with_next_sentence": true
    },
    {
        "source_sentence": "智無體者，非定法、非不定法，是名為智；",
        "from": "T14n0466_001:0488c10_21",
        "context_with_next_sentence": true
    },
    {
        "source_sentence": "如是受持。",
        "from": "T14n0466_001:0488c11_4",
        "context_with_next_sentence": true
    },
    {
        "source_sentence": "義者無體，非有、非無；",
        "from": "T14n0466_001:0488c11_15",
        "context_with_next_sentence": true
    },
    {
        "source_sentence": "智者體空，非有、非無；",
        "from": "T14n0466_001:0488c12_4",
        "context_with_next_sentence": true
    },
    {
        "source_sentence": "無取、無捨，如是受持。",
        "from": "T14n0466_001:0488c12_15",
        "context_with_next_sentence": true
    },
    {
        "source_sentence": "復次，義者，非定、非非定；",
        "from": "T14n0466_001:0488c13_3",
        "context_with_next_sentence": true
    },
    {
        "source_sentence": "智者，名為心道，心、智平等，無有分別；",
        "from": "T14n0466_001:0488c13_22",
        "context_with_next_sentence": true
    },
    {
        "source_sentence": "如是受持。",
        "from": "T14n0466_001:0488c14_4",
        "context_with_next_sentence": true
    },
    {
        "source_sentence": "復次，智者，以禪為體，禪、智平等，無有分別。",
        "from": "T14n0466_001:0488c15_3",
        "context_with_next_sentence": true
    },
    {
        "source_sentence": "以方便故，觀陰、入、界、十二因緣生死流轉，善惡之相猶如幻化，非有、非無。",
        "from": "T14n0466_001:0488c16_17",
        "context_with_next_sentence": true
    },
    {
        "source_sentence": "菩薩摩訶薩應當如是觀於諸法。",
        "from": "T14n0466_001:0488c17_10",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0488c17_18",
        "context_with_next_sentence": true
    },
    {
        "source_sentence": "菩薩摩訶薩復有十種智行。",
        "from": "T14n0466_001:0488c18_9",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0488c18_14",
        "context_with_next_sentence": true
    },
    {
        "source_sentence": "一者、因智，二者、果智，三者、義智，四者、方便智，五者、般若智，六者、受持智，七者、波羅蜜智，八者、大悲智，九者、憐愍教化眾生智，十者、不著一切諸法智。",
        "from": "T14n0466_001:0488c22_2",
        "context_with_next_sentence": true
    },
    {
        "source_sentence": "是名菩薩十種智行。",
        "from": "T14n0466_001:0488c22_11",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0488c22_19",
        "context_with_next_sentence": true
    },
    {
        "source_sentence": "菩薩摩訶薩發十種清淨行。",
        "from": "T14n0466_001:0488c23_9",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0488c23_14",
        "context_with_next_sentence": true
    },
    {
        "source_sentence": "一者、自發身業清淨行，二者、發一切眾生身業清淨行，三者、自發口業清淨行，四者、發一切眾生口業清淨行，五者、自發意業清淨行，六者、發一切眾生意業清淨行，七者、發一切眾生清淨平等行，八者、發一切眾生外清淨平等行，九者、發諸佛清淨智行，十者、發淨佛國土成就眾生行——若有眾生，遇諸疾病，給施醫藥，令得安樂；",
        "from": "T14n0466_001:0489a02_3",
        "context_with_next_sentence": true
    },
    {
        "source_sentence": "具煩惱者，以無為智，而教化之，令離三界；",
        "from": "T14n0466_001:0489a03_2",
        "context_with_next_sentence": true
    },
    {
        "source_sentence": "悉令滿足，功德智慧，無為之道——是名菩薩具足十種清淨之行。",
        "from": "T14n0466_001:0489a04_10",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489a04_18",
        "context_with_next_sentence": true
    },
    {
        "source_sentence": "菩薩摩訶薩有十種方便。",
        "from": "T14n0466_001:0489a05_8",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0489a05_13",
        "context_with_next_sentence": true
    },
    {
        "source_sentence": "一者、彼岸方便，二者、受持方便，三者、智慧方便，四者、方便方便，五者、大悲方便，六者、智滿足方便，七者、慧滿足方便，八者、靜念方便，九者、真實行方便，十者、於一切眾生無諸憎愛平等方便。",
        "from": "T14n0466_001:0489a09_18",
        "context_with_next_sentence": true
    },
    {
        "source_sentence": "是名菩薩十種方便。",
        "from": "T14n0466_001:0489a10_7",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489a10_15",
        "context_with_next_sentence": true
    },
    {
        "source_sentence": "菩薩摩訶薩有十種分別身無盡。",
        "from": "T14n0466_001:0489a11_8",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0489a11_13",
        "context_with_next_sentence": true
    },
    {
        "source_sentence": "一者、分別事物無盡，二者、分別煩惱無盡，三者、分別法無盡，四者、分別渴愛無盡，五者、分別諸見無盡，六者、分別善惡無盡，七者、分別造作無盡，八者、分別無執、無著無盡，九者、分別和合無盡，十者、分別菩提智圓滿無盡。",
        "from": "T14n0466_001:0489a16_12",
        "context_with_next_sentence": true
    },
    {
        "source_sentence": "是名十種分別身無盡。",
        "from": "T14n0466_001:0489a17_3",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489a17_11",
        "context_with_next_sentence": true
    },
    {
        "source_sentence": "菩薩摩訶薩有十種調伏行。",
        "from": "T14n0466_001:0489a18_3",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0489a18_8",
        "context_with_next_sentence": true
    },
    {
        "source_sentence": "一者、調伏善行，二者、調伏慳悋、捨施如雨行，三者、調伏不精進行，四者、調伏三業行，五者、調伏毒心不瞋怒行，六者、調伏起慈愍心行，七者、調伏嬾惰心行，八者、調伏勤修佛法行，九者、調伏不善心、不行諸惡行，十者、調伏禪定解脫自在行。",
        "from": "T14n0466_001:0489a23_17",
        "context_with_next_sentence": true
    },
    {
        "source_sentence": "復有十種調伏行。",
        "from": "T14n0466_001:0489a24_5",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0489a24_10",
        "context_with_next_sentence": true
    },
    {
        "source_sentence": "一者、調伏破愚癡無智行，二者、調伏方便總持般若波羅蜜行，三者、調伏煩惱行，四者、調伏生起道行，五者、調伏總持信實行，六者、調伏不墮惡道行，七者、調伏不善心行，八者、調伏時、非時自在行，九者、調伏自身行，十者、調伏觀空行。",
        "from": "T14n0466_001:0489a29_16",
        "context_with_next_sentence": true
    },
    {
        "source_sentence": "是名十種調伏行。",
        "from": "T14n0466_001:0489b01_3",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489b01_11",
        "context_with_next_sentence": true
    },
    {
        "source_sentence": "菩薩摩訶薩有十種調伏他。",
        "from": "T14n0466_001:0489b02_2",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0489b02_7",
        "context_with_next_sentence": true
    },
    {
        "source_sentence": "所謂調伏遠離身三惡業、口四惡業、意三惡業。",
        "from": "T14n0466_001:0489b03_9",
        "context_with_next_sentence": true
    },
    {
        "source_sentence": "復有十種內外觀法，不起執著。",
        "from": "T14n0466_001:0489b04_3",
        "context_with_next_sentence": true
    },
    {
        "source_sentence": "何等為十？",
        "from": "T14n0466_001:0489b04_8",
        "context_with_next_sentence": true
    },
    {
        "source_sentence": "一者、觀身內界，皆悉是空，不起執著；",
        "from": "T14n0466_001:0489b05_4",
        "context_with_next_sentence": true
    },
    {
        "source_sentence": "二者、觀身外界，亦悉是空，不起執著；",
        "from": "T14n0466_001:0489b06_1",
        "context_with_next_sentence": true
    },
    {
        "source_sentence": "三者、觀內外諸法皆悉是空，不起執著；",
        "from": "T14n0466_001:0489b06_19",
        "context_with_next_sentence": true
    },
    {
        "source_sentence": "四者、於一切智不起執著；",
        "from": "T14n0466_001:0489b07_10",
        "context_with_next_sentence": true
    },
    {
        "source_sentence": "五者、所修行道不起執著；",
        "from": "T14n0466_001:0489b08_2",
        "context_with_next_sentence": true
    },
    {
        "source_sentence": "六者、觀諸賢聖地不起執著；",
        "from": "T14n0466_001:0489b08_15",
        "context_with_next_sentence": true
    },
    {
        "source_sentence": "七者、久修清淨不起執著；",
        "from": "T14n0466_001:0489b09_6",
        "context_with_next_sentence": true
    },
    {
        "source_sentence": "八者、住於般若波羅蜜不起執著；",
        "from": "T14n0466_001:0489b10_2",
        "context_with_next_sentence": true
    },
    {
        "source_sentence": "九者、於講論法教化眾生，不起執著；",
        "from": "T14n0466_001:0489b10_19",
        "context_with_next_sentence": true
    },
    {
        "source_sentence": "十者、觀諸眾生，起大方便慈悲憐愍，不起執著。",
        "from": "T14n0466_001:0489b11_20",
        "context_with_next_sentence": true
    },
    {
        "source_sentence": "是名十種內外觀法不起執著。",
        "from": "T14n0466_001:0489b12_12",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489b12_20",
        "context_with_next_sentence": true
    },
    {
        "source_sentence": "菩薩摩訶薩應如是作堅固心，修菩提道。",
        "from": "T14n0466_001:0489b13_17",
        "context_with_next_sentence": true
    },
    {
        "source_sentence": "若不如是堅固菩提，不名菩薩。",
        "from": "T14n0466_001:0489b14_12",
        "context_with_next_sentence": true
    },
    {
        "source_sentence": "云何堅固？",
        "from": "T14n0466_001:0489b14_17",
        "context_with_next_sentence": true
    },
    {
        "source_sentence": "身、口、意等三業相應，不相違背，是名堅固。",
        "from": "T14n0466_001:0489b15_16",
        "context_with_next_sentence": true
    },
    {
        "source_sentence": "云何不堅固？",
        "from": "T14n0466_001:0489b16_2",
        "context_with_next_sentence": true
    },
    {
        "source_sentence": "身、口、意等三業不相應，共相違背，是名不堅固。",
        "from": "T14n0466_001:0489b17_3",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489b17_11",
        "context_with_next_sentence": true
    },
    {
        "source_sentence": "菩薩摩訶薩復有二種正行，堅固菩提心。",
        "from": "T14n0466_001:0489b18_9",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0489b18_14",
        "context_with_next_sentence": true
    },
    {
        "source_sentence": "一者、正念菩提行，二者、修行禪定，斷諸煩惱行。",
        "from": "T14n0466_001:0489b19_16",
        "context_with_next_sentence": true
    },
    {
        "source_sentence": "是名二種正行堅固菩提心。",
        "from": "T14n0466_001:0489b20_7",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489b21_7",
        "context_with_next_sentence": true
    },
    {
        "source_sentence": "菩薩摩訶薩復有二種正行堅固。",
        "from": "T14n0466_001:0489b22_2",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0489b22_7",
        "context_with_next_sentence": true
    },
    {
        "source_sentence": "一者，自調身行，二者，調眾生身行。",
        "from": "T14n0466_001:0489b23_3",
        "context_with_next_sentence": true
    },
    {
        "source_sentence": "善男子！",
        "from": "T14n0466_001:0489b23_7",
        "context_with_next_sentence": true
    },
    {
        "source_sentence": "是名菩薩摩訶薩二種正行堅固。",
        "from": "T14n0466_001:0489b24_2",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489b25_7",
        "context_with_next_sentence": true
    },
    {
        "source_sentence": "菩薩摩訶薩復有二種正行堅固。",
        "from": "T14n0466_001:0489b26_1",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0489b26_6",
        "context_with_next_sentence": true
    },
    {
        "source_sentence": "一者、勤修習故，得一切智，二者、不修習故，而得一切智。",
        "from": "T14n0466_001:0489b27_10",
        "context_with_next_sentence": true
    },
    {
        "source_sentence": "是名菩薩摩訶薩二種正行堅固。",
        "from": "T14n0466_001:0489b28_5",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489b28_13",
        "context_with_next_sentence": true
    },
    {
        "source_sentence": "菩薩摩訶薩復有二種正行堅固。",
        "from": "T14n0466_001:0489b29_6",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0489b29_11",
        "context_with_next_sentence": true
    },
    {
        "source_sentence": "一者、住地方便正行堅固，二者、住地不動正行堅固。",
        "from": "T14n0466_001:0489c01_15",
        "context_with_next_sentence": true
    },
    {
        "source_sentence": "是名菩薩摩訶薩二種正行堅固。",
        "from": "T14n0466_001:0489c02_10",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489c03_7",
        "context_with_next_sentence": true
    },
    {
        "source_sentence": "菩薩摩訶薩復有二種正行堅固。",
        "from": "T14n0466_001:0489c04_1",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0489c04_6",
        "context_with_next_sentence": true
    },
    {
        "source_sentence": "一者、遠離染地正行堅固，二者、於地地方便自行圓滿正行堅固。",
        "from": "T14n0466_001:0489c05_13",
        "context_with_next_sentence": true
    },
    {
        "source_sentence": "是名菩薩摩訶薩二種正行堅固。",
        "from": "T14n0466_001:0489c06_9",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0466_001:0489c06_17",
        "context_with_next_sentence": true
    },
    {
        "source_sentence": "菩薩摩訶薩復有二種正行堅固。",
        "from": "T14n0466_001:0489c07_11",
        "context_with_next_sentence": true
    },
    {
        "source_sentence": "何等為二？",
        "from": "T14n0466_001:0489c07_16",
        "context_with_next_sentence": true
    },
    {
        "source_sentence": "一者、於聲聞、辟支佛地示現正行堅固，二者、於佛菩提方便不退正行堅固。",
        "from": "T14n0466_001:0489c09_10",
        "context_with_next_sentence": true
    },
    {
        "source_sentence": "是名菩薩摩訶薩二種正行堅固。",
        "from": "T14n0466_001:0489c10_6",
        "context_with_next_sentence": true
    },
    {
        "source_sentence": "「善男子！",
        "from": "T14n0466_001:0489c10_11",
        "context_with_next_sentence": true
    },
    {
        "source_sentence": "菩薩摩訶薩以如是等正行堅固，無量方便，當得阿耨多羅三藐三菩提。",
        "from": "T14n0466_001:0489c12_3",
        "context_with_next_sentence": true
    },
    {
        "source_sentence": "」爾時，世尊讚文殊師利童子言：",
        "from": "T14n0466_001:0489c12_18",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0466_001:0489c13_2",
        "context_with_next_sentence": true
    },
    {
        "source_sentence": "文殊師利！",
        "from": "T14n0466_001:0489c13_7",
        "context_with_next_sentence": true
    },
    {
        "source_sentence": "快說此語。",
        "from": "T14n0466_001:0489c13_12",
        "context_with_next_sentence": true
    },
    {
        "source_sentence": "」說此法時，文殊師利、無量天、人、阿修羅、乾闥婆等一切大眾，聞佛說法，信受頂禮，歡喜奉行。",
        "from": "T14n0466_001:0489c15_14",
        "context_with_next_sentence": true
    },
    {
        "source_sentence": "象頭精舍經",
        "from": "T14n0466_001:0489c16_100",
        "context_with_next_sentence": false
    }
]