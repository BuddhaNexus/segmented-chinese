{
    "T55n2146_007:0148c04_0": "眾經總錄卷第七",
    "T55n2146_007:0148c06_0": "隋沙門法經等撰",
    "T55n2146_007:0148c07_0": "大興善寺翻經眾沙門法經等敬白皇帝大檀越。",
    "T55n2146_007:0148c08_1": "去五月十日。",
    "T55n2146_007:0148c08_2": "太常卿牛弘奉勅須撰眾經目錄。",
    "T55n2146_007:0148c09_3": "經等謹即修撰。",
    "T55n2146_007:0148c09_4": "總計眾經合有二千二百五十七部。",
    "T55n2146_007:0148c10_5": "五千三百一十卷凡為七卷。",
    "T55n2146_007:0148c10_6": "別錄六卷。",
    "T55n2146_007:0148c11_7": "總錄一卷。",
    "T55n2146_007:0148c11_8": "繕寫始竟。",
    "T55n2146_007:0148c11_9": "謹用進呈。",
    "T55n2146_007:0148c11_10": "經等又敬白。",
    "T55n2146_007:0148c12_11": "仰惟無上法寶道洽無窮。",
    "T55n2146_007:0148c12_12": "像運中途預被茲土。",
    "T55n2146_007:0148c13_13": "昔方朔覩昆明下灰。",
    "T55n2146_007:0148c13_14": "令問西域取決。",
    "T55n2146_007:0148c14_15": "劉向校書。",
    "T55n2146_007:0148c14_16": "天閣錄載。",
    "T55n2146_007:0148c14_17": "已見佛經方知前漢之世正法久至。",
    "T55n2146_007:0148c15_18": "非為後漢始流此地矣。",
    "T55n2146_007:0148c16_0": "但自道淡情華真偽玄隔人尠宗敬。",
    "T55n2146_007:0148c16_1": "雖有若亡。",
    "T55n2146_007:0148c17_2": "又致明帝夢感金容現者。",
    "T55n2146_007:0148c17_3": "當是聖道憑籍皇王。",
    "T55n2146_007:0148c18_4": "大啟弘奉之端耳。",
    "T55n2146_007:0148c18_5": "於是發使西域專求佛經。",
    "T55n2146_007:0148c19_6": "緣此摩騰法蘭創出四十二章。",
    "T55n2146_007:0148c19_7": "世高支讖廣譯諸餘經部。",
    "T55n2146_007:0148c20_8": "是後通道之士相尋而至。",
    "T55n2146_007:0148c21_0": "爰暨魏晉京洛之日。",
    "T55n2146_007:0148c21_1": "雖有支謙康會驟宣於金陵。",
    "T55n2146_007:0148c22_2": "竺護蘭炬飛譯於雍洛。",
    "T55n2146_007:0148c22_3": "然而信敬尚簡奉行固微。",
    "T55n2146_007:0148c23_4": "比逮東晉二秦之時經律粗備。",
    "T55n2146_007:0148c23_5": "但法假人弘賢明日廣。",
    "T55n2146_007:0148c24_6": "於是道安法師創條諸經目錄。",
    "T55n2146_007:0148c25_7": "銓品譯材的明時代。",
    "T55n2146_007:0148c25_8": "求遺索缺備成錄體。",
    "T55n2146_007:0148c26_9": "自爾達今二百年間。",
    "T55n2146_007:0148c26_10": "製經錄者十有數家。",
    "T55n2146_007:0148c27_11": "或以數求或用名取。",
    "T55n2146_007:0148c27_12": "或憑時代或寄譯人。",
    "T55n2146_007:0148c28_0": "各紀一隅務存所見。",
    "T55n2146_007:0148c28_1": "獨有楊州律師僧祐。",
    "T55n2146_007:0148c28_2": "撰三藏記錄頗近可觀。",
    "T55n2146_007:0148c29_3": "然猶小大雷同三藏雜糅。",
    "T55n2146_007:0149a01_4": "抄集參正傳記亂經。",
    "T55n2146_007:0149a01_5": "考始括終莫能該備。",
    "T55n2146_007:0149a02_0": "自外諸錄胡可勝言。",
    "T55n2146_007:0149a02_1": "僧眾既未獲盡見三國經本校驗異同。",
    "T55n2146_007:0149a03_2": "今唯且據諸家目錄。",
    "T55n2146_007:0149a03_3": "刪簡可否總摽綱紀。",
    "T55n2146_007:0149a04_4": "位為九錄區別品類。",
    "T55n2146_007:0149a04_5": "有四十二分九初六錄三十六分。",
    "T55n2146_007:0149a05_6": "略示經律三藏大小之殊。",
    "T55n2146_007:0149a06_7": "粗顯傳譯是非真偽之別。",
    "T55n2146_007:0149a06_8": "後之三錄集傳記注。",
    "T55n2146_007:0149a07_9": "前三分者並是西域聖賢所撰。",
    "T55n2146_007:0149a08_10": "以非三藏正經故為別錄。",
    "T55n2146_007:0149a08_11": "後之三分並是此方名德所修。",
    "T55n2146_007:0149a09_12": "雖不類西域所製。",
    "T55n2146_007:0149a09_13": "莫非毘贊正經。",
    "T55n2146_007:0149a10_14": "發明宗教。",
    "T55n2146_007:0149a10_15": "光輝前緒。",
    "T55n2146_007:0149a10_16": "開進後學。",
    "T55n2146_007:0149a10_17": "故兼載焉。",
    "T55n2146_007:0149a11_18": "又法經等更復竊思。",
    "T55n2146_007:0149a11_19": "諸家經錄多是前代賢哲修撰。",
    "T55n2146_007:0149a12_20": "敬度前賢靡不皆號一時稽古。",
    "T55n2146_007:0149a13_0": "而所修撰不至詳審者。",
    "T55n2146_007:0149a13_1": "非彼諸賢才不足而學不周。",
    "T55n2146_007:0149a14_2": "直是所遇之日。",
    "T55n2146_007:0149a14_3": "天下分崩九牧無主。",
    "T55n2146_007:0149a15_0": "名州大郡各號帝畿。",
    "T55n2146_007:0149a15_1": "疆場艱關並為戰國。",
    "T55n2146_007:0149a15_2": "經出所在悉不相知。",
    "T55n2146_007:0149a16_3": "學者遙聞終身莫覩。",
    "T55n2146_007:0149a16_4": "故彼前哲雖有材能。",
    "T55n2146_007:0149a17_5": "若不逢時亦無所申述也。",
    "T55n2146_007:0149a17_6": "當今經等識學誠不及古。",
    "T55n2146_007:0149a18_7": "而宿緣多幸運屬休辰。",
    "T55n2146_007:0149a19_8": "四海為家六合清泰。",
    "T55n2146_007:0149a19_9": "殊方異俗宛若目前。",
    "T55n2146_007:0149a20_0": "正朔所班書軌無外。",
    "T55n2146_007:0149a20_1": "又皇帝大檀越。",
    "T55n2146_007:0149a20_2": "雖復親綜萬機。",
    "T55n2146_007:0149a21_3": "而耽道終日興復三寶為法輪王。",
    "T55n2146_007:0149a21_4": "永關四趣之門。",
    "T55n2146_007:0149a22_5": "大啟天人之路。",
    "T55n2146_007:0149a22_6": "在域群生莫不蒙賴。",
    "T55n2146_007:0149a23_7": "而況經等。",
    "T55n2146_007:0149a23_8": "夫何復論所恨識慧無長猥參嘉運。",
    "T55n2146_007:0149a24_9": "不能盡獲三國經本及遺文逸法。",
    "T55n2146_007:0149a24_10": "造次修撰多有罔昧。",
    "T55n2146_007:0149a25_11": "進思退省慚慨良深。",
    "T55n2146_007:0149a25_12": "敬白開皇十四年七月十四日大興善寺翻經眾沙門法經等。",
    "T55n2146_007:0149a28_0": "眾經總錄",
    "T55n2146_007:0149a29_0": "大乘修多羅藏錄第一(六分)　合七百八十四部一千七百一十八卷眾經一譯分　合一百三十三部四百二十一卷眾經異譯分　合一百九十五部五百三十二卷眾經失譯分　合一百三十四部二百七十五卷眾經別生分　合二百二十一部二百六十四卷眾經疑惑分　合二十一部三十卷眾經偽妄分　合八十部一百九十六卷小乘修多羅藏錄第二(六分)　合八百四十二部一千三百一卷眾經一譯分　合七十二部二百九十二卷眾經異譯分　合一百部二百七十卷眾經失譯分　合二百五十部二百七十二卷眾經別生分　合三百四十一部三百四十六卷眾經疑惑分　合二十九部三十一卷眾經偽妄分　合五十三部九十三卷大乘毘尼藏錄第三(六分)　合五十部八十二卷眾律一譯分　合十二部三十三卷眾律異譯分　合七部七卷眾律失譯分　合十二部十四卷眾律別生分　合十六部十六卷眾律疑惑分　合一部二卷眾律偽妄分　合二部十一卷小乘毘尼藏錄第四(六分)　合六十三部三百八十一卷眾律一譯分　合一十五部一百九十八卷眾律異譯分　合八部一百二十六卷眾律失譯分　合二十九部四十五卷眾律別生分　合六部六卷眾律疑惑分　合二部三卷眾律偽妄分　合三部三卷大乘阿毘曇藏第五(六分)　合六十八部二百八十一卷眾論一譯分　合四十二部二百六卷眾論異譯分　合八部五十二卷眾論失譯分　合一部二卷眾論別生分　合一十五部一十九卷眾論疑惑分　合一部一卷眾論偽妄分　合一部一卷小乘阿毘曇藏錄第六(六分)　合一百十六部四百八十二卷眾論一譯分　合一十四部二百七十六卷眾論異譯分　合八部六十六卷眾論失譯分　合五部二十二卷眾論別生分　合八十六部一百七卷眾論疑惑分　合一部一卷眾論偽妄分　合二部十卷佛滅度後抄錄集第七(二分)　合一百四十四部六百二十七卷西域聖賢抄集分　合四十八部一百一十九卷此方諸德抄集分　合九十六部五百八卷佛滅度後傳記錄第八(二分)　合六十八部一百八十五卷西域聖賢傳記分　合一十三部三十卷此方諸德傳記分　合五十五部一百五十五卷佛滅度後著述錄第九(二分)　合一百一十九部一百三十四卷西域聖賢著述分　合一十五部一十九卷此方諸德著述分　合一百四部一百一十五卷右九錄合二千二百五十七部五千三百一十卷眾經總錄卷第七"
}