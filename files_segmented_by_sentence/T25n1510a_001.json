{
    "T25n1510a_001:0757a03_0": "金剛般若論卷上",
    "T25n1510a_001:0757a05_0": "無著菩薩造",
    "T25n1510a_001:0757a06_0": "隋南印度三藏達磨笈多譯",
    "T25n1510a_001:0757a07_0": "　出生佛法無與等，　　顯了法界最第一，　金剛難壞句義聚，　　一切聖人不能入。",
    "T25n1510a_001:0757a09_0": "　此小金剛波羅蜜，　　以如是名顯勢力，　智者所說教及義，　　聞已轉為我等說。",
    "T25n1510a_001:0757a11_0": "　歸命彼類及此輩，　　皆以正心而頂禮，　我應精勤立彼義，　　解釋相續為自他。",
    "T25n1510a_001:0757a13_0": "成立七種義句已，此般若波羅蜜即得成立。",
    "T25n1510a_001:0757a14_0": "七義句者：一、種性不斷，二、發起行相，三、行所住處，四、對治，五、不失，六、地，七、立名。",
    "T25n1510a_001:0757a15_1": "此等七義句，於《般若波羅蜜經》中成立，故名義句。",
    "T25n1510a_001:0757a16_2": "於中，前六義句顯示菩薩所作究竟，第七義句顯示成立此法門故，應如是知。",
    "T25n1510a_001:0757a18_3": "此般若波羅蜜，為佛種不斷故，流行於世。",
    "T25n1510a_001:0757a19_4": "為顯此當得佛種不斷義故，上座須菩提最初說言「希有，世尊！",
    "T25n1510a_001:0757a21_5": "云何如來以第一善攝，攝受所有菩薩摩訶薩也」如是等。",
    "T25n1510a_001:0757a22_6": "於中，善攝者，謂已熟菩薩，於佛證正覺轉法輪時，以五種義中菩薩法而建立故。",
    "T25n1510a_001:0757a24_7": "付囑者，彼已得攝受菩薩等，於佛般涅槃時，亦以彼五義如是建立故。",
    "T25n1510a_001:0757a25_8": "此善攝、付囑二種，顯示種性不斷。",
    "T25n1510a_001:0757a26_9": "發起行相者，如經云「何菩薩應住」如是等。",
    "T25n1510a_001:0757a27_10": "彼應住者，謂欲願故。",
    "T25n1510a_001:0757a28_0": "應修行者，謂相應三摩鉢帝故。",
    "T25n1510a_001:0757a28_1": "應降伏心者，謂折伏散亂故。",
    "T25n1510a_001:0757a29_2": "於中，欲者，正求也；願者，為所求故作心思念也。",
    "T25n1510a_001:0757b01_3": "相應三摩鉢帝者，無分別三摩提也。",
    "T25n1510a_001:0757b02_4": "折伏散亂者，若彼三摩鉢帝心散，制令還住也。",
    "T25n1510a_001:0757b03_5": "第一者顯示攝道，第二者顯示成就道，第三者顯示不失道。",
    "T25n1510a_001:0757b04_6": "行所住處者，謂彼發起行相所住處也。",
    "T25n1510a_001:0757b05_7": "此復有十八種應知，所謂：一、發心，二、波羅蜜相應行，三、欲得色身，四、欲得法身，五、於修道得勝中無慢，六、不離佛出時，七、願淨佛土，八、成熟眾生，九、遠離隨順外論散亂，十、色及眾生身摶取中觀破相應行，十一、供養給侍如來，十二、遠離利養及疲乏熱惱故不起精進及退失等，十三、忍苦，十四、離寂靜味，十五於、證道時遠離喜動，十六、求教授，十七、證道，十八、上求佛地。",
    "T25n1510a_001:0757b13_8": "是為十八種住處。",
    "T25n1510a_001:0757b14_9": "於中，菩薩應如是住，為滅度一切眾生故，發心已於波羅蜜等中相應修行；為得如來色身及法身故，發生樂欲應遠離證道中障礙心；既離慢等喜動等心已，為證道故，應求教誡，然後得彼證道；自此已上，皆求佛地。",
    "T25n1510a_001:0757b19_10": "此等如是次第相續。",
    "T25n1510a_001:0757b19_11": "於中，為發心故，經言「此菩薩應生如是心」等。",
    "T25n1510a_001:0757b20_12": "為波羅蜜相應行故，經言「菩薩不住於物，應行布施」等。",
    "T25n1510a_001:0757b22_13": "為欲得色身故，經言「須菩提！",
    "T25n1510a_001:0757b22_14": "於意云何？",
    "T25n1510a_001:0757b22_15": "應以相具足見如來不」如是等。",
    "T25n1510a_001:0757b23_16": "法身復有二種，謂言說法身、證得法身。",
    "T25n1510a_001:0757b24_17": "此證得法身亦有二種，謂智相、福相。",
    "T25n1510a_001:0757b25_18": "言說法身者，謂修多羅等。",
    "T25n1510a_001:0757b26_0": "為欲得此法身故，經言「世尊！",
    "T25n1510a_001:0757b26_1": "頗有眾生，於未來世」如是等。",
    "T25n1510a_001:0757b27_2": "於不顛倒義想是為實想，應知如言執義，彼非實想。",
    "T25n1510a_001:0757b28_3": "為欲得智相法身故，經言「有法如來正覺阿耨多羅三藐三菩提耶」如是等。",
    "T25n1510a_001:0757c01_4": "為欲得福相法身故，經言「若此三千大千世界」如是等。",
    "T25n1510a_001:0757c02_5": "為修道得勝中無慢故，經言「須嚧多阿般那頗作是念」如是等。",
    "T25n1510a_001:0757c03_6": "為不離佛出時故，經言「有法如來於然燈所」如是等。",
    "T25n1510a_001:0757c05_7": "為願淨佛土故，經言「須菩提！",
    "T25n1510a_001:0757c05_8": "若有如是言：『我成就莊嚴國土。』」",
    "T25n1510a_001:0757c06_9": "如是等。",
    "T25n1510a_001:0757c06_10": "為成熟眾生故，經言「須菩提！",
    "T25n1510a_001:0757c07_11": "譬如有丈夫」如是等。",
    "T25n1510a_001:0757c07_12": "為遠離隨順外論散亂故，經言「須菩提！",
    "T25n1510a_001:0757c08_13": "於意云何？",
    "T25n1510a_001:0757c08_14": "若恒伽河所有沙，復有爾許恒伽河」如是等。",
    "T25n1510a_001:0757c09_15": "為色及眾生身摶取中觀破相應行故，經言「須菩提！",
    "T25n1510a_001:0757c11_16": "三千大千世界中所有地塵」如是等。",
    "T25n1510a_001:0757c11_17": "為供養給侍如來故，經言「須菩提！",
    "T25n1510a_001:0757c12_18": "於意云何？",
    "T25n1510a_001:0757c12_19": "應以三十二大丈夫相見如來、應、正遍覺不」如是等。",
    "T25n1510a_001:0757c14_20": "為遠離利養疲乏熱惱於精進若退若不發故，經言「須菩提！",
    "T25n1510a_001:0757c15_21": "若女人，若丈夫，捨恒伽河沙等身」如是等。",
    "T25n1510a_001:0757c16_22": "於中，身有疲乏，心有熱惱，以此二種，於彼精進若退若不發。",
    "T25n1510a_001:0757c17_23": "為忍苦故，經言「若如來忍波羅蜜」如是等。",
    "T25n1510a_001:0757c18_24": "為離寂靜味故，經言「須菩提！",
    "T25n1510a_001:0757c19_25": "若女人、若丈夫於此法門受持」如是等。",
    "T25n1510a_001:0757c20_26": "為證道時遠離喜動故，經言「世尊！",
    "T25n1510a_001:0757c21_27": "云何菩薩應住」如是等。",
    "T25n1510a_001:0757c21_28": "為求教授故，經言「有法如來於燃燈如來所，正覺阿耨多羅三藐三菩提」如是等。",
    "T25n1510a_001:0757c23_29": "為證道故，經言「須菩提！",
    "T25n1510a_001:0757c24_30": "譬如丈夫，妙身大身」如是等。",
    "T25n1510a_001:0757c24_31": "於中，妙身者，謂至得身成就，身得畢竟轉依故。",
    "T25n1510a_001:0757c25_32": "大身者，一切眾生身攝身故。",
    "T25n1510a_001:0757c26_33": "自此已上皆求佛地。",
    "T25n1510a_001:0757c27_34": "應知彼佛地復有六種具足攝轉依具足，所謂：國土淨具足，無上見智淨具足，隨形好身具足，相身具足，語具足，心具足。",
    "T25n1510a_001:0757c29_35": "彼心具足中，復有念處、有正覺、有施設大利法、有攝取法身、有不住生死涅槃、有行住淨應知。",
    "T25n1510a_001:0758a03_0": "此行住淨中，復有威儀行住、有名色觀自在行住、有不染行住應知。",
    "T25n1510a_001:0758a04_1": "此不染中，復有說法不染、流轉不染應知。",
    "T25n1510a_001:0758a05_2": "為國土淨具足故，經言「須菩提！",
    "T25n1510a_001:0758a06_3": "若菩薩如是言：『我國土莊嚴成就。』」",
    "T25n1510a_001:0758a07_4": "如是等。",
    "T25n1510a_001:0758a07_5": "為無上見智淨具足故，經言「須菩提！",
    "T25n1510a_001:0758a08_6": "於意云何？",
    "T25n1510a_001:0758a08_7": "如來有肉眼不」乃至「若此三千大千世界」如是等。",
    "T25n1510a_001:0758a09_8": "為隨形好身具足故，經言「須菩提！",
    "T25n1510a_001:0758a10_9": "於意云何？",
    "T25n1510a_001:0758a10_10": "應以色身成就見如來不」如是等。",
    "T25n1510a_001:0758a11_11": "為相身具足故，經言「須菩提！",
    "T25n1510a_001:0758a12_0": "於意云何？",
    "T25n1510a_001:0758a12_1": "應以相具足見如來不」如是等。",
    "T25n1510a_001:0758a13_0": "為語具足故，經言「須菩提！",
    "T25n1510a_001:0758a13_1": "於意云何？",
    "T25n1510a_001:0758a13_2": "如來作是念『我說法』耶」如是等。",
    "T25n1510a_001:0758a14_3": "於心具足中為念處故，經言「須菩提！",
    "T25n1510a_001:0758a15_4": "非眾生，非不眾生」如是等。",
    "T25n1510a_001:0758a16_0": "為正覺故，經言「須菩提！",
    "T25n1510a_001:0758a16_1": "於意云何？",
    "T25n1510a_001:0758a16_2": "頗有法如來正覺阿耨多羅三藐三菩提不」如是等。",
    "T25n1510a_001:0758a18_0": "為施設大利法故，經言「復次，須菩提！",
    "T25n1510a_001:0758a18_1": "三千大千世界中，所有須彌山」如是等。",
    "T25n1510a_001:0758a19_2": "為攝取法身故，經言「須菩提！",
    "T25n1510a_001:0758a20_3": "於意云何？",
    "T25n1510a_001:0758a20_4": "應以相具足見如來不」如是等。",
    "T25n1510a_001:0758a21_5": "「須菩提！",
    "T25n1510a_001:0758a21_6": "於意云何？",
    "T25n1510a_001:0758a21_7": "如來可以相具足，正覺阿耨多羅三藐三菩提？",
    "T25n1510a_001:0758a22_8": "莫作是念」者，此義明相具足體非菩提，亦不以相具足為因也，以相是色自性故。",
    "T25n1510a_001:0758a24_9": "為不住涅槃故，經言「須菩提！",
    "T25n1510a_001:0758a25_10": "如是念：『發行菩薩乘者，有法說斷滅』耶」如是等。",
    "T25n1510a_001:0758a26_11": "為不住流轉故，經言「須菩提！",
    "T25n1510a_001:0758a27_12": "菩薩於福聚，不應受，不應取」如是等。",
    "T25n1510a_001:0758a27_13": "受者，說有故。",
    "T25n1510a_001:0758a28_14": "取者，取彼道故。",
    "T25n1510a_001:0758a28_15": "如福聚及果中，皆不應者。",
    "T25n1510a_001:0758a29_16": "於行住淨中，為威儀行住故，經言「若有如是言：『如來若去』」如是等。",
    "T25n1510a_001:0758b01_17": "為名色觀破自在行住故，經言「須菩提！",
    "T25n1510a_001:0758b02_18": "若復善家子，善家女，以所有三千大千世界中地塵」如是等。",
    "T25n1510a_001:0758b04_0": "於不染行住中，為說法不染故，經言「須菩提！",
    "T25n1510a_001:0758b05_0": "若復菩薩，以無量無數世界」如是等。",
    "T25n1510a_001:0758b05_1": "為流轉不染故，說偈言：「如星翳燈幻，露泡夢電雲，於諸有為法，應當如是觀。」",
    "T25n1510a_001:0758b07_2": "此偈顯示四種有為相，所謂：自性相，著所住味相，隨順過失相，隨順出離相。",
    "T25n1510a_001:0758b09_3": "於中，自性相者，共相見識，此相如星，應如是見。",
    "T25n1510a_001:0758b10_4": "何以故？",
    "T25n1510a_001:0758b10_5": "無智闇中有彼光故，有智明中無彼光故。",
    "T25n1510a_001:0758b11_6": "人法我見如翳，應如是見。",
    "T25n1510a_001:0758b12_7": "何以故？",
    "T25n1510a_001:0758b12_8": "以取無義故。",
    "T25n1510a_001:0758b12_9": "識如燈，應如是見。",
    "T25n1510a_001:0758b12_10": "何以故？",
    "T25n1510a_001:0758b13_11": "渴愛潤取緣故熾然。",
    "T25n1510a_001:0758b13_12": "於中，著所住味相者，味著顛倒境界故。",
    "T25n1510a_001:0758b14_13": "彼如幻，應如是見。",
    "T25n1510a_001:0758b14_14": "何以故？",
    "T25n1510a_001:0758b15_15": "以顛倒見故。",
    "T25n1510a_001:0758b15_16": "於中，隨順過失相者，無常等隨順故。",
    "T25n1510a_001:0758b16_17": "彼露譬喻者，顯示相體無有，以隨順無常故。",
    "T25n1510a_001:0758b17_18": "彼泡譬喻者，顯示隨順苦體，以受如泡故。",
    "T25n1510a_001:0758b18_19": "若有受，皆是苦，故隨有應知：彼苦生故是苦苦，破滅故是壞苦，不相離故是行苦。",
    "T25n1510a_001:0758b19_20": "復於第四禪及無色中，立不苦不樂受，以勝故。",
    "T25n1510a_001:0758b21_0": "於中，隨順出離相者，隨順人法無我，以攀緣故得出離，故說無我以為出離也。",
    "T25n1510a_001:0758b22_1": "隨順者，謂過去等行以夢等譬喻，顯示彼過去行，以所念處故如夢；現在者，不久時住故如電；未來者，彼麁惡種子似虛空引心出故如雲。",
    "T25n1510a_001:0758b25_2": "如是知三世行轉生已，則通達無我，此顯示隨順出離相。",
    "T25n1510a_001:0758b27_3": "彼住處等，略為八種亦得滿足，所謂：攝住處，波羅蜜淨住處，欲住處，離障礙住處，淨心住處，究竟住處，廣大住處，甚深住處。",
    "T25n1510a_001:0758c01_0": "於中，攝住處者，謂發心。",
    "T25n1510a_001:0758c01_1": "波羅蜜淨住處者，謂波羅蜜相應行。",
    "T25n1510a_001:0758c02_2": "欲住處者，謂欲得色身、法身。",
    "T25n1510a_001:0758c03_3": "離障礙住處者，謂餘十二種。",
    "T25n1510a_001:0758c03_4": "淨心住處者，謂證道。",
    "T25n1510a_001:0758c04_5": "究竟住處者，謂自此已上皆求佛地。",
    "T25n1510a_001:0758c05_0": "廣大及甚深住處者，通一切處。",
    "T25n1510a_001:0758c05_1": "於初住處中，若說「菩薩應生如是心：『所有眾生』」如是等，此為廣大。",
    "T25n1510a_001:0758c07_2": "若復說言「若菩薩眾生想轉」如是等，此為甚深。",
    "T25n1510a_001:0758c08_3": "於第二住處中，若說「菩薩不住於事，應行布施」如是等，此為甚深。",
    "T25n1510a_001:0758c09_4": "若復說言「彼所有福聚，不可量取」如是等，此為廣大。",
    "T25n1510a_001:0758c11_0": "如是於餘住處中，廣大、甚深等隨所相應應知。",
    "T25n1510a_001:0758c13_0": "已說住處。",
    "T25n1510a_001:0758c13_1": "何者對治？",
    "T25n1510a_001:0758c13_2": "彼如是相應行相行諸住處時，有二種對治應知，謂邪行及共見正行。",
    "T25n1510a_001:0758c15_3": "此中，見者，謂分別也。",
    "T25n1510a_001:0758c15_4": "於初住處中，若說「菩薩應生如是心：『所有眾生』」等，此是邪行對治，生如是心是菩薩邪行。",
    "T25n1510a_001:0758c17_5": "若復說言「若菩薩眾生想轉」等，此為共見正行對治。",
    "T25n1510a_001:0758c18_6": "此分別執，菩薩亦應斷，謂「我應滅度眾生」故。",
    "T25n1510a_001:0758c19_7": "於第二住處中，若說「應行布施」，此為邪行對治，非無布施是菩薩邪行。",
    "T25n1510a_001:0758c21_8": "若復說言「住於事」等，是共見正行對治。",
    "T25n1510a_001:0758c22_9": "此分別執，菩薩亦應斷，謂「應行布施」故。",
    "T25n1510a_001:0758c23_10": "何者不失？",
    "T25n1510a_001:0758c23_11": "謂離二邊。",
    "T25n1510a_001:0758c23_12": "云何二邊？",
    "T25n1510a_001:0758c23_13": "謂增益邊、損減邊。",
    "T25n1510a_001:0758c24_14": "若於如言辭法中，分別執有自性，是增益邊。",
    "T25n1510a_001:0758c25_15": "若於法無我事中而執為無，是損減邊。",
    "T25n1510a_001:0758c26_16": "於中，若說言「世尊！",
    "T25n1510a_001:0758c26_17": "若福聚，非聚」者，此遮增益邊，以無彼福聚分別自性故。",
    "T25n1510a_001:0758c27_18": "若復說言「是故如來說福聚」，此遮損減邊，以彼雖不如言辭有自性，而有可說事，以如來說福聚故，此得顯示如是。",
    "T25n1510a_001:0759a01_19": "「須菩提！",
    "T25n1510a_001:0759a01_20": "佛法、佛法者，如來說非佛法」者，此遮增益邊。",
    "T25n1510a_001:0759a02_21": "「是名佛法」者，此遮損減邊。",
    "T25n1510a_001:0759a03_22": "於中，如來說非佛法者，顯示不共義。",
    "T25n1510a_001:0759a03_23": "是名佛法者，顯示相應義。",
    "T25n1510a_001:0759a04_24": "何者是相應？",
    "T25n1510a_001:0759a04_25": "若佛法如說有自性者，則如來不說佛法，以雖不說亦自知故，是故無有自性；為世諦故，如來說名佛法。",
    "T25n1510a_001:0759a07_26": "如是，於一切處顯示不共及相應義應知。",
    "T25n1510a_001:0759a08_27": "復次，佛法者，攝波羅蜜事及念處等菩提分應知。",
    "T25n1510a_001:0759a09_28": "菩薩離此二邊故，於彼對治不復更失，故名不失。",
    "T25n1510a_001:0759a10_29": "何者地？",
    "T25n1510a_001:0759a10_30": "此地有三種，謂信行地、淨心地、如來地。",
    "T25n1510a_001:0759a11_31": "於中，十六住處顯示信行地，證道住處是淨心地，究竟住處是如來地。",
    "T25n1510a_001:0759a13_32": "云何立名？",
    "T25n1510a_001:0759a13_33": "名「金剛能斷」者，此名有二義相應應知，如說入正見行、入邪見行故。",
    "T25n1510a_001:0759a14_34": "金剛者，細、牢故。",
    "T25n1510a_001:0759a15_35": "細者，智因故。",
    "T25n1510a_001:0759a15_36": "牢者，不可壞故。",
    "T25n1510a_001:0759a15_37": "能斷者，般若波羅蜜中聞思修所斷，如金剛斷處而斷故，是名金剛能斷。",
    "T25n1510a_001:0759a17_38": "又如畫金剛形，初、後闊，中則狹。",
    "T25n1510a_001:0759a18_39": "如是，般若波羅蜜中，狹者謂淨心地，初、後闊者謂信行地、如來地。",
    "T25n1510a_001:0759a19_40": "此顯示不共義也。",
    "T25n1510a_001:0759a20_41": "彼五種義句，上上依止應知，彼等皆依止地故說。",
    "T25n1510a_001:0759a21_42": "修多羅身相續，此義句今當說。",
    "T25n1510a_001:0759a21_43": "世尊何故以寂靜者威儀而坐也？",
    "T25n1510a_001:0759a22_44": "顯示唯寂靜者，於法能覺、能說故。",
    "T25n1510a_001:0759a23_45": "何故上座須菩提問也？",
    "T25n1510a_001:0759a24_46": "有六因緣：為斷疑故，為起信解故，為入甚深義故，為不退轉故，為生歡喜故，為正法久住故。",
    "T25n1510a_001:0759a26_47": "即是般若波羅蜜令佛種不斷。",
    "T25n1510a_001:0759a26_48": "云何以此令佛種不斷也？",
    "T25n1510a_001:0759a27_49": "若有疑者，得斷疑故；有樂福德而心未成熟諸菩薩等，聞多福德，於般若波羅蜜起信解故；已成熟心者，入甚深義故；已得不輕賤者，由貪受持修行，有多功德不復退轉故；已得順攝及淨心者，於法自入及見生歡喜故；能令未來世大乘教久住者故。",
    "T25n1510a_001:0759b04_50": "若略說：疑者令見故，樂福德及心已成熟諸菩薩等攝受故，已得不輕賤者令精勤心故，已淨心者令歡喜故。",
    "T25n1510a_001:0759b06_51": "諸菩薩有七種大故，此大眾生名摩訶薩埵。",
    "T25n1510a_001:0759b07_52": "何者七種大？",
    "T25n1510a_001:0759b07_53": "謂：法大，心大，信解大，淨心大，資糧大，時大，果報大，如《菩薩地持》中說。",
    "T25n1510a_001:0759b09_54": "經言「善攝第一」，善攝者，於諸菩薩所，何者善攝？",
    "T25n1510a_001:0759b10_55": "何者第一也？",
    "T25n1510a_001:0759b10_56": "利樂相應為善攝第一，有六種應知：一時，二差別，三高大，四牢固，五普遍，六異相。",
    "T25n1510a_001:0759b12_57": "何者時？",
    "T25n1510a_001:0759b12_58": "現見法及未來故，彼菩薩善攝中，樂者是現見法，利者是未來世。",
    "T25n1510a_001:0759b14_59": "何者差別？",
    "T25n1510a_001:0759b14_60": "於世間三摩鉢帝及出世聖者聲聞、獨覺等善攝中差別故。",
    "T25n1510a_001:0759b15_61": "何者高大？",
    "T25n1510a_001:0759b16_62": "此善攝無有上故。",
    "T25n1510a_001:0759b16_63": "何者牢固？",
    "T25n1510a_001:0759b16_64": "謂畢竟故。",
    "T25n1510a_001:0759b17_65": "何者普遍？",
    "T25n1510a_001:0759b17_66": "自然於自他身善攝故。",
    "T25n1510a_001:0759b17_67": "何者異相？",
    "T25n1510a_001:0759b18_68": "於未淨菩薩善攝中勝上故。",
    "T25n1510a_001:0759b18_69": "經言「第一付囑」者，何者第一付囑？",
    "T25n1510a_001:0759b19_70": "有六種因緣：一入處，二法爾得，三轉教，四不失，五悲，六尊重。",
    "T25n1510a_001:0759b21_0": "何者入處？",
    "T25n1510a_001:0759b21_1": "於善友所，善付囑故。",
    "T25n1510a_001:0759b21_2": "何者法爾得？",
    "T25n1510a_001:0759b22_0": "已得善攝菩薩，於他所法爾善攝故。",
    "T25n1510a_001:0759b22_1": "何者轉教？",
    "T25n1510a_001:0759b23_2": "「汝等於餘菩薩應當善攝」，是名轉教。",
    "T25n1510a_001:0759b23_3": "此等三種，如其次第，即是不失及悲、尊重等應知。",
    "T25n1510a_001:0759b25_0": "何故唯問發行菩薩乘？",
    "T25n1510a_001:0759b25_1": "為三種菩提差別故。",
    "T25n1510a_001:0759b26_0": "以善問故，於上座須菩提所應稱「善哉！」",
    "T25n1510a_001:0759b26_1": "所有眾生、眾生所攝者，總相說也。",
    "T25n1510a_001:0759b27_2": "卵生等者差別說也。",
    "T25n1510a_001:0759b28_3": "又，受生、依止、境界所攝，差別應知。",
    "T25n1510a_001:0759b28_4": "乃至化生等者，受生別故；若有色、若無色者，依止別故；若有想、若無想、若非有想非無想者，境界所攝別故。",
    "T25n1510a_001:0759c02_5": "所有眾生界施設住、施設已者，謂上種種相住眾生界，佛施設說也。",
    "T25n1510a_001:0759c03_6": "「我皆令入涅槃」者，何故願此不可得義？",
    "T25n1510a_001:0759c04_7": "生所攝故無過，以皆是生故。",
    "T25n1510a_001:0759c05_8": "如所說，卵生等生並入願數者，彼卵生、濕生、無想及非有想非無想等則不能。",
    "T25n1510a_001:0759c07_9": "云何能令一切眾生入涅槃也？",
    "T25n1510a_001:0759c07_10": "有三因緣故：難處生者待時故，非難處生未成熟者成熟之故，已成熟者解脫之故。",
    "T25n1510a_001:0759c09_11": "何故說無餘涅槃界，不直說涅槃？",
    "T25n1510a_001:0759c10_12": "若如是，便與世尊所說初禪等方便涅槃不別故。",
    "T25n1510a_001:0759c11_13": "彼自以丈夫力故，無佛亦得，但非究竟。",
    "T25n1510a_001:0759c12_14": "何故不說有餘涅槃界？",
    "T25n1510a_001:0759c13_0": "彼共果故，自以宿業，又值佛說而得果故，又非一向身苦有餘故。",
    "T25n1510a_001:0759c14_1": "如是涅槃及有餘涅槃等，丈夫力果故、共果故、非究竟果故、非一向果故，是故說無餘。",
    "T25n1510a_001:0759c16_2": "「如是無量眾生入涅槃已」者，顯示卵生等生一一無量故。",
    "T25n1510a_001:0759c17_3": "「無有眾生得涅槃」者，此何義？",
    "T25n1510a_001:0759c18_4": "如菩薩自得涅槃，無別眾生。",
    "T25n1510a_001:0759c19_0": "何以故？",
    "T25n1510a_001:0759c19_1": "若菩薩眾生想轉，則不名菩薩者。",
    "T25n1510a_001:0759c19_2": "此何義？",
    "T25n1510a_001:0759c20_3": "若菩薩於眾生所他想轉，非自體想，不名菩薩故。",
    "T25n1510a_001:0759c21_4": "何以故？",
    "T25n1510a_001:0759c21_5": "若眾生想、命想、人想轉，不名菩薩者。",
    "T25n1510a_001:0759c22_6": "此何義？",
    "T25n1510a_001:0759c22_7": "若以煩惱心，取眾生、命、人想轉，彼則有我想，及於眾生中有眾生想轉。",
    "T25n1510a_001:0759c24_0": "菩薩於彼不轉已，斷我見故，得自行(行者謂五陰行)平等相故，信解自他平等。",
    "T25n1510a_001:0759c25_1": "彼菩薩非眾生、命、人取見者，此是其義。",
    "T25n1510a_001:0759c26_2": "復次，經言「菩薩應生如是心」者，顯示菩薩應如是住中欲願也。",
    "T25n1510a_001:0759c27_3": "若菩薩我想轉，不名菩薩者，顯示應如是修行中相應三摩鉢帝時也。",
    "T25n1510a_001:0759c29_4": "若眾生想、命想、人想轉，不名菩薩者，顯示應如是降伏心中攝散時也。",
    "T25n1510a_001:0760a02_0": "如菩薩相應三摩鉢帝散時，眾生想亦不轉，如彼爾焰相住故。",
    "T25n1510a_001:0760a03_1": "是故，無有眾生得涅槃者，此得成就彼欲願者攝諸住處為最勝，彼相應行相行餘住處時，依止欲願決定得故。",
    "T25n1510a_001:0760a05_2": "此欲願義，不復解釋。",
    "T25n1510a_001:0760a06_3": "自此後，餘住處中，有五種隨所相應而解釋應知：一依義，二說相，三攝持，四安立，五顯現。",
    "T25n1510a_001:0760a09_0": "住處對治為依義；即彼住處為說相；欲願為攝持；住處第一義為安立；相應三摩提為顯現。",
    "T25n1510a_001:0760a11_1": "於波羅蜜淨住處中，經言「菩薩不住於物，應行布施」等，此為依義，顯示對治住著故。",
    "T25n1510a_001:0760a13_0": "經言「應行施」者，此為說相，六波羅蜜初攝一切檀那體性故。",
    "T25n1510a_001:0760a14_1": "檀那有三種：一資生施者，謂檀那波羅蜜；二無畏施者，謂尸羅波羅蜜、羼提波羅蜜；三法施者，謂毘梨耶波羅蜜、禪那波羅蜜、鉢羅腎攘波羅蜜等。",
    "T25n1510a_001:0760a17_2": "若無精進，於受法人所為說法時，疲惓故不能說法。",
    "T25n1510a_001:0760a18_3": "若無定，則貪於信敬供養，及不能忍寒熱等逼惱故，染心說法。",
    "T25n1510a_001:0760a20_4": "若無智慧，便顛倒說法，多有過故。",
    "T25n1510a_001:0760a20_5": "不離此三得成法施。",
    "T25n1510a_001:0760a21_6": "彼諸波羅蜜有二種果，謂未來、現在。",
    "T25n1510a_001:0760a22_7": "未來果者，檀那波羅蜜得大福報；尸羅波羅蜜得自身具足，謂釋、梵等；羼提波羅蜜得大伴助、大眷屬；毘離耶波羅蜜得果報等不斷絕；禪那波羅蜜得生身不可損壞；鉢羅腎攘波羅蜜得諸根猛利及多諸悅樂，於大人眾中得自在等。",
    "T25n1510a_001:0760a27_8": "現在果者，得一切信敬供養及現法涅槃等。",
    "T25n1510a_001:0760a28_9": "於中，若菩薩求未來果故行施，為住物行施，如所施物還望得彼物果，是故經言「不住於物，應行布施」。",
    "T25n1510a_001:0760b01_10": "若求未來尸羅等果故行施，為有所住行施，是故經言「無所住，應行布施」。",
    "T25n1510a_001:0760b03_11": "尸羅等果有眾多，不可分別故，總名有所住。",
    "T25n1510a_001:0760b04_12": "若求現在果信敬、供養等故行施，為住色、聲、香、味、觸行施，故經言「不住色」等。",
    "T25n1510a_001:0760b06_13": "若求現法涅槃故行施，為住法行施，故經言「不住於法，應行布施。」",
    "T25n1510a_001:0760b07_14": "又，經言「應行布施」者，即說攝持施之欲願故。",
    "T25n1510a_001:0760b08_15": "經言「不住行施」者，即此不住，為安立第一義故。",
    "T25n1510a_001:0760b09_16": "於中，以不住故，顯示如所有事第一義，不住物等是所有事。",
    "T25n1510a_001:0760b11_17": "經言「菩薩應如是行施，不住於相想」者，此為顯示，謂相應三昧及攝散心，於此二時不住相想。",
    "T25n1510a_001:0760b13_18": "如是建立不住已，或有菩薩貪福德故，於此不堪，為令堪故，世尊顯示不住行施福聚甚多猶如虛空，有三因緣：一遍一切處，謂於住、不住相中福生故；二寬廣高大殊勝故；三無盡究竟不窮故。",
    "T25n1510a_001:0760b17_19": "為欲得色身住處故，經言：「須菩提！",
    "T25n1510a_001:0760b18_20": "於意云何？",
    "T25n1510a_001:0760b18_21": "應以相具足見如來不」此為依義，顯示對治如來色身慢故。",
    "T25n1510a_001:0760b20_0": "經言「相具足」者，此為說相，顯示如來色身故。",
    "T25n1510a_001:0760b21_1": "上座須菩提言「不也」，為成滿此義故。",
    "T25n1510a_001:0760b21_2": "世尊說「須菩提！",
    "T25n1510a_001:0760b22_3": "所有相具足者，彼為虛妄」，此即顯欲願。",
    "T25n1510a_001:0760b23_4": "於如是義中，應攝持故，及即是安立第一義。",
    "T25n1510a_001:0760b24_5": "於第一義中，相具足為虛妄，非相具足為不虛妄。",
    "T25n1510a_001:0760b25_6": "經言「如是諸相非相，應見如來」者，此為顯現，謂相應三昧及攝散心時，於彼相中非相見故。",
    "T25n1510a_001:0760b27_7": "為欲得言說法身住處故，經言「頗有眾生，於未來世於如是修多羅句說」等。",
    "T25n1510a_001:0760b28_8": "於中，修多羅句說者，謂所有義應知。",
    "T25n1510a_001:0760b29_9": "何者為句？",
    "T25n1510a_001:0760c01_0": "如上所說七種義句。",
    "T25n1510a_001:0760c01_1": "上座須菩提作是念「於未來世，無有生實想」者，為遮此故。",
    "T25n1510a_001:0760c02_2": "世尊言「有正法欲滅時」者，謂修行漸滅時應知。",
    "T25n1510a_001:0760c03_3": "次後，世尊為如是顯示修行、如是集因、如是善友攝受、如是攝福德相應、如是實想中當得實想故，經言「有戒，有功德，有智慧者」，此增上戒等三學。",
    "T25n1510a_001:0760c07_4": "顯示修行功德者，少欲等功德為初，乃至三摩提等。",
    "T25n1510a_001:0760c08_5": "經言「已得供養無量百千諸佛，乃至一心淨信」等，此顯示集因。",
    "T25n1510a_001:0760c09_6": "一心淨信尚得如是業，何況生實想也。",
    "T25n1510a_001:0760c10_7": "經言「如來悉知」者，知名身。",
    "T25n1510a_001:0760c11_8": "「如來悉見」者，見色身。",
    "T25n1510a_001:0760c11_9": "謂於一切行、住所作中，知其心、見其依止故。",
    "T25n1510a_001:0760c12_10": "此等顯示善友所攝。",
    "T25n1510a_001:0760c13_11": "經言「生取無量福聚」者，此顯示攝福德。",
    "T25n1510a_001:0760c14_12": "生者，福正起時故。",
    "T25n1510a_001:0760c14_13": "取者，即彼滅時攝持種子故。",
    "T25n1510a_001:0760c15_14": "經言「是諸菩薩無復我想、眾生想轉」，乃至言「若法想轉，即為有我取」者，此顯示實想，對治五種邪取故。",
    "T25n1510a_001:0760c17_15": "何者五邪取？",
    "T25n1510a_001:0760c17_16": "一外道，二內法、凡夫及聲聞，三增上慢菩薩，四世間共想定，五無想定。",
    "T25n1510a_001:0760c19_17": "第一者，我等想轉。",
    "T25n1510a_001:0760c19_18": "第二者，法想轉。",
    "T25n1510a_001:0760c20_19": "第三者，無法想轉，此猶有法取。",
    "T25n1510a_001:0760c21_0": "有法取者，謂取無法故。",
    "T25n1510a_001:0760c21_1": "第四者，有想轉。",
    "T25n1510a_001:0760c21_2": "第五者，無想轉。",
    "T25n1510a_001:0760c22_3": "是諸菩薩於彼皆不轉也，此中顯了有戒乃至當生無量福聚等。",
    "T25n1510a_001:0760c23_4": "經言「何以故」者，此言是中邪取，但法及非法想轉，非我等想，以想及依止不轉故。",
    "T25n1510a_001:0760c25_5": "然於我想中隨眠不斷故，則為有我取，是故經言「是諸菩薩，若起法想，則為有我取」等、「若無法想轉，則為有我取」等。",
    "T25n1510a_001:0760c28_6": "此我等想轉中，餘義猶未說。",
    "T25n1510a_001:0760c28_7": "經言「則為有我取」者，於中，取自體相續為我想，我所取為眾生想，謂我乃至壽住取為命想，展轉取餘趣取為人想應知。",
    "T25n1510a_001:0761a02_8": "於中，言當生實想者，此為依義，顯示對治不實想故。",
    "T25n1510a_001:0761a03_9": "言於此修多羅句說中者，此為說相，顯示言說法身故，即彼當生實想中言當生者，是欲願攝持者。",
    "T25n1510a_001:0761a05_10": "是諸菩薩無復我想轉等者，是安立第一義。",
    "T25n1510a_001:0761a06_11": "「須菩提！",
    "T25n1510a_001:0761a07_12": "不應取法、非法」者，是顯了，謂相應三摩鉢帝及攝散心時，不應取法、非法者，於法體及法無我並不分別故。",
    "T25n1510a_001:0761a09_13": "又，言說法身要義者，經言「以是義故，如來常說栰喻法門，若解此者，法尚應捨，何況非法。」",
    "T25n1510a_001:0761a11_14": "故法尚應捨者，實想生故；何況非法者，理不應故。",
    "T25n1510a_001:0761a12_15": "略說顯示，菩薩欲得言說法身，不應作不實想。",
    "T25n1510a_001:0761a13_16": "為欲得智相至得法身住處故，經言「須菩提！",
    "T25n1510a_001:0761a14_17": "於意云何？",
    "T25n1510a_001:0761a14_18": "有法如來於阿耨多羅三藐三菩提中正覺耶？」",
    "T25n1510a_001:0761a15_19": "此為依義，顯示翻於正覺菩提取故，說法者正覺所攝故。",
    "T25n1510a_001:0761a17_20": "經言「有法可說取阿耨多羅三藐三菩提」者，是為說相，顯示至得法身故。",
    "T25n1510a_001:0761a18_21": "無有定法者，上座須菩提導佛意故——世諦故，有菩提及得，是為欲願攝持，以方便故，二俱為有；若如世尊意說者，二俱無有。",
    "T25n1510a_001:0761a21_22": "為顯此故，言「如我解世尊所說義」等。",
    "T25n1510a_001:0761a22_23": "經言「何以故？",
    "T25n1510a_001:0761a22_24": "如來所說法，不可取，不可說，非法非非法」者，是安立第一義。",
    "T25n1510a_001:0761a24_25": "由說法故、知得菩提故，於說法中安立第一義。",
    "T25n1510a_001:0761a25_26": "於中，不可取者，謂正聞時。",
    "T25n1510a_001:0761a25_27": "不可說者，謂演說時。",
    "T25n1510a_001:0761a26_28": "非法者，分別性故。",
    "T25n1510a_001:0761a26_29": "非非法者，法無我故。",
    "T25n1510a_001:0761a27_30": "經言「何以故？",
    "T25n1510a_001:0761a27_31": "以無為故得名聖人」者，無為者，無分別義也，是故菩薩有學得名。",
    "T25n1510a_001:0761a28_32": "無起無作中，如來轉依，名為清淨，是故如來無學得名。",
    "T25n1510a_001:0761b01_0": "於中，初無為義者，三摩鉢帝相應，及折伏散亂時顯了故。",
    "T25n1510a_001:0761b02_1": "第二無為，唯第一義者，無上覺故。",
    "T25n1510a_001:0761b03_2": "自此已後一切住處中，皆顯以無為故得名聖人應知。",
    "T25n1510a_001:0761b04_3": "前諸住處中未說無為得名，於此說阿耨多羅三藐三菩提中無為已竟。",
    "T25n1510a_001:0761b06_0": "福相至得法身住處。",
    "T25n1510a_001:0761b06_1": "云何顯示即彼所有言說法身，出生如來福相至得法身？",
    "T25n1510a_001:0761b07_2": "於彼乃至說一四句偈，生福甚多，況復如來所有福相至得法身。",
    "T25n1510a_001:0761b09_3": "以何因緣，於言說法身中如是說一四句偈能生多福？",
    "T25n1510a_001:0761b10_4": "為成就此義故，經言「何以故？",
    "T25n1510a_001:0761b11_5": "如來阿耨多羅三藐三菩提從此出」者，於中，普集十法、行阿含故；諸佛世尊從此生者，世諦故言佛出生。",
    "T25n1510a_001:0761b13_6": "以有菩提故，即此二並故，名為佛法。",
    "T25n1510a_001:0761b14_7": "以菩提及佛故，經言「須菩提！",
    "T25n1510a_001:0761b14_8": "佛法、佛法者，即非佛法」。",
    "T25n1510a_001:0761b15_9": "復次，經言「其所生福，勝彼無量阿僧祇」者，此為依義，顯示對治福不生故。",
    "T25n1510a_001:0761b17_10": "於中，其福者，此為說相，顯示福相法身故。",
    "T25n1510a_001:0761b18_0": "勝彼者，顯示欲願攝持故。",
    "T25n1510a_001:0761b18_1": "經言「世尊！",
    "T25n1510a_001:0761b18_2": "是福聚，即非福聚，是故如來說福聚」，及言「須菩提！",
    "T25n1510a_001:0761b19_3": "佛法、佛法者，即非佛法，是名佛法」者，以此福聚及佛法，為攝取如來福相法身中安立第一義故、為隨順無為得名故，相應三摩鉢帝及折伏散亂不復顯了。",
    "T25n1510a_001:0761b23_4": "言「甚多，婆伽婆」、「甚多，修伽陀」二語者，顯示攝心、持心。",
    "T25n1510a_001:0761b24_5": "以攝自心，故言受持。",
    "T25n1510a_001:0761b25_6": "為他說者，解釋句味故。",
    "T25n1510a_001:0761b25_7": "無量者，過譬喻故。",
    "T25n1510a_001:0761b26_8": "阿僧祇者，顯多故。",
    "T25n1510a_001:0761b27_0": "金剛般若論卷上"
}