[
    {
        "source_sentence": "佛說造立形像福報經",
        "from": "T16n0693_001:0788c22_0",
        "context_with_next_sentence": true
    },
    {
        "source_sentence": "闕譯人名附東晉錄",
        "from": "T16n0693_001:0788c24_0",
        "context_with_next_sentence": true
    },
    {
        "source_sentence": "佛至拘羅懼國，有諸樹園主名拘翼。時國",
        "from": "T16n0693_001:0788c25_0",
        "context_with_next_sentence": true
    },
    {
        "source_sentence": "王名優填，年始十四，聞佛當來，王即勅傍臣左右皆悉嚴駕。",
        "from": "T16n0693_001:0788c27_6",
        "context_with_next_sentence": true
    },
    {
        "source_sentence": "王行迎佛，遙見世尊，心中踴躍，極大歡喜，止車下步，罷却左右傍臣侍從及持蓋者，即前迎趣，便以頭面著地作禮，起復前行，如是至三。",
        "from": "T16n0693_001:0789a01_8",
        "context_with_next_sentence": true
    },
    {
        "source_sentence": "佛言：",
        "from": "T16n0693_001:0789a01_11",
        "context_with_next_sentence": true
    },
    {
        "source_sentence": "「來前。",
        "from": "T16n0693_001:0789a01_15",
        "context_with_next_sentence": true
    },
    {
        "source_sentence": "」王復前到，以頭面著佛足，起遶三匝，長跪叉手，白佛言：",
        "from": "T16n0693_001:0789a02_18",
        "context_with_next_sentence": true
    },
    {
        "source_sentence": "「天上、天下諸天人民無及佛者！",
        "from": "T16n0693_001:0789a03_10",
        "context_with_next_sentence": true
    },
    {
        "source_sentence": "今佛面目、身體、行步，光明巍巍好乃如是。",
        "from": "T16n0693_001:0789a04_10",
        "context_with_next_sentence": true
    },
    {
        "source_sentence": "我今視佛無有厭極，佛是天上、天下諸天人民之大師也，佛所慈心哀救甚多。",
        "from": "T16n0693_001:0789a06_5",
        "context_with_next_sentence": true
    },
    {
        "source_sentence": "」佛默然不應。",
        "from": "T16n0693_001:0789a06_12",
        "context_with_next_sentence": true
    },
    {
        "source_sentence": "王復白佛言：",
        "from": "T16n0693_001:0789a06_18",
        "context_with_next_sentence": true
    },
    {
        "source_sentence": "「人作善者，此之福祐，當何所獲？",
        "from": "T16n0693_001:0789a07_12",
        "context_with_next_sentence": true
    },
    {
        "source_sentence": "佛去已後，我恐不復見佛。",
        "from": "T16n0693_001:0789a08_3",
        "context_with_next_sentence": true
    },
    {
        "source_sentence": "今欲作佛形像，恭敬承事，得何福報？",
        "from": "T16n0693_001:0789a08_20",
        "context_with_next_sentence": true
    },
    {
        "source_sentence": "願佛哀愍，為我說之，我欲聞知。",
        "from": "T16n0693_001:0789a09_14",
        "context_with_next_sentence": true
    },
    {
        "source_sentence": "」爾時，佛告年少王：",
        "from": "T16n0693_001:0789a10_2",
        "context_with_next_sentence": true
    },
    {
        "source_sentence": "「汝所問，大善！",
        "from": "T16n0693_001:0789a10_10",
        "context_with_next_sentence": true
    },
    {
        "source_sentence": "諦聽吾說，以著心中。",
        "from": "T16n0693_001:0789a10_20",
        "context_with_next_sentence": true
    },
    {
        "source_sentence": "」王即稽首言：",
        "from": "T16n0693_001:0789a11_4",
        "context_with_next_sentence": true
    },
    {
        "source_sentence": "「受教。",
        "from": "T16n0693_001:0789a11_8",
        "context_with_next_sentence": true
    },
    {
        "source_sentence": "」佛告王曰：",
        "from": "T16n0693_001:0789a11_14",
        "context_with_next_sentence": true
    },
    {
        "source_sentence": "「若有作佛形像，所得福祐，我今悉當為汝說之。",
        "from": "T16n0693_001:0789a12_13",
        "context_with_next_sentence": true
    },
    {
        "source_sentence": "」王言：",
        "from": "T16n0693_001:0789a12_17",
        "context_with_next_sentence": true
    },
    {
        "source_sentence": "「諾！",
        "from": "T16n0693_001:0789a12_20",
        "context_with_next_sentence": true
    },
    {
        "source_sentence": "受恩。",
        "from": "T16n0693_001:0789a13_1",
        "context_with_next_sentence": true
    },
    {
        "source_sentence": "」佛言：",
        "from": "T16n0693_001:0789a13_5",
        "context_with_next_sentence": true
    },
    {
        "source_sentence": "「天下人民能作佛形像者，其後世世所生之處，眼目淨潔、面貌端政，身體手足常好柔濡，生於天上亦復淨潔諸天中勝，眼目面貌甚好無比。",
        "from": "T16n0693_001:0789a16_7",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789a16_16",
        "context_with_next_sentence": true
    },
    {
        "source_sentence": "「作佛形像所生之處，無有諸惡身體具足，死後得生第七梵天上，復諸天中，形貌端政絕好無比，為諸天所敬。",
        "from": "T16n0693_001:0789a19_8",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789a19_17",
        "context_with_next_sentence": true
    },
    {
        "source_sentence": "「作佛形像，後世常生勢尊貴家，受其氣力與世絕異，在所生處不墮貧家。",
        "from": "T16n0693_001:0789a21_11",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789a22_1",
        "context_with_next_sentence": true
    },
    {
        "source_sentence": "「作佛形像，後世所生身形殊妙，紫磨金色端政無比，常為眾人所共敬愛。",
        "from": "T16n0693_001:0789a23_14",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789a24_5",
        "context_with_next_sentence": true
    },
    {
        "source_sentence": "「作佛形像，後世生處常在富貴之家，財產珍寶不可稱數，常為父母、兄弟、宗族之所愛重。",
        "from": "T16n0693_001:0789a26_6",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789a26_15",
        "context_with_next_sentence": true
    },
    {
        "source_sentence": "「作佛形像，後世若生閻浮提中，常生帝王、公侯、賢善之家。",
        "from": "T16n0693_001:0789a28_3",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789a28_12",
        "context_with_next_sentence": true
    },
    {
        "source_sentence": "「作佛形像，後世得作帝王，特尊勝諸國王，當為諸王之所歸仰。",
        "from": "T16n0693_001:0789b01_2",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789b01_11",
        "context_with_next_sentence": true
    },
    {
        "source_sentence": "「作佛形像，後世得作遮迦越王，四天下諸王皆臣屬之。",
        "from": "T16n0693_001:0789b02_16",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789b03_6",
        "context_with_next_sentence": true
    },
    {
        "source_sentence": "「作佛形像，後世得作遮迦越王，飛行天上復下自恣，在所施為無所不至。",
        "from": "T16n0693_001:0789b04_19",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789b05_8",
        "context_with_next_sentence": true
    },
    {
        "source_sentence": "「作佛形像，後世生於第七梵天，壽一劫餘，智慧尊勝無上無能及者。",
        "from": "T16n0693_001:0789b06_19",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789b07_8",
        "context_with_next_sentence": true
    },
    {
        "source_sentence": "於梵天壽盡當復來下，生於孝順有道法家。",
        "from": "T16n0693_001:0789b08_8",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789b08_17",
        "context_with_next_sentence": true
    },
    {
        "source_sentence": "「作佛形像，後所生處常為父母之所愛重，壽終復得生於天上。",
        "from": "T16n0693_001:0789b10_6",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789b10_15",
        "context_with_next_sentence": true
    },
    {
        "source_sentence": "「作佛形像，死後不復墮三惡道，當自守意常欲求佛。",
        "from": "T16n0693_001:0789b11_19",
        "context_with_next_sentence": true
    },
    {
        "source_sentence": "「作佛形像，後世生處尊重於經，意欲常持雜好香華、雜好繒綵、燈火光明、諸天下中名好珍寶奉上佛塔，後無數劫，會當得佛涅槃之道。",
        "from": "T16n0693_001:0789b14_19",
        "context_with_next_sentence": true
    },
    {
        "source_sentence": "人有出意持妙珍寶、所愛重物奉上佛者，非餘凡人，皆是前世作佛形像者、習菩薩道者。",
        "from": "T16n0693_001:0789b16_19",
        "context_with_next_sentence": true
    },
    {
        "source_sentence": "作佛形像其福如是。",
        "from": "T16n0693_001:0789b17_8",
        "context_with_next_sentence": true
    },
    {
        "source_sentence": "「作佛形像，其福無量，無窮盡時，不可稱數。",
        "from": "T16n0693_001:0789b18_8",
        "context_with_next_sentence": true
    },
    {
        "source_sentence": "如是四天下江河海水尚可升量，作佛形像其福甚多，多四天下江河海水過出十倍，後世所生常護佛道。",
        "from": "T16n0693_001:0789b20_15",
        "context_with_next_sentence": true
    },
    {
        "source_sentence": "「作佛形像，譬如天雨，人有好舍無所憂畏。",
        "from": "T16n0693_001:0789b21_15",
        "context_with_next_sentence": true
    },
    {
        "source_sentence": "「作佛形像，死後不復入於地獄、畜生、餓鬼諸惡道中。",
        "from": "T16n0693_001:0789b22_18",
        "context_with_next_sentence": true
    },
    {
        "source_sentence": "其有眾生見佛形像生恭敬心，叉手自歸佛塔舍利者，死後百劫不復入於地獄、畜生、餓鬼道中。",
        "from": "T16n0693_001:0789b25_2",
        "context_with_next_sentence": true
    },
    {
        "source_sentence": "死即生天，天上壽終，復生世間勢富之家，如是受福不可稱數，會當得佛涅槃之道。",
        "from": "T16n0693_001:0789b27_1",
        "context_with_next_sentence": true
    },
    {
        "source_sentence": "」佛告優填王：",
        "from": "T16n0693_001:0789b27_8",
        "context_with_next_sentence": true
    },
    {
        "source_sentence": "「人作善者作佛形像，其福祐功德如是，終不唐苦。",
        "from": "T16n0693_001:0789b28_10",
        "context_with_next_sentence": true
    },
    {
        "source_sentence": "」爾時，優填王以偈讚佛：",
        "from": "T16n0693_001:0789b29_1",
        "context_with_next_sentence": true
    },
    {
        "source_sentence": "「佛者大聖人，　　為眾生說法。",
        "from": "T16n0693_001:0789c01_14",
        "context_with_next_sentence": true
    },
    {
        "source_sentence": "拘深瞿師園，　　優填叉手問，",
        "from": "T16n0693_001:0789c02_0",
        "context_with_next_sentence": true
    },
    {
        "source_sentence": "聞梵音審諦，　　不動百福成，",
        "from": "T16n0693_001:0789c03_0",
        "context_with_next_sentence": true
    },
    {
        "source_sentence": "作佛形像者，　　得何等福報？",
        "from": "T16n0693_001:0789c04_13",
        "context_with_next_sentence": true
    },
    {
        "source_sentence": "」爾時，世尊說偈答曰：",
        "from": "T16n0693_001:0789c05_9",
        "context_with_next_sentence": true
    },
    {
        "source_sentence": "「王諦聽吾說，　　福地恢上土，",
        "from": "T16n0693_001:0789c06_0",
        "context_with_next_sentence": true
    },
    {
        "source_sentence": "福德無過者，　　作佛形像報。",
        "from": "T16n0693_001:0789c07_13",
        "context_with_next_sentence": true
    },
    {
        "source_sentence": "恒生大富家，　　尊貴無極珍，",
        "from": "T16n0693_001:0789c08_0",
        "context_with_next_sentence": true
    },
    {
        "source_sentence": "眷屬常恭敬，　　作佛形像報。",
        "from": "T16n0693_001:0789c09_13",
        "context_with_next_sentence": true
    },
    {
        "source_sentence": "世世身無患，　　常得天眼報，",
        "from": "T16n0693_001:0789c10_0",
        "context_with_next_sentence": true
    },
    {
        "source_sentence": "無比紺青色，　　作佛形像報。",
        "from": "T16n0693_001:0789c11_13",
        "context_with_next_sentence": true
    },
    {
        "source_sentence": "父母見歡忻，　　端政威德重，",
        "from": "T16n0693_001:0789c12_0",
        "context_with_next_sentence": true
    },
    {
        "source_sentence": "愛樂終無厭，　　作佛形像報。",
        "from": "T16n0693_001:0789c13_13",
        "context_with_next_sentence": true
    },
    {
        "source_sentence": "金色身焰光，　　猶妙師子像，",
        "from": "T16n0693_001:0789c14_0",
        "context_with_next_sentence": true
    },
    {
        "source_sentence": "眾生見歡喜，　　作佛形像報。",
        "from": "T16n0693_001:0789c15_13",
        "context_with_next_sentence": true
    },
    {
        "source_sentence": "閻浮提大姓，　　剎利、婆羅門，",
        "from": "T16n0693_001:0789c16_0",
        "context_with_next_sentence": true
    },
    {
        "source_sentence": "福人於中生，　　作佛形像報。",
        "from": "T16n0693_001:0789c17_13",
        "context_with_next_sentence": true
    },
    {
        "source_sentence": "不生邊地國，　　不盲不醜陋，",
        "from": "T16n0693_001:0789c18_0",
        "context_with_next_sentence": true
    },
    {
        "source_sentence": "六情常完具，　　作佛形像報。",
        "from": "T16n0693_001:0789c19_13",
        "context_with_next_sentence": true
    },
    {
        "source_sentence": "臨終識宿命，　　見佛在其前，",
        "from": "T16n0693_001:0789c20_0",
        "context_with_next_sentence": true
    },
    {
        "source_sentence": "不覺死時苦，　　作佛形像報。",
        "from": "T16n0693_001:0789c21_13",
        "context_with_next_sentence": true
    },
    {
        "source_sentence": "作大名聞王，　　金輪飛行帝，",
        "from": "T16n0693_001:0789c22_0",
        "context_with_next_sentence": true
    },
    {
        "source_sentence": "典主四天下、　　作佛形像報。",
        "from": "T16n0693_001:0789c23_13",
        "context_with_next_sentence": true
    },
    {
        "source_sentence": "作釋天名因，　　神足典第二，",
        "from": "T16n0693_001:0789c24_0",
        "context_with_next_sentence": true
    },
    {
        "source_sentence": "三十三天奉，　　作佛形像報。",
        "from": "T16n0693_001:0789c25_13",
        "context_with_next_sentence": true
    },
    {
        "source_sentence": "此過出欲界，　　作梵梵天王，",
        "from": "T16n0693_001:0789c26_0",
        "context_with_next_sentence": true
    },
    {
        "source_sentence": "迦夷眾梵恭，　　作佛形像報。",
        "from": "T16n0693_001:0789c27_13",
        "context_with_next_sentence": true
    },
    {
        "source_sentence": "受福正如是，　　若能刻畵作，",
        "from": "T16n0693_001:0789c28_0",
        "context_with_next_sentence": true
    },
    {
        "source_sentence": "天地尚可稱，　　此福不可量。",
        "from": "T16n0693_001:0789c29_13",
        "context_with_next_sentence": true
    },
    {
        "source_sentence": "是故供養佛，　　華香香汁塗，",
        "from": "T16n0693_001:0790a01_0",
        "context_with_next_sentence": true
    },
    {
        "source_sentence": "供養大士者，　　得漏盡無為。",
        "from": "T16n0693_001:0790a02_13",
        "context_with_next_sentence": true
    },
    {
        "source_sentence": "」佛說經竟，王大歡喜，即起，前以頭面著佛足而起，比丘、比丘尼、優婆塞、優婆夷，及其五百傍臣左右，皆起歡喜為佛作禮，後皆往生阿彌陀佛國，作大菩薩最尊第一。",
        "from": "T16n0693_001:0790a06_13",
        "context_with_next_sentence": true
    },
    {
        "source_sentence": "優填王聞其所說，歡喜受解，即得須陀洹道。",
        "from": "T16n0693_001:0790a07_14",
        "context_with_next_sentence": true
    },
    {
        "source_sentence": "佛說造立形像福報經",
        "from": "T16n0693_001:0790a08_100",
        "context_with_next_sentence": false
    }
]