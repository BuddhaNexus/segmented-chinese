{
    "T01n0008_001:0207c18_0": "佛說大堅固婆羅門緣起經卷上",
    "T01n0008_001:0207c20_0": "西天譯經三藏朝奉大夫試光祿卿",
    "T01n0008_001:0207c21_0": "傳法大師賜紫臣施護等奉　詔譯",
    "T01n0008_001:0207c22_0": "如是我聞：一時，世尊在王舍城鷲峯山中，與大眾俱。",
    "T01n0008_001:0207c23_1": "是時，有五髻乾闥婆王子，過於夜分，至明旦時，來詣佛所——彼有身光廣大照耀，彼鷲峯山都一光聚——到佛所已，頭面禮足，退住一面，前白佛言：「世尊！",
    "T01n0008_001:0207c26_2": "我於一時，在三十三天，見帝釋天主、大梵天王并善法天眾而共集會有所宣說——我親所聞，我親所受——是義云何？",
    "T01n0008_001:0207c29_3": "唯願世尊！",
    "T01n0008_001:0207c29_4": "告示於我，令我了知。」",
    "T01n0008_001:0208a01_0": "佛告五髻乾闥婆王子言：「所有汝於三十三天帝釋天主、大梵天王并善法天眾共集會處有所聽受，我今如應告語於汝，令汝了知。」",
    "T01n0008_001:0208a05_0": "時，五髻乾闥婆王子，復白佛言：「世尊！",
    "T01n0008_001:0208a05_1": "我於一時在三十三天帝釋天主、大梵天王并善法天眾共集會處。",
    "T01n0008_001:0208a07_2": "是時，或有天子，以因緣故，初生彼天。",
    "T01n0008_001:0208a08_3": "同時，有餘先生天子，見初生者，乃起五種極愛樂事，所謂壽命、色相、名稱、吉祥、眷屬等。",
    "T01n0008_001:0208a10_4": "世尊！",
    "T01n0008_001:0208a10_5": "彼有一類天子，作如是言：『諸天子！",
    "T01n0008_001:0208a11_6": "汝等且觀，此初生天子，有餘先生天子，起於五種極愛樂事，所謂壽命、色相、名稱、吉祥、眷屬等。』",
    "T01n0008_001:0208a13_7": "彼時，又有一類天子，作如是言：『諸天子！",
    "T01n0008_001:0208a14_8": "此初生者是佛世尊聲聞法中，修梵行已，身壞命終，感善趣報，而來生此三十三天。",
    "T01n0008_001:0208a16_9": "同時，有諸先生天子，乃起五種極愛樂事。』",
    "T01n0008_001:0208a17_10": "彼時又有一類天子，作如是言：『快哉諸天子！",
    "T01n0008_001:0208a18_11": "有四佛如來、應供、正等正覺，出現世間，宣說諸法，利益天人，損減阿脩羅眾，增益天眾。』",
    "T01n0008_001:0208a20_12": "彼時，又有一類天子，作如是言：『止！",
    "T01n0008_001:0208a21_13": "諸天子！",
    "T01n0008_001:0208a21_14": "非四佛如來、應供、正等正覺，出現世間。",
    "T01n0008_001:0208a22_15": "快哉！",
    "T01n0008_001:0208a22_16": "諸天子！",
    "T01n0008_001:0208a22_17": "有三佛如來、應供、正等正覺，出現世間，宣說諸法，利益天人，損減阿脩羅眾，增益天眾。』",
    "T01n0008_001:0208a24_18": "彼時，又有一類天子，作如是言：『止！",
    "T01n0008_001:0208a25_19": "諸天子！",
    "T01n0008_001:0208a25_20": "非三佛如來、應供、正等正覺，出現世間。",
    "T01n0008_001:0208a26_21": "快哉！",
    "T01n0008_001:0208a26_22": "諸天子！",
    "T01n0008_001:0208a26_23": "有二佛如來、應供、正等正覺，出現世間，宣說諸法，利益天人，損減阿修羅眾，增益天眾。』",
    "T01n0008_001:0208a28_24": "如是等事，願佛為說。」",
    "T01n0008_001:0208b01_0": "是時，帝釋天主、大梵天王在佛會中，佛以是事告帝釋天主并天眾言：「汝等當知，同一時中，無處容受二佛如來、應供、正等正覺，出現世間，宣說諸法。」",
    "T01n0008_001:0208b04_1": "時，帝釋天主并諸天眾，聞佛語已，咸生歡喜，心意快然。",
    "T01n0008_001:0208b06_0": "爾時，世尊知彼帝釋天主并諸天眾咸生歡喜，即告眾言：「如來、應供、正等正覺出現世間，具足八種希有之法。",
    "T01n0008_001:0208b08_1": "汝等若欲聞者，應當勝前發歡喜心起忻樂意。」",
    "T01n0008_001:0208b09_2": "即時，佛告帝釋天主言：「憍尸迦！",
    "T01n0008_001:0208b10_3": "汝今為此天眾，隨應樂說如來、應供、正等正覺八希有法。」",
    "T01n0008_001:0208b12_0": "時，帝釋天主承佛教勅，宣說世尊八希有法：「諸天子！",
    "T01n0008_001:0208b13_1": "隨有如來、應供、正等正覺出現世間，決定損減阿脩羅眾，增益天眾，能令多人利益安樂。",
    "T01n0008_001:0208b15_2": "如是利樂，是為希有。",
    "T01n0008_001:0208b16_0": "「復次，諸天子！",
    "T01n0008_001:0208b16_1": "如來大師出現世間，我不見於過去及今現在而有別異，是故如來、應供、正等正覺出現世間，宣說法教，利益天人。",
    "T01n0008_001:0208b18_2": "所謂破諸見法、離染污法、順觀法、潔白法、了知諸受法、除憍慢法、調伏渴流法、破無明法、斷依止法、離貪愛法、寂滅法、涅槃法。",
    "T01n0008_001:0208b21_3": "如是宣說諸法，是為希有。",
    "T01n0008_001:0208b23_0": "「復次，諸天子！",
    "T01n0008_001:0208b23_1": "如來大師出現世間，我不見於過去及今現在而有別異，是故如來、應供、正等正覺出現世間，為諸聲聞教示學法，謂所應修諸無瞋法。",
    "T01n0008_001:0208b26_2": "以此緣故，如來、應供、正等正覺重重教示：『諸修行者，應於曠野寂靜等處修無諍行，若行、若住、若坐、若臥，遠離憒閙，及離諠繁，隨自依止、隨自色相、隨自忻樂、隨自所愛，勿雜他人，隨自應行。』",
    "T01n0008_001:0208c01_3": "如是教示，是為希有。",
    "T01n0008_001:0208c03_0": "「復次，諸天子！",
    "T01n0008_001:0208c03_1": "如來大師出現世間，我不見於過去及今現在而有別異，是故如來、應供、正等正覺出現世間，雖復隨順受諸飲食，如來常得食中上味，及得正味，得第一味，得不離散味。",
    "T01n0008_001:0208c07_2": "又復，如來、應供、正等正覺所受飲食，遠離憍慢無住無著，常離過失起正智慧，常欲出離。",
    "T01n0008_001:0208c09_3": "復以此法教示一切，是為希有。",
    "T01n0008_001:0208c10_0": "「復次，諸天子！",
    "T01n0008_001:0208c10_1": "如來大師出現世間，我不見於過去及今現在而有別異，是故如來、應供、正等正覺出現世間，具足神通，為諸聲聞說神通法，教示開導使令修行。",
    "T01n0008_001:0208c13_2": "如是教示，是為希有。",
    "T01n0008_001:0208c15_0": "「復次，諸天子！",
    "T01n0008_001:0208c15_1": "如來大師出現世間，我不見於過去及今現在而有別異，是故如來、應供、正等正覺出現世間，離諸疑惑，亦離疑論，於善法中得無所畏，如是離疑者，是為希有。",
    "T01n0008_001:0208c19_0": "「復次，諸天子！",
    "T01n0008_001:0208c19_1": "如來大師出現世間，我不見於過去及今現在而有別異，是故如來、應供、正等正覺，出現世間，於諸法中如說能行，如行能說，復以諸法，教示開導使令修行。",
    "T01n0008_001:0208c22_2": "如是教示，是為希有。",
    "T01n0008_001:0208c24_0": "「復次，諸天子！",
    "T01n0008_001:0208c24_1": "如來大師出現世間，我不見於過去及今現在而有別異，是故如來、應供、正等正覺，出現世間，教示涅槃及涅槃道，增長充滿無有窮盡。",
    "T01n0008_001:0208c27_2": "譬如殑伽河水閻牟那河水流注大海增長無盡，如來、應供、正等正覺亦復如是，教示涅槃及涅槃道，善巧宣說諸涅槃法，及善安立，使令修行增長無盡。",
    "T01n0008_001:0209a01_3": "如是教示者，是為希有。",
    "T01n0008_001:0209a03_0": "「諸天子！",
    "T01n0008_001:0209a03_1": "如來大師出現世間，具足如是八種希有之法，是故我不見於過去及今現在而有別異。」",
    "T01n0008_001:0209a06_0": "是時，彼天子眾聞是說已，又復勝前，咸生歡喜，心意快然，俱白帝釋天主言：「天主！",
    "T01n0008_001:0209a07_1": "願為我等重復宣說彼如來、應供、正等正覺八種希有之法。」",
    "T01n0008_001:0209a10_0": "時，帝釋天主為彼天眾，第二宣說如來八希有法：「復次，諸天子！",
    "T01n0008_001:0209a12_1": "隨有如來、應供、正等正覺出現世間，決定損減阿脩羅眾，增益天眾，能令多人利益安樂，如是利樂，是為希有。",
    "T01n0008_001:0209a14_2": "諸天子！",
    "T01n0008_001:0209a15_3": "是故如來大師出現世間，我不見於過去及今現在而有別異，如是如前廣說，乃至如來、應供、正等正覺，出現世間，教示涅槃及涅槃道，增長充滿無有窮盡。",
    "T01n0008_001:0209a18_4": "譬如殑伽河水、閻牟那河水流注大海增長無盡，如來、應供、正等正覺亦復如是，教示涅槃及涅槃道，善巧宣說諸涅槃法，及善安立，使令修行增長無盡。",
    "T01n0008_001:0209a22_5": "如是教示，是為希有。",
    "T01n0008_001:0209a22_6": "諸天子！",
    "T01n0008_001:0209a22_7": "如來大師出現世間，具足如是八希有法。",
    "T01n0008_001:0209a23_8": "是故我不見於過去及今現在而有別異。」",
    "T01n0008_001:0209a24_9": "如是言已，彼天子眾又復勝前，咸生歡喜，心意快然。",
    "T01n0008_001:0209a26_0": "爾時，世尊知天子眾又復勝前生歡喜已，復告帝釋天主言：「憍尸迦！",
    "T01n0008_001:0209a27_1": "汝今重復宣說如來、應供、正等正覺八希有法。」",
    "T01n0008_001:0209a29_0": "是時帝釋天主承佛教勅，第三復說八希有法：「復次，諸天子！",
    "T01n0008_001:0209b02_1": "隨有如來、應供、正等正覺，出現世間，決定損減阿脩羅眾，增益天眾，能令多人利益安樂。",
    "T01n0008_001:0209b04_2": "如是利樂，是為希有。",
    "T01n0008_001:0209b04_3": "諸天子！",
    "T01n0008_001:0209b05_4": "是故如來大師出現世間，我不見於過去及今現在而有別異，如是如前廣說，乃至如來、應供、正等正覺，出現世間，教示涅槃及涅槃道，增長充滿無有窮盡。",
    "T01n0008_001:0209b08_5": "譬如殑伽河水、閻牟那河水流注大海增長無盡，如來、應供、正等正覺亦復如是，教示涅槃及涅槃道，善巧宣說諸涅槃法，及善安立，使令修行增長無盡。",
    "T01n0008_001:0209b12_6": "如是教示，是為希有。",
    "T01n0008_001:0209b12_7": "諸天子！",
    "T01n0008_001:0209b12_8": "如來大師出現世間，具足如是八希有法，是故我不見於過去及今現在而有別異。」",
    "T01n0008_001:0209b14_9": "如是言已。",
    "T01n0008_001:0209b15_0": "時，大梵天王知彼天眾又復勝前，咸生歡喜心意快然，即說伽陀曰：「帝釋天主并天眾，　　咸生如是歡喜心，　歸命稱讚佛如來，　　善說如來希有法。",
    "T01n0008_001:0209b19_0": "　昔見天中初生者，　　具足色相及威光，　由於梵行久已修，　　得生彼天具勝力。」",
    "T01n0008_001:0209b21_0": "時，三十三天眾聞是伽陀已，又復勝前，咸生歡喜，心意快然。",
    "T01n0008_001:0209b23_0": "爾時，大梵天王知彼天眾又復勝前生歡喜已，即告眾言：「汝等若欲樂聞，如來、應供、正等正覺，具大智慧，於長夜中多所利樂，如是事者，應當勝前發歡喜心，起忻樂意。」",
    "T01n0008_001:0209b26_1": "時，彼天眾俱白大梵天王言：「善哉！",
    "T01n0008_001:0209b27_2": "大梵天王，唯願廣說，如來、應供、正等正覺具大智慧，於長夜中利樂等事。」",
    "T01n0008_001:0209b29_3": "時，大梵天王即為廣說如來大智往昔因緣。",
    "T01n0008_001:0209c01_4": "時，梵王言：「世尊！",
    "T01n0008_001:0209c01_5": "乃往過去世中，有一國王，其名域主。",
    "T01n0008_001:0209c02_6": "彼時有一婆羅門，名曰堅固，居輔相位，為王之師，聰明大智，具大才略，善治國事。",
    "T01n0008_001:0209c04_7": "王有太子，名曰黎努，王所愛念，聰明大智，復有大才，善了眾事。",
    "T01n0008_001:0209c06_8": "世尊！",
    "T01n0008_001:0209c06_9": "彼黎努太子，別有六人剎帝利童子，而為伴友，常所共會，聚砂為戲。",
    "T01n0008_001:0209c07_10": "彼輔相堅固婆羅門，亦有一子，名曰護明，深所愛念，才智聰利，凡所歷事，無不洞明。",
    "T01n0008_001:0209c09_11": "世尊！",
    "T01n0008_001:0209c10_0": "而彼輔相參治政事，頗經時歲，其後一時忽趣命終。",
    "T01n0008_001:0209c11_1": "王聞輔相堅固婆羅門已趣命終，愁憂懊惱悲軫淚流，撫膝驚惶，癡悶如絕，乃作是言：『我此輔相，頗有才智，參治國政，深為良佐，復常與我共所娛樂，而忽命終，我深苦惱。』",
    "T01n0008_001:0209c15_2": "時，彼太子聞其父王為輔相堅固婆羅門已趣命終，愁憂懊惱悲軫淚流，太子即時往詣王所，到已白言：『父王勿須憂愁，勿須涕泣，何故自損癡悶如絕？",
    "T01n0008_001:0209c18_3": "何以故？",
    "T01n0008_001:0209c18_4": "父王當知，堅固婆羅門有一長子，名曰護明，具有才智，又復聰利，若繼父位，能曉政事，其父所解，此子悉知，今有此人，王何憂惱！",
    "T01n0008_001:0209c21_5": "王應密召，隨事教招，以父所任當授其子。』",
    "T01n0008_001:0209c22_6": "「時，王聞已，即命使人乃謂之曰：『汝往護明童子所傳如是言：「王今召汝，宜速來此。」』",
    "T01n0008_001:0209c24_7": "使人受命，即時往詣護明童子所，既到彼已，具宣王勅：『今召於汝，宜速往彼。』",
    "T01n0008_001:0209c26_8": "時，護明童子聞使人言，即時來詣王所。",
    "T01n0008_001:0209c27_9": "到已伸敬，令一面坐。",
    "T01n0008_001:0209c27_10": "時，王歡喜重復慰諭，作如是言：『我今如實教示於汝，汝父喪逝，雖復愁惱，我今令汝繼其父位，而為輔相。",
    "T01n0008_001:0210a01_11": "汝善為我共治國政。』",
    "T01n0008_001:0210a01_12": "護明童子受王教命，即繼父位乃為輔相，共治國政如父所作，諸所應事，悉如其父，而無違失。",
    "T01n0008_001:0210a04_0": "爾時，國中婆羅門長者士庶人民，知是事已，咸作是言：『快哉！",
    "T01n0008_001:0210a05_1": "護明童子！",
    "T01n0008_001:0210a05_2": "汝父昔時名為堅固，子今繼位，克廣前業，我等稱汝名大堅固。』",
    "T01n0008_001:0210a07_3": "其本名字為護明者，以火中出因緣立號，從今已後稱大堅固。",
    "T01n0008_001:0210a08_4": "「世尊！",
    "T01n0008_001:0210a08_5": "爾時，輔相大堅固婆羅門為相未久，即時往詣六人剎帝利童子所，到已謂言：『汝諸童子！",
    "T01n0008_001:0210a10_6": "宜應往彼黎努太子所，告於彼言：「太子！",
    "T01n0008_001:0210a11_7": "若有苦惱，汝我同受；若有快樂，汝我同慶；汝有歸趣，我亦有歸。",
    "T01n0008_001:0210a13_8": "今汝父王年登壽考，進止羸劣，世難知者所謂壽命，一旦去世我等何歸？",
    "T01n0008_001:0210a14_9": "汝今當知，有諸臣佐，共相評議，王去世後，必當與汝，受王灌頂，汝若紹位，當以國土與我分治。」』",
    "T01n0008_001:0210a17_0": "是時，六人童子聞輔相大堅固婆羅門如是言已，即時往詣黎努太子所，既到彼已，具如上說。",
    "T01n0008_001:0210a19_1": "時太子言：『諸童子！",
    "T01n0008_001:0210a19_2": "若我更生之日，或有臣佐，立我嗣位與授灌頂，我於爾時不忘汝等，所有國土與汝分治，設有樂事與汝共受。』",
    "T01n0008_001:0210a22_3": "後域主王，復經久時忽趣命終。",
    "T01n0008_001:0210a22_4": "時，諸臣佐詣太子所，到已白言：『太子！",
    "T01n0008_001:0210a23_5": "當知，我等諸臣授汝灌頂，汝今時至宜紹王位。』",
    "T01n0008_001:0210a24_6": "時，黎努太子謂臣佐言：『汝等若能立我嗣位，其或堪任，今正是時。』",
    "T01n0008_001:0210a26_7": "時，諸臣佐即為敷置妙師子座，太子處于座上，以妙香水灌注其頂，作如是言：『天子！",
    "T01n0008_001:0210a28_8": "汝今時至堪嗣王位，我等諸臣奉王灌頂。』",
    "T01n0008_001:0210a29_9": "王灌頂已，善治國政。",
    "T01n0008_001:0210a29_10": "「世尊！",
    "T01n0008_001:0210a29_11": "時，黎努王受灌頂已，未久之間，五欲自娛遊戲自在。",
    "T01n0008_001:0210b01_12": "於是輔相大堅固婆羅門，往詣六人童子所，到已告言：『汝等當知，黎努太子已受灌頂，處於王位，未久之間，五欲娛樂遊戲自在。",
    "T01n0008_001:0210b04_13": "王昔有言，與汝分治國土。",
    "T01n0008_001:0210b05_14": "汝等今時宜應往彼黎努王所，作如是言：「王昔許我，畫壤分治。",
    "T01n0008_001:0210b06_15": "汝王今時，能不忘不？」』",
    "T01n0008_001:0210b07_16": "時，六童子聞輔相大堅固婆羅門言已，即共往詣黎努王所，具如上說。",
    "T01n0008_001:0210b09_0": "「世尊！",
    "T01n0008_001:0210b09_1": "時，黎努王告六童子言：『如先所約，我記是言，我今當以此之國土等為七分與汝六人，各各分治。』",
    "T01n0008_001:0210b11_2": "如是言已。",
    "T01n0008_001:0210b11_3": "時六童子俱白王言：『若王記其言者，斯為甚善，願王速召輔相大堅固婆羅門，令彼如王教勅，申畫疆境。",
    "T01n0008_001:0210b14_4": "彼人聰利智慧明了，堪為準的。』",
    "T01n0008_001:0210b14_5": "時，黎努王乃命使人即謂之言：『汝往輔相大堅固婆羅門所，作如是言：「王今召汝，汝今宜應速至王所。」』",
    "T01n0008_001:0210b17_6": "使人受命，即詣輔相大堅固婆羅門所，到已如應宣示王言：『汝今宜應速至王所。』",
    "T01n0008_001:0210b19_0": "佛說大堅固婆羅門緣起經卷上"
}