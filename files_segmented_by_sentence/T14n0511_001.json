[
    {
        "source_sentence": "佛說蓱沙王五願經",
        "from": "T14n0511_001:0779a06_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0511_001:0779a08_0",
        "context_with_next_sentence": true
    },
    {
        "source_sentence": "聞如是：一時，佛在王舍國鷂山中，與五百比",
        "from": "T14n0511_001:0779a09_0",
        "context_with_next_sentence": true
    },
    {
        "source_sentence": "丘俱。",
        "from": "T14n0511_001:0779a10_2",
        "context_with_next_sentence": true
    },
    {
        "source_sentence": "時王舍國王號名蓱比沙，少小作太子，意常求五願：",
        "from": "T14n0511_001:0779a11_7",
        "context_with_next_sentence": true
    },
    {
        "source_sentence": "一者、「願我年少為王」；",
        "from": "T14n0511_001:0779a11_19",
        "context_with_next_sentence": true
    },
    {
        "source_sentence": "二者、「令我國中有佛」；",
        "from": "T14n0511_001:0779a12_6",
        "context_with_next_sentence": true
    },
    {
        "source_sentence": "三者、「使我出入常往來佛所」；",
        "from": "T14n0511_001:0779a12_21",
        "context_with_next_sentence": true
    },
    {
        "source_sentence": "四者、「常聽佛說經」；",
        "from": "T14n0511_001:0779a13_9",
        "context_with_next_sentence": true
    },
    {
        "source_sentence": "五者、「聞經心疾開解，得須陀洹道」。",
        "from": "T14n0511_001:0779a14_3",
        "context_with_next_sentence": true
    },
    {
        "source_sentence": "是五願，蓱比沙王皆得之。",
        "from": "T14n0511_001:0779a14_15",
        "context_with_next_sentence": true
    },
    {
        "source_sentence": "時王舍國北方有異國，國名德差伊羅。",
        "from": "T14n0511_001:0779a15_11",
        "context_with_next_sentence": true
    },
    {
        "source_sentence": "其國王名弗迦沙，甚高絕妙，宿命時曾更見佛，受佛經道，學身中六分經。",
        "from": "T14n0511_001:0779a17_5",
        "context_with_next_sentence": true
    },
    {
        "source_sentence": "何等六分？",
        "from": "T14n0511_001:0779a17_10",
        "context_with_next_sentence": true
    },
    {
        "source_sentence": "一者、身中有地，二者、身中有水，三者、身中有火，四者、身中有風，五者、身中有空，六者、身中有心。",
        "from": "T14n0511_001:0779a19_15",
        "context_with_next_sentence": true
    },
    {
        "source_sentence": "身中凡有是六分。",
        "from": "T14n0511_001:0779a20_2",
        "context_with_next_sentence": true
    },
    {
        "source_sentence": "蓱比沙王與弗迦沙王生未曾相見，遙相愛敬如兄弟，常書記往來，相問遺不絕。",
        "from": "T14n0511_001:0779a21_19",
        "context_with_next_sentence": true
    },
    {
        "source_sentence": "蓱比沙王意常念：",
        "from": "T14n0511_001:0779a22_7",
        "context_with_next_sentence": true
    },
    {
        "source_sentence": "「令我得絕奇好物，以遺弗迦沙。",
        "from": "T14n0511_001:0779a23_3",
        "context_with_next_sentence": true
    },
    {
        "source_sentence": "」弗迦沙王亦常意念：",
        "from": "T14n0511_001:0779a23_13",
        "context_with_next_sentence": true
    },
    {
        "source_sentence": "「令我得絕奇好物，以遺蓱比沙王。",
        "from": "T14n0511_001:0779a24_9",
        "context_with_next_sentence": true
    },
    {
        "source_sentence": "」弗迦沙王國中奄生一蓮華，一枚有千葉，皆金色。",
        "from": "T14n0511_001:0779a25_13",
        "context_with_next_sentence": true
    },
    {
        "source_sentence": "遣使者，以遺蓱比沙王。",
        "from": "T14n0511_001:0779a26_4",
        "context_with_next_sentence": true
    },
    {
        "source_sentence": "蓱比沙王見華大歡喜言：",
        "from": "T14n0511_001:0779a26_15",
        "context_with_next_sentence": true
    },
    {
        "source_sentence": "「弗迦沙王遺我物甚奇有異。",
        "from": "T14n0511_001:0779a27_9",
        "context_with_next_sentence": true
    },
    {
        "source_sentence": "」蓱比沙王作書與弗迦沙王言：",
        "from": "T14n0511_001:0779a28_5",
        "context_with_next_sentence": true
    },
    {
        "source_sentence": "「我國中有金銀珍寶甚多，我不用為寶。",
        "from": "T14n0511_001:0779a29_3",
        "context_with_next_sentence": true
    },
    {
        "source_sentence": "今我國中生一人華，人華字佛，紫磨金色，身有三十二相。",
        "from": "T14n0511_001:0779b01_10",
        "context_with_next_sentence": true
    },
    {
        "source_sentence": "」弗迦沙王讀書，聞佛聲，大歡喜踊躍，毛衣皆竪——宿命曾已見佛，故毛為竪。",
        "from": "T14n0511_001:0779b03_6",
        "context_with_next_sentence": true
    },
    {
        "source_sentence": "弗迦沙王作書與蓱比沙王：",
        "from": "T14n0511_001:0779b04_11",
        "context_with_next_sentence": true
    },
    {
        "source_sentence": "「願具聞神佛所施行教誡，當所奉行。",
        "from": "T14n0511_001:0779b05_9",
        "context_with_next_sentence": true
    },
    {
        "source_sentence": "願具告意。",
        "from": "T14n0511_001:0779b05_14",
        "context_with_next_sentence": true
    },
    {
        "source_sentence": "」弗迦沙王却後數日自念言：",
        "from": "T14n0511_001:0779b06_8",
        "context_with_next_sentence": true
    },
    {
        "source_sentence": "「人命不可知，在呼吸間。",
        "from": "T14n0511_001:0779b06_20",
        "context_with_next_sentence": true
    },
    {
        "source_sentence": "我不能復待蓱比沙報書，不如便自行見佛。",
        "from": "T14n0511_001:0779b07_18",
        "context_with_next_sentence": true
    },
    {
        "source_sentence": "」弗迦沙王主九十九小國，小國王曰來朝。",
        "from": "T14n0511_001:0779b08_17",
        "context_with_next_sentence": true
    },
    {
        "source_sentence": "弗迦沙勅諸小國王及群臣、百官、諸兵，皆悉嚴駕，發行到王舍國佛所。",
        "from": "T14n0511_001:0779b10_10",
        "context_with_next_sentence": true
    },
    {
        "source_sentence": "道逢蓱比沙王書，書上言：",
        "from": "T14n0511_001:0779b11_2",
        "context_with_next_sentence": true
    },
    {
        "source_sentence": "「佛教人棄家，捐妻子，斷愛欲，當除鬚髮，著法衣，作沙門。",
        "from": "T14n0511_001:0779b12_9",
        "context_with_next_sentence": true
    },
    {
        "source_sentence": "所以者何？",
        "from": "T14n0511_001:0779b12_14",
        "context_with_next_sentence": true
    },
    {
        "source_sentence": "人愚癡故，不當為者而為之便為癡。",
        "from": "T14n0511_001:0779b13_9",
        "context_with_next_sentence": true
    },
    {
        "source_sentence": "從癡為行；",
        "from": "T14n0511_001:0779b13_14",
        "context_with_next_sentence": true
    },
    {
        "source_sentence": "從行為識；",
        "from": "T14n0511_001:0779b14_1",
        "context_with_next_sentence": true
    },
    {
        "source_sentence": "從識為名色；",
        "from": "T14n0511_001:0779b14_7",
        "context_with_next_sentence": true
    },
    {
        "source_sentence": "從名色為六入。",
        "from": "T14n0511_001:0779b14_14",
        "context_with_next_sentence": true
    },
    {
        "source_sentence": "何等為六入？",
        "from": "T14n0511_001:0779b15_1",
        "context_with_next_sentence": true
    },
    {
        "source_sentence": "一者、眼，二者、耳，三者、鼻，四者、口，五者、身，六者、心。",
        "from": "T14n0511_001:0779b16_4",
        "context_with_next_sentence": true
    },
    {
        "source_sentence": "是為六。",
        "from": "T14n0511_001:0779b16_8",
        "context_with_next_sentence": true
    },
    {
        "source_sentence": "此六事皆外向：",
        "from": "T14n0511_001:0779b16_15",
        "context_with_next_sentence": true
    },
    {
        "source_sentence": "眼向色；",
        "from": "T14n0511_001:0779b16_19",
        "context_with_next_sentence": true
    },
    {
        "source_sentence": "耳向聲；",
        "from": "T14n0511_001:0779b17_2",
        "context_with_next_sentence": true
    },
    {
        "source_sentence": "鼻向香；",
        "from": "T14n0511_001:0779b17_6",
        "context_with_next_sentence": true
    },
    {
        "source_sentence": "口向味；",
        "from": "T14n0511_001:0779b17_10",
        "context_with_next_sentence": true
    },
    {
        "source_sentence": "身向細軟；",
        "from": "T14n0511_001:0779b17_15",
        "context_with_next_sentence": true
    },
    {
        "source_sentence": "心向欲。",
        "from": "T14n0511_001:0779b17_19",
        "context_with_next_sentence": true
    },
    {
        "source_sentence": "是為六向。",
        "from": "T14n0511_001:0779b18_3",
        "context_with_next_sentence": true
    },
    {
        "source_sentence": "從六向為合；",
        "from": "T14n0511_001:0779b18_9",
        "context_with_next_sentence": true
    },
    {
        "source_sentence": "從合為痛、樂；",
        "from": "T14n0511_001:0779b18_16",
        "context_with_next_sentence": true
    },
    {
        "source_sentence": "從痛、樂為愛；",
        "from": "T14n0511_001:0779b19_2",
        "context_with_next_sentence": true
    },
    {
        "source_sentence": "從愛為受；",
        "from": "T14n0511_001:0779b19_7",
        "context_with_next_sentence": true
    },
    {
        "source_sentence": "從受為有；",
        "from": "T14n0511_001:0779b19_12",
        "context_with_next_sentence": true
    },
    {
        "source_sentence": "從有為生；",
        "from": "T14n0511_001:0779b19_17",
        "context_with_next_sentence": true
    },
    {
        "source_sentence": "從生為老、死、憂、悲、苦不如意惱，如是合大苦陰隨習。",
        "from": "T14n0511_001:0779b21_1",
        "context_with_next_sentence": true
    },
    {
        "source_sentence": "凡合此勤苦，合名人。",
        "from": "T14n0511_001:0779b21_11",
        "context_with_next_sentence": true
    },
    {
        "source_sentence": "智者自去愚癡；",
        "from": "T14n0511_001:0779b21_18",
        "context_with_next_sentence": true
    },
    {
        "source_sentence": "愚癡盡眾惡消除；",
        "from": "T14n0511_001:0779b22_6",
        "context_with_next_sentence": true
    },
    {
        "source_sentence": "惡消除便行盡；",
        "from": "T14n0511_001:0779b22_13",
        "context_with_next_sentence": true
    },
    {
        "source_sentence": "行盡識盡；",
        "from": "T14n0511_001:0779b22_18",
        "context_with_next_sentence": true
    },
    {
        "source_sentence": "識盡名色盡；",
        "from": "T14n0511_001:0779b23_4",
        "context_with_next_sentence": true
    },
    {
        "source_sentence": "名色盡六入盡；",
        "from": "T14n0511_001:0779b23_11",
        "context_with_next_sentence": true
    },
    {
        "source_sentence": "六入盡合盡；",
        "from": "T14n0511_001:0779b23_17",
        "context_with_next_sentence": true
    },
    {
        "source_sentence": "合盡痛、樂盡；",
        "from": "T14n0511_001:0779b24_4",
        "context_with_next_sentence": true
    },
    {
        "source_sentence": "痛、樂盡愛盡；",
        "from": "T14n0511_001:0779b24_11",
        "context_with_next_sentence": true
    },
    {
        "source_sentence": "愛盡受盡；",
        "from": "T14n0511_001:0779b24_16",
        "context_with_next_sentence": true
    },
    {
        "source_sentence": "受盡有盡；",
        "from": "T14n0511_001:0779b24_21",
        "context_with_next_sentence": true
    },
    {
        "source_sentence": "有盡生盡；",
        "from": "T14n0511_001:0779b25_4",
        "context_with_next_sentence": true
    },
    {
        "source_sentence": "生盡老、死盡；",
        "from": "T14n0511_001:0779b25_11",
        "context_with_next_sentence": true
    },
    {
        "source_sentence": "老、死盡已，憂、悲、苦不如意惱，如是合大苦陰隨習為盡，便不復生；",
        "from": "T14n0511_001:0779b27_1",
        "context_with_next_sentence": true
    },
    {
        "source_sentence": "不生即得泥洹道無為。",
        "from": "T14n0511_001:0779b27_11",
        "context_with_next_sentence": true
    },
    {
        "source_sentence": "」弗迦沙王讀書竟，自思念。",
        "from": "T14n0511_001:0779b28_5",
        "context_with_next_sentence": true
    },
    {
        "source_sentence": "夜人定後，群臣、百官、士眾皆臥出，寂然無聲。",
        "from": "T14n0511_001:0779b29_6",
        "context_with_next_sentence": true
    },
    {
        "source_sentence": "竊起，亡去，入丘墓間，便自剃頭，被法衣，作沙門。",
        "from": "T14n0511_001:0779c01_10",
        "context_with_next_sentence": true
    },
    {
        "source_sentence": "無飯食應器，便取塚間久死人髑髏，淨刮洒以為應器。",
        "from": "T14n0511_001:0779c02_13",
        "context_with_next_sentence": true
    },
    {
        "source_sentence": "持是髑髏應器，轉行到王舍蓱比沙王國。",
        "from": "T14n0511_001:0779c03_13",
        "context_with_next_sentence": true
    },
    {
        "source_sentence": "止於城外，舉頭視日，念：",
        "from": "T14n0511_001:0779c04_6",
        "context_with_next_sentence": true
    },
    {
        "source_sentence": "「今日至佛所晚，明日乃行。",
        "from": "T14n0511_001:0779c04_19",
        "context_with_next_sentence": true
    },
    {
        "source_sentence": "」弗迦沙王前報窯家：",
        "from": "T14n0511_001:0779c05_7",
        "context_with_next_sentence": true
    },
    {
        "source_sentence": "「願寄一宿。",
        "from": "T14n0511_001:0779c05_13",
        "context_with_next_sentence": true
    },
    {
        "source_sentence": "」窯家言：",
        "from": "T14n0511_001:0779c05_18",
        "context_with_next_sentence": true
    },
    {
        "source_sentence": "「大善！",
        "from": "T14n0511_001:0779c05_22",
        "context_with_next_sentence": true
    },
    {
        "source_sentence": "我舍幸寬，有宿止處。",
        "from": "T14n0511_001:0779c06_9",
        "context_with_next_sentence": true
    },
    {
        "source_sentence": "」弗迦沙王於外取小草蓐入，於一屏處布座，坐其上，自思惟五內。",
        "from": "T14n0511_001:0779c08_1",
        "context_with_next_sentence": true
    },
    {
        "source_sentence": "佛以天眼從鷂山中遙見弗迦沙王來，到王舍國止於城外窯家。",
        "from": "T14n0511_001:0779c09_10",
        "context_with_next_sentence": true
    },
    {
        "source_sentence": "佛念弗迦沙王命盡明日，恐不復生相見。",
        "from": "T14n0511_001:0779c10_10",
        "context_with_next_sentence": true
    },
    {
        "source_sentence": "佛即飛行，就到窯家門外。",
        "from": "T14n0511_001:0779c11_11",
        "context_with_next_sentence": true
    },
    {
        "source_sentence": "佛報窯家：",
        "from": "T14n0511_001:0779c11_16",
        "context_with_next_sentence": true
    },
    {
        "source_sentence": "「願寄一宿。",
        "from": "T14n0511_001:0779c12_2",
        "context_with_next_sentence": true
    },
    {
        "source_sentence": "」窯家報言：",
        "from": "T14n0511_001:0779c12_8",
        "context_with_next_sentence": true
    },
    {
        "source_sentence": "「我舍幸大，可得相容。",
        "from": "T14n0511_001:0779c12_19",
        "context_with_next_sentence": true
    },
    {
        "source_sentence": "屬者有一沙門來寄宿，自與相報，相便安者，便可止宿。",
        "from": "T14n0511_001:0779c14_3",
        "context_with_next_sentence": true
    },
    {
        "source_sentence": "」佛即前至弗迦沙王所言：",
        "from": "T14n0511_001:0779c14_15",
        "context_with_next_sentence": true
    },
    {
        "source_sentence": "「我從主人寄一宿，云當報卿。",
        "from": "T14n0511_001:0779c15_8",
        "context_with_next_sentence": true
    },
    {
        "source_sentence": "卿寧肯令我一宿耶？",
        "from": "T14n0511_001:0779c15_17",
        "context_with_next_sentence": true
    },
    {
        "source_sentence": "」弗迦沙言：",
        "from": "T14n0511_001:0779c16_3",
        "context_with_next_sentence": true
    },
    {
        "source_sentence": "「我適有小草蓐，裁足坐耳。",
        "from": "T14n0511_001:0779c16_16",
        "context_with_next_sentence": true
    },
    {
        "source_sentence": "此舍幸寬，卿便自在所欲宿耳。",
        "from": "T14n0511_001:0779c17_10",
        "context_with_next_sentence": true
    },
    {
        "source_sentence": "」佛便自左右取小草蓐，於一處坐。",
        "from": "T14n0511_001:0779c18_14",
        "context_with_next_sentence": true
    },
    {
        "source_sentence": "佛端坐過三夜，弗迦沙亦端坐。",
        "from": "T14n0511_001:0779c19_9",
        "context_with_next_sentence": true
    },
    {
        "source_sentence": "佛自念：",
        "from": "T14n0511_001:0779c19_13",
        "context_with_next_sentence": true
    },
    {
        "source_sentence": "「是弗迦沙坐安諦寂寞，不動，不搖。",
        "from": "T14n0511_001:0779c20_10",
        "context_with_next_sentence": true
    },
    {
        "source_sentence": "」佛意試，欲前問用何等故作沙門？",
        "from": "T14n0511_001:0779c21_4",
        "context_with_next_sentence": true
    },
    {
        "source_sentence": "受何經戒？",
        "from": "T14n0511_001:0779c21_9",
        "context_with_next_sentence": true
    },
    {
        "source_sentence": "喜何等經？",
        "from": "T14n0511_001:0779c21_14",
        "context_with_next_sentence": true
    },
    {
        "source_sentence": "佛起到弗迦沙前問言：",
        "from": "T14n0511_001:0779c22_5",
        "context_with_next_sentence": true
    },
    {
        "source_sentence": "「卿師受誰道？",
        "from": "T14n0511_001:0779c22_12",
        "context_with_next_sentence": true
    },
    {
        "source_sentence": "用何等故作沙門？",
        "from": "T14n0511_001:0779c22_20",
        "context_with_next_sentence": true
    },
    {
        "source_sentence": "」弗迦沙報言：",
        "from": "T14n0511_001:0779c23_5",
        "context_with_next_sentence": true
    },
    {
        "source_sentence": "「我聞有佛，姓瞿曇，父字悅頭檀，白淨王也。",
        "from": "T14n0511_001:0779c24_4",
        "context_with_next_sentence": true
    },
    {
        "source_sentence": "其子剃頭鬚作沙門，得佛道。",
        "from": "T14n0511_001:0779c24_17",
        "context_with_next_sentence": true
    },
    {
        "source_sentence": "我師事之。",
        "from": "T14n0511_001:0779c25_2",
        "context_with_next_sentence": true
    },
    {
        "source_sentence": "我用佛故作沙門。",
        "from": "T14n0511_001:0779c25_10",
        "context_with_next_sentence": true
    },
    {
        "source_sentence": "佛所說經入我心中，我甚喜之。",
        "from": "T14n0511_001:0779c26_4",
        "context_with_next_sentence": true
    },
    {
        "source_sentence": "」佛問：",
        "from": "T14n0511_001:0779c26_8",
        "context_with_next_sentence": true
    },
    {
        "source_sentence": "「寧曾見佛不？",
        "from": "T14n0511_001:0779c26_15",
        "context_with_next_sentence": true
    },
    {
        "source_sentence": "」弗迦沙言：",
        "from": "T14n0511_001:0779c26_21",
        "context_with_next_sentence": true
    },
    {
        "source_sentence": "「未曾見。",
        "from": "T14n0511_001:0779c27_2",
        "context_with_next_sentence": true
    },
    {
        "source_sentence": "」「設使見者，寧能識是佛不？",
        "from": "T14n0511_001:0779c27_16",
        "context_with_next_sentence": true
    },
    {
        "source_sentence": "」弗迦沙言：",
        "from": "T14n0511_001:0779c27_22",
        "context_with_next_sentence": true
    },
    {
        "source_sentence": "「見之不能識。",
        "from": "T14n0511_001:0779c28_6",
        "context_with_next_sentence": true
    },
    {
        "source_sentence": "」佛念：",
        "from": "T14n0511_001:0779c28_10",
        "context_with_next_sentence": true
    },
    {
        "source_sentence": "「是賢者為用我故，作沙門。",
        "from": "T14n0511_001:0779c28_23",
        "context_with_next_sentence": true
    },
    {
        "source_sentence": "續當為子說宿命時所知經，爾乃解疾耳。",
        "from": "T14n0511_001:0779c29_17",
        "context_with_next_sentence": true
    },
    {
        "source_sentence": "」佛語弗迦沙言：",
        "from": "T14n0511_001:0780a01_5",
        "context_with_next_sentence": true
    },
    {
        "source_sentence": "「我為卿說經，上語亦善，中語亦善，下語亦善。",
        "from": "T14n0511_001:0780a02_7",
        "context_with_next_sentence": true
    },
    {
        "source_sentence": "為卿說身中六分事，善聽之！",
        "from": "T14n0511_001:0780a03_1",
        "context_with_next_sentence": true
    },
    {
        "source_sentence": "」弗迦沙言：",
        "from": "T14n0511_001:0780a03_7",
        "context_with_next_sentence": true
    },
    {
        "source_sentence": "「大善！",
        "from": "T14n0511_001:0780a03_11",
        "context_with_next_sentence": true
    },
    {
        "source_sentence": "」佛言：",
        "from": "T14n0511_001:0780a03_15",
        "context_with_next_sentence": true
    },
    {
        "source_sentence": "「合此六事，能成為人身。",
        "from": "T14n0511_001:0780a04_2",
        "context_with_next_sentence": true
    },
    {
        "source_sentence": "人身凡六事，有所覺知。",
        "from": "T14n0511_001:0780a04_13",
        "context_with_next_sentence": true
    },
    {
        "source_sentence": "人志用十八事轉動人意。",
        "from": "T14n0511_001:0780a05_5",
        "context_with_next_sentence": true
    },
    {
        "source_sentence": "凡有四事，道人所當奉行；",
        "from": "T14n0511_001:0780a05_17",
        "context_with_next_sentence": true
    },
    {
        "source_sentence": "奉行已，志不復轉；",
        "from": "T14n0511_001:0780a06_7",
        "context_with_next_sentence": true
    },
    {
        "source_sentence": "志不復轉者，便得道；",
        "from": "T14n0511_001:0780a06_17",
        "context_with_next_sentence": true
    },
    {
        "source_sentence": "得道已，不復生，不復老，不復病，不復於今世死，亦不復於後世死，亦不復愁，亦不復憂，亦不復怒，亦不復思，亦不復愛。",
        "from": "T14n0511_001:0780a09_12",
        "context_with_next_sentence": true
    },
    {
        "source_sentence": "是為度世之道。",
        "from": "T14n0511_001:0780a10_1",
        "context_with_next_sentence": true
    },
    {
        "source_sentence": "「請解六事合名為人。",
        "from": "T14n0511_001:0780a11_9",
        "context_with_next_sentence": true
    },
    {
        "source_sentence": "熟聽之！",
        "from": "T14n0511_001:0780a11_13",
        "context_with_next_sentence": true
    },
    {
        "source_sentence": "一者、地，二者、水，三者、火，四者、風，五者、空，六者、心。",
        "from": "T14n0511_001:0780a12_21",
        "context_with_next_sentence": true
    },
    {
        "source_sentence": "何等為地？",
        "from": "T14n0511_001:0780a13_2",
        "context_with_next_sentence": true
    },
    {
        "source_sentence": "地有二品：",
        "from": "T14n0511_001:0780a13_7",
        "context_with_next_sentence": true
    },
    {
        "source_sentence": "身地、外地。",
        "from": "T14n0511_001:0780a13_13",
        "context_with_next_sentence": true
    },
    {
        "source_sentence": "何等為身地者？",
        "from": "T14n0511_001:0780a13_20",
        "context_with_next_sentence": true
    },
    {
        "source_sentence": "謂髮、毛、爪、齒、皮、肉、筋、骨、脾、腎、肝、肺、腸、胃：",
        "from": "T14n0511_001:0780a14_28",
        "context_with_next_sentence": true
    },
    {
        "source_sentence": "身中諸堅者皆為地。",
        "from": "T14n0511_001:0780a15_6",
        "context_with_next_sentence": true
    },
    {
        "source_sentence": "身地、外地同合為地，身地、外地非我地，適無所復貪愛知者。",
        "from": "T14n0511_001:0780a16_14",
        "context_with_next_sentence": true
    },
    {
        "source_sentence": "當熟思惟，是以自解。",
        "from": "T14n0511_001:0780a17_6",
        "context_with_next_sentence": true
    },
    {
        "source_sentence": "「何等為水？",
        "from": "T14n0511_001:0780a18_5",
        "context_with_next_sentence": true
    },
    {
        "source_sentence": "水有二品：",
        "from": "T14n0511_001:0780a18_10",
        "context_with_next_sentence": true
    },
    {
        "source_sentence": "身水、外水。",
        "from": "T14n0511_001:0780a18_16",
        "context_with_next_sentence": true
    },
    {
        "source_sentence": "何等為身水者？",
        "from": "T14n0511_001:0780a19_2",
        "context_with_next_sentence": true
    },
    {
        "source_sentence": "謂淚、涕、唾、膿、血、汗、肪、髓、腦、小便：",
        "from": "T14n0511_001:0780a19_24",
        "context_with_next_sentence": true
    },
    {
        "source_sentence": "身中諸軟者皆為水。",
        "from": "T14n0511_001:0780a20_6",
        "context_with_next_sentence": true
    },
    {
        "source_sentence": "身水、外水同合為水，身水、外水非我水，適無所復貪愛知者。",
        "from": "T14n0511_001:0780a21_14",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780a22_3",
        "context_with_next_sentence": true
    },
    {
        "source_sentence": "「何等為火？",
        "from": "T14n0511_001:0780a23_5",
        "context_with_next_sentence": true
    },
    {
        "source_sentence": "火有二品：",
        "from": "T14n0511_001:0780a23_10",
        "context_with_next_sentence": true
    },
    {
        "source_sentence": "身火、外火。",
        "from": "T14n0511_001:0780a23_16",
        "context_with_next_sentence": true
    },
    {
        "source_sentence": "何等為身火者？",
        "from": "T14n0511_001:0780a24_2",
        "context_with_next_sentence": true
    },
    {
        "source_sentence": "謂身中溫熱、腹中主消食：",
        "from": "T14n0511_001:0780a24_14",
        "context_with_next_sentence": true
    },
    {
        "source_sentence": "身中諸熱者皆為火。",
        "from": "T14n0511_001:0780a25_3",
        "context_with_next_sentence": true
    },
    {
        "source_sentence": "身火、外火同合為火，身火、外火非我火，適無所復貪愛知者。",
        "from": "T14n0511_001:0780a26_11",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780a27_1",
        "context_with_next_sentence": true
    },
    {
        "source_sentence": "「何等為風？",
        "from": "T14n0511_001:0780a28_5",
        "context_with_next_sentence": true
    },
    {
        "source_sentence": "風有二品：",
        "from": "T14n0511_001:0780a28_10",
        "context_with_next_sentence": true
    },
    {
        "source_sentence": "身風、外風。",
        "from": "T14n0511_001:0780a28_16",
        "context_with_next_sentence": true
    },
    {
        "source_sentence": "何等為身風者？",
        "from": "T14n0511_001:0780a29_1",
        "context_with_next_sentence": true
    },
    {
        "source_sentence": "謂上氣風、下氣風、骨間風、腹中風、四支風、喘息風：",
        "from": "T14n0511_001:0780b01_5",
        "context_with_next_sentence": true
    },
    {
        "source_sentence": "身中諸起者皆為風。",
        "from": "T14n0511_001:0780b01_14",
        "context_with_next_sentence": true
    },
    {
        "source_sentence": "身風、外風同合為風，身風、外風非我風，適無所復貪愛知者。",
        "from": "T14n0511_001:0780b03_2",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780b03_10",
        "context_with_next_sentence": true
    },
    {
        "source_sentence": "「何等為空？",
        "from": "T14n0511_001:0780b04_5",
        "context_with_next_sentence": true
    },
    {
        "source_sentence": "空有二品：",
        "from": "T14n0511_001:0780b04_10",
        "context_with_next_sentence": true
    },
    {
        "source_sentence": "身空、外空。",
        "from": "T14n0511_001:0780b04_16",
        "context_with_next_sentence": true
    },
    {
        "source_sentence": "何等為身空者？",
        "from": "T14n0511_001:0780b05_2",
        "context_with_next_sentence": true
    },
    {
        "source_sentence": "謂眼空、耳空、鼻空、口空、喉空、腹空、胃空、食所出入空。",
        "from": "T14n0511_001:0780b06_5",
        "context_with_next_sentence": true
    },
    {
        "source_sentence": "是為身空。",
        "from": "T14n0511_001:0780b06_10",
        "context_with_next_sentence": true
    },
    {
        "source_sentence": "身空、外空同合為空，身空、外空非我空，適無所復貪愛知者。",
        "from": "T14n0511_001:0780b07_19",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780b08_7",
        "context_with_next_sentence": true
    },
    {
        "source_sentence": "「智者學道，能自別知身中五分，餘一分者心。",
        "from": "T14n0511_001:0780b09_20",
        "context_with_next_sentence": true
    },
    {
        "source_sentence": "心清淨無欲，自念：",
        "from": "T14n0511_001:0780b10_8",
        "context_with_next_sentence": true
    },
    {
        "source_sentence": "『我清潔如是』。",
        "from": "T14n0511_001:0780b10_16",
        "context_with_next_sentence": true
    },
    {
        "source_sentence": "若願欲上第二十五空慧天，恐於二十五天上壽數千劫不得脫；",
        "from": "T14n0511_001:0780b12_3",
        "context_with_next_sentence": true
    },
    {
        "source_sentence": "若復願上第二十六識慧天，壽復倍於二十五天上，恐復不得脫；",
        "from": "T14n0511_001:0780b13_12",
        "context_with_next_sentence": true
    },
    {
        "source_sentence": "若復願欲上第二十七無所念慧天，壽復倍二十六天上，恐復不得脫；",
        "from": "T14n0511_001:0780b15_5",
        "context_with_next_sentence": true
    },
    {
        "source_sentence": "若復願欲上第二十八無思想天，壽八十四千萬劫，恐復不得脫。",
        "from": "T14n0511_001:0780b16_15",
        "context_with_next_sentence": true
    },
    {
        "source_sentence": "志便厭苦，壽久不得脫，便取泥洹道。",
        "from": "T14n0511_001:0780b17_13",
        "context_with_next_sentence": true
    },
    {
        "source_sentence": "「何等為六事各合者？",
        "from": "T14n0511_001:0780b18_9",
        "context_with_next_sentence": true
    },
    {
        "source_sentence": "謂目合於色，耳合於聲，鼻合於香，舌合於味，身合於細滑，心合於知。",
        "from": "T14n0511_001:0780b20_2",
        "context_with_next_sentence": true
    },
    {
        "source_sentence": "是為六合。",
        "from": "T14n0511_001:0780b20_7",
        "context_with_next_sentence": true
    },
    {
        "source_sentence": "「何等為志十八轉者？",
        "from": "T14n0511_001:0780b21_9",
        "context_with_next_sentence": true
    },
    {
        "source_sentence": "謂目為好色轉，為惡色轉，為中色轉；",
        "from": "T14n0511_001:0780b22_6",
        "context_with_next_sentence": true
    },
    {
        "source_sentence": "耳為好聲轉，為悲聲轉，為惡聲轉；",
        "from": "T14n0511_001:0780b23_2",
        "context_with_next_sentence": true
    },
    {
        "source_sentence": "鼻為好香轉，為惡香轉，為臭香轉；",
        "from": "T14n0511_001:0780b23_18",
        "context_with_next_sentence": true
    },
    {
        "source_sentence": "舌為美味轉，為惡味轉，為無味轉；",
        "from": "T14n0511_001:0780b24_14",
        "context_with_next_sentence": true
    },
    {
        "source_sentence": "身為細軟轉，為麁堅轉，為寒溫轉；",
        "from": "T14n0511_001:0780b25_11",
        "context_with_next_sentence": true
    },
    {
        "source_sentence": "心為善事轉，為惡事轉，為世事轉。",
        "from": "T14n0511_001:0780b26_7",
        "context_with_next_sentence": true
    },
    {
        "source_sentence": "為志十八轉。",
        "from": "T14n0511_001:0780b26_13",
        "context_with_next_sentence": true
    },
    {
        "source_sentence": "「何等為四事堅制人者？",
        "from": "T14n0511_001:0780b27_10",
        "context_with_next_sentence": true
    },
    {
        "source_sentence": "一為至誠，二為等意，三為智慧，四為消滅諸惡。",
        "from": "T14n0511_001:0780b28_13",
        "context_with_next_sentence": true
    },
    {
        "source_sentence": "是為四堅志。",
        "from": "T14n0511_001:0780b28_19",
        "context_with_next_sentence": true
    },
    {
        "source_sentence": "目所貪愛，得之因快樂；",
        "from": "T14n0511_001:0780b29_10",
        "context_with_next_sentence": true
    },
    {
        "source_sentence": "快樂離人，自覺過去。",
        "from": "T14n0511_001:0780b29_20",
        "context_with_next_sentence": true
    },
    {
        "source_sentence": "從苦、致苦，能知為苦；",
        "from": "T14n0511_001:0780c01_10",
        "context_with_next_sentence": true
    },
    {
        "source_sentence": "苦已去，自知為脫苦。",
        "from": "T14n0511_001:0780c01_20",
        "context_with_next_sentence": true
    },
    {
        "source_sentence": "人行苦，難得樂，當思惟斷諸惡事。",
        "from": "T14n0511_001:0780c02_14",
        "context_with_next_sentence": true
    },
    {
        "source_sentence": "因得不苦、不樂，自知遠離諸苦。",
        "from": "T14n0511_001:0780c03_8",
        "context_with_next_sentence": true
    },
    {
        "source_sentence": "譬如兩木相揩生火，因別兩木，各著一面，火亦滅，木亦冷。",
        "from": "T14n0511_001:0780c04_15",
        "context_with_next_sentence": true
    },
    {
        "source_sentence": "恩愛合便得苦，棄捐恩愛，自知為脫。",
        "from": "T14n0511_001:0780c05_11",
        "context_with_next_sentence": true
    },
    {
        "source_sentence": "譬如鍛金師得好金，自在欲作何等奇物——臂環、耳璫、步瑤、華光及百種——皆能作之。",
        "from": "T14n0511_001:0780c07_10",
        "context_with_next_sentence": true
    },
    {
        "source_sentence": "道人持心，當如是鍛金師自在欲生，不假令欲生二十五天、二十六天、二十七天、二十八天。",
        "from": "T14n0511_001:0780c09_12",
        "context_with_next_sentence": true
    },
    {
        "source_sentence": "然審皆有是，雖久會當壞，皆當過去，無有常。",
        "from": "T14n0511_001:0780c10_13",
        "context_with_next_sentence": true
    },
    {
        "source_sentence": "知當復過去，意不復向，不復念，不復思，不復愛，是名為無為。",
        "from": "T14n0511_001:0780c12_2",
        "context_with_next_sentence": true
    },
    {
        "source_sentence": "智者自思惟，如是乃為高耳；",
        "from": "T14n0511_001:0780c12_15",
        "context_with_next_sentence": true
    },
    {
        "source_sentence": "人遠離諸惡，乃為智耳。",
        "from": "T14n0511_001:0780c13_7",
        "context_with_next_sentence": true
    },
    {
        "source_sentence": "目所見萬物皆當過，無有常，無為亦不復去，亦不復來。",
        "from": "T14n0511_001:0780c14_13",
        "context_with_next_sentence": true
    },
    {
        "source_sentence": "道人知是者，便信於道無為，最為至誠。",
        "from": "T14n0511_001:0780c15_11",
        "context_with_next_sentence": true
    },
    {
        "source_sentence": "未得道時，所喜愛樂身心所生；",
        "from": "T14n0511_001:0780c16_6",
        "context_with_next_sentence": true
    },
    {
        "source_sentence": "得道已，皆棄捐之，人棄所在恩愛，是名為無為。",
        "from": "T14n0511_001:0780c17_8",
        "context_with_next_sentence": true
    },
    {
        "source_sentence": "「志在婬妷故不得脫；",
        "from": "T14n0511_001:0780c18_9",
        "context_with_next_sentence": true
    },
    {
        "source_sentence": "志在瞋怒故不得脫；",
        "from": "T14n0511_001:0780c18_18",
        "context_with_next_sentence": true
    },
    {
        "source_sentence": "志在愚癡故不得脫。",
        "from": "T14n0511_001:0780c19_8",
        "context_with_next_sentence": true
    },
    {
        "source_sentence": "道人知是者，因棄婬妷之心，棄瞋怒之心，棄愚癡之心，拔恩愛之本，斷其枝條，截其根莖，不復生滋。",
        "from": "T14n0511_001:0780c21_17",
        "context_with_next_sentence": true
    },
    {
        "source_sentence": "是名無為。",
        "from": "T14n0511_001:0780c22_2",
        "context_with_next_sentence": true
    },
    {
        "source_sentence": "「自念有我志復動，無我志復動，我端正志復動，我不端正志復動。",
        "from": "T14n0511_001:0780c24_9",
        "context_with_next_sentence": true
    },
    {
        "source_sentence": "人豫自念，如是是為病，是為劇，是為痛，是為不脫。",
        "from": "T14n0511_001:0780c25_14",
        "context_with_next_sentence": true
    },
    {
        "source_sentence": "是故不欲多念。",
        "from": "T14n0511_001:0780c26_1",
        "context_with_next_sentence": true
    },
    {
        "source_sentence": "是謂諸苦之要。",
        "from": "T14n0511_001:0780c26_8",
        "context_with_next_sentence": true
    },
    {
        "source_sentence": "」弗迦沙本不知是佛，得第三阿那鋡道，能知為佛耳。",
        "from": "T14n0511_001:0780c28_4",
        "context_with_next_sentence": true
    },
    {
        "source_sentence": "即起以頭面著佛足言：",
        "from": "T14n0511_001:0780c28_14",
        "context_with_next_sentence": true
    },
    {
        "source_sentence": "「我實愚癡無狀，失於禮敬。",
        "from": "T14n0511_001:0780c29_7",
        "context_with_next_sentence": true
    },
    {
        "source_sentence": "」佛便自現光景威神。",
        "from": "T14n0511_001:0780c29_17",
        "context_with_next_sentence": true
    },
    {
        "source_sentence": "弗迦沙便自悔過言：",
        "from": "T14n0511_001:0781a01_6",
        "context_with_next_sentence": true
    },
    {
        "source_sentence": "「我愚癡人。",
        "from": "T14n0511_001:0781a01_12",
        "context_with_next_sentence": true
    },
    {
        "source_sentence": "」佛言：",
        "from": "T14n0511_001:0781a01_16",
        "context_with_next_sentence": true
    },
    {
        "source_sentence": "「若能自悔過為善，令若過除。",
        "from": "T14n0511_001:0781a02_7",
        "context_with_next_sentence": true
    },
    {
        "source_sentence": "」弗迦沙言：",
        "from": "T14n0511_001:0781a02_13",
        "context_with_next_sentence": true
    },
    {
        "source_sentence": "「願持我作沙門。",
        "from": "T14n0511_001:0781a02_21",
        "context_with_next_sentence": true
    },
    {
        "source_sentence": "」佛問：",
        "from": "T14n0511_001:0781a03_2",
        "context_with_next_sentence": true
    },
    {
        "source_sentence": "「若作沙門，衣鉢具不？",
        "from": "T14n0511_001:0781a03_13",
        "context_with_next_sentence": true
    },
    {
        "source_sentence": "」弗迦沙言：",
        "from": "T14n0511_001:0781a03_19",
        "context_with_next_sentence": true
    },
    {
        "source_sentence": "「未具。",
        "from": "T14n0511_001:0781a03_23",
        "context_with_next_sentence": true
    },
    {
        "source_sentence": "」佛言：",
        "from": "T14n0511_001:0781a04_1",
        "context_with_next_sentence": true
    },
    {
        "source_sentence": "「沙門衣鉢不具，不得作沙門。",
        "from": "T14n0511_001:0781a04_15",
        "context_with_next_sentence": true
    },
    {
        "source_sentence": "」弗迦沙言：",
        "from": "T14n0511_001:0781a04_21",
        "context_with_next_sentence": true
    },
    {
        "source_sentence": "「諾。",
        "from": "T14n0511_001:0781a04_24",
        "context_with_next_sentence": true
    },
    {
        "source_sentence": "請行具之。",
        "from": "T14n0511_001:0781a05_4",
        "context_with_next_sentence": true
    },
    {
        "source_sentence": "」佛言：",
        "from": "T14n0511_001:0781a06_2",
        "context_with_next_sentence": true
    },
    {
        "source_sentence": "「大善！",
        "from": "T14n0511_001:0781a06_6",
        "context_with_next_sentence": true
    },
    {
        "source_sentence": "」弗迦沙起，為佛作禮，遶佛三匝。",
        "from": "T14n0511_001:0781a06_22",
        "context_with_next_sentence": true
    },
    {
        "source_sentence": "弗迦沙明日即入城。",
        "from": "T14n0511_001:0781a07_7",
        "context_with_next_sentence": true
    },
    {
        "source_sentence": "入城未遠，城中有少齒牸牛，犇走以角觸抵弗迦沙。",
        "from": "T14n0511_001:0781a08_11",
        "context_with_next_sentence": true
    },
    {
        "source_sentence": "諸比丘展轉聞之，白佛言：",
        "from": "T14n0511_001:0781a09_5",
        "context_with_next_sentence": true
    },
    {
        "source_sentence": "「佛昨日可於窯家為說經？",
        "from": "T14n0511_001:0781a09_17",
        "context_with_next_sentence": true
    },
    {
        "source_sentence": "沙門辭行具衣鉢，為犇牛所抵殺，如是當趣何道？",
        "from": "T14n0511_001:0781a10_19",
        "context_with_next_sentence": true
    },
    {
        "source_sentence": "」佛言：",
        "from": "T14n0511_001:0781a11_2",
        "context_with_next_sentence": true
    },
    {
        "source_sentence": "「是大長者，我為說經，皆悉心受奉行之，即得第三道——須陀洹、斯陀鋡——阿那鋡；",
        "from": "T14n0511_001:0781a12_19",
        "context_with_next_sentence": true
    },
    {
        "source_sentence": "便棄五蓋——一者、婬妷，二者、瞋怒，三者、睡眠，四者、戲樂，五者、悔疑不正之心。",
        "from": "T14n0511_001:0781a14_12",
        "context_with_next_sentence": true
    },
    {
        "source_sentence": "今生十六天上阿那鋡中，便自於天上得阿羅漢度世去。",
        "from": "T14n0511_001:0781a15_16",
        "context_with_next_sentence": true
    },
    {
        "source_sentence": "今諸比丘共取弗迦沙身，好收葬之，於其上起塔。",
        "from": "T14n0511_001:0781a17_2",
        "context_with_next_sentence": true
    },
    {
        "source_sentence": "」諸比丘即共承受佛教，即為起塔。",
        "from": "T14n0511_001:0781a17_18",
        "context_with_next_sentence": true
    },
    {
        "source_sentence": "佛說經已，諸比丘皆叉手，為佛作禮。",
        "from": "T14n0511_001:0781a18_15",
        "context_with_next_sentence": true
    },
    {
        "source_sentence": "佛說蓱沙王五願經",
        "from": "T14n0511_001:0781a19_100",
        "context_with_next_sentence": false
    }
]