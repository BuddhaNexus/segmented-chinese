{
    "T17n0722_008:0442a21_0": "妙法聖念處經卷第八",
    "T17n0722_008:0442a23_0": "西天中印度摩伽陀國",
    "T17n0722_008:0442a24_0": "那爛陀寺三藏傳教大師",
    "T17n0722_008:0442a25_0": "賜紫沙門臣法天奉　詔譯",
    "T17n0722_008:0442a26_0": "又復宣說輪迴頌曰：「一切天人，　　有大散亂，　　初如親友，　後作怨家，　　如火焚燒，　　如刀割切。",
    "T17n0722_008:0442a29_0": "　人間、天上，　　得失平等，　　心意狂迷，　如同怨家。",
    "T17n0722_008:0442b01_1": "　　天人不知，　　智者遠離，　散亂毒樹，　　說有三枝，　　為老、病、死；　恒復相續，　　智者離妄，　　純善相應，　老等三枝，　　而不為害。",
    "T17n0722_008:0442b04_2": "　　如過遠離，　散亂不生，　　惡怖解脫，　　得最上樂。",
    "T17n0722_008:0442b06_0": "　若散亂樂，　　不久有怖；　　若解脫樂，　樂定無盡。",
    "T17n0722_008:0442b07_1": "　　百千萬億，　　般都摩人，　樂住名利，　　妄亂所賺。",
    "T17n0722_008:0442b08_2": "　　妄亂之上，　有四種過；　　若離妄亂，　　破世間怨。",
    "T17n0722_008:0442b10_0": "　彼妄亂行：　　多疑、多怖，　　多難、多苦。",
    "T17n0722_008:0442b11_0": "　展轉輪迴，　　無有窮盡；　　四過離一，　獲樂無邊。",
    "T17n0722_008:0442b12_1": "　　汝等天人，　　一心散亂，　障覆一切，　　無漏善法，　　云何而得，　寂靜安樂？",
    "T17n0722_008:0442b14_2": "　　若樂自利，　　修善思惟，　煩惱苦等，　　於後不生。",
    "T17n0722_008:0442b15_3": "　　若諸天眾，　所著欲樂，　　虛妄不實，　　一切不久。",
    "T17n0722_008:0442b17_0": "　從幻化生，　　彼不知見，　　幻化自性，　而不決定；　　遠離安樂，　　恒生眾苦。",
    "T17n0722_008:0442b19_0": "　實言告汝，　　若人恒善，　　世所敬愛，　賢聖圍遶，　　後生天上，　　受天妙樂；　若復行施，　　得一切人，　　心生敬喜，　後得富貴，　　施果如是。",
    "T17n0722_008:0442b22_1": "　　若行忍辱，　後生天上，　　無所怖畏，　　世人愛重，　名稱遠聞，　　面貌端嚴，　　具足朋友，　受天妙樂。",
    "T17n0722_008:0442b25_2": "　　彼等有情，　　由如一切，　世間父母，　　能破罪暗。",
    "T17n0722_008:0442b26_3": "　　譬如日光，　住意最上，　　為慈悲寶，　　出生善根，　通達諸法；　　雖復在家，　　若住正見，　彼智解脫，　　輪迴枷鎖，　　罪友不生，　人獲安樂，　　聞未聞法，　　聞之不退，　超諸惡趣，　　得生天上。",
    "T17n0722_008:0442c02_4": "　　心善無垢，　諸過不生，　　離染清淨，　　善知報應，　解微妙義，　　絕諸過罪。",
    "T17n0722_008:0442c04_5": "　　譬如虛空，　不住淤泥，　　得寂靜果，　　深信三寶，　獲無所畏，　　與諸天眾，　　尊敬如來，　信受佛教，　　蒙法救護。",
    "T17n0722_008:0442c07_6": "　　生我有果，　生身有愛，　　淪溺無邊，　　此苦難窮。",
    "T17n0722_008:0442c09_0": "　十六分苦，　　不及此一，　　少味多怖，　恒賺有情。",
    "T17n0722_008:0442c10_1": "　　喻乾闥城，　　智者寧信，　說殺眾生，　　至命終時，　　樂不隨行，　都無所得。",
    "T17n0722_008:0442c12_2": "　　種種眾生，　　有種種心，　種種業行，　　輪迴枷鎖，　　一步隨去。",
    "T17n0722_008:0442c14_0": "　生復有死，　　愚癡迷惑，　　真實自性，　而不覺悟，　　無常大怖；　　隨彼眾生，　來而復去，　　散亂不知，　　境界天迷。",
    "T17n0722_008:0442c17_0": "　如逢蛇螫，　　墜墮天人，　　此苦無等，　父母、妻子，　　男女眷屬，　　親友、知識，　不可代受。",
    "T17n0722_008:0442c19_1": "　　味著境界，　　樂欲迷深，　不覺死王，　　大苦速至。",
    "T17n0722_008:0442c20_2": "　　云何方便，　令離苦惱？",
    "T17n0722_008:0442c21_3": "　　若無愛欲，　　苦不能害，　亦復不生，　　地獄、餓鬼，　　傍生之類。」",
    "T17n0722_008:0442c23_0": "爾時，帝釋天主復說頌曰：「人行邪道，　　欲見正真，　　如手探水，　而取其火；　　若復無因，　　何所有果？",
    "T17n0722_008:0442c26_0": "　散亂無德，　　利益何生？",
    "T17n0722_008:0442c26_1": "　　破壞天人，　此意若生，　　迷欲適悅，　　後得無常，　心大熱惱。",
    "T17n0722_008:0442c28_2": "　　境界不迷，　　欲火不發，　名稱不貪，　　安樂最上。",
    "T17n0722_008:0442c29_3": "　　若復一心，　貪愛世樂，　　十六分罪，　　不及此一。",
    "T17n0722_008:0443a02_0": "　若發大信，　　解脫輪迴，　　愛盡境亡，　見無為樂，　　禪樂相應，　　無瞋、無喜；　彼善若生，　　無復輪迴，　　究竟彼岸。",
    "T17n0722_008:0443a05_0": "　若有欲心，　　而求快樂，　　被業繩牽，　墜墮地獄，　　得一切苦，　　誰人救解？",
    "T17n0722_008:0443a07_0": "　往而復來，　　從業因生，　　無前、中、後，　非今、後世，　　作過無明，　　墮人惡趣。",
    "T17n0722_008:0443a09_0": "　是知自愚，　　行散亂毒，　　浮生頃刻；　迷愚不覺，　　後無常位，　　乃可知苦。",
    "T17n0722_008:0443a11_0": "　若生有苦，　　怖彼無常，　　作意妙法，　彼救為實，　　真成安樂。",
    "T17n0722_008:0443a12_1": "　　如斯言說，　實為利益，　　令心行善，　　速得安樂；　樂中最上，　　決定無失。",
    "T17n0722_008:0443a14_2": "　　天若迷惑，　不依彼法，　　而作亂意；　　生墮地獄，　無有出期。」",
    "T17n0722_008:0443a17_0": "彼有飛禽名種種鬘覺悟彼天，而說頌曰：「種種業生，　　隨彼天人，　　知不依法，　彼後熱惱。",
    "T17n0722_008:0443a19_1": "　　世間所有，　　種種善果，　園林、花鬘，　　階道、樓閣，　　適悅身心；　如作善業，　　得見彼果。",
    "T17n0722_008:0443a21_2": "　　天人業因，　有上、中、下，　　天非作彼，　　無彼彼果。",
    "T17n0722_008:0443a23_0": "　癡降天人，　　迷種種行，　　彼意若迷，　不見大怖，　　失自利行；　　種種愛樂，　求種種果，　　迷心作業。",
    "T17n0722_008:0443a25_1": "　　天無戒行，　如夜無燈，　　而覓光明，　　因與果等，　真實可修；　　真如智果，　　得有樂分，　離命無果，　　離燈無光，　　離戒無天。",
    "T17n0722_008:0443a29_0": "　若離智慧，　　而無解脫；　　若離解脫，　而無安樂。",
    "T17n0722_008:0443b01_1": "　　百般求救，　　方脫愛身。",
    "T17n0722_008:0443b02_0": "　智者離我，　　無此業樂，　　一切有罪，　而復不生，　　得彼利益。",
    "T17n0722_008:0443b03_1": "　　一切聖人，　無垢所說。",
    "T17n0722_008:0443b04_2": "　　百千劫人，　　樂欲境界，　耽著不足，　　一心不捨，　　漸漸增長，　增長彼毒，　　須臾墜墮。",
    "T17n0722_008:0443b06_3": "　　智知德過，　此法師相；　　德過無知，　　此迷行相。",
    "T17n0722_008:0443b08_0": "　德處生德，　　過處亦然，　　知真過德，　恒獲安樂。",
    "T17n0722_008:0443b09_1": "　　德過難知，　　離彼智故。",
    "T17n0722_008:0443b10_0": "　何智最上？",
    "T17n0722_008:0443b10_1": "　　天行境界，　　彼意無智，　百願無能，　　得彼安樂。",
    "T17n0722_008:0443b11_2": "　　如作大業，　最上戒果，　　得作人天，　　微妙適悅，　最為第一。",
    "T17n0722_008:0443b13_3": "　　根門顛倒，　　邪取境界；　若降此心，　　得天快樂。",
    "T17n0722_008:0443b14_4": "　　福樂苦惱，　自作自受，　　作罪決定，　　如住怨家。",
    "T17n0722_008:0443b16_0": "　作善亦然，　　如親善友，　　若意速辦，　清淨福力，　　當得人天，　　如流赴海。",
    "T17n0722_008:0443b18_0": "　恒行惡境，　　惡行相應，　　決定無益，　彼岸智種。",
    "T17n0722_008:0443b19_1": "　　若意愛樂，　　得苦非法，　非法快樂，　　即成魔苦，　　此苦樂相，　二俱平等。",
    "T17n0722_008:0443b21_2": "　　若人有智，　　厭苦忻安，　滅忍妙法，　　而可奉行。",
    "T17n0722_008:0443b22_3": "　　苦之與樂，　無因不見，　　種種苦樂，　　各別因生。",
    "T17n0722_008:0443b24_0": "　眾生自行，　　多劫多生，　　一切業果，　種種不失。",
    "T17n0722_008:0443b25_1": "　　若樂行法，　　守護正法，　得生天上，　　受妙快樂。",
    "T17n0722_008:0443b26_2": "　　迷法之人，　遠離正法，　　無得利益，　　墮輪迴獄。",
    "T17n0722_008:0443b28_0": "　法眼若開，　　癡不降心，　　見此快樂，　如雨下地，　　虛妄不實。",
    "T17n0722_008:0443b29_1": "　　作意佛剎，　心植法種，　　癡盲戒法，　　樂行非法，　行非法道，　　心賺輪迴，　　人得罪久。",
    "T17n0722_008:0443c03_0": "　若此心行，　　自性輕浮，　　種種顛倒，　剎那不住，　　幻化非實；　　如乾闥城，　纏縛智識，　　速宜省悟。",
    "T17n0722_008:0443c05_1": "　　天人散亂，　愛貪境界，　　被境誤賺，　　命墮不知。",
    "T17n0722_008:0443c07_0": "　快樂虛妄，　　一切不定，　　諸天作樂，　不久即滅；　　迷轉天眾，　　生生亦然。",
    "T17n0722_008:0443c09_0": "　生法虛假，　　彼計真實；　　生法不定，　彼計決定。",
    "T17n0722_008:0443c10_1": "　　行彼怖法，　　纏縛壽命，　墜墮天人，　　如唾落地。",
    "T17n0722_008:0443c11_2": "　　女心顛倒，　虛妄誑賺，　　若復捨離，　　得第一樂。",
    "T17n0722_008:0443c13_0": "　女人顛狂，　　嚴飾不恒，　　惑詐巧言，　移性不定。",
    "T17n0722_008:0443c14_1": "　　譬如遊蜂，　　逢花即採，　無花即捨，　　女人亦爾。",
    "T17n0722_008:0443c15_2": "　　有財即募，　無財即捨，　　女心妬惡，　　等彼黑毒。",
    "T17n0722_008:0443c17_0": "　又復女人，　　難為共住，　　如風大起，　如火大熾，　　如空大遍，　　誰能收把？",
    "T17n0722_008:0443c19_0": "　女人易性，　　機便百般，　　亦莫收把。",
    "T17n0722_008:0443c20_0": "　若一女人，　　為惡業因，　　破解脫行，　成病死難。",
    "T17n0722_008:0443c21_1": "　　若多女人，　　生其煩惱，　為彼世間，　　種種留難。",
    "T17n0722_008:0443c22_2": "　　幼少女人，　愚迷增長，　　自性顛狂，　　無明熾盛，　如日放光。",
    "T17n0722_008:0443c24_3": "　　又復女人，　　無實愛戀，　如彼燈焰，　　彼實為怨，　　如蠅咂瘡。",
    "T17n0722_008:0443c26_0": "　愛彼有財，　　非愛無財，　　若有財物，　女人樂住；　　若無財物，　　云何可住？",
    "T17n0722_008:0443c28_0": "　無與財利，　　而不親近，　　性行差別，　心能喻大。",
    "T17n0722_008:0443c29_1": "　　無降女者，　　如人隨順，　承事如奴，　　亦復棄背。",
    "T17n0722_008:0444a01_2": "　　女多虛誑，　如花蓋蛇，　　女人肉心，　　如灰覆火，　色蓋亦爾。",
    "T17n0722_008:0444a03_3": "　　適悅不善，　　身如毒樹，　生彼毒花，　　勿須親近。",
    "T17n0722_008:0444a04_4": "　　一向欲境，　愛著女人，　　今世、後世，　　人無快樂。",
    "T17n0722_008:0444a06_0": "　無明迷醉，　　顛狂懈怠，　　愛味行罪，　不見人賢。",
    "T17n0722_008:0444a07_1": "　　智者知法，　　深信因果，　發精進心，　　猛利修行，　　遠離女色，　人獲勝善。",
    "T17n0722_008:0444a09_2": "　　人行女地，　　如履黑網，　智者不著，　　得盡魔界。",
    "T17n0722_008:0444a10_3": "　　一切禁戒，　女戒第一，　　何不離女？",
    "T17n0722_008:0444a11_4": "　　智者遠離，　得寂靜樂。",
    "T17n0722_008:0444a12_5": "　　彼女人縛，　　猛火器仗，　不能燒截，　　眾生強力，　　不可調伏。",
    "T17n0722_008:0444a14_0": "　我離彼故，　　一心天上，　　捨彼快樂，　生夜摩天，　　得無盡樂。",
    "T17n0722_008:0444a15_1": "　　快樂中大，　此等眼、耳，　　鼻、舌、身、意，　　於彼色、聲，　香、味、觸、法，　　六根不住。",
    "T17n0722_008:0444a17_2": "　　此諸天眾，　恒行渴欲，　　而無有足；　　如火自性，　能燒草木，　　何時有足？",
    "T17n0722_008:0444a19_3": "　　彼六根火，　猶豫不決，　　燒此有情，　　都無知覺。",
    "T17n0722_008:0444a21_0": "　此散亂地，　　不行道法；　　離彼散亂，　所愛境界，　　人隨自業，　　得住真實。",
    "T17n0722_008:0444a23_0": "　女人生愛，　　其心難御，　　隨自業因，　生有別離。",
    "T17n0722_008:0444a24_1": "　　如是觀察，　　女人顛倒，　生離別處，　　若覓快樂，　　心住狂惑。",
    "T17n0722_008:0444a26_0": "　行欲女人，　　如親惡友，　　意在三非，　身得四苦。",
    "T17n0722_008:0444a27_1": "　　是故恒離，　　欲毒之大。",
    "T17n0722_008:0444a28_0": "　快樂苦惱，　　隨自業牽，　　若於天上，　著五欲樂，　　天人宮色，　　不久隨墮。",
    "T17n0722_008:0444b01_0": "　佛見真空，　　得解脫道，　　說彼輪迴，　一切由業。",
    "T17n0722_008:0444b02_1": "　　女人為愛，　　得過最上，　無決定心。",
    "T17n0722_008:0444b03_2": "　　如日無暗，　　如火無冷，　女人薄信，　　無愛亦然；　　如地、如風，　動靜不等，　　女人恩、害，　　不等亦然。",
    "T17n0722_008:0444b06_0": "　人雖一心，　　多行恩戀，　　彼意非恒，　時頻遠離。",
    "T17n0722_008:0444b07_1": "　　喻如鸛鵲，　　立望空池；　又如大山，　　未見能行；　　亦如大河，　未見逆流。",
    "T17n0722_008:0444b09_2": "　　女人亦然，　　未見實愛，　生為過網，　　障礙人法。",
    "T17n0722_008:0444b10_3": "　　譬如日光，　不離日體，　　如彼諂愛，　　不離女人。",
    "T17n0722_008:0444b12_0": "　雖復美言，　　給賜財物，　　而彼女心，　難降如火。",
    "T17n0722_008:0444b13_1": "　　意悅平和，　　艱難捨離，　一念生過，　　尋便忘恩。",
    "T17n0722_008:0444b14_2": "　　女人鄙惡，　難降如火，　　宜速捨離，　　遁迹山林，　求寂妙樂。",
    "T17n0722_008:0444b16_3": "　　天人發意，　　迷欲快樂，　不悟惡怖，　　必損命壽；　　生在彼天，　決定無常，　　如夜日沒。",
    "T17n0722_008:0444b18_4": "　　是故三界，　大夜無常，　　可等日沒。",
    "T17n0722_008:0444b19_5": "　　若求出要，　彼作利益，　　行三聚戒，　　彼業報應，　得妙快樂。",
    "T17n0722_008:0444b21_6": "　　天復散亂，　　無一念心，　別作善業，　　彼樂必盡。",
    "T17n0722_008:0444b22_7": "　　愛欲不善，　當獲大苦，　　餘苦十六，　　不及一分。",
    "T17n0722_008:0444b24_0": "　善哉善業！",
    "T17n0722_008:0444b24_1": "　　欲心無足，　　如採魚人，　貪魚亦爾。",
    "T17n0722_008:0444b25_2": "　　欲纏覆心，　　如眠長夜，　迷愛相續，　　無常不覺，　　後見苦相，　方知彼果。",
    "T17n0722_008:0444b27_3": "　　又此欲惡，　　先如賢友，　後無利行。",
    "T17n0722_008:0444b28_4": "　　若信彼欲，　　盲智慧眼，　後墮地獄，　　如落山崖。",
    "T17n0722_008:0444b29_5": "　　不散亂行，　最上善友，　　恒救護人，　　是求善友。",
    "T17n0722_008:0444c02_0": "　散亂為怨，　　此毒最惡，　　佛說散亂，　入惡趣道。",
    "T17n0722_008:0444c03_1": "　　若迷散亂，　　愛樂境界，　彼迷過人，　　恒得苦惱。",
    "T17n0722_008:0444c04_2": "　　若有苦怖，　無智觀察，　　彼等傍生，　　不得天人，　上妙快樂。",
    "T17n0722_008:0444c06_3": "　　若彼天人，　　愛樂飲食，　及著婬欲，　　心行傍行，　　當處傍生。",
    "T17n0722_008:0444c08_0": "　若無分別，　　非知德業，　　若知心法，　知業亦然。",
    "T17n0722_008:0444c09_1": "　　於此嬉戲，　　住無常舍，　得無常時，　　受苦難果。",
    "T17n0722_008:0444c10_2": "　　若怖無常，　起大智慧，　　思惟正法，　　深樂經典，　是真智者。",
    "T17n0722_008:0444c12_3": "　　一切貪愛，　　無常怨家，　快樂盡時，　　壞一切命。",
    "T17n0722_008:0444c13_4": "　　彼得無常，　最大惡處；　　餘不可救，　　唯依正法，　是真歸仗。",
    "T17n0722_008:0444c15_5": "　　深心諦觀，　　無常之根，　散亂為本，　　先治攀緣，　　後去無常，　得法命樂，　　說此第一。",
    "T17n0722_008:0444c17_6": "　　此不散亂，　可行天道，　　善知苦縛，　　解脫亦然。",
    "T17n0722_008:0444c19_0": "　不離散亂，　　為善快樂，　　已善非善，　如雲散滅。",
    "T17n0722_008:0444c20_1": "　　若人精進，　　發勇猛力，　拒捍魔軍，　　得彼寂靜，　　上妙安樂。",
    "T17n0722_008:0444c22_0": "　若人邪亂，　　不行善行，　　宿善業盡，　當墮地獄。",
    "T17n0722_008:0444c23_1": "　　若人一心，　　靜諸不善，　離諸苦惱，　　當獲福樂。",
    "T17n0722_008:0444c24_2": "　　若降諸根，　不染罪法，　　境界亦然，　　離諸纏縛，　及輪迴道；　　等彼黃金，　　不住塵垢，　出生死難，　　一切清淨。",
    "T17n0722_008:0444c27_3": "　　若散亂行，　不過六根，　　塵事不生，　　一切利益，　具大安樂，　　適悅充足。",
    "T17n0722_008:0444c29_4": "　　若彼天人，　身心清淨，　　女色不著，　　如魚履水，　塵埃永離，　　智慧亦然。",
    "T17n0722_008:0445a02_5": "　　是故天上，　遠離女色，　　作意欲愛，　　定得纏縛。",
    "T17n0722_008:0445a04_0": "　迷一切法，　　事與非事，　　斯人薄祐，　遠離涅槃。",
    "T17n0722_008:0445a05_1": "　　親近法師，　　得真法智，　行法求果；　　如是成就，　　心恒離妄，　調伏諸根，　　得到彼岸。",
    "T17n0722_008:0445a07_2": "　　由彼智慧，　意索不住，　　纏縛境界，　　智者能除，　為彼世間，　　解法之師。",
    "T17n0722_008:0445a09_3": "　　天上園林，　自在遊戲，　　多獲快樂，　　適悅境界。",
    "T17n0722_008:0445a11_0": "　若能棄捨，　　作彼善業，　　心靜安樂。",
    "T17n0722_008:0445a12_0": "　是為甚難，　　生夜摩界。",
    "T17n0722_008:0445a12_1": "　　若離散亂，　虛妄攀緣，　　生彼天者，　　數及俱胝，　及鉢都摩，　　得自業果。",
    "T17n0722_008:0445a14_2": "　　若心難調，　作彼業果，　　因心輪轉。",
    "T17n0722_008:0445a15_3": "　　眾生迷此，　十二緣起，　　展轉輪迴，　　過、現、未來，　人間天上，　　一切有情，　　皆由心作。",
    "T17n0722_008:0445a18_0": "　妙高山頂，　　瑠璃之地，　　帝釋、聖賢，　於此恒住。",
    "T17n0722_008:0445a19_1": "　　別有山峯，　　瑠璃所成，　乾闥婆住，　　人不能到。",
    "T17n0722_008:0445a20_2": "　　一切地位，　林樹、園苑，　　散別各住，　　適悅其意，　人不能到。",
    "T17n0722_008:0445a22_3": "　　最上金地，　　有蓮花池，　瑠璃所成，　　人不能到。",
    "T17n0722_008:0445a23_4": "　　復有流泉，　及諸池沼，　　眾鳥群集，　　往來遊戲，　殊妙第一，　　人不能到。",
    "T17n0722_008:0445a25_5": "　　宮殿車乘，　最上莊嚴，　　諸天住此，　　人復遠離。",
    "T17n0722_008:0445a27_0": "　人遠離故，　　欲境所賺，　　如是世苦，　心無怖畏，　　轉復愚頑，　　行彼輪迴，　恒受眾苦，　　如繩纏縛，　　如籠覆鳥。",
    "T17n0722_008:0445b01_0": "　彼上一一，　　殊妙天界，　　而不得生。",
    "T17n0722_008:0445b02_0": "　世間女縛，　　破壞善法，　　增長生死。",
    "T17n0722_008:0445b03_0": "　若人貪著，　　被死魔軍，　　競來破壞。",
    "T17n0722_008:0445b04_0": "　散亂之性，　　迷著女人，　　得無常時，　自受業果。",
    "T17n0722_008:0445b05_1": "　　山林、蓮花，　　流泉、浴池，　彼可嬉戲，　　何愛女人，　　決定得彼，　生死大患。",
    "T17n0722_008:0445b07_2": "　　恒貪名利，　　得患亦然。",
    "T17n0722_008:0445b08_0": "　彼女人縛，　　多作貪愛，　　難可調伏，　而為大患，　　違損世間，　　一切有情。",
    "T17n0722_008:0445b10_0": "　若此女縛，　　世間欲貪，　　為過最大。",
    "T17n0722_008:0445b11_0": "　一心思惟，　　知過實然，　　欲過既深，　不墮何去？",
    "T17n0722_008:0445b12_1": "　　彼一切人，　　降心離欲，　遠離女人，　　生夜摩天。",
    "T17n0722_008:0445b13_2": "　　彼有光明，　如日、如星，　　隨身照耀，　　乘虛適悅，　一切亦然。",
    "T17n0722_008:0445b15_3": "　　是彼光明，　　天人具足，　一切如是。」",
    "T17n0722_008:0445b17_0": "天主見彼之眾，於其光明取相執著，而宣金字偈文，如說頌曰：「天身無垢膩，　　恒修清淨行，　散亂不令生，　　長獲於快樂。",
    "T17n0722_008:0445b21_0": "　非揀樂與苦，　　老、少及中年，　上族并下族，　　不免死王壞。",
    "T17n0722_008:0445b23_0": "　有主、無主者，　　力與非力輩，　醜陋及端嚴，　　不免死王壞。",
    "T17n0722_008:0445b25_0": "　王侯及臣從，　　在家與出家，　或善或非善，　　不免死王壞。",
    "T17n0722_008:0445b27_0": "　富貴與貧寒，　　有德及無德，　若女、若男身，　　不免死王壞。",
    "T17n0722_008:0445b29_0": "　曠野及山川，　　水中與陸地，　主、客、禽、畜等，　　不免死王壞。",
    "T17n0722_008:0445c02_0": "　睡與非睡者，　　喫食與不食，　一切在世間，　　不免死王壞。",
    "T17n0722_008:0445c04_0": "　地上與天上，　　此界及他方，　輪轉亦復然，　　不免死王壞。",
    "T17n0722_008:0445c06_0": "　厚福及薄福，　　剛強與柔和，　患病及身安，　　不免死王壞。",
    "T17n0722_008:0445c08_0": "　餓鬼與傍生，　　人與非人等，　無力亦無能，　　豈免死王壞？",
    "T17n0722_008:0445c10_0": "　欲界與色界，　　一切天人住，　福壽消盡時，　　不免死王壞。",
    "T17n0722_008:0445c12_0": "　上至無色界，　　一切諸天眾，　住三摩鉢底，　　不免死王壞。",
    "T17n0722_008:0445c14_0": "　三界情、非情，　　一切如幻化，　離繫出世者，　　非彼死王侵。",
    "T17n0722_008:0445c16_0": "　知此無常力，　　一切欲愛生，　墜墮受輪迴，　　展轉無窮已。",
    "T17n0722_008:0445c18_0": "　耽味世間境，　　因欲生煩惱，　違損如毒蛇，　　永沈於地獄。",
    "T17n0722_008:0445c20_0": "　無常有情難，　　作善而無力，　輪轉於世間，　　皆由心所造。",
    "T17n0722_008:0445c22_0": "　迷欲行散亂，　　樂欲五塵境，　愛索縛天人，　　墜墮於惡趣。",
    "T17n0722_008:0445c24_0": "　天人行散亂，　　一切快樂貪，　不住譬懸河，　　身墮都無覺。",
    "T17n0722_008:0445c26_0": "　著彼快樂者，　　命險若臨崖，　天眾不能觀，　　如盲履非道；　迷欲著樂者，　　不如於盲人，　迷欲墮三塗，　　盲人却非墮。",
    "T17n0722_008:0446a01_0": "　是故依欲行，　　不如無目者，　於欲而無厭，　　寧知心自迷，　墜墮不離心，　　恒作無功利。",
    "T17n0722_008:0446a04_0": "　若行欲愛者，　　無智、無知識，　念念欲苦生，　　云何復行欲？",
    "T17n0722_008:0446a06_0": "　此所招欲果，　　如得惡朋友，　牽入無常宮，　　恒時住惡趣。",
    "T17n0722_008:0446a08_0": "　人死不復活，　　如流去無反，　欲樂亦復然，　　一切成虛幻。",
    "T17n0722_008:0446a10_0": "　一切眾生命，　　生滅若浮漚，　流年少不迴，　　急急如逝水，　生、老無常苦，　　一切皆盡有，　天人不覺知，　　心恒而散亂。",
    "T17n0722_008:0446a14_0": "　若起無垢慧，　　作意清淨行，　易得世間身，　　永不入惡趣。",
    "T17n0722_008:0446a16_0": "　未生善令生，　　已生令增長，　所作善隨心，　　自身果亦爾。",
    "T17n0722_008:0446a18_0": "　善心見欲境，　　如觀器杖毒，　不善著欲境，　　迷心得適悅。",
    "T17n0722_008:0446a20_0": "　諸根為善惡，　　皆由於自心，　心起煩惱集，　　而得善惡果。",
    "T17n0722_008:0446a22_0": "　智者正覺察，　　觀色平等空，　斷除苦集緣，　　何各而有果。",
    "T17n0722_008:0446a24_0": "　熾然諸境界，　　一切因自心，　心善若調伏，　　如色空平等。",
    "T17n0722_008:0446a26_0": "　如彼一窼稻，　　莖等色相別，　心行亦復然，　　種種生煩惱。",
    "T17n0722_008:0446a28_0": "　彼稻喻心王，　　心王作諸行，　稻生莖等別，　　世心亦如是。",
    "T17n0722_008:0446b01_0": "　散亂貪欲色，　　色境喻浮雲，　不覺苦果生，　　而隨業相轉；　彼既見此苦，　　天人何樂欲。",
    "T17n0722_008:0446b04_0": "　若恒生欲愛，　　遠離一切善，　是故智慧人，　　於欲而捨離。",
    "T17n0722_008:0446b06_0": "　苦實恒苦空，　　是苦自行相，　苦果既無常，　　智者非所樂。",
    "T17n0722_008:0446b08_0": "　境界虛誑心，　　心迷無知業，　天人墜墮時，　　業牽無所覺。",
    "T17n0722_008:0446b10_0": "　設生夜摩天，　　自性成虛幻，　愚盲無智眼，　　不見貪、慢垢，　墜墮得無常。」",
    "T17n0722_008:0446b13_0": "是時妙德，即說頌曰：「無常覺眼視，　　衰相自焚燒，　設住兜率天，　　報盡如燈滅。",
    "T17n0722_008:0446b16_0": "　大力十二支，　　為輪布法界，　業報流轉時，　　生滅各不定。」",
    "T17n0722_008:0446b18_0": "妙法聖念處經卷第八集伽他頌訖"
}