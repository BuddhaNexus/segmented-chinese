[
    {
        "source_sentence": "2大般涅槃經集解卷第六十四",
        "from": "T37n1763_064:0575b02_0",
        "context_with_next_sentence": true
    },
    {
        "source_sentence": "　廣說諍論凡二十科",
        "from": "T37n1763_064:0575b04_0",
        "context_with_next_sentence": true
    },
    {
        "source_sentence": "　第一釋於一名法說無量名一義無量名",
        "from": "T37n1763_064:0575b05_0",
        "context_with_next_sentence": true
    },
    {
        "source_sentence": "無量義說無量名乃至第一義中說世諦等　不為五種人說五種法謂不為慳者讚布施等　廣釋所以語魔王云過三月當涅槃緣起　第二釋我無我諍論　第三釋有中陰無中陰　第四釋有退無退諍論　第五釋如來是有為或是無為迦葉品之第二迦葉菩薩白佛言：",
        "from": "T37n1763_064:0575b16_7",
        "context_with_next_sentence": true
    },
    {
        "source_sentence": "世尊至亦知未來眾生諸根。",
        "from": "T37n1763_064:0575b16_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0575b17_4",
        "context_with_next_sentence": true
    },
    {
        "source_sentence": "第三諍論分也。",
        "from": "T37n1763_064:0575b17_11",
        "context_with_next_sentence": true
    },
    {
        "source_sentence": "上云具四德則進，不具則退。",
        "from": "T37n1763_064:0575b18_6",
        "context_with_next_sentence": true
    },
    {
        "source_sentence": "而善友不過於佛，正法不過佛說。",
        "from": "T37n1763_064:0575b19_1",
        "context_with_next_sentence": true
    },
    {
        "source_sentence": "如使後人於佛所說起諍論者，則不得善思，故不如法行。",
        "from": "T37n1763_064:0575b20_7",
        "context_with_next_sentence": true
    },
    {
        "source_sentence": "四德所以不具，皆由佛說不定，如似如來說不應機，故發問也。",
        "from": "T37n1763_064:0575b21_15",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0575b21_19",
        "context_with_next_sentence": true
    },
    {
        "source_sentence": "第五，廣明諍論也。",
        "from": "T37n1763_064:0575b22_7",
        "context_with_next_sentence": true
    },
    {
        "source_sentence": "有三翻：",
        "from": "T37n1763_064:0575b22_11",
        "context_with_next_sentence": true
    },
    {
        "source_sentence": "第一出諍論以咎佛，第二如來廣釋以遣著，第三釋諍論也。",
        "from": "T37n1763_064:0575b23_16",
        "context_with_next_sentence": true
    },
    {
        "source_sentence": "此下第一，列二十一諍論以咎佛也。",
        "from": "T37n1763_064:0575b24_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0575b24_17",
        "context_with_next_sentence": true
    },
    {
        "source_sentence": "將欲解釋諍論，故逆作難云，佛既知眾生三世諸根利鈍差別，何不定說，乃使物諍耶？",
        "from": "T37n1763_064:0575b26_16",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_064:0575b26_20",
        "context_with_next_sentence": true
    },
    {
        "source_sentence": "辨諍論中唯有問答兩翻，前迦葉以諍論為難，後佛釋也。",
        "from": "T37n1763_064:0575b28_6",
        "context_with_next_sentence": true
    },
    {
        "source_sentence": "如是眾生於佛滅後至何故今日不決定說。",
        "from": "T37n1763_064:0575b29_17",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_064:0575c01_4",
        "context_with_next_sentence": true
    },
    {
        "source_sentence": "凡列二十對四十家諍，請佛釋也。",
        "from": "T37n1763_064:0575c02_1",
        "context_with_next_sentence": true
    },
    {
        "source_sentence": "道慧記曰：",
        "from": "T37n1763_064:0575c02_6",
        "context_with_next_sentence": true
    },
    {
        "source_sentence": "迦葉發問凡有四十諍論，兩兩相對合為二十，就章門之中乃有四十二也。",
        "from": "T37n1763_064:0575c03_18",
        "context_with_next_sentence": true
    },
    {
        "source_sentence": "合章門中，第十九兩句言：",
        "from": "T37n1763_064:0575c04_11",
        "context_with_next_sentence": true
    },
    {
        "source_sentence": "或說佛性，即眾生有、離眾生有。",
        "from": "T37n1763_064:0575c05_6",
        "context_with_next_sentence": true
    },
    {
        "source_sentence": "或說四重五逆闡提，皆有佛性、或說言無。",
        "from": "T37n1763_064:0575c06_4",
        "context_with_next_sentence": true
    },
    {
        "source_sentence": "合此二句，所以為四十也。",
        "from": "T37n1763_064:0575c06_16",
        "context_with_next_sentence": true
    },
    {
        "source_sentence": "佛告迦葉：",
        "from": "T37n1763_064:0575c07_4",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0575c07_8",
        "context_with_next_sentence": true
    },
    {
        "source_sentence": "如是之義至乃是智慧之所能知。",
        "from": "T37n1763_064:0575c08_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0575c08_7",
        "context_with_next_sentence": true
    },
    {
        "source_sentence": "佛所說義有權有實，識性是著，不達二義，偏執起諍；",
        "from": "T37n1763_064:0575c09_12",
        "context_with_next_sentence": true
    },
    {
        "source_sentence": "智能了達，不執不諍也。",
        "from": "T37n1763_064:0575c10_2",
        "context_with_next_sentence": true
    },
    {
        "source_sentence": "若有智者我於是人至亦復謂我作不定說。",
        "from": "T37n1763_064:0575c11_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0575c12_4",
        "context_with_next_sentence": true
    },
    {
        "source_sentence": "智者見法，法理無二，謂佛說實不說權也。",
        "from": "T37n1763_064:0575c13_3",
        "context_with_next_sentence": true
    },
    {
        "source_sentence": "無智不見法故，佛說權道，謂道有權實，說不定也。",
        "from": "T37n1763_064:0575c14_6",
        "context_with_next_sentence": true
    },
    {
        "source_sentence": "謂我作不定說者，自不見法，謂佛說有二，所以起諍論也。",
        "from": "T37n1763_064:0575c15_11",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0575c15_15",
        "context_with_next_sentence": true
    },
    {
        "source_sentence": "第二釋著言之惑也。",
        "from": "T37n1763_064:0575c16_4",
        "context_with_next_sentence": true
    },
    {
        "source_sentence": "隨方釋化，豈是凡夫六識所知？",
        "from": "T37n1763_064:0575c16_18",
        "context_with_next_sentence": true
    },
    {
        "source_sentence": "是以不解此意，故生此諍論耳。",
        "from": "T37n1763_064:0575c17_12",
        "context_with_next_sentence": true
    },
    {
        "source_sentence": "智者理歸一致，及其化物方便故也，說本跡不相違，故言不二也；",
        "from": "T37n1763_064:0575c19_2",
        "context_with_next_sentence": true
    },
    {
        "source_sentence": "於愚者不解偏執，謂呼二也。",
        "from": "T37n1763_064:0575c19_15",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0575c19_19",
        "context_with_next_sentence": true
    },
    {
        "source_sentence": "將欲釋難，且一往總解云如是之義非六識所知，乃是智者所達也。",
        "from": "T37n1763_064:0575c21_10",
        "context_with_next_sentence": true
    },
    {
        "source_sentence": "眾生根性不等，須法藥不同，何得定說耶？",
        "from": "T37n1763_064:0575c22_9",
        "context_with_next_sentence": true
    },
    {
        "source_sentence": "是故一家恒勸行者，若體解此諸諍論，名通達佛法也。",
        "from": "T37n1763_064:0575c23_13",
        "context_with_next_sentence": true
    },
    {
        "source_sentence": "佛所說法，本一時之益，生後解之資。",
        "from": "T37n1763_064:0575c24_10",
        "context_with_next_sentence": true
    },
    {
        "source_sentence": "應縱容取旨，豈得偏執？",
        "from": "T37n1763_064:0575c25_1",
        "context_with_next_sentence": true
    },
    {
        "source_sentence": "但學者自乖於理，豈是佛之過耶？",
        "from": "T37n1763_064:0575c25_16",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0575c26_3",
        "context_with_next_sentence": true
    },
    {
        "source_sentence": "如來所有一切善行至悉為療治一切病苦。",
        "from": "T37n1763_064:0575c27_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0575c27_7",
        "context_with_next_sentence": true
    },
    {
        "source_sentence": "謂愚智不同，應須調伏，所以說不得定也。",
        "from": "T37n1763_064:0575c28_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0575c29_3",
        "context_with_next_sentence": true
    },
    {
        "source_sentence": "如來世尊為國土故至一切法中作二種說。",
        "from": "T37n1763_064:0576a01_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576a01_7",
        "context_with_next_sentence": true
    },
    {
        "source_sentence": "說不定之事，證眾生不同。",
        "from": "T37n1763_064:0576a01_19",
        "context_with_next_sentence": true
    },
    {
        "source_sentence": "如制皮物，寒國則開，溫土則制也。",
        "from": "T37n1763_064:0576a02_15",
        "context_with_next_sentence": true
    },
    {
        "source_sentence": "時節者，如初說無我，後說我也。",
        "from": "T37n1763_064:0576a03_9",
        "context_with_next_sentence": true
    },
    {
        "source_sentence": "他語者，佛說少見佛性，為後身菩薩，非自為也。",
        "from": "T37n1763_064:0576a04_10",
        "context_with_next_sentence": true
    },
    {
        "source_sentence": "為人故者，說不淨觀是道，為多愛人說，不為多瞋人也。",
        "from": "T37n1763_064:0576a05_15",
        "context_with_next_sentence": true
    },
    {
        "source_sentence": "為根故者，如為利根則略說法要，為鈍根人廣說法要也。",
        "from": "T37n1763_064:0576a07_1",
        "context_with_next_sentence": true
    },
    {
        "source_sentence": "於一名法說無量名至於無量義說無量名。",
        "from": "T37n1763_064:0576a08_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576a09_4",
        "context_with_next_sentence": true
    },
    {
        "source_sentence": "法是事體，名是義因，義是名實。",
        "from": "T37n1763_064:0576a09_19",
        "context_with_next_sentence": true
    },
    {
        "source_sentence": "內外之稱，各有總別。",
        "from": "T37n1763_064:0576a10_9",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576a10_13",
        "context_with_next_sentence": true
    },
    {
        "source_sentence": "明如來說法不定，豈可承此而生執著耶？",
        "from": "T37n1763_064:0576a11_11",
        "context_with_next_sentence": true
    },
    {
        "source_sentence": "就一名一義綺互為言，尋求下釋，各存其旨也。",
        "from": "T37n1763_064:0576a12_13",
        "context_with_next_sentence": true
    },
    {
        "source_sentence": "云何一名說無量名至是名一名作無量名。",
        "from": "T37n1763_064:0576a13_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576a14_4",
        "context_with_next_sentence": true
    },
    {
        "source_sentence": "般涅此言無，亦言不。",
        "from": "T37n1763_064:0576a14_14",
        "context_with_next_sentence": true
    },
    {
        "source_sentence": "槃者言生，亦言出也。",
        "from": "T37n1763_064:0576a15_4",
        "context_with_next_sentence": true
    },
    {
        "source_sentence": "胡音多含，皆是出生死之名，亦是出生死之義，一名一義也。",
        "from": "T37n1763_064:0576a16_11",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576a16_15",
        "context_with_next_sentence": true
    },
    {
        "source_sentence": "一名者，取其無果之名，而種種不同也。",
        "from": "T37n1763_064:0576a17_12",
        "context_with_next_sentence": true
    },
    {
        "source_sentence": "道慧記曰：",
        "from": "T37n1763_064:0576a17_17",
        "context_with_next_sentence": true
    },
    {
        "source_sentence": "涅槃是一名，涅槃體是一名之治也。",
        "from": "T37n1763_064:0576a18_13",
        "context_with_next_sentence": true
    },
    {
        "source_sentence": "更就涅槃體上作種種名，故言於一名法說無量名也。",
        "from": "T37n1763_064:0576a19_17",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_064:0576a20_2",
        "context_with_next_sentence": true
    },
    {
        "source_sentence": "捉一名以取法，隨此名法有無量義相說無量名，非謂一名作無量名也。",
        "from": "T37n1763_064:0576a21_14",
        "context_with_next_sentence": true
    },
    {
        "source_sentence": "云何一義說無量名至是名一義說無量名。",
        "from": "T37n1763_064:0576a22_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576a23_4",
        "context_with_next_sentence": true
    },
    {
        "source_sentence": "無生出。",
        "from": "T37n1763_064:0576a23_8",
        "context_with_next_sentence": true
    },
    {
        "source_sentence": "雖出生無，而名義皆異，即無量有無量名也。",
        "from": "T37n1763_064:0576a24_8",
        "context_with_next_sentence": true
    },
    {
        "source_sentence": "猶如帝釋者，第二天主之義，謂義一也。",
        "from": "T37n1763_064:0576a25_7",
        "context_with_next_sentence": true
    },
    {
        "source_sentence": "與涅槃義同，以異事為證耳。",
        "from": "T37n1763_064:0576a25_20",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576a26_3",
        "context_with_next_sentence": true
    },
    {
        "source_sentence": "一義說無量名者，此是義名，為存其義名耳。",
        "from": "T37n1763_064:0576a27_3",
        "context_with_next_sentence": true
    },
    {
        "source_sentence": "道慧記曰：",
        "from": "T37n1763_064:0576a27_8",
        "context_with_next_sentence": true
    },
    {
        "source_sentence": "帝釋，一義也。",
        "from": "T37n1763_064:0576a27_15",
        "context_with_next_sentence": true
    },
    {
        "source_sentence": "於一義上復立諸名，故言於一義中說無量名也。",
        "from": "T37n1763_064:0576a28_15",
        "context_with_next_sentence": true
    },
    {
        "source_sentence": "云何於無量義說無量名至無量義中說無量名。",
        "from": "T37n1763_064:0576b01_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576b01_6",
        "context_with_next_sentence": true
    },
    {
        "source_sentence": "存其異義也。",
        "from": "T37n1763_064:0576b01_12",
        "context_with_next_sentence": true
    },
    {
        "source_sentence": "復有一義說無量名至是名一義說無量名。",
        "from": "T37n1763_064:0576b02_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576b03_4",
        "context_with_next_sentence": true
    },
    {
        "source_sentence": "陰以聚積為義，雖有多名，而聚積之義一也。",
        "from": "T37n1763_064:0576b04_4",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576b04_8",
        "context_with_next_sentence": true
    },
    {
        "source_sentence": "亦名道者，此就緣中說耳，以其陰能生道故。",
        "from": "T37n1763_064:0576b05_7",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576b06_3",
        "context_with_next_sentence": true
    },
    {
        "source_sentence": "世尊為眾生故至故名如來知諸根力。",
        "from": "T37n1763_064:0576b06_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576b07_4",
        "context_with_next_sentence": true
    },
    {
        "source_sentence": "第一義者，小乘以苦集為第一，非空第一也，謂解脫身也。",
        "from": "T37n1763_064:0576b08_11",
        "context_with_next_sentence": true
    },
    {
        "source_sentence": "所謂因果者，分三世為十二，宣是因果為略；",
        "from": "T37n1763_064:0576b09_11",
        "context_with_next_sentence": true
    },
    {
        "source_sentence": "下苦義是總別相，為廣也。",
        "from": "T37n1763_064:0576b10_3",
        "context_with_next_sentence": true
    },
    {
        "source_sentence": "皆是應根不定之事。",
        "from": "T37n1763_064:0576b10_12",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576b10_16",
        "context_with_next_sentence": true
    },
    {
        "source_sentence": "第一義說為世諦者，實是法身而說為丈六，謂有生老病死也。",
        "from": "T37n1763_064:0576b12_4",
        "context_with_next_sentence": true
    },
    {
        "source_sentence": "世諦說第一義者，憍陳如實是世諦，以解空故，從解為稱，名阿若憍陳如也。",
        "from": "T37n1763_064:0576b13_19",
        "context_with_next_sentence": true
    },
    {
        "source_sentence": "道慧曰：",
        "from": "T37n1763_064:0576b14_2",
        "context_with_next_sentence": true
    },
    {
        "source_sentence": "向來所明，一名說無量名，乃至世諦說第一義，悉明不可定執也。",
        "from": "T37n1763_064:0576b15_11",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576b16_3",
        "context_with_next_sentence": true
    },
    {
        "source_sentence": "我若當於如是等義至具足成就知諸根力。",
        "from": "T37n1763_064:0576b17_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576b17_7",
        "context_with_next_sentence": true
    },
    {
        "source_sentence": "上一名說無量名廣略等義，應根說法，福處未了，況餘人乎。",
        "from": "T37n1763_064:0576b18_16",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576b18_20",
        "context_with_next_sentence": true
    },
    {
        "source_sentence": "以如來隨人隨時根不同，說法亦異，謂知根力也。",
        "from": "T37n1763_064:0576b20_2",
        "context_with_next_sentence": true
    },
    {
        "source_sentence": "是故我於餘經中說至非諸聲聞緣覺所知。",
        "from": "T37n1763_064:0576b21_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576b22_4",
        "context_with_next_sentence": true
    },
    {
        "source_sentence": "生不信心者以讚信，政是對治，須反治者乃得說也。",
        "from": "T37n1763_064:0576b23_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576b23_12",
        "context_with_next_sentence": true
    },
    {
        "source_sentence": "自有人應復反治為藥者，自非善知根力何能爾耶？",
        "from": "T37n1763_064:0576b24_15",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576b25_3",
        "context_with_next_sentence": true
    },
    {
        "source_sentence": "如汝所言佛涅槃後至如來名無上力士。",
        "from": "T37n1763_064:0576b26_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576b26_6",
        "context_with_next_sentence": true
    },
    {
        "source_sentence": "答問先總後別也。",
        "from": "T37n1763_064:0576b26_14",
        "context_with_next_sentence": true
    },
    {
        "source_sentence": "總中有二翻，初廣、後略，此略分也。",
        "from": "T37n1763_064:0576b27_12",
        "context_with_next_sentence": true
    },
    {
        "source_sentence": "上云物有愚智、人根不一，法名義不定，說不得定。",
        "from": "T37n1763_064:0576b28_13",
        "context_with_next_sentence": true
    },
    {
        "source_sentence": "此云末俗顛倒，不解說旨，自生諍論，非佛咎也。",
        "from": "T37n1763_064:0576b29_14",
        "context_with_next_sentence": true
    },
    {
        "source_sentence": "非唯一性說十二部經，以眾生性行不一，經有十二，引諸佛為證也。",
        "from": "T37n1763_064:0576c02_4",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576c02_8",
        "context_with_next_sentence": true
    },
    {
        "source_sentence": "此下第三段，廣釋諍論也。",
        "from": "T37n1763_064:0576c02_20",
        "context_with_next_sentence": true
    },
    {
        "source_sentence": "第五解力者，十力中謂性力也。",
        "from": "T37n1763_064:0576c03_13",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576c04_3",
        "context_with_next_sentence": true
    },
    {
        "source_sentence": "若言如來畢竟涅槃至如來意故作如是說。",
        "from": "T37n1763_064:0576c05_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576c05_7",
        "context_with_next_sentence": true
    },
    {
        "source_sentence": "此下別答也。",
        "from": "T37n1763_064:0576c05_13",
        "context_with_next_sentence": true
    },
    {
        "source_sentence": "法身有真有應，真身是常、應身無常。",
        "from": "T37n1763_064:0576c06_11",
        "context_with_next_sentence": true
    },
    {
        "source_sentence": "或者見應滅，謂真亦滅。",
        "from": "T37n1763_064:0576c07_1",
        "context_with_next_sentence": true
    },
    {
        "source_sentence": "聞真身常，謂應身亦常，所以起諍也。",
        "from": "T37n1763_064:0576c07_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0576c08_1",
        "context_with_next_sentence": true
    },
    {
        "source_sentence": "佛此二說，皆各有為，但執者乖衷，是以成諍。",
        "from": "T37n1763_064:0576c09_1",
        "context_with_next_sentence": true
    },
    {
        "source_sentence": "此釋第一諍論。",
        "from": "T37n1763_064:0576c09_8",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576c10_3",
        "context_with_next_sentence": true
    },
    {
        "source_sentence": "是香山中有諸仙人至即時獲得阿羅漢果。",
        "from": "T37n1763_064:0576c11_2",
        "context_with_next_sentence": true
    },
    {
        "source_sentence": "案僧秀曰：",
        "from": "T37n1763_064:0576c11_7",
        "context_with_next_sentence": true
    },
    {
        "source_sentence": "下舉五事，此第二，悟道緣起也。",
        "from": "T37n1763_064:0576c12_3",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576c13_3",
        "context_with_next_sentence": true
    },
    {
        "source_sentence": "拘尸那城有諸力士至一切皆發菩提之心。",
        "from": "T37n1763_064:0576c14_2",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_064:0576c14_7",
        "context_with_next_sentence": true
    },
    {
        "source_sentence": "此第二，發菩提心緣起也。",
        "from": "T37n1763_064:0576c14_19",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576c15_3",
        "context_with_next_sentence": true
    },
    {
        "source_sentence": "拘尸城有一工巧至汝可往告純陀令知。",
        "from": "T37n1763_064:0576c16_1",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_064:0576c16_6",
        "context_with_next_sentence": true
    },
    {
        "source_sentence": "第三，成檀波羅蜜緣起也。",
        "from": "T37n1763_064:0576c16_18",
        "context_with_next_sentence": true
    },
    {
        "source_sentence": "善男子，王舍城中有五通仙至其人聞已當得盡漏。",
        "from": "T37n1763_064:0576c18_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576c18_7",
        "context_with_next_sentence": true
    },
    {
        "source_sentence": "第四，拔邪見根緣起也。",
        "from": "T37n1763_064:0576c18_18",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576c19_3",
        "context_with_next_sentence": true
    },
    {
        "source_sentence": "羅閱祇王頻婆娑羅至如來定說畢竟涅槃。",
        "from": "T37n1763_064:0576c20_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576c20_7",
        "context_with_next_sentence": true
    },
    {
        "source_sentence": "第五，滅罪緣起也。",
        "from": "T37n1763_064:0576c20_16",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0576c21_3",
        "context_with_next_sentence": true
    },
    {
        "source_sentence": "菩薩二種一者實義至終不畢竟入於涅槃。",
        "from": "T37n1763_064:0576c22_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0576c22_7",
        "context_with_next_sentence": true
    },
    {
        "source_sentence": "始學者未有知見，是假名菩薩，不達權道，謂丈六是真，若聞無常便生退心，為是說丈六無有變易也。",
        "from": "T37n1763_064:0576c24_13",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0576c24_17",
        "context_with_next_sentence": true
    },
    {
        "source_sentence": "假名菩薩，謂凡夫人假得此名，故生執著，非聖人也。",
        "from": "T37n1763_064:0576c26_1",
        "context_with_next_sentence": true
    },
    {
        "source_sentence": "為是假名菩薩，故言如來常住不變。",
        "from": "T37n1763_064:0576c26_17",
        "context_with_next_sentence": true
    },
    {
        "source_sentence": "有諸凡夫不解，謂終不變易入於涅槃，傷於應滅，故成諍論也。",
        "from": "T37n1763_064:0576c28_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0576c28_9",
        "context_with_next_sentence": true
    },
    {
        "source_sentence": "佛所以唱入涅槃，為欲使應聞深法者速來，故有此說。",
        "from": "T37n1763_064:0576c29_13",
        "context_with_next_sentence": true
    },
    {
        "source_sentence": "不畢竟者，為進學人入信首五根故，所以唱常也。",
        "from": "T37n1763_064:0577a01_15",
        "context_with_next_sentence": true
    },
    {
        "source_sentence": "若欲結兩家之過，於聞人涅槃者，事同灰身；",
        "from": "T37n1763_064:0577a02_16",
        "context_with_next_sentence": true
    },
    {
        "source_sentence": "於聞不畢竟者，謂言佛常如事像。",
        "from": "T37n1763_064:0577a03_12",
        "context_with_next_sentence": true
    },
    {
        "source_sentence": "然中道義求，唱言入者權而不實，言入者湛然無相也。",
        "from": "T37n1763_064:0577a04_16",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_064:0577a05_2",
        "context_with_next_sentence": true
    },
    {
        "source_sentence": "出聞權道得益之人也。",
        "from": "T37n1763_064:0577a05_12",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0577a06_3",
        "context_with_next_sentence": true
    },
    {
        "source_sentence": "有諸眾生生於斷見至善惡果報實有受者。",
        "from": "T37n1763_064:0577a07_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577a07_7",
        "context_with_next_sentence": true
    },
    {
        "source_sentence": "我者有真有俗，俗故說有、真故說無也。",
        "from": "T37n1763_064:0577a08_5",
        "context_with_next_sentence": true
    },
    {
        "source_sentence": "說俗為斷、說真為常，而或者聞俗有故謂真亦有，聞真無故謂俗亦無，起諍論也。",
        "from": "T37n1763_064:0577a10_2",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0577a10_6",
        "context_with_next_sentence": true
    },
    {
        "source_sentence": "第二諍論。",
        "from": "T37n1763_064:0577a10_11",
        "context_with_next_sentence": true
    },
    {
        "source_sentence": "如來為除斷見故，說善惡之業實有受者也。",
        "from": "T37n1763_064:0577a11_9",
        "context_with_next_sentence": true
    },
    {
        "source_sentence": "以經生受果，意在相續。",
        "from": "T37n1763_064:0577a12_1",
        "context_with_next_sentence": true
    },
    {
        "source_sentence": "一行人、一神明，相續說用，假名為我。",
        "from": "T37n1763_064:0577a12_19",
        "context_with_next_sentence": true
    },
    {
        "source_sentence": "不達斯旨，謬計有實神我不滅，處處受生。",
        "from": "T37n1763_064:0577a13_17",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0577a14_1",
        "context_with_next_sentence": true
    },
    {
        "source_sentence": "破彼斷見，說有相續，假名我用，而謬執之徒便言有神也。",
        "from": "T37n1763_064:0577a15_6",
        "context_with_next_sentence": true
    },
    {
        "source_sentence": "若聞破無神我教，便謂八自在亦無也。",
        "from": "T37n1763_064:0577a16_4",
        "context_with_next_sentence": true
    },
    {
        "source_sentence": "以兩執各異，所以成諍。",
        "from": "T37n1763_064:0577a16_15",
        "context_with_next_sentence": true
    },
    {
        "source_sentence": "若中道而言，善見王者即我身是，為斷見人說耳。",
        "from": "T37n1763_064:0577a17_17",
        "context_with_next_sentence": true
    },
    {
        "source_sentence": "言無我者，為計神我故說也，非無八自在我也，是故得言有亦無也。",
        "from": "T37n1763_064:0577a19_7",
        "context_with_next_sentence": true
    },
    {
        "source_sentence": "云何知有善男子過去之世至定說有我及有我所。",
        "from": "T37n1763_064:0577a21_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577a21_7",
        "context_with_next_sentence": true
    },
    {
        "source_sentence": "我者，情靈之總號也。",
        "from": "T37n1763_064:0577a21_17",
        "context_with_next_sentence": true
    },
    {
        "source_sentence": "眾生壽者，常用之別名。",
        "from": "T37n1763_064:0577a22_7",
        "context_with_next_sentence": true
    },
    {
        "source_sentence": "名有十六，而義言三世，總去來今，假名為一故，即我身是也。",
        "from": "T37n1763_064:0577a23_14",
        "context_with_next_sentence": true
    },
    {
        "source_sentence": "而或者謂，佛別說一我，從昔至至今，始終不變，故起諍也。",
        "from": "T37n1763_064:0577a25_1",
        "context_with_next_sentence": true
    },
    {
        "source_sentence": "又我一時為諸眾生說言我者即是性也。",
        "from": "T37n1763_064:0577a26_16",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577a27_4",
        "context_with_next_sentence": true
    },
    {
        "source_sentence": "積習所成，故說之為性也。",
        "from": "T37n1763_064:0577a27_16",
        "context_with_next_sentence": true
    },
    {
        "source_sentence": "所謂內外因緣十二因緣至唱言如來定說有我。",
        "from": "T37n1763_064:0577a29_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577a29_6",
        "context_with_next_sentence": true
    },
    {
        "source_sentence": "列習成事也。",
        "from": "T37n1763_064:0577a29_12",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0577b01_3",
        "context_with_next_sentence": true
    },
    {
        "source_sentence": "復於異時有一比丘至說言比丘無我我所。",
        "from": "T37n1763_064:0577b02_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b02_7",
        "context_with_next_sentence": true
    },
    {
        "source_sentence": "以比丘執定我為問，故答無定我也。",
        "from": "T37n1763_064:0577b03_4",
        "context_with_next_sentence": true
    },
    {
        "source_sentence": "比丘三問，皆是執著，一問名、二問實、三問緣。",
        "from": "T37n1763_064:0577b04_5",
        "context_with_next_sentence": true
    },
    {
        "source_sentence": "是以如來遮其實計，故云無我我所也。",
        "from": "T37n1763_064:0577b05_2",
        "context_with_next_sentence": true
    },
    {
        "source_sentence": "眼者即是本無今有至無有捨陰及受陰者。",
        "from": "T37n1763_064:0577b06_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b07_4",
        "context_with_next_sentence": true
    },
    {
        "source_sentence": "計我者說有情是我，今即情以辨也。",
        "from": "T37n1763_064:0577b08_1",
        "context_with_next_sentence": true
    },
    {
        "source_sentence": "如汝所問云何我者？",
        "from": "T37n1763_064:0577b09_8",
        "context_with_next_sentence": true
    },
    {
        "source_sentence": "我即期也。",
        "from": "T37n1763_064:0577b09_13",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b09_18",
        "context_with_next_sentence": true
    },
    {
        "source_sentence": "因與果會，是名期也。",
        "from": "T37n1763_064:0577b10_9",
        "context_with_next_sentence": true
    },
    {
        "source_sentence": "何者？",
        "from": "T37n1763_064:0577b10_12",
        "context_with_next_sentence": true
    },
    {
        "source_sentence": "善必福應、惡必禍應，克無差也。",
        "from": "T37n1763_064:0577b11_6",
        "context_with_next_sentence": true
    },
    {
        "source_sentence": "此明業果不斷。",
        "from": "T37n1763_064:0577b11_13",
        "context_with_next_sentence": true
    },
    {
        "source_sentence": "答問名也。",
        "from": "T37n1763_064:0577b11_18",
        "context_with_next_sentence": true
    },
    {
        "source_sentence": "誰是我者？",
        "from": "T37n1763_064:0577b12_4",
        "context_with_next_sentence": true
    },
    {
        "source_sentence": "即是業也。",
        "from": "T37n1763_064:0577b12_9",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b12_14",
        "context_with_next_sentence": true
    },
    {
        "source_sentence": "招果不差，是業之力也。",
        "from": "T37n1763_064:0577b13_5",
        "context_with_next_sentence": true
    },
    {
        "source_sentence": "答問實。",
        "from": "T37n1763_064:0577b13_9",
        "context_with_next_sentence": true
    },
    {
        "source_sentence": "何緣我者？",
        "from": "T37n1763_064:0577b14_4",
        "context_with_next_sentence": true
    },
    {
        "source_sentence": "即是愛也。",
        "from": "T37n1763_064:0577b14_9",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b14_14",
        "context_with_next_sentence": true
    },
    {
        "source_sentence": "業力受果，緣受故受。",
        "from": "T37n1763_064:0577b15_4",
        "context_with_next_sentence": true
    },
    {
        "source_sentence": "答問緣也。",
        "from": "T37n1763_064:0577b15_9",
        "context_with_next_sentence": true
    },
    {
        "source_sentence": "比丘！",
        "from": "T37n1763_064:0577b16_2",
        "context_with_next_sentence": true
    },
    {
        "source_sentence": "譬如二手相拍至三因緣故名之為我。",
        "from": "T37n1763_064:0577b16_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b17_4",
        "context_with_next_sentence": true
    },
    {
        "source_sentence": "處處生，名為眾生。",
        "from": "T37n1763_064:0577b17_13",
        "context_with_next_sentence": true
    },
    {
        "source_sentence": "緣由業愛三事不絕，名之為我。",
        "from": "T37n1763_064:0577b18_7",
        "context_with_next_sentence": true
    },
    {
        "source_sentence": "此為計斷眾，說我之所由義。",
        "from": "T37n1763_064:0577b18_20",
        "context_with_next_sentence": true
    },
    {
        "source_sentence": "比丘！",
        "from": "T37n1763_064:0577b19_2",
        "context_with_next_sentence": true
    },
    {
        "source_sentence": "一切眾生色不是我至唱言如來定說無我。",
        "from": "T37n1763_064:0577b20_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b20_6",
        "context_with_next_sentence": true
    },
    {
        "source_sentence": "已說我義是曰緣所成，乃破定我。",
        "from": "T37n1763_064:0577b21_3",
        "context_with_next_sentence": true
    },
    {
        "source_sentence": "不離一果，上句破一，下句破異也。",
        "from": "T37n1763_064:0577b21_19",
        "context_with_next_sentence": true
    },
    {
        "source_sentence": "舉外道所見，重破一異之執。",
        "from": "T37n1763_064:0577b22_11",
        "context_with_next_sentence": true
    },
    {
        "source_sentence": "先釋不異，後釋不一也。",
        "from": "T37n1763_064:0577b23_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0577b24_3",
        "context_with_next_sentence": true
    },
    {
        "source_sentence": "我於經中復作是言至唱言佛說定無中陰。",
        "from": "T37n1763_064:0577b25_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577b25_7",
        "context_with_next_sentence": true
    },
    {
        "source_sentence": "佛說業弱報遲者有中陰，業強報速者無中陰。",
        "from": "T37n1763_064:0577b26_8",
        "context_with_next_sentence": true
    },
    {
        "source_sentence": "而惑者聞有，謂一切有；",
        "from": "T37n1763_064:0577b26_19",
        "context_with_next_sentence": true
    },
    {
        "source_sentence": "聞無，言一切無，故起諍也。",
        "from": "T37n1763_064:0577b27_12",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0577b27_16",
        "context_with_next_sentence": true
    },
    {
        "source_sentence": "第三諍論。",
        "from": "T37n1763_064:0577b27_21",
        "context_with_next_sentence": true
    },
    {
        "source_sentence": "佛說中陰為生陰，在方便也。",
        "from": "T37n1763_064:0577b28_12",
        "context_with_next_sentence": true
    },
    {
        "source_sentence": "若論下至阿毘、上極四空，此一向無中陰也。",
        "from": "T37n1763_064:0577b29_12",
        "context_with_next_sentence": true
    },
    {
        "source_sentence": "中間或有或無，此正義也。",
        "from": "T37n1763_064:0577c01_4",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0577c01_8",
        "context_with_next_sentence": true
    },
    {
        "source_sentence": "言有言無，未必域判。",
        "from": "T37n1763_064:0577c01_18",
        "context_with_next_sentence": true
    },
    {
        "source_sentence": "但業有定不定，定者則有、不定者則無。",
        "from": "T37n1763_064:0577c02_15",
        "context_with_next_sentence": true
    },
    {
        "source_sentence": "若中道為論，亦有亦無也。",
        "from": "T37n1763_064:0577c03_7",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0577c04_3",
        "context_with_next_sentence": true
    },
    {
        "source_sentence": "我於經中復說有退至生煩惱故則便退失。",
        "from": "T37n1763_064:0577c05_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577c05_7",
        "context_with_next_sentence": true
    },
    {
        "source_sentence": "煩惱有二種，一謂受生、二障禪定也。",
        "from": "T37n1763_064:0577c06_4",
        "context_with_next_sentence": true
    },
    {
        "source_sentence": "受生重故，修無漏斷，斷則不起。",
        "from": "T37n1763_064:0577c06_19",
        "context_with_next_sentence": true
    },
    {
        "source_sentence": "障定輕故，不修無漏，遇緣還起。",
        "from": "T37n1763_064:0577c07_13",
        "context_with_next_sentence": true
    },
    {
        "source_sentence": "是以退定起障，定煩惱也。",
        "from": "T37n1763_064:0577c08_4",
        "context_with_next_sentence": true
    },
    {
        "source_sentence": "不退無漏，不起受生煩惱也。",
        "from": "T37n1763_064:0577c08_17",
        "context_with_next_sentence": true
    },
    {
        "source_sentence": "雖不起煩惱而退禪定，故無漏不現在前也。",
        "from": "T37n1763_064:0577c09_16",
        "context_with_next_sentence": true
    },
    {
        "source_sentence": "譬室有毒蛇，因燈得見；",
        "from": "T37n1763_064:0577c10_8",
        "context_with_next_sentence": true
    },
    {
        "source_sentence": "雖燈滅不見，終不入室。",
        "from": "T37n1763_064:0577c10_19",
        "context_with_next_sentence": true
    },
    {
        "source_sentence": "諸法性空因定得見，雖退定不見，而不起煩惱也。",
        "from": "T37n1763_064:0577c12_1",
        "context_with_next_sentence": true
    },
    {
        "source_sentence": "或者聞定退，言無漏亦退；",
        "from": "T37n1763_064:0577c12_13",
        "context_with_next_sentence": true
    },
    {
        "source_sentence": "聞無漏不退，言定亦不退也。",
        "from": "T37n1763_064:0577c13_5",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0577c13_9",
        "context_with_next_sentence": true
    },
    {
        "source_sentence": "第四諍論也。",
        "from": "T37n1763_064:0577c13_15",
        "context_with_next_sentence": true
    },
    {
        "source_sentence": "若四意止以還，未得正信，或時有退。",
        "from": "T37n1763_064:0577c14_12",
        "context_with_next_sentence": true
    },
    {
        "source_sentence": "入煖法已，一向不退，乃至羅漢也。",
        "from": "T37n1763_064:0577c15_7",
        "context_with_next_sentence": true
    },
    {
        "source_sentence": "若是無漏則不退，若是有漏或有退也。",
        "from": "T37n1763_064:0577c16_5",
        "context_with_next_sentence": true
    },
    {
        "source_sentence": "鈍根則退，利則不退也。",
        "from": "T37n1763_064:0577c16_16",
        "context_with_next_sentence": true
    },
    {
        "source_sentence": "無漏之性照理而生，一得不喪，但退有漏定，無漏不現前耳。",
        "from": "T37n1763_064:0577c18_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0577c18_7",
        "context_with_next_sentence": true
    },
    {
        "source_sentence": "羅漢根有利鈍也。",
        "from": "T37n1763_064:0577c18_15",
        "context_with_next_sentence": true
    },
    {
        "source_sentence": "六住已來悉伏斷障定煩惱也，受生煩惱不復更起，猶如燋炭不復為木，但障定無知。",
        "from": "T37n1763_064:0577c20_13",
        "context_with_next_sentence": true
    },
    {
        "source_sentence": "既是伏斷，若利根者出無漏觀，欲還入即時得入。",
        "from": "T37n1763_064:0577c21_15",
        "context_with_next_sentence": true
    },
    {
        "source_sentence": "鈍根者出觀後，欲還入則難，更須作意方得入故，名為退也。",
        "from": "T37n1763_064:0577c23_3",
        "context_with_next_sentence": true
    },
    {
        "source_sentence": "或者羅漢退來，起欲界思惟，成須陀洹也。",
        "from": "T37n1763_064:0577c24_2",
        "context_with_next_sentence": true
    },
    {
        "source_sentence": "言不退者，謂禪定亦不退，所以成諍也。",
        "from": "T37n1763_064:0577c24_20",
        "context_with_next_sentence": true
    },
    {
        "source_sentence": "復有比丘名瞿󰐂至唱言如來定說無退。",
        "from": "T37n1763_064:0577c25_16",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0577c26_3",
        "context_with_next_sentence": true
    },
    {
        "source_sentence": "瞿提是那含人，六反退定，不得盡漏。",
        "from": "T37n1763_064:0577c26_20",
        "context_with_next_sentence": true
    },
    {
        "source_sentence": "第七修得恐失，故自害，未死之間，諸漏得盡。",
        "from": "T37n1763_064:0577c27_20",
        "context_with_next_sentence": true
    },
    {
        "source_sentence": "魔王謂是學人命終，乃遶其尸求覓其識。",
        "from": "T37n1763_064:0577c28_17",
        "context_with_next_sentence": true
    },
    {
        "source_sentence": "既不能得，白佛言：",
        "from": "T37n1763_064:0577c29_7",
        "context_with_next_sentence": true
    },
    {
        "source_sentence": "汝弟子未盡漏而死。",
        "from": "T37n1763_064:0577c29_16",
        "context_with_next_sentence": true
    },
    {
        "source_sentence": "佛答：",
        "from": "T37n1763_064:0577c29_19",
        "context_with_next_sentence": true
    },
    {
        "source_sentence": "此人永拔受根，已入涅槃也。",
        "from": "T37n1763_064:0578a01_11",
        "context_with_next_sentence": true
    },
    {
        "source_sentence": "六種羅漢，引退分為證也。",
        "from": "T37n1763_064:0578a02_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0578a02_7",
        "context_with_next_sentence": true
    },
    {
        "source_sentence": "立退無漏義者，引此為據，謂羅漢果有漏無漏一切退也。",
        "from": "T37n1763_064:0578a03_11",
        "context_with_next_sentence": true
    },
    {
        "source_sentence": "善男子！",
        "from": "T37n1763_064:0578a04_3",
        "context_with_next_sentence": true
    },
    {
        "source_sentence": "我於經中說如來身至定說佛身是無為法。",
        "from": "T37n1763_064:0578a05_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_064:0578a05_7",
        "context_with_next_sentence": true
    },
    {
        "source_sentence": "釋同是涅槃，直以念念生滅、不生不滅為異也。",
        "from": "T37n1763_064:0578a06_9",
        "context_with_next_sentence": true
    },
    {
        "source_sentence": "非學者，以金剛名學，種智初起名無學。",
        "from": "T37n1763_064:0578a07_7",
        "context_with_next_sentence": true
    },
    {
        "source_sentence": "法身不生不滅，無二相也。",
        "from": "T37n1763_064:0578a07_19",
        "context_with_next_sentence": true
    },
    {
        "source_sentence": "佛出世及不出世常住不動者，以應為出，不應則不出也。",
        "from": "T37n1763_064:0578a09_5",
        "context_with_next_sentence": true
    },
    {
        "source_sentence": "然應常不生滅也。",
        "from": "T37n1763_064:0578a09_13",
        "context_with_next_sentence": true
    },
    {
        "source_sentence": "不解我意者，謂定是有為、定是無為，無為則常、有為無常也。",
        "from": "T37n1763_064:0578a11_1",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_064:0578a11_5",
        "context_with_next_sentence": true
    },
    {
        "source_sentence": "第五諍論。",
        "from": "T37n1763_064:0578a11_10",
        "context_with_next_sentence": true
    },
    {
        "source_sentence": "聞說滅者，謂無法身；",
        "from": "T37n1763_064:0578a11_20",
        "context_with_next_sentence": true
    },
    {
        "source_sentence": "聞法身不滅，謂應迹亦常。",
        "from": "T37n1763_064:0578a12_11",
        "context_with_next_sentence": true
    },
    {
        "source_sentence": "向我無我就隔身為論，此據現在為義也。",
        "from": "T37n1763_064:0578a13_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_064:0578a13_14",
        "context_with_next_sentence": true
    },
    {
        "source_sentence": "聞應身無常，謂無法身；",
        "from": "T37n1763_064:0578a14_4",
        "context_with_next_sentence": true
    },
    {
        "source_sentence": "若聞常住，復同外計。",
        "from": "T37n1763_064:0578a14_14",
        "context_with_next_sentence": true
    },
    {
        "source_sentence": "兩說天乖，故成諍也。",
        "from": "T37n1763_064:0578a15_3",
        "context_with_next_sentence": true
    },
    {
        "source_sentence": "大般涅槃經集解卷第六十四",
        "from": "T37n1763_064:0578a16_100",
        "context_with_next_sentence": false
    }
]