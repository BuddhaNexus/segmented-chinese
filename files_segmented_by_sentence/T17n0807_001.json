[
    {
        "source_sentence": "佛說內藏百寶經",
        "from": "T17n0807_001:0751b12_0",
        "context_with_next_sentence": true
    },
    {
        "source_sentence": "後漢月氏三藏支婁迦讖譯",
        "from": "T17n0807_001:0751b14_0",
        "context_with_next_sentence": true
    },
    {
        "source_sentence": "佛在羅閱祇耆闍崛山中。時有萬二千比丘",
        "from": "T17n0807_001:0751b15_0",
        "context_with_next_sentence": true
    },
    {
        "source_sentence": "僧、菩薩七萬二千人共坐。",
        "from": "T17n0807_001:0751b16_11",
        "context_with_next_sentence": true
    },
    {
        "source_sentence": "文殊師利菩薩從坐起，前白佛：",
        "from": "T17n0807_001:0751b17_6",
        "context_with_next_sentence": true
    },
    {
        "source_sentence": "「今菩薩大會，欲從佛聞漚和拘舍羅所入事。",
        "from": "T17n0807_001:0751b18_5",
        "context_with_next_sentence": true
    },
    {
        "source_sentence": "菩薩何因緣分別知內外事？",
        "from": "T17n0807_001:0751b18_17",
        "context_with_next_sentence": true
    },
    {
        "source_sentence": "」佛語文殊師利菩薩：",
        "from": "T17n0807_001:0751b19_7",
        "context_with_next_sentence": true
    },
    {
        "source_sentence": "「聽我所說，隨世間習俗而入教，佛智不可量、經法不計，諸阿羅漢、辟支佛所不能知，何況世間人當所聞知？",
        "from": "T17n0807_001:0751b21_15",
        "context_with_next_sentence": true
    },
    {
        "source_sentence": "世間人所行皆著，佛所行無所著，獨佛佛能相知，如佛經法所言，如佛身內外心智慧。",
        "from": "T17n0807_001:0751b23_14",
        "context_with_next_sentence": true
    },
    {
        "source_sentence": "「佛何緣現世間？",
        "from": "T17n0807_001:0751b24_7",
        "context_with_next_sentence": true
    },
    {
        "source_sentence": "何因當別知？",
        "from": "T17n0807_001:0751b24_13",
        "context_with_next_sentence": true
    },
    {
        "source_sentence": "雖在世間皆不著，悉為世間作明。",
        "from": "T17n0807_001:0751b25_8",
        "context_with_next_sentence": true
    },
    {
        "source_sentence": "身所行、口所言、心所念，隨世間習俗而入，行內事、行諸佛法，所行無能過者，佛所行無有能逮者，隨世間習俗而入，無有能知者。",
        "from": "T17n0807_001:0751b28_17",
        "context_with_next_sentence": true
    },
    {
        "source_sentence": "「佛用哀十方人故悉現明，隨世間所喜為說經法。",
        "from": "T17n0807_001:0751c01_2",
        "context_with_next_sentence": true
    },
    {
        "source_sentence": "「菩薩不從父母遘精而生，其身化作，譬如幻示現父母，隨世間習俗而入，示現如是。",
        "from": "T17n0807_001:0751c03_17",
        "context_with_next_sentence": true
    },
    {
        "source_sentence": "「佛光焰不可計，照明十方，隨世間習俗而入，示現七尺光明。",
        "from": "T17n0807_001:0751c05_6",
        "context_with_next_sentence": true
    },
    {
        "source_sentence": "「佛未嘗持足蹈地，文相反現地，隨世間習俗而入，示現如是。",
        "from": "T17n0807_001:0751c07_7",
        "context_with_next_sentence": true
    },
    {
        "source_sentence": "「佛從數千萬億阿僧祇劫以來，成就般若波羅蜜，隨世間習俗而入，示現小兒。",
        "from": "T17n0807_001:0751c09_15",
        "context_with_next_sentence": true
    },
    {
        "source_sentence": "「佛照明十方人於婬瞑中，隨世間習俗而入，亦復現妻子。",
        "from": "T17n0807_001:0751c11_5",
        "context_with_next_sentence": true
    },
    {
        "source_sentence": "「菩薩生墮地時，自說言：",
        "from": "T17n0807_001:0751c12_11",
        "context_with_next_sentence": true
    },
    {
        "source_sentence": "『天上天下無過我者，我當過度十方人。",
        "from": "T17n0807_001:0751c13_7",
        "context_with_next_sentence": true
    },
    {
        "source_sentence": "』隨世間習俗而入，亦復問太子，閻浮提坐樹下時。",
        "from": "T17n0807_001:0751c14_10",
        "context_with_next_sentence": true
    },
    {
        "source_sentence": "從是起去勤苦六年，隨世間習俗而入，示現人勤苦如是。",
        "from": "T17n0807_001:0751c15_15",
        "context_with_next_sentence": true
    },
    {
        "source_sentence": "「佛道欲成時，於樹下獨坐，隨世間習俗而入，放光使魔知之。",
        "from": "T17n0807_001:0751c17_6",
        "context_with_next_sentence": true
    },
    {
        "source_sentence": "「佛智慧以成，悉等無有能過者，隨世間習俗而入，得佛坐安隱，示現世間如是。",
        "from": "T17n0807_001:0751c19_15",
        "context_with_next_sentence": true
    },
    {
        "source_sentence": "「雖得佛，用哀十方人故，當為說經度脫之。",
        "from": "T17n0807_001:0751c20_19",
        "context_with_next_sentence": true
    },
    {
        "source_sentence": "釋梵從佛求哀，為人故使佛說經，隨世間習俗而入，示現如是。",
        "from": "T17n0807_001:0751c22_7",
        "context_with_next_sentence": true
    },
    {
        "source_sentence": "「佛智慧無有能增減者，隨世間習俗而入，示現智慧多少如是。",
        "from": "T17n0807_001:0751c24_7",
        "context_with_next_sentence": true
    },
    {
        "source_sentence": "「佛亦無所從來，去亦無所至，住如本無，隨世間習俗而入，呼佛為出入，示現如是。",
        "from": "T17n0807_001:0751c26_16",
        "context_with_next_sentence": true
    },
    {
        "source_sentence": "「佛無入所適住，譬如空亦無所適住，隨世間習俗而入，呼佛為住，示現如是。",
        "from": "T17n0807_001:0751c28_14",
        "context_with_next_sentence": true
    },
    {
        "source_sentence": "「佛足譬如蓮花，不受塵垢，佛洗足，隨世間習俗而入，示現如是。",
        "from": "T17n0807_001:0752a01_2",
        "context_with_next_sentence": true
    },
    {
        "source_sentence": "「佛身如金不受塵垢，佛現入浴，隨世間習俗而入，示現如是。",
        "from": "T17n0807_001:0752a03_7",
        "context_with_next_sentence": true
    },
    {
        "source_sentence": "「佛口中本淨潔，譬如欝金之香，佛反以楊枝漱口，隨世間習俗而入，示現如是。",
        "from": "T17n0807_001:0752a05_15",
        "context_with_next_sentence": true
    },
    {
        "source_sentence": "「佛未嘗有飢時，用哀十方人故，為現飢，隨世間習俗而入，示現如是。",
        "from": "T17n0807_001:0752a07_10",
        "context_with_next_sentence": true
    },
    {
        "source_sentence": "「佛身如金剛，淨潔無瑕穢、無清便，現人大小清便，隨世間習俗而入，示現如是。",
        "from": "T17n0807_001:0752a09_15",
        "context_with_next_sentence": true
    },
    {
        "source_sentence": "「佛身無有衰老時，但有眾德，而現身衰老，隨世間習俗而入，示現如是。",
        "from": "T17n0807_001:0752a11_11",
        "context_with_next_sentence": true
    },
    {
        "source_sentence": "「佛身未嘗有病，而現病呼醫服藥，與藥者得福無量，隨世間習俗而入，示現如是。",
        "from": "T17n0807_001:0752a13_16",
        "context_with_next_sentence": true
    },
    {
        "source_sentence": "「佛力不可當，持一指動十方佛剎，現人羸瘦疲極，隨世間習俗而入，示現如是。",
        "from": "T17n0807_001:0752a15_15",
        "context_with_next_sentence": true
    },
    {
        "source_sentence": "「佛一念頃能飛至無央數佛剎，而現疲極，隨世間習俗而入，示現如是。",
        "from": "T17n0807_001:0752a17_11",
        "context_with_next_sentence": true
    },
    {
        "source_sentence": "「佛身如幻，以經法名為身，現人惡露身，隨世間習俗而入，示現如是。",
        "from": "T17n0807_001:0752a19_10",
        "context_with_next_sentence": true
    },
    {
        "source_sentence": "「佛本無所有，隨世間所喜樂現所有，隨世間習俗而入，示現如是。",
        "from": "T17n0807_001:0752a21_9",
        "context_with_next_sentence": true
    },
    {
        "source_sentence": "「佛身力不可計，終無坐起、行步、臥出，現人坐起、行步、臥出，隨世間習俗而入，示現如是。",
        "from": "T17n0807_001:0752a23_20",
        "context_with_next_sentence": true
    },
    {
        "source_sentence": "「佛身終不以寒溫動，隨得寒溫陰涼，隨世間習俗而入，示現如是。",
        "from": "T17n0807_001:0752a25_9",
        "context_with_next_sentence": true
    },
    {
        "source_sentence": "「佛如空，現人常著衣無有解時，譬如梵天人常著衣，隨世間習俗而入，示現如是。",
        "from": "T17n0807_001:0752a27_16",
        "context_with_next_sentence": true
    },
    {
        "source_sentence": "「佛頭未嘗墮髮，法但示人，亦無有見持剃刀去者，隨世間習俗而入，示現如是。",
        "from": "T17n0807_001:0752a29_15",
        "context_with_next_sentence": true
    },
    {
        "source_sentence": "「佛無坐時，現人勤苦於石上坐，隨世間習俗而入，示現如是。",
        "from": "T17n0807_001:0752b02_7",
        "context_with_next_sentence": true
    },
    {
        "source_sentence": "「佛咽喉有滋味之相，未嘗有飢時，用哀十方人故，有人施與麁惡悉為受，隨世間習俗而入，示現如是。",
        "from": "T17n0807_001:0752b05_6",
        "context_with_next_sentence": true
    },
    {
        "source_sentence": "「佛功德之福不可盡，亦無有能過者，佛入城分衛得空鉢出，隨世間習俗而入，示現如是。",
        "from": "T17n0807_001:0752b07_19",
        "context_with_next_sentence": true
    },
    {
        "source_sentence": "「佛功德福不可盡，欲得天上天下名好衣，悉可得，故著補納之衣，隨世間習俗而入，示現如是。",
        "from": "T17n0807_001:0752b10_3",
        "context_with_next_sentence": true
    },
    {
        "source_sentence": "「佛欲得舍宅、床、臥具、天上天下珍寶、殿舍，悉可得，現世間人，暴露精思草蓐上坐，隨世間習俗而入，示現如是。",
        "from": "T17n0807_001:0752b13_8",
        "context_with_next_sentence": true
    },
    {
        "source_sentence": "「佛持威神，吹海水悉令枯竭，見天雨持傘蓋，隨世間習俗而入，示現如是。",
        "from": "T17n0807_001:0752b15_1",
        "context_with_next_sentence": true
    },
    {
        "source_sentence": "「佛一念頃能使數千萬億魔不知佛處，現人為魔所嬈，隨世間習俗而入，示現如是。",
        "from": "T17n0807_001:0752b17_17",
        "context_with_next_sentence": true
    },
    {
        "source_sentence": "「佛悉曉了十方不可計諸佛所有經法，示現人反覆問，隨世間習俗而入，示現如是。",
        "from": "T17n0807_001:0752b19_17",
        "context_with_next_sentence": true
    },
    {
        "source_sentence": "「佛用哀十方故，出現世間欲教度，復現人供養得福無量，隨世間習俗而入，示現如是。",
        "from": "T17n0807_001:0752b21_18",
        "context_with_next_sentence": true
    },
    {
        "source_sentence": "「佛無本，隨世間所喜色，現身如是本一，隨世間習俗而入，示現如是。",
        "from": "T17n0807_001:0752b23_10",
        "context_with_next_sentence": true
    },
    {
        "source_sentence": "「合聚十方雷電之聲共作一聲，不能動佛一毛，現入禪三昧當於無聲處，隨世間習俗而入，示現如是。",
        "from": "T17n0807_001:0752b26_6",
        "context_with_next_sentence": true
    },
    {
        "source_sentence": "「諸經法本無名，佛示人諸經法無央數，隨世間習俗而入，示現如是。",
        "from": "T17n0807_001:0752b28_10",
        "context_with_next_sentence": true
    },
    {
        "source_sentence": "「佛想計本悉斷、常不離三昧，現人為說若干種經法，隨世間習俗而入，示現如是。",
        "from": "T17n0807_001:0752c01_16",
        "context_with_next_sentence": true
    },
    {
        "source_sentence": "「佛前身所作，善惡不可前身得，會當後身得，佛示人自作自得，隨世間習俗而入，示現如是。",
        "from": "T17n0807_001:0752c04_1",
        "context_with_next_sentence": true
    },
    {
        "source_sentence": "「佛知世間本無，人諸所有本無形，佛現度脫無央數人，隨世間習俗而入，示現如是。",
        "from": "T17n0807_001:0752c06_17",
        "context_with_next_sentence": true
    },
    {
        "source_sentence": "「佛知諸經法本空，本亦無所有，現人有更死生，隨世間習俗而入，示現如是。",
        "from": "T17n0807_001:0752c08_14",
        "context_with_next_sentence": true
    },
    {
        "source_sentence": "「本無今世後世之事，佛現人有今世後世之事，隨世間習俗而入，示現如是。",
        "from": "T17n0807_001:0752c10_8",
        "context_with_next_sentence": true
    },
    {
        "source_sentence": "「五陰、六衰、四大合為一，本無有，佛示現人、欲界、色界、無思想界，隨世間習俗而入，示現如是。",
        "from": "T17n0807_001:0752c12_9",
        "context_with_next_sentence": true
    },
    {
        "source_sentence": "「本無過去、當來、今現在人，佛現死生五道中人，隨世間習俗而入，示現如是。",
        "from": "T17n0807_001:0752c14_14",
        "context_with_next_sentence": true
    },
    {
        "source_sentence": "「佛為悉示愚癡皆盡，現人本布施，隨世間習俗而入，示現如是。",
        "from": "T17n0807_001:0752c16_3",
        "context_with_next_sentence": true
    },
    {
        "source_sentence": "「過去、當來、今現在經法，佛悉知其本，佛示人可說、有不可說，隨世間習俗而入，示現如是。",
        "from": "T17n0807_001:0752c18_20",
        "context_with_next_sentence": true
    },
    {
        "source_sentence": "「佛知諸經本末一切皆深，佛分別各自說其事，隨世間習俗而入，示現如是。",
        "from": "T17n0807_001:0752c20_14",
        "context_with_next_sentence": true
    },
    {
        "source_sentence": "「佛所語無有異說，四諦法隨人所解而說，隨世間習俗而入，示現如是。",
        "from": "T17n0807_001:0752c22_11",
        "context_with_next_sentence": true
    },
    {
        "source_sentence": "「諸比丘僧難可敗壞，正使數千億萬魔來及諸惡，不能破壞比丘僧，佛現人破壞比丘僧，隨世間習俗而入，示現如是。",
        "from": "T17n0807_001:0752c25_12",
        "context_with_next_sentence": true
    },
    {
        "source_sentence": "「經法本無從誰學，亦莫不學者，佛現人經法，是受戒、是不受戒，隨世間習俗而入，示現如是。",
        "from": "T17n0807_001:0752c27_20",
        "context_with_next_sentence": true
    },
    {
        "source_sentence": "「空空亦無繫，亦無脫世間，佛示人度脫，隨世間習俗而入，示現如是。",
        "from": "T17n0807_001:0752c29_10",
        "context_with_next_sentence": true
    },
    {
        "source_sentence": "「佛般泥洹無所向，阿羅漢般泥洹無所向，佛說法示人，隨世間習俗而入，示現如是。",
        "from": "T17n0807_001:0753a02_17",
        "context_with_next_sentence": true
    },
    {
        "source_sentence": "「佛說無所生無所滅，是為要，亦無所得亦無所失，隨世間習俗而入，示現如是。",
        "from": "T17n0807_001:0753a04_15",
        "context_with_next_sentence": true
    },
    {
        "source_sentence": "「佛說泥洹，譬如燈滅無形，但有字耳。",
        "from": "T17n0807_001:0753a05_17",
        "context_with_next_sentence": true
    },
    {
        "source_sentence": "經法無有能壞者，隨世間習俗而入，示現如是。",
        "from": "T17n0807_001:0753a06_17",
        "context_with_next_sentence": true
    },
    {
        "source_sentence": "「佛悉知諸經法本無形，佛現人說經法甚眾多，隨世間習俗而入，示現如是。",
        "from": "T17n0807_001:0753a08_14",
        "context_with_next_sentence": true
    },
    {
        "source_sentence": "「諸佛心皆無所罣礙，未嘗離三昧時，現人生念，隨世間習俗而入，示現如是。",
        "from": "T17n0807_001:0753a10_15",
        "context_with_next_sentence": true
    },
    {
        "source_sentence": "「佛諸惡悉盡，但有諸功德具足，佛現人諸惡未盡，隨世間習俗而入，示現如是。",
        "from": "T17n0807_001:0753a12_15",
        "context_with_next_sentence": true
    },
    {
        "source_sentence": "「佛身行、口言、心念當與智慧俱，是為本，佛現人使比丘說經，自復欲聞，隨世間習俗而入，示現如是。",
        "from": "T17n0807_001:0753a15_4",
        "context_with_next_sentence": true
    },
    {
        "source_sentence": "「佛智慧所解無有竭底，過去、當來、今現在本空，佛現人說經法，隨其所喜各各為說，隨世間習俗而入，示現如是。",
        "from": "T17n0807_001:0753a18_10",
        "context_with_next_sentence": true
    },
    {
        "source_sentence": "「諸佛合一身以經法為身，佛現為人說經法，隨世間習俗而入，示現如是。",
        "from": "T17n0807_001:0753a20_12",
        "context_with_next_sentence": true
    },
    {
        "source_sentence": "「佛、辟支佛、阿羅漢、未得道人，現死生得泥洹，隨世間習俗而入，示現如是。",
        "from": "T17n0807_001:0753a22_12",
        "context_with_next_sentence": true
    },
    {
        "source_sentence": "「佛現為羅漢說經法悉具足，雖知其具足，不及薩云若，隨世間習俗而入，示現如是。",
        "from": "T17n0807_001:0753a24_17",
        "context_with_next_sentence": true
    },
    {
        "source_sentence": "「佛智慧無有能過者，悉知無有過去、當來、今現在，佛現所因緣說經法，隨世間習俗而入，示現如是。",
        "from": "T17n0807_001:0753a27_4",
        "context_with_next_sentence": true
    },
    {
        "source_sentence": "「中有欲知佛及了佛法者，經本端界悉入，是人為曉了佛，隨世間習俗而入，示現如是。",
        "from": "T17n0807_001:0753a29_18",
        "context_with_next_sentence": true
    },
    {
        "source_sentence": "「菩薩亦不入母腹中，亦不從母腹中出。",
        "from": "T17n0807_001:0753b01_17",
        "context_with_next_sentence": true
    },
    {
        "source_sentence": "何以故？",
        "from": "T17n0807_001:0753b02_1",
        "context_with_next_sentence": true
    },
    {
        "source_sentence": "經法本界無所不入。",
        "from": "T17n0807_001:0753b02_10",
        "context_with_next_sentence": true
    },
    {
        "source_sentence": "菩薩現人入母腹中，隨世間習俗而入，示現如是。",
        "from": "T17n0807_001:0753b03_12",
        "context_with_next_sentence": true
    },
    {
        "source_sentence": "「無所從生法樂，諸經法亦無所從生，菩薩現人初生時，隨世間習俗而入，示現如是。",
        "from": "T17n0807_001:0753b05_17",
        "context_with_next_sentence": true
    },
    {
        "source_sentence": "「菩薩母腹空定，含受一佛境界，菩薩各各現人因緣生，隨世間習俗而入，示現如是。",
        "from": "T17n0807_001:0753b07_17",
        "context_with_next_sentence": true
    },
    {
        "source_sentence": "「佛化分身在無央數，不可復計佛剎悉遍至，佛身亦不增亦不減，隨世間習俗而入，示現如是。",
        "from": "T17n0807_001:0753b10_2",
        "context_with_next_sentence": true
    },
    {
        "source_sentence": "「菩薩常現生無有絕時，常本無而住不勤苦，隨世間習俗而入，示現如是。",
        "from": "T17n0807_001:0753b12_12",
        "context_with_next_sentence": true
    },
    {
        "source_sentence": "「佛智慧功德威神不可復計，佛現人限長短使人知之，隨世間習俗而入，示現如是。",
        "from": "T17n0807_001:0753b14_17",
        "context_with_next_sentence": true
    },
    {
        "source_sentence": "「經法本界無有能過者，過去、當來、今現在皆空故。",
        "from": "T17n0807_001:0753b16_2",
        "context_with_next_sentence": true
    },
    {
        "source_sentence": "佛現人尊經法，隨世間習俗而入，示現如是。",
        "from": "T17n0807_001:0753b17_2",
        "context_with_next_sentence": true
    },
    {
        "source_sentence": "「本無所生無所滅，經本界悉入，佛現人境界壞敗時，隨世間習俗而入，示現如是。",
        "from": "T17n0807_001:0753b19_16",
        "context_with_next_sentence": true
    },
    {
        "source_sentence": "「經法本無所從生，無形而住，佛現經法，隨世間習俗而入，示現如是。",
        "from": "T17n0807_001:0753b21_10",
        "context_with_next_sentence": true
    },
    {
        "source_sentence": "「觀本無，亦無所見、亦無所視，佛視人悉見悉了悉知，隨世間習俗而入，示現如是。",
        "from": "T17n0807_001:0753b23_16",
        "context_with_next_sentence": true
    },
    {
        "source_sentence": "「諸經法無有作者，亦無所出生，佛現人經法本無所出生，隨世間習俗而入，示現如是。",
        "from": "T17n0807_001:0753b25_18",
        "context_with_next_sentence": true
    },
    {
        "source_sentence": "「泥洹及空無有形聲，亦無有名，佛現四大及形聲，隨世間習俗而入，示現如是。",
        "from": "T17n0807_001:0753b27_15",
        "context_with_next_sentence": true
    },
    {
        "source_sentence": "「佛力無有雙比，不可復計，亦無減盡時，現人衰老求人給使，隨世間習俗而入，示現如是。",
        "from": "T17n0807_001:0753b29_19",
        "context_with_next_sentence": true
    },
    {
        "source_sentence": "「佛慈哀悉遍等，終無有厄難窮極時，佛現癡人不當與從事，隨世間習俗而入，示現如是。",
        "from": "T17n0807_001:0753c02_19",
        "context_with_next_sentence": true
    },
    {
        "source_sentence": "「佛諸功德成就悉具足，佛現功德少所，隨世間習俗而入，示現如是。",
        "from": "T17n0807_001:0753c04_10",
        "context_with_next_sentence": true
    },
    {
        "source_sentence": "「無所從生本，從中亦無所出生，佛現三門者，隨世間習俗而入，示現如是。",
        "from": "T17n0807_001:0753c06_12",
        "context_with_next_sentence": true
    },
    {
        "source_sentence": "「佛現本末無所罣礙，功德福無有能過者，佛現人有施與者，不斯受趣足而已，示不貪，隨世間習俗而入，示現如是。",
        "from": "T17n0807_001:0753c09_11",
        "context_with_next_sentence": true
    },
    {
        "source_sentence": "「人有至誠善意念佛者，佛即為現，佛亦無處所，佛現身行菩薩道者，隨世間習俗而入，示現如是。",
        "from": "T17n0807_001:0753c12_3",
        "context_with_next_sentence": true
    },
    {
        "source_sentence": "「佛度脫不可復計阿僧祇人，為不度一人。",
        "from": "T17n0807_001:0753c13_18",
        "context_with_next_sentence": true
    },
    {
        "source_sentence": "何以故？",
        "from": "T17n0807_001:0753c14_2",
        "context_with_next_sentence": true
    },
    {
        "source_sentence": "本無故，隨世間習俗而入，示現如是。",
        "from": "T17n0807_001:0753c14_19",
        "context_with_next_sentence": true
    },
    {
        "source_sentence": "「佛珍寶內藏經，人有聞者，無有不得安隱，度數千萬億劫無數，如是菩薩世世所行，用十方人故。",
        "from": "T17n0807_001:0753c17_3",
        "context_with_next_sentence": true
    },
    {
        "source_sentence": "菩薩世世行經戒，未曾有犯時，用是得佛智慧，有應是行得佛疾。",
        "from": "T17n0807_001:0753c18_12",
        "context_with_next_sentence": true
    },
    {
        "source_sentence": "菩薩行慈哀，有益十方無極，有作是行者，得佛疾。",
        "from": "T17n0807_001:0753c19_15",
        "context_with_next_sentence": true
    },
    {
        "source_sentence": "何人聞是不奉行者？",
        "from": "T17n0807_001:0753c20_4",
        "context_with_next_sentence": true
    },
    {
        "source_sentence": "佛威神巍巍，其有聞經法，莫不過度。",
        "from": "T17n0807_001:0753c21_1",
        "context_with_next_sentence": true
    },
    {
        "source_sentence": "」佛說經已，文殊師利菩薩及諸菩薩等，皆歡喜，前為佛作禮而去。",
        "from": "T17n0807_001:0753c22_10",
        "context_with_next_sentence": true
    },
    {
        "source_sentence": "佛說內藏百寶經",
        "from": "T17n0807_001:0753c23_100",
        "context_with_next_sentence": false
    }
]