[
    {
        "source_sentence": "菩提心觀釋",
        "from": "T32n1663_001:0562a20_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T32n1663_001:0562a22_0",
        "context_with_next_sentence": true
    },
    {
        "source_sentence": "傳教大師臣法天奉　詔譯",
        "from": "T32n1663_001:0562a23_0",
        "context_with_next_sentence": true
    },
    {
        "source_sentence": "歸命本師，　　大覺世尊，　　我今略釋，",
        "from": "T32n1663_001:0562a24_0",
        "context_with_next_sentence": true
    },
    {
        "source_sentence": "菩提心觀。",
        "from": "T32n1663_001:0562a25_4",
        "context_with_next_sentence": true
    },
    {
        "source_sentence": "如佛所說，從心生一切法。",
        "from": "T32n1663_001:0562a26_11",
        "context_with_next_sentence": true
    },
    {
        "source_sentence": "我今當議彼菩提心。",
        "from": "T32n1663_001:0562a27_1",
        "context_with_next_sentence": true
    },
    {
        "source_sentence": "云何性？",
        "from": "T32n1663_001:0562a27_5",
        "context_with_next_sentence": true
    },
    {
        "source_sentence": "答：",
        "from": "T32n1663_001:0562a27_7",
        "context_with_next_sentence": true
    },
    {
        "source_sentence": "離一切性。",
        "from": "T32n1663_001:0562a27_12",
        "context_with_next_sentence": true
    },
    {
        "source_sentence": "云何一切性？",
        "from": "T32n1663_001:0562a27_18",
        "context_with_next_sentence": true
    },
    {
        "source_sentence": "謂蘊、處、界等性。",
        "from": "T32n1663_001:0562a28_5",
        "context_with_next_sentence": true
    },
    {
        "source_sentence": "彼菩提心離取捨故，則法無我，自性平等，本來不生，自性空故。",
        "from": "T32n1663_001:0562a29_13",
        "context_with_next_sentence": true
    },
    {
        "source_sentence": "所言一切性者，是我等性，謂我、人、眾生、壽者、補特伽羅、摩拏嚩迦等性，而彼等性非菩提心。",
        "from": "T32n1663_001:0562b02_14",
        "context_with_next_sentence": true
    },
    {
        "source_sentence": "於意云何？",
        "from": "T32n1663_001:0562b02_19",
        "context_with_next_sentence": true
    },
    {
        "source_sentence": "謂彼我等而於自性離一切相中而生我見，從我見生一切煩惱；",
        "from": "T32n1663_001:0562b04_8",
        "context_with_next_sentence": true
    },
    {
        "source_sentence": "此不生彼心。",
        "from": "T32n1663_001:0562b04_14",
        "context_with_next_sentence": true
    },
    {
        "source_sentence": "或言蘊處界等亦離取捨，謂蘊處界等性真實理不可得故。",
        "from": "T32n1663_001:0562b06_2",
        "context_with_next_sentence": true
    },
    {
        "source_sentence": "云何色相等無實？",
        "from": "T32n1663_001:0562b06_10",
        "context_with_next_sentence": true
    },
    {
        "source_sentence": "謂色蘊四大合成故。",
        "from": "T32n1663_001:0562b07_1",
        "context_with_next_sentence": true
    },
    {
        "source_sentence": "四大者，即地水火風界。",
        "from": "T32n1663_001:0562b07_12",
        "context_with_next_sentence": true
    },
    {
        "source_sentence": "復生五色，謂色聲香味觸。",
        "from": "T32n1663_001:0562b08_4",
        "context_with_next_sentence": true
    },
    {
        "source_sentence": "彼地大等及五色等，一一各自性不可得。",
        "from": "T32n1663_001:0562b09_3",
        "context_with_next_sentence": true
    },
    {
        "source_sentence": "如是諸法皆然，是故知色名虛假，由此知色蘊空。",
        "from": "T32n1663_001:0562b10_6",
        "context_with_next_sentence": true
    },
    {
        "source_sentence": "譬如因樹有影，樹滅影亡。",
        "from": "T32n1663_001:0562b10_18",
        "context_with_next_sentence": true
    },
    {
        "source_sentence": "色蘊如是，受蘊亦然。",
        "from": "T32n1663_001:0562b11_8",
        "context_with_next_sentence": true
    },
    {
        "source_sentence": "云何名受？",
        "from": "T32n1663_001:0562b11_13",
        "context_with_next_sentence": true
    },
    {
        "source_sentence": "受有三種，謂苦受、樂受、非苦樂受，而此三受互相因緣。",
        "from": "T32n1663_001:0562b12_18",
        "context_with_next_sentence": true
    },
    {
        "source_sentence": "復有二種，謂身受、意受。",
        "from": "T32n1663_001:0562b13_9",
        "context_with_next_sentence": true
    },
    {
        "source_sentence": "身色蘊攝，身不可得，故若無身即無受，亦不可言亦不可說、非短非長非色非相、無實無著，不可知故。",
        "from": "T32n1663_001:0562b15_15",
        "context_with_next_sentence": true
    },
    {
        "source_sentence": "身受如是，意受亦然。",
        "from": "T32n1663_001:0562b16_6",
        "context_with_next_sentence": true
    },
    {
        "source_sentence": "受蘊如是。",
        "from": "T32n1663_001:0562b16_11",
        "context_with_next_sentence": true
    },
    {
        "source_sentence": "見受蘊空，想蘊亦虛假不實。",
        "from": "T32n1663_001:0562b17_3",
        "context_with_next_sentence": true
    },
    {
        "source_sentence": "緣慮所攝，而彼緣慮不可得故，即非緣慮。",
        "from": "T32n1663_001:0562b18_2",
        "context_with_next_sentence": true
    },
    {
        "source_sentence": "非緣慮故，見想蘊空。",
        "from": "T32n1663_001:0562b18_12",
        "context_with_next_sentence": true
    },
    {
        "source_sentence": "想蘊如是，行蘊亦然。",
        "from": "T32n1663_001:0562b19_1",
        "context_with_next_sentence": true
    },
    {
        "source_sentence": "心所造作善意記念等行，無所有故。",
        "from": "T32n1663_001:0562b19_17",
        "context_with_next_sentence": true
    },
    {
        "source_sentence": "彼心法所生色等蘊，一一無所生，是故知行蘊業相不實亦無主宰，即見行蘊空。",
        "from": "T32n1663_001:0562b21_12",
        "context_with_next_sentence": true
    },
    {
        "source_sentence": "行蘊如是，識蘊亦然。",
        "from": "T32n1663_001:0562b22_2",
        "context_with_next_sentence": true
    },
    {
        "source_sentence": "乃至眼耳鼻舌身意，彼眼識等一一自性皆不可得。",
        "from": "T32n1663_001:0562b23_5",
        "context_with_next_sentence": true
    },
    {
        "source_sentence": "彼眼緣有色，從緣生識，無緣即不生識。",
        "from": "T32n1663_001:0562b24_4",
        "context_with_next_sentence": true
    },
    {
        "source_sentence": "而此眼色及彼色蘊等無分齊，此分別眼色即非眼色，識無所生。",
        "from": "T32n1663_001:0562b25_13",
        "context_with_next_sentence": true
    },
    {
        "source_sentence": "眼識如是，耳鼻舌身意亦然，如是知此識依止摩曩識。",
        "from": "T32n1663_001:0562b26_17",
        "context_with_next_sentence": true
    },
    {
        "source_sentence": "由依止摩曩識故，即發生過去未來見在法故。",
        "from": "T32n1663_001:0562b27_18",
        "context_with_next_sentence": true
    },
    {
        "source_sentence": "云何過去未來見在法？",
        "from": "T32n1663_001:0562b28_9",
        "context_with_next_sentence": true
    },
    {
        "source_sentence": "謂過去已滅、未來未生、見在不住，由是知識蘊空。",
        "from": "T32n1663_001:0562b29_13",
        "context_with_next_sentence": true
    },
    {
        "source_sentence": "如是一一說蘊處界，各各分別，自性皆空。",
        "from": "T32n1663_001:0562c01_13",
        "context_with_next_sentence": true
    },
    {
        "source_sentence": "彼非無性即真實句，喻無種子不生芽莖，是故說彼蘊處界等亦離取捨。",
        "from": "T32n1663_001:0562c03_5",
        "context_with_next_sentence": true
    },
    {
        "source_sentence": "云何菩提心無取無捨？",
        "from": "T32n1663_001:0562c03_15",
        "context_with_next_sentence": true
    },
    {
        "source_sentence": "如佛所說，告祕密主：",
        "from": "T32n1663_001:0562c04_6",
        "context_with_next_sentence": true
    },
    {
        "source_sentence": "彼菩提心，如來、應、正等覺了知彼心，非青非黃、非赤非白、非紅色非頗胝迦色、非短非長、非圓非方、非明非暗、非女非男非黃門等。",
        "from": "T32n1663_001:0562c07_6",
        "context_with_next_sentence": true
    },
    {
        "source_sentence": "又祕密主！",
        "from": "T32n1663_001:0562c07_11",
        "context_with_next_sentence": true
    },
    {
        "source_sentence": "菩提心非欲界性、非色界性、非天性、非夜叉、非乾闥婆、非阿修羅、非人非非人等性，乃至一切智求亦不可得。",
        "from": "T32n1663_001:0562c10_2",
        "context_with_next_sentence": true
    },
    {
        "source_sentence": "如是取心非有，云何言有捨？",
        "from": "T32n1663_001:0562c10_15",
        "context_with_next_sentence": true
    },
    {
        "source_sentence": "故又如佛說，告祕密主：",
        "from": "T32n1663_001:0562c11_7",
        "context_with_next_sentence": true
    },
    {
        "source_sentence": "菩提心非內非外非中間，不可得故。",
        "from": "T32n1663_001:0562c12_3",
        "context_with_next_sentence": true
    },
    {
        "source_sentence": "於意云何？",
        "from": "T32n1663_001:0562c12_8",
        "context_with_next_sentence": true
    },
    {
        "source_sentence": "以自性寂靜故。",
        "from": "T32n1663_001:0562c12_15",
        "context_with_next_sentence": true
    },
    {
        "source_sentence": "又祕密主！",
        "from": "T32n1663_001:0562c13_1",
        "context_with_next_sentence": true
    },
    {
        "source_sentence": "彼菩提心，一切智求不可得，云何得取捨？",
        "from": "T32n1663_001:0562c13_20",
        "context_with_next_sentence": true
    },
    {
        "source_sentence": "如是於法得離取捨，平等無我。",
        "from": "T32n1663_001:0562c14_13",
        "context_with_next_sentence": true
    },
    {
        "source_sentence": "如一切法，無我亦然。",
        "from": "T32n1663_001:0562c15_4",
        "context_with_next_sentence": true
    },
    {
        "source_sentence": "如佛所說，菩提心亦然。",
        "from": "T32n1663_001:0562c15_15",
        "context_with_next_sentence": true
    },
    {
        "source_sentence": "一切法空、無相、無我，諸法寂靜無寂靜相。",
        "from": "T32n1663_001:0562c16_16",
        "context_with_next_sentence": true
    },
    {
        "source_sentence": "心本平等，本來不生亦非不生。",
        "from": "T32n1663_001:0562c17_8",
        "context_with_next_sentence": true
    },
    {
        "source_sentence": "復云何性？",
        "from": "T32n1663_001:0562c17_13",
        "context_with_next_sentence": true
    },
    {
        "source_sentence": "答曰：",
        "from": "T32n1663_001:0562c17_16",
        "context_with_next_sentence": true
    },
    {
        "source_sentence": "空性。",
        "from": "T32n1663_001:0562c17_19",
        "context_with_next_sentence": true
    },
    {
        "source_sentence": "空云何性？",
        "from": "T32n1663_001:0562c18_3",
        "context_with_next_sentence": true
    },
    {
        "source_sentence": "謂如虛空故。",
        "from": "T32n1663_001:0562c18_9",
        "context_with_next_sentence": true
    },
    {
        "source_sentence": "如佛所說，虛空之性，空無喻故。",
        "from": "T32n1663_001:0562c19_4",
        "context_with_next_sentence": true
    },
    {
        "source_sentence": "菩提之心亦復如是，菩提之名非性非相、無生無滅、非覺非無覺。",
        "from": "T32n1663_001:0562c20_14",
        "context_with_next_sentence": true
    },
    {
        "source_sentence": "若如是了知，是名菩提心。",
        "from": "T32n1663_001:0562c21_7",
        "context_with_next_sentence": true
    },
    {
        "source_sentence": "又如佛說，告祕密主：",
        "from": "T32n1663_001:0562c21_17",
        "context_with_next_sentence": true
    },
    {
        "source_sentence": "於自本心如實了知，於無有法亦不可得，是故名阿耨多羅三藐三菩提。",
        "from": "T32n1663_001:0562c23_9",
        "context_with_next_sentence": true
    },
    {
        "source_sentence": "又告祕密主：",
        "from": "T32n1663_001:0562c23_15",
        "context_with_next_sentence": true
    },
    {
        "source_sentence": "當於自心如實觀已，然後發起方便觀於眾生，知諸眾生於自覺性不如實知，起於疑妄顛倒執著，受於種種輪迴大苦。",
        "from": "T32n1663_001:0562c26_10",
        "context_with_next_sentence": true
    },
    {
        "source_sentence": "我由此故起大悲心，令諸眾生於自心法如實證覺。",
        "from": "T32n1663_001:0562c27_14",
        "context_with_next_sentence": true
    },
    {
        "source_sentence": "是即名為菩提心，是名利益心、安樂心、最上心、法界善覺心。",
        "from": "T32n1663_001:0562c29_2",
        "context_with_next_sentence": true
    },
    {
        "source_sentence": "以如是智攝諸眾生故，名菩提心。",
        "from": "T32n1663_001:0562c29_17",
        "context_with_next_sentence": true
    },
    {
        "source_sentence": "發此心故，所獲福德亦如虛空無有邊際，其功德海亦復無量，雖復劫盡功德無盡。",
        "from": "T32n1663_001:0563a02_14",
        "context_with_next_sentence": true
    },
    {
        "source_sentence": "如是名為發一切智根本最上菩提心。",
        "from": "T32n1663_001:0563a03_11",
        "context_with_next_sentence": true
    },
    {
        "source_sentence": "菩提心觀釋一卷",
        "from": "T32n1663_001:0563a04_100",
        "context_with_next_sentence": false
    }
]