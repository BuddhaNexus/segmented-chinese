[
    {
        "source_sentence": "佛說輪轉五道罪福報應經",
        "from": "T17n0747b_001:0563b19_0",
        "context_with_next_sentence": true
    },
    {
        "source_sentence": "劉宋三藏法師求那跋陀羅譯",
        "from": "T17n0747b_001:0563b21_0",
        "context_with_next_sentence": true
    },
    {
        "source_sentence": "聞如是：一時佛在迦維羅衛國釋氏精舍，",
        "from": "T17n0747b_001:0563b22_0",
        "context_with_next_sentence": true
    },
    {
        "source_sentence": "與千二百五十比丘俱。",
        "from": "T17n0747b_001:0563b23_9",
        "context_with_next_sentence": true
    },
    {
        "source_sentence": "九月本齋，一時畢竟，佛從禪室出，往至舍衛國祇樹給孤獨園。",
        "from": "T17n0747b_001:0563b25_1",
        "context_with_next_sentence": true
    },
    {
        "source_sentence": "二國之間有一大樹，名尼拘類樹，高百二十里，枝葉方圓覆六十里，其樹上子數千萬斛，食之香甘，其味如蜜。",
        "from": "T17n0747b_001:0563b27_13",
        "context_with_next_sentence": true
    },
    {
        "source_sentence": "甘果熟落，人民食之，眾病除愈，眼目精明。",
        "from": "T17n0747b_001:0563b28_13",
        "context_with_next_sentence": true
    },
    {
        "source_sentence": "佛坐樹下，時諸比丘，取果食之。",
        "from": "T17n0747b_001:0563b29_8",
        "context_with_next_sentence": true
    },
    {
        "source_sentence": "佛語阿難：",
        "from": "T17n0747b_001:0563b29_13",
        "context_with_next_sentence": true
    },
    {
        "source_sentence": "「吾觀天地萬物，各有宿緣。",
        "from": "T17n0747b_001:0563c01_6",
        "context_with_next_sentence": true
    },
    {
        "source_sentence": "」阿難即前為佛作禮，長跪白佛言：",
        "from": "T17n0747b_001:0563c02_2",
        "context_with_next_sentence": true
    },
    {
        "source_sentence": "「何等宿緣？",
        "from": "T17n0747b_001:0563c02_8",
        "context_with_next_sentence": true
    },
    {
        "source_sentence": "此諸弟子願欲聞之，唯具演說，開化未聞！",
        "from": "T17n0747b_001:0563c03_7",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0747b_001:0563c03_13",
        "context_with_next_sentence": true
    },
    {
        "source_sentence": "「善哉！",
        "from": "T17n0747b_001:0563c03_17",
        "context_with_next_sentence": true
    },
    {
        "source_sentence": "善哉！",
        "from": "T17n0747b_001:0563c03_20",
        "context_with_next_sentence": true
    },
    {
        "source_sentence": "若樂聞者，心善聽。",
        "from": "T17n0747b_001:0563c04_6",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0563c04_12",
        "context_with_next_sentence": true
    },
    {
        "source_sentence": "「夫人作福，譬如此樹，本種一核，稍稍漸大，收子無限。",
        "from": "T17n0747b_001:0563c05_17",
        "context_with_next_sentence": true
    },
    {
        "source_sentence": "人而豪貴，國王長者，從禮佛、事三寶中來；",
        "from": "T17n0747b_001:0563c06_17",
        "context_with_next_sentence": true
    },
    {
        "source_sentence": "為人大富，財物無限，從布施中來；",
        "from": "T17n0747b_001:0563c07_13",
        "context_with_next_sentence": true
    },
    {
        "source_sentence": "為人長壽，無有疾病，身體強壯，從持戒中來；",
        "from": "T17n0747b_001:0563c08_14",
        "context_with_next_sentence": true
    },
    {
        "source_sentence": "為人端正，顏色妙好，輝容第一，身體柔軟，口氣香潔，人見姿容，無不歡喜，視之無厭，從忍辱中來；",
        "from": "T17n0747b_001:0563c11_1",
        "context_with_next_sentence": true
    },
    {
        "source_sentence": "為人修習，無有懈怠，樂為福德，從精進中來；",
        "from": "T17n0747b_001:0563c12_2",
        "context_with_next_sentence": true
    },
    {
        "source_sentence": "為人安詳，言行審諦，從禪定中來；",
        "from": "T17n0747b_001:0563c12_18",
        "context_with_next_sentence": true
    },
    {
        "source_sentence": "為人才明，達解深法，讚歎妙義，開悟愚蒙，人聞其言，莫不諮受，宣用為珍寶，從智慧中來；",
        "from": "T17n0747b_001:0563c15_2",
        "context_with_next_sentence": true
    },
    {
        "source_sentence": "為人音聲清徹，從歌詠三寶中來；",
        "from": "T17n0747b_001:0563c15_17",
        "context_with_next_sentence": true
    },
    {
        "source_sentence": "為人潔淨，無有疾病，從慈心中來。",
        "from": "T17n0747b_001:0563c16_14",
        "context_with_next_sentence": true
    },
    {
        "source_sentence": "」阿難白佛：",
        "from": "T17n0747b_001:0563c16_20",
        "context_with_next_sentence": true
    },
    {
        "source_sentence": "「云何為慈？",
        "from": "T17n0747b_001:0563c17_5",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0563c17_11",
        "context_with_next_sentence": true
    },
    {
        "source_sentence": "「一、慈眾生，如母愛子；",
        "from": "T17n0747b_001:0563c17_23",
        "context_with_next_sentence": true
    },
    {
        "source_sentence": "二、悲世間，欲令解脫道意；",
        "from": "T17n0747b_001:0563c18_12",
        "context_with_next_sentence": true
    },
    {
        "source_sentence": "三、心常歡喜；",
        "from": "T17n0747b_001:0563c18_19",
        "context_with_next_sentence": true
    },
    {
        "source_sentence": "四、為能護念，一切不犯。",
        "from": "T17n0747b_001:0563c19_9",
        "context_with_next_sentence": true
    },
    {
        "source_sentence": "是為慈心者也。",
        "from": "T17n0747b_001:0563c19_16",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0563c20_2",
        "context_with_next_sentence": true
    },
    {
        "source_sentence": "「為人長大，恭敬人故；",
        "from": "T17n0747b_001:0563c20_13",
        "context_with_next_sentence": true
    },
    {
        "source_sentence": "為人短小，輕慢人故；",
        "from": "T17n0747b_001:0563c21_2",
        "context_with_next_sentence": true
    },
    {
        "source_sentence": "為人醜陋，喜瞋恚人故；",
        "from": "T17n0747b_001:0563c21_13",
        "context_with_next_sentence": true
    },
    {
        "source_sentence": "生無所知，不學問故；",
        "from": "T17n0747b_001:0563c22_3",
        "context_with_next_sentence": true
    },
    {
        "source_sentence": "為人專愚，不教人故；",
        "from": "T17n0747b_001:0563c22_13",
        "context_with_next_sentence": true
    },
    {
        "source_sentence": "為人瘖瘂，謗毀人故；",
        "from": "T17n0747b_001:0563c23_3",
        "context_with_next_sentence": true
    },
    {
        "source_sentence": "為人聾盲，不喜聽受經法故；",
        "from": "T17n0747b_001:0563c23_16",
        "context_with_next_sentence": true
    },
    {
        "source_sentence": "為人奴婢，負債不償故；",
        "from": "T17n0747b_001:0563c24_9",
        "context_with_next_sentence": true
    },
    {
        "source_sentence": "為人卑賤，不禮三寶故；",
        "from": "T17n0747b_001:0563c25_1",
        "context_with_next_sentence": true
    },
    {
        "source_sentence": "為人醜黑，遮佛光明故；",
        "from": "T17n0747b_001:0563c25_12",
        "context_with_next_sentence": true
    },
    {
        "source_sentence": "生裸國中者，喜輕衣搪揬塔寺、精舍故；",
        "from": "T17n0747b_001:0563c26_10",
        "context_with_next_sentence": true
    },
    {
        "source_sentence": "生馬蹄國中者，喜著屐佛前行故；",
        "from": "T17n0747b_001:0563c27_6",
        "context_with_next_sentence": true
    },
    {
        "source_sentence": "生穿胸人國中者，布施作福悔惜心故；",
        "from": "T17n0747b_001:0563c28_5",
        "context_with_next_sentence": true
    },
    {
        "source_sentence": "生麞鹿麑麂中者，喜驚怖人故；",
        "from": "T17n0747b_001:0563c29_1",
        "context_with_next_sentence": true
    },
    {
        "source_sentence": "生墮龍中者，喜調戲人故；",
        "from": "T17n0747b_001:0563c29_13",
        "context_with_next_sentence": true
    },
    {
        "source_sentence": "身生惡瘡治之難差者，喜鞭打眾生不以理故；",
        "from": "T17n0747b_001:0564a01_14",
        "context_with_next_sentence": true
    },
    {
        "source_sentence": "人見歡喜者，前生見人歡喜故；",
        "from": "T17n0747b_001:0564a02_11",
        "context_with_next_sentence": true
    },
    {
        "source_sentence": "人見不歡喜者，前生見人不歡悅故；",
        "from": "T17n0747b_001:0564a03_8",
        "context_with_next_sentence": true
    },
    {
        "source_sentence": "遭縣官繫閉牢獄、杻械其身者，前世為人籠繫眾生，不從意故；",
        "from": "T17n0747b_001:0564a04_18",
        "context_with_next_sentence": true
    },
    {
        "source_sentence": "為人脣缺者，前世釣魚，魚決口故；",
        "from": "T17n0747b_001:0564a05_15",
        "context_with_next_sentence": true
    },
    {
        "source_sentence": "聞好言善語心不樂聞，於中兩舌、亂人聽受經法者，後墮耽耳狗中。",
        "from": "T17n0747b_001:0564a07_8",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0564a07_14",
        "context_with_next_sentence": true
    },
    {
        "source_sentence": "「世有愚人，聞說法語心不餐採，後墮長耳驢馬之中；",
        "from": "T17n0747b_001:0564a08_16",
        "context_with_next_sentence": true
    },
    {
        "source_sentence": "慳貪獨食，不共飢者，食後墮餓鬼中；",
        "from": "T17n0747b_001:0564a09_15",
        "context_with_next_sentence": true
    },
    {
        "source_sentence": "出生為人，貧窮飢餓，衣不蓋形，食不供口，好食自噉，惡食施人，後生猪肫、蜣蜋之中。",
        "from": "T17n0747b_001:0564a11_17",
        "context_with_next_sentence": true
    },
    {
        "source_sentence": "喜劫奪人物者，後墮羊中，生剝其皮，償其宿罪；",
        "from": "T17n0747b_001:0564a12_19",
        "context_with_next_sentence": true
    },
    {
        "source_sentence": "好喜殺生者，後為水上蜉蝣蟲，朝生暮死；",
        "from": "T17n0747b_001:0564a14_1",
        "context_with_next_sentence": true
    },
    {
        "source_sentence": "好喜盜人財物者，後墮奴婢、牛、馬之中，償其宿債；",
        "from": "T17n0747b_001:0564a15_4",
        "context_with_next_sentence": true
    },
    {
        "source_sentence": "好喜婬他妻女者，死入地獄，男抱銅柱，女臥鐵床，從地獄出，常生下處，當墮鷄鴨中；",
        "from": "T17n0747b_001:0564a17_4",
        "context_with_next_sentence": true
    },
    {
        "source_sentence": "好喜妄語，傳人惡事，死入地獄，洋銅灌口，拔出其舌，以牛犁之，出墮鴟梟、鴝鵅鳥中，人聞其鳴，莫不驚怖，皆言變怪，呪令其死。",
        "from": "T17n0747b_001:0564a20_7",
        "context_with_next_sentence": true
    },
    {
        "source_sentence": "喜飲酒醉犯三十六失者，死墮沸屎、泥犁之中，出生墮狌狌中，後還為人，愚癡生無所知，夫婦不相和順，數共鬪諍，更相驅遣，後墮鳩鴿中；",
        "from": "T17n0747b_001:0564a23_13",
        "context_with_next_sentence": true
    },
    {
        "source_sentence": "貪人力者，後墮象中。",
        "from": "T17n0747b_001:0564a24_3",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0564a24_9",
        "context_with_next_sentence": true
    },
    {
        "source_sentence": "「州郡令長食官爵祿，或人無罪，或私侵人民，錄名繫縛，鞭打捶杖，強逼輸送，告訴無地，枷械繫閉，不得寬縱，後墮地獄中身受苦痛；",
        "from": "T17n0747b_001:0564a27_9",
        "context_with_next_sentence": true
    },
    {
        "source_sentence": "數千億歲罪畢乃出，當墮水牛中，貫穿其鼻，牽船挽車，大杖打撲，償其宿罪。",
        "from": "T17n0747b_001:0564a29_7",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0564a29_13",
        "context_with_next_sentence": true
    },
    {
        "source_sentence": "「為人不淨，從猪中來；",
        "from": "T17n0747b_001:0564b01_2",
        "context_with_next_sentence": true
    },
    {
        "source_sentence": "為人慳貪，不能廉潔，從狗中來；",
        "from": "T17n0747b_001:0564b01_17",
        "context_with_next_sentence": true
    },
    {
        "source_sentence": "為人剛強、很戾自用，從羊中來；",
        "from": "T17n0747b_001:0564b02_12",
        "context_with_next_sentence": true
    },
    {
        "source_sentence": "為人腥臭，從魚鼈中來；",
        "from": "T17n0747b_001:0564b03_3",
        "context_with_next_sentence": true
    },
    {
        "source_sentence": "為人兇惡、含毒心難解者，從蝮蛇中來；",
        "from": "T17n0747b_001:0564b04_2",
        "context_with_next_sentence": true
    },
    {
        "source_sentence": "好喜美食，喜殺害眾生無有慈心者，從犲、狼、狸、鷹中來，為人短命胞胎傷墮，生世未幾而早命終，墮在三塗數千萬劫。",
        "from": "T17n0747b_001:0564b06_16",
        "context_with_next_sentence": true
    },
    {
        "source_sentence": "」佛言：",
        "from": "T17n0747b_001:0564b07_1",
        "context_with_next_sentence": true
    },
    {
        "source_sentence": "「此輩前世為人，好喜射獵，焚燒山澤，探巢破卵，施捕魚網，殺一切眾生，貪其皮肉以自食噉，多短命報，世世累劫無有出期。",
        "from": "T17n0747b_001:0564b09_18",
        "context_with_next_sentence": true
    },
    {
        "source_sentence": "慎之！",
        "from": "T17n0747b_001:0564b10_2",
        "context_with_next_sentence": true
    },
    {
        "source_sentence": "慎之！",
        "from": "T17n0747b_001:0564b10_5",
        "context_with_next_sentence": true
    },
    {
        "source_sentence": "痛不可言。",
        "from": "T17n0747b_001:0564b10_10",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0564b10_16",
        "context_with_next_sentence": true
    },
    {
        "source_sentence": "「凡作功德，皆應身為，燒香福會、轉經行道，不得倩人，呪願若虛，如倩人食，豈得自飽，能不饑耶？",
        "from": "T17n0747b_001:0564b12_19",
        "context_with_next_sentence": true
    },
    {
        "source_sentence": "若燒香鮮潔，逮薩云若，香攝一切相；",
        "from": "T17n0747b_001:0564b13_16",
        "context_with_next_sentence": true
    },
    {
        "source_sentence": "然燈續明，得三達智，無所罣礙。",
        "from": "T17n0747b_001:0564b14_12",
        "context_with_next_sentence": true
    },
    {
        "source_sentence": "燒香齋食，讀經達嚫，以為常法；",
        "from": "T17n0747b_001:0564b15_7",
        "context_with_next_sentence": true
    },
    {
        "source_sentence": "布施得福，諸天接待，萬惡皆却，眾魔盡除，無敢當者。",
        "from": "T17n0747b_001:0564b16_12",
        "context_with_next_sentence": true
    },
    {
        "source_sentence": "懈怠之人，安隱諧偶，無精進心，一朝疾病，有不吉利，便欲燒香，方云作福。",
        "from": "T17n0747b_001:0564b18_7",
        "context_with_next_sentence": true
    },
    {
        "source_sentence": "諸天未降，眾魔故前，競共嬈觸，作諸變怪。",
        "from": "T17n0747b_001:0564b19_7",
        "context_with_next_sentence": true
    },
    {
        "source_sentence": "以是之故，常當精進，罪福隨身，如影隨形，植種福者，亦如尼拘類樹，本種一核，收子無限，施一得倍萬，言不虛也！",
        "from": "T17n0747b_001:0564b22_3",
        "context_with_next_sentence": true
    },
    {
        "source_sentence": "」佛時頌曰：",
        "from": "T17n0747b_001:0564b22_9",
        "context_with_next_sentence": true
    },
    {
        "source_sentence": "「賢者好布施，　　天神自扶將，",
        "from": "T17n0747b_001:0564b23_0",
        "context_with_next_sentence": true
    },
    {
        "source_sentence": "施一得萬倍，　　安樂壽命長。",
        "from": "T17n0747b_001:0564b24_13",
        "context_with_next_sentence": true
    },
    {
        "source_sentence": "今日大布施，　　其福不可量，",
        "from": "T17n0747b_001:0564b25_0",
        "context_with_next_sentence": true
    },
    {
        "source_sentence": "皆當得佛道，　　度脫於十方。",
        "from": "T17n0747b_001:0564b26_13",
        "context_with_next_sentence": true
    },
    {
        "source_sentence": "因緣合會誰為親？",
        "from": "T17n0747b_001:0564b27_7",
        "context_with_next_sentence": true
    },
    {
        "source_sentence": "　　五戒十善除去瞋，不望他許自為親，　　世間榮樂如浮雲。",
        "from": "T17n0747b_001:0564b28_17",
        "context_with_next_sentence": true
    },
    {
        "source_sentence": "展轉五道如車輪，　　莫計壽命惜金銀，",
        "from": "T17n0747b_001:0564b29_0",
        "context_with_next_sentence": true
    },
    {
        "source_sentence": "天地尚壞何況身？",
        "from": "T17n0747b_001:0564c01_7",
        "context_with_next_sentence": true
    },
    {
        "source_sentence": "　　奉持經戒是大珍。",
        "from": "T17n0747b_001:0564c01_17",
        "context_with_next_sentence": true
    },
    {
        "source_sentence": "勿貪財色辱悞人，　　三界眾生如群羊，",
        "from": "T17n0747b_001:0564c02_0",
        "context_with_next_sentence": true
    },
    {
        "source_sentence": "來去五道身壞傷，　　命速流水何有常。",
        "from": "T17n0747b_001:0564c03_17",
        "context_with_next_sentence": true
    },
    {
        "source_sentence": "作惡甚近受罪長，　　泥犁地獄沸鑊湯，",
        "from": "T17n0747b_001:0564c04_0",
        "context_with_next_sentence": true
    },
    {
        "source_sentence": "制心剛意離禍殃，　　犯罪入中痛難當。",
        "from": "T17n0747b_001:0564c05_17",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0747b_001:0564c06_4",
        "context_with_next_sentence": true
    },
    {
        "source_sentence": "「世人無智，生死肉眼不知罪福。",
        "from": "T17n0747b_001:0564c06_19",
        "context_with_next_sentence": true
    },
    {
        "source_sentence": "吾以道眼覩無數劫乃至今身罪福應報，猶觀掌中瑠璃珠，內外明徹無狐疑想。",
        "from": "T17n0747b_001:0564c08_16",
        "context_with_next_sentence": true
    },
    {
        "source_sentence": "」阿難前整衣服，為佛作禮，而白佛言：",
        "from": "T17n0747b_001:0564c09_15",
        "context_with_next_sentence": true
    },
    {
        "source_sentence": "「演說此經，當何名之？",
        "from": "T17n0747b_001:0564c10_6",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747b_001:0564c10_12",
        "context_with_next_sentence": true
    },
    {
        "source_sentence": "「此經名為『輪轉五道』，亦名『罪福報應』。",
        "from": "T17n0747b_001:0564c11_11",
        "context_with_next_sentence": true
    },
    {
        "source_sentence": "若有善男子、善女人，諷誦宣傳，功德無量，當見禮侍賢劫千佛，奉侍供養，不墮三塗八難之處，得戒定慧。",
        "from": "T17n0747b_001:0564c13_18",
        "context_with_next_sentence": true
    },
    {
        "source_sentence": "」佛說經竟，五百比丘漏盡意解；",
        "from": "T17n0747b_001:0564c14_13",
        "context_with_next_sentence": true
    },
    {
        "source_sentence": "七百比丘尼得須陀洹道；",
        "from": "T17n0747b_001:0564c15_6",
        "context_with_next_sentence": true
    },
    {
        "source_sentence": "八百羅漢得菩薩道；",
        "from": "T17n0747b_001:0564c15_15",
        "context_with_next_sentence": true
    },
    {
        "source_sentence": "諸天龍神、是時樹下清信士萬二千人、清信女六千人，悉履道迹；",
        "from": "T17n0747b_001:0564c17_8",
        "context_with_next_sentence": true
    },
    {
        "source_sentence": "諸比丘、比丘尼、優婆塞、優婆夷，皆得阿那含道。",
        "from": "T17n0747b_001:0564c18_10",
        "context_with_next_sentence": true
    },
    {
        "source_sentence": "天、龍、鬼神、世間人民，聞佛說法，皆言：",
        "from": "T17n0747b_001:0564c19_9",
        "context_with_next_sentence": true
    },
    {
        "source_sentence": "「善哉！",
        "from": "T17n0747b_001:0564c19_13",
        "context_with_next_sentence": true
    },
    {
        "source_sentence": "」即起作禮，遶佛三匝，歡喜而去。",
        "from": "T17n0747b_001:0564c20_6",
        "context_with_next_sentence": true
    },
    {
        "source_sentence": "佛說輪轉五道罪福報應經",
        "from": "T17n0747b_001:0564c21_100",
        "context_with_next_sentence": false
    }
]