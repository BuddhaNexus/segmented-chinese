{
    "T11n0310_051:0298b02_0": "大寶積經卷第五十一",
    "T11n0310_051:0298b04_0": "大唐三藏法師玄奘奉　詔譯",
    "T11n0310_051:0298b05_0": "菩薩藏會第十二之十七般若波羅蜜多品第十一之二「復次舍利子！",
    "T11n0310_051:0298b07_1": "菩薩摩訶薩修行般若波羅蜜多時，為求如是深極妙善清白覺慧故，由是妙善淨法明門，精勤方便如理證入觀如理句。",
    "T11n0310_051:0298b10_2": "舍利子！",
    "T11n0310_051:0298b10_3": "云何名為如理證入？",
    "T11n0310_051:0298b10_4": "復以何等為如理句？",
    "T11n0310_051:0298b11_5": "舍利子！",
    "T11n0310_051:0298b11_6": "菩薩摩訶薩如理證入者，謂依奢摩他證入、毘鉢舍那證入、正行證入、如理證入、身遠離證入、心調順證入、非斷證入、非常證入、因緣證入、緣起證入、無有情無命者無數取者證入、未來已來若有若無證入、無有轉移因果不壞證入。",
    "T11n0310_051:0298b16_7": "雖修集空無相無願證入，而不取空無相無願證故。",
    "T11n0310_051:0298b17_8": "雖於三摩地三摩鉢底證入，而不以如是等力受生證故。",
    "T11n0310_051:0298b19_9": "雖取神通智證入，而不盡諸漏證故。",
    "T11n0310_051:0298b19_10": "雖觀察無生證入，而不正趣決定證故。",
    "T11n0310_051:0298b20_11": "雖觀眾生無我證入，而不捨大悲證故。",
    "T11n0310_051:0298b21_12": "雖觀一切有生可怖證入，而故取諸有證故。",
    "T11n0310_051:0298b22_13": "雖於寂滅離欲證入，然於離欲法不作證故。",
    "T11n0310_051:0298b23_14": "雖捨樂妙欲證入，而不捨樂法證故。",
    "T11n0310_051:0298b24_15": "雖捨一切戲論思覺證入，而不捨善巧方便證故。",
    "T11n0310_051:0298b25_16": "舍利子！",
    "T11n0310_051:0298b25_17": "如是名為如理證入。",
    "T11n0310_051:0298b26_18": "菩薩摩訶薩欲得如是如理證入，應當修學般若波羅蜜多故。",
    "T11n0310_051:0298b28_0": "「復次舍利子！",
    "T11n0310_051:0298b28_1": "菩薩摩訶薩修行般若波羅蜜多時，云何學是正法如理之句？",
    "T11n0310_051:0298b29_2": "舍利子！",
    "T11n0310_051:0298b29_3": "菩薩摩訶薩當如是知，如理句者即出生句、即趣理句、即法門句、即面門句、即是因句、即積集句、即不相違句、即無諍論句、即是捨句、即無執取句、即無棄捨句、即無戲論句、即無捨句、即無誹謗句、即無輕蔑句、即隨足句、即無諍句、即無退轉句、即無對治句。",
    "T11n0310_051:0298c06_4": "又舍利子！",
    "T11n0310_051:0298c07_0": "如理句者實性之句、如性之句、非不如性句、真如之句、如理之句、三世平等句、離分別句。",
    "T11n0310_051:0298c09_0": "又舍利子！",
    "T11n0310_051:0298c09_1": "如理句者色識無依住句、受想行識識無依住句、眼色眼識性無依住句、耳聲耳識性無依住句、鼻香鼻識性無依住句、舌味舌識性無依住句、身觸身識性無依住句、意法意識性無依住句。",
    "T11n0310_051:0298c13_2": "又舍利子！",
    "T11n0310_051:0298c13_3": "如理句者即名依義句、即名依法句、即名依智句、即名依了義句。",
    "T11n0310_051:0298c15_4": "舍利子！",
    "T11n0310_051:0298c15_5": "如是等無量法門，是則名為如理之句。",
    "T11n0310_051:0298c16_6": "是故如理證入正勤方便菩薩摩訶薩作如是觀時，亦不見有能觀之者應如理觀，所謂非觀非不觀故。",
    "T11n0310_051:0298c18_7": "若有菩薩作是觀者名如理觀，若他觀者名非理觀。",
    "T11n0310_051:0298c19_8": "舍利子！",
    "T11n0310_051:0298c20_0": "如理方便菩薩，非於少法而有愚迷，非於少法而生障礙，無有少法非解脫門，非為斷少法故發勤精進，不為證小法故勇勵正勤。",
    "T11n0310_051:0298c22_1": "應具如是如理正見，如其所見正觀諸法。",
    "T11n0310_051:0298c23_2": "何等正觀？",
    "T11n0310_051:0298c24_3": "謂無所見。",
    "T11n0310_051:0298c24_4": "無所見者即是無生，言無生者即是無起，言無起者名無所照。",
    "T11n0310_051:0298c25_5": "舍利子！",
    "T11n0310_051:0298c25_6": "如是次第轉法廣如前說，乃至名為菩薩摩訶薩修行般若波羅蜜多故。",
    "T11n0310_051:0298c28_0": "「復次舍利子！",
    "T11n0310_051:0298c28_1": "菩薩摩訶薩修行般若波羅蜜多時，云何應學如理正觀？",
    "T11n0310_051:0298c29_2": "舍利子！",
    "T11n0310_051:0298c29_3": "是菩薩摩訶薩應作如是正觀諸法，所謂我如理故則觀諸法一切如理，我無我故則觀諸法亦復無我，眾生無我故則觀諸法亦復無我。",
    "T11n0310_051:0299a03_4": "舍利子！",
    "T11n0310_051:0299a04_5": "菩薩摩訶薩作是觀者名如理觀。",
    "T11n0310_051:0299a04_6": "舍利子！",
    "T11n0310_051:0299a05_0": "云何菩薩摩訶薩修行如理方便？",
    "T11n0310_051:0299a05_1": "舍利子！",
    "T11n0310_051:0299a05_2": "當知是菩薩摩訶薩不觀如理生死性與彼如理涅槃性共相交雜，作如是觀是則名為如理方便。",
    "T11n0310_051:0299a08_3": "又是菩薩觀煩惱性與涅槃性同一合相無有差異，亦不分別相應違背，作如是觀是則名為如理方便，亦得名為如理正觀。",
    "T11n0310_051:0299a11_0": "舍利子！",
    "T11n0310_051:0299a11_1": "當知菩薩摩訶薩所有一切如理方便，皆於無量眾生處起，若眾生處不棄捨、於諸法不破壞，是名菩薩如理方便。",
    "T11n0310_051:0299a13_2": "舍利子！",
    "T11n0310_051:0299a13_3": "菩薩摩訶薩應知如是相、如是聞、如是如理證入、如是如理觀察、如是如理正見等流，是名菩薩如理正慧。",
    "T11n0310_051:0299a16_4": "舍利子！",
    "T11n0310_051:0299a16_5": "菩薩摩訶薩應當如是修行正行，皆為成滿般若波羅蜜多故。",
    "T11n0310_051:0299a18_0": "「復次舍利子！",
    "T11n0310_051:0299a18_1": "菩薩摩訶薩修行般若波羅蜜多時，所有般若自性清淨，不與一切有為行法而共同止。",
    "T11n0310_051:0299a20_2": "舍利子，何等諸法不與同止？",
    "T11n0310_051:0299a21_0": "舍利子！",
    "T11n0310_051:0299a21_1": "所謂如是般若不與無明而共同止，不與諸行而共同止，如是廣說乃至不與老死而共同止。",
    "T11n0310_051:0299a23_2": "舍利子！",
    "T11n0310_051:0299a23_3": "如是般若不與身見而共同止，乃至不與身見為本六十二見趣而共同止，如是般若不與高慢而共同止，不與下劣而共同止，不與世間八法而共同止。",
    "T11n0310_051:0299a26_4": "舍利子！",
    "T11n0310_051:0299a27_5": "如是般若不與蘊界處法而共同止，乃至不與一切所緣作意而共同止。",
    "T11n0310_051:0299a28_6": "如是般若不與慢同止，不與下慢邪慢同止，乃至不與隨煩惱等二十一法而共同止。",
    "T11n0310_051:0299b01_7": "如是般若不與微細下劣中上品貪同止，乃至不與一切煩惱而共同止。",
    "T11n0310_051:0299b03_8": "如是般若不與愚暗翳膜障蓋諸纏同止，乃至不與一切隨順退分諸法而共同止。",
    "T11n0310_051:0299b05_9": "如是般若不與欲諍穢濁煩惱魔同止，不與蘊魔死魔天魔同止，乃至不與一切魔業而共同止。",
    "T11n0310_051:0299b07_10": "如是般若不與執我同止，不與有情命者數取養育意生摩納婆等同止，乃至不與住我見等而共同止。",
    "T11n0310_051:0299b09_11": "如是般若不與業障同止，不與煩惱障法障見障報障智障同止，乃至不與一切隨俗習氣而共同止。",
    "T11n0310_051:0299b12_12": "如是般若不與思惟分別同止，不與相貌所緣見聞念識同止，乃至不與一切結縛增益而共同止。",
    "T11n0310_051:0299b14_13": "如是般若不與慳捨同止，不與持犯忍恚勤怠靜亂愚慧同止，乃至不與一切波羅蜜多能治所治諸法智性而共同止。",
    "T11n0310_051:0299b17_0": "如是般若不與遠離同止，不與住不遠離邪性正性善及不善有罪無罪生死涅槃同止，乃至不與一切相對治法而共同止。",
    "T11n0310_051:0299b19_1": "如是般若不與種種差別性同止，不與國土差別性諸佛差別性有情差別性諸法差別性同止，乃至不與一切差別性而共同止。",
    "T11n0310_051:0299b22_2": "如是般若不與無智同止，不與智識世俗勝義乃至不與一切有情相貌作意而共同止。",
    "T11n0310_051:0299b24_3": "如是般若不與慧不現行同止，不與無身無形無相無為同止，乃至不與一切思惟心意識安住等法而共同止。",
    "T11n0310_051:0299b27_4": "舍利子！",
    "T11n0310_051:0299b27_5": "菩薩摩訶薩修行般若波羅蜜多時，所有般若微妙清淨，不與如是無量無邊有為行法而共同止。",
    "T11n0310_051:0299b29_6": "舍利子！",
    "T11n0310_051:0299b29_7": "如是名為修行般若波羅蜜多，菩薩摩訶薩般若之相應如是學。",
    "T11n0310_051:0299c03_0": "「復次舍利子！",
    "T11n0310_051:0299c03_1": "菩薩摩訶薩安住大乘大菩薩藏修行般若波羅蜜多時，獲得般若分別善巧。",
    "T11n0310_051:0299c05_2": "當知是菩薩摩訶薩即以此法於諸法中明了通達獲得善巧。",
    "T11n0310_051:0299c06_3": "舍利子！",
    "T11n0310_051:0299c06_4": "云何名為如是般若分別善巧？",
    "T11n0310_051:0299c07_5": "舍利子！",
    "T11n0310_051:0299c07_6": "如是善巧無量無邊，吾今略說十種善巧。",
    "T11n0310_051:0299c08_7": "何等為十？",
    "T11n0310_051:0299c08_8": "所謂蘊法善巧、界法善巧、處法善巧、諦法善巧、無礙解善巧、依趣善巧、資糧善巧、道法善巧、緣起善巧、一切法善巧。",
    "T11n0310_051:0299c11_9": "舍利子！",
    "T11n0310_051:0299c11_10": "如是十種微妙善巧所有分別，若通達者是則名為般若分別，菩薩摩訶薩於是善巧應當修學。",
    "T11n0310_051:0299c13_11": "復次舍利子！",
    "T11n0310_051:0299c14_0": "云何菩薩摩訶薩修行般若波羅蜜多故而能通達蘊法善巧？",
    "T11n0310_051:0299c15_1": "舍利子！",
    "T11n0310_051:0299c15_2": "蘊法善巧者，所謂依諸蘊法起於言說。",
    "T11n0310_051:0299c16_3": "何等言說？",
    "T11n0310_051:0299c16_4": "舍利子？",
    "T11n0310_051:0299c16_5": "如是言說猶如幻化陽焰夢中傳響光影，是故如來以無礙辯為諸眾生說如是法。",
    "T11n0310_051:0299c18_6": "舍利子！",
    "T11n0310_051:0299c18_7": "我說此色喻如聚沫。",
    "T11n0310_051:0299c19_8": "何以故？",
    "T11n0310_051:0299c19_9": "舍利子！",
    "T11n0310_051:0299c19_10": "即此聚沫本無有我，亦無有情、無生者、無命者、無數取、無養育、無意生、無摩納婆，以聚沫性即色自性，菩薩摩訶薩於如是法善巧知之，是則名為蘊法善巧。",
    "T11n0310_051:0299c23_11": "又舍利子！",
    "T11n0310_051:0299c23_12": "我說此受喻如水泡。",
    "T11n0310_051:0299c24_13": "何以故？",
    "T11n0310_051:0299c24_14": "舍利子！",
    "T11n0310_051:0299c24_15": "即此水泡本無有我，亦無有情、無生者、無命者、無數取、無養育、無意生、無摩納婆，以水泡性即受自性，菩薩摩訶薩於如是法善巧知之，是則名為蘊法善巧。",
    "T11n0310_051:0299c28_0": "又舍利子！",
    "T11n0310_051:0299c28_1": "我說此想喻如陽焰。",
    "T11n0310_051:0299c28_2": "何以故？",
    "T11n0310_051:0299c28_3": "舍利子！",
    "T11n0310_051:0299c29_4": "即此陽焰本無有我，亦無有情、無生者、無命者、無數取、無養育、無意生、無摩納婆，以陽焰性即想自性，菩薩摩訶薩於如是法善巧知之，是則名為蘊法善巧。",
    "T11n0310_051:0300a03_5": "又舍利子！",
    "T11n0310_051:0300a03_6": "我說此行喻如芭蕉。",
    "T11n0310_051:0300a04_7": "何以故？",
    "T11n0310_051:0300a04_8": "舍利子！",
    "T11n0310_051:0300a04_9": "即此芭蕉本無有我？",
    "T11n0310_051:0300a05_10": "亦無有情、無生者、無命者、無養育、無數取、無意生、無摩納婆、無作者、無受者，以芭蕉性即行自性，菩薩摩訶薩於如是法善巧知之，是則名為蘊法善巧。",
    "T11n0310_051:0300a08_11": "又舍利子！",
    "T11n0310_051:0300a08_12": "我說此識喻如幻事。",
    "T11n0310_051:0300a09_13": "何以故？",
    "T11n0310_051:0300a09_14": "舍利子！",
    "T11n0310_051:0300a09_15": "即此幻事本無有我，亦無有情、無生者、無命者、無養育、無數取、無意生、無摩納婆、無作者、無受者，以幻事性即識自性，菩薩摩訶薩於如是法善巧知之，是則名為蘊法善巧。",
    "T11n0310_051:0300a13_16": "舍利子！",
    "T11n0310_051:0300a13_17": "所言蘊者說名世間，世間之法即敗壞相，是故當知諸世間性即蘊自性。",
    "T11n0310_051:0300a15_18": "舍利子！",
    "T11n0310_051:0300a15_19": "何等名為世間性耶？",
    "T11n0310_051:0300a16_20": "謂無常性苦性無我性，如是等性名為蘊性，如是蘊性即世間性。",
    "T11n0310_051:0300a17_21": "菩薩摩訶薩若於是中善巧知者，是則名為蘊法善巧。",
    "T11n0310_051:0300a19_0": "舍利子！",
    "T11n0310_051:0300a19_1": "若有菩薩摩訶薩為欲修行般若波羅蜜多故，精勤修習蘊法善巧。",
    "T11n0310_051:0300a21_0": "「復次舍利子！",
    "T11n0310_051:0300a21_1": "云何菩薩摩訶薩修行般若波羅蜜多故，而能通達界法善巧？",
    "T11n0310_051:0300a22_2": "舍利子！",
    "T11n0310_051:0300a22_3": "界法善巧者，所謂法界即為地界。",
    "T11n0310_051:0300a23_4": "何以故？",
    "T11n0310_051:0300a23_5": "以彼法界非堅鞕相故。",
    "T11n0310_051:0300a24_6": "又法界者即為水界。",
    "T11n0310_051:0300a24_7": "何以故？",
    "T11n0310_051:0300a25_8": "以彼法界非濕潤相故。",
    "T11n0310_051:0300a25_9": "又法界者即為火界。",
    "T11n0310_051:0300a26_10": "何以故？",
    "T11n0310_051:0300a26_11": "以彼法界非成熟相故。",
    "T11n0310_051:0300a26_12": "又法界者即為風界。",
    "T11n0310_051:0300a27_13": "何以故？",
    "T11n0310_051:0300a27_14": "以彼法界非搖動相故。",
    "T11n0310_051:0300a27_15": "舍利子！",
    "T11n0310_051:0300a28_16": "菩薩摩訶薩若於是中如實了知，是則名為界法善巧。",
    "T11n0310_051:0300a29_17": "又舍利子！",
    "T11n0310_051:0300a29_18": "言法界者即眼識界。",
    "T11n0310_051:0300b01_19": "何以故？",
    "T11n0310_051:0300b01_20": "以彼法界非照明相故。",
    "T11n0310_051:0300b01_21": "又法界者即耳識界。",
    "T11n0310_051:0300b02_22": "何以故？",
    "T11n0310_051:0300b02_23": "以彼法界非聞聲相故。",
    "T11n0310_051:0300b02_24": "又法界者即鼻識界。",
    "T11n0310_051:0300b03_25": "何以故？",
    "T11n0310_051:0300b03_26": "以彼法界非嗅香相故。",
    "T11n0310_051:0300b04_27": "又法界者即舌識界。",
    "T11n0310_051:0300b04_28": "何以故？",
    "T11n0310_051:0300b04_29": "以彼法界非甞味相故。",
    "T11n0310_051:0300b05_30": "又法界者即身識界。",
    "T11n0310_051:0300b05_31": "何以故？",
    "T11n0310_051:0300b05_32": "以彼法界非覺觸相故。",
    "T11n0310_051:0300b06_33": "又法界者即意識界。",
    "T11n0310_051:0300b06_34": "何以故？",
    "T11n0310_051:0300b07_35": "以彼法界非分別相故。",
    "T11n0310_051:0300b07_36": "舍利子！",
    "T11n0310_051:0300b07_37": "菩薩摩訶薩若於是中如實了知，是則名為界法善巧。",
    "T11n0310_051:0300b09_38": "又舍利子！",
    "T11n0310_051:0300b09_39": "如是我界與法界平等，有情界與法界平等，欲界色界及無色界與法界平等，生死界涅槃界與法界平等，如是乃至虛空界法界及一切法界皆悉平等。",
    "T11n0310_051:0300b12_40": "舍利子！",
    "T11n0310_051:0300b12_41": "以何義故而得平等？",
    "T11n0310_051:0300b13_42": "謂由空平等故一切法平等，無變異平等故一切法平等。",
    "T11n0310_051:0300b14_43": "又舍利子！",
    "T11n0310_051:0300b14_44": "若有宣說有為界證入、無為界證入，如是則有無量無邊。",
    "T11n0310_051:0300b16_45": "若諸菩薩摩訶薩作是簡擇證入法界，是則名為界法善巧。",
    "T11n0310_051:0300b17_46": "舍利子！",
    "T11n0310_051:0300b17_47": "如是菩薩摩訶薩為欲修行般若波羅蜜多故，應勤修習界法善巧。",
    "T11n0310_051:0300b20_0": "「復次舍利子！",
    "T11n0310_051:0300b20_1": "云何菩薩摩訶薩修行般若波羅蜜多故，而能通達處法善巧？",
    "T11n0310_051:0300b21_2": "舍利子！",
    "T11n0310_051:0300b21_3": "處法善巧者，眼為是空無我我所。",
    "T11n0310_051:0300b22_4": "菩薩摩訶薩如實了知如是眼性，乃至意為是空無我我所。",
    "T11n0310_051:0300b24_0": "菩薩摩訶薩如實了知如是意性，菩薩摩訶薩雖於諸處不積集不善而積集於善，然於善不善中不起二相，如是了知是名菩薩摩訶薩處法善巧。",
    "T11n0310_051:0300b27_1": "又舍利子！",
    "T11n0310_051:0300b27_2": "云何菩薩摩訶薩於眼處色處而能通達善巧了知？",
    "T11n0310_051:0300b28_3": "舍利子！",
    "T11n0310_051:0300b28_4": "謂於眼色觀見離欲，然於離欲而不作證。",
    "T11n0310_051:0300b29_5": "如是了知，是名菩薩處法善巧。",
    "T11n0310_051:0300c01_6": "如是耳聲鼻香舌味身觸意法，即此意法觀見離欲，然於離欲而不作證。",
    "T11n0310_051:0300c03_7": "如是了知，是名菩薩處法善巧。",
    "T11n0310_051:0300c03_8": "又舍利子！",
    "T11n0310_051:0300c04_9": "諸佛如來說微妙法，或說聖處或非聖處。",
    "T11n0310_051:0300c05_10": "言聖處者堪受道法，非聖處者遠離道法。",
    "T11n0310_051:0300c06_11": "菩薩摩訶薩安住於道，於離道住諸眾生所，獲得大悲不捨道處。",
    "T11n0310_051:0300c07_12": "若有菩薩如是了知善通達者，是名菩薩摩訶薩處法善巧。",
    "T11n0310_051:0300c08_13": "舍利子！",
    "T11n0310_051:0300c09_14": "諸菩薩摩訶薩為欲修行般若波羅蜜多故，應勤修學處法善巧。",
    "T11n0310_051:0300c11_0": "「復次舍利子！",
    "T11n0310_051:0300c11_1": "云何菩薩摩訶薩修行般若波羅蜜多故而能通達諦法善巧？",
    "T11n0310_051:0300c12_2": "舍利子！",
    "T11n0310_051:0300c12_3": "當知菩薩摩訶薩有四種行入諦善巧。",
    "T11n0310_051:0300c13_4": "何等為四？",
    "T11n0310_051:0300c14_0": "所謂苦智、集智、滅智、道智。",
    "T11n0310_051:0300c14_1": "舍利子！",
    "T11n0310_051:0300c14_2": "云何名為苦智乃至道智？",
    "T11n0310_051:0300c15_3": "謂於諸蘊本無生智，如是之智名為苦智。",
    "T11n0310_051:0300c16_4": "於諸染愛永斷滅智，如是之智名為集智。",
    "T11n0310_051:0300c17_5": "謂於一切無生無壞，如是之智名為滅智。",
    "T11n0310_051:0300c18_6": "於一切時諸所緣法無有損益，如是之智名為道智。",
    "T11n0310_051:0300c19_7": "舍利子！",
    "T11n0310_051:0300c19_8": "若菩薩摩訶薩於是四諦以如是等智慧了知，雖復明達而不作證。",
    "T11n0310_051:0300c21_9": "何以故？",
    "T11n0310_051:0300c21_10": "為欲成熟諸眾生故。",
    "T11n0310_051:0300c21_11": "如是具足名諦善巧。",
    "T11n0310_051:0300c22_12": "又舍利子！",
    "T11n0310_051:0300c22_13": "菩薩摩訶薩諦善巧者，復有三種。",
    "T11n0310_051:0300c23_14": "何等為三？",
    "T11n0310_051:0300c23_15": "一者世俗諦，二者勝義諦，三者相諦。",
    "T11n0310_051:0300c24_16": "舍利子！",
    "T11n0310_051:0300c24_17": "世俗諦者，當知乃至世間所有語言文字音聲假說，如是等相名世俗諦。",
    "T11n0310_051:0300c26_18": "勝義諦者，所謂若於是處尚非心行，況復文字而能陳說，如是等法名勝義諦。",
    "T11n0310_051:0300c27_19": "相諦者，所謂諸相即是一相，如是一相即是無相，如是說者名為相諦。",
    "T11n0310_051:0300c29_20": "舍利子！",
    "T11n0310_051:0300c29_21": "菩薩摩訶薩於世俗諦為眾生故說無厭倦，勝義諦者於中作證而無退墮，於彼相諦深達本性了知無相。",
    "T11n0310_051:0301a03_0": "舍利子！",
    "T11n0310_051:0301a03_1": "是名菩薩摩訶薩為欲修行般若波羅蜜多故精勤修學諦法善巧。",
    "T11n0310_051:0301a05_0": "「復次舍利子！",
    "T11n0310_051:0301a05_1": "菩薩摩訶薩精勤修學諦善巧者，如實當知復有一諦無有第二。",
    "T11n0310_051:0301a06_2": "何等一諦？",
    "T11n0310_051:0301a07_0": "所謂滅諦。",
    "T11n0310_051:0301a07_1": "舍利子！",
    "T11n0310_051:0301a07_2": "諸佛如來於此一諦明了通達無有增益，既通達已，為處增益諸含生等宣說如是一諦之法，令彼修學悟無增益故。",
    "T11n0310_051:0301a10_3": "舍利子！",
    "T11n0310_051:0301a10_4": "若有菩薩作如是知，是名菩薩摩訶薩諦法善巧。",
    "T11n0310_051:0301a12_0": "「復次舍利子！",
    "T11n0310_051:0301a12_1": "菩薩摩訶薩復應修學諦法善巧。",
    "T11n0310_051:0301a13_2": "舍利子！",
    "T11n0310_051:0301a13_3": "諦善巧者，謂善通達諸聖諦故。",
    "T11n0310_051:0301a13_4": "何等名為通達聖諦？",
    "T11n0310_051:0301a14_5": "舍利子！",
    "T11n0310_051:0301a14_6": "苦聖諦者謂五受蘊，其性實苦是名苦諦。",
    "T11n0310_051:0301a15_7": "菩薩摩訶薩於是諦中通達五蘊皆為苦相，夫苦相者即為空相，如是則名為苦聖諦。",
    "T11n0310_051:0301a17_8": "舍利子！",
    "T11n0310_051:0301a17_9": "集聖諦者五受蘊因，隨眠愛見是名集諦。",
    "T11n0310_051:0301a18_10": "菩薩摩訶薩於此因法，若愛若見無有增益，無取無迷明了通達，如是則名為集聖諦。",
    "T11n0310_051:0301a20_11": "舍利子！",
    "T11n0310_051:0301a20_12": "滅聖諦者，若五受蘊究竟滅盡是名滅諦。",
    "T11n0310_051:0301a21_13": "菩薩摩訶薩觀是諦法，不失前際、不往後際、不住現在，明了通達，如是則名為滅聖諦。",
    "T11n0310_051:0301a23_14": "舍利子！",
    "T11n0310_051:0301a23_15": "道聖諦者，若依彼道證得苦智集智滅智，無第二智，是名道諦。",
    "T11n0310_051:0301a25_16": "菩薩摩訶薩於如是諦明了通達無有分別，是則名為趣苦滅行聖諦。",
    "T11n0310_051:0301a26_17": "是故舍利子！",
    "T11n0310_051:0301a27_18": "菩薩摩訶薩若於此諦以智觀察，亦令眾生觀察解了，是名菩薩摩訶薩諦法善巧。",
    "T11n0310_051:0301b01_0": "「復次舍利子！",
    "T11n0310_051:0301b01_1": "菩薩摩訶薩於是諦法，又應觀知如是四諦。",
    "T11n0310_051:0301b02_2": "云何苦諦？",
    "T11n0310_051:0301b02_3": "於諸一切能受所受皆是苦諦。",
    "T11n0310_051:0301b03_4": "於如是中善當簡擇，即此智性善簡擇覺明了通達，是名菩薩苦聖諦。",
    "T11n0310_051:0301b04_5": "云何集諦？",
    "T11n0310_051:0301b05_6": "若從是因諸蘊集起皆是集諦。",
    "T11n0310_051:0301b05_7": "於如此因如實了知，是名菩薩苦集聖諦。",
    "T11n0310_051:0301b06_8": "云何滅諦？",
    "T11n0310_051:0301b06_9": "諸受永息無所覺受是名滅諦。",
    "T11n0310_051:0301b07_10": "雖觀受滅而不作證，如是通達，是名菩薩苦滅聖諦。",
    "T11n0310_051:0301b08_11": "云何道諦？",
    "T11n0310_051:0301b09_12": "若善修習離受聖道是名道諦。",
    "T11n0310_051:0301b09_13": "譬如船筏不求於受亦不求道，是名菩薩趣苦滅行聖諦。",
    "T11n0310_051:0301b11_14": "如是舍利子！",
    "T11n0310_051:0301b11_15": "若有菩薩摩訶薩如是現觀，依寂靜定發四種見，而此四見非畢竟淨。",
    "T11n0310_051:0301b12_16": "若能通達如此法者，是名菩薩摩訶薩諦法善巧。",
    "T11n0310_051:0301b15_0": "「復次舍利子！",
    "T11n0310_051:0301b15_1": "菩薩摩訶薩於是諦法善巧通達，若證於滅則苦不生，觀無生智是名苦智。",
    "T11n0310_051:0301b17_0": "舍利子！",
    "T11n0310_051:0301b17_1": "有為生緣觀察此有非有非無，如是之智名為集智。",
    "T11n0310_051:0301b18_2": "舍利子！",
    "T11n0310_051:0301b18_3": "一切生者即是無生，了知此故都無所滅，此無滅智名盡滅智。",
    "T11n0310_051:0301b19_4": "舍利子！",
    "T11n0310_051:0301b20_5": "若如是道無所稱量、無所追尋、無所觀察，名廣大智，如是之智名為道智。",
    "T11n0310_051:0301b21_6": "舍利子！",
    "T11n0310_051:0301b21_7": "菩薩摩訶薩於此諦法善能建立，而於諦智無所住著，是名菩薩摩訶薩諦法善巧。",
    "T11n0310_051:0301b23_8": "舍利子！",
    "T11n0310_051:0301b24_0": "菩薩摩訶薩為欲修行般若波羅蜜多故精勤修是諦法善巧。",
    "T11n0310_051:0301b26_0": "「復次舍利子！",
    "T11n0310_051:0301b26_1": "云何名為菩薩摩訶薩修行般若波羅蜜多故獲無礙解善巧？",
    "T11n0310_051:0301b27_2": "舍利子！",
    "T11n0310_051:0301b27_3": "菩薩摩訶薩以具修學般若波羅蜜多故，具足四種無障礙解。",
    "T11n0310_051:0301b29_4": "何等為四？",
    "T11n0310_051:0301b29_5": "所謂義無礙解、法無礙解、詞無礙解、辯無礙解。",
    "T11n0310_051:0301c01_6": "舍利子！",
    "T11n0310_051:0301c01_7": "何等名為義無礙解？",
    "T11n0310_051:0301c02_8": "舍利子！",
    "T11n0310_051:0301c02_9": "諸菩薩依般若波羅蜜多故獲是義無礙解，謂一切法勝義處智，觀是智者即義無礙解。",
    "T11n0310_051:0301c04_10": "如是諸覺智、因智、緣智、和合智、遍隨行智、廣大緣生智、法性無雜智、如來隨入智、安住實際智、於空法中隨覺觀智、於無相法如所觀智、於無願法起願行智、於無加行起加行智、於一理趣觀入證智、於無有情觀入證智、於無我法觀入證智、於無命者一向入智、於無數取觀勝義智、於過去世觀無礙智、於未來世觀無邊智、於現在世觀一切處智、於諸蘊法觀如幻化智、於諸界法觀等毒蛇智、於諸處中觀如空燼智、於諸內法觀寂靜智、於諸外法觀無所行智、於諸境界觀無所有智、於諸念住觀安住智、於彼諸趣觀隨行智、於諸緣起觀現見智、於諸諦法觀通達智、於一切苦觀無生智、於一切集觀無加行智、於一切滅觀離相智、於一切道觀拔濟智、於諸法中觀句分析智、於諸根法觀證入智、於諸力法觀無屈伏智、於奢摩他觀所依處智、於毘鉢舍那觀明照智、於諸幻事觀虛集智、於諸陽焰觀迷亂智、於所夢事觀虛見智、於彼傳響觀緣合智、於彼光影觀無動智、於差別相觀一相智、於諸繫縛觀離縛智、於諸相續觀無相續智、於聲聞智觀隨聲入智、於獨覺智觀廣大緣生入一境智、於佛大乘觀知一切善根資糧能積集智。",
    "T11n0310_051:0301c27_11": "舍利子！",
    "T11n0310_051:0301c28_0": "諸如是等一切觀智，是名菩薩摩訶薩義無礙解。",
    "T11n0310_051:0301c29_1": "「復次舍利子！",
    "T11n0310_051:0301c29_2": "菩薩摩訶薩復有義無礙解。",
    "T11n0310_051:0302a01_3": "所謂依趣之義，以諸法性之所依趣。",
    "T11n0310_051:0302a01_4": "何以故？",
    "T11n0310_051:0302a02_5": "以一切法遍皆是空，空性義者說名為義。",
    "T11n0310_051:0302a03_0": "以一切法遍皆無相，無相義者說名為義。",
    "T11n0310_051:0302a03_1": "以一切法遍皆無願，無願義者說名為義。",
    "T11n0310_051:0302a04_2": "以一切法遍皆遠離，遠離義者說名為義。",
    "T11n0310_051:0302a05_3": "以一切法遍無有情無命者無數取無數取義，說名為義。",
    "T11n0310_051:0302a07_4": "菩薩摩訶薩若能隨入如是相義，是則名為義無礙解。",
    "T11n0310_051:0302a08_5": "舍利子！",
    "T11n0310_051:0302a08_6": "若有菩薩摩訶薩說是義者，當知是為說無住法、說無盡法，即說一切之所顯說，即說一切智者諸無礙解所簡擇義。",
    "T11n0310_051:0302a11_7": "當知是人即為諸佛世尊印可隨喜，當知此智是為真慧、是為實慧、是為無異慧、是為諸處簡擇無礙之慧。",
    "T11n0310_051:0302a13_8": "舍利子！",
    "T11n0310_051:0302a13_9": "菩薩摩訶薩如是了知，是則名為義無礙解。",
    "T11n0310_051:0302a15_0": "「復次舍利子！",
    "T11n0310_051:0302a15_1": "云何菩薩摩訶薩法無礙解？",
    "T11n0310_051:0302a15_2": "舍利子！",
    "T11n0310_051:0302a16_3": "菩薩摩訶薩修行般若波羅蜜多故獲是法無礙解者，謂諸法中隨證入智。",
    "T11n0310_051:0302a17_4": "何等名為隨證入智？",
    "T11n0310_051:0302a18_5": "舍利子！",
    "T11n0310_051:0302a18_6": "謂諸法中有所證入。",
    "T11n0310_051:0302a18_7": "何等諸法？",
    "T11n0310_051:0302a19_8": "謂善不善、有罪無罪、有漏無漏、世間出世間、有為無為、染污清淨。",
    "T11n0310_051:0302a20_9": "若有隨順生死及以涅槃，於如是等一切法中隨能證入法性平等、菩提平等，如是智性是則名為法無礙解。",
    "T11n0310_051:0302a24_0": "「復次舍利子！",
    "T11n0310_051:0302a24_1": "法無礙解者，菩薩摩訶薩以如是解心智證入如是貪行，如是入證假立貪行，或復證入方便貪行，或復證入堅固貪行，或復證入微薄貪行，或復證入非處貪行，或復證入營求貪行，或復證入宿世貪行，或復證入無邊異相貪行，或復證入現在眾緣貪行。",
    "T11n0310_051:0302b01_2": "又舍利子！",
    "T11n0310_051:0302b01_3": "菩薩摩訶薩了諸有情如是貪相，所謂或有眾生內貪非外貪，或有眾生外貪非內貪，或有眾生內外俱貪。",
    "T11n0310_051:0302b03_4": "又舍利子！",
    "T11n0310_051:0302b03_5": "或有眾生色貪非聲貪，或有眾生聲貪非色貪，或有眾生色聲俱貪。",
    "T11n0310_051:0302b05_6": "復次或有眾生色貪非香貪，或有眾生香貪非色貪，或有眾生色香俱貪。",
    "T11n0310_051:0302b07_7": "復次或有眾生色貪非味貪，或有眾生味貪非色貪，或有眾生色味俱貪。",
    "T11n0310_051:0302b08_8": "復次或有眾生色貪非觸貪，或有眾生觸貪非色貪，或有眾生色觸俱貪。",
    "T11n0310_051:0302b10_9": "又舍利子！",
    "T11n0310_051:0302b10_10": "或有眾生聲貪非香貪，或有眾生香貪非聲貪，或有眾生聲香俱貪。",
    "T11n0310_051:0302b12_11": "復次或有眾生聲貪非味貪，或有眾生味貪非聲貪，或有眾生聲味俱貪。",
    "T11n0310_051:0302b13_12": "復次或有眾生聲貪非觸貪，或有眾生觸貪非聲貪，或有眾生聲觸俱貪。",
    "T11n0310_051:0302b15_13": "又舍利子！",
    "T11n0310_051:0302b15_14": "或有眾生香貪非味貪，或有眾生味貪非香貪，或有眾生香味俱貪。",
    "T11n0310_051:0302b17_15": "復次或有眾生香貪非觸貪，或有眾生觸貪非香貪，或有眾生香觸俱貪。",
    "T11n0310_051:0302b18_16": "又舍利子！",
    "T11n0310_051:0302b19_17": "或有眾生味貪非觸貪，或有眾生觸貪非味貪，或有眾生味觸俱貪。",
    "T11n0310_051:0302b20_18": "又舍利子！",
    "T11n0310_051:0302b20_19": "或有眾生色聲貪非香貪，或有眾生香貪非色聲貪，或有眾生色聲香俱貪。",
    "T11n0310_051:0302b22_20": "復次或有眾生色聲貪非味貪，或有眾生味貪非色聲貪，或有眾生色聲味俱貪。",
    "T11n0310_051:0302b24_21": "復次或有眾生色聲貪非觸貪，或有眾生觸貪非色聲貪，或有眾生色聲觸俱貪。",
    "T11n0310_051:0302b26_22": "又舍利子！",
    "T11n0310_051:0302b26_23": "或有眾生聲香貪非味貪，或有眾生味貪非聲香貪，或有眾生聲香味俱貪。",
    "T11n0310_051:0302b28_24": "復次或有眾生聲香貪非觸貪，或有眾生觸貪非聲香貪，或有眾生聲香觸俱貪。",
    "T11n0310_051:0302c01_0": "又舍利子！",
    "T11n0310_051:0302c01_1": "或有眾生香味貪非觸貪，或有眾生觸貪非香味貪，或有眾生香味觸俱貪。",
    "T11n0310_051:0302c02_2": "又舍利子！",
    "T11n0310_051:0302c03_3": "或有眾生色聲香貪非味貪，或有眾生味貪非色聲香貪，或有眾生色聲香味俱貪。",
    "T11n0310_051:0302c05_4": "復次或有眾生色聲香貪非觸貪，或有眾生觸貪非色聲香貪，或有眾生色聲香觸俱貪。",
    "T11n0310_051:0302c07_5": "又舍利子！",
    "T11n0310_051:0302c07_6": "或有眾生聲香味貪非觸貪，或有眾生觸貪非聲香味貪，或有眾生聲香味觸俱貪。",
    "T11n0310_051:0302c09_7": "又舍利子！",
    "T11n0310_051:0302c09_8": "或有眾生色聲香味貪非觸貪，或有眾生觸貪非色聲香味貪，或有眾生色聲香味觸俱貪。",
    "T11n0310_051:0302c11_9": "舍利子！",
    "T11n0310_051:0302c11_10": "如是等無量眾生，具各起是無量貪相入於貪行。",
    "T11n0310_051:0302c12_11": "由菩薩摩訶薩證入是門故，入諸眾生二萬一千貪行門、二萬一千瞋行門、二萬一千癡行門、二萬一千等分行門。",
    "T11n0310_051:0302c15_12": "舍利子！",
    "T11n0310_051:0302c15_13": "若菩薩摩訶薩證入如是八萬四千煩惱行門者，當知如是菩薩摩訶薩具足成就心廣大智，及隨行說智、不增不減說智、不過時說智、根器有差別智、立言不虛說智。",
    "T11n0310_051:0302c19_14": "舍利子！",
    "T11n0310_051:0302c19_15": "菩薩摩訶薩具足如是諸勝智故，是名菩薩摩訶薩法無礙解。",
    "T11n0310_051:0302c21_0": "「復次舍利子！",
    "T11n0310_051:0302c21_1": "云何菩薩摩訶薩詞無礙解？",
    "T11n0310_051:0302c21_2": "舍利子！",
    "T11n0310_051:0302c22_3": "菩薩摩訶薩修行般若波羅蜜多故具足如是詞無礙解，所謂於諸言詞證入之智。",
    "T11n0310_051:0302c24_0": "獲是智已，而能了知諸天言詞、諸龍言詞、藥叉言詞、健達縛言詞、阿素洛言詞、揭路荼言詞、緊奈洛言詞、牟呼洛伽言詞、人言詞、非人言詞，乃至五道眾生一切含識所有言詞音聲籌議，菩薩悉能以智證入，又能以是言音為彼眾生宣說正法。",
    "T11n0310_051:0302c29_1": "舍利子！",
    "T11n0310_051:0302c29_2": "是則名為菩薩摩訶薩詞無礙解。",
    "T11n0310_051:0303a01_3": "又舍利子！",
    "T11n0310_051:0303a01_4": "復有詞無礙解，謂諸菩薩善能了知，如是言詞，唯應顯了如是之法；如是言詞，唯應隨辯如是之法；如是言詞，應以是字隱藏是法。",
    "T11n0310_051:0303a04_5": "菩薩摩訶薩又以是解，當應了知是一名言、是二名言、是多名言。",
    "T11n0310_051:0303a06_6": "又能了知是女名言、是男名言、是非男非女名言。",
    "T11n0310_051:0303a07_7": "又能了知是略名言、是廣名言、是好名言、是惡名言。",
    "T11n0310_051:0303a08_8": "又能了知過去名言、未來名言、現在名言。",
    "T11n0310_051:0303a09_9": "又能了知如是等相一字增益、如是等相多字增益。",
    "T11n0310_051:0303a10_10": "若諸菩薩能善了知，是則名為詞無礙解。",
    "T11n0310_051:0303a11_11": "又舍利子！",
    "T11n0310_051:0303a11_12": "復有詞無礙解者，菩薩摩訶薩所發言詞無量功德所共集成。",
    "T11n0310_051:0303a13_13": "何等是耶？",
    "T11n0310_051:0303a13_14": "舍利子！",
    "T11n0310_051:0303a13_15": "諸菩薩等所發言詞無有微弱，即此言詞善巧施設，無有繁重無有急速，詞極明了文義圓備，順悅大眾，種種美妙顯示深奧，世俗勝義之所莊嚴，自心智見通達無礙，諸佛印可悅豫眾生。",
    "T11n0310_051:0303a17_16": "舍利子！",
    "T11n0310_051:0303a18_0": "如是具足是名菩薩摩訶薩詞無礙解。",
    "T11n0310_051:0303a19_0": "「復次舍利子！",
    "T11n0310_051:0303a19_1": "云何菩薩摩訶薩辯無礙解？",
    "T11n0310_051:0303a19_2": "舍利子！",
    "T11n0310_051:0303a20_3": "菩薩辯者，所謂菩薩摩訶薩修行般若波羅蜜多故，獲是言詞無礙辯、無滯記別辯、宣暢無斷辯、速辯迅辯、捷疾辯、不可動辯、不訥鈍辯、隨問對辯、無退怯辯、不相違辯、無諍論辯、可樂法辯、住忍力辯、妙甚深辯、種種差別辯、種種微妙辯、世俗勝義辯、建立一切布施持戒懷忍正勤靜慮般羅若辯、建立一切念住正斷神足根力覺支道分奢摩他毘鉢舍那辯、建立一切靜慮解脫三摩地三摩鉢底諦廣大智辯、一切聖人所乘辯、一切眾生心行辯、無謇吃言辯、無梗澁言辯、無輕掉言辯、無麁獷言辯、愛潤音言辯、清淨言辯、橫逸言辯、無著言辯、教詔言辯、三摩呬多言辯、妙相應言辯、無關[門@龠]言辯、美妙音言辯、柔滑音言辯、無致譏訶言辯、眾聖所讚言辯。",
    "T11n0310_051:0303b06_0": "舍利子！",
    "T11n0310_051:0303b06_1": "菩薩摩訶薩以如是等所有言辯，遍告無邊諸佛剎土，所發言音超過一切梵音言詞。",
    "T11n0310_051:0303b08_2": "如是言音明了清淨，為諸如來之所印可。",
    "T11n0310_051:0303b09_3": "是諸菩薩具足才辯，以是言音愍諸有情及數取者，廣為宣說微妙正法，能令是等出離生死正盡眾苦。",
    "T11n0310_051:0303b11_4": "舍利子！",
    "T11n0310_051:0303b11_5": "是名菩薩摩訶薩辯無礙解。",
    "T11n0310_051:0303b12_6": "舍利子！",
    "T11n0310_051:0303b12_7": "如是名為無礙解善巧。",
    "T11n0310_051:0303b12_8": "由此無礙解善巧故，菩薩摩訶薩修行般若波羅蜜多精勤修習無礙解善巧。",
    "T11n0310_051:0303b15_0": "大寶積經卷第五十一"
}