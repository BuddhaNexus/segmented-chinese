[
    {
        "source_sentence": "大方等大集經菩薩念佛三昧",
        "from": "T13n0415_008:0859c09_0",
        "context_with_next_sentence": true
    },
    {
        "source_sentence": "分卷第八",
        "from": "T13n0415_008:0859c10_0",
        "context_with_next_sentence": true
    },
    {
        "source_sentence": "隋天竺三藏達磨笈多譯",
        "from": "T13n0415_008:0859c12_0",
        "context_with_next_sentence": true
    },
    {
        "source_sentence": "思惟三昧品之餘爾時，不空見菩薩摩訶薩復白佛言：",
        "from": "T13n0415_008:0859c14_15",
        "context_with_next_sentence": true
    },
    {
        "source_sentence": "「世尊！",
        "from": "T13n0415_008:0859c14_19",
        "context_with_next_sentence": true
    },
    {
        "source_sentence": "菩薩摩訶薩當何證知捨離我見耶？",
        "from": "T13n0415_008:0859c15_13",
        "context_with_next_sentence": true
    },
    {
        "source_sentence": "」佛言：",
        "from": "T13n0415_008:0859c15_17",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0859c16_1",
        "context_with_next_sentence": true
    },
    {
        "source_sentence": "若諸菩薩摩訶薩得證知時，無有住著則離我見。",
        "from": "T13n0415_008:0859c17_3",
        "context_with_next_sentence": true
    },
    {
        "source_sentence": "如是，菩薩雖無住著，而能為彼一切世間天人眾生作大利益。",
        "from": "T13n0415_008:0859c18_10",
        "context_with_next_sentence": true
    },
    {
        "source_sentence": "「云何利益？",
        "from": "T13n0415_008:0859c18_16",
        "context_with_next_sentence": true
    },
    {
        "source_sentence": "所謂為大法明、然大法炬、吹大法䗍、擊大法鼓、奮大法鞉、乘大法船、設大法橋。",
        "from": "T13n0415_008:0859c20_13",
        "context_with_next_sentence": true
    },
    {
        "source_sentence": "方當欲渡一切眾生出於生死四流瀑河、置於涅槃無為彼岸，即當觀察是身本性。",
        "from": "T13n0415_008:0859c22_11",
        "context_with_next_sentence": true
    },
    {
        "source_sentence": "「次當觀身不淨：",
        "from": "T13n0415_008:0859c22_19",
        "context_with_next_sentence": true
    },
    {
        "source_sentence": "臭穢、腐爛、癰、膿、屎、尿盈溢。",
        "from": "T13n0415_008:0859c23_14",
        "context_with_next_sentence": true
    },
    {
        "source_sentence": "是身無常，不暫停住；",
        "from": "T13n0415_008:0859c23_24",
        "context_with_next_sentence": true
    },
    {
        "source_sentence": "破壞枯槁，不可長久；",
        "from": "T13n0415_008:0859c24_9",
        "context_with_next_sentence": true
    },
    {
        "source_sentence": "誑惑小兒，危脆不堅。",
        "from": "T13n0415_008:0859c24_19",
        "context_with_next_sentence": true
    },
    {
        "source_sentence": "「猶水沫聚，戶蟲充滿，筋骨相輔，空負而行，無實用處。",
        "from": "T13n0415_008:0859c26_2",
        "context_with_next_sentence": true
    },
    {
        "source_sentence": "或經百年、及百千歲、縱八萬劫一切樂具守護、長養，終歸墮壞。",
        "from": "T13n0415_008:0859c27_11",
        "context_with_next_sentence": true
    },
    {
        "source_sentence": "「此身長夜不離煩惱、不出顛倒，恒為諸惡鳥獸食噉，又亦常與地獄、餓鬼、畜生共行，生死往來受諸苦惱、或為奴隸種種苦事，常繫於他不得自在，而彼所生云何當能見苦、斷集、證滅、修道？",
        "from": "T13n0415_008:0860a02_16",
        "context_with_next_sentence": true
    },
    {
        "source_sentence": "「今我此身但是空虛、誑曜、愚癡，無一堅法。",
        "from": "T13n0415_008:0860a03_15",
        "context_with_next_sentence": true
    },
    {
        "source_sentence": "以是，我今當應持此一切身分施諸眾生：",
        "from": "T13n0415_008:0860a04_11",
        "context_with_next_sentence": true
    },
    {
        "source_sentence": "若有眾生寶重己身，我當為彼放捨身命；",
        "from": "T13n0415_008:0860a05_11",
        "context_with_next_sentence": true
    },
    {
        "source_sentence": "若有眾生須我精氣，我當給與彼之精氣；",
        "from": "T13n0415_008:0860a06_10",
        "context_with_next_sentence": true
    },
    {
        "source_sentence": "若有眾生須我肉者，我當以肉供奉彼等。",
        "from": "T13n0415_008:0860a07_8",
        "context_with_next_sentence": true
    },
    {
        "source_sentence": "何以故？",
        "from": "T13n0415_008:0860a07_12",
        "context_with_next_sentence": true
    },
    {
        "source_sentence": "寧我先施令彼得食，無容不施使彼自食。",
        "from": "T13n0415_008:0860a08_11",
        "context_with_next_sentence": true
    },
    {
        "source_sentence": "今我以此淨心布施所獲善根，願即滅除我見根本。",
        "from": "T13n0415_008:0860a09_14",
        "context_with_next_sentence": true
    },
    {
        "source_sentence": "「而彼菩薩如是觀時，不著我見；",
        "from": "T13n0415_008:0860a10_9",
        "context_with_next_sentence": true
    },
    {
        "source_sentence": "滅我見已，然後捨身令眾生用——為惜命者棄捨命根、須精氣者授以精氣、須肉食者便以肉施、若有眾生須其力用，即時為奴充彼驅策。",
        "from": "T13n0415_008:0860a13_10",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0860a13_15",
        "context_with_next_sentence": true
    },
    {
        "source_sentence": "以是因緣，彼菩薩摩訶薩除捨我見、不住我見、證知我見，而能於此不牢固中求牢固身。",
        "from": "T13n0415_008:0860a15_12",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0860a15_17",
        "context_with_next_sentence": true
    },
    {
        "source_sentence": "譬如都城、邑聚、村落之中，多有童男、或多童女自舍出已，至河岸邊見水沫聚，以彼水沫更相嬉戲——所謂：",
        "from": "T13n0415_008:0860a18_6",
        "context_with_next_sentence": true
    },
    {
        "source_sentence": "破壞水沫，分段磨滅，令其消散無有遺餘——而彼沫聚不作是念：",
        "from": "T13n0415_008:0860a19_13",
        "context_with_next_sentence": true
    },
    {
        "source_sentence": "『誰於今日能分散我？",
        "from": "T13n0415_008:0860a20_2",
        "context_with_next_sentence": true
    },
    {
        "source_sentence": "』是沫雖壞，無惱恨心。",
        "from": "T13n0415_008:0860a20_13",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0860a20_18",
        "context_with_next_sentence": true
    },
    {
        "source_sentence": "如是，菩薩摩訶薩自觀己身無常破壞，如彼沫聚不可長久，當知是人得此三昧，疾成阿耨多羅三藐三菩提。",
        "from": "T13n0415_008:0860a23_4",
        "context_with_next_sentence": true
    },
    {
        "source_sentence": "」爾時，世尊為重明此義，以偈頌曰：",
        "from": "T13n0415_008:0860a24_1",
        "context_with_next_sentence": true
    },
    {
        "source_sentence": "「若能遠離我見者，　　一切無有住著處，",
        "from": "T13n0415_008:0860a25_0",
        "context_with_next_sentence": true
    },
    {
        "source_sentence": "為利世間天人故，　　當證難見大菩提。",
        "from": "T13n0415_008:0860a26_17",
        "context_with_next_sentence": true
    },
    {
        "source_sentence": "彼若厭身諸不淨，　　癰瘡所處膿血流，",
        "from": "T13n0415_008:0860a27_0",
        "context_with_next_sentence": true
    },
    {
        "source_sentence": "此身變壞不堅牢，　　無常羸劣斯破法。",
        "from": "T13n0415_008:0860a28_17",
        "context_with_next_sentence": true
    },
    {
        "source_sentence": "暫住如幻無實體，　　猶彼聚沫空無真，",
        "from": "T13n0415_008:0860a29_0",
        "context_with_next_sentence": true
    },
    {
        "source_sentence": "長夜養育終無宜，　　鳥狗斯食最可惡。",
        "from": "T13n0415_008:0860b01_17",
        "context_with_next_sentence": true
    },
    {
        "source_sentence": "雖以眾具供贍之，　　是身會當歸敗滅，",
        "from": "T13n0415_008:0860b02_0",
        "context_with_next_sentence": true
    },
    {
        "source_sentence": "既不能得牢固法，　　經無量劫唯有苦。",
        "from": "T13n0415_008:0860b03_17",
        "context_with_next_sentence": true
    },
    {
        "source_sentence": "地獄、畜生、餓鬼苦，　　飢渴眾惱恒熾然，",
        "from": "T13n0415_008:0860b04_0",
        "context_with_next_sentence": true
    },
    {
        "source_sentence": "世間催切超百羅，　　初不覺知彼如實。",
        "from": "T13n0415_008:0860b05_17",
        "context_with_next_sentence": true
    },
    {
        "source_sentence": "我身今日自空虛，　　不常之體須臾變，",
        "from": "T13n0415_008:0860b06_0",
        "context_with_next_sentence": true
    },
    {
        "source_sentence": "謂諸眾生食肉者、　　精氣、僕役我甘為。",
        "from": "T13n0415_008:0860b07_18",
        "context_with_next_sentence": true
    },
    {
        "source_sentence": "我思此時常發言：",
        "from": "T13n0415_008:0860b08_7",
        "context_with_next_sentence": true
    },
    {
        "source_sentence": "　　『其有食肉及精血，我為其故今放捨，　　任從噉食我此身。",
        "from": "T13n0415_008:0860b09_17",
        "context_with_next_sentence": true
    },
    {
        "source_sentence": "當令一切寶身者，　　悉得觀我捨斯命，",
        "from": "T13n0415_008:0860b10_0",
        "context_with_next_sentence": true
    },
    {
        "source_sentence": "我今軀命不敢愛，　　願速成彼三摩提。",
        "from": "T13n0415_008:0860b11_17",
        "context_with_next_sentence": true
    },
    {
        "source_sentence": "猶如彼沫常破壞，　　未曾起一瞋恨心；",
        "from": "T13n0415_008:0860b12_17",
        "context_with_next_sentence": true
    },
    {
        "source_sentence": "今我此身如沫團，　　豈有生於嫌怨事？",
        "from": "T13n0415_008:0860b13_17",
        "context_with_next_sentence": true
    },
    {
        "source_sentence": "若能觀身如水沫，　　此人必定求菩提，",
        "from": "T13n0415_008:0860b14_0",
        "context_with_next_sentence": true
    },
    {
        "source_sentence": "非但得奉十方尊，　　彼當速獲勝三昧。",
        "from": "T13n0415_008:0860b15_17",
        "context_with_next_sentence": true
    },
    {
        "source_sentence": "」12 示現微笑品菩薩念佛三昧分示現微笑品第十二爾時，世尊怡然微笑。",
        "from": "T13n0415_008:0860b17_9",
        "context_with_next_sentence": true
    },
    {
        "source_sentence": "諸佛、世尊法如是故，即微笑時，世尊口放種種光明——所謂青、黃、赤、白、金色、頗梨——其光遠照，上至梵宮而復還下，右遶三周入世尊頂。",
        "from": "T13n0415_008:0860b20_7",
        "context_with_next_sentence": true
    },
    {
        "source_sentence": "時尊者阿難見斯事已，即從座起，整理衣服，右膝著地，合十指掌向佛、世尊，以偈問曰：",
        "from": "T13n0415_008:0860b22_7",
        "context_with_next_sentence": true
    },
    {
        "source_sentence": "「最勝世尊非無因，　　今現微笑當有以，",
        "from": "T13n0415_008:0860b23_0",
        "context_with_next_sentence": true
    },
    {
        "source_sentence": "世間調御應為說，　　而復微笑何因緣？",
        "from": "T13n0415_008:0860b24_17",
        "context_with_next_sentence": true
    },
    {
        "source_sentence": "金剛色體百福身，　　由證真如能利益，",
        "from": "T13n0415_008:0860b25_0",
        "context_with_next_sentence": true
    },
    {
        "source_sentence": "一切世間所歸依，　　今此微笑有何緣？",
        "from": "T13n0415_008:0860b26_17",
        "context_with_next_sentence": true
    },
    {
        "source_sentence": "世尊無上亦無比，　　何處當有能超勝？",
        "from": "T13n0415_008:0860b27_17",
        "context_with_next_sentence": true
    },
    {
        "source_sentence": "功德備具無可毀，　　今斯微笑有何緣？",
        "from": "T13n0415_008:0860b28_17",
        "context_with_next_sentence": true
    },
    {
        "source_sentence": "一切世間皆歸趣，　　調御丈夫今當宣，",
        "from": "T13n0415_008:0860b29_0",
        "context_with_next_sentence": true
    },
    {
        "source_sentence": "誰於今日獲大利，　　世尊無何微笑者？",
        "from": "T13n0415_008:0860c01_17",
        "context_with_next_sentence": true
    },
    {
        "source_sentence": "今日誰當受大位？",
        "from": "T13n0415_008:0860c02_7",
        "context_with_next_sentence": true
    },
    {
        "source_sentence": "　　今日誰得真福聚？",
        "from": "T13n0415_008:0860c02_17",
        "context_with_next_sentence": true
    },
    {
        "source_sentence": "今日誰為安隱王？",
        "from": "T13n0415_008:0860c03_7",
        "context_with_next_sentence": true
    },
    {
        "source_sentence": "　　能致世尊是微笑。",
        "from": "T13n0415_008:0860c03_17",
        "context_with_next_sentence": true
    },
    {
        "source_sentence": "一切世間所歸依，　　天人大師今應說，",
        "from": "T13n0415_008:0860c04_0",
        "context_with_next_sentence": true
    },
    {
        "source_sentence": "若聞佛尊斯妙音，　　天人歡喜眾聖讚。",
        "from": "T13n0415_008:0860c05_17",
        "context_with_next_sentence": true
    },
    {
        "source_sentence": "」尊者阿難設斯問已，於是世尊告阿難曰：",
        "from": "T13n0415_008:0860c06_17",
        "context_with_next_sentence": true
    },
    {
        "source_sentence": "「阿難！",
        "from": "T13n0415_008:0860c07_1",
        "context_with_next_sentence": true
    },
    {
        "source_sentence": "我當說是正念三昧法門義時，此大眾中有三萬人遠離塵垢、得法眼淨；",
        "from": "T13n0415_008:0860c08_13",
        "context_with_next_sentence": true
    },
    {
        "source_sentence": "復有八萬億百千那由他諸天子遠塵離垢、得法眼淨；",
        "from": "T13n0415_008:0860c09_17",
        "context_with_next_sentence": true
    },
    {
        "source_sentence": "復有三萬比丘、比丘尼眾得阿那含果；",
        "from": "T13n0415_008:0860c10_15",
        "context_with_next_sentence": true
    },
    {
        "source_sentence": "復有三萬比丘、比丘尼、優婆塞、優婆夷得無生忍法；",
        "from": "T13n0415_008:0860c11_20",
        "context_with_next_sentence": true
    },
    {
        "source_sentence": "復有三萬眾生發阿耨多羅三藐三菩提心，此輩皆於星宿劫中成等正覺，此即前發菩提心者是也；",
        "from": "T13n0415_008:0860c14_5",
        "context_with_next_sentence": true
    },
    {
        "source_sentence": "復有九萬億那由他菩薩摩訶薩安住菩提無有退轉，此輩當來皆得成佛，彼諸世尊有四種號：",
        "from": "T13n0415_008:0860c16_8",
        "context_with_next_sentence": true
    },
    {
        "source_sentence": "或號光明、或號毘盧遮那、或號釋迦牟尼、或名日月歲星，有如是等諸種名號隨其剎土出現於世；",
        "from": "T13n0415_008:0860c18_12",
        "context_with_next_sentence": true
    },
    {
        "source_sentence": "復有九十二億百千那由他眾生但發聲聞心，是輩未來皆證聲聞果。",
        "from": "T13n0415_008:0860c20_5",
        "context_with_next_sentence": true
    },
    {
        "source_sentence": "」爾時，世尊知是事已，以淨天眼過於人眼觀察十方，見九十億百千那由他諸佛世界，應作如是大利益故，更出殊大微妙之聲遍此三千大千世界，咸得聞已，然後及彼諸佛國土所有眾生亦皆得聞。",
        "from": "T13n0415_008:0860c25_9",
        "context_with_next_sentence": true
    },
    {
        "source_sentence": "然後復從眉間白毫相中放大光明名無邊威，此光遍照十方佛國，令無量億百千那由他眾生得須陀洹果、斯陀含果、阿那含果、阿羅漢果；",
        "from": "T13n0415_008:0860c28_14",
        "context_with_next_sentence": true
    },
    {
        "source_sentence": "復有過於前數眾生發阿耨多羅三藐三菩提心，彼等當來皆得不退轉於阿耨多羅三藐三菩提，然後於彼十方國土皆得成佛，號曰難伏如來、應供、等正覺出現於世。",
        "from": "T13n0415_008:0861a03_10",
        "context_with_next_sentence": true
    },
    {
        "source_sentence": "爾時，世尊為重宣此義，以偈頌曰：",
        "from": "T13n0415_008:0861a04_6",
        "context_with_next_sentence": true
    },
    {
        "source_sentence": "「過百千數無減少，　　三種三十復九十，",
        "from": "T13n0415_008:0861a05_0",
        "context_with_next_sentence": true
    },
    {
        "source_sentence": "如是一切見菩提，　　彼為發心利益故。",
        "from": "T13n0415_008:0861a06_17",
        "context_with_next_sentence": true
    },
    {
        "source_sentence": "彼滿十千諸眾生，　　復三萬智得淨眼，",
        "from": "T13n0415_008:0861a07_0",
        "context_with_next_sentence": true
    },
    {
        "source_sentence": "聞已正思等正覺，　　解脫人身諸惡道；",
        "from": "T13n0415_008:0861a08_17",
        "context_with_next_sentence": true
    },
    {
        "source_sentence": "復過八億那由他，　　諸天獲於聖淨眼，",
        "from": "T13n0415_008:0861a09_0",
        "context_with_next_sentence": true
    },
    {
        "source_sentence": "以聞如來妙音故，　　永滅惡趣無遺餘；",
        "from": "T13n0415_008:0861a10_17",
        "context_with_next_sentence": true
    },
    {
        "source_sentence": "得忍三萬億由他，　　發心即離三惡道，",
        "from": "T13n0415_008:0861a11_0",
        "context_with_next_sentence": true
    },
    {
        "source_sentence": "彼輩當來悉成佛，　　其猶盛春草木敷；",
        "from": "T13n0415_008:0861a12_17",
        "context_with_next_sentence": true
    },
    {
        "source_sentence": "復有三萬億眾生，　　從座而起發大心，",
        "from": "T13n0415_008:0861a13_0",
        "context_with_next_sentence": true
    },
    {
        "source_sentence": "以此威德當成佛，　　於大地上利世間；",
        "from": "T13n0415_008:0861a14_17",
        "context_with_next_sentence": true
    },
    {
        "source_sentence": "復有六萬諸天子，　　皆發無上菩提心，",
        "from": "T13n0415_008:0861a15_0",
        "context_with_next_sentence": true
    },
    {
        "source_sentence": "彼等斯同彌勒尊，　　以修樂因證樂處。",
        "from": "T13n0415_008:0861a16_17",
        "context_with_next_sentence": true
    },
    {
        "source_sentence": "以是因緣天人師，　　為斯廣大故微笑，",
        "from": "T13n0415_008:0861a17_0",
        "context_with_next_sentence": true
    },
    {
        "source_sentence": "我已宣揚微笑旨，　　阿難當知此笑緣。",
        "from": "T13n0415_008:0861a18_17",
        "context_with_next_sentence": true
    },
    {
        "source_sentence": "」13 神通品菩薩念佛三昧分神通品第十三之一爾時，不空見菩薩摩訶薩白佛言：",
        "from": "T13n0415_008:0861a20_14",
        "context_with_next_sentence": true
    },
    {
        "source_sentence": "「世尊！",
        "from": "T13n0415_008:0861a20_18",
        "context_with_next_sentence": true
    },
    {
        "source_sentence": "云何當知菩薩摩訶薩住於慚愧、遠離於彼無慚愧已，然後當得此三昧耶？",
        "from": "T13n0415_008:0861a22_11",
        "context_with_next_sentence": true
    },
    {
        "source_sentence": "」爾時，佛告不空見菩薩言：",
        "from": "T13n0415_008:0861a23_3",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861a23_8",
        "context_with_next_sentence": true
    },
    {
        "source_sentence": "若有菩薩摩訶薩常行慚愧，而是菩薩行慚愧時或能造作種種惡事——所謂：",
        "from": "T13n0415_008:0861a25_1",
        "context_with_next_sentence": true
    },
    {
        "source_sentence": "身惡行時即生慚愧、口惡行時亦生慚愧、意惡行時亦生慚愧、起嫉妬心亦生慚愧、起懈怠心亦生慚愧、於諸如來所亦生慚愧、於大菩薩摩訶薩所亦生慚愧、於住菩薩乘諸眾生所亦生慚愧、於聲聞乘人所亦生慚愧、於辟支佛乘人所亦生慚愧、於人天所亦生慚愧。",
        "from": "T13n0415_008:0861b02_2",
        "context_with_next_sentence": true
    },
    {
        "source_sentence": "云何慚愧？",
        "from": "T13n0415_008:0861b02_7",
        "context_with_next_sentence": true
    },
    {
        "source_sentence": "所謂常愧於他，亦慚自身住於一切不善法中，故常慚愧。",
        "from": "T13n0415_008:0861b03_12",
        "context_with_next_sentence": true
    },
    {
        "source_sentence": "「住慚愧已，遠離一切無慚無愧，除滅不善、思惟善事，荷負重擔，體性清淨，終無毀犯、他不能謗。",
        "from": "T13n0415_008:0861b05_16",
        "context_with_next_sentence": true
    },
    {
        "source_sentence": "而是菩薩常能具足無毀身業、亦能具足無毀口業、亦能具足無毀意業，具足斯已，然後乃能住是三昧；",
        "from": "T13n0415_008:0861b08_2",
        "context_with_next_sentence": true
    },
    {
        "source_sentence": "住三昧已，常不遠離見一切諸佛、常不遠離聽聞諸佛所說妙法、常不遠離恭敬供養一切聖僧；",
        "from": "T13n0415_008:0861b10_5",
        "context_with_next_sentence": true
    },
    {
        "source_sentence": "具足如斯已，然後乃能疾成阿耨多羅三藐三菩提。",
        "from": "T13n0415_008:0861b11_8",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0861b12_7",
        "context_with_next_sentence": true
    },
    {
        "source_sentence": "我念往昔過無量無邊阿僧祇劫，時有大劫名曰善來，於彼善來劫中後有第三劫名曰寶炬。",
        "from": "T13n0415_008:0861b14_7",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861b14_12",
        "context_with_next_sentence": true
    },
    {
        "source_sentence": "彼於劫中復有小劫名九莊嚴，於彼時中名多劫濁。",
        "from": "T13n0415_008:0861b15_14",
        "context_with_next_sentence": true
    },
    {
        "source_sentence": "復次，有劫名曰千歲，彼中有轉輪王名善觀作，而彼善觀作王宿植德本、具大威德。",
        "from": "T13n0415_008:0861b17_12",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861b17_17",
        "context_with_next_sentence": true
    },
    {
        "source_sentence": "時善觀作王所居大城名曰淨華，妙香充滿。",
        "from": "T13n0415_008:0861b18_15",
        "context_with_next_sentence": true
    },
    {
        "source_sentence": "其城東西廣六十由旬、南北長七十由旬，墻壁周圍有一千二百重。",
        "from": "T13n0415_008:0861b20_6",
        "context_with_next_sentence": true
    },
    {
        "source_sentence": "彼城身量純以真金、眾具莊嚴，間用七寶。",
        "from": "T13n0415_008:0861b21_6",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861b21_11",
        "context_with_next_sentence": true
    },
    {
        "source_sentence": "汝今欲知淨華香城善觀作王果報眾具莊嚴殊麗，如先所說無邊精進王善住大城無差異也。",
        "from": "T13n0415_008:0861b23_11",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861b23_16",
        "context_with_next_sentence": true
    },
    {
        "source_sentence": "彼城北面有一內門名曰華鬘門，外有園名曰無畏，其園縱廣四十由旬，周匝皆有七寶樹林而為圍遶。",
        "from": "T13n0415_008:0861b26_3",
        "context_with_next_sentence": true
    },
    {
        "source_sentence": "有一大池，形量方廣，面十由旬，八功德水彌滿其間，如忉利天鏝陀吉尼池也。",
        "from": "T13n0415_008:0861b27_17",
        "context_with_next_sentence": true
    },
    {
        "source_sentence": "彼池四面周匝皆有寶多羅樹——其金多羅樹銀為花果、銀多羅樹琉璃華果，如是乃至真珠多羅樹金為華果——如善住城一等無異。",
        "from": "T13n0415_008:0861c01_17",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0861c02_5",
        "context_with_next_sentence": true
    },
    {
        "source_sentence": "當爾之時有佛、世尊——號鴦耆羅娑隋言分味如來、應供、等正覺、明行足、善逝、世間解、無上士、調御丈夫、天人師、佛、世尊——出現於世。",
        "from": "T13n0415_008:0861c04_22",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861c05_2",
        "context_with_next_sentence": true
    },
    {
        "source_sentence": "時彼鴦耆羅娑如來處遊居止無畏園中，與大比丘眾九十九億百千那由他人俱前後圍遶——皆阿羅漢，諸漏已盡，無復煩惱；",
        "from": "T13n0415_008:0861c07_20",
        "context_with_next_sentence": true
    },
    {
        "source_sentence": "皆得自在心善解脫、慧善解脫；",
        "from": "T13n0415_008:0861c08_12",
        "context_with_next_sentence": true
    },
    {
        "source_sentence": "所作已辦，捐捨重擔，盡獲己利，不受後有：",
        "from": "T13n0415_008:0861c09_12",
        "context_with_next_sentence": true
    },
    {
        "source_sentence": "隨順正教，達於彼岸。",
        "from": "T13n0415_008:0861c10_1",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861c10_6",
        "context_with_next_sentence": true
    },
    {
        "source_sentence": "時彼鴦耆羅娑如來、應供、等正覺於晨朝時著衣持鉢，與九十九億百千那由他聲聞大眾左右圍遶入淨華香城。",
        "from": "T13n0415_008:0861c12_14",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861c13_1",
        "context_with_next_sentence": true
    },
    {
        "source_sentence": "時彼善觀作王知彼世尊晨朝入城，即自莊嚴乘大調象名曰樂手，與無量億百千那由他眾前後導從，自彼淨華香城而出，為奉迎彼佛世尊故。",
        "from": "T13n0415_008:0861c16_6",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0861c16_11",
        "context_with_next_sentence": true
    },
    {
        "source_sentence": "時善觀作王既遙見彼鴦耆世尊尋路而來，光儀端遠狀若金山，諸根寂靜神志和穆，已達第一調柔彼岸——猶如大龍降伏一切、亦如大象所為自在、又如大池澄清映徹——如是見已，自乘而下進詣世尊，頭面作禮，右遶三周而啟白言：",
        "from": "T13n0415_008:0861c21_15",
        "context_with_next_sentence": true
    },
    {
        "source_sentence": "『唯願世尊受我明朝所設供養。",
        "from": "T13n0415_008:0861c22_9",
        "context_with_next_sentence": true
    },
    {
        "source_sentence": "』「復次，不空見！",
        "from": "T13n0415_008:0861c22_18",
        "context_with_next_sentence": true
    },
    {
        "source_sentence": "時彼鴦耆羅娑如來、應供、等正覺聞善觀作王如是請已，為諸眾生作利益故，默然受請。",
        "from": "T13n0415_008:0861c24_16",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0861c25_2",
        "context_with_next_sentence": true
    },
    {
        "source_sentence": "時善觀作王聞彼世尊許納其請，即於斯夜速命厨官嚴辦眾種上味美食，人間所有靡不畢具。",
        "from": "T13n0415_008:0861c27_5",
        "context_with_next_sentence": true
    },
    {
        "source_sentence": "於淨華城平治道路，以諸香泥塗飾其地，所在街巷建立寶幢，妙善名幡處處羅布，兼列種種金寶器具。",
        "from": "T13n0415_008:0861c29_13",
        "context_with_next_sentence": true
    },
    {
        "source_sentence": "又用上妙牛頭栴檀以為香水灑散其地，復以種種末香、種種散華上撤於佛而為供養。",
        "from": "T13n0415_008:0862a02_12",
        "context_with_next_sentence": true
    },
    {
        "source_sentence": "然後於彼如來、應、等正覺前燒種種名香、積種種華鬘而為供養，又以種種歌頌、讚歎、偈句、法言而為供養，又作種種上妙樂音及諸玩具而為供養。",
        "from": "T13n0415_008:0862a06_1",
        "context_with_next_sentence": true
    },
    {
        "source_sentence": "彼王如是作諸供養，然後奉獻上妙飲食供養世尊及比丘眾。",
        "from": "T13n0415_008:0862a07_8",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0862a07_16",
        "context_with_next_sentence": true
    },
    {
        "source_sentence": "爾時彼善觀作王廣設如是微妙第一最上眾具滿足供養鴦耆如來、應供、等正覺已，更於異時莊嚴大駕，躬自率彼無量千數諸眾生等詣無畏園至彼鴦耆如來、應供、等正覺所，頂禮尊足已而白佛言：",
        "from": "T13n0415_008:0862a12_7",
        "context_with_next_sentence": true
    },
    {
        "source_sentence": "『世尊！",
        "from": "T13n0415_008:0862a12_11",
        "context_with_next_sentence": true
    },
    {
        "source_sentence": "今正是時，唯願垂慈作所應作也。",
        "from": "T13n0415_008:0862a13_5",
        "context_with_next_sentence": true
    },
    {
        "source_sentence": "』「復次，不空見！",
        "from": "T13n0415_008:0862a14_7",
        "context_with_next_sentence": true
    },
    {
        "source_sentence": "時彼鴦耆羅娑如來聞善觀作王慇懃請已，知諸眾生堪受化故，於是為彼如所應作種種神通。",
        "from": "T13n0415_008:0862a16_8",
        "context_with_next_sentence": true
    },
    {
        "source_sentence": "現神通已，遂與九十九億百千那由他諸阿羅漢等身昇虛空。",
        "from": "T13n0415_008:0862a17_15",
        "context_with_next_sentence": true
    },
    {
        "source_sentence": "住虛空已，即放九十九億百千那由他光明照於東方無量世界；",
        "from": "T13n0415_008:0862a19_6",
        "context_with_next_sentence": true
    },
    {
        "source_sentence": "如是，復放前數光明照彼南方、及以西、北、四維、上、下，周遍十方亦皆如是。",
        "from": "T13n0415_008:0862a20_23",
        "context_with_next_sentence": true
    },
    {
        "source_sentence": "彼一一方各有九十九億百千那由他諸大光明，彼一一光皆各化作八十億百千那由他等大蓮華座，彼諸華座皆各有一化如來坐，彼諸如來形量、長短，乃至一切威儀多少，一如鴦耆羅娑如來、應供、等正覺無差別也。",
        "from": "T13n0415_008:0862a25_18",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0862a26_4",
        "context_with_next_sentence": true
    },
    {
        "source_sentence": "如彼變化諸佛、世尊各有無量億那由他諸比丘眾前後圍繞住虛空中，又亦各有化天帝釋及化梵王——形量、大小皆如今此無超勝梵天及大供養天帝釋等，無有異也。",
        "from": "T13n0415_008:0862a29_18",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0862b01_4",
        "context_with_next_sentence": true
    },
    {
        "source_sentence": "時彼鴦耆羅娑如來、應供、等正覺示現如是神通事時，於須臾間，一切諸天所有音樂不鼓自鳴、一切眾具不作自現。",
        "from": "T13n0415_008:0862b03_15",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0862b03_20",
        "context_with_next_sentence": true
    },
    {
        "source_sentence": "時彼欲界諸天既覩鴦耆世尊示現如是大神變時，即以天栴檀、末香、沈水香、多伽羅香、多摩羅跋、牛頭栴檀、黑沈水香……等奉散佛上。",
        "from": "T13n0415_008:0862b06_21",
        "context_with_next_sentence": true
    },
    {
        "source_sentence": "復以種種妙華——所謂雞娑羅華、大雞娑羅華等——奉散於彼鴦耆羅娑如來、應、等正覺。",
        "from": "T13n0415_008:0862b08_19",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0862b09_7",
        "context_with_next_sentence": true
    },
    {
        "source_sentence": "爾時鴦耆世尊告彼善觀作王言：",
        "from": "T13n0415_008:0862b10_1",
        "context_with_next_sentence": true
    },
    {
        "source_sentence": "『大王！",
        "from": "T13n0415_008:0862b10_5",
        "context_with_next_sentence": true
    },
    {
        "source_sentence": "諸行無常。",
        "from": "T13n0415_008:0862b10_10",
        "context_with_next_sentence": true
    },
    {
        "source_sentence": "大王！",
        "from": "T13n0415_008:0862b10_13",
        "context_with_next_sentence": true
    },
    {
        "source_sentence": "諸行皆苦。",
        "from": "T13n0415_008:0862b10_18",
        "context_with_next_sentence": true
    },
    {
        "source_sentence": "大王！",
        "from": "T13n0415_008:0862b10_21",
        "context_with_next_sentence": true
    },
    {
        "source_sentence": "諸行無我。",
        "from": "T13n0415_008:0862b11_3",
        "context_with_next_sentence": true
    },
    {
        "source_sentence": "大王！",
        "from": "T13n0415_008:0862b11_6",
        "context_with_next_sentence": true
    },
    {
        "source_sentence": "諸行暫住，不得久停。",
        "from": "T13n0415_008:0862b11_16",
        "context_with_next_sentence": true
    },
    {
        "source_sentence": "大王！",
        "from": "T13n0415_008:0862b11_19",
        "context_with_next_sentence": true
    },
    {
        "source_sentence": "諸行不堅，是破壞法。",
        "from": "T13n0415_008:0862b12_7",
        "context_with_next_sentence": true
    },
    {
        "source_sentence": "大王！",
        "from": "T13n0415_008:0862b12_10",
        "context_with_next_sentence": true
    },
    {
        "source_sentence": "諸行熾然，如猛火焰。",
        "from": "T13n0415_008:0862b12_20",
        "context_with_next_sentence": true
    },
    {
        "source_sentence": "大王！",
        "from": "T13n0415_008:0862b13_1",
        "context_with_next_sentence": true
    },
    {
        "source_sentence": "諸行深奧，如大火坑。",
        "from": "T13n0415_008:0862b13_11",
        "context_with_next_sentence": true
    },
    {
        "source_sentence": "大王！",
        "from": "T13n0415_008:0862b13_14",
        "context_with_next_sentence": true
    },
    {
        "source_sentence": "乃至應當念捨諸行，當生深厭、亦不可樂，當念遠離，終思解脫。",
        "from": "T13n0415_008:0862b15_2",
        "context_with_next_sentence": true
    },
    {
        "source_sentence": "』「不空見！",
        "from": "T13n0415_008:0862b15_8",
        "context_with_next_sentence": true
    },
    {
        "source_sentence": "爾時，善觀作王一心合掌恭敬向彼鴦耆如來具領讚曰：",
        "from": "T13n0415_008:0862b16_10",
        "context_with_next_sentence": true
    },
    {
        "source_sentence": "『如是如是。",
        "from": "T13n0415_008:0862b16_16",
        "context_with_next_sentence": true
    },
    {
        "source_sentence": "大德修伽陀！",
        "from": "T13n0415_008:0862b17_2",
        "context_with_next_sentence": true
    },
    {
        "source_sentence": "大德婆伽婆！",
        "from": "T13n0415_008:0862b17_8",
        "context_with_next_sentence": true
    },
    {
        "source_sentence": "諸行無常。",
        "from": "T13n0415_008:0862b17_13",
        "context_with_next_sentence": true
    },
    {
        "source_sentence": "大德婆伽婆！",
        "from": "T13n0415_008:0862b17_19",
        "context_with_next_sentence": true
    },
    {
        "source_sentence": "諸行是苦、諸行無我。",
        "from": "T13n0415_008:0862b18_8",
        "context_with_next_sentence": true
    },
    {
        "source_sentence": "大德婆伽婆！",
        "from": "T13n0415_008:0862b18_14",
        "context_with_next_sentence": true
    },
    {
        "source_sentence": "誠如聖教，一切諸行皆應遠離，亦須棄捨，終當免脫。",
        "from": "T13n0415_008:0862b19_17",
        "context_with_next_sentence": true
    },
    {
        "source_sentence": "』「不空見！",
        "from": "T13n0415_008:0862b20_1",
        "context_with_next_sentence": true
    },
    {
        "source_sentence": "爾時，彼鴦耆羅娑如來為彼善觀作王說如斯法，令其歡喜、令其專念、令其奉行；",
        "from": "T13n0415_008:0862b21_18",
        "context_with_next_sentence": true
    },
    {
        "source_sentence": "令歡喜已、令專念已、令奉行已，然令發阿耨多羅三藐三菩提心。",
        "from": "T13n0415_008:0862b23_7",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0862b24_7",
        "context_with_next_sentence": true
    },
    {
        "source_sentence": "爾時，鴦耆羅娑如來見善觀作王聞法歡喜、發菩提心，一切眾生咸得益已，即與九十九億百千那由他諸阿羅漢比丘大眾舉身騰踊，足步虛空，出淨花城然後還下，如常威儀，前後圍繞入無畏園。",
        "from": "T13n0415_008:0862b28_13",
        "context_with_next_sentence": true
    },
    {
        "source_sentence": "「不空見！",
        "from": "T13n0415_008:0862b28_18",
        "context_with_next_sentence": true
    },
    {
        "source_sentence": "時彼善觀作王既得親覩鴦耆羅娑如來、應、等正覺廣現如是神通事時，發菩提心，更作誓曰：",
        "from": "T13n0415_008:0862c01_19",
        "context_with_next_sentence": true
    },
    {
        "source_sentence": "『當令我等於未來世悉獲如是大神通慧，復當令我悉得如是統諸大眾，復當令我於未來世悉得如是天人眾前大師子吼，一如今日鴦耆如來、應供、等正覺，無有異也。",
        "from": "T13n0415_008:0862c05_17",
        "context_with_next_sentence": true
    },
    {
        "source_sentence": "』「不空見！",
        "from": "T13n0415_008:0862c05_23",
        "context_with_next_sentence": true
    },
    {
        "source_sentence": "時彼善觀作王見彼世尊鴦耆羅娑如來、應供、等正覺及諸大眾乘空而返，王便嚴駕奉從世尊達本住所然後乃還。",
        "from": "T13n0415_008:0862c08_11",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0862c08_19",
        "context_with_next_sentence": true
    },
    {
        "source_sentence": "後於異時，彼鴦耆如來、應供、等正覺與諸大眾次第而行，至善觀王宮殿中已，當鋪而坐，諸比丘僧亦次第坐已。",
        "from": "T13n0415_008:0862c11_12",
        "context_with_next_sentence": true
    },
    {
        "source_sentence": "爾時，彼善觀作王及諸大臣與其眷屬各自圍繞、城內人民及其眷屬亦各圍繞，又皆自持所有供食，各自手奉鴦耆世尊及諸弟子聲聞大眾。",
        "from": "T13n0415_008:0862c14_15",
        "context_with_next_sentence": true
    },
    {
        "source_sentence": "其食香美、眾味具足，隨意奉上佛及眾僧，一切噉食皆得充滿。",
        "from": "T13n0415_008:0862c16_5",
        "context_with_next_sentence": true
    },
    {
        "source_sentence": "然後更以種種妙香、種種花鬘、種種衣服、種種珍寶、一切眾具、微妙音樂供養恭敬已，即於是日呼召太子，加以天冠、受以王位，棄四天下及諸眷屬、深厭生死，請佛出家，即於鴦耆佛、世尊所釋除鬚髮、法服著身。",
        "from": "T13n0415_008:0862c21_2",
        "context_with_next_sentence": true
    },
    {
        "source_sentence": "時有八萬四千億百千那由他人民善根既淳熟故，亦深厭世，從王出家。",
        "from": "T13n0415_008:0862c22_15",
        "context_with_next_sentence": true
    },
    {
        "source_sentence": "「復次，不空見！",
        "from": "T13n0415_008:0862c23_7",
        "context_with_next_sentence": true
    },
    {
        "source_sentence": "時彼善觀作王既出家已，即於眾中整理衣服，恭敬合掌，遂便請彼鴦耆如來、應供、等正覺言：",
        "from": "T13n0415_008:0862c25_9",
        "context_with_next_sentence": true
    },
    {
        "source_sentence": "『世尊！",
        "from": "T13n0415_008:0862c25_13",
        "context_with_next_sentence": true
    },
    {
        "source_sentence": "云何菩薩修習、思惟念佛三昧耶？",
        "from": "T13n0415_008:0862c26_5",
        "context_with_next_sentence": true
    },
    {
        "source_sentence": "菩薩摩訶薩云何證此念佛三昧，即得住於不退轉地、速疾成就阿耨多羅三藐三菩提、現前成就諸功德法？",
        "from": "T13n0415_008:0862c28_14",
        "context_with_next_sentence": true
    },
    {
        "source_sentence": "』「不空見！",
        "from": "T13n0415_008:0862c28_20",
        "context_with_next_sentence": true
    },
    {
        "source_sentence": "時彼善觀作王比丘如是問已，彼鴦耆如來即便告彼王比丘言：",
        "from": "T13n0415_008:0863a01_7",
        "context_with_next_sentence": true
    },
    {
        "source_sentence": "『善觀作！",
        "from": "T13n0415_008:0863a01_12",
        "context_with_next_sentence": true
    },
    {
        "source_sentence": "汝應當知有二種法，菩薩摩訶薩具足修習，即便得此菩薩念佛三昧，能速成就阿耨多羅三藐三菩提。",
        "from": "T13n0415_008:0863a03_17",
        "context_with_next_sentence": true
    },
    {
        "source_sentence": "何等為二？",
        "from": "T13n0415_008:0863a04_3",
        "context_with_next_sentence": true
    },
    {
        "source_sentence": "一者、信諸如來，不生違逆；",
        "from": "T13n0415_008:0863a04_16",
        "context_with_next_sentence": true
    },
    {
        "source_sentence": "二者、信佛所說，不敢謗毀。",
        "from": "T13n0415_008:0863a05_7",
        "context_with_next_sentence": true
    },
    {
        "source_sentence": "作如斯念：",
        "from": "T13n0415_008:0863a05_12",
        "context_with_next_sentence": true
    },
    {
        "source_sentence": "是為諸佛廣大境界，不可思議。",
        "from": "T13n0415_008:0863a06_6",
        "context_with_next_sentence": true
    },
    {
        "source_sentence": "善觀作！",
        "from": "T13n0415_008:0863a06_10",
        "context_with_next_sentence": true
    },
    {
        "source_sentence": "是為菩薩摩訶薩得此三昧能速成就阿耨多羅三藐三菩提。",
        "from": "T13n0415_008:0863a07_15",
        "context_with_next_sentence": true
    },
    {
        "source_sentence": "「『善觀作！",
        "from": "T13n0415_008:0863a08_1",
        "context_with_next_sentence": true
    },
    {
        "source_sentence": "復有二法，菩薩摩訶薩具足修習能速成就阿耨多羅三藐三菩提。",
        "from": "T13n0415_008:0863a09_10",
        "context_with_next_sentence": true
    },
    {
        "source_sentence": "何等為二？",
        "from": "T13n0415_008:0863a09_15",
        "context_with_next_sentence": true
    },
    {
        "source_sentence": "一者、奢摩他，二者、毘婆舍那。",
        "from": "T13n0415_008:0863a10_10",
        "context_with_next_sentence": true
    },
    {
        "source_sentence": "善觀作！",
        "from": "T13n0415_008:0863a10_14",
        "context_with_next_sentence": true
    },
    {
        "source_sentence": "是為菩薩摩訶薩具足修習得此三昧能速成就阿耨多羅三藐三菩提。",
        "from": "T13n0415_008:0863a12_4",
        "context_with_next_sentence": true
    },
    {
        "source_sentence": "「『善觀作！",
        "from": "T13n0415_008:0863a12_10",
        "context_with_next_sentence": true
    },
    {
        "source_sentence": "復有二法，菩薩摩訶薩具足修習得此三昧能速成就阿耨多羅三藐三菩提。",
        "from": "T13n0415_008:0863a14_3",
        "context_with_next_sentence": true
    },
    {
        "source_sentence": "何等為二？",
        "from": "T13n0415_008:0863a14_8",
        "context_with_next_sentence": true
    },
    {
        "source_sentence": "一者、遠離斷見，二者、滅除常見。",
        "from": "T13n0415_008:0863a15_2",
        "context_with_next_sentence": true
    },
    {
        "source_sentence": "善觀作！",
        "from": "T13n0415_008:0863a15_6",
        "context_with_next_sentence": true
    },
    {
        "source_sentence": "是為菩薩摩訶薩具足修習得此三昧能速成就阿耨多羅三藐三菩提耶。",
        "from": "T13n0415_008:0863a16_17",
        "context_with_next_sentence": true
    },
    {
        "source_sentence": "「『善觀作！",
        "from": "T13n0415_008:0863a17_5",
        "context_with_next_sentence": true
    },
    {
        "source_sentence": "復有二法，菩薩摩訶薩具足修習得此三昧能速成就阿耨多羅三藐三菩提。",
        "from": "T13n0415_008:0863a18_16",
        "context_with_next_sentence": true
    },
    {
        "source_sentence": "何等為二？",
        "from": "T13n0415_008:0863a19_3",
        "context_with_next_sentence": true
    },
    {
        "source_sentence": "一者、住於羞慚，二者、修於恥愧。",
        "from": "T13n0415_008:0863a19_19",
        "context_with_next_sentence": true
    },
    {
        "source_sentence": "善觀作！",
        "from": "T13n0415_008:0863a20_1",
        "context_with_next_sentence": true
    },
    {
        "source_sentence": "是為菩薩摩訶薩具足修習得此三昧能速成就阿耨多羅三藐三菩提。",
        "from": "T13n0415_008:0863a21_12",
        "context_with_next_sentence": true
    },
    {
        "source_sentence": "』「復次，不空見！",
        "from": "T13n0415_008:0863a22_7",
        "context_with_next_sentence": true
    },
    {
        "source_sentence": "時彼如來如是說已，彼善觀作王比丘復白鴦耆羅娑如來言：",
        "from": "T13n0415_008:0863a23_12",
        "context_with_next_sentence": true
    },
    {
        "source_sentence": "『世尊！",
        "from": "T13n0415_008:0863a23_16",
        "context_with_next_sentence": true
    },
    {
        "source_sentence": "云何菩薩摩訶薩住慚愧已而能得斯念佛三昧耶？",
        "from": "T13n0415_008:0863a24_17",
        "context_with_next_sentence": true
    },
    {
        "source_sentence": "』「爾時，鴦耆羅娑如來、應、等正覺即告彼善觀作比丘言：",
        "from": "T13n0415_008:0863a26_4",
        "context_with_next_sentence": true
    },
    {
        "source_sentence": "『善觀作！",
        "from": "T13n0415_008:0863a26_9",
        "context_with_next_sentence": true
    },
    {
        "source_sentence": "若諸菩薩摩訶薩於諸所作常行慚愧，謂：",
        "from": "T13n0415_008:0863a27_7",
        "context_with_next_sentence": true
    },
    {
        "source_sentence": "起身惡行生慚愧心、起口惡行生慚愧心、起意惡行生慚愧心、起嫉妬時生慚愧心、起懈怠時生慚愧心、於諸佛所生慚愧心、於諸菩薩摩訶薩所生慚愧心、於住諸菩薩乘眾生所生慚愧心、於諸聲聞乘所生慚愧心、於諸辟支佛乘所生慚愧心、於諸天人所生慚愧心。",
        "from": "T13n0415_008:0863b04_7",
        "context_with_next_sentence": true
    },
    {
        "source_sentence": "大方等大集經菩薩念佛三昧分卷第八",
        "from": "T13n0415_008:0863b05_100",
        "context_with_next_sentence": false
    }
]