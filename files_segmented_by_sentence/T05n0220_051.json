{
    "T05n0220_051:0287a02_0": "大般若波羅蜜多經卷第五十一",
    "T05n0220_051:0287a04_0": "三藏法師玄奘奉　詔譯",
    "T05n0220_051:0287a05_0": "初分大乘鎧品第十四之三",
    "T05n0220_051:0287a06_0": "「世尊！",
    "T05n0220_051:0287a06_1": "布施波羅蜜多無縛無解，淨戒、安忍、精進、靜慮、般若波羅蜜多無縛無解。",
    "T05n0220_051:0287a07_2": "何以故？",
    "T05n0220_051:0287a07_3": "世尊！",
    "T05n0220_051:0287a08_4": "布施波羅蜜多性無所有故無縛無解，淨戒、安忍、精進、靜慮、般若波羅蜜多性無所有故無縛無解；布施波羅蜜多性遠離故無縛無解，淨戒乃至般若波羅蜜多性遠離故無縛無解；布施波羅蜜多性寂靜故無縛無解，淨戒乃至般若波羅蜜多性寂靜故無縛無解；布施波羅蜜多性空故無縛無解，淨戒乃至般若波羅蜜多性空故無縛無解；布施波羅蜜多性無相故無縛無解，淨戒乃至般若波羅蜜多性無相故無縛無解；布施波羅蜜多性無願故無縛無解，淨戒乃至般若波羅蜜多性無願故無縛無解；布施波羅蜜多性無生故無縛無解，淨戒乃至般若波羅蜜多性無生故無縛無解；布施波羅蜜多性無滅故無縛無解，淨戒乃至般若波羅蜜多性無滅故無縛無解；布施波羅蜜多性無染故無縛無解，淨戒乃至般若波羅蜜多性無染故無縛無解；布施波羅蜜多性無淨故無縛無解，淨戒乃至般若波羅蜜多性無淨故無縛無解。",
    "T05n0220_051:0287a27_5": "「世尊！",
    "T05n0220_051:0287a27_6": "五眼無縛無解，六神通無縛無解。",
    "T05n0220_051:0287a28_0": "何以故？",
    "T05n0220_051:0287a28_1": "世尊！",
    "T05n0220_051:0287a28_2": "五眼性無所有故無縛無解，六神通性無所有故無縛無解；五眼性遠離故無縛無解，六神通性遠離故無縛無解；五眼性寂靜故無縛無解，六神通性寂靜故無縛無解；五眼性空故無縛無解，六神通性空故無縛無解；五眼性無相故無縛無解，六神通性無相故無縛無解；五眼性無願故無縛無解，六神通性無願故無縛無解；五眼性無生故無縛無解，六神通性無生故無縛無解；五眼性無滅故無縛無解，六神通性無滅故無縛無解；五眼性無染故無縛無解，六神通性無染故無縛無解；五眼性無淨故無縛無解，六神通性無淨故無縛無解。",
    "T05n0220_051:0287b11_3": "「世尊！",
    "T05n0220_051:0287b11_4": "佛十力無縛無解，四無所畏、四無礙解、大慈、大悲、大喜、大捨、十八佛不共法、一切智、道相智、一切相智無縛無解。",
    "T05n0220_051:0287b14_5": "何以故？",
    "T05n0220_051:0287b14_6": "世尊！",
    "T05n0220_051:0287b14_7": "佛十力性無所有故無縛無解，四無所畏、四無礙解、大慈、大悲、大喜、大捨、十八佛不共法、一切智、道相智、一切相智性無所有故無縛無解；佛十力性遠離故無縛無解，四無所畏乃至一切相智性遠離故無縛無解；佛十力性寂靜故無縛無解，四無所畏乃至一切相智性寂靜故無縛無解；佛十力性空故無縛無解，四無所畏乃至一切相智性空故無縛無解；佛十力性無相故無縛無解，四無所畏乃至一切相智性無相故無縛無解；佛十力性無願故無縛無解，四無所畏乃至一切相智性無願故無縛無解；佛十力性無生故無縛無解，四無所畏乃至一切相智性無生故無縛無解；佛十力性無滅故無縛無解，四無所畏乃至一切相智性無滅故無縛無解；佛十力性無染故無縛無解，四無所畏乃至一切相智性無染故無縛無解；佛十力性無淨故無縛無解，四無所畏乃至一切相智性無淨故無縛無解。",
    "T05n0220_051:0287c04_0": "「世尊！",
    "T05n0220_051:0287c04_1": "真如無縛無解，法界、法性、不虛妄性、不變異性、法定、法住、平等性、離生性、實際、無為性無縛無解。",
    "T05n0220_051:0287c06_2": "何以故？",
    "T05n0220_051:0287c06_3": "世尊！",
    "T05n0220_051:0287c06_4": "真如性無所有故無縛無解，法界、法性、不虛妄性、不變異性、法定、法住、平等性、離生性、實際、無為性無所有故無縛無解；真如性遠離故無縛無解，法界乃至無為性遠離故無縛無解；真如性寂靜故無縛無解，法界乃至無為性寂靜故無縛無解；真如性空故無縛無解，法界乃至無為性空故無縛無解；真如性無相故無縛無解，法界乃至無為性無相故無縛無解；真如性無願故無縛無解，法界乃至無為性無願故無縛無解；真如性無生故無縛無解，法界乃至無為性無生故無縛無解；真如性無滅故無縛無解，法界乃至無為性無滅故無縛無解；真如性無染故無縛無解，法界乃至無為性無染故無縛無解；真如性無淨故無縛無解，法界乃至無為性無淨故無縛無解。",
    "T05n0220_051:0287c22_0": "「世尊！",
    "T05n0220_051:0287c22_1": "菩提無縛無解。",
    "T05n0220_051:0287c22_2": "何以故？",
    "T05n0220_051:0287c22_3": "世尊！",
    "T05n0220_051:0287c22_4": "菩提性無所有故無縛無解，菩提性遠離故無縛無解，菩提性寂靜故無縛無解，菩提性空故無縛無解，菩提性無相故無縛無解，菩提性無願故無縛無解，菩提性無生故無縛無解，菩提性無滅故無縛無解，菩提性無染故無縛無解，菩提性無淨故無縛無解。",
    "T05n0220_051:0287c28_5": "「世尊！",
    "T05n0220_051:0287c28_6": "薩埵無縛無解。",
    "T05n0220_051:0287c29_7": "何以故？",
    "T05n0220_051:0287c29_8": "世尊！",
    "T05n0220_051:0287c29_9": "薩埵性無所有故無縛無解，薩埵性遠離故無縛無解，薩埵性寂靜故無縛無解，薩埵性空故無縛無解，薩埵性無相故無縛無解，薩埵性無願故無縛無解，薩埵性無生故無縛無解，薩埵性無滅故無縛無解，薩埵性無染故無縛無解，薩埵性無淨故無縛無解。",
    "T05n0220_051:0288a06_10": "「世尊！",
    "T05n0220_051:0288a06_11": "菩薩摩訶薩無縛無解。",
    "T05n0220_051:0288a06_12": "何以故？",
    "T05n0220_051:0288a07_13": "世尊！",
    "T05n0220_051:0288a07_14": "菩薩摩訶薩性無所有故無縛無解，菩薩摩訶薩性遠離故無縛無解，菩薩摩訶薩性寂靜故無縛無解，菩薩摩訶薩性空故無縛無解，菩薩摩訶薩性無相故無縛無解，菩薩摩訶薩性無願故無縛無解，菩薩摩訶薩性無生故無縛無解，菩薩摩訶薩性無滅故無縛無解，菩薩摩訶薩性無染故無縛無解，菩薩摩訶薩性無淨故無縛無解。",
    "T05n0220_051:0288a14_15": "「世尊！",
    "T05n0220_051:0288a15_0": "無上正等菩提無縛無解。",
    "T05n0220_051:0288a15_1": "何以故？",
    "T05n0220_051:0288a15_2": "世尊！",
    "T05n0220_051:0288a15_3": "無上正等菩提性無所有故無縛無解，無上正等菩提性遠離故無縛無解，無上正等菩提性寂靜故無縛無解，無上正等菩提性空故無縛無解，無上正等菩提性無相故無縛無解，無上正等菩提性無願故無縛無解，無上正等菩提性無生故無縛無解，無上正等菩提性無滅故無縛無解，無上正等菩提性無染故無縛無解，無上正等菩提性無淨故無縛無解。",
    "T05n0220_051:0288a24_4": "「世尊！",
    "T05n0220_051:0288a24_5": "無上正等覺者無縛無解。",
    "T05n0220_051:0288a24_6": "何以故？",
    "T05n0220_051:0288a25_7": "世尊！",
    "T05n0220_051:0288a25_8": "無上正等覺者性無所有故無縛無解，無上正等覺者性遠離故無縛無解，無上正等覺者性寂靜故無縛無解，無上正等覺者性空故無縛無解，無上正等覺者性無相故無縛無解，無上正等覺者性無願故無縛無解，無上正等覺者性無生故無縛無解，無上正等覺者性無滅故無縛無解，無上正等覺者性無染故無縛無解，無上正等覺者性無淨故無縛無解。",
    "T05n0220_051:0288b04_9": "「世尊！",
    "T05n0220_051:0288b04_10": "以要言之，一切法皆無縛無解。",
    "T05n0220_051:0288b05_11": "何以故？",
    "T05n0220_051:0288b05_12": "世尊！",
    "T05n0220_051:0288b05_13": "一切法性無所有故無縛無解，一切法性遠離故無縛無解，一切法性寂靜故無縛無解，一切法性空故無縛無解，一切法性無相故無縛無解，一切法性無願故無縛無解，一切法性無生故無縛無解，一切法性無滅故無縛無解，一切法性無染故無縛無解，一切法性無淨故無縛無解。」",
    "T05n0220_051:0288b12_0": "時，滿慈子問善現言：「尊者說色無縛無解，說受、想、行、識等無縛無解耶？」",
    "T05n0220_051:0288b13_1": "善現答言：「如是！",
    "T05n0220_051:0288b13_2": "如是！」",
    "T05n0220_051:0288b14_3": "滿慈子言：「何等色無縛無解？",
    "T05n0220_051:0288b14_4": "何等受、想、行、識等無縛無解？」",
    "T05n0220_051:0288b15_5": "善現答言：「如幻色無縛無解，如幻受、想、行、識無縛無解；如夢色無縛無解，如夢受、想、行、識無縛無解；如像色無縛無解，如像受、想、行、識無縛無解；如響色無縛無解，如響受、想、行、識無縛無解；如光影色無縛無解，如光影受、想、行、識無縛無解；如空花色無縛無解，如空花受、想、行、識無縛無解；如陽焰色無縛無解，如陽焰受、想、行、識無縛無解；如尋香城色無縛無解，如尋香城受、想、行、識無縛無解；如變化事色無縛無解，如變化事受、想、行、識無縛無解。",
    "T05n0220_051:0288b25_6": "何以故？",
    "T05n0220_051:0288b26_0": "滿慈子！",
    "T05n0220_051:0288b26_1-0": "如幻色性乃至如變化事色性無所有故無縛無解，如幻受、想、行、識性乃至如變化事受、想、行、識性無所有故無縛無解；如幻色性乃至如變化事色性遠離故無縛無解，如幻受、想、行、識性乃至如變化事受、想、行、識性遠離故無縛無解；如幻色性乃至如變化事色性寂靜故無縛無解，如幻受、想、行、識性乃至如變化事受、想、行、識性寂靜故無縛無解；",
    "T05n0220_051:0288b26_1-1": "如幻色性乃至如變化事色性空故無縛無解，如幻受、想、行、識性乃至如變化事受、想、行、識性空故無縛無解；如幻色性乃至如變化事色性無相故無縛無解，如幻受、想、行、識性乃至如變化事受、想、行、識性無相故無縛無解；如幻色性乃至如變化事色性無願故無縛無解，如幻受、想、行、識性乃至如變化事受、想、行、識性無願故無縛無解；",
    "T05n0220_051:0288b26_1-2": "如幻色性乃至如變化事色性無生故無縛無解，如幻受、想、行、識性乃至如變化事受、想、行、識性無生故無縛無解；如幻色性乃至如變化事色性無滅故無縛無解，如幻受、想、行、識性乃至如變化事受、想、行、識性無滅故無縛無解；如幻色性乃至如變化事色性無染故無縛無解，如幻受、想、行、識性乃至如變化事受、想、行、識性無染故無縛無解；",
    "T05n0220_051:0288b26_1-3": "如幻色性乃至如變化事色性無淨故無縛無解，如幻受、想、行、識性乃至如變化事受、想、行、識性無淨故無縛無解。",
    "T05n0220_051:0288c23_0": "「滿慈子！",
    "T05n0220_051:0288c23_1": "過去色無縛無解，過去受、想、行、識無縛無解；未來色無縛無解，未來受、想、行、識無縛無解；現在色無縛無解，現在受、想、行、識無縛無解。",
    "T05n0220_051:0288c26_2": "何以故？",
    "T05n0220_051:0288c26_3": "滿慈子！",
    "T05n0220_051:0288c26_4": "過去、未來、現在色性無所有故無縛無解，過去、未來、現在受、想、行、識性無所有故無縛無解；過去、未來、現在色性遠離故無縛無解，過去、未來、現在受、想、行、識性遠離故無縛無解；過去、未來、現在色性寂靜故無縛無解，過去、未來、現在受、想、行、識性寂靜故無縛無解；過去、未來、現在色性空故無縛無解，過去、未來、現在受、想、行、識性空故無縛無解；過去、未來、現在色性無相故無縛無解，過去、未來、現在受、想、行、識性無相故無縛無解；過去、未來、現在色性無願故無縛無解，過去、未來、現在受、想、行、識性無願故無縛無解；過去、未來、現在色性無生故無縛無解，過去、未來、現在受、想、行、識性無生故無縛無解；過去、未來、現在色性無滅故無縛無解，過去、未來、現在受、想、行、識性無滅故無縛無解；過去、未來、現在色性無染故無縛無解，過去、未來、現在受、想、行、識性無染故無縛無解；過去、未來、現在色性無淨故無縛無解，過去、未來、現在受、想、行、識性無淨故無縛無解。",
    "T05n0220_051:0289a16_5": "「滿慈子！",
    "T05n0220_051:0289a17_6": "善色無縛無解，善受、想、行、識無縛無解；不善色無縛無解，不善受、想、行、識無縛無解；無記色無縛無解，無記受、想、行、識無縛無解。",
    "T05n0220_051:0289a20_0": "何以故？",
    "T05n0220_051:0289a20_1": "滿慈子！",
    "T05n0220_051:0289a20_2": "善、不善、無記色性無所有故無縛無解，善、不善、無記受、想、行、識性無所有故無縛無解；善、不善、無記色性遠離故無縛無解，善、不善、無記受、想、行、識性遠離故無縛無解；善、不善、無記色性寂靜故無縛無解，善、不善、無記受、想、行、識性寂靜故無縛無解；善、不善、無記色性空故無縛無解，善、不善、無記受、想、行、識性空故無縛無解；善、不善、無記色性無相故無縛無解，善、不善、無記受、想、行、識性無相故無縛無解；善、不善、無記色性無願故無縛無解，善、不善、無記受、想、行、識性無願故無縛無解；善、不善、無記色性無生故無縛無解，善、不善、無記受、想、行、識性無生故無縛無解；善、不善、無記色性無滅故無縛無解，善、不善、無記受、想、行、識性無滅故無縛無解；善、不善、無記色性無染故無縛無解，善、不善、無記受、想、行、識性無染故無縛無解；善、不善、無記色性無淨故無縛無解，善、不善、無記受、想、行、識性無淨故無縛無解。",
    "T05n0220_051:0289b10_0": "「滿慈子！",
    "T05n0220_051:0289b10_1": "有染色無縛無解，有染受、想、行、識無縛無解；無染色無縛無解，無染受、想、行、識無縛無解。",
    "T05n0220_051:0289b12_2": "有罪色無縛無解，有罪受、想、行、識無縛無解；無罪色無縛無解，無罪受、想、行、識無縛無解。",
    "T05n0220_051:0289b14_3": "有漏色無縛無解，有漏受、想、行、識無縛無解；無漏色無縛無解，無漏受、想、行、識無縛無解。",
    "T05n0220_051:0289b16_4": "雜染色無縛無解，雜染受、想、行、識無縛無解；清淨色無縛無解，清淨受、想、行、識無縛無解。",
    "T05n0220_051:0289b18_5": "世間色無縛無解，世間受、想、行、識無縛無解；出世間色無縛無解，出世間受、想、行、識無縛無解。",
    "T05n0220_051:0289b20_6": "何以故？",
    "T05n0220_051:0289b20_7": "滿慈子！",
    "T05n0220_051:0289b20_8": "有染色性乃至出世間色性無所有故無縛無解，有染受、想、行、識性乃至出世間受、想、行、識性無所有故無縛無解；有染色性乃至出世間色性遠離故無縛無解，有染受、想、行、識性乃至出世間受、想、行、識性遠離故無縛無解；有染色性乃至出世間色性寂靜故無縛無解，有染受、想、行、識性乃至出世間受、想、行、識性寂靜故無縛無解；有染色性乃至出世間色性空故無縛無解，有染受、想、行、識性乃至出世間受、想、行、識性空故無縛無解；有染色性乃至出世間色性無相故無縛無解，有染受、想、行、識性乃至出世間受、想、行、識性無相故無縛無解；有染色性乃至出世間色性無願故無縛無解，有染受、想、行、識性乃至出世間受、想、行、識性無願故無縛無解；有染色性乃至出世間色性無生故無縛無解，有染受、想、行、識性乃至出世間受、想、行、識性無生故無縛無解；有染色性乃至出世間色性無滅故無縛無解，有染受、想、行、識性乃至出世間受、想、行、識性無滅故無縛無解；有染色性乃至出世間色性無染故無縛無解，有染受、想、行、識性乃至出世間受、想、行、識性無染故無縛無解；有染色性乃至出世間色性無淨故無縛無解，有染受、想、行、識性乃至出世間受、想、行、識性無淨故無縛無解。",
    "T05n0220_051:0289c16_0": "「滿慈子！",
    "T05n0220_051:0289c16_1": "如是色、受、想、行、識無縛無解，當知如是眼處乃至意處，色處乃至法處，眼界、色界、眼識界及眼觸、眼觸為緣所生諸受乃至意界、法界、意識界及意觸、意觸為緣所生諸受，地界乃至識界，苦聖諦乃至道聖諦，無明乃至老死愁歎苦憂惱，內空乃至無性自性空，四靜慮乃至四無色定，四念住乃至八聖道支，空解脫門乃至無願解脫門，布施波羅蜜多乃至般若波羅蜜多，五眼、六神通，佛十力乃至一切相智，真如乃至無為，菩提薩埵、菩薩摩訶薩、無上正等菩提、無上正等覺者，一切法隨其所應無縛無解亦復如是。",
    "T05n0220_051:0289c28_0": "「滿慈子！",
    "T05n0220_051:0289c28_1": "諸菩薩摩訶薩於如是無縛無解法門，以無所得而為方便，應如實知於如是無縛無解。",
    "T05n0220_051:0290a01_2": "四靜慮、四無量、四無色定、四念住、四正斷、四神足、五根、五力、七等覺支、八聖道支、空、無相、無願解脫門、布施、淨戒、安忍、精進、靜慮、般若波羅蜜多、五眼、六神通、佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智，以無所得而為方便，應勤修學。",
    "T05n0220_051:0290a07_3": "「滿慈子！",
    "T05n0220_051:0290a07_4": "諸菩薩摩訶薩以無所得而為方便，應住無縛無解四靜慮，乃至應住無縛無解一切相智；以無所得而為方便，應成熟無縛無解有情，應嚴淨無縛無解佛土，應親近供養無縛無解諸佛，應聽受無縛無解法門。",
    "T05n0220_051:0290a12_5": "「滿慈子！",
    "T05n0220_051:0290a12_6": "是菩薩摩訶薩常不遠離無縛無解諸佛世尊，常不遠離無縛無解清淨五眼，常不遠離無縛無解殊勝六神通，常不遠離無縛無解陀羅尼門，常不遠離無縛無解三摩地門。",
    "T05n0220_051:0290a16_7": "「滿慈子！",
    "T05n0220_051:0290a16_8": "是菩薩摩訶薩當生無縛無解道相智，當證無縛無解一切智、一切相智，當轉無縛無解法輪，當以無縛無解三乘法安立無縛無解諸有情。",
    "T05n0220_051:0290a19_9": "「滿慈子！",
    "T05n0220_051:0290a20_0": "若菩薩摩訶薩修行無縛無解六波羅蜜多，能證無縛無解，一切法無所有故、遠離故、寂靜故、空故、無相故、無願故、無生故、無滅故、無染故、無淨故無縛無解。",
    "T05n0220_051:0290a23_1": "滿慈子！",
    "T05n0220_051:0290a23_2": "當知是菩薩摩訶薩名擐無縛無解大乘鎧者。」",
    "T05n0220_051:0290a25_0": "初分辨大乘品第十五之一",
    "T05n0220_051:0290a26_0": "爾時，具壽善現白佛言：「世尊！",
    "T05n0220_051:0290a26_1": "云何當知菩薩摩訶薩大乘相？",
    "T05n0220_051:0290a27_2": "云何當知菩薩摩訶薩發趣大乘？",
    "T05n0220_051:0290a28_3": "如是大乘從何處出？",
    "T05n0220_051:0290a28_4": "至何處住？",
    "T05n0220_051:0290a29_0": "如是大乘為何所住？",
    "T05n0220_051:0290a29_1": "誰復乘是大乘而出？」",
    "T05n0220_051:0290b01_0": "佛告善現：「汝問『云何當知菩薩摩訶薩大乘相？』",
    "T05n0220_051:0290b02_1": "者，謂六波羅蜜多是菩薩摩訶薩大乘相。",
    "T05n0220_051:0290b03_2": "何等為六？",
    "T05n0220_051:0290b03_3": "謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多。」",
    "T05n0220_051:0290b05_4": "善現白佛言：「世尊！",
    "T05n0220_051:0290b06_0": "云何菩薩摩訶薩布施波羅蜜多？」",
    "T05n0220_051:0290b06_1": "佛言：「善現！",
    "T05n0220_051:0290b07_0": "若菩薩摩訶薩發應一切智智心，大悲為上首，以無所得而為方便，自施一切內外所有，亦勸他施內外所有，持此善根與一切有情同共迴向阿耨多羅三藐三菩提。",
    "T05n0220_051:0290b10_1": "善現！",
    "T05n0220_051:0290b10_2": "是為菩薩摩訶薩布施波羅蜜多。」",
    "T05n0220_051:0290b11_3": "善現白佛言：「世尊！",
    "T05n0220_051:0290b12_4": "云何菩薩摩訶薩淨戒波羅蜜多？」",
    "T05n0220_051:0290b12_5": "佛言：「善現！",
    "T05n0220_051:0290b13_6": "若菩薩摩訶薩發應一切智智心，大悲為上首，以無所得而為方便，自住十善業道，亦勸他住十善業道，持此善根與一切有情同共迴向阿耨多羅三藐三菩提。",
    "T05n0220_051:0290b16_7": "善現！",
    "T05n0220_051:0290b16_8": "是為菩薩摩訶薩淨戒波羅蜜多。」",
    "T05n0220_051:0290b17_9": "善現白佛言：「世尊！",
    "T05n0220_051:0290b18_0": "云何菩薩摩訶薩安忍波羅蜜多？」",
    "T05n0220_051:0290b18_1": "佛言：「善現！",
    "T05n0220_051:0290b19_0": "若菩薩摩訶薩發應一切智智心，大悲為上首，以無所得而為方便，自具增上安忍，亦勸他具增上安忍，持此善根與一切有情同共迴向阿耨多羅三藐三菩提。",
    "T05n0220_051:0290b22_1": "善現！",
    "T05n0220_051:0290b22_2": "是為菩薩摩訶薩安忍波羅蜜多。」",
    "T05n0220_051:0290b23_3": "善現白佛言：「世尊！",
    "T05n0220_051:0290b23_4": "云何菩薩摩訶薩精進波羅蜜多？」",
    "T05n0220_051:0290b24_5": "佛言：「善現！",
    "T05n0220_051:0290b24_6": "若菩薩摩訶薩發應一切智智心，大悲為上首，以無所得而為方便，自於六波羅蜜多勤修不息，亦勸他於六波羅蜜多勤修不息，持此善根與一切有情同共迴向阿耨多羅三藐三菩提。",
    "T05n0220_051:0290b29_7": "善現！",
    "T05n0220_051:0290b29_8": "是為菩薩摩訶薩精進波羅蜜多。」",
    "T05n0220_051:0290c01_0": "善現白佛言：「世尊！",
    "T05n0220_051:0290c01_1": "云何菩薩摩訶薩靜慮波羅蜜多？」",
    "T05n0220_051:0290c02_2": "佛言：「善現！",
    "T05n0220_051:0290c02_3": "若菩薩摩訶薩發應一切智智心，大悲為上首，以無所得而為方便，自能巧便入諸靜慮、無量、無色，終不隨彼勢力受生，亦能勸他入諸靜慮、無量、無色同己善巧，持此善根與一切有情同共迴向阿耨多羅三藐三菩提。",
    "T05n0220_051:0290c07_4": "善現！",
    "T05n0220_051:0290c07_5": "是為菩薩摩訶薩靜慮波羅蜜多。」",
    "T05n0220_051:0290c08_6": "善現白佛言：「世尊！",
    "T05n0220_051:0290c08_7": "云何菩薩摩訶薩般若波羅蜜多？」",
    "T05n0220_051:0290c09_8": "佛言：「善現！",
    "T05n0220_051:0290c09_9": "若菩薩摩訶薩發應一切智智心，大悲為上首，以無所得而為方便，自能如實觀一切法性，於諸法性無所執著，亦勸他如實觀一切法性，於諸法性無所執著，持此善根與一切有情同共迴向阿耨多羅三藐三菩提。",
    "T05n0220_051:0290c14_10": "善現！",
    "T05n0220_051:0290c14_11": "是為菩薩摩訶薩般若波羅蜜多。",
    "T05n0220_051:0290c15_12": "「善現當知！",
    "T05n0220_051:0290c15_13": "是為菩薩摩訶薩大乘相。",
    "T05n0220_051:0290c17_0": "「復次，善現！",
    "T05n0220_051:0290c17_1": "菩薩摩訶薩大乘相者，謂內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是菩薩摩訶薩大乘相。」",
    "T05n0220_051:0290c21_2": "善現白佛言：「世尊！",
    "T05n0220_051:0290c22_3": "云何內空？」",
    "T05n0220_051:0290c22_4": "佛言：「善現！",
    "T05n0220_051:0290c22_5": "內謂內法，即是眼、耳、鼻、舌、身、意。",
    "T05n0220_051:0290c23_6": "此中眼由眼空。",
    "T05n0220_051:0290c23_7": "何以故？",
    "T05n0220_051:0290c23_8": "非常非壞本性爾故。",
    "T05n0220_051:0290c24_9": "耳、鼻、舌、身、意由耳、鼻、舌、身、意空。",
    "T05n0220_051:0290c25_10": "何以故？",
    "T05n0220_051:0290c25_11": "非常非壞本性爾故。",
    "T05n0220_051:0290c25_12": "善現！",
    "T05n0220_051:0290c25_13": "是為內空。」",
    "T05n0220_051:0290c26_14": "善現白佛言：「世尊！",
    "T05n0220_051:0290c26_15": "云何外空？」",
    "T05n0220_051:0290c26_16": "佛言：「善現！",
    "T05n0220_051:0290c27_0": "外謂外法，即是色、聲、香、味、觸、法。",
    "T05n0220_051:0290c27_1": "此中色由色空。",
    "T05n0220_051:0290c28_2": "何以故？",
    "T05n0220_051:0290c28_3": "非常非壞本性爾故。",
    "T05n0220_051:0290c28_4": "聲、香、味、觸、法由聲、香、味、觸、法空。",
    "T05n0220_051:0290c29_5": "何以故？",
    "T05n0220_051:0290c29_6": "非常非壞本性爾故。",
    "T05n0220_051:0291a01_7": "善現！",
    "T05n0220_051:0291a01_8": "是為外空。」",
    "T05n0220_051:0291a01_9": "善現白佛言：「世尊！",
    "T05n0220_051:0291a01_10": "云何內外空？」",
    "T05n0220_051:0291a02_11": "佛言：「善現！",
    "T05n0220_051:0291a02_12": "內外謂內外法，即是內六處、外六處。",
    "T05n0220_051:0291a03_13": "此中內六處由外六處空。",
    "T05n0220_051:0291a03_14": "何以故？",
    "T05n0220_051:0291a03_15": "非常非壞本性爾故。",
    "T05n0220_051:0291a04_16": "外六處由內六處空。",
    "T05n0220_051:0291a04_17": "何以故？",
    "T05n0220_051:0291a05_18": "非常非壞本性爾故。",
    "T05n0220_051:0291a05_19": "善現！",
    "T05n0220_051:0291a05_20": "是為內外空。」",
    "T05n0220_051:0291a05_21": "善現白佛言：「世尊！",
    "T05n0220_051:0291a06_22": "云何空空？」",
    "T05n0220_051:0291a06_23": "佛言：「善現！",
    "T05n0220_051:0291a06_24": "空謂一切法空。",
    "T05n0220_051:0291a07_25": "此空由空空。",
    "T05n0220_051:0291a07_26": "何以故？",
    "T05n0220_051:0291a07_27": "非常非壞本性爾故。",
    "T05n0220_051:0291a08_28": "善現！",
    "T05n0220_051:0291a08_29": "是為空空。」",
    "T05n0220_051:0291a08_30": "善現白佛言：「世尊！",
    "T05n0220_051:0291a08_31": "云何大空？」",
    "T05n0220_051:0291a09_32": "佛言：「善現！",
    "T05n0220_051:0291a09_33": "大謂十方，即是東南西北四維上下。",
    "T05n0220_051:0291a10_34": "此中東方由東方空。",
    "T05n0220_051:0291a10_35": "何以故？",
    "T05n0220_051:0291a10_36": "非常非壞本性爾故。",
    "T05n0220_051:0291a11_37": "南西北方四維上下由南西北方四維上下空。",
    "T05n0220_051:0291a12_38": "何以故？",
    "T05n0220_051:0291a12_39": "非常非壞本性爾故。",
    "T05n0220_051:0291a13_0": "善現！",
    "T05n0220_051:0291a13_1": "是為大空。」",
    "T05n0220_051:0291a13_2": "善現白佛言：「世尊！",
    "T05n0220_051:0291a13_3": "云何勝義空？」",
    "T05n0220_051:0291a14_4": "佛言：「善現！",
    "T05n0220_051:0291a14_5": "勝義謂涅槃。",
    "T05n0220_051:0291a14_6": "此勝義由勝義空。",
    "T05n0220_051:0291a15_7": "何以故？",
    "T05n0220_051:0291a15_8": "非常非壞本性爾故。",
    "T05n0220_051:0291a15_9": "善現！",
    "T05n0220_051:0291a15_10": "是為勝義空。」",
    "T05n0220_051:0291a16_11": "善現白佛言：「世尊！",
    "T05n0220_051:0291a16_12": "云何有為空？」",
    "T05n0220_051:0291a16_13": "佛言：「善現！",
    "T05n0220_051:0291a17_14": "有為謂欲界、色界、無色界。",
    "T05n0220_051:0291a17_15": "此中欲界由欲界空。",
    "T05n0220_051:0291a18_16": "何以故？",
    "T05n0220_051:0291a18_17": "非常非壞本性爾故。",
    "T05n0220_051:0291a18_18": "色、無色界由色、無色界空。",
    "T05n0220_051:0291a19_19": "何以故？",
    "T05n0220_051:0291a19_20": "非常非壞本性爾故。",
    "T05n0220_051:0291a20_21": "善現！",
    "T05n0220_051:0291a20_22": "是為有為空。」",
    "T05n0220_051:0291a20_23": "善現白佛言：「世尊！",
    "T05n0220_051:0291a20_24": "云何無為空？」",
    "T05n0220_051:0291a21_25": "佛言：「善現！",
    "T05n0220_051:0291a21_26": "無為謂無生、無住、無異、無滅。",
    "T05n0220_051:0291a22_27": "此無為由無為空。",
    "T05n0220_051:0291a22_28": "何以故？",
    "T05n0220_051:0291a22_29": "非常非壞本性爾故。",
    "T05n0220_051:0291a23_30": "善現！",
    "T05n0220_051:0291a23_31": "是為無為空。」",
    "T05n0220_051:0291a23_32": "善現白佛言：「世尊！",
    "T05n0220_051:0291a24_33": "云何畢竟空？」",
    "T05n0220_051:0291a24_34": "佛言：「善現！",
    "T05n0220_051:0291a24_35": "畢竟謂諸法究竟不可得。",
    "T05n0220_051:0291a25_36": "此畢竟由畢竟空。",
    "T05n0220_051:0291a25_37": "何以故？",
    "T05n0220_051:0291a25_38": "非常非壞本性爾故。",
    "T05n0220_051:0291a26_39": "善現！",
    "T05n0220_051:0291a26_40": "是為畢竟空。」",
    "T05n0220_051:0291a26_41": "善現白佛言：「世尊！",
    "T05n0220_051:0291a27_42": "云何無際空？」",
    "T05n0220_051:0291a27_43": "佛言：「善現！",
    "T05n0220_051:0291a27_44": "無際謂無初中後際可得及無往來際可得。",
    "T05n0220_051:0291a28_45": "此無際由無際空。",
    "T05n0220_051:0291a29_0": "何以故？",
    "T05n0220_051:0291a29_1": "非常非壞本性爾故。",
    "T05n0220_051:0291a29_2": "善現！",
    "T05n0220_051:0291a29_3": "是為無際空。」",
    "T05n0220_051:0291b01_4": "善現白佛言：「世尊！",
    "T05n0220_051:0291b01_5": "云何散空？」",
    "T05n0220_051:0291b01_6": "佛言：「善現！",
    "T05n0220_051:0291b02_0": "散謂有放、有棄、有捨可得。",
    "T05n0220_051:0291b02_1": "此散由散空。",
    "T05n0220_051:0291b02_2": "何以故？",
    "T05n0220_051:0291b03_3": "非常非壞本性爾故。",
    "T05n0220_051:0291b03_4": "善現！",
    "T05n0220_051:0291b03_5": "是為散空。」",
    "T05n0220_051:0291b03_6": "善現白佛言：「世尊！",
    "T05n0220_051:0291b04_7": "云何無變異空？」",
    "T05n0220_051:0291b04_8": "佛言：「善現！",
    "T05n0220_051:0291b04_9": "無變異謂無放、無棄、無捨可得。",
    "T05n0220_051:0291b05_10": "此無變異由無變異空。",
    "T05n0220_051:0291b06_11": "何以故？",
    "T05n0220_051:0291b06_12": "非常非壞本性爾故。",
    "T05n0220_051:0291b06_13": "善現！",
    "T05n0220_051:0291b06_14": "是為無變異空。」",
    "T05n0220_051:0291b07_15": "善現白佛言：「世尊！",
    "T05n0220_051:0291b07_16": "云何本性空？」",
    "T05n0220_051:0291b07_17": "佛言：「善現！",
    "T05n0220_051:0291b08_18": "本性謂一切法本性，若有為法性若無為法性皆非聲聞所作，非獨覺所作，非菩薩所作，非如來所作，亦非餘所作。",
    "T05n0220_051:0291b10_19": "此本性由本性空。",
    "T05n0220_051:0291b11_20": "何以故？",
    "T05n0220_051:0291b11_21": "非常非壞本性爾故。",
    "T05n0220_051:0291b11_22": "善現！",
    "T05n0220_051:0291b11_23": "是為本性空。」",
    "T05n0220_051:0291b12_24": "善現白佛言：「世尊！",
    "T05n0220_051:0291b12_25": "云何自相空？」",
    "T05n0220_051:0291b12_26": "佛言：「善現！",
    "T05n0220_051:0291b13_27": "自相謂一切法自相，如變礙是色自相，領納是受自相，取像是想自相，造作是行自相，了別是識自相，如是等若有為法自相，若無為法自相。",
    "T05n0220_051:0291b16_28": "此自相由自相空。",
    "T05n0220_051:0291b16_29": "何以故？",
    "T05n0220_051:0291b16_30": "非常非壞本性爾故。",
    "T05n0220_051:0291b17_31": "善現！",
    "T05n0220_051:0291b17_32": "是為自相空。」",
    "T05n0220_051:0291b17_33": "善現白佛言：「世尊！",
    "T05n0220_051:0291b18_34": "云何共相空？」",
    "T05n0220_051:0291b18_35": "佛言：「善現！",
    "T05n0220_051:0291b18_36": "共相謂一切法共相，如苦是有漏法共相，無常是有為法共相，空、無我是一切法共相，如是等有無量共相。",
    "T05n0220_051:0291b21_37": "此共相由共相空。",
    "T05n0220_051:0291b21_38": "何以故？",
    "T05n0220_051:0291b21_39": "非常非壞本性爾故。",
    "T05n0220_051:0291b22_40": "善現！",
    "T05n0220_051:0291b22_41": "是為共相空。」",
    "T05n0220_051:0291b22_42": "善現白佛言：「世尊！",
    "T05n0220_051:0291b23_43": "云何一切法空？」",
    "T05n0220_051:0291b23_44": "佛言：「善現！",
    "T05n0220_051:0291b23_45": "一切法謂五蘊、十二處、十八界若有色無色、有見無見、有對無對、有漏無漏、有為無為法。",
    "T05n0220_051:0291b25_46": "此一切法由一切法空。",
    "T05n0220_051:0291b26_47": "何以故？",
    "T05n0220_051:0291b26_48": "非常非壞本性爾故。",
    "T05n0220_051:0291b26_49": "善現！",
    "T05n0220_051:0291b26_50": "是為一切法空。」",
    "T05n0220_051:0291b27_51": "善現白佛言：「世尊！",
    "T05n0220_051:0291b27_52": "云何不可得空？」",
    "T05n0220_051:0291b28_53": "佛言：「善現！",
    "T05n0220_051:0291b28_54": "不可得謂此中一切法不可得，若過去不可得，未來不可得，現在不可得；若過去，無未來、現在可得；若未來，無過去、現在可得；若現在，無過去、未來可得。",
    "T05n0220_051:0291c02_55": "此不可得由不可得空。",
    "T05n0220_051:0291c03_56": "何以故？",
    "T05n0220_051:0291c03_57": "非常非壞本性爾故。",
    "T05n0220_051:0291c03_58": "善現！",
    "T05n0220_051:0291c04_0": "是為不可得空。」",
    "T05n0220_051:0291c04_1": "善現白佛言：「世尊！",
    "T05n0220_051:0291c04_2": "云何無性空？」",
    "T05n0220_051:0291c05_3": "佛言：「善現！",
    "T05n0220_051:0291c05_4": "無性謂此中無少性可得。",
    "T05n0220_051:0291c05_5": "此無性由無性空。",
    "T05n0220_051:0291c06_6": "何以故？",
    "T05n0220_051:0291c06_7": "非常非壞本性爾故。",
    "T05n0220_051:0291c06_8": "善現！",
    "T05n0220_051:0291c07_9": "是為無性空。」",
    "T05n0220_051:0291c07_10": "善現白佛言：「世尊！",
    "T05n0220_051:0291c07_11": "云何自性空？」",
    "T05n0220_051:0291c08_12": "佛言：「善現！",
    "T05n0220_051:0291c08_13": "自性謂諸法能和合自性。",
    "T05n0220_051:0291c08_14": "此自性由自性空。",
    "T05n0220_051:0291c09_15": "何以故？",
    "T05n0220_051:0291c09_16": "非常非壞本性爾故。",
    "T05n0220_051:0291c09_17": "善現！",
    "T05n0220_051:0291c10_18": "是為自性空。」",
    "T05n0220_051:0291c10_19": "善現白佛言：「世尊！",
    "T05n0220_051:0291c10_20": "云何無性自性空？」",
    "T05n0220_051:0291c11_21": "佛言：「善現！",
    "T05n0220_051:0291c11_22": "無性自性謂諸法無能和合性，有所和合自性。",
    "T05n0220_051:0291c12_23": "此無性自性由無性自性空。",
    "T05n0220_051:0291c13_24": "何以故？",
    "T05n0220_051:0291c13_25": "非常非壞本性爾故。",
    "T05n0220_051:0291c13_26": "善現！",
    "T05n0220_051:0291c13_27": "是為無性自性空。」",
    "T05n0220_051:0291c14_28": "「復次，善現！",
    "T05n0220_051:0291c14_29": "有性由有性空，無性由無性空，自性由自性空，他性由他性空。",
    "T05n0220_051:0291c15_30": "云何有性由有性空？",
    "T05n0220_051:0291c16_31": "有性謂五蘊，此有性由有性空，五蘊生性不可得故，是為有性由有性空。",
    "T05n0220_051:0291c18_32": "云何無性由無性空？",
    "T05n0220_051:0291c18_33": "無性謂無為，此無性由無性空，是為無性由無性空。",
    "T05n0220_051:0291c19_34": "云何自性由自性空？",
    "T05n0220_051:0291c20_35": "謂一切法皆自性空，此空非智所作，非見所作，亦非餘所作，是為自性由自性空。",
    "T05n0220_051:0291c22_0": "云何他性由他性空？",
    "T05n0220_051:0291c22_1": "謂若佛出世若不出世，一切法法住、法定、法性、法界、法平等性、法離生性、真如、不虛妄性、不變異性、實際，皆由他性故空，是為他性由他性空。",
    "T05n0220_051:0291c25_2": "善現當知！",
    "T05n0220_051:0291c25_3": "是為菩薩摩訶薩大乘相。",
    "T05n0220_051:0291c27_0": "大般若波羅蜜多經卷第五十一"
}