[
    {
        "source_sentence": "佛說大集法門經卷上",
        "from": "T01n0012_001:0226c03_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0012_001:0226c05_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T01n0012_001:0226c06_0",
        "context_with_next_sentence": true
    },
    {
        "source_sentence": "如是我聞：",
        "from": "T01n0012_001:0226c07_4",
        "context_with_next_sentence": true
    },
    {
        "source_sentence": "一時，世尊遊行至彼末利城中，與苾芻眾，而共集會。",
        "from": "T01n0012_001:0226c08_9",
        "context_with_next_sentence": true
    },
    {
        "source_sentence": "時，彼城中，有一淨信優婆塞，亦名末利，於其城內，新造一舍，種種嚴飾，清淨寬廣，是舍先未曾有，沙門婆羅門等，安止其中。",
        "from": "T01n0012_001:0226c11_8",
        "context_with_next_sentence": true
    },
    {
        "source_sentence": "時，末利優婆塞，聞佛世尊與苾芻眾遊行至此，心生歡喜，即詣佛所。",
        "from": "T01n0012_001:0226c13_1",
        "context_with_next_sentence": true
    },
    {
        "source_sentence": "到已頭面禮世尊足，禮已合掌，退住一面，白佛言：",
        "from": "T01n0012_001:0226c14_3",
        "context_with_next_sentence": true
    },
    {
        "source_sentence": "「世尊！",
        "from": "T01n0012_001:0226c14_7",
        "context_with_next_sentence": true
    },
    {
        "source_sentence": "我是優婆塞，名曰末利，我於世尊，心生淨信。",
        "from": "T01n0012_001:0226c15_8",
        "context_with_next_sentence": true
    },
    {
        "source_sentence": "我此城中，新造一舍，清淨寬廣，是舍先未曾有，沙門婆羅門等，安止其中。",
        "from": "T01n0012_001:0226c17_3",
        "context_with_next_sentence": true
    },
    {
        "source_sentence": "我今請佛及苾芻眾於我舍住，願佛世尊，悲愍我故，受我所請。",
        "from": "T01n0012_001:0226c18_13",
        "context_with_next_sentence": true
    },
    {
        "source_sentence": "」爾時，世尊默然而受。",
        "from": "T01n0012_001:0226c19_9",
        "context_with_next_sentence": true
    },
    {
        "source_sentence": "時，末利優婆塞，知佛默然受所請已，即時頭面禮世尊足，右繞三匝，出離佛會。",
        "from": "T01n0012_001:0226c21_6",
        "context_with_next_sentence": true
    },
    {
        "source_sentence": "還彼舍中，重復嚴飾，徧諸舍宇，悉以香水，散灑其地，內外一切，普令清淨。",
        "from": "T01n0012_001:0226c23_1",
        "context_with_next_sentence": true
    },
    {
        "source_sentence": "時，末利優婆塞，如是嚴淨所造舍已，還詣佛所，到已重復禮世尊足，前白佛言：",
        "from": "T01n0012_001:0226c24_17",
        "context_with_next_sentence": true
    },
    {
        "source_sentence": "「世尊！",
        "from": "T01n0012_001:0226c25_1",
        "context_with_next_sentence": true
    },
    {
        "source_sentence": "先所造舍，悉以香水，散灑其地，內外清淨。",
        "from": "T01n0012_001:0226c26_1",
        "context_with_next_sentence": true
    },
    {
        "source_sentence": "願佛世尊及苾芻眾，往彼舍住，今正是時。",
        "from": "T01n0012_001:0226c27_1",
        "context_with_next_sentence": true
    },
    {
        "source_sentence": "」爾時，世尊與大苾芻眾等，恭敬圍繞，往彼末利優婆塞所造新舍。",
        "from": "T01n0012_001:0226c29_8",
        "context_with_next_sentence": true
    },
    {
        "source_sentence": "到彼舍已，佛先洗足，乃入其舍，入已周匝，普遍觀察，佛即於舍中間，安詳而坐。",
        "from": "T01n0012_001:0227a02_7",
        "context_with_next_sentence": true
    },
    {
        "source_sentence": "諸苾芻眾，亦各洗足，次第而入，禮佛足已，於佛後面，次第而坐。",
        "from": "T01n0012_001:0227a03_18",
        "context_with_next_sentence": true
    },
    {
        "source_sentence": "末利優婆塞，後入其舍，禮世尊足，合掌恭敬，普遍頂禮諸苾芻眾乃於佛前，一面而坐。",
        "from": "T01n0012_001:0227a05_17",
        "context_with_next_sentence": true
    },
    {
        "source_sentence": "爾時，世尊，種種慰諭彼末利優婆塞已，即為如應宣說法要，示教利喜。",
        "from": "T01n0012_001:0227a07_10",
        "context_with_next_sentence": true
    },
    {
        "source_sentence": "時，末利優婆塞，聞法歡喜，心生淨信。",
        "from": "T01n0012_001:0227a08_8",
        "context_with_next_sentence": true
    },
    {
        "source_sentence": "如是，世尊為彼優婆塞，如應說法，示教利喜，而過多夜，佛即告言：",
        "from": "T01n0012_001:0227a09_19",
        "context_with_next_sentence": true
    },
    {
        "source_sentence": "「末利！",
        "from": "T01n0012_001:0227a10_3",
        "context_with_next_sentence": true
    },
    {
        "source_sentence": "過是夜已，當自知時。",
        "from": "T01n0012_001:0227a10_13",
        "context_with_next_sentence": true
    },
    {
        "source_sentence": "」是時，末利優婆塞，聞佛言已，即從座起，禮世尊足，合掌恭敬，普遍頂禮諸苾芻眾，繞佛三匝，出離佛會。",
        "from": "T01n0012_001:0227a13_8",
        "context_with_next_sentence": true
    },
    {
        "source_sentence": "爾時，世尊見彼末利優婆塞離會未久，即告尊者舍利子言：",
        "from": "T01n0012_001:0227a15_7",
        "context_with_next_sentence": true
    },
    {
        "source_sentence": "「我此聲聞苾芻，已離睡眠，皆是離塵清淨大眾。",
        "from": "T01n0012_001:0227a16_8",
        "context_with_next_sentence": true
    },
    {
        "source_sentence": "若諸苾芻樂說法者，即當隨應而自宣說，隨所利益，不應止息。",
        "from": "T01n0012_001:0227a17_17",
        "context_with_next_sentence": true
    },
    {
        "source_sentence": "」時尊者舍利子，受教而住。",
        "from": "T01n0012_001:0227a18_10",
        "context_with_next_sentence": true
    },
    {
        "source_sentence": "爾時，世尊即以僧伽梨衣等為四褺，處師子床，右脇著地吉祥安隱，累足而臥。",
        "from": "T01n0012_001:0227a20_15",
        "context_with_next_sentence": true
    },
    {
        "source_sentence": "佛臥未久，爾時異處，有外道尼乾陀惹提子等，於聲聞苾芻，而生輕謗，欲作破壞，欲興鬪諍，出非法語，種種毀呰，作如是言：",
        "from": "T01n0012_001:0227a23_13",
        "context_with_next_sentence": true
    },
    {
        "source_sentence": "「我所知法，彼聲聞人，不能了知，彼所有法，我如實知，邪行是汝，正行是我，有利益是我，無利益是汝，汝所說法，前言縱是，後言即非，後言或是，前言還非，而不能作大師子吼說法利益。",
        "from": "T01n0012_001:0227a27_19",
        "context_with_next_sentence": true
    },
    {
        "source_sentence": "」時，尼乾陀惹提子等，欲興廣大鬪諍因緣，發如是等毀呰語時，各各相視，面目慘惡。",
        "from": "T01n0012_001:0227a29_17",
        "context_with_next_sentence": true
    },
    {
        "source_sentence": "復作是言：",
        "from": "T01n0012_001:0227b01_3",
        "context_with_next_sentence": true
    },
    {
        "source_sentence": "「諸聲聞苾芻色相威儀，而不寂靜，不能離貪，未得解脫，不能見法，不能善知彼出離道，不能證彼所向聖果，彼所習法，非正等正覺所說。",
        "from": "T01n0012_001:0227b04_4",
        "context_with_next_sentence": true
    },
    {
        "source_sentence": "」發如是等毀呰語言興鬪諍事。",
        "from": "T01n0012_001:0227b04_18",
        "context_with_next_sentence": true
    },
    {
        "source_sentence": "爾時，尊者舍利子，知是事已，即自思念：",
        "from": "T01n0012_001:0227b05_18",
        "context_with_next_sentence": true
    },
    {
        "source_sentence": "「如來大師，宴臥未久，不應以是因緣而白世尊。",
        "from": "T01n0012_001:0227b06_19",
        "context_with_next_sentence": true
    },
    {
        "source_sentence": "」作是念已，告諸苾芻言：",
        "from": "T01n0012_001:0227b07_10",
        "context_with_next_sentence": true
    },
    {
        "source_sentence": "「汝等當知，異處有諸外道尼乾陀惹提子等，於聲聞苾芻，而生輕謗，欲作破壞，欲興鬪諍，出非法語，種種毀呰，彼作是言：",
        "from": "T01n0012_001:0227b10_8",
        "context_with_next_sentence": true
    },
    {
        "source_sentence": "『我所知法，諸聲聞人，不能了知，彼所有法，我如實知，邪行是汝，正行是我，有利益是我，無利益是汝，汝所說法，前言縱是，後言即非，後言或是，前言還非，而不能作大師子吼說法利益。",
        "from": "T01n0012_001:0227b14_14",
        "context_with_next_sentence": true
    },
    {
        "source_sentence": "』諸苾芻！",
        "from": "T01n0012_001:0227b14_19",
        "context_with_next_sentence": true
    },
    {
        "source_sentence": "彼尼乾陀惹提子等，欲興廣大鬪諍因緣，發如是等毀呰語時，各各相視，面目慘惡，復作是言：",
        "from": "T01n0012_001:0227b17_1",
        "context_with_next_sentence": true
    },
    {
        "source_sentence": "『諸聲聞苾芻，色相威儀，而不寂靜，不能離貪，未得解脫，不能見法，不能善知彼出離道，不能證彼所向聖果，彼所習法，非正等正覺所說。",
        "from": "T01n0012_001:0227b20_3",
        "context_with_next_sentence": true
    },
    {
        "source_sentence": "』發如是等毀呰語言，興鬪諍事。",
        "from": "T01n0012_001:0227b20_18",
        "context_with_next_sentence": true
    },
    {
        "source_sentence": "諸苾芻！",
        "from": "T01n0012_001:0227b21_1",
        "context_with_next_sentence": true
    },
    {
        "source_sentence": "汝今當知，我等諸聲聞大眾，皆是離塵清淨心者，現證諸法，善能了知諸出離道，各各已得所證聖果。",
        "from": "T01n0012_001:0227b23_6",
        "context_with_next_sentence": true
    },
    {
        "source_sentence": "我等聲聞，所修習法，一一皆是如來大師、應供、正等正覺，親所宣說，一一真實而無虛妄。",
        "from": "T01n0012_001:0227b25_7",
        "context_with_next_sentence": true
    },
    {
        "source_sentence": "諸苾芻！",
        "from": "T01n0012_001:0227b25_11",
        "context_with_next_sentence": true
    },
    {
        "source_sentence": "當知佛所宣說，謂契經、祇夜、記別、伽陀、本事、本生、緣起、方廣、希法，如是等法，佛悲愍心，廣為眾生，如理宣說而令眾生，如說修習，行諸梵行，利益安樂天人世間。",
        "from": "T01n0012_001:0227b29_5",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T01n0012_001:0227c01_7",
        "context_with_next_sentence": true
    },
    {
        "source_sentence": "當知一法，是佛所說。",
        "from": "T01n0012_001:0227c01_17",
        "context_with_next_sentence": true
    },
    {
        "source_sentence": "謂一切眾生，皆依食住，此為一法。",
        "from": "T01n0012_001:0227c02_11",
        "context_with_next_sentence": true
    },
    {
        "source_sentence": "如是等法，佛悲愍心，廣為眾生，如理宣說，而令眾生，如說修習，行諸梵行，利益安樂天人世間。",
        "from": "T01n0012_001:0227c04_15",
        "context_with_next_sentence": true
    },
    {
        "source_sentence": "「復次，二法是佛所說。",
        "from": "T01n0012_001:0227c05_10",
        "context_with_next_sentence": true
    },
    {
        "source_sentence": "謂一名二色。",
        "from": "T01n0012_001:0227c05_16",
        "context_with_next_sentence": true
    },
    {
        "source_sentence": "如是等法，佛悲愍心，廣為眾生如理宣說，而令眾生如說修習，行諸梵行，利益安樂天人世間。",
        "from": "T01n0012_001:0227c07_17",
        "context_with_next_sentence": true
    },
    {
        "source_sentence": "「復次，三業是佛所說。",
        "from": "T01n0012_001:0227c08_10",
        "context_with_next_sentence": true
    },
    {
        "source_sentence": "謂一者身業，二者語業，三者意業。",
        "from": "T01n0012_001:0227c09_4",
        "context_with_next_sentence": true
    },
    {
        "source_sentence": "即此三業，復有二種，一善，二不善。",
        "from": "T01n0012_001:0227c10_1",
        "context_with_next_sentence": true
    },
    {
        "source_sentence": "何等為善？",
        "from": "T01n0012_001:0227c10_6",
        "context_with_next_sentence": true
    },
    {
        "source_sentence": "謂身業善行、語業善行、意業善行。",
        "from": "T01n0012_001:0227c11_2",
        "context_with_next_sentence": true
    },
    {
        "source_sentence": "何名不善？",
        "from": "T01n0012_001:0227c11_7",
        "context_with_next_sentence": true
    },
    {
        "source_sentence": "謂身業不善行、語業不善行、意業不善行。",
        "from": "T01n0012_001:0227c12_7",
        "context_with_next_sentence": true
    },
    {
        "source_sentence": "「復次，三不善思惟，是佛所說。",
        "from": "T01n0012_001:0227c13_14",
        "context_with_next_sentence": true
    },
    {
        "source_sentence": "謂欲思惟、瞋思惟、害思惟。",
        "from": "T01n0012_001:0227c14_6",
        "context_with_next_sentence": true
    },
    {
        "source_sentence": "「復次，三善思惟，是佛所說。",
        "from": "T01n0012_001:0227c15_13",
        "context_with_next_sentence": true
    },
    {
        "source_sentence": "謂離欲思惟、無瞋思惟、不害思惟。",
        "from": "T01n0012_001:0227c16_7",
        "context_with_next_sentence": true
    },
    {
        "source_sentence": "「復次，三不善根，是佛所說。",
        "from": "T01n0012_001:0227c17_13",
        "context_with_next_sentence": true
    },
    {
        "source_sentence": "謂貪不善根、瞋不善根、癡不善根。",
        "from": "T01n0012_001:0227c18_8",
        "context_with_next_sentence": true
    },
    {
        "source_sentence": "「復次，三善根，是佛所說。",
        "from": "T01n0012_001:0227c19_12",
        "context_with_next_sentence": true
    },
    {
        "source_sentence": "謂無貪善根、無瞋善根、無癡善根。",
        "from": "T01n0012_001:0227c20_6",
        "context_with_next_sentence": true
    },
    {
        "source_sentence": "「復次，三漏，是佛所說。",
        "from": "T01n0012_001:0227c21_11",
        "context_with_next_sentence": true
    },
    {
        "source_sentence": "謂欲漏、有漏、無明漏。",
        "from": "T01n0012_001:0227c21_22",
        "context_with_next_sentence": true
    },
    {
        "source_sentence": "「復次，三求，是佛所說。",
        "from": "T01n0012_001:0227c22_11",
        "context_with_next_sentence": true
    },
    {
        "source_sentence": "謂欲求、有求、梵行求。",
        "from": "T01n0012_001:0227c22_22",
        "context_with_next_sentence": true
    },
    {
        "source_sentence": "「復次，三愛，是佛所說。",
        "from": "T01n0012_001:0227c23_11",
        "context_with_next_sentence": true
    },
    {
        "source_sentence": "謂欲愛、色愛、無色愛。",
        "from": "T01n0012_001:0227c24_1",
        "context_with_next_sentence": true
    },
    {
        "source_sentence": "「復次，三界，是佛所說。",
        "from": "T01n0012_001:0227c25_11",
        "context_with_next_sentence": true
    },
    {
        "source_sentence": "謂欲界、色界、無色界。",
        "from": "T01n0012_001:0227c25_22",
        "context_with_next_sentence": true
    },
    {
        "source_sentence": "「復次，三不善界，是佛所說。",
        "from": "T01n0012_001:0227c26_13",
        "context_with_next_sentence": true
    },
    {
        "source_sentence": "謂染欲界、瞋恚界、損害界。",
        "from": "T01n0012_001:0227c27_5",
        "context_with_next_sentence": true
    },
    {
        "source_sentence": "「復次，三善界，是佛所說。",
        "from": "T01n0012_001:0227c28_12",
        "context_with_next_sentence": true
    },
    {
        "source_sentence": "謂無欲界、無瞋界、不害界。",
        "from": "T01n0012_001:0227c29_3",
        "context_with_next_sentence": true
    },
    {
        "source_sentence": "「復次，三有，是佛所說。",
        "from": "T01n0012_001:0228a01_11",
        "context_with_next_sentence": true
    },
    {
        "source_sentence": "謂欲有、色有、無色有。",
        "from": "T01n0012_001:0228a01_22",
        "context_with_next_sentence": true
    },
    {
        "source_sentence": "「復次，三聚，是佛所說。",
        "from": "T01n0012_001:0228a02_11",
        "context_with_next_sentence": true
    },
    {
        "source_sentence": "謂邪定聚、正定聚、不定聚。",
        "from": "T01n0012_001:0228a03_1",
        "context_with_next_sentence": true
    },
    {
        "source_sentence": "「復次，三受，是佛所說。",
        "from": "T01n0012_001:0228a04_11",
        "context_with_next_sentence": true
    },
    {
        "source_sentence": "謂樂受、苦受、非苦樂受。",
        "from": "T01n0012_001:0228a05_1",
        "context_with_next_sentence": true
    },
    {
        "source_sentence": "「復次，三苦，是佛所說。",
        "from": "T01n0012_001:0228a06_11",
        "context_with_next_sentence": true
    },
    {
        "source_sentence": "謂輪迴苦、苦苦、壞苦。",
        "from": "T01n0012_001:0228a06_22",
        "context_with_next_sentence": true
    },
    {
        "source_sentence": "「復次，三種欲生，是佛所說。",
        "from": "T01n0012_001:0228a07_13",
        "context_with_next_sentence": true
    },
    {
        "source_sentence": "謂現處欲欲生、化樂欲欲生、他化自在欲欲生。",
        "from": "T01n0012_001:0228a08_13",
        "context_with_next_sentence": true
    },
    {
        "source_sentence": "「復次，三種樂生，是佛所說。",
        "from": "T01n0012_001:0228a09_13",
        "context_with_next_sentence": true
    },
    {
        "source_sentence": "謂有眾生生，生已受樂，如人中一類，是名第一樂生；",
        "from": "T01n0012_001:0228a10_16",
        "context_with_next_sentence": true
    },
    {
        "source_sentence": "復有眾生，長受喜樂，此樂廣大，適悅慶快，如光音天，是名第二樂生；",
        "from": "T01n0012_001:0228a12_9",
        "context_with_next_sentence": true
    },
    {
        "source_sentence": "復有眾生，乃至盡壽受快樂足，如遍淨天，是名第三樂生。",
        "from": "T01n0012_001:0228a13_16",
        "context_with_next_sentence": true
    },
    {
        "source_sentence": "「復次，三種福事成就慧行，是佛所說。",
        "from": "T01n0012_001:0228a14_17",
        "context_with_next_sentence": true
    },
    {
        "source_sentence": "謂布施莊嚴成就慧行，持戒莊嚴成就慧行，禪定莊嚴成就慧行。",
        "from": "T01n0012_001:0228a16_5",
        "context_with_next_sentence": true
    },
    {
        "source_sentence": "「復次，三三摩地，是佛所說。",
        "from": "T01n0012_001:0228a17_13",
        "context_with_next_sentence": true
    },
    {
        "source_sentence": "謂有尋有伺三摩地、無尋唯伺三摩地、無尋無伺三摩地。",
        "from": "T01n0012_001:0228a18_17",
        "context_with_next_sentence": true
    },
    {
        "source_sentence": "復有三三摩地，是佛所說。",
        "from": "T01n0012_001:0228a19_11",
        "context_with_next_sentence": true
    },
    {
        "source_sentence": "謂空解脫三摩地、無願解脫三摩地，無相解脫三摩地。",
        "from": "T01n0012_001:0228a20_15",
        "context_with_next_sentence": true
    },
    {
        "source_sentence": "「復次，三住，是佛所說。",
        "from": "T01n0012_001:0228a21_11",
        "context_with_next_sentence": true
    },
    {
        "source_sentence": "謂天住、梵住、聖住。",
        "from": "T01n0012_001:0228a21_21",
        "context_with_next_sentence": true
    },
    {
        "source_sentence": "「復次，三根，是佛所說。",
        "from": "T01n0012_001:0228a22_11",
        "context_with_next_sentence": true
    },
    {
        "source_sentence": "謂未知當知根、已知根、具知根。",
        "from": "T01n0012_001:0228a23_5",
        "context_with_next_sentence": true
    },
    {
        "source_sentence": "「復次，三增上，是佛所說。",
        "from": "T01n0012_001:0228a24_12",
        "context_with_next_sentence": true
    },
    {
        "source_sentence": "謂世增上、法增上、我增上。",
        "from": "T01n0012_001:0228a25_3",
        "context_with_next_sentence": true
    },
    {
        "source_sentence": "「復次，三佛，是佛所說。",
        "from": "T01n0012_001:0228a26_11",
        "context_with_next_sentence": true
    },
    {
        "source_sentence": "謂過去諸佛、未來諸佛、現在諸佛。",
        "from": "T01n0012_001:0228a27_6",
        "context_with_next_sentence": true
    },
    {
        "source_sentence": "「復次，三言說事，是佛所說。",
        "from": "T01n0012_001:0228a28_13",
        "context_with_next_sentence": true
    },
    {
        "source_sentence": "謂過去言說事、未來言說事、現在言說事。",
        "from": "T01n0012_001:0228a29_10",
        "context_with_next_sentence": true
    },
    {
        "source_sentence": "「復次，三眼，是佛所說。",
        "from": "T01n0012_001:0228b01_11",
        "context_with_next_sentence": true
    },
    {
        "source_sentence": "謂肉眼、天眼、慧眼。",
        "from": "T01n0012_001:0228b01_21",
        "context_with_next_sentence": true
    },
    {
        "source_sentence": "「復次，三明，是佛所說。",
        "from": "T01n0012_001:0228b02_11",
        "context_with_next_sentence": true
    },
    {
        "source_sentence": "謂宿命智明、眾生生滅智明、漏盡智明。",
        "from": "T01n0012_001:0228b03_8",
        "context_with_next_sentence": true
    },
    {
        "source_sentence": "「復次，三通，是佛所說。",
        "from": "T01n0012_001:0228b04_11",
        "context_with_next_sentence": true
    },
    {
        "source_sentence": "謂神境通、說法通、教誡通。",
        "from": "T01n0012_001:0228b05_2",
        "context_with_next_sentence": true
    },
    {
        "source_sentence": "「復次，三不淨，是佛所說。",
        "from": "T01n0012_001:0228b06_12",
        "context_with_next_sentence": true
    },
    {
        "source_sentence": "謂身不淨，語不淨，心不淨。",
        "from": "T01n0012_001:0228b07_3",
        "context_with_next_sentence": true
    },
    {
        "source_sentence": "「復次，三淨，是佛所說。",
        "from": "T01n0012_001:0228b08_11",
        "context_with_next_sentence": true
    },
    {
        "source_sentence": "謂身淨、語淨、心淨。",
        "from": "T01n0012_001:0228b08_21",
        "context_with_next_sentence": true
    },
    {
        "source_sentence": "「復次，三學，是佛所說。",
        "from": "T01n0012_001:0228b09_11",
        "context_with_next_sentence": true
    },
    {
        "source_sentence": "謂戒學、定學、慧學。",
        "from": "T01n0012_001:0228b09_21",
        "context_with_next_sentence": true
    },
    {
        "source_sentence": "「復次，三品，是佛所說。",
        "from": "T01n0012_001:0228b10_11",
        "context_with_next_sentence": true
    },
    {
        "source_sentence": "謂戒品、定品、慧品。",
        "from": "T01n0012_001:0228b10_21",
        "context_with_next_sentence": true
    },
    {
        "source_sentence": "「復次，三火，是佛所說。",
        "from": "T01n0012_001:0228b11_11",
        "context_with_next_sentence": true
    },
    {
        "source_sentence": "謂貪火、瞋火、癡火。",
        "from": "T01n0012_001:0228b11_21",
        "context_with_next_sentence": true
    },
    {
        "source_sentence": "「復次，三分位，是佛所說。",
        "from": "T01n0012_001:0228b12_12",
        "context_with_next_sentence": true
    },
    {
        "source_sentence": "謂生分位、成分位、法分位。",
        "from": "T01n0012_001:0228b13_3",
        "context_with_next_sentence": true
    },
    {
        "source_sentence": "如是等法，佛悲愍心，廣為眾生，如理宣說，而令眾生如說修習，行諸梵行，利益安樂天人世間。",
        "from": "T01n0012_001:0228b15_7",
        "context_with_next_sentence": true
    },
    {
        "source_sentence": "「復次，四念處觀，是佛所說。",
        "from": "T01n0012_001:0228b16_13",
        "context_with_next_sentence": true
    },
    {
        "source_sentence": "謂觀身不淨，無生起想，調伏無明，離煩惱受；",
        "from": "T01n0012_001:0228b17_13",
        "context_with_next_sentence": true
    },
    {
        "source_sentence": "觀受是苦、觀心生滅、善觀諸法，亦復如是。",
        "from": "T01n0012_001:0228b18_13",
        "context_with_next_sentence": true
    },
    {
        "source_sentence": "「復次，四正斷，是佛所說。",
        "from": "T01n0012_001:0228b19_12",
        "context_with_next_sentence": true
    },
    {
        "source_sentence": "謂已生諸不善法，發勤精進，攝心志念，皆悉斷除；",
        "from": "T01n0012_001:0228b20_13",
        "context_with_next_sentence": true
    },
    {
        "source_sentence": "未生諸不善法，發勤精進，攝心志念，防令不起；",
        "from": "T01n0012_001:0228b21_16",
        "context_with_next_sentence": true
    },
    {
        "source_sentence": "未生諸善法，發勤精進，攝心志念，而令生起；",
        "from": "T01n0012_001:0228b22_17",
        "context_with_next_sentence": true
    },
    {
        "source_sentence": "已生諸善法，發勤精進，攝心志念，而令一切增長圓滿。",
        "from": "T01n0012_001:0228b24_3",
        "context_with_next_sentence": true
    },
    {
        "source_sentence": "此名四正斷。",
        "from": "T01n0012_001:0228b24_9",
        "context_with_next_sentence": true
    },
    {
        "source_sentence": "「復次，四神足，是佛所說。",
        "from": "T01n0012_001:0228b25_12",
        "context_with_next_sentence": true
    },
    {
        "source_sentence": "謂欲三摩地斷行具足神足；",
        "from": "T01n0012_001:0228b26_4",
        "context_with_next_sentence": true
    },
    {
        "source_sentence": "精進三摩地斷行具足神足；",
        "from": "T01n0012_001:0228b26_16",
        "context_with_next_sentence": true
    },
    {
        "source_sentence": "心三摩地斷行具足神足；",
        "from": "T01n0012_001:0228b27_9",
        "context_with_next_sentence": true
    },
    {
        "source_sentence": "慧三摩地斷行具足神足。",
        "from": "T01n0012_001:0228b28_2",
        "context_with_next_sentence": true
    },
    {
        "source_sentence": "「復次，四禪定，是佛所說。",
        "from": "T01n0012_001:0228b29_12",
        "context_with_next_sentence": true
    },
    {
        "source_sentence": "謂若苾芻，已能離諸欲不善法，有尋有伺，此名第一離生喜樂定；",
        "from": "T01n0012_001:0228c02_1",
        "context_with_next_sentence": true
    },
    {
        "source_sentence": "若復苾芻，止息尋伺，內心清淨，安住一想，無尋無伺，此名第二定生喜樂定；",
        "from": "T01n0012_001:0228c03_16",
        "context_with_next_sentence": true
    },
    {
        "source_sentence": "若復苾芻，不貪於喜，住於捨行，身得輕安妙樂，此名第三離喜妙樂定；",
        "from": "T01n0012_001:0228c05_9",
        "context_with_next_sentence": true
    },
    {
        "source_sentence": "若復苾芻，斷除樂想，亦無苦想，無悅意，無惱意，無苦無樂，此名第四捨念清淨定。",
        "from": "T01n0012_001:0228c07_7",
        "context_with_next_sentence": true
    },
    {
        "source_sentence": "如是等名為四禪定。",
        "from": "T01n0012_001:0228c07_16",
        "context_with_next_sentence": true
    },
    {
        "source_sentence": "「復次，四無量，是佛所說。",
        "from": "T01n0012_001:0228c08_12",
        "context_with_next_sentence": true
    },
    {
        "source_sentence": "謂若苾芻，發起慈心，先於東方行慈，南、西北方，四維上下，亦然行慈。",
        "from": "T01n0012_001:0228c10_3",
        "context_with_next_sentence": true
    },
    {
        "source_sentence": "而彼慈心，於一切處、一切世界、一切種類廣大無量而無邊際，亦無分限。",
        "from": "T01n0012_001:0228c11_17",
        "context_with_next_sentence": true
    },
    {
        "source_sentence": "此名慈無量。",
        "from": "T01n0012_001:0228c12_5",
        "context_with_next_sentence": true
    },
    {
        "source_sentence": "悲、喜、捨三，亦復如是。",
        "from": "T01n0012_001:0228c12_17",
        "context_with_next_sentence": true
    },
    {
        "source_sentence": "此等名為四無量。",
        "from": "T01n0012_001:0228c13_4",
        "context_with_next_sentence": true
    },
    {
        "source_sentence": "「復次，四無色定，是佛所說。",
        "from": "T01n0012_001:0228c14_13",
        "context_with_next_sentence": true
    },
    {
        "source_sentence": "謂若苾芻，離一切色，無對無礙，而無作意，觀無邊空，此觀行相，名空無邊處定；",
        "from": "T01n0012_001:0228c16_9",
        "context_with_next_sentence": true
    },
    {
        "source_sentence": "復離空處，而非所觀，但觀無邊識，此觀行相，名識無邊處定；",
        "from": "T01n0012_001:0228c17_17",
        "context_with_next_sentence": true
    },
    {
        "source_sentence": "復離識處，而非所觀，但觀一切，皆無所有，此觀行相，名無所有處定；",
        "from": "T01n0012_001:0228c19_10",
        "context_with_next_sentence": true
    },
    {
        "source_sentence": "復離無所有處行相，名為非想非非想處定。",
        "from": "T01n0012_001:0228c20_9",
        "context_with_next_sentence": true
    },
    {
        "source_sentence": "如是名為四無色定。",
        "from": "T01n0012_001:0228c20_18",
        "context_with_next_sentence": true
    },
    {
        "source_sentence": "「復次，四智，是佛所說。",
        "from": "T01n0012_001:0228c21_11",
        "context_with_next_sentence": true
    },
    {
        "source_sentence": "謂法智、無生智、等智、他心智。",
        "from": "T01n0012_001:0228c22_3",
        "context_with_next_sentence": true
    },
    {
        "source_sentence": "「復次，四安住，是佛所說。",
        "from": "T01n0012_001:0228c23_12",
        "context_with_next_sentence": true
    },
    {
        "source_sentence": "謂一切行安住、捨行安住、寂靜行安住、慧行安住。",
        "from": "T01n0012_001:0228c24_14",
        "context_with_next_sentence": true
    },
    {
        "source_sentence": "「復次，四聖諦，是佛所說。",
        "from": "T01n0012_001:0228c25_12",
        "context_with_next_sentence": true
    },
    {
        "source_sentence": "謂苦聖諦、苦集聖諦、苦滅聖諦、苦滅往向聖諦。",
        "from": "T01n0012_001:0228c26_13",
        "context_with_next_sentence": true
    },
    {
        "source_sentence": "「復次，四種布施清淨，是佛所說。",
        "from": "T01n0012_001:0228c27_15",
        "context_with_next_sentence": true
    },
    {
        "source_sentence": "謂有布施，施者清淨，非受者；",
        "from": "T01n0012_001:0228c28_8",
        "context_with_next_sentence": true
    },
    {
        "source_sentence": "或有布施，受者清淨，非施者；",
        "from": "T01n0012_001:0228c29_2",
        "context_with_next_sentence": true
    },
    {
        "source_sentence": "或有布施，亦非施者、亦非受者，謂所施清淨；",
        "from": "T01n0012_001:0229a01_3",
        "context_with_next_sentence": true
    },
    {
        "source_sentence": "或有布施，施者受者二俱清淨。",
        "from": "T01n0012_001:0229a01_17",
        "context_with_next_sentence": true
    },
    {
        "source_sentence": "「復次，四生，是佛所說。",
        "from": "T01n0012_001:0229a02_11",
        "context_with_next_sentence": true
    },
    {
        "source_sentence": "謂胎生、卵生、濕生、化生。",
        "from": "T01n0012_001:0229a02_24",
        "context_with_next_sentence": true
    },
    {
        "source_sentence": "「復次，四種母胎事，是佛所說。",
        "from": "T01n0012_001:0229a03_14",
        "context_with_next_sentence": true
    },
    {
        "source_sentence": "謂有能了知入母胎事、住母胎事、出母胎事，此名第一母胎事；",
        "from": "T01n0012_001:0229a05_2",
        "context_with_next_sentence": true
    },
    {
        "source_sentence": "有能了知入母胎事、住母胎事，不能了知出母胎事，此名第二母胎事；",
        "from": "T01n0012_001:0229a06_13",
        "context_with_next_sentence": true
    },
    {
        "source_sentence": "有能了知入母胎事，不能了知住母胎事、出母胎事，此名第三母胎事；",
        "from": "T01n0012_001:0229a08_6",
        "context_with_next_sentence": true
    },
    {
        "source_sentence": "有不能了知入母胎事、住母胎事、出母胎事，此名第四母胎事。",
        "from": "T01n0012_001:0229a09_15",
        "context_with_next_sentence": true
    },
    {
        "source_sentence": "如是等名為四種母胎事。",
        "from": "T01n0012_001:0229a10_6",
        "context_with_next_sentence": true
    },
    {
        "source_sentence": "「復次，四識住，是佛所說。",
        "from": "T01n0012_001:0229a11_12",
        "context_with_next_sentence": true
    },
    {
        "source_sentence": "謂色生、色緣、色住，喜行廣大增長，是識所住；",
        "from": "T01n0012_001:0229a12_10",
        "context_with_next_sentence": true
    },
    {
        "source_sentence": "受生、受緣、受住，喜行廣大增長，是識所住；",
        "from": "T01n0012_001:0229a13_9",
        "context_with_next_sentence": true
    },
    {
        "source_sentence": "想生、想緣、想住，喜行廣大增長，是識所住；",
        "from": "T01n0012_001:0229a14_8",
        "context_with_next_sentence": true
    },
    {
        "source_sentence": "行生、行緣、行住，喜行廣大增長，是識所住。",
        "from": "T01n0012_001:0229a15_7",
        "context_with_next_sentence": true
    },
    {
        "source_sentence": "如是等名為四識住。",
        "from": "T01n0012_001:0229a15_16",
        "context_with_next_sentence": true
    },
    {
        "source_sentence": "「復次，四法句，是佛所說。",
        "from": "T01n0012_001:0229a16_12",
        "context_with_next_sentence": true
    },
    {
        "source_sentence": "謂神通法句、離恚法句、平等法句、平等三摩地法句。",
        "from": "T01n0012_001:0229a17_15",
        "context_with_next_sentence": true
    },
    {
        "source_sentence": "「復次，四娑摩那曩法，是佛所說。",
        "from": "T01n0012_001:0229a18_15",
        "context_with_next_sentence": true
    },
    {
        "source_sentence": "謂若現在樂，此為苦報；",
        "from": "T01n0012_001:0229a19_4",
        "context_with_next_sentence": true
    },
    {
        "source_sentence": "若現在苦，此為苦報；",
        "from": "T01n0012_001:0229a19_14",
        "context_with_next_sentence": true
    },
    {
        "source_sentence": "若現在苦，此為樂報；",
        "from": "T01n0012_001:0229a20_4",
        "context_with_next_sentence": true
    },
    {
        "source_sentence": "若現在樂，此為樂報。",
        "from": "T01n0012_001:0229a20_14",
        "context_with_next_sentence": true
    },
    {
        "source_sentence": "此名四娑摩那曩法。",
        "from": "T01n0012_001:0229a21_4",
        "context_with_next_sentence": true
    },
    {
        "source_sentence": "「復次，四向，是佛所說。",
        "from": "T01n0012_001:0229a22_11",
        "context_with_next_sentence": true
    },
    {
        "source_sentence": "謂無忍、忍、調伏、寂靜。",
        "from": "T01n0012_001:0229a22_23",
        "context_with_next_sentence": true
    },
    {
        "source_sentence": "「復次，四神通道，是佛所說。",
        "from": "T01n0012_001:0229a23_13",
        "context_with_next_sentence": true
    },
    {
        "source_sentence": "謂苦遲緩神通、苦速疾神通、樂遲緩神通、樂速疾神通。",
        "from": "T01n0012_001:0229a24_17",
        "context_with_next_sentence": true
    },
    {
        "source_sentence": "「復次，四預流身，是佛所說。",
        "from": "T01n0012_001:0229a25_13",
        "context_with_next_sentence": true
    },
    {
        "source_sentence": "謂有一類預流，於佛如來信心不壞，不毀沙門婆羅門天人魔梵，了知世法；",
        "from": "T01n0012_001:0229a27_8",
        "context_with_next_sentence": true
    },
    {
        "source_sentence": "有一類預流，心得清淨，證得佛法，正見正行，各各了知自所修法；",
        "from": "T01n0012_001:0229a28_18",
        "context_with_next_sentence": true
    },
    {
        "source_sentence": "有一類預流，心生喜樂，見在家者及彼出家持淨戒者，心生尊敬；",
        "from": "T01n0012_001:0229b01_9",
        "context_with_next_sentence": true
    },
    {
        "source_sentence": "有一類預流，自修淨戒，具足不壞，智慧明利，善相寂靜。",
        "from": "T01n0012_001:0229b02_16",
        "context_with_next_sentence": true
    },
    {
        "source_sentence": "如是等名為四預流身。",
        "from": "T01n0012_001:0229b03_6",
        "context_with_next_sentence": true
    },
    {
        "source_sentence": "「復次，四沙門果，是佛所說。",
        "from": "T01n0012_001:0229b04_13",
        "context_with_next_sentence": true
    },
    {
        "source_sentence": "謂須陀洹果、斯陀含果、阿那含果、阿羅漢果。",
        "from": "T01n0012_001:0229b05_13",
        "context_with_next_sentence": true
    },
    {
        "source_sentence": "「復次，四取，是佛所說。",
        "from": "T01n0012_001:0229b06_11",
        "context_with_next_sentence": true
    },
    {
        "source_sentence": "謂欲取、見取、戒禁取、我語取。",
        "from": "T01n0012_001:0229b07_3",
        "context_with_next_sentence": true
    },
    {
        "source_sentence": "「復次，四三摩地想，是佛所說。",
        "from": "T01n0012_001:0229b08_14",
        "context_with_next_sentence": true
    },
    {
        "source_sentence": "謂有見法得樂行轉，此為三摩地想；",
        "from": "T01n0012_001:0229b09_9",
        "context_with_next_sentence": true
    },
    {
        "source_sentence": "有知見轉，此為三摩地想；",
        "from": "T01n0012_001:0229b10_2",
        "context_with_next_sentence": true
    },
    {
        "source_sentence": "有慧分別轉，此為三摩地想；",
        "from": "T01n0012_001:0229b10_15",
        "context_with_next_sentence": true
    },
    {
        "source_sentence": "有身得漏盡轉，此為三摩地想。",
        "from": "T01n0012_001:0229b11_9",
        "context_with_next_sentence": true
    },
    {
        "source_sentence": "「復次，四力，是佛所說。",
        "from": "T01n0012_001:0229b12_11",
        "context_with_next_sentence": true
    },
    {
        "source_sentence": "謂慧力、精進力、無礙力、攝力。",
        "from": "T01n0012_001:0229b13_4",
        "context_with_next_sentence": true
    },
    {
        "source_sentence": "「復次，四補特伽羅，是佛所說。",
        "from": "T01n0012_001:0229b14_14",
        "context_with_next_sentence": true
    },
    {
        "source_sentence": "有補特伽羅，謂我能修行、我持戒、我如法相應，非他能修行、非他持戒、非他如法相應；",
        "from": "T01n0012_001:0229b16_13",
        "context_with_next_sentence": true
    },
    {
        "source_sentence": "有補特伽羅，謂他能修行、他持戒、他如法相應，非我能修行、非我持戒、非我如法相應；",
        "from": "T01n0012_001:0229b18_13",
        "context_with_next_sentence": true
    },
    {
        "source_sentence": "有補特伽羅，謂我能修行、他亦能修行，我持戒、他亦持戒，我如法相應、他亦如法相應；",
        "from": "T01n0012_001:0229b20_12",
        "context_with_next_sentence": true
    },
    {
        "source_sentence": "有補特伽羅，謂我不能修行、他亦不能修行，我不持戒、他亦不持戒，我不如法相應、他亦不如法相應。",
        "from": "T01n0012_001:0229b23_1",
        "context_with_next_sentence": true
    },
    {
        "source_sentence": "如是等名為四補特伽羅。",
        "from": "T01n0012_001:0229b23_12",
        "context_with_next_sentence": true
    },
    {
        "source_sentence": "「復次，四隨眾事，是佛所說。",
        "from": "T01n0012_001:0229b24_13",
        "context_with_next_sentence": true
    },
    {
        "source_sentence": "謂與眾同一住處、與眾同一飲食、與眾同一懺悔、與眾同一受用。",
        "from": "T01n0012_001:0229b25_20",
        "context_with_next_sentence": true
    },
    {
        "source_sentence": "「復次，四大輪，是佛所說。",
        "from": "T01n0012_001:0229b26_12",
        "context_with_next_sentence": true
    },
    {
        "source_sentence": "謂善說妙法、依止正士、願心平等、修先慧行。",
        "from": "T01n0012_001:0229b27_12",
        "context_with_next_sentence": true
    },
    {
        "source_sentence": "「復次，四攝法，是佛所說。",
        "from": "T01n0012_001:0229b28_12",
        "context_with_next_sentence": true
    },
    {
        "source_sentence": "謂布施、愛語、利行、同事。",
        "from": "T01n0012_001:0229b29_2",
        "context_with_next_sentence": true
    },
    {
        "source_sentence": "「復次，四無礙解，是佛所說。",
        "from": "T01n0012_001:0229c01_13",
        "context_with_next_sentence": true
    },
    {
        "source_sentence": "謂義無礙解、法無礙解、樂說無礙解、辯才無礙解。",
        "from": "T01n0012_001:0229c02_15",
        "context_with_next_sentence": true
    },
    {
        "source_sentence": "「復次，四煩惱，是佛所說。",
        "from": "T01n0012_001:0229c03_12",
        "context_with_next_sentence": true
    },
    {
        "source_sentence": "謂欲煩惱、有煩惱、見煩惱、無明煩惱。",
        "from": "T01n0012_001:0229c04_8",
        "context_with_next_sentence": true
    },
    {
        "source_sentence": "「復次，四行，是佛所說。",
        "from": "T01n0012_001:0229c05_11",
        "context_with_next_sentence": true
    },
    {
        "source_sentence": "謂欲行、有行、見行、無明行。",
        "from": "T01n0012_001:0229c06_3",
        "context_with_next_sentence": true
    },
    {
        "source_sentence": "「復次，四身聚，是佛所說。",
        "from": "T01n0012_001:0229c07_12",
        "context_with_next_sentence": true
    },
    {
        "source_sentence": "謂無明身聚、瞋身聚、戒禁取身聚、一切著身聚。",
        "from": "T01n0012_001:0229c08_13",
        "context_with_next_sentence": true
    },
    {
        "source_sentence": "「復次，四愛生，是佛所說。",
        "from": "T01n0012_001:0229c09_12",
        "context_with_next_sentence": true
    },
    {
        "source_sentence": "謂有苾芻，因彼衣服而生愛心，愛心起故，即生取著。",
        "from": "T01n0012_001:0229c10_15",
        "context_with_next_sentence": true
    },
    {
        "source_sentence": "有苾芻，因彼飲食，而生愛心，愛心起故，即生取著。",
        "from": "T01n0012_001:0229c11_19",
        "context_with_next_sentence": true
    },
    {
        "source_sentence": "有苾芻，因坐臥具，而生愛心，愛心起故，即生取著。",
        "from": "T01n0012_001:0229c13_3",
        "context_with_next_sentence": true
    },
    {
        "source_sentence": "有苾芻，因諸受用，而生愛心，愛心起故，即生取著。",
        "from": "T01n0012_001:0229c14_7",
        "context_with_next_sentence": true
    },
    {
        "source_sentence": "此名四愛生。",
        "from": "T01n0012_001:0229c14_13",
        "context_with_next_sentence": true
    },
    {
        "source_sentence": "「復次，四食，是佛所說。",
        "from": "T01n0012_001:0229c15_11",
        "context_with_next_sentence": true
    },
    {
        "source_sentence": "謂段食、觸食、思食、識食。",
        "from": "T01n0012_001:0229c16_1",
        "context_with_next_sentence": true
    },
    {
        "source_sentence": "「復次，四不護，是佛所說。",
        "from": "T01n0012_001:0229c17_12",
        "context_with_next_sentence": true
    },
    {
        "source_sentence": "謂如來不護身業，身離諸過。",
        "from": "T01n0012_001:0229c18_4",
        "context_with_next_sentence": true
    },
    {
        "source_sentence": "如來不護語業，語離諸過。",
        "from": "T01n0012_001:0229c18_16",
        "context_with_next_sentence": true
    },
    {
        "source_sentence": "如來不護意業，意離諸過。",
        "from": "T01n0012_001:0229c19_8",
        "context_with_next_sentence": true
    },
    {
        "source_sentence": "如來不護壽命，命無損減。",
        "from": "T01n0012_001:0229c19_20",
        "context_with_next_sentence": true
    },
    {
        "source_sentence": "「復次，四顛倒，是佛所說。",
        "from": "T01n0012_001:0229c20_12",
        "context_with_next_sentence": true
    },
    {
        "source_sentence": "謂無常謂常，是故生起想顛倒、心顛倒、見顛倒。",
        "from": "T01n0012_001:0229c21_13",
        "context_with_next_sentence": true
    },
    {
        "source_sentence": "以苦謂樂，是故生起想、心、見倒。",
        "from": "T01n0012_001:0229c22_8",
        "context_with_next_sentence": true
    },
    {
        "source_sentence": "無我謂我，是故生起想、心、見倒。",
        "from": "T01n0012_001:0229c23_1",
        "context_with_next_sentence": true
    },
    {
        "source_sentence": "不淨謂淨，是故生起想、心、見倒。",
        "from": "T01n0012_001:0229c23_17",
        "context_with_next_sentence": true
    },
    {
        "source_sentence": "如是等名為四顛倒。",
        "from": "T01n0012_001:0229c24_5",
        "context_with_next_sentence": true
    },
    {
        "source_sentence": "「復次，四惡語言，是佛所說。",
        "from": "T01n0012_001:0229c25_13",
        "context_with_next_sentence": true
    },
    {
        "source_sentence": "謂妄言、綺語、兩舌、惡口。",
        "from": "T01n0012_001:0229c26_4",
        "context_with_next_sentence": true
    },
    {
        "source_sentence": "「復次，四善語言，是佛所說。",
        "from": "T01n0012_001:0229c27_13",
        "context_with_next_sentence": true
    },
    {
        "source_sentence": "謂如實語、質直語、不兩舌語、依法語。",
        "from": "T01n0012_001:0229c28_10",
        "context_with_next_sentence": true
    },
    {
        "source_sentence": "「復次，四非阿曳囉行，是佛所說。",
        "from": "T01n0012_001:0229c29_15",
        "context_with_next_sentence": true
    },
    {
        "source_sentence": "謂不見言見、不聞言聞、失念言記念、不知言知。",
        "from": "T01n0012_001:0230a01_15",
        "context_with_next_sentence": true
    },
    {
        "source_sentence": "「復次，四阿曳囉行，是佛所說。",
        "from": "T01n0012_001:0230a02_14",
        "context_with_next_sentence": true
    },
    {
        "source_sentence": "謂實見言見、實聞言聞、不失念言記念、實知言知。",
        "from": "T01n0012_001:0230a03_15",
        "context_with_next_sentence": true
    },
    {
        "source_sentence": "「復次，四記，是佛所說。",
        "from": "T01n0012_001:0230a04_11",
        "context_with_next_sentence": true
    },
    {
        "source_sentence": "謂一向記、分別記、返問記、默然記。",
        "from": "T01n0012_001:0230a05_6",
        "context_with_next_sentence": true
    },
    {
        "source_sentence": "如是等法，佛悲愍心，廣為眾生，如理宣說，而令眾生如說修習，行諸梵行，利益安樂天人世間。",
        "from": "T01n0012_001:0230a07_10",
        "context_with_next_sentence": true
    },
    {
        "source_sentence": "佛說大集法門經卷上",
        "from": "T01n0012_001:0230a08_100",
        "context_with_next_sentence": false
    }
]