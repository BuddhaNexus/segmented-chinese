[
    {
        "source_sentence": "福蓋正行所集經卷第三",
        "from": "T32n1671_003:0723a03_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_003:0723a05_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T32n1671_003:0723a06_0",
        "context_with_next_sentence": true
    },
    {
        "source_sentence": "宣梵大師賜紫沙門臣日稱等奉　詔譯爾時帝釋天主白佛言：",
        "from": "T32n1671_003:0723a09_9",
        "context_with_next_sentence": true
    },
    {
        "source_sentence": "「世尊！",
        "from": "T32n1671_003:0723a09_13",
        "context_with_next_sentence": true
    },
    {
        "source_sentence": "唯願安住此王舍城，我當供給飲食衣服臥具醫藥，令無所乏。",
        "from": "T32n1671_003:0723a11_1",
        "context_with_next_sentence": true
    },
    {
        "source_sentence": "」佛言：",
        "from": "T32n1671_003:0723a11_5",
        "context_with_next_sentence": true
    },
    {
        "source_sentence": "「天主！",
        "from": "T32n1671_003:0723a11_9",
        "context_with_next_sentence": true
    },
    {
        "source_sentence": "且止斯事。",
        "from": "T32n1671_003:0723a11_14",
        "context_with_next_sentence": true
    },
    {
        "source_sentence": "有諸人民以清淨心，咸欲於我興其福業。",
        "from": "T32n1671_003:0723a12_10",
        "context_with_next_sentence": true
    },
    {
        "source_sentence": "」是時帝釋復白佛言：",
        "from": "T32n1671_003:0723a12_20",
        "context_with_next_sentence": true
    },
    {
        "source_sentence": "「唯願於此五夏安居，受我供養。",
        "from": "T32n1671_003:0723a13_14",
        "context_with_next_sentence": true
    },
    {
        "source_sentence": "」作是說已，佛復止之。",
        "from": "T32n1671_003:0723a14_3",
        "context_with_next_sentence": true
    },
    {
        "source_sentence": "帝釋復言：",
        "from": "T32n1671_003:0723a14_8",
        "context_with_next_sentence": true
    },
    {
        "source_sentence": "「我今請佛五日供養，唯願大慈受我虔請。",
        "from": "T32n1671_003:0723a15_6",
        "context_with_next_sentence": true
    },
    {
        "source_sentence": "」爾時世尊愍惻天主現福力故，令於未來善因相續，默然許可。",
        "from": "T32n1671_003:0723a16_15",
        "context_with_next_sentence": true
    },
    {
        "source_sentence": "于時帝釋知佛受請，心大忻悅。",
        "from": "T32n1671_003:0723a17_10",
        "context_with_next_sentence": true
    },
    {
        "source_sentence": "即還天宮，召集工巧敏匠天子而謂之曰：",
        "from": "T32n1671_003:0723a18_9",
        "context_with_next_sentence": true
    },
    {
        "source_sentence": "「卿等當知，我今欲於王舍城迦蘭陀竹園建大精舍，嚴辦四事供養如來及諸弟子。",
        "from": "T32n1671_003:0723a20_8",
        "context_with_next_sentence": true
    },
    {
        "source_sentence": "汝當持取最上摩尼、金銀瑠璃、珊瑚玻𬎙、帝青寶等，詣彼造作殊勝清淨廣大宮殿，要如天中等無有異。",
        "from": "T32n1671_003:0723a22_15",
        "context_with_next_sentence": true
    },
    {
        "source_sentence": "是諸天子盡意工巧造立宮殿，廊廡柱栿、戶牖欄檻悉以眾寶間錯莊嚴，如千日光更相顯照。",
        "from": "T32n1671_003:0723a24_17",
        "context_with_next_sentence": true
    },
    {
        "source_sentence": "復以雕飾諸妙珍禽，真珠花鬘綜雜羅列，燒微妙香、散眾名華，氤氳普薰靡不周遍。",
        "from": "T32n1671_003:0723a26_17",
        "context_with_next_sentence": true
    },
    {
        "source_sentence": "又復造作重門樓閣峻峙嚴麗，亦以百寶，而裝校之。",
        "from": "T32n1671_003:0723a28_1",
        "context_with_next_sentence": true
    },
    {
        "source_sentence": "諸妙摩尼以為其戶，彼諸寶柱一一皆用金剛諸珍而共合成，無數寶鑑淨無瑕垢懸挂空中如百千月。",
        "from": "T32n1671_003:0723b01_7",
        "context_with_next_sentence": true
    },
    {
        "source_sentence": "復以鎔金作三足床，殊妙天衣以敷其上。",
        "from": "T32n1671_003:0723b02_6",
        "context_with_next_sentence": true
    },
    {
        "source_sentence": "又復刻成眾妙天女，容止端雅如能往來，手持蓮花而以奉獻。",
        "from": "T32n1671_003:0723b03_14",
        "context_with_next_sentence": true
    },
    {
        "source_sentence": "妙玻𬎙寶以甃其地。",
        "from": "T32n1671_003:0723b04_5",
        "context_with_next_sentence": true
    },
    {
        "source_sentence": "有妙池沼，蓮華莊嚴，黃金為葉、綠寶為幹，無數天女住立其中，作眾伎樂而為供養。",
        "from": "T32n1671_003:0723b06_5",
        "context_with_next_sentence": true
    },
    {
        "source_sentence": "表剎高顯、懸眾繒幡，迴旋空中遠邇皆覩。",
        "from": "T32n1671_003:0723b07_5",
        "context_with_next_sentence": true
    },
    {
        "source_sentence": "有諸力士守護閈閎，持青寶杖行列左右。",
        "from": "T32n1671_003:0723b08_5",
        "context_with_next_sentence": true
    },
    {
        "source_sentence": "處處皆植曼陀羅華、龍自在華，芬馥開榮繽紛于地，翠葉交映、時飄香風。",
        "from": "T32n1671_003:0723b09_18",
        "context_with_next_sentence": true
    },
    {
        "source_sentence": "有諸天子，形體光潔、顏貌熙怡，遊憩其下。",
        "from": "T32n1671_003:0723b10_18",
        "context_with_next_sentence": true
    },
    {
        "source_sentence": "又諸天女，姝妙無比，徐步鳴璫、聲韻和雅。",
        "from": "T32n1671_003:0723b11_17",
        "context_with_next_sentence": true
    },
    {
        "source_sentence": "諸藥叉女嬉遊林內，美目四盼，遺花墜香。",
        "from": "T32n1671_003:0723b12_15",
        "context_with_next_sentence": true
    },
    {
        "source_sentence": "有諸龍象徐行林中，舉鼻嚙枝，宛轉為戲。",
        "from": "T32n1671_003:0723b13_15",
        "context_with_next_sentence": true
    },
    {
        "source_sentence": "及諸飛禽，其羽五色，鼓翼自若，喙啄花葩。",
        "from": "T32n1671_003:0723b14_16",
        "context_with_next_sentence": true
    },
    {
        "source_sentence": "復以金籠置妙鸚鵡，美音清巧，其舌如簧。",
        "from": "T32n1671_003:0723b15_15",
        "context_with_next_sentence": true
    },
    {
        "source_sentence": "復有河源清泠可愛，流泉激響，蛙黽驚避。",
        "from": "T32n1671_003:0723b16_15",
        "context_with_next_sentence": true
    },
    {
        "source_sentence": "又有廣大清淨池沼，七寶雜廁以為階岸，其水彌滿澄湛無垢，優鉢羅花、酤牟那花行列開敷眾色相雜，翡翠鸂𪄪翔集其中。",
        "from": "T32n1671_003:0723b19_12",
        "context_with_next_sentence": true
    },
    {
        "source_sentence": "有諸戲魚往來遊泳，騰躍翻浪，鷗鷺驚翥。",
        "from": "T32n1671_003:0723b20_13",
        "context_with_next_sentence": true
    },
    {
        "source_sentence": "復有水鳥、鸛鶴𠒎鴈，舉聲嘹唳，人所樂聞。",
        "from": "T32n1671_003:0723b21_12",
        "context_with_next_sentence": true
    },
    {
        "source_sentence": "於池四岸有劫波木，柔條拂水，生清涼風。",
        "from": "T32n1671_003:0723b22_12",
        "context_with_next_sentence": true
    },
    {
        "source_sentence": "叢植諸花，脩藤滋布，枝葉繁盛，其香遠聞。",
        "from": "T32n1671_003:0723b23_12",
        "context_with_next_sentence": true
    },
    {
        "source_sentence": "有諸遊蜂競採其蘂，發聲微響猶如詠歌。",
        "from": "T32n1671_003:0723b24_11",
        "context_with_next_sentence": true
    },
    {
        "source_sentence": "復有金河周匝圍繞，流注園囿縈䊸不絕。",
        "from": "T32n1671_003:0723b25_10",
        "context_with_next_sentence": true
    },
    {
        "source_sentence": "時諸人民，迭相呼籲親屬朋友咸共往觀。",
        "from": "T32n1671_003:0723b26_9",
        "context_with_next_sentence": true
    },
    {
        "source_sentence": "有諸仕族富樂莊嚴，僕從雍容，執持幰蓋、作諸伎樂、具設餚膳，遊行周覽心無厭捨。",
        "from": "T32n1671_003:0723b28_10",
        "context_with_next_sentence": true
    },
    {
        "source_sentence": "其地柔軟如兜羅綿，徘徊往來足無疲惰。",
        "from": "T32n1671_003:0723b29_10",
        "context_with_next_sentence": true
    },
    {
        "source_sentence": "如是最勝廣大園林、清淨池沼，唯除天中，餘無及者。",
        "from": "T32n1671_003:0723c01_16",
        "context_with_next_sentence": true
    },
    {
        "source_sentence": "」是時工巧諸天子等所作已辦，即詣天宮前白帝釋。",
        "from": "T32n1671_003:0723c03_3",
        "context_with_next_sentence": true
    },
    {
        "source_sentence": "聞是說已，心生忻慶、得未曾有，即與無量百千天子前後圍遶，作眾伎樂，簫笛箜篌、琴瑟鼓吹一時具奏，從空而下。",
        "from": "T32n1671_003:0723c05_15",
        "context_with_next_sentence": true
    },
    {
        "source_sentence": "時彼天主身出光明，照諸山川皆悉盈爛。",
        "from": "T32n1671_003:0723c06_14",
        "context_with_next_sentence": true
    },
    {
        "source_sentence": "戴摩尼冠諸珍嚴瑩，其光晃耀如日盛明。",
        "from": "T32n1671_003:0723c07_14",
        "context_with_next_sentence": true
    },
    {
        "source_sentence": "面貌端嚴、額廣平正，其目紺長、鼻修高直，頤頰鮮白紅潤無比。",
        "from": "T32n1671_003:0723c09_5",
        "context_with_next_sentence": true
    },
    {
        "source_sentence": "耳帶寶璫、頸垂纓珞、指環臂釧眾寶所成，展轉舒光其猶珂月。",
        "from": "T32n1671_003:0723c10_14",
        "context_with_next_sentence": true
    },
    {
        "source_sentence": "形儀挺特常如盛年，修短充實各得其宜。",
        "from": "T32n1671_003:0723c11_14",
        "context_with_next_sentence": true
    },
    {
        "source_sentence": "公酤摩香及多摩羅跋旃檀香以塗其身，柔軟光澤。",
        "from": "T32n1671_003:0723c12_18",
        "context_with_next_sentence": true
    },
    {
        "source_sentence": "手指纖圓、甲如銅葉。",
        "from": "T32n1671_003:0723c13_9",
        "context_with_next_sentence": true
    },
    {
        "source_sentence": "發語巧妙，清徹遠聞，如迦陵音，聽者無厭。",
        "from": "T32n1671_003:0723c14_8",
        "context_with_next_sentence": true
    },
    {
        "source_sentence": "復以上妙奇絕細㲲，研金飾之，以為其服。",
        "from": "T32n1671_003:0723c15_7",
        "context_with_next_sentence": true
    },
    {
        "source_sentence": "諸妙珍琦為其束帶，眾寶間錯成光明聚，復以天上諸妙花鬘以嚴其身。",
        "from": "T32n1671_003:0723c17_1",
        "context_with_next_sentence": true
    },
    {
        "source_sentence": "周匝埀委，行步平正，猶如象王，進止優遊，不假扶掖。",
        "from": "T32n1671_003:0723c18_6",
        "context_with_next_sentence": true
    },
    {
        "source_sentence": "時諸人民咸獲瞻奉，懷瞋恚者即生歡悅，起怨惡者即發慈心，妉睡眠者即得惺寤。",
        "from": "T32n1671_003:0723c20_5",
        "context_with_next_sentence": true
    },
    {
        "source_sentence": "是時天主至彼園已，遍觀所作皆悉如意，踊躍無量，乃易舊稱迦蘭陀名為歡喜園。",
        "from": "T32n1671_003:0723c22_3",
        "context_with_next_sentence": true
    },
    {
        "source_sentence": "即以上妙眾色茵褥遍覆其地，復以金銀、真珠摩尼、帝青瑠璃、末囉迦寶為高廣座，請佛世尊安處其上，眾寶為几以承其足；",
        "from": "T32n1671_003:0723c25_2",
        "context_with_next_sentence": true
    },
    {
        "source_sentence": "五色繒線設為眾位，命諸比丘亦各就坐。",
        "from": "T32n1671_003:0723c26_2",
        "context_with_next_sentence": true
    },
    {
        "source_sentence": "是時天主合掌恭敬、尊重讚歎，頂禮佛足，具設天中上饌美味。",
        "from": "T32n1671_003:0723c27_10",
        "context_with_next_sentence": true
    },
    {
        "source_sentence": "是時如來舒金色臂如象王鼻而受其食，食已置鉢、盥掌澡漱，安住威儀，寂然清淨。",
        "from": "T32n1671_003:0723c29_8",
        "context_with_next_sentence": true
    },
    {
        "source_sentence": "時彼天主與諸眷屬生希有心，樂欲聞法，自處卑座專注肅然。",
        "from": "T32n1671_003:0724a01_16",
        "context_with_next_sentence": true
    },
    {
        "source_sentence": "爾時世尊以大方便為說法要，讚施等行，示教利喜令生信解。",
        "from": "T32n1671_003:0724a03_6",
        "context_with_next_sentence": true
    },
    {
        "source_sentence": "如是供養經于四日。",
        "from": "T32n1671_003:0724a03_15",
        "context_with_next_sentence": true
    },
    {
        "source_sentence": "時阿闍世王聞是事已，即陞宮中最上樓閣俯視諦觀，見佛世尊及諸弟子在竹林園寂靜安隱，嚴設供養、作大佛事。",
        "from": "T32n1671_003:0724a06_12",
        "context_with_next_sentence": true
    },
    {
        "source_sentence": "是時國王心生覺悟，悔過自責：",
        "from": "T32n1671_003:0724a07_7",
        "context_with_next_sentence": true
    },
    {
        "source_sentence": "「我大愚癡，無智錯謬，造極重罪如須彌山。",
        "from": "T32n1671_003:0724a08_6",
        "context_with_next_sentence": true
    },
    {
        "source_sentence": "今佛世尊出現于世，具足廣大清淨功德。",
        "from": "T32n1671_003:0724a09_6",
        "context_with_next_sentence": true
    },
    {
        "source_sentence": "而我不能信受教誨，由此業緣必墮苦處。",
        "from": "T32n1671_003:0724a10_5",
        "context_with_next_sentence": true
    },
    {
        "source_sentence": "彼諸天子尚捨天中上妙欲樂來詣佛所，我等云何不興善利？",
        "from": "T32n1671_003:0724a11_14",
        "context_with_next_sentence": true
    },
    {
        "source_sentence": "」作是語已，即嚴寶駕往詣佛所。",
        "from": "T32n1671_003:0724a12_8",
        "context_with_next_sentence": true
    },
    {
        "source_sentence": "頭面禮足，心懷憂惱，涕淚悲泣懺謝先咎。",
        "from": "T32n1671_003:0724a13_7",
        "context_with_next_sentence": true
    },
    {
        "source_sentence": "時王舍城清信士女高聲唱言：",
        "from": "T32n1671_003:0724a14_2",
        "context_with_next_sentence": true
    },
    {
        "source_sentence": "「善哉國王！",
        "from": "T32n1671_003:0724a14_8",
        "context_with_next_sentence": true
    },
    {
        "source_sentence": "於佛法中得大覺悟。",
        "from": "T32n1671_003:0724a14_17",
        "context_with_next_sentence": true
    },
    {
        "source_sentence": "我等今者同獲善利。",
        "from": "T32n1671_003:0724a15_5",
        "context_with_next_sentence": true
    },
    {
        "source_sentence": "」是時國王鳴鐘宣令，召集一切大臣人民及諸眷屬而告之曰：",
        "from": "T32n1671_003:0724a16_12",
        "context_with_next_sentence": true
    },
    {
        "source_sentence": "「我佛出世，難得遭𮞮。",
        "from": "T32n1671_003:0724a17_3",
        "context_with_next_sentence": true
    },
    {
        "source_sentence": "今既獲覩，當發淨心供養恭敬、樂聞正法。",
        "from": "T32n1671_003:0724a18_2",
        "context_with_next_sentence": true
    },
    {
        "source_sentence": "」即以上妙香花燈明、塗香末香，及諸花鬘、珍玩衣服，種種莊嚴，而為供養。",
        "from": "T32n1671_003:0724a19_16",
        "context_with_next_sentence": true
    },
    {
        "source_sentence": "作是事已，心大歡悅。",
        "from": "T32n1671_003:0724a20_6",
        "context_with_next_sentence": true
    },
    {
        "source_sentence": "是時如來以梵音聲，為彼時會開示演說苦集滅道四聖諦法。",
        "from": "T32n1671_003:0724a21_12",
        "context_with_next_sentence": true
    },
    {
        "source_sentence": "無量人天聞法解了，得真實見。",
        "from": "T32n1671_003:0724a22_8",
        "context_with_next_sentence": true
    },
    {
        "source_sentence": "時佛世尊問諸比丘：",
        "from": "T32n1671_003:0724a22_17",
        "context_with_next_sentence": true
    },
    {
        "source_sentence": "「汝等見是諸天人民，今於我前廣大施設供養已不？",
        "from": "T32n1671_003:0724a24_1",
        "context_with_next_sentence": true
    },
    {
        "source_sentence": "」時諸比丘合掌頂上歎未曾有：",
        "from": "T32n1671_003:0724a24_15",
        "context_with_next_sentence": true
    },
    {
        "source_sentence": "「唯然已見。",
        "from": "T32n1671_003:0724a25_1",
        "context_with_next_sentence": true
    },
    {
        "source_sentence": "」佛言：",
        "from": "T32n1671_003:0724a25_5",
        "context_with_next_sentence": true
    },
    {
        "source_sentence": "「於我法中，若人淨心於他福業生隨喜者，當知是人得不壞信、具淨智眼。",
        "from": "T32n1671_003:0724a26_17",
        "context_with_next_sentence": true
    },
    {
        "source_sentence": "諸比丘！",
        "from": "T32n1671_003:0724a27_3",
        "context_with_next_sentence": true
    },
    {
        "source_sentence": "我念往昔無量生中有佛出世，名曰寶山如來、應供、正遍知、明行足、善逝、世間解、無上士、調御丈夫、天人師、佛、世尊，住世說法饒益眾生。",
        "from": "T32n1671_003:0724b01_3",
        "context_with_next_sentence": true
    },
    {
        "source_sentence": "爾時有王，請彼如來及諸弟子於王宮中度夏三月，即以種種飲食衣服恭敬供養。",
        "from": "T32n1671_003:0724b03_1",
        "context_with_next_sentence": true
    },
    {
        "source_sentence": "過是已後，彼諸人民咸詣佛所請佛五年，設諸供養，一切所須無不充足。",
        "from": "T32n1671_003:0724b04_13",
        "context_with_next_sentence": true
    },
    {
        "source_sentence": "諸比丘！",
        "from": "T32n1671_003:0724b04_17",
        "context_with_next_sentence": true
    },
    {
        "source_sentence": "於意云何？",
        "from": "T32n1671_003:0724b05_3",
        "context_with_next_sentence": true
    },
    {
        "source_sentence": "往昔國王供彼佛者，則我身是。",
        "from": "T32n1671_003:0724b05_17",
        "context_with_next_sentence": true
    },
    {
        "source_sentence": "由曩植因，今方成熟，得諸人天廣興供養。",
        "from": "T32n1671_003:0724b06_16",
        "context_with_next_sentence": true
    },
    {
        "source_sentence": "宿因今果，不差毫髮，由因感果，果如其因。",
        "from": "T32n1671_003:0724b07_16",
        "context_with_next_sentence": true
    },
    {
        "source_sentence": "於此正知，除諸疑網，善惡業報決定不虛，猶如瀑流勢不可制。",
        "from": "T32n1671_003:0724b09_5",
        "context_with_next_sentence": true
    },
    {
        "source_sentence": "彼業力故各招其報地界水界火界風界及蘊處等，自作福因則受樂果。",
        "from": "T32n1671_003:0724b11_1",
        "context_with_next_sentence": true
    },
    {
        "source_sentence": "」于時世尊說伽陀曰：",
        "from": "T32n1671_003:0724b11_11",
        "context_with_next_sentence": true
    },
    {
        "source_sentence": "「經於百千劫，　　彼業不可壞，",
        "from": "T32n1671_003:0724b12_0",
        "context_with_next_sentence": true
    },
    {
        "source_sentence": "因緣和合時，　　果報決定受。",
        "from": "T32n1671_003:0724b13_13",
        "context_with_next_sentence": true
    },
    {
        "source_sentence": "」「諸比丘！",
        "from": "T32n1671_003:0724b14_4",
        "context_with_next_sentence": true
    },
    {
        "source_sentence": "是名福蓋正行，汝當受持，勤修施戒及諸禪定，受用福蓋，得離熱惱。",
        "from": "T32n1671_003:0724b15_14",
        "context_with_next_sentence": true
    },
    {
        "source_sentence": "」此義略明先佛所說，結集契經緣起行相。",
        "from": "T32n1671_003:0724b16_17",
        "context_with_next_sentence": true
    },
    {
        "source_sentence": "最初經首，標其「如是我聞」之言。",
        "from": "T32n1671_003:0724b17_14",
        "context_with_next_sentence": true
    },
    {
        "source_sentence": "由何所以稱如是耶？",
        "from": "T32n1671_003:0724b18_2",
        "context_with_next_sentence": true
    },
    {
        "source_sentence": "如佛所說無別異故。",
        "from": "T32n1671_003:0724b18_11",
        "context_with_next_sentence": true
    },
    {
        "source_sentence": "何義名我？",
        "from": "T32n1671_003:0724b18_16",
        "context_with_next_sentence": true
    },
    {
        "source_sentence": "指現在身，順世俗故。",
        "from": "T32n1671_003:0724b19_7",
        "context_with_next_sentence": true
    },
    {
        "source_sentence": "何義為聞？",
        "from": "T32n1671_003:0724b19_12",
        "context_with_next_sentence": true
    },
    {
        "source_sentence": "謂耳發識，現前了知若文若義，離於增減顛倒失故。",
        "from": "T32n1671_003:0724b20_14",
        "context_with_next_sentence": true
    },
    {
        "source_sentence": "最初結集謂《梵網經》。",
        "from": "T32n1671_003:0724b21_6",
        "context_with_next_sentence": true
    },
    {
        "source_sentence": "是時眾集大阿羅漢，數有四百九十九人，唯除阿難獨居學地，及餘一切天龍鬼神。",
        "from": "T32n1671_003:0724b23_2",
        "context_with_next_sentence": true
    },
    {
        "source_sentence": "初聞唱言「如是我聞」，舉聲悲泣不能自勝。",
        "from": "T32n1671_003:0724b24_1",
        "context_with_next_sentence": true
    },
    {
        "source_sentence": "我等在昔，親覩世尊具足十力、四無所畏，以梵音聲為眾演說，如何今者乃稱我聞？",
        "from": "T32n1671_003:0724b25_17",
        "context_with_next_sentence": true
    },
    {
        "source_sentence": "將知無常力不可脫。",
        "from": "T32n1671_003:0724b26_7",
        "context_with_next_sentence": true
    },
    {
        "source_sentence": "時彼眾會皆得覺悟，離三毒垢，安住正念任持不忘。",
        "from": "T32n1671_003:0724b27_11",
        "context_with_next_sentence": true
    },
    {
        "source_sentence": "何義稱一？",
        "from": "T32n1671_003:0724b27_16",
        "context_with_next_sentence": true
    },
    {
        "source_sentence": "乃數之始。",
        "from": "T32n1671_003:0724b28_1",
        "context_with_next_sentence": true
    },
    {
        "source_sentence": "謂一聖生、一出離法、一遊止處、一淨梵行、一解脫音，皆悉同故。",
        "from": "T32n1671_003:0724b29_11",
        "context_with_next_sentence": true
    },
    {
        "source_sentence": "何義名時？",
        "from": "T32n1671_003:0724b29_16",
        "context_with_next_sentence": true
    },
    {
        "source_sentence": "依世俗立。",
        "from": "T32n1671_003:0724c01_1",
        "context_with_next_sentence": true
    },
    {
        "source_sentence": "說經事已，大眾喜懌，名為一時。",
        "from": "T32n1671_003:0724c01_16",
        "context_with_next_sentence": true
    },
    {
        "source_sentence": "如來說法如日照世，破三有暗，令出離故。",
        "from": "T32n1671_003:0724c02_15",
        "context_with_next_sentence": true
    },
    {
        "source_sentence": "諸魔外道毀謗正法，今佛顯現甚深希有難得之法，令降伏故。",
        "from": "T32n1671_003:0724c04_4",
        "context_with_next_sentence": true
    },
    {
        "source_sentence": "何義稱薄伽梵？",
        "from": "T32n1671_003:0724c04_11",
        "context_with_next_sentence": true
    },
    {
        "source_sentence": "具足殊勝廣大名聞，世出世間無與等者。",
        "from": "T32n1671_003:0724c05_10",
        "context_with_next_sentence": true
    },
    {
        "source_sentence": "畢竟超越界趣輪迴，應受人天妙供養故。",
        "from": "T32n1671_003:0724c06_10",
        "context_with_next_sentence": true
    },
    {
        "source_sentence": "云何舍衛城？",
        "from": "T32n1671_003:0724c06_16",
        "context_with_next_sentence": true
    },
    {
        "source_sentence": "豐諸妙物及文行士、清信士女、豪富長者，受用勝故。",
        "from": "T32n1671_003:0724c08_1",
        "context_with_next_sentence": true
    },
    {
        "source_sentence": "何義名住？",
        "from": "T32n1671_003:0724c08_6",
        "context_with_next_sentence": true
    },
    {
        "source_sentence": "遊化依止，離諸思構，若遠若近隨意至故。",
        "from": "T32n1671_003:0724c09_5",
        "context_with_next_sentence": true
    },
    {
        "source_sentence": "福蓋正行所集經卷第三",
        "from": "T32n1671_003:0724c10_100",
        "context_with_next_sentence": false
    }
]