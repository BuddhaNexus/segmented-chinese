{
    "T18n0865_002:0212b06_0": "金剛頂一切如來真實攝大乘現",
    "T18n0865_002:0212b07_0": "證大教王經卷中",
    "T18n0865_002:0212b09_0": "開府儀同三司特進試鴻臚卿肅國",
    "T18n0865_002:0212b10_0": "公食邑三千戶賜紫贈司空諡大監",
    "T18n0865_002:0212b11_0": "正號大廣智大興善寺三藏沙門",
    "T18n0865_002:0212b12_0": "不空奉　詔譯",
    "T18n0865_002:0212b13_0": "大曼荼羅廣大儀軌品之二",
    "T18n0865_002:0212b14_0": "爾時，婆伽梵復入一切如來毘首羯磨大菩薩三昧耶，出生羯磨加持，名金剛三摩地一切如來羯磨三昧耶，名一切如來心，從自心出。",
    "T18n0865_002:0212b18_0": "「嚩日囉(二合)羯磨」從一切如來心纔出已，一切如來羯磨平等智善通達故，金剛薩埵三摩地即從婆伽梵持金剛，為一切如來羯磨光明。",
    "T18n0865_002:0212b21_1": "出已，以彼一切如來羯磨光明照耀一切有情界，為一切如來羯磨界。",
    "T18n0865_002:0212b23_2": "其盡一切如來羯磨界，入世尊毘盧遮那佛心聚為一體，量遍一切虛空界。",
    "T18n0865_002:0212b25_3": "則一切如來羯磨界故，生羯磨金剛形，住佛掌中。",
    "T18n0865_002:0212b26_4": "則從羯磨金剛形出一切世界微塵等如來身，於一切世界一切如來羯磨等作一切佛神通遊戲，作一切如來無邊事業故、金剛薩埵三摩地極堅牢故，聚為一體，生一切如來毘首羯磨大菩薩摩訶薩身，住世尊毘盧遮那佛心，說此嗢陀南：「奇哉佛不空，　　我一切業多，　無功作佛益，　　能轉金剛業。」",
    "T18n0865_002:0212c05_0": "爾時，毘首羯磨大菩薩身從世尊心下，依一切如來前月輪而住，復請教令。",
    "T18n0865_002:0212c06_1": "時世尊入一切如來不空金剛三昧耶，名金剛三摩地轉一切供養等無量不空一切業軌儀廣大三昧耶，盡無餘有情界作一切悉地，受一切安樂悅意故、乃至成就一切如來金剛羯磨性智神境通果故，則彼羯磨金剛授與一切如來金剛羯磨大菩薩，為一切如來羯磨轉輪王以一切如來灌頂，授與雙手。",
    "T18n0865_002:0212c13_2": "則一切如來以金剛名——號金剛毘首——金剛毘首灌頂時，彼金剛毘首菩薩摩訶薩則安立羯磨金剛於自心，令安一切如來羯磨平等處，說此嗢陀南：「此是一切佛，　　作種種勝業，　授與我掌中，　　以業安於業。」",
    "T18n0865_002:0212c20_0": "爾時，婆伽梵復入難敵精進大菩薩摩訶薩三昧耶，出生羯磨加持，名金剛三摩地一切如來守護三昧耶，名一切如來心，從自心出。",
    "T18n0865_002:0212c23_0": "「嚩日囉(二合)路乞沙(二合)」從一切如來心纔出已，即彼婆伽梵金剛手為眾多堅固甲冑。",
    "T18n0865_002:0212c25_1": "出已，入世尊毘盧遮那佛心聚為一體，生大金剛甲冑形，住佛掌中。",
    "T18n0865_002:0212c26_2": "從彼金剛甲冑形出一切世界微塵等如來身，一切如來守護儀軌廣大事業等，作一切佛神通遊戲，難敵精進故、金剛薩埵三摩地極堅牢故，聚為一體，生難敵精進大菩薩身，住世尊毘盧遮那佛心，說此嗢陀南：「奇哉精進甲，　　我固堅固者，　由堅固無身，　　作金剛勝身。」",
    "T18n0865_002:0213a05_0": "時彼難敵精進大菩薩身從世尊心下，依一切如來右月輪而住，復請教令。",
    "T18n0865_002:0213a06_1": "時世尊入一切如來堅固，名金剛三摩地一切如來精進波羅蜜三昧耶，救護盡無餘有情界，受一切安樂悅意故、乃至得一切如來金剛身成就果故，則金剛甲冑授與難敵精進大菩薩雙手。",
    "T18n0865_002:0213a11_2": "則一切如來以金剛名——號金剛慈友——金剛慈友灌頂時，彼金剛慈友菩薩摩訶薩以金剛甲冑被一切如來，說此嗢陀南：「此是一切佛，　　最勝慈甲冑，　堅精進大護，　　名為大慈友。」",
    "T18n0865_002:0213a16_0": "爾時，婆伽梵復入摧一切魔大菩薩摩訶薩三昧耶，出生羯磨加持，名金剛三摩地一切如來方便三昧耶，名一切如來心，從自心出。",
    "T18n0865_002:0213a19_0": "「嚩日囉(二合)藥乞灑(二合)」從一切如來心纔出已，即彼婆伽梵持金剛為眾多大牙器仗。",
    "T18n0865_002:0213a21_1": "出已，入世尊毘盧遮那佛心聚為一體，生金剛牙形，住佛掌中。",
    "T18n0865_002:0213a22_2": "從彼金剛牙形出一切世界微塵等如來身，作一切降伏暴怒等，為一切佛神通遊戲，一切魔善摧伏故、金剛薩埵三摩地極堅牢故，聚為一體，生摧一切魔大菩薩身，住世尊毘盧遮那佛心，說此嗢陀南：「奇哉大方便，　　諸佛之慈愍，　由有形寂靜，　　示作暴怒形。」",
    "T18n0865_002:0213b01_0": "時彼摧一切魔大菩薩身從世尊心下，依一切如來左月輪而住，復請教令。",
    "T18n0865_002:0213b02_1": "時世尊入一切如來極怒金剛三摩地，一切如來調伏難調，盡無餘有情界施無畏，受一切安樂悅意故、乃至得一切如來大方便智神境通最勝悉地果故，則彼金剛牙器仗授與彼摧一切魔大菩薩雙手。",
    "T18n0865_002:0213b07_2": "則一切如來以金剛名——號金剛暴怒——金剛暴怒灌頂時，彼金剛暴怒菩薩摩訶薩以彼金剛牙器仗安自口中恐怖一切如來，說此嗢陀南：「此是一切佛，　　調伏諸難調，　金剛牙器仗，　　方便愍慈者。」",
    "T18n0865_002:0213b13_0": "爾時，婆伽梵復入一切如來拳大菩薩摩訶薩三昧耶，出生羯磨加持，名金剛三摩地一切如來身口心金剛縛三昧耶，名一切如來心，從自心出。",
    "T18n0865_002:0213b17_0": "「嚩日囉(二合)散地」從一切如來心纔出已，即彼婆伽梵持金剛為一切如來一切印縛。",
    "T18n0865_002:0213b19_1": "出已，入世尊毘盧遮那佛心聚為一體，生金剛縛形，住佛掌中，從彼金剛縛形出一切世界微塵等如來身。",
    "T18n0865_002:0213b21_2": "出已，於一切世界一切如來印縛智等作一切佛神通遊戲，一切如來拳善縛故、金剛薩埵三摩地極堅牢故，聚為一體，生一切如來拳大菩薩身，住世尊毘盧遮那佛心，說此嗢陀南：「奇哉妙堅縛，　　我堅三昧耶，　成諸意樂故，　　解脫者為縛。」",
    "T18n0865_002:0213b29_0": "時彼一切如來拳大菩薩身，從世尊心下，依一切如來後月輪而住，復請教令。",
    "T18n0865_002:0213c01_1": "時世尊入一切如來三昧耶，名金剛三摩地一切如來印三昧耶，盡無餘有情界，令一切如來聖天現驗一切悉地，受一切安樂悅意故、乃至得一切如來一切智智印主宰最勝悉地果故，則彼金剛縛授與一切如來金剛拳大菩薩摩訶薩雙手。",
    "T18n0865_002:0213c07_2": "則彼一切如來以金剛名——號金剛拳——金剛拳灌頂時，彼金剛拳菩薩摩訶薩以彼金剛縛縛一切如來，說此嗢陀南：「此是一切佛，　　印縛大堅固，　速成諸印故，　　不越三昧耶。」",
    "T18n0865_002:0213c12_0": "一切如來供養廣大儀軌業、一切如來大精進堅固甲冑、一切如來大方便、一切如來一切印縛智……，如是一切如來大羯磨薩埵。",
    "T18n0865_002:0213c15_0": "爾時，不動如來成就世尊毘盧遮那一切如來智已，印一切如來智故，入金剛波羅蜜三昧耶，所生金剛加持名金剛三摩地一切如來金剛三昧耶，名一切如來印，從自心出。",
    "T18n0865_002:0213c19_0": "「薩怛嚩嚩日離」從一切如來心纔出已，出金剛光明。",
    "T18n0865_002:0213c20_1": "從彼金剛光明門，即彼婆伽梵持金剛為一切世界微塵等如來身印一切如來智。",
    "T18n0865_002:0213c22_2": "復聚為一體，等一切世界量，生大金剛形，依世尊毘盧遮那佛前月輪而住，說此嗢陀南：「奇哉一切佛，　　薩埵金剛堅，　由堅無身故，　　獲得金剛身。」",
    "T18n0865_002:0213c27_0": "爾時，世尊寶生如來印世尊毘盧遮那一切如來智故，入寶波羅蜜三昧耶，所生寶金剛加持，名金剛三摩地金剛三昧耶，名自印，從自心出。",
    "T18n0865_002:0214a02_0": "「囉怛那嚩日離(二合)」從一切如來心纔出已，出寶光明。",
    "T18n0865_002:0214a03_1": "從彼寶光明，即彼婆伽梵持金剛為一切世界微塵等如來身印一切如來智。",
    "T18n0865_002:0214a05_2": "復聚為一體，等一切世界量，生大金剛寶形，依世尊毘盧遮那佛右月輪而住，說此嗢陀南：「奇哉一切佛，　　我名寶金剛，　於一切印眾，　　堅灌頂理趣。」",
    "T18n0865_002:0214a10_0": "爾時，世尊觀自在王如來印世尊毘盧遮那一切如來智故，入法波羅蜜三昧耶，所生法金剛加持，名金剛三摩地法三昧耶，名自印，從自心出。",
    "T18n0865_002:0214a14_0": "「達摩嚩日離(二合)」從一切如來心纔出已，出蓮花光明。",
    "T18n0865_002:0214a15_1": "從彼蓮華光明，即彼婆伽梵持金剛為一切世界微塵等如來身印一切如來智。",
    "T18n0865_002:0214a17_2": "復聚為一體，等一切世界量，生大金剛蓮花形，依世尊毘盧遮那佛後月輪而住，說此嗢陀南：「奇哉一切佛，　　法金剛我淨，　由自性清淨，　　令貪染無垢。」",
    "T18n0865_002:0214a22_0": "爾時，世尊不空成就如來印毘盧遮那一切如來智故，入一切波羅蜜三昧耶，所生金剛加持，名金剛三摩地一切三昧耶，名自印，從自心出。",
    "T18n0865_002:0214a26_0": "「羯磨嚩日離(二合)」從一切如來心纔出已，出一切羯磨光明。",
    "T18n0865_002:0214a27_1": "從彼一切如來羯磨光明，即彼婆伽梵持金剛為一切世界微塵等如來身遍印一切如來智。",
    "T18n0865_002:0214b01_2": "復聚為一體，等一切世界量，面向一切處，生大羯磨金剛形，依世尊毘盧遮那佛左月輪而住，說此嗢陀南：「奇哉一切佛，　　我名業金剛，　由一成一切，　　佛界善作業。」",
    "T18n0865_002:0214b06_0": "一切如來智三昧耶大灌頂、金剛法性一切供養，如是，一切如來大波羅蜜。",
    "T18n0865_002:0214b08_0": "爾時，世尊毘盧遮那佛復入一切如來適悅供養三昧耶，所生名金剛三摩地，一切如來族大天女從自心出。",
    "T18n0865_002:0214b11_0": "「嚩日囉(二合)邏西」從一切如來心纔出已，出金剛印。",
    "T18n0865_002:0214b12_1": "從彼金剛印門，則彼婆伽梵持金剛為一切世界微塵等如來身。",
    "T18n0865_002:0214b14_2": "復聚為一體，為金剛嬉戲大天女如金剛薩埵，一切身性、種種形色威儀、一切莊嚴具，攝一切如來族金剛薩埵女，依世尊不動如來曼荼羅左邊月輪而住，說此嗢陀南：「奇哉無有比，　　諸佛中供養，　由貪染供養，　　能轉諸供養。」",
    "T18n0865_002:0214b21_0": "爾時，世尊毘盧遮那復入一切如來寶鬘灌頂三昧耶，所生名金剛三摩地，一切如來族大天女從自心出。",
    "T18n0865_002:0214b24_0": "「嚩日囉(二合)摩犁」從一切如來心纔出已，出大寶印。",
    "T18n0865_002:0214b25_1": "從彼大寶印，則彼婆伽梵持金剛為一切世界微塵等如來身。",
    "T18n0865_002:0214b27_2": "復聚為一體，為金剛鬘大天女，依世尊寶生如來曼荼羅左邊月輪而住，說此嗢陀南：「奇哉我無比，　　稱為寶供養，　於三界王勝，　　教勅受供養。」",
    "T18n0865_002:0214c03_0": "爾時，世尊毘盧遮那復入一切如來歌詠供養三昧耶，所生名金剛三摩地，一切如來族大天女從自心出。",
    "T18n0865_002:0214c06_0": "「嚩日囉(二合)霓(愚以反)帝」從一切如來心纔出已，出一切如來法印。",
    "T18n0865_002:0214c07_1": "從彼一切如來法印，彼婆伽梵持金剛為一切世界微塵等如來身。",
    "T18n0865_002:0214c09_2": "復聚為一體，為金剛歌詠大天女，依世尊觀自在王如來左邊月輪而住，說此嗢陀南：「奇哉成歌詠，　　我供諸見者，　由此供養故，　　諸法如響應。」",
    "T18n0865_002:0214c14_0": "爾時，世尊毘盧遮那復入一切如來舞供養，所生名金剛三摩地，一切如來族大天女從自心出。",
    "T18n0865_002:0214c17_0": "「嚩日囉(二合)儞哩(二合)帝曳」從一切如來心纔出已，出一切如來舞廣大儀。",
    "T18n0865_002:0214c19_1": "從彼出一切如來舞供養儀，則彼婆伽梵持金剛為一切世界微塵等如來身。",
    "T18n0865_002:0214c20_2": "復聚為一體，為金剛舞大天女，依世尊不空成就如來左邊月輪而住，說此嗢陀南：「奇哉廣供養，　　作諸供養故，　由金剛舞儀，　　安立佛供養。」",
    "T18n0865_002:0214c25_0": "一切如來無上安樂悅意三昧耶、一切如來鬘、一切如來諷詠、一切如來無上作供養業……，如是，一切如來祕密供養。",
    "T18n0865_002:0214c28_0": "爾時，世尊不動如來奉答毘盧遮那如來供養故，入一切如來能悅澤三昧耶，所生名金剛三摩地，一切如來婢使從自心出。",
    "T18n0865_002:0215a02_0": "「嚩日囉(二合)杜閉」從一切如來心纔出已，則彼婆伽梵持金剛為種種儀、燒香、供養雲嚴飾，舒遍一切金剛界。",
    "T18n0865_002:0215a05_1": "出已，從彼燒香供養雲海出一切世界微塵等如來身。",
    "T18n0865_002:0215a06_2": "復聚為一體，為金剛燒香天女身，依世尊金剛摩尼寶峯樓閣隅左邊月輪而住，說此嗢陀南：「奇哉大供養，　　悅澤具端嚴，　由薩埵遍入，　　速疾證菩提。」",
    "T18n0865_002:0215a11_0": "爾時，世尊寶生如來奉答毘盧遮那如來供養故，入寶莊嚴供養三昧耶，所生名金剛三摩地一切如來承旨，大天女從自心出。",
    "T18n0865_002:0215a14_0": "「嚩日囉(二合)補澁閉(二合)」從一切如來心纔出已，即彼婆伽梵持金剛為一切花供養嚴飾，舒遍一切虛空界。",
    "T18n0865_002:0215a16_1": "出已，從彼一切花供養嚴飾出一切世界微塵等如來身。",
    "T18n0865_002:0215a18_2": "出已，復聚為一體，為金剛花天女形，依如來金剛摩尼寶峯樓閣隅左邊月輪而住，說此嗢陀南：「奇哉花供養，　　能作諸莊嚴，　由如來寶性，　　速疾獲供養。」",
    "T18n0865_002:0215a23_0": "爾時，世尊觀自在王如來奉答世尊毘盧遮那供養故，入一切如來光明供養三昧耶，所生名金剛三摩地，一切如來女使從自心出。",
    "T18n0865_002:0215a26_0": "「嚩日囉(二合)路計」從一切如來心纔出已，即彼婆伽梵持金剛出一切光明界供養嚴飾，舒遍盡法界，從彼一切光明界莊嚴具出一切世界微塵等如來身。",
    "T18n0865_002:0215b01_1": "出已，復聚為一體，為金剛光明天女身，依世尊金剛摩尼寶峯樓閣隅左邊月輪而住，說此嗢陀南：「奇哉我廣大，　　供養燈端嚴，　由速具光明，　　獲一切佛眼。」",
    "T18n0865_002:0215b06_0": "爾時，世尊不空成就如來奉答毘盧遮那如來供養故，入一切如來塗香供養三昧耶，所生名金剛三摩地，一切如來婢使從自心出。",
    "T18n0865_002:0215b09_0": "「嚩日囉(二合)巘題」從一切如來心纔出已，則彼婆伽梵持金剛出一切塗香供養嚴飾，舒遍一切法界，從彼一切塗香供養嚴飾出一切世界微塵等如來身。",
    "T18n0865_002:0215b13_1": "出已，復聚為一體，為金剛塗香天女身，依世尊金剛摩尼寶峯樓閣隅左邊月輪而住，說此嗢陀南：「奇哉香供養，　　我微妙悅意，　由如來香故，　　授與一切身。」",
    "T18n0865_002:0215b18_0": "一切如來智遍入大菩提支分三昧耶，一切如來光明、戒、定、慧、解脫、解脫知見、塗香……，如是，一切如來受教令女。",
    "T18n0865_002:0215b21_0": "爾時，世尊毘盧遮那如來復入一切如來三昧耶鉤三昧耶，所生薩埵名金剛三摩地一切如來一切印，眾主從自心出。",
    "T18n0865_002:0215b24_0": "「嚩日囉(二合)矩賒」從一切如來心纔出已，則彼婆伽梵持金剛出一切如來一切印眾，從彼一切如來一切印眾出一切世界微塵等如來身。",
    "T18n0865_002:0215b27_1": "復聚為一體，為金剛鉤大菩薩身，依世尊金剛摩尼寶峯樓閣金剛門中月輪而住，鉤召一切如來三昧耶，說此嗢陀南：「奇哉一切佛，　　鉤誓我堅固，　由我遍鉤召，　　集諸曼荼羅。」",
    "T18n0865_002:0215c04_0": "爾時，世尊復入一切如來三昧耶，引入摩訶薩埵三昧耶，所生名金剛三摩地一切如來印入承旨，從自心出。",
    "T18n0865_002:0215c07_0": "「嚩日囉(二合)播賒」從一切如來心纔出已，則彼婆伽梵持金剛出一切如來三昧耶引入印眾，從彼一切如來三昧耶引入印眾出一切世界微塵等如來身。",
    "T18n0865_002:0215c11_1": "復聚為一體，為金剛索大菩薩身，依世尊金剛摩尼寶峯樓閣寶門間月輪而住，引入一切如來，說此嗢陀南：「奇哉一切佛，　　我堅金剛索，　設入諸微塵，　　我復引入此。」",
    "T18n0865_002:0215c16_0": "爾時，世尊復入一切如來三昧耶，鎖大薩埵三昧耶，所生名金剛三摩地一切如來三昧耶，縛一切如來使從自心出。",
    "T18n0865_002:0215c19_0": "「嚩日囉(二合)薩普(二合)吒」從一切如來心纔出已，則彼婆伽梵持金剛出一切如來三昧耶縛為印眾，從彼一切如來三昧耶縛印眾。",
    "T18n0865_002:0215c22_1": "出已，出一切世界微塵等如來身。",
    "T18n0865_002:0215c23_2": "復聚為一體，為金剛鎖大菩薩身，依世尊金剛摩尼寶峯樓閣法門中月輪而住，說此嗢陀南：「奇哉一切佛，　　大堅金剛鎖，　令諸縛脫者，　　有情利故縛。」",
    "T18n0865_002:0215c28_0": "爾時，世尊復入一切如來遍入大菩薩三昧耶，所生名金剛三摩地一切如來一切印僮僕，從自心出。",
    "T18n0865_002:0216a02_0": "「嚩日囉(二合)吠捨」從一切如來心纔出已，則彼婆伽梵持金剛為一切如來印主。",
    "T18n0865_002:0216a04_1": "出已，從彼一切如來印主出一切世界微塵等如來身。",
    "T18n0865_002:0216a05_2": "復聚為一體，為金剛遍入大菩薩身，依世尊金剛摩尼寶峯樓閣羯磨門中月輪而住，說此嗢陀南：「奇哉一切佛，　　我堅金剛入，　為一切主宰，　　亦即為僮僕。」",
    "T18n0865_002:0216a10_0": "一切如來三昧耶鉤召、引入、縛、調伏，如是一切如來教令。",
    "T18n0865_002:0216a12_0": "爾時，世尊為一切如來召集故，作金剛彈指相，說此一切如來召集加持心：「嚩日囉(二合)三摩惹」由剎那攞嚩須臾頃，一切如來彈指相警覺已，遍一切世界雲海中一切世界微塵等如來并菩薩集會曼荼羅。",
    "T18n0865_002:0216a17_1": "集已，往詣金剛摩尼寶峯樓閣世尊毘盧遮那如來所。",
    "T18n0865_002:0216a18_2": "至已，說禮一切如來足心：「唵薩嚩　(二合)怛他孽多　播那滿娜曩迦嚕彌」由此性成就真言隨意念誦禮一切如來已，說此嗢陀南：「奇哉大普賢，　　菩薩之敬儀，　是如來輪壇，　　影現於如來。」",
    "T18n0865_002:0216a26_0": "時十方一切世界集會如來說已，由一切如來加持，一切菩薩集會曼荼羅，入毘盧遮那佛心。",
    "T18n0865_002:0216a28_1": "從彼一切如來心各各自菩薩眾曼荼羅出已，依世尊毘盧遮那佛金剛摩尼寶峯樓閣周圍作壇三摩地而住，說此嗢陀南：「奇哉一切佛，　　廣大無始生，　由一切塵數，　　獲得佛一性。」",
    "T18n0865_002:0216b04_0-0": "爾時，婆伽梵一切如來復作集會，令金剛界大曼荼羅加持故、得盡無餘有情界拔濟一切利益安樂故、乃至一切如來平等智神境通三菩提最勝成就故，奉請婆伽梵一切如來主宰金剛薩埵無始無終大持金剛，以此一百八讚而請：「金剛勇大心，　　金剛諸如來，　普賢金剛初，　　我禮金剛手；　金剛王妙覺，　　金剛鉤如來，　不空王金剛，　",
    "T18n0865_002:0216b04_0-1": "　我禮金剛召；　金剛染大樂，　　金剛箭能伏，　魔欲大金剛，　　我禮金剛弓；　金剛善薩埵，　　金剛戲大適，　歡喜王金剛，　　我禮金剛喜；　金剛寶金剛，　　金剛空大寶，　寶藏金剛峯，　　我禮金剛藏；　真剛威大炎，　　金剛日佛光，　金剛光大威，　　我禮金剛光；　金剛幢善利，　　金剛幡妙喜，　寶幢大金剛，　　",
    "T18n0865_002:0216b04_0-2": "我禮金剛剎；　金剛笑大笑，　　金剛笑大奇，　愛喜金剛勝，　　我禮金剛愛；　金剛法善利，　　金剛蓮妙淨，　世貴金剛眼，　　我禮金剛眼；　金剛利大乘，　　金剛劍仗器，　妙吉金剛染，　　我禮金剛慧；　金剛因大場，　　金剛輪理趣，　能轉金剛起，　　我禮金剛場；　金剛說妙明，　　金剛誦妙成，　無言金剛成，　　我禮金剛語；",
    "T18n0865_002:0216b04_0-3": "　金剛業教令，　　金剛廣不空，　業金剛遍行，　　我禮金剛巧；　金剛護大勇，　　金剛甲大堅，　難敵妙精進，　　我禮金剛勤；　金剛盡方便，　　金剛牙大怖，　摧魔金剛峻，　　我禮金剛忿；　金剛令威嚴，　　金剛能縛解，　金剛拳勝誓，　　我禮金剛拳。",
    "T18n0865_002:0216c13_0": "　若有持此名，　　百八寂靜讚，　金剛名灌頂，　　彼亦獲如是。",
    "T18n0865_002:0216c15_0": "　若有以此名，　　讚大持金剛，　正意歌詠者，　　彼如持金剛。",
    "T18n0865_002:0216c17_0": "　我等以此名，　　一百八名讚，　願大乘現證，　　遍流大理趣。",
    "T18n0865_002:0216c19_0": "　我等讚汝尊，　　願說最勝儀，　一切佛大輪，　　勝大曼荼羅。」",
    "T18n0865_002:0216c21_0": "爾時，婆伽梵大持金剛聞一切如來請語，入一切如來三昧耶所生加持金剛三摩地，說金剛界大曼荼羅：「次當我遍說，　　勝大曼荼羅，　由如金剛界，　　名為金剛界。",
    "T18n0865_002:0216c26_0": "　如教應安坐，　　於曼荼羅中，　大薩埵大印，　　思惟應加持。",
    "T18n0865_002:0216c28_0": "　住印則當起，　　顧視於諸方，　倨傲而按行，　　誦金剛薩埵。",
    "T18n0865_002:0217a01_0": "　以新線善合，　　應量以端嚴，　以線智應抨，　　隨力曼荼羅。",
    "T18n0865_002:0217a03_0": "　四方應四門，　　四剎而嚴飾，　四線而交絡，　　繒綵鬘莊嚴。",
    "T18n0865_002:0217a05_0": "　隅分一切處，　　門戶於合處，　鈿飾金剛寶，　　應抨外輪壇。",
    "T18n0865_002:0217a07_0": "　彼中如輪形，　　應入於中宮，　金剛線遍抨，　　八柱而莊嚴。",
    "T18n0865_002:0217a09_0": "　於金剛勝柱，　　應飾五輪壇，　於中曼荼羅，　　安立佛形像。",
    "T18n0865_002:0217a11_0": "　佛一切周圍，　　曼荼羅於中，　四勝三昧耶，　　次第而圖畫。",
    "T18n0865_002:0217a13_0": "　金剛進而步，　　於四曼荼羅，　阿閦毘等四，　　安立一切佛。",
    "T18n0865_002:0217a15_0": "　應作不動壇，　　劑金剛持等，　金剛藏等滿，　　寶生曼荼羅。",
    "T18n0865_002:0217a17_0": "　金剛眼淨業，　　無量壽輪壇，　應畫不空成，　　金剛巧等壇。",
    "T18n0865_002:0217a19_0": "　安立於輪隅，　　應畫金剛女，　外壇於隅角，　　應畫佛供養。",
    "T18n0865_002:0217a21_0": "　門中一切處，　　守護門四眾，　安立於外壇，　　應畫摩訶薩。",
    "T18n0865_002:0217a23_0": "　即勝三昧耶，　　結印如儀則，　金剛師入已，　　摧印而遍入，　此諸遍入心。",
    "T18n0865_002:0217a26_0": "　噁請勅如本教，　　自身加持等，　作已稱自名，　　應以金剛成，　薩埵金剛鉤，　　金剛師則結。",
    "T18n0865_002:0217a29_0": "　召集作彈指，　　應請一切佛，　剎那頃諸佛，　　并金剛薩埵，　應滿一切壇，　　集會曼荼羅。",
    "T18n0865_002:0217b03_0": "　則速疾大印，　　觀金剛薩埵，　一遍稱百八，　　由結集則喜。",
    "T18n0865_002:0217b05_0": "　如來皆堅固，　　金剛薩自成，　慈友而安住，　　諸門一切處，　鉤等而作業。",
    "T18n0865_002:0217b07_1": "　　以大羯磨印，　安住三昧耶，　　以印三昧耶，　薩埵金剛等，　　應成大薩埵。",
    "T18n0865_002:0217b10_0": "　誦弱吽鑁斛，　　則不等一切。",
    "T18n0865_002:0217b11_0": "　召集大薩埵，　　鉤召引入已，　縛已令調伏，　　則以密供養，　令喜大威德。",
    "T18n0865_002:0217b13_1": "　　應自有情利。",
    "T18n0865_002:0217b14_0": "　願作一切成，　　如是諸壇中，　金剛師事業。",
    "T18n0865_002:0217b16_0": "金剛頂一切如來真實攝大乘現證大教王經卷中"
}