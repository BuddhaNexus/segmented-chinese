{
    "T14n0550_006:0875b18_0": "金色童子因緣經卷第六",
    "T14n0550_006:0875b20_0": "西天譯經三藏朝散大夫",
    "T14n0550_006:0875b21_0": "試鴻臚卿傳梵大師賜紫",
    "T14n0550_006:0875b22_0": "沙門臣法護等奉　詔譯",
    "T14n0550_006:0875b23_0": "爾時，金色童子聞諸膾宰互言議已，見叉在地間掘舉立，即作是言：「苦哉！",
    "T14n0550_006:0875b24_1": "我今受斯危逼，即於生死廣大過失深生厭離，忻樂希求解脫勝道，身無依托，心中現起險惡怖畏。」",
    "T14n0550_006:0875b26_2": "於剎那間，又復號哭唱言：「苦哉！",
    "T14n0550_006:0875b27_3": "我今捍勞其力極難所得，是日人身不能當作大利益事。",
    "T14n0550_006:0875b28_4": "苦哉！",
    "T14n0550_006:0875b29_5": "我於生死海中又復流轉；又復我今住生死行；又復我於生死曠野，諸險難中盤旋踧踖；又復我今還入生死極險惡處；又復我今還墜生死大墮落處；又復我今還投生死大羅網中；又復我當於彼等活、眾合、黑繩、[口*睪]叫、大[口*睪]叫、炎熱、極炎熱、阿鼻等諸地獄中生；又復我當於彼象、牛、群獸、飛禽、雜類畜趣中生；又復我當於彼常受饑渴等苦，不得少分殘棄飲食及大小便利諸類餓鬼是趣中生，斯等諸趣皆受苦惱。",
    "T14n0550_006:0875c09_6": "我昔聞佛如來、應供、正等正覺出現世間，如優曇鉢花最勝難得。",
    "T14n0550_006:0875c10_7": "彼佛世尊知諸法律，能為世間宣說開悟，難得之法剎那具足。",
    "T14n0550_006:0875c12_8": "又復我今人身難得現生勝處，諸根不缺不聾不瘂，亦不攣躄身力具足，亦復能知善說惡說諸有法義。",
    "T14n0550_006:0875c14_9": "我今離佛世尊當無救護，又若不離八難，雖得人身虛無果利，我於今時當何所作？",
    "T14n0550_006:0875c16_10": "彼佛世尊大悲愍者，今在何所？",
    "T14n0550_006:0875c17_11": "惟願大慈思念於我，悲愍我今無所依托，無主無救，無歸無向，復無照燭，險惡艱苦極大逼迫。",
    "T14n0550_006:0875c19_12": "世尊大悲，因垂警悟願來救護。」",
    "T14n0550_006:0875c20_13": "又自惟忖：「我之薄祐罪業深重，一何世尊速入涅槃？」",
    "T14n0550_006:0875c21_14": "當是思惟悚怖之時，善慧忽生。",
    "T14n0550_006:0875c22_15": "又作是念：「若佛世尊已入涅槃，佛弟子中大威德者，尊者大迦葉，如來付囑任持教法，又已涅槃。",
    "T14n0550_006:0875c24_16": "我聞尊者阿難今現任持如來教法，有大神力具大威德，能為一切眾生廣作利益，荷負眾生曾無休息。",
    "T14n0550_006:0875c26_17": "而彼尊者有大悲愍，應念於我受斯艱苦。",
    "T14n0550_006:0875c27_18": "惟願尊者悲心如佛速來救護。」",
    "T14n0550_006:0875c28_19": "念已，即時涕淚悲泣，轉復於彼生死怖中深極毀責，發起上品求出離心，遙向尊者阿難痛切哀訴，說伽陀曰：「生死怖中堪大懼，　　我常不生於歡喜，　尊者阿難悉了知，　　惟願今時聽此說。",
    "T14n0550_006:0876a04_0": "　佛一切智大悲者，　　應化入般涅槃後，　利益眾生正法門，　　付囑尊者大迦葉，　而彼尊者作利樂，　　化事圓成次涅槃，　復以世間利益門，　　付囑阿難大威德。",
    "T14n0550_006:0876a08_0": "　尊者迦葉大名稱，　　彼涅槃後迄于今，　尊者世間同一親，　　廣為眾生作利樂。",
    "T14n0550_006:0876a10_0": "　三界無主作主宰，　　諸怖畏者施無畏，　疲者置於止息方，　　無歸向者作歸向。",
    "T14n0550_006:0876a12_0": "　尊者世間同一親，　　大師所作悉能作，　佛弟子中近侍尊，　　今善任持佛正法。",
    "T14n0550_006:0876a14_0": "　尊者今於苦難地，　　若不為我垂救拔，　此外別無主所依，　　即見我今極破壞。",
    "T14n0550_006:0876a16_0": "　生者決定皆歸死，　　智者不應懷死怖，　尊者能於生死輪，　　善知出離諸要道。",
    "T14n0550_006:0876a18_0": "　若能出離於八難，　　所作有利甘趣死，　剎那成事斯極難，　　由此緣故我悲苦。",
    "T14n0550_006:0876a20_0": "　諸佛出世示眾法，　　斯即最上極難得，　尊者今時應念來，　　如過去佛親化度。",
    "T14n0550_006:0876a22_0": "　尊者悲心大堅固，　　為諸眾生而出現，　不捨於我大慈悲，　　我今趣求解脫道。",
    "T14n0550_006:0876a24_0": "　尊者有大功德力，　　常起利益眾生心，　我今艱苦逼惱中，　　惟願慈悲善觀察。",
    "T14n0550_006:0876a26_0": "　我今危苦無救護，　　願尊天眼所照明，　尊者慈悲速降臨，　　今應為我救斯苦。」",
    "T14n0550_006:0876a28_0": "金色童子說是伽陀時，尊者阿難廣為世間成利樂故，發起悲念，普遍觀察無量無邊眾生樂欲，行利益心相續不斷，即以天眼觀見金色童子極大苦惱，無所依托。",
    "T14n0550_006:0876b02_1": "作是觀已，開發悲心放微妙光，周遍國城宮殿方處，一切境界皆悉昭曜。",
    "T14n0550_006:0876b04_2": "即與五百大阿羅漢眷屬，各運神力俱時騰空，如雲如蓋住虛空中，普遍一切吉祥相現，周匝光明廣照一切，盤旋向於棄屍林所。",
    "T14n0550_006:0876b07_3": "爾時，國主阿闍世王處于嚴潔高廣樓閣之上，瞻見尊者阿難與苾芻眾，如半月相，尊者處中加趺而坐，高涌虛空如雲如蓋，種種莊嚴殊妙可愛，漸來向於棄屍林所。",
    "T14n0550_006:0876b11_4": "國主見已，即作是念：「尊者阿難決定為彼金色童子故來至此，彼尊來已，斯必廣現希有瑞相，欲為宣說未曾有法，我今宜應速往於彼。」",
    "T14n0550_006:0876b14_5": "即時阿闍世王乃向尊者及阿羅漢眷屬，恭敬頂禮已，從高樓下，與無數百千眷屬圍繞，導從徒步前趨出向棄屍林所。",
    "T14n0550_006:0876b17_0": "爾時，四監逐官咸起瞋恚，執劍期剋諸膾宰人，作是告言：「汝等何故斯事延久？",
    "T14n0550_006:0876b18_1": "不速為彼金色童子安布其叉。」",
    "T14n0550_006:0876b19_2": "諸膾宰人聞其言已，咸生驚怖，即為金色童子安立其叉。",
    "T14n0550_006:0876b21_0": "時金色童子，又復發起極生厭離，生死過失無所依托，作是唱言：「苦哉！",
    "T14n0550_006:0876b22_1": "苦哉！",
    "T14n0550_006:0876b22_2": "尊者阿難今時若不攝受於我，我必棄置。」",
    "T14n0550_006:0876b23_3": "當其童子發是言時，尊者阿難自遠而來，遍發其聲安慰一切。",
    "T14n0550_006:0876b25_4": "即復安慰金色童子，謂其言曰：「子今勿怖！",
    "T14n0550_006:0876b26_5": "汝是調善知法律者，我今為汝止其非法，猶如蛇毒，極惡之人令不生害。",
    "T14n0550_006:0876b27_6": "是故我今令汝脫免如是危難，我今為汝如佛世尊圓滿意願，我於今時如佛知見隨應宣示，又如如來、應供、正等正覺，以其正法付囑尊者大迦葉已，我如其教，真實所作，今為汝說上首聲聞大威德者所說之法。",
    "T14n0550_006:0876c03_7": "我今為汝圓滿意樂；我今為汝止其死怖，及輪迴中一切怖畏；我今為汝拔除疑惑戲論之箭。",
    "T14n0550_006:0876c05_8": "汝以惡見蓋覆淨眼，我以智藥治令清淨；今汝恚火我令息滅；我今令汝離貪清淨，我今令汝廣植善種，我今拔汝出生死泥，我今令汝渡於苦海，我今令汝出離一切艱險邊際，我今為汝解煩惱縛，我今為汝破蓋障門。",
    "T14n0550_006:0876c10_9": "總略而言，我今為汝隨應所作，汝於俱胝那庾多百千劫中，積集難得最勝上者，所謂斷盡煩惱證阿羅漢，以智慧火遍燒一切煩惱之薪，增上所得離疑惑病，如彼千歲經久大樹極難除斷，以智金剛連根而斷。」",
    "T14n0550_006:0876c16_0": "爾時，尊者復說伽陀曰：「貪瞋憍慢常相續，　　流注三有海無窮，　乘彼精進智慧舟，　　我今為汝令枯涸。",
    "T14n0550_006:0876c19_0": "　生為大苦老為根，　　死即是極巇險處，　勝慧金剛大利堅，　　破諸苦山悉摧碎。",
    "T14n0550_006:0876c21_0": "　經千俱胝劫數中，　　勤苦積集所未得，　極難得者於今時，　　謂令汝得無漏法。」",
    "T14n0550_006:0876c23_0": "爾時，金色童子得聞尊者阿難如是語已，如還命人，身心安隱生大歡喜，仰觀虛空專注一心，向彼尊者瞪目觀視。",
    "T14n0550_006:0876c25_1": "是時，四監逐官謂諸膾宰言：「汝等當知，此諸苾芻是悲心人，今從空來，或於我等作障難事。",
    "T14n0550_006:0876c27_2": "汝等宜今速以童子置在叉上，將非我等越王教令，招其罪咎成無義利。」",
    "T14n0550_006:0877a01_0": "彼諸膾宰聞是語已，咸為妻子眷屬怖其斷命，即時舉起金色童子欲置叉上。",
    "T14n0550_006:0877a03_0": "尊者阿難速以神力，於彼叉上布淨月輪，光明皎潔，輪中出現妙蓮花臺，其量廣闊，尊者神力所加持故，自然令其金色童子處蓮花上加趺而坐，登其坐已，周遍觀察。",
    "T14n0550_006:0877a06_1": "時虛空中有無數百千那庾多賢聖，俱發聲言：「奇哉！",
    "T14n0550_006:0877a07_2": "奇哉！」",
    "T14n0550_006:0877a08_3": "說伽陀曰：「奇哉！",
    "T14n0550_006:0877a09_4": "正教大威力，　　佛一切智未曾有，　聲聞弟子今亦然，　　能作如來神變事。",
    "T14n0550_006:0877a11_0": "　尊者阿難於今時，　　大威德力斯明顯，　善逝所作事悉同，　　廣大正法未曾有。",
    "T14n0550_006:0877a13_0": "　佛日光明雖已沒，　　尊者威光復照明，　諸苦逼惱悉蠲除，　　奇哉！",
    "T14n0550_006:0877a14_1": "吉祥大歡喜。",
    "T14n0550_006:0877a15_0": "　自智慧德大威神，　　光明煥赫大嚴飾，　尊者猶如妙月輪，　　出現空中而清淨。",
    "T14n0550_006:0877a17_0": "　善逝光明既已沒，　　暗冥普覆諸世間，　尊者神光復照明，　　正法于今極彰顯。",
    "T14n0550_006:0877a19_0": "　佛寶最上今雖隱，　　不思議德悉周圓，　世間髻寶大吉祥，　　尊者阿難能開顯。」",
    "T14n0550_006:0877a21_0": "爾時，尊者阿難高處虛空，猶如秋天清淨月輪，光明皎潔普照一切，復如雲蓋，現吉祥相周遍清淨，以自威光映奪於日，與五百大阿羅漢眷屬圍繞住虛空中，為金色童子說伽陀曰：「如來大師出世間，　　是即最上大希有，　最勝為彼天人師，　　五眼清淨無障礙。",
    "T14n0550_006:0877a28_0": "　如佛世尊昔所說，　　離苦清淨妙法門，　是法若能知苦因，　　彼一切苦悉能斷。",
    "T14n0550_006:0877b01_0": "　由知苦故能斷集，　　即能超越於苦法，　聖八正道如理修，　　趣向涅槃獲安樂。",
    "T14n0550_006:0877b03_0": "　我今如佛所說時，　　一切苦法悉除滅，　正智能破無智心，　　此滅不復受後有。」",
    "T14n0550_006:0877b05_0": "尊者阿難說是伽陀，時金色童子聞是法已，有身見山高二十峯，以智金剛而悉摧破，即證須陀洹果。",
    "T14n0550_006:0877b08_0": "是時，金色童子證是果已，譬如商人大獲其利，又如耕人所種成熟，復如戰陣勇猛得勝，又如得成轉輪聖王，而生最上適悅歡喜。",
    "T14n0550_006:0877b10_1": "即時合掌，恭敬向尊者阿難宣說伽陀而伸讚歎：「阿難尊者我歸命，　　歸命最上大尊者，　又復歸命諸佛子，　　建立牟尼大法幢。",
    "T14n0550_006:0877b15_0": "　希有悲心極廣大，　　希有悲心復最上，　我今苦逼極顛危，　　尊者慈悲善救度。",
    "T14n0550_006:0877b17_0": "　尊者阿難於是處，　　普能聞彼一切聲，　我所逼惱無歸投，　　尊者救已得解脫，　苦惱道中極增熾，　　尊者力故得清涼，　慈悲心如淨月輪，　　出現牟尼清淨月。",
    "T14n0550_006:0877b21_0": "　我今所得所作事，　　非由父母及諸親，　尊者善友斯降臨，　　故令我得極善利。",
    "T14n0550_006:0877b23_0": "　尊者善閉諸惡趣，　　亦復能開解脫門，　枯涸一切生死流，　　積骨如山善摧破。",
    "T14n0550_006:0877b25_0": "　生死本無初中後，　　煩惱積集諸怖畏，　以智金剛平等門，　　尊者善出諸邊際。",
    "T14n0550_006:0877b27_0": "　無始時來深陷沒，　　憂箭入心未拔除，　今遇最上大醫王，　　從法口生離諸病。」",
    "T14n0550_006:0877b29_0": "是時，空中彼諸賢聖即向尊者阿難注意瞻仰已，於剎那間彼棄屍林所自然除去內外一切土石砂礫觸處，遍灑旃檀香水，燒眾名香豎立幢幡及寶樓閣，復有真珠所嚴眾衣，遍散種種可愛妙花，是處忽然清淨嚴飾，猶如諸天歡喜之園。",
    "T14n0550_006:0877c05_1": "時諸賢聖為尊者阿難，布設種種殊妙珍寶行列莊嚴，安施一切金寶所成大師子座及承足寶几，復為五百阿羅漢眾，各各排設寶莊嚴座。",
    "T14n0550_006:0877c09_0": "是時，尊者阿難從空而下，處于師子之座，五百大阿羅漢亦從空下，各登其座。",
    "T14n0550_006:0877c11_0": "金色童子因緣經卷第六"
}