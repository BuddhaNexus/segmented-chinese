{
    "T07n0220_461:0328a02_0": "大般若波羅蜜多經卷第四百六",
    "T07n0220_461:0328a03_0": "十一",
    "T07n0220_461:0328a05_0": "三藏法師玄奘奉　詔譯",
    "T07n0220_461:0328a06_0": "第二分巧便品第六十八之二",
    "T07n0220_461:0328a07_0": "爾時，具壽善現復白佛言：「世尊！",
    "T07n0220_461:0328a07_1": "佛說菩薩摩訶薩應於般若波羅蜜多常勤修學耶？」",
    "T07n0220_461:0328a08_2": "佛告善現：「如是！",
    "T07n0220_461:0328a09_3": "如是！",
    "T07n0220_461:0328a09_4": "我說菩薩摩訶薩應於般若波羅蜜多常勤修學。",
    "T07n0220_461:0328a10_5": "善現！",
    "T07n0220_461:0328a10_6": "若菩薩摩訶薩欲於諸法得大自在，當學般若波羅蜜多。",
    "T07n0220_461:0328a11_7": "所以者何？",
    "T07n0220_461:0328a12_8": "甚深般若波羅蜜多具大勢力，令諸菩薩摩訶薩眾於一切法得自在故。",
    "T07n0220_461:0328a13_9": "善現當知！",
    "T07n0220_461:0328a14_0": "甚深般若波羅蜜多是諸善法所趣向門，譬如大海是一切水所趣向門。",
    "T07n0220_461:0328a15_1": "是故，善現！",
    "T07n0220_461:0328a15_2": "若聲聞乘補特伽羅、若獨覺乘補特伽羅、若菩薩乘補特伽羅，皆應於此甚深般若波羅蜜多常勤修學。",
    "T07n0220_461:0328a18_3": "「善現！",
    "T07n0220_461:0328a18_4": "諸菩薩摩訶薩於此般若波羅蜜多勤修學時，應於布施波羅蜜多乃至靜慮波羅蜜多亦常修學，應於內空乃至無性自性空亦常安住，應於真如乃至不思議界亦常安住，應於苦、集、滅、道聖諦亦常安住，應於四念住乃至八聖道支亦常修學，應於四靜慮、四無量、四無色定亦常修學，應於八解脫乃至十遍處亦常修學，應於空、無相、無願解脫門亦常修學，應於菩薩摩訶薩地亦常修學，應於一切陀羅尼門、三摩地門亦常修學，應於五眼、六神通亦常修學，應於如來十力乃至十八佛不共法亦常修學，應於無忘失法、恒住捨性亦常修學，應於一切智、道相智、一切相智亦常修學，應於一切菩薩摩訶薩行亦常修學，應於諸佛無上正等菩提亦常修學，應於一切智智亦常修學。",
    "T07n0220_461:0328b04_5": "「善現！",
    "T07n0220_461:0328b05_6": "如善射人甲冑堅固、弓箭如意，不懼怨敵。",
    "T07n0220_461:0328b06_0": "諸菩薩摩訶薩亦復如是，攝受般若波羅蜜多方便善巧，備諸功德，一切魔軍外道異論所不能屈。",
    "T07n0220_461:0328b08_1": "是故，善現！",
    "T07n0220_461:0328b08_2": "若菩薩摩訶薩欲疾證得一切智智，應勤修學甚深般若波羅蜜多。",
    "T07n0220_461:0328b10_3": "善現！",
    "T07n0220_461:0328b10_4": "若菩薩摩訶薩能於般若波羅蜜多常勤修學，便為十方無量、無數、無邊世界諸佛世尊常共護念。」",
    "T07n0220_461:0328b12_5": "具壽善現白言：「世尊！",
    "T07n0220_461:0328b12_6": "云何菩薩摩訶薩常勤修學甚深般若波羅蜜多，便為十方無量、無數、無邊世界諸佛世尊常共護念？」",
    "T07n0220_461:0328b16_0": "佛告善現：「若菩薩摩訶薩能於般若波羅蜜多常勤修學，則能修行布施波羅蜜多，乃至修行一切智智，由此十方無量、無數、無邊世界諸佛世尊常共護念。」",
    "T07n0220_461:0328b19_1": "具壽善現復白佛言：「是菩薩摩訶薩云何修行布施波羅蜜多，乃至修行一切智智，便為十方無量、無數、無邊世界諸佛世尊常共護念？」",
    "T07n0220_461:0328b22_2": "佛告善現：「是菩薩摩訶薩修行布施波羅蜜多時，觀布施波羅蜜多不可得，乃至修行一切智智時，觀一切智智不可得故，為十方無量、無數、無邊世界諸佛世尊常共護念。",
    "T07n0220_461:0328b26_3": "「復次，善現！",
    "T07n0220_461:0328b26_4": "如是十方無量、無數、無邊世界諸佛世尊，如色不可得故常共護念是菩薩摩訶薩，如受、想、行、識不可得故常共護念是菩薩摩訶薩，乃至如一切智智不可得故常共護念是菩薩摩訶薩。",
    "T07n0220_461:0328c01_5": "「復次，善現！",
    "T07n0220_461:0328c02_6": "如是十方無量、無數、無邊世界諸佛世尊，不以色故常共護念是菩薩摩訶薩，不以受、想、行、識故常共護念是菩薩摩訶薩，乃至不以一切智智故常共護念是菩薩摩訶薩。」",
    "T07n0220_461:0328c06_7": "具壽善現復白佛言：「諸菩薩摩訶薩雖多處學而無所學。」",
    "T07n0220_461:0328c07_8": "佛告善現：「如是！",
    "T07n0220_461:0328c07_9": "如是！",
    "T07n0220_461:0328c07_10": "諸菩薩摩訶薩雖多處學而無所學。",
    "T07n0220_461:0328c08_11": "所以者何？",
    "T07n0220_461:0328c08_12": "實無有法可令菩薩摩訶薩眾於中修學。」",
    "T07n0220_461:0328c09_13": "具壽善現復白佛言：「世尊！",
    "T07n0220_461:0328c10_14": "為諸菩薩摩訶薩或略或廣宣說六種波羅蜜多相應之法，若菩薩摩訶薩欲疾證得一切智智，於此六種波羅蜜多相應法教，若略若廣皆應聽聞、受持、讀誦、究竟通利，既通利已如理思惟，既思惟已審正觀察，正觀察已，令心、心所於所緣相皆不復轉。」",
    "T07n0220_461:0328c16_15": "佛告善現：「如是！",
    "T07n0220_461:0328c16_16": "如是！",
    "T07n0220_461:0328c16_17": "如汝所說。",
    "T07n0220_461:0328c17_18": "復次，善現！",
    "T07n0220_461:0328c17_19": "諸菩薩摩訶薩於佛世尊所說六種波羅蜜多相應法教，若略若廣勤修學時，應於諸法如實了知略廣之相。」",
    "T07n0220_461:0328c19_20": "具壽善現白言：「世尊！",
    "T07n0220_461:0328c20_21": "云何菩薩摩訶薩於一切法如實了知略廣之相？」",
    "T07n0220_461:0328c21_22-0": "佛告善現：「若菩薩摩訶薩如實了知色真如相，受、想、行、識真如相，如實了知眼處真如相，乃至意處真如相，如實了知色處真如相乃至法處真如相，如實了知眼界真如相乃至意界真如相，如實了知色界真如相乃至法界真如相，如實了知眼識界真如相乃至意識界真如相，如實了知眼觸真如相乃至意觸真如相，如實了知眼觸為緣所生諸受真如相乃至意觸為緣所生諸受真如相，",
    "T07n0220_461:0328c21_22-1": "如實了知地界真如相乃至識界真如相，如實了知因緣真如相乃至增上緣真如相，如實了知無明真如相乃至老死真如相，如實了知布施波羅蜜多真如相乃至般若波羅蜜多真如相，如實了知內空真如相乃至無性自性空真如相，如實了知苦聖諦真如相，集、滅、道聖諦真如相，如實了知四念住真如相乃至八聖道支真如相，如實了知四靜慮真如相、四無量、",
    "T07n0220_461:0328c21_22-2": "四無色定真如相，如實了知八解脫真如相乃至十遍處真如相，如實了知空解脫門真如相、無相、無願解脫門真如相，如實了知淨觀地真如相乃至如來地真如相，如實了知極喜地真如相乃至法雲地真如相，如實了知一切陀羅尼門真如相、一切三摩地門真如相，如實了知五眼真如相、六神通真如相，如實了知如來十力真如相乃至十八佛不共法真如相，",
    "T07n0220_461:0328c21_22-3": "如實了知三十二大士相真如相、八十隨好真如相，如實了知無忘失法真如相、恒住捨性真如相，如實了知一切智真如相、道相智、一切相智真如相，如實了知預流果真如相乃至獨覺菩提真如相，如實了知一切菩薩摩訶薩行真如相、諸佛無上正等菩提真如相，如實了知一切智智真如相，是菩薩摩訶薩於一切法如實了知略廣之相。」",
    "T07n0220_461:0329a25_23": "具壽善現白言：「世尊！",
    "T07n0220_461:0329a26_0": "云何色真如相，受、想、行、識真如相，乃至云何一切智智真如相，諸菩薩摩訶薩如實了知而於中學，於一切法如實了知略廣之相？」",
    "T07n0220_461:0329a28_1": "佛告善現：「色真如無生無滅，亦無住異而可施設，是名色真如相；受、想、行、識真如無生無滅，亦無住異而可施設，是名受、想、行、識真如相；乃至一切智智真如無生無滅，亦無住異而可施設，是名一切智智真如相。",
    "T07n0220_461:0329b04_2": "諸菩薩摩訶薩如實了知當於中學，於一切法如實了知略廣之相。",
    "T07n0220_461:0329b06_3": "「復次，善現！",
    "T07n0220_461:0329b06_4": "若菩薩摩訶薩如實了知色實際相，受、想、行、識實際相，乃至如實了知一切智智實際相，是菩薩摩訶薩於一切法如實了知略廣之相。」",
    "T07n0220_461:0329b09_5": "具壽善現白言：「世尊！",
    "T07n0220_461:0329b09_6": "云何色實際相，受、想、行、識實際相，乃至云何一切智智實際相，諸菩薩摩訶薩如實了知而於中學，於一切法如實了知略廣之相？」",
    "T07n0220_461:0329b12_7": "佛告善現：「無色際是名色實際相，無受、想、行、識際是名受、想、行、識實際相，乃至無一切智智際，是名一切智智實際相。",
    "T07n0220_461:0329b15_8": "諸菩薩摩訶薩如實了知當於中學，於一切法如實了知略廣之相。",
    "T07n0220_461:0329b17_0": "「復次，善現！",
    "T07n0220_461:0329b17_1": "若菩薩摩訶薩如實了知色法界相，受、想、行、識法界相，乃至如實了知一切智智法界相，是菩薩摩訶薩於一切法如實了知略廣之相。」",
    "T07n0220_461:0329b20_2": "具壽善現白言：「世尊！",
    "T07n0220_461:0329b20_3": "云何色法界相，受、想、行、識法界相，乃至云何一切智智法界相，諸菩薩摩訶薩如實了知而於中學，於一切法如實了知略廣之相？」",
    "T07n0220_461:0329b23_4": "佛告善現：「色如虛空，無障無礙、無生無滅、無斷無續而可施設，是名色法界相；受、想、行、識如虛空，無障無礙、無生無滅、無斷無續而可施設，是名受、想、行、識法界相；乃至一切智智如虛空，無障無礙、無生無滅、無斷無續而可施設，是名一切智智法界相。",
    "T07n0220_461:0329b29_5": "諸菩薩摩訶薩如實了知當於中學，於一切法如實了知略廣之相。」",
    "T07n0220_461:0329c01_6": "具壽善現白言：「世尊！",
    "T07n0220_461:0329c02_7": "諸菩薩摩訶薩復云何應知一切法略廣之相？」",
    "T07n0220_461:0329c03_8": "佛告善現：「若菩薩摩訶薩如實了知一切法不合不散，是菩薩摩訶薩應如是知一切法略廣之相。」",
    "T07n0220_461:0329c05_9": "具壽善現白言：「世尊！",
    "T07n0220_461:0329c06_10": "何等一切法不合不散？」",
    "T07n0220_461:0329c06_11": "佛告善現：「色不合不散，受、想、行、識不合不散，眼處乃至意處不合不散，色處乃至法處不合不散，眼界乃至意界不合不散，色界乃至法界不合不散，眼識界乃至意識界不合不散，眼觸乃至意觸不合不散，眼觸為緣所生諸受乃至意觸為緣所生諸受不合不散，地界乃至識界不合不散，因緣乃至增上緣不合不散，無明乃至老死不合不散，貪欲、瞋恚、愚癡不合不散，欲界、色界、無色界不合不散，布施波羅蜜多乃至般若波羅蜜多不合不散，內空乃至無性自性空不合不散，真如乃至不思議界不合不散，苦、集、滅、道聖諦不合不散，四念住乃至八聖道支不合不散，四靜慮、四無量、四無色定不合不散，八解脫乃至十遍處不合不散，空、無相、無願解脫門不合不散，淨觀地乃至如來地不合不散，極喜地乃至法雲地不合不散，一切陀羅尼門、三摩地門不合不散，五眼、六神通不合不散，如來十力乃至十八佛不共法不合不散，三十二大士相、八十隨好不合不散，無忘失法、恒住捨性不合不散，一切智、道相智、一切相智不合不散，預流果乃至獨覺菩提不合不散，一切菩薩摩訶薩行不合不散，諸佛無上正等菩提不合不散，一切智智不合不散，有為界不合不散，無為界不合不散。",
    "T07n0220_461:0330a02_12": "所以者何？",
    "T07n0220_461:0330a02_13": "如是諸法皆無自性，若無自性則無所有，若無所有則不可說有合有散，諸菩薩摩訶薩於一切法如是了知，則能了知略廣之相。」",
    "T07n0220_461:0330a05_14": "具壽善現白言：「世尊！",
    "T07n0220_461:0330a05_15": "如是名為略攝一切波羅蜜多，諸菩薩摩訶薩若於中學能多所作。",
    "T07n0220_461:0330a07_16": "世尊！",
    "T07n0220_461:0330a07_17": "如是略攝波羅蜜多，初修業菩薩摩訶薩於中應常修學，乃至住第十地菩薩摩訶薩亦於中應常修學。",
    "T07n0220_461:0330a09_18": "世尊！",
    "T07n0220_461:0330a10_0": "若菩薩摩訶薩學此略攝波羅蜜多，於一切法能如實知略廣之相。」",
    "T07n0220_461:0330a11_1": "佛告善現：「如是！",
    "T07n0220_461:0330a11_2": "如是！",
    "T07n0220_461:0330a12_0": "如汝所說。",
    "T07n0220_461:0330a12_1": "善現當知！",
    "T07n0220_461:0330a12_2": "如是略攝波羅蜜多法門，諸菩薩摩訶薩利根者能入，鈍根者不能入，等引根者能入，非等引根者不能入，勤精進者能入，不勤精進者不能入，具正念者能入，不具正念者不能入，具妙慧者能入，具惡慧者不能入。",
    "T07n0220_461:0330a17_3": "善現！",
    "T07n0220_461:0330a17_4": "若菩薩摩訶薩欲住不退轉地，當勤方便入此法門；若菩薩摩訶薩乃至欲住第十地，當勤方便入此法門；若菩薩摩訶薩乃至欲得一切智智，當勤方便入此法門。",
    "T07n0220_461:0330a21_5": "「善現！",
    "T07n0220_461:0330a21_6": "若菩薩摩訶薩如此般若波羅蜜多所說而學，是菩薩摩訶薩則能隨學布施波羅蜜多乃至般若波羅蜜多，亦能隨學內空乃至無性自性空，亦能隨學真如乃至不思議界，亦能隨學苦、集、滅、道聖諦，亦能隨學四念住乃至八聖道支，亦能隨學四靜慮、四無量、四無色定，亦能隨學八解脫乃至十遍處，亦能隨學空、無相、無願解脫門，亦能隨學諸菩薩地，亦能隨學一切陀羅尼門、三摩地門，亦能隨學五眼、六神通，亦能隨學如來十力乃至十八佛不共法，亦能隨學無忘失法、恒住捨性，亦能隨學一切智、道相智、一切相智，亦能隨學一切菩薩摩訶薩行，亦能隨學諸佛無上正等菩提，亦能隨學一切智智。",
    "T07n0220_461:0330b06_7": "「善現！",
    "T07n0220_461:0330b06_8": "若菩薩摩訶薩如如依止甚深般若波羅蜜多所說而學，是菩薩摩訶薩如是如是轉近所求一切智智。",
    "T07n0220_461:0330b08_9": "善現！",
    "T07n0220_461:0330b08_10": "若菩薩摩訶薩如此般若波羅蜜多所說而學，是菩薩摩訶薩所有業障及諸魔事隨起即滅。",
    "T07n0220_461:0330b10_11": "是故，善現！",
    "T07n0220_461:0330b11_12": "若菩薩摩訶薩欲疾滅除一切業障及諸魔事，欲正攝受巧方便力，當學般若波羅蜜多。",
    "T07n0220_461:0330b14_0": "「復次，善現！",
    "T07n0220_461:0330b14_1": "若時菩薩摩訶薩行此般若波羅蜜多，修此般若波羅蜜多，習此般若波羅蜜多，是時菩薩摩訶薩便為十方無量、無數、無邊世界諸佛世尊現說法者常共護念。",
    "T07n0220_461:0330b17_2": "所以者何？",
    "T07n0220_461:0330b18_3": "善現！",
    "T07n0220_461:0330b18_4": "過去、未來、現在諸佛無不皆從甚深般若波羅蜜多而出現故。",
    "T07n0220_461:0330b19_5": "是故，善現！",
    "T07n0220_461:0330b19_6": "若菩薩摩訶薩能行般若波羅蜜多，當作是念：『過去未來現在諸佛所證得法，我亦當得如是。』",
    "T07n0220_461:0330b22_0": "善現！",
    "T07n0220_461:0330b22_1": "諸菩薩摩訶薩應勤修學甚深般若波羅蜜多，若勤修學甚深般若波羅蜜多，疾能證得一切智智。",
    "T07n0220_461:0330b24_2": "是故，善現！",
    "T07n0220_461:0330b24_3": "諸菩薩摩訶薩常應不捨甚深般若波羅蜜多相應作意，修行般若波羅蜜多。",
    "T07n0220_461:0330b26_4": "「復次，善現！",
    "T07n0220_461:0330b26_5": "若菩薩摩訶薩於此般若波羅蜜多如實修行，經彈指頃，所獲福聚其量甚多。",
    "T07n0220_461:0330b28_6": "假使有人教化三千大千世界一切有情，皆令安住布施、淨戒、安忍、精進、靜慮、般若，或令安住解脫及解脫智見，或令安住預流果乃至獨覺菩提，是人雖得無量福聚，而猶不及如實修行甚深般若波羅蜜多經彈指頃所獲福聚。",
    "T07n0220_461:0330c04_7": "何以故？",
    "T07n0220_461:0330c04_8": "善現！",
    "T07n0220_461:0330c04_9": "如是般若波羅蜜多，能生一切布施、淨戒、安忍、精進、靜慮、般若波羅蜜多，能生一切解脫及解脫智見，能生一切預流果乃至獨覺菩提。",
    "T07n0220_461:0330c07_10": "現在十方無量、無數、無邊世界諸佛世尊，無不皆由甚深般若波羅蜜多而得出現，過去未來諸佛亦爾。",
    "T07n0220_461:0330c10_11": "「復次，善現！",
    "T07n0220_461:0330c10_12": "若菩薩摩訶薩能不遠離甚深般若波羅蜜多相應作意，修行般若波羅蜜多，經須臾頃、或經半日、或經一日、或經半月、或經一月、或經一時、或經一歲、或經百歲，若復過此，是菩薩摩訶薩所獲福聚其量甚多，勝教十方各如殑伽沙等世界一切有情，皆令安住布施、淨戒、安忍、精進、靜慮、般若，或令安住解脫及解脫智見，或令安住預流果乃至獨覺菩提所獲功德。",
    "T07n0220_461:0330c18_13": "所以者何？",
    "T07n0220_461:0330c18_14": "由此般若波羅蜜多，出生過去、未來、現在諸佛世尊，為諸有情如實施設布施、淨戒、安忍、精進、靜慮、般若波羅蜜多，如實施設解脫及解脫智見，如實施設預流果乃至獨覺菩提，如實施設諸佛無上正等菩提故，此福聚勝過於彼。",
    "T07n0220_461:0330c24_0": "「復次，善現！",
    "T07n0220_461:0330c24_1": "若菩薩摩訶薩如深般若波羅蜜多所說而住，當知是菩薩摩訶薩不復退轉，常為諸佛之所護念，成就最勝方便善巧，已曾親近供養無量百千俱胝那庾多佛，於諸佛所已種無量微妙善根，已為無量真善知識之所攝受，已久修習布施波羅蜜多乃至般若波羅蜜多，已久安住內空乃至無性自性空，已久安住真如乃至不思議界，已久安住苦、集、滅、道聖諦，已久修習四念住乃至八聖道支，已久修習四靜慮、四無量、四無色定，已久修習八解脫乃至十遍處，已久修習空、無相、無願解脫門，已久修習諸菩薩地，已久修習一切陀羅尼門、三摩地門，已久修習五眼、六神通，已久修習如來十力乃至十八佛不共法，已久修習一切智、道相智、一切相智，已久修習一切菩薩摩訶薩行，已久修習諸佛無上正等菩提，已久修習一切智智。",
    "T07n0220_461:0331a11_2": "當知是菩薩摩訶薩住童真地，一切所願無不滿足，常見諸佛無時暫捨，於諸善根恒不遠離，常能成熟所化有情，常能嚴淨所居佛土，從一佛國趣一佛國，供養恭敬、尊重讚歎諸佛世尊，聽受修行無上乘法。",
    "T07n0220_461:0331a16_3": "當知是菩薩摩訶薩已得無斷無盡辯才，已得微妙陀羅尼法成就最上微妙色身，已得諸佛授圓滿記，於隨所樂為度有情，受諸有身已得自在。",
    "T07n0220_461:0331a19_4": "「當知是菩薩摩訶薩善入所緣、善入行相，善入字法、善入非字法，善入言說、善入不言說，善入一語、善入二語、善入多語，善入女語、善入男語、善入非女男語，善入過去時語、善入未來時語、善入現在時語，善入諸義、善入諸文，善入色、善入受、善入想、善入行、善入識，善入蘊、善入處、善入界，善入緣起、善入緣起支，善入世間、善入涅槃，善入法相，善入有為相、善入無為相、善入有為無為相，善入行相、善入非行相，善入相相、善入非相相，善入有性、善入非有性，善入自性、善入他性，善入合、善入離、善入合離，善入相應、善入不相應、善入相應不相應，善入真如、善入不虛妄性、善入不變異性、善入法性、善入法界、善入法定、善入法住，善入緣性、善入非緣性，善入諸聖諦，善入靜慮、善入四無量、善入四無色定，善入六波羅蜜多，善入四念住乃至八聖道支，善入八解脫乃至十遍處，善入陀羅尼門、善入三摩地門，善入三解脫門，善入一切空性，善入五眼、善入六神通，善入如來十力乃至十八佛不共法，善入無忘失法、善入恒住捨性，善入一切智、善入道相智、善入一切相智，善入有為界、善入無為界，善入界、善入非界。",
    "T07n0220_461:0331b13_5": "「善入色作意乃至識作意，善入眼處作意乃至意處作意，善入色處作意乃至法處作意，善入眼界作意乃至意界作意，善入色界作意乃至法界作意，善入眼識界作意乃至意識界作意，善入眼觸作意乃至意觸作意，善入眼觸為緣所生諸受作意乃至意觸為緣所生諸受作意，善入地界作意乃至識界作意，善入因緣作意乃至增上緣作意，善入無明作意乃至老死作意，善入布施波羅蜜多作意乃至般若波羅蜜多作意，善入內空作意乃至無性自性空作意，善入真如作意乃至不思議界作意，善入苦、集、滅、道聖諦作意，善入四念住作意乃至八聖道支作意，善入四靜慮、四無量、四無色定作意，善入八解脫作意乃至十遍處作意，善入空、無相、無願解脫門作意，善入淨觀地作意乃至如來地作意，善入極喜地作意乃至法雲地作意，善入一切陀羅尼門、三摩地門作意，善入五眼、六神通作意，善入如來十力作意乃至十八佛不共法作意，善入三十二大士相、八十隨好作意，善入無忘失法、恒住捨性作意，善入一切智、道相智、一切相智作意，善入預流果作意乃至獨覺菩提作意，善入一切菩薩摩訶薩行作意，善入諸佛無上正等菩提作意，善入一切智智作意。",
    "T07n0220_461:0331c09_6-0": "「善入色色相空，善入受、想、行、識受、想、行、識相空，如是乃至善入一切智智一切智智相空，善入輕安道、善入不輕安道，善入生、善入滅、善入住異，善入正見、善入邪見，善入見、善入非見，善入貪瞋癡、善入無貪無瞋無癡，善入一切見纏隨眠結縛、善入一切見纏隨眠結縛斷，善入名、善入色、善入名色，善入所緣緣、善入增上緣、",
    "T07n0220_461:0331c09_6-1": "善入因緣、善入等無間緣，善入行、善入相，善入因、善入果，善入苦、集、滅、道，善入地獄及地獄道、善入傍生及傍生道、善入鬼界及鬼界道、善入人及人道、善入天及天道，善入預流、預流果、預流果道，善入一來、一來果、一來果道，善入不還、不還果、不還果道，善入阿羅漢、阿羅漢果、阿羅漢果道，善入獨覺、獨覺菩提、獨覺菩提道，",
    "T07n0220_461:0331c09_6-2": "善入一切菩薩摩訶薩及一切菩薩摩訶薩行，善入一切如來應正等覺及諸佛無上正等菩提，善入一切智及一切智道，善入道相智及道相智道，善入一切相智及一切相智道，善入根、善入根圓滿、善入根勝劣，善入慧、善入疾慧、善入利慧、善入速慧、善入力慧、善入達慧、善入廣慧、善入深慧、善入大慧、善入無等慧、善入真實慧、善入珍寶慧，",
    "T07n0220_461:0331c09_6-3": "善入過去世、善入未來世、善入現在世，善入方便、善入顧有情、善入意樂、善入增上意樂，善入文義相、善入諸聖法、善入安立三乘方便。",
    "T07n0220_461:0332a06_7": "善現！",
    "T07n0220_461:0332a06_8": "若菩薩摩訶薩行深般若波羅蜜多，引深般若波羅蜜多，修深般若波羅蜜多，得如是等種種勝利。」",
    "T07n0220_461:0332a09_0": "爾時，具壽善現白佛言：「世尊！",
    "T07n0220_461:0332a09_1": "諸菩薩摩訶薩云何行深般若波羅蜜多？",
    "T07n0220_461:0332a10_2": "云何引深般若波羅蜜多？",
    "T07n0220_461:0332a11_3": "云何修深般若波羅蜜多？」",
    "T07n0220_461:0332a11_4": "佛告善現：「諸菩薩摩訶薩應觀色乃至識彫落故，破壞故，離散故，不自在故，不堅實故，性虛偽故，行深般若波羅蜜多。",
    "T07n0220_461:0332a14_5": "善現！",
    "T07n0220_461:0332a14_6": "汝問『諸菩薩摩訶薩云何引深般若波羅蜜多？』",
    "T07n0220_461:0332a15_7": "者，諸菩薩摩訶薩應如引虛空空引深般若波羅蜜多。",
    "T07n0220_461:0332a16_8": "善現！",
    "T07n0220_461:0332a17_0": "汝問『諸菩薩摩訶薩云何修深般若波羅蜜多？』",
    "T07n0220_461:0332a18_0": "者，諸菩薩摩訶薩應破壞諸法修深般若波羅蜜多。」",
    "T07n0220_461:0332a19_1": "具壽善現復白佛言：「世尊！",
    "T07n0220_461:0332a19_2": "諸菩薩摩訶薩應經幾時行深般若波羅蜜多，引深般若波羅蜜多，修深般若波羅蜜多？」",
    "T07n0220_461:0332a21_3": "佛告善現：「諸菩薩摩訶薩應從初發心乃至安坐妙菩提座，行深般若波羅蜜多，引深般若波羅蜜多，修深般若波羅蜜多。」",
    "T07n0220_461:0332a24_4": "具壽善現復白佛言：「世尊！",
    "T07n0220_461:0332a25_5": "諸菩薩摩訶薩應住何等心，無間行深般若波羅蜜多，引深般若波羅蜜多，修深般若波羅蜜多？」",
    "T07n0220_461:0332a27_6": "佛告善現：「諸菩薩摩訶薩應從初發心乃至安坐妙菩提座，無容橫起諸餘作意，唯常安住一切智智相應作意，行深般若波羅蜜多，引深般若波羅蜜多，修深般若波羅蜜多。",
    "T07n0220_461:0332b02_7": "善現！",
    "T07n0220_461:0332b02_8": "是菩薩摩訶薩乃至能令心、心所法於境不轉，乃得名為行深般若波羅蜜多，引深般若波羅蜜多，修深般若波羅蜜多。」",
    "T07n0220_461:0332b05_9": "「世尊！",
    "T07n0220_461:0332b05_10": "諸菩薩摩訶薩行深般若波羅蜜多，引深般若波羅蜜多，修深般若波羅蜜多，當得一切智智不？」",
    "T07n0220_461:0332b07_11": "「不爾！",
    "T07n0220_461:0332b07_12": "善現！」",
    "T07n0220_461:0332b07_13": "「世尊！",
    "T07n0220_461:0332b07_14": "諸菩薩摩訶薩不行深般若波羅蜜多，不引深般若波羅蜜多，不修深般若波羅蜜多，當得一切智智不？」",
    "T07n0220_461:0332b10_15": "「不爾！",
    "T07n0220_461:0332b10_16": "善現！」",
    "T07n0220_461:0332b10_17": "「世尊！",
    "T07n0220_461:0332b10_18": "諸菩薩摩訶薩於深般若波羅蜜多亦行亦不行、亦引亦不引、亦修亦不修，當得一切智智不？」",
    "T07n0220_461:0332b12_19": "「不爾！",
    "T07n0220_461:0332b12_20": "善現！」",
    "T07n0220_461:0332b12_21": "「世尊！",
    "T07n0220_461:0332b12_22": "諸菩薩摩訶薩於深般若波羅蜜多非行非不行、非引非不引、非修非不修，當得一切智智不？」",
    "T07n0220_461:0332b15_0": "「不爾！",
    "T07n0220_461:0332b15_1": "善現！」",
    "T07n0220_461:0332b15_2": "「世尊！",
    "T07n0220_461:0332b15_3": "若爾諸菩薩摩訶薩云何當得一切智智？」",
    "T07n0220_461:0332b16_4": "「善現！",
    "T07n0220_461:0332b16_5": "諸菩薩摩訶薩當得一切智智如真如。」",
    "T07n0220_461:0332b17_6": "「世尊！",
    "T07n0220_461:0332b17_7": "云何真如？」",
    "T07n0220_461:0332b17_8": "「善現！",
    "T07n0220_461:0332b17_9": "如實際。」",
    "T07n0220_461:0332b18_0": "「世尊！",
    "T07n0220_461:0332b18_1": "云何實際？」",
    "T07n0220_461:0332b18_2": "「善現！",
    "T07n0220_461:0332b18_3": "如法界。」",
    "T07n0220_461:0332b18_4": "「世尊！",
    "T07n0220_461:0332b18_5": "云何法界？」",
    "T07n0220_461:0332b19_6": "「善現！",
    "T07n0220_461:0332b19_7": "如我界、有情界、命者界、生者界、養者界、士夫界、補特伽羅界。」",
    "T07n0220_461:0332b20_8": "「世尊！",
    "T07n0220_461:0332b20_9": "云何我界乃至補特伽羅界？」",
    "T07n0220_461:0332b21_10": "「善現！",
    "T07n0220_461:0332b21_11": "於意云何？",
    "T07n0220_461:0332b21_12": "若我、若有情、若命者、若生者、若養者、若士夫、若補特伽羅為可得不？」",
    "T07n0220_461:0332b23_13": "「不也！",
    "T07n0220_461:0332b23_14": "世尊！」",
    "T07n0220_461:0332b23_15": "「善現！",
    "T07n0220_461:0332b23_16": "若我乃至補特伽羅既不可得，我當云何可施設我界乃至補特伽羅界？",
    "T07n0220_461:0332b25_17": "如是，善現！",
    "T07n0220_461:0332b25_18": "若菩薩摩訶薩不施設般若波羅蜜多，亦不施設一切智智，亦不施設一切法，是菩薩摩訶薩定當證得一切智智。」",
    "T07n0220_461:0332b27_19": "具壽善現復白佛言：「為但般若波羅蜜多不可施設，為靜慮波羅蜜多乃至布施波羅蜜多亦不可施設耶？」",
    "T07n0220_461:0332c01_20": "佛告善現：「非但般若波羅蜜多不可施設，靜慮波羅蜜多乃至布施波羅蜜多亦不可施設，若聲聞法、若獨覺法、若菩薩法、若如來法亦不可施設。",
    "T07n0220_461:0332c04_21": "善現！",
    "T07n0220_461:0332c04_22": "以要言之，一切法若有為若無為皆不可施設！」",
    "T07n0220_461:0332c05_23": "具壽善現復白佛言：「若一切法皆不可施設，云何可施設是地獄、是傍生、是鬼界、是人、是天、是預流、是一來、是不還、是阿羅漢、是獨覺、是菩薩、是如來、是一切法耶？」",
    "T07n0220_461:0332c09_24": "佛告善現：「於意云何？",
    "T07n0220_461:0332c09_25": "有情施設及法施設實可得不？」",
    "T07n0220_461:0332c10_26": "善現對曰：「不也！",
    "T07n0220_461:0332c10_27": "世尊！」",
    "T07n0220_461:0332c10_28": "佛告善現：「若有情施設及法施設實不可得，我云何可施設是地獄、是傍生、是鬼界、是人、是天、是預流、是一來、是不還、是阿羅漢、是獨覺、是菩薩、是如來、是一切法？",
    "T07n0220_461:0332c14_29": "如是，善現！",
    "T07n0220_461:0332c14_30": "諸菩薩摩訶薩行深般若波羅蜜多時，應學一切法皆不可施設而趣無上正等菩提。」",
    "T07n0220_461:0332c16_31": "具壽善現白言：「世尊！",
    "T07n0220_461:0332c17_32": "諸菩薩摩訶薩行深般若波羅蜜多時，豈不應於色學？",
    "T07n0220_461:0332c18_33": "豈不應於受、想、行、識學？",
    "T07n0220_461:0332c18_34": "如是乃至豈不應於一切智智學？」",
    "T07n0220_461:0332c19_35": "佛告善現：「諸菩薩摩訶薩行深般若波羅蜜多時，應於色學不增不減，應於受、想、行、識學不增不減，如是乃至應於一切智智學不增不減。」",
    "T07n0220_461:0332c22_36": "具壽善現白言：「世尊！",
    "T07n0220_461:0332c23_37": "諸菩薩摩訶薩行深般若波羅蜜多時，應云何於色學不增不減？",
    "T07n0220_461:0332c24_38": "應云何於受、想、行、識學不增不減？",
    "T07n0220_461:0332c25_39": "如是乃至應云何於一切智智學不增不減？」",
    "T07n0220_461:0332c26_40": "佛告善現：「諸菩薩摩訶薩行深般若波羅蜜多時，以不生不滅故於色應學，以不生不滅故於受、想、行、識應學，如是乃至以不生不滅故於一切智智應學。」",
    "T07n0220_461:0332c29_41": "具壽善現白言：「世尊！",
    "T07n0220_461:0333a01_42": "諸菩薩摩訶薩行深般若波羅蜜多時，應云何以不生不滅故於色學？",
    "T07n0220_461:0333a03_0": "應云何以不生不滅故於受、想、行、識學？",
    "T07n0220_461:0333a03_1": "如是乃至應云何以不生不滅故於一切智智學？」",
    "T07n0220_461:0333a05_0": "佛告善現：「諸菩薩摩訶薩行深般若波羅蜜多時，應於色不起不作諸行若修若遣故學，應於受、想、行、識不起不作諸行若修若遣故學，如是乃至應於一切智智不起不作諸行若修若遣故學。」",
    "T07n0220_461:0333a09_1": "具壽善現白言：「世尊！",
    "T07n0220_461:0333a09_2": "諸菩薩摩訶薩行深般若波羅蜜多時，應云何於色不起不作諸行若修若遣故學？",
    "T07n0220_461:0333a11_3": "應云何於受、想、行、識不起不作諸行若修若遣故學？",
    "T07n0220_461:0333a12_4": "如是乃至應云何於一切智智不起不作諸行若修若遣故學？」",
    "T07n0220_461:0333a14_5": "佛告善現：「諸菩薩摩訶薩行深般若波羅蜜多時，應以觀一切法自相皆空，於色不起不作諸行若修若遣故學；應以觀一切法自相皆空，於受、想、行、識不起不作諸行若修若遣故學；如是乃至應以觀一切法自相皆空，於一切智智不起不作諸行若修若遣故學。」",
    "T07n0220_461:0333a20_0": "大般若波羅蜜多經卷第四百六十一"
}