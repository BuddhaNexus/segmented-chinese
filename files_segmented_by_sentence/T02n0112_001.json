[
    {
        "source_sentence": "佛說八正道經",
        "from": "T02n0112_001:0504c26_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T02n0112_001:0504c28_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。佛",
        "from": "T02n0112_001:0504c29_0",
        "context_with_next_sentence": true
    },
    {
        "source_sentence": "告諸弟子：",
        "from": "T02n0112_001:0505a01_4",
        "context_with_next_sentence": true
    },
    {
        "source_sentence": "「聽我說邪道亦說正道。",
        "from": "T02n0112_001:0505a01_15",
        "context_with_next_sentence": true
    },
    {
        "source_sentence": "何等為邪道？",
        "from": "T02n0112_001:0505a02_1",
        "context_with_next_sentence": true
    },
    {
        "source_sentence": "不諦見、不諦念、不諦語、不諦治、不諦求、不諦行、不諦意、不諦定。",
        "from": "T02n0112_001:0505a03_9",
        "context_with_next_sentence": true
    },
    {
        "source_sentence": "是為道八邪行。",
        "from": "T02n0112_001:0505a03_16",
        "context_with_next_sentence": true
    },
    {
        "source_sentence": "「何等為道八正行？",
        "from": "T02n0112_001:0505a04_8",
        "context_with_next_sentence": true
    },
    {
        "source_sentence": "一者諦見。",
        "from": "T02n0112_001:0505a04_13",
        "context_with_next_sentence": true
    },
    {
        "source_sentence": "諦見為何等？",
        "from": "T02n0112_001:0505a04_19",
        "context_with_next_sentence": true
    },
    {
        "source_sentence": "信布施、信禮、信祠、信善惡行自然福、信父母、信天下道人、信求道、信諦行、信諦受。",
        "from": "T02n0112_001:0505a06_15",
        "context_with_next_sentence": true
    },
    {
        "source_sentence": "今世後世，自黠得證自成。",
        "from": "T02n0112_001:0505a07_5",
        "context_with_next_sentence": true
    },
    {
        "source_sentence": "便相告說是為諦見。",
        "from": "T02n0112_001:0505a07_14",
        "context_with_next_sentence": true
    },
    {
        "source_sentence": "「第二諦念為何等？",
        "from": "T02n0112_001:0505a08_8",
        "context_with_next_sentence": true
    },
    {
        "source_sentence": "所意棄欲、棄家、不瞋恚怒、不相侵，是為諦念。",
        "from": "T02n0112_001:0505a09_8",
        "context_with_next_sentence": true
    },
    {
        "source_sentence": "「第三諦語為何等？",
        "from": "T02n0112_001:0505a10_8",
        "context_with_next_sentence": true
    },
    {
        "source_sentence": "不兩舌、不傳語、不惡罵、不妄語，是為諦語。",
        "from": "T02n0112_001:0505a11_7",
        "context_with_next_sentence": true
    },
    {
        "source_sentence": "「第四諦行為何等？",
        "from": "T02n0112_001:0505a12_8",
        "context_with_next_sentence": true
    },
    {
        "source_sentence": "不殺盜婬，是為諦行。",
        "from": "T02n0112_001:0505a12_18",
        "context_with_next_sentence": true
    },
    {
        "source_sentence": "「第五諦受為何等？",
        "from": "T02n0112_001:0505a13_8",
        "context_with_next_sentence": true
    },
    {
        "source_sentence": "是聞有道弟子法求，不可非法，飯食、床臥、病瘦正法求，不可非法，是為諦受。",
        "from": "T02n0112_001:0505a15_2",
        "context_with_next_sentence": true
    },
    {
        "source_sentence": "「第六諦治為何等？",
        "from": "T02n0112_001:0505a16_8",
        "context_with_next_sentence": true
    },
    {
        "source_sentence": "生死意共合行，所精進行，出力因緣行，乃精進不厭意持，是為諦治。",
        "from": "T02n0112_001:0505a17_18",
        "context_with_next_sentence": true
    },
    {
        "source_sentence": "「第七諦意為何等？",
        "from": "T02n0112_001:0505a18_8",
        "context_with_next_sentence": true
    },
    {
        "source_sentence": "生死行合意念、向意念，不妄不共意求，是名為諦意。",
        "from": "T02n0112_001:0505a19_11",
        "context_with_next_sentence": true
    },
    {
        "source_sentence": "「第八諦定為何等？",
        "from": "T02n0112_001:0505a20_8",
        "context_with_next_sentence": true
    },
    {
        "source_sentence": "生死意合，念止、相止、護已止、聚止。",
        "from": "T02n0112_001:0505a21_4",
        "context_with_next_sentence": true
    },
    {
        "source_sentence": "不可為、不作所有罪，不墮中庭。",
        "from": "T02n0112_001:0505a21_19",
        "context_with_next_sentence": true
    },
    {
        "source_sentence": "是名為諦定。",
        "from": "T02n0112_001:0505a22_4",
        "context_with_next_sentence": true
    },
    {
        "source_sentence": "「比丘！",
        "from": "T02n0112_001:0505a23_3",
        "context_with_next_sentence": true
    },
    {
        "source_sentence": "所有道弟子，當受是八種行諦道，如說行可得道八行覺。",
        "from": "T02n0112_001:0505a24_7",
        "context_with_next_sentence": true
    },
    {
        "source_sentence": "諦見者信布施，後世得具福，信禮者見沙門道人作禮福，信祠者懸繒燒香散花然燈，信所行十善是為自然得福，信父母者信孝順，信天下道人者喜受經，信求道者為行道。",
        "from": "T02n0112_001:0505a28_6",
        "context_with_next_sentence": true
    },
    {
        "source_sentence": "信諦行者斷惡意，信諦受者不犯戒。",
        "from": "T02n0112_001:0505a29_3",
        "context_with_next_sentence": true
    },
    {
        "source_sentence": "今世後世，自黠為得黠，能教人得證，自成者能成人。",
        "from": "T02n0112_001:0505b01_6",
        "context_with_next_sentence": true
    },
    {
        "source_sentence": "能成他人，便相告說，是名為諦見知。",
        "from": "T02n0112_001:0505b02_3",
        "context_with_next_sentence": true
    },
    {
        "source_sentence": "如是便自脫亦脫他人。",
        "from": "T02n0112_001:0505b02_13",
        "context_with_next_sentence": true
    },
    {
        "source_sentence": "「第二諦念所意起者為失意，欲棄家者為念道，不瞋恚怒者為忍辱，不相侵者當正意。",
        "from": "T02n0112_001:0505b04_18",
        "context_with_next_sentence": true
    },
    {
        "source_sentence": "「第三諦語者，不惡罵不犯口四過，但說至誠道品諦要。",
        "from": "T02n0112_001:0505b06_4",
        "context_with_next_sentence": true
    },
    {
        "source_sentence": "「第四諦行者，不殺盜婬而行誠信。",
        "from": "T02n0112_001:0505b07_15",
        "context_with_next_sentence": true
    },
    {
        "source_sentence": "「第五諦不墮貪者，但求一衣一食為賤醫。",
        "from": "T02n0112_001:0505b08_18",
        "context_with_next_sentence": true
    },
    {
        "source_sentence": "「第六諦治者為向三十七品經。",
        "from": "T02n0112_001:0505b09_13",
        "context_with_next_sentence": true
    },
    {
        "source_sentence": "「第七諦意者日增三十七品經，不離意。",
        "from": "T02n0112_001:0505b10_17",
        "context_with_next_sentence": true
    },
    {
        "source_sentence": "「第八諦止者不忘因緣，止者常還意護，已止者一切無所犯，聚止者得福道。",
        "from": "T02n0112_001:0505b12_14",
        "context_with_next_sentence": true
    },
    {
        "source_sentence": "」佛說如是。",
        "from": "T02n0112_001:0505b12_20",
        "context_with_next_sentence": true
    },
    {
        "source_sentence": "皆歡喜受。",
        "from": "T02n0112_001:0505b13_4",
        "context_with_next_sentence": true
    },
    {
        "source_sentence": "佛說八正道經",
        "from": "T02n0112_001:0505b14_100",
        "context_with_next_sentence": false
    }
]