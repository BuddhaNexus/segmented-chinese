{
    "T55n2145_012:0082b24_0": "出三藏記集雜錄卷第十二",
    "T55n2145_012:0082b26_0": "梁建初寺沙門釋僧祐撰",
    "T55n2145_012:0082b27_0": "宋明帝勅中書侍郎陸澄撰法論目錄序第一齊太宰竟陵文宣王法集錄序第二釋僧祐法集總目錄序第三釋迦譜記目錄序第四世界記目錄序第五薩婆多部師資記目錄序第六法苑目錄序第七弘明集目錄序第八十誦律義記目錄序第九法集雜記銘目錄序第十雜錄序夫靈源啟潤則萬流脈散。",
    "T55n2145_012:0082c09_1": "玄根毓萌則千條雲積。",
    "T55n2145_012:0082c10_2": "何者本大而末盛。",
    "T55n2145_012:0082c10_3": "基遠而緒長也。",
    "T55n2145_012:0082c10_4": "自尊經神運秀出俗典。",
    "T55n2145_012:0082c11_5": "由漢屆梁世歷明哲。",
    "T55n2145_012:0082c11_6": "雖復緇服素飾並異跡同歸。",
    "T55n2145_012:0082c12_7": "講議讚析代代彌精。",
    "T55n2145_012:0082c13_0": "注述陶練人人競密。",
    "T55n2145_012:0082c13_1": "所以記論之富盈閣以仞房。",
    "T55n2145_012:0082c14_2": "書序之繁充車而被軫矣。",
    "T55n2145_012:0082c14_3": "宋明皇帝。",
    "T55n2145_012:0082c15_0": "摽心淨境載飡玄味。",
    "T55n2145_012:0082c15_1": "迺勅中書侍郎陸澄。",
    "T55n2145_012:0082c15_2": "撰錄法集。",
    "T55n2145_012:0082c16_3": "陸博識洽聞苞舉群籍。",
    "T55n2145_012:0082c16_4": "銓品名例隨義區分。",
    "T55n2145_012:0082c17_5": "凡十有六帙一百有三卷。",
    "T55n2145_012:0082c17_6": "其所閏古今亦已備矣。",
    "T55n2145_012:0082c18_7": "今即其本錄以相綴附。",
    "T55n2145_012:0082c18_8": "雖非正經而毘讚道化。",
    "T55n2145_012:0082c19_9": "可謂聖典之羽儀。",
    "T55n2145_012:0082c19_10": "法門之警衛。",
    "T55n2145_012:0082c20_11": "足以輝顯前緒昭進後學。",
    "T55n2145_012:0082c20_12": "是以寄于三藏集末。",
    "T55n2145_012:0082c21_13": "以廣枝葉之覽焉。",
    "T55n2145_012:0082c22_0": "宋明帝勅中書侍郎陸澄撰法論目錄序第一論或列篇立第兼明眾義者。",
    "T55n2145_012:0082c24_1": "今總其宗致不復擿分。",
    "T55n2145_012:0082c25_2": "合之則體全。",
    "T55n2145_012:0082c25_3": "別之則文亂。",
    "T55n2145_012:0082c26_0": "置難形神援譬薪火。",
    "T55n2145_012:0082c26_1": "庾闡發其議。",
    "T55n2145_012:0082c26_2": "謝瞻廣其意。",
    "T55n2145_012:0082c27_3": "然桓譚未及聞經先著。",
    "T55n2145_012:0082c27_4": "此言有足奇者。",
    "T55n2145_012:0082c27_5": "宜其掇附也。",
    "T55n2145_012:0082c29_0": "牟子不入教門而入緣序以持載。",
    "T55n2145_012:0082c29_1": "漢明之時像法初傳故也。",
    "T55n2145_012:0083a02_0": "魏祖答孔是知英人開尊道之情習生貽安則見令主弘信法之心。",
    "T55n2145_012:0083a03_1": "所以有取二書指存兩事。",
    "T55n2145_012:0083a04_2": "又支遁敷翰遠國述江南僧業故兼錄。",
    "T55n2145_012:0083a05_0": "即色遊玄論(支道林王敬和問支答)辯著論(支道林)釋即色本無義(支道林王幼恭問支答)不真空論(釋僧肇)本無難問(郗嘉賓竺法汰難并郗答往反四首)郗與法濬書郗與開法師書郗與支法師書心無義(桓敬道王稚遠難桓答)釋心無義(劉遺民)法性論上下(釋慧遠)實相義(釋道安)問實相(王稚遠外國法師答)問如法性真際(釋慧遠什法師答)問實法有(釋慧遠鳩摩答)問分破空(釋慧遠什答)實相論(釋曇無威)實相通塞論(釋道含)會通論(支曇諦)支書與郗嘉賓會通論上下(釋慧義)始元論(釋僧宗)略論諸經勝鬘經序(釋慧觀)百論序(釋僧叡)百論序(釋僧肇)右法論第一帙(法性集十五卷)。",
    "T55n2145_012:0083a21_0": "涅槃無名論(釋僧肇)佛性論上下(釋僧宗)問涅槃有神不(王稚遠什答)問滅度權實(王稚遠竺法師答)問清淨國(王稚遠什法師答)涅槃三十六問(竺道生)釋八住初心欲取泥洹義(竺道生)與諸道人論大般泥洹義(范伯倫)論經目大涅槃經序辯佛性義(竺道生王問并竺答)佛性集(釋慧靜)佛性論右法論第二帙(覺性集七卷)。",
    "T55n2145_012:0083b02_0": "道行指歸(支道林何敬問支答)道行指歸(云是安公述相傳云)般若無名論(釋僧肇劉遺民難肇答)問佛成道時何用(王稚遠什答)問般若法(王稚遠什法師答)問般若稱(王稚遠什法師答)問般若知(王稚遠什法師答)問般若是實相智非(王稚遠什法師答)問般若薩婆若同異(王稚遠什法師答)問無生法忍般若同異(王稚遠什法師答)問禮事般若(王稚遠什法師答)問佛慧(王稚遠什法師答)問權智同異(王稚遠什法師答)問菩薩發意成佛(王稚遠什法師答)般若折疑略序(釋道安)大品序(釋道安)大品經序(釋僧叡)大智釋論序(釋僧叡)般若經問論序(釋慧遠)中論序(釋僧叡)小品經序(釋僧叡)合維摩詰經序(支敏度)道行品注序維摩詰經注序(釋僧肇)毘摩羅詰經義疏序(釋僧叡)自在王經後序(釋僧叡)思益經義疏序(釋僧叡)與釋慧遠書論真人至極(釋慧遠答)與諸道人論般若義(范伯倫)右法論第三帙(般若集六卷)。",
    "T55n2145_012:0083b23_0": "問法身(王稚遠什答)問法身(釋慧遠什答)重問法身(釋慧遠什答)問真法身像類(釋慧遠什答)問真法身壽(釋慧遠什答)問法身應感(釋慧遠什答)問法身非色(釋慧遠什答)問修三十二相(釋慧遠什答)問釋慧嚴法身二義(竺僧弼)丈六即真論(釋僧肇)通佛影迹(顏延年)通佛頂齒爪(顏延年)通佛衣鉢(顏延年)通佛二疊不燃(顏延年)右法論第四帙(法身集四卷)。",
    "T55n2145_012:0083c06_0": "問法身佛盡本習(釋慧遠什答)",
    "T55n2145_012:0083c07_0": "問成佛時斷何累(王稚遠什答)",
    "T55n2145_012:0083c08_0": "右法論第五帙(解脫集一卷)。",
    "T55n2145_012:0083c09_0": "法華經後序(釋僧叡)妙法蓮華經序(釋慧遠)妙法蓮華經宗要序(釋僧慧觀)與竺道生書(劉遺民)法華經論辯三乘論(支道林)無三乘統略(釋慧遠)問釋道安三乘并書(竺法汰)問三乘一乘(什答)問得三乘(王稚遠法師答)問三歸(王稚遠法師答)問辟支佛(王稚遠法師答)四阿含暮抄序長阿含經序(釋僧肇)三法度經序(釋慧遠)正誣論了本生死經注序法句經序明佛論(宗少文)譬道論(孫興公)坐右銘(支道林)道學誡(支道林)切悟章(支林道)支道林答謝長遐書離識觀(顏延年)張景胤與從弟景玄書(論西方并答)奉法要(郗嘉賓)七眾法通神呪(郗嘉賓)明感論(郗嘉賓)問菩薩生五道中(王稚遠法師答)問七佛(王稚遠什答)問不見彌勒不見千佛(王稚遠什法師答)右法論第六帙(教門集十二卷)。",
    "T55n2145_012:0084a02_0": "優婆塞五學跡略論上下(三藏法師)法社節度序(釋慧遠)外寺僧節度序(釋慧遠)節度序(釋慧遠)般若臺眾僧集議節度序(支道林)比丘尼節度序(釋慧遠)咸康六年門下議并詔及何次道議二首晉成帝詔及何次道議四首(詔是庾季堅作)桓敬道書與八座論道人敬王者(八座答)桓敬道與王稚遠書往反九首桓敬道與釋慧遠書往反三首桓敬道偽詔沙門不復敬天子并卞嗣之等答往反十首桓敬道沙汰沙門教釋慧遠答桓敬道書論料簡沙門事宋武為相時沙汰道人教沙門不敬王者論(釋慧遠)問佛法不老(王稚遠什答)與釋慧遠書論沙門袒服(鄭道子)沙門袒服論(釋慧遠答何無忌難遠答)與禪師書論踞食(鄭道子)與王司徒諸人書論據食(范伯倫釋慧義答范重答)與道生慧觀二法師書(范伯倫)論據食表并詔四首(范伯倫)右法論第七帙(戒藏集八卷)。",
    "T55n2145_012:0084a26_0": "本起四禪序并注(支道林)",
    "T55n2145_012:0084a27_0": "安般守意經注序(康會)十二門經注序(釋道安)十二門注序陰持入經注序人本欲生經注序禪經序(釋僧叡)禪經序(釋慧遠)釋神足(釋慧遠)問念佛三昧(釋慧遠什答)忘書禪慧宣諸弘信(顏延年)聞慧思修禪定義在家習定法右法論第八帙(定藏集四卷)。",
    "T55n2145_012:0084b07_0": "阿毘曇心序(釋慧遠)阿毘曇序",
    "T55n2145_012:0084b08_0": "阿毘曇五法行義(謝慶緒)",
    "T55n2145_012:0084b09_0": "阿毘曇心略解數",
    "T55n2145_012:0084b10_0": "阿毘曇心雜數林問竺道生諸道人佛義(范伯倫)眾僧述范問范重問道生往反三首傅季友答范伯倫書辯宗論(謝靈運)法勗問往反六首僧維問往反六首慧驎述僧維問往反六首驎雜問往反六首竺法綱釋慧林問往反十一首王休元問往反十四首竺道生答王問一首漸悟論(釋慧觀)沙門竺道生執頓悟謝康樂靈運辯宗述頓悟沙門釋慧觀執漸悟明漸論(釋曇無成)右法論第九帙(慧藏集七卷)。",
    "T55n2145_012:0084b24_0": "問遍學(外國法師答)問遍學(釋慧遠什答)重問遍學(釋慧遠什答)問羅漢受(釋慧遠什答)論三行上(郗嘉賓)敘通三行(郗嘉賓)郗與謝慶緒書往反五首論三行下(郗嘉賓)郗與傅叔玉書往反三首答英郎書一首王季琰書往反四首與仰法師書并答二首道地經注序略解三十七品次第(什法師)本業略例(支道林)本業經注序(支道林)論十住上下(傅叔玉)書與謝慶緒論十住往反四首(二首分為下卷)傅敘玉重書并謝答三十二字十住義(釋曇遇)實相標格論問住壽(釋慧遠什答)問釋道安六通(竺汰)右法論第十帙(雜行集十卷)。",
    "T55n2145_012:0084c12_0": "十報法統略釋三報論(釋慧遠)",
    "T55n2145_012:0084c13_0": "述竺道生善不受報義(釋僧璩釋鏡難璩答)全生論(郗嘉賓)殺生門(桓敬道殷伯道答桓難)明報應論(釋慧遠)報應論(卞湛范伯倫難卞答)業報論右法論第十一帙(業報集六卷)。",
    "T55n2145_012:0084c18_0": "神本論(支曇諦)命源論(釋慧靜)識三本論(謝慶緒)友道人書與謝論三識并答戴安道書與謝論三識(并答往反三首)四執論問精神心意識(王稚遠什答)問十數法(王稚遠什法師答)辯心意識(釋慧遠)釋神名(釋慧遠)驗寄名(釋慧遠)問論神(釋慧遠)問釋道安神(竺法汰)問神識(王稚遠什答)五陰三達釋(郗嘉賓)問後識追憶前識(釋慧遠什答)神不更受形論(庾仲初)更生論(羅君章孫安國難羅答)習鑿齒難神不滅論(鄭道子)桓君山新論論形神書與何彥德論感果生滅五往反(顏延年)山巨源問摯元禮諮顏答山摯二難右法論第十二帙(色心集九卷)。",
    "T55n2145_012:0085a08_0": "問四相(釋慧遠)物不遷論(釋僧肇)申無生論(釋曇無成)右法論第十三帙(物理集三卷)。",
    "T55n2145_012:0085a11_0": "牟子(一云蒼梧太守牟子博傅)舊首楞嚴經後序支法護像讚(支道林)答孔文舉書(魏武帝)與釋道安書(習鑿齒)與釋道安書(伏玄度)與高句驪國道人書(支道林)右論第十四帙(緣序集二卷)。",
    "T55n2145_012:0085a16_0": "難沙門子法龍(釋道彥法龍答)",
    "T55n2145_012:0085a17_0": "答謝宣明難佛理(范伯倫)",
    "T55n2145_012:0085a18_0": "論檢(顏延年)答或人問(顏延年)關中法濟道人與涼州同學書達性論(何承天)顏延年釋何五往反(道人問顏答)均善論(釋慧琳)何承天與宗少文書五往反(演均善論)斷家養論(何彥德)釋慧琳難廣何(顏延年)顏重與何書右法論第十五帙(雜論集六卷)。",
    "T55n2145_012:0085a27_0": "辯教論(桓敬道)婚農無傷論(釋慧琳)照極明化論(顧長康)問難(釋慧琳)右法論第十六帙(邪論集三卷)。",
    "T55n2145_012:0085b02_0": "齊太宰竟陵文宣王法集錄序第二",
    "T55n2145_012:0085b03_0": "夫五時九部之契。",
    "T55n2145_012:0085b03_1": "三請四卷之機。",
    "T55n2145_012:0085b03_2": "玄哉邈乎。",
    "T55n2145_012:0085b04_0": "奧不可議。",
    "T55n2145_012:0085b04_1": "已然法海無涯航而罕知大。",
    "T55n2145_012:0085b04_2": "慧藏不極採而得寶。",
    "T55n2145_012:0085b05_3": "是以弘誓之士隨時斟酌。",
    "T55n2145_012:0085b05_4": "馬鳴抽其幽宗。",
    "T55n2145_012:0085b06_5": "龍樹振其絕緒。",
    "T55n2145_012:0085b06_6": "提婆析其名數。",
    "T55n2145_012:0085b07_0": "訶梨總其條理。",
    "T55n2145_012:0085b07_1": "並翼讚妙典俘剪外學迷津見衢。",
    "T55n2145_012:0085b08_2": "長夜逢曉。",
    "T55n2145_012:0085b08_3": "故智慧之日名飛於摧邪。",
    "T55n2145_012:0085b08_4": "功德之月績翔於闡化。",
    "T55n2145_012:0085b09_5": "亦已盛矣。",
    "T55n2145_012:0085b09_6": "但群萌殊葉根力異品。",
    "T55n2145_012:0085b10_7": "運季道澆信淡識淺。",
    "T55n2145_012:0085b10_8": "至於披瞽發聾事。",
    "T55n2145_012:0085b11_9": "資懇勵。",
    "T55n2145_012:0085b11_10": "藥愚針惑宜務切近。",
    "T55n2145_012:0085b11_11": "是以後代敷訓顯晦不一。",
    "T55n2145_012:0085b12_12": "或颺言以汎解。",
    "T55n2145_012:0085b12_13": "或提耳而指授。",
    "T55n2145_012:0085b13_14": "所以卷舒教義抑揚風軌。",
    "T55n2145_012:0085b13_15": "豈滯恒方期於悟俗而已。",
    "T55n2145_012:0085b14_16": "齊太宰竟陵文宣王。",
    "T55n2145_012:0085b14_17": "淨剎萌因忍土現果。",
    "T55n2145_012:0085b15_18": "慧自天成道為期出。",
    "T55n2145_012:0085b15_19": "孝忠淳和之深。",
    "T55n2145_012:0085b16_20": "仁智博愛之厚。",
    "T55n2145_012:0085b16_21": "率由而極因心則至。",
    "T55n2145_012:0085b16_22": "若乃棲神二諦宅業三寶。",
    "T55n2145_012:0085b17_23": "瞻前卓爾望後不群。",
    "T55n2145_012:0085b17_24": "用能降帝子之尊。",
    "T55n2145_012:0085b18_25": "灼淨土之操。",
    "T55n2145_012:0085b18_26": "屏朱觀之貴。",
    "T55n2145_012:0085b18_27": "下白屋之禮。",
    "T55n2145_012:0085b19_28": "磨踵以拯俗。",
    "T55n2145_012:0085b19_29": "刻髓以侚道。",
    "T55n2145_012:0085b19_30": "望億劫以長駈。",
    "T55n2145_012:0085b20_31": "淩千載而獨上。",
    "T55n2145_012:0085b20_32": "若乃闡經律弘福施。",
    "T55n2145_012:0085b21_33": "濟蒼黎敏翾動。",
    "T55n2145_012:0085b21_34": "未常不慮積昏。",
    "T55n2145_012:0085b21_35": "明慈洽巨細。",
    "T55n2145_012:0085b22_36": "感靈瑞於顯微。",
    "T55n2145_012:0085b22_37": "通覺應於霄夢。",
    "T55n2145_012:0085b22_38": "固已葳[卄/(麩-夫+玉)]民譽昭晢神聽矣。",
    "T55n2145_012:0085b23_39": "至於苞括儒訓洞鏡釋典。",
    "T55n2145_012:0085b24_40": "空有雙該內外咸照。",
    "T55n2145_012:0085b24_41": "常欲廣彼洲渚熾此法燈。",
    "T55n2145_012:0085b25_42": "駐四生之風波燭九。",
    "T55n2145_012:0085b25_43": "居之霾霧。",
    "T55n2145_012:0085b26_0": "指來際以為期。",
    "T55n2145_012:0085b26_1": "總大千以為任。",
    "T55n2145_012:0085b26_2": "故惻隱垂教慇懃敷道。",
    "T55n2145_012:0085b27_3": "於是銳臨雲之思。",
    "T55n2145_012:0085b27_4": "壯談天之文。",
    "T55n2145_012:0085b27_5": "網羅字輪儀形法印。",
    "T55n2145_012:0085b28_6": "是以淨住命氏。",
    "T55n2145_012:0085b28_7": "啟入道之門。",
    "T55n2145_012:0085b29_8": "華嚴瓔珞標出世之術。",
    "T55n2145_012:0085b29_9": "決定要行。",
    "T55n2145_012:0085b29_10": "進趣乎金剛。",
    "T55n2145_012:0085c01_11": "戒果莊嚴。",
    "T55n2145_012:0085c01_12": "克成乎甘露。",
    "T55n2145_012:0085c01_13": "爾其眾經注義法塔讚頌。",
    "T55n2145_012:0085c02_14": "僧制藥記之流。",
    "T55n2145_012:0085c02_15": "導文願疏之屬。",
    "T55n2145_012:0085c02_16": "莫不誠在言前理出辭表。",
    "T55n2145_012:0085c03_17": "大者鉤深測幽。",
    "T55n2145_012:0085c03_18": "小者馳辯感俗。",
    "T55n2145_012:0085c04_19": "森成條章欝為卷帙。",
    "T55n2145_012:0085c04_20": "可謂開士。",
    "T55n2145_012:0085c04_21": "住心道場初跡。",
    "T55n2145_012:0085c05_22": "冠一代之妙化垂千祀之勝範者也。",
    "T55n2145_012:0085c06_23": "祐昔以道緣預屬嘉會律任法使謬荷其寄。",
    "T55n2145_012:0085c07_24": "齋堂梵席時抂其請。",
    "T55n2145_012:0085c07_25": "哲人俎謝而道心不亡。",
    "T55n2145_012:0085c08_26": "靜尋遺篇曖乎如在。",
    "T55n2145_012:0085c08_27": "遂序茲集錄。",
    "T55n2145_012:0085c09_0": "以貽來世云爾。",
    "T55n2145_012:0085c10_0": "淨住子十卷　右第一帙(上)",
    "T55n2145_012:0085c11_0": "淨住子十卷　右第二帙(下)",
    "T55n2145_012:0085c12_0": "華嚴瓔珞二卷　右第三帙",
    "T55n2145_012:0085c13_0": "諸佛名十卷　右第四帙",
    "T55n2145_012:0085c14_0": "諸菩薩名二卷　右第五帙",
    "T55n2145_012:0085c15_0": "菩薩決定要行十卷　右第六帙",
    "T55n2145_012:0085c16_0": "注優婆塞戒三卷　右第七帙",
    "T55n2145_012:0085c17_0": "戒果莊嚴一卷",
    "T55n2145_012:0085c18_0": "注遺教經一卷　右第八帙",
    "T55n2145_012:0085c19_0": "維摩義略五卷　右第九帙",
    "T55n2145_012:0085c20_0": "雜義記十卷　右第十帙(上)",
    "T55n2145_012:0085c21_0": "雜義記十卷　右第十一帙(下)",
    "T55n2145_012:0085c22_0": "僧制一卷",
    "T55n2145_012:0085c23_0": "清信士女法制三卷　右第十二帙",
    "T55n2145_012:0085c24_0": "禮佛文二卷　右第十三帙",
    "T55n2145_012:0085c25_0": "西州法雲小莊嚴普弘寺講并述羊常弘廣齋共卷抄成實論序并上定林講共卷華嚴齋記一卷施藥記一卷捨身記一卷妃捨身記一卷發願疏一卷會稽荊雍江郢講記一卷內典序并讚一卷述放生東宮齋述受戒共卷僧得施三業施施食法共卷右第十四帙。",
    "T55n2145_012:0086a07_0": "宣白僧尼疏與暢疏并與州郡書求內典共一卷法門讚一卷講淨住記一卷受維摩注名一卷與僚佐書并教誡左右一卷拜楊州刺史發願一卷與何祭酒書讚去滋味一卷讚梵唄偈文一卷開優婆塞經題一卷右第十五帙。",
    "T55n2145_012:0086a16_0": "大司馬捨身并施天保二眾一卷",
    "T55n2145_012:0086a17_0": "佛牙記一卷答疑惑書并稚珪書一",
    "T55n2145_012:0086a18_0": "卷",
    "T55n2145_012:0086a19_0": "教宣約受戒人一卷",
    "T55n2145_012:0086a20_0": "八日禪靈寺齋并頌一卷",
    "T55n2145_012:0086a21_0": "龍華會并道林齋一卷",
    "T55n2145_012:0086a22_0": "布薩并天保講一卷淨住子次門一卷",
    "T55n2145_012:0086a23_0": "梵唄序一卷轉讀法并釋滯一卷",
    "T55n2145_012:0086a24_0": "示諸朝貴法制啟二卷",
    "T55n2145_012:0086a25_0": "示諸朝貴釋滯啟答二卷",
    "T55n2145_012:0086a26_0": "寶塔頌并石像記一卷",
    "T55n2145_012:0086a27_0": "受戒并弘法式一卷",
    "T55n2145_012:0086a28_0": "右第十六帙(十六帙合一百一十六卷)。",
    "T55n2145_012:0086a29_0": "自書經目錄",
    "T55n2145_012:0086b01_0": "大字維摩經一部　十四卷",
    "T55n2145_012:0086b02_0": "細字維摩經一部　六卷",
    "T55n2145_012:0086b03_0": "妙法蓮花經一部　十四卷",
    "T55n2145_012:0086b04_0": "般舟三昧經一部　二卷",
    "T55n2145_012:0086b05_0": "無量壽經一部　四卷",
    "T55n2145_012:0086b06_0": "十地經一部　十卷",
    "T55n2145_012:0086b07_0": "華嚴經　六卷",
    "T55n2145_012:0086b08_0": "大泥洹經　五卷",
    "T55n2145_012:0086b09_0": "虛空藏經　二卷",
    "T55n2145_012:0086b10_0": "泥洹受持品　一卷",
    "T55n2145_012:0086b11_0": "護身經　一卷",
    "T55n2145_012:0086b12_0": "觀世音經　一卷",
    "T55n2145_012:0086b13_0": "普賢經　一卷",
    "T55n2145_012:0086b14_0": "金剛波若經　一卷",
    "T55n2145_012:0086b15_0": "八吉祥神呪經　一卷",
    "T55n2145_012:0086b16_0": "出生無量門持經　一卷",
    "T55n2145_012:0086b17_0": "呵色慾經　一卷",
    "T55n2145_012:0086b18_0": "齊竟陵王世子撫軍巴陵王法集序",
    "T55n2145_012:0086b19_0": "蓋聞。",
    "T55n2145_012:0086b19_1": "世諦善論法海所總。",
    "T55n2145_012:0086b19_2": "嚴錺文辭初位是攝。",
    "T55n2145_012:0086b20_3": "自大化東漸沿世詠歌。",
    "T55n2145_012:0086b20_4": "魏來雜製間出群集。",
    "T55n2145_012:0086b21_5": "至於才中含章思入精理。",
    "T55n2145_012:0086b21_6": "固法門之羽纛。",
    "T55n2145_012:0086b22_0": "梵聲之金石也。",
    "T55n2145_012:0086b22_1": "齊竟陵文宣王世子故撫軍巴陵王。",
    "T55n2145_012:0086b23_2": "稟璿華於崐峯。",
    "T55n2145_012:0086b23_3": "敏明璣於珠海。",
    "T55n2145_012:0086b23_4": "慧發觿辰識表綺歲。",
    "T55n2145_012:0086b24_5": "孝友停至機頴朗徹故幼無弱弄夙有老成。",
    "T55n2145_012:0086b25_6": "甫在志學固已總括墳典矣。",
    "T55n2145_012:0086b26_7": "雅好辭賦。",
    "T55n2145_012:0086b26_8": "允登高之才。",
    "T55n2145_012:0086b26_9": "藉意隷書。",
    "T55n2145_012:0086b26_10": "均臨池之敏。",
    "T55n2145_012:0086b27_11": "業盈竹素慮滿風月。",
    "T55n2145_012:0086b27_12": "是時齊方有德文宣翼讚康衢。",
    "T55n2145_012:0086b28_13": "既熙慧教傍遠世子。",
    "T55n2145_012:0086b28_14": "以枝葉之慶蕃守淅河。",
    "T55n2145_012:0086b29_15": "下車風舉升席治立。",
    "T55n2145_012:0086b29_16": "含靜臺以御己。",
    "T55n2145_012:0086c01_17": "垂蘭蕙以振俗。",
    "T55n2145_012:0086c01_18": "郡富名山巖多靈寺。",
    "T55n2145_012:0086c02_19": "故勝業愈高清心彌往。",
    "T55n2145_012:0086c02_20": "每遊踐必訓思若淵泉。",
    "T55n2145_012:0086c03_21": "信足以揄揚至道炳發玄極。",
    "T55n2145_012:0086c03_22": "觀其擒賦經聲述頌繡像千佛願文捨身弘誓。",
    "T55n2145_012:0086c05_0": "四城九相之詩。",
    "T55n2145_012:0086c05_1": "釋迦十聖之讚。",
    "T55n2145_012:0086c05_2": "並英華自凝新聲間出。",
    "T55n2145_012:0086c06_3": "故僕射范雲篤賞文會雅相嗟重。",
    "T55n2145_012:0086c07_0": "以為後進之佳才也。",
    "T55n2145_012:0086c07_1": "至隆昌之時。",
    "T55n2145_012:0086c07_2": "始兆無妄。",
    "T55n2145_012:0086c08_0": "永元之末。",
    "T55n2145_012:0086c08_1": "運屬道消。",
    "T55n2145_012:0086c08_2": "葛藟失庇磐石傾翦。",
    "T55n2145_012:0086c08_3": "虎兕出柙宗室致猜。",
    "T55n2145_012:0086c09_4": "而樂天如命夷憂味道。",
    "T55n2145_012:0086c09_5": "在艱不虧其貞。",
    "T55n2145_012:0086c10_6": "處約無改其節。",
    "T55n2145_012:0086c10_7": "鏡因果而靡晦。",
    "T55n2145_012:0086c11_0": "洞真俗而如曉。",
    "T55n2145_012:0086c11_1": "專精於大覺之門。",
    "T55n2145_012:0086c11_2": "懍烈於經典之奧。",
    "T55n2145_012:0086c12_3": "於是下帷墐戶注解百論。",
    "T55n2145_012:0086c12_4": "拔出幽旨妙盡纖典。",
    "T55n2145_012:0086c13_5": "乃躬算縑素手寫方等。",
    "T55n2145_012:0086c13_6": "所書大經凡有十部。",
    "T55n2145_012:0086c14_7": "鋒刃勁削風趣妍靡。",
    "T55n2145_012:0086c14_8": "論其思理所徹業藝所貫。",
    "T55n2145_012:0086c15_9": "有踰萁裘之能。",
    "T55n2145_012:0086c15_10": "克副青藍之敏矣。",
    "T55n2145_012:0086c16_11": "夫深宮寡識著自格言。",
    "T55n2145_012:0086c16_12": "梁肉多驕聞之前記。",
    "T55n2145_012:0086c17_13": "而能拔類獨立超然高舉。",
    "T55n2145_012:0086c17_14": "豈非內鑄堅芳之性。",
    "T55n2145_012:0086c18_15": "外瑩過庭之風哉。",
    "T55n2145_012:0086c18_16": "以法而說。",
    "T55n2145_012:0086c18_17": "譬金龍之嗣信相。",
    "T55n2145_012:0086c19_18": "由俗而議。",
    "T55n2145_012:0086c19_19": "邁允恭之紹陳思。",
    "T55n2145_012:0086c19_20": "可謂開士宿因旃檀眷屬。",
    "T55n2145_012:0086c20_21": "無忝堂構克勝負荷者也。",
    "T55n2145_012:0086c21_0": "余昔緣法事亟覿清徽。",
    "T55n2145_012:0086c21_1": "及律集稽川屢延供禮。",
    "T55n2145_012:0086c22_2": "惜乎早世文製未廣。",
    "T55n2145_012:0086c22_3": "今撰錄法詠以繼文宣。",
    "T55n2145_012:0086c23_4": "內集。",
    "T55n2145_012:0086c23_5": "使千祀之外知蘭菊之無絕焉。",
    "T55n2145_012:0086c24_0": "巴陵雜集目錄",
    "T55n2145_012:0086c25_0": "造千佛願繡佛頌",
    "T55n2145_012:0086c26_0": "捨身序并願",
    "T55n2145_012:0086c27_0": "右上卷。",
    "T55n2145_012:0086c28_0": "釋迦讚十弟子讚十首",
    "T55n2145_012:0086c29_0": "為會稽西方寺作禪圖九相詠十首",
    "T55n2145_012:0087a01_0": "四城門詩四首法詠歎德二首",
    "T55n2145_012:0087a02_0": "佛牙讚經聲賦",
    "T55n2145_012:0087a03_0": "會稽寶林寺禪房閑居頌",
    "T55n2145_012:0087a04_0": "右下卷。",
    "T55n2145_012:0087a05_0": "自寫經目錄并注",
    "T55n2145_012:0087a06_0": "法華經一部　七卷",
    "T55n2145_012:0087a07_0": "維摩經一部　三卷",
    "T55n2145_012:0087a08_0": "無量壽二部　四卷",
    "T55n2145_012:0087a09_0": "金剛波若三部　三卷",
    "T55n2145_012:0087a10_0": "請觀世音一部　一卷",
    "T55n2145_012:0087a11_0": "八吉祥一部　一卷",
    "T55n2145_012:0087a12_0": "波若神呪一部　一卷",
    "T55n2145_012:0087a13_0": "右十部。",
    "T55n2145_012:0087a14_0": "注百論一部",
    "T55n2145_012:0087a15_0": "釋僧祐法集總目錄序第三",
    "T55n2145_012:0087a16_0": "常聞瀝泣助河之談。",
    "T55n2145_012:0087a16_1": "捧土裨岱之論。",
    "T55n2145_012:0087a16_2": "雖誚發於古。",
    "T55n2145_012:0087a17_3": "而愧集於今矣。",
    "T55n2145_012:0087a17_4": "僧祐漂隨前因報生閻浮。",
    "T55n2145_012:0087a18_5": "幼齡染服早備僧數。",
    "T55n2145_012:0087a18_6": "而慧解弗融禪味無紀。",
    "T55n2145_012:0087a19_7": "剎那之息徒積。",
    "T55n2145_012:0087a19_8": "錙毫之勤未基。",
    "T55n2145_012:0087a19_9": "是以懼結香朝慚動鍾夕。",
    "T55n2145_012:0087a20_10": "茫茫塵劫空閱斬籌。",
    "T55n2145_012:0087a20_11": "然竊有堅誓志是大乘。",
    "T55n2145_012:0087a21_12": "頂受方等遊心四含。",
    "T55n2145_012:0087a21_13": "加以山房寂遠泉松清密。",
    "T55n2145_012:0087a22_14": "以講席間時僧事餘日。",
    "T55n2145_012:0087a23_0": "廣訊眾典披覽為業。",
    "T55n2145_012:0087a23_1": "或專日遺飡。",
    "T55n2145_012:0087a23_2": "或通夜繼燭。",
    "T55n2145_012:0087a24_3": "短力共尺波爭馳。",
    "T55n2145_012:0087a24_4": "淺識與寸陰競晷。",
    "T55n2145_012:0087a24_5": "雖復管窺迷天蠡測惑海。",
    "T55n2145_012:0087a25_6": "然遊目積心頗有微悟。",
    "T55n2145_012:0087a26_0": "遂綴其聞誡言法寶。",
    "T55n2145_012:0087a26_1": "仰稟群經傍採記傳。",
    "T55n2145_012:0087a26_2": "事以類合義以例分。",
    "T55n2145_012:0087a27_3": "顯明覺應。",
    "T55n2145_012:0087a27_4": "故序釋迦之譜。",
    "T55n2145_012:0087a28_0": "區辯六趣。",
    "T55n2145_012:0087a28_1": "故述世界之記。",
    "T55n2145_012:0087a28_2": "訂正經譯。",
    "T55n2145_012:0087a28_3": "故編三藏之錄。",
    "T55n2145_012:0087a29_4": "尊崇律本。",
    "T55n2145_012:0087a29_5": "故銓師資之傳。",
    "T55n2145_012:0087a29_6": "彌綸福源。",
    "T55n2145_012:0087b01_0": "故撰法苑之篇。",
    "T55n2145_012:0087b01_1": "護持正化。",
    "T55n2145_012:0087b01_2": "故集弘明之論。",
    "T55n2145_012:0087b01_3": "且少受律學刻意毘尼。",
    "T55n2145_012:0087b02_4": "旦夕諷持四十許載。",
    "T55n2145_012:0087b02_5": "春秋講說七十餘遍。",
    "T55n2145_012:0087b03_6": "既稟義先師弗敢墜失。",
    "T55n2145_012:0087b03_7": "標括章條為律記十卷。",
    "T55n2145_012:0087b04_8": "并雜碑記撰為一帙。",
    "T55n2145_012:0087b04_9": "總其所集凡有八部。",
    "T55n2145_012:0087b05_10": "冀微啟於今業。",
    "T55n2145_012:0087b05_11": "庶有藉於來津。",
    "T55n2145_012:0087b06_12": "豈曰善述。",
    "T55n2145_012:0087b06_13": "庶非妄作。",
    "T55n2145_012:0087b06_14": "但理遠識近多有未周。",
    "T55n2145_012:0087b07_15": "明哲儻覽取諸其心。",
    "T55n2145_012:0087b07_16": "使道場之果異跡同臻焉。",
    "T55n2145_012:0087b09_0": "釋迦譜五卷　右一部第一帙",
    "T55n2145_012:0087b10_0": "世界記五卷　右一部第二帙",
    "T55n2145_012:0087b11_0": "出三藏記集十卷　右一部第三帙",
    "T55n2145_012:0087b12_0": "薩婆多部相承傳五卷　右一部第四帙法苑集十卷　右一部第五帙弘明集十卷　右一部第六帙十誦義記十卷　右一部第七帙法集雜記傳銘十卷　右一部第八帙◎◎釋迦譜目錄序第四釋僧祐撰蓋聞。",
    "T55n2145_012:0087b18_1": "菩提之為極也。",
    "T55n2145_012:0087b18_2": "神妙寂通圓智湛照。",
    "T55n2145_012:0087b18_3": "道絕於形識之封。",
    "T55n2145_012:0087b19_4": "理畢於生滅之境。",
    "T55n2145_012:0087b19_5": "形識久絕。",
    "T55n2145_012:0087b20_0": "豈實誕於王宮。",
    "T55n2145_012:0087b20_1": "生滅已畢。",
    "T55n2145_012:0087b20_2": "寧真謝於堅固哉。",
    "T55n2145_012:0087b21_0": "但群萌長寢同歸大覺。",
    "T55n2145_012:0087b21_1": "緣來斯化感至必應。",
    "T55n2145_012:0087b22_0": "若應而不生。",
    "T55n2145_012:0087b22_1": "誰興悟俗。",
    "T55n2145_012:0087b22_2": "化而無名。",
    "T55n2145_012:0087b22_3": "何以導世。",
    "T55n2145_012:0087b23_4": "是以標號釋迦檀種剎利。",
    "T55n2145_012:0087b23_5": "體域中之尊。",
    "T55n2145_012:0087b23_6": "冠人天之秀。",
    "T55n2145_012:0087b24_7": "然後脫屣儲宮直觀道樹。",
    "T55n2145_012:0087b24_8": "捨金輪而馭大千。",
    "T55n2145_012:0087b25_9": "明玉豪而制法界。",
    "T55n2145_012:0087b25_10": "此其所以垂跡也。",
    "T55n2145_012:0087b26_11": "爰自降胎至于分塔。",
    "T55n2145_012:0087b26_12": "偉化千條靈瑞萬變。",
    "T55n2145_012:0087b27_13": "並義炳經典事盈記傳。",
    "T55n2145_012:0087b27_14": "而群言參差首尾散出。",
    "T55n2145_012:0087b28_15": "事緒舛駁同異莫齊。",
    "T55n2145_012:0087b28_16": "散出首尾。",
    "T55n2145_012:0087b28_17": "宜有貫一之區。",
    "T55n2145_012:0087b29_18": "莫齊同異。",
    "T55n2145_012:0087b29_19": "必資會通之契。",
    "T55n2145_012:0087b29_20": "故傳訊難該而揌集易覽也。",
    "T55n2145_012:0087c01_21": "祐以不敏業謝多聞。",
    "T55n2145_012:0087c01_22": "時因疾隙頗存尋翫。",
    "T55n2145_012:0087c02_23": "遂乃披經按記原始要終。",
    "T55n2145_012:0087c02_24": "敬述釋迦譜。",
    "T55n2145_012:0087c03_25": "記列為五卷。",
    "T55n2145_012:0087c03_26": "若夫胤裔託生之源。",
    "T55n2145_012:0087c04_27": "得道度人之要。",
    "T55n2145_012:0087c04_28": "泥洹塔像之徵。",
    "T55n2145_012:0087c04_29": "遺法將滅之想。",
    "T55n2145_012:0087c05_30": "總眾經以正本。",
    "T55n2145_012:0087c05_31": "綴世記以附末。",
    "T55n2145_012:0087c05_32": "使聖言與俗說分條。",
    "T55n2145_012:0087c06_33": "古聞共今跡相證。",
    "T55n2145_012:0087c06_34": "萬里雖邈有若躬踐。",
    "T55n2145_012:0087c07_35": "千載誠隱無隔面對。",
    "T55n2145_012:0087c07_36": "今抄集眾經。",
    "T55n2145_012:0087c08_0": "述而不作。",
    "T55n2145_012:0087c08_1": "庶脫尋訪力半功倍。",
    "T55n2145_012:0087c08_2": "敬率丹心略敷誓願。",
    "T55n2145_012:0087c10_0": "釋迦始祖劫初剎利相承譜第一(出長阿含經)釋迦始祖劫初姓瞿曇緣譜第二(出十二遊經)釋迦六世祖始姓釋氏緣譜第三(出長阿含經)釋迦降生釋種成佛緣譜第四(出普耀經)釋迦在七佛末種姓眾數同異譜第五(出長阿含經)釋迦同三千佛緣譜第六(出藥王藥上觀經)釋迦內外族姓名譜第七(出長阿含經)釋迦弟子姓釋緣譜第八(出增一阿含)釋迦四部名聞弟子譜第九(出增一阿含)右第一卷。",
    "T55n2145_012:0087c20_0": "釋迦從兄調達出家緣記第十(出中本起經)釋迦從弟阿那律跋提出家記第十一(出曇無德律)釋迦從弟孫陀羅難陀出家緣記第十二(出出耀經)釋迦子羅云出家緣記第十三(出未曾有經)釋迦姨母大愛道出家緣記第十四(出中本起經)釋迦父淨飯王泥洹記第十五(出淨飯王泥洹經)釋迦母摩耶夫人記第十六(出佛昇忉利天經)釋迦姨母大愛道泥洹記第十七(出佛母泥洹經)釋種滅宿業緣記第十八右第二卷。",
    "T55n2145_012:0088a02_0": "釋迦竹園精舍緣記第十九(出曇無德律)釋迦祇洹精舍緣記第二十(出賢愚經)釋迦髮爪塔緣記第二十一(出十誦律)釋迦天上四塔記第二十二(出集經抄)優填王造釋迦金像記第二十三(出增一阿含經)波斯匿王女造金像記第二十四(出增一阿含經)阿育王弟出家造石像記第二十五(出求離牢獄經)釋迦留影在石室記第二十六(出觀佛三昧經)右第三卷。",
    "T55n2145_012:0088a11_0": "釋迦雙樹般涅槃記第二十七(出大涅槃經)釋迦八國分舍利記第二十八(出雙卷泥洹經)釋迦天上舍利寶塔記第二十九(出菩薩處胎經)釋迦龍宮佛髭塔記第三十(出阿育王經)右第四卷。",
    "T55n2145_012:0088a16_0": "阿育王造八萬四千塔記第三十一(出雜阿含經)釋迦獲八萬四千塔宿緣記第三十二(出賢愚經)釋迦滅盡緣記第三十三(出雜阿含經)釋迦法滅盡相記第三十四(出法滅盡經)右第五卷。",
    "T55n2145_012:0088a21_0": "世界記目錄序第五釋僧祐撰",
    "T55n2145_012:0088a22_0": "夫三界定位六道區分。",
    "T55n2145_012:0088a22_1": "麁妙異容苦樂殊跡。",
    "T55n2145_012:0088a23_0": "觀其源始不離色心。",
    "T55n2145_012:0088a23_1": "檢其會歸莫非生滅。",
    "T55n2145_012:0088a23_2": "生滅輪迴。",
    "T55n2145_012:0088a24_3": "是曰無常。",
    "T55n2145_012:0088a24_4": "色心影幻斯謂苦本。",
    "T55n2145_012:0088a24_5": "故涅槃喻之於大河。",
    "T55n2145_012:0088a25_6": "法華方之於火宅。",
    "T55n2145_012:0088a25_7": "聖人超悟。",
    "T55n2145_012:0088a26_0": "息駕返源拔出三有。",
    "T55n2145_012:0088a26_1": "然後為道也。",
    "T55n2145_012:0088a26_2": "尋世界立體四大所成。",
    "T55n2145_012:0088b01_3": "業和緣合與時而興。",
    "T55n2145_012:0088b01_4": "數盈災起復歸乎滅。",
    "T55n2145_012:0088b02_5": "所謂壽短者謂其長。",
    "T55n2145_012:0088b02_6": "壽長者見其短矣。",
    "T55n2145_012:0088b03_7": "夫虛空不有。",
    "T55n2145_012:0088b03_8": "故厥量無邊。",
    "T55n2145_012:0088b03_9": "世界無窮。",
    "T55n2145_012:0088b03_10": "故其狀不一。",
    "T55n2145_012:0088b04_11": "然則大千為法王所統。",
    "T55n2145_012:0088b04_12": "小千為梵主所領。",
    "T55n2145_012:0088b05_13": "須彌為帝釋之居。",
    "T55n2145_012:0088b05_14": "鐵圍為蕃牆之域。",
    "T55n2145_012:0088b06_15": "大海為八維之浸。",
    "T55n2145_012:0088b06_16": "日月為四方之燭。",
    "T55n2145_012:0088b06_17": "揌揌群生於茲是宅。",
    "T55n2145_012:0088b07_18": "瑣瑣含識莫思塗炭。",
    "T55n2145_012:0088b07_19": "沈俗而觀。",
    "T55n2145_012:0088b08_20": "則迂誕之奢言。",
    "T55n2145_012:0088b08_21": "大道而察。",
    "T55n2145_012:0088b08_22": "乃掌握之近事耳。",
    "T55n2145_012:0088b09_23": "但世宗周孔雅仗經書。",
    "T55n2145_012:0088b09_24": "然辯括宇宙臆度不了。",
    "T55n2145_012:0088b10_25": "易稱天玄。",
    "T55n2145_012:0088b10_26": "蓋取幽深之名。",
    "T55n2145_012:0088b10_27": "莊說蒼蒼。",
    "T55n2145_012:0088b11_0": "近在遠望之色。",
    "T55n2145_012:0088b11_1": "於是野人信明謂旻青如碧。",
    "T55n2145_012:0088b12_0": "儒士據典謂乾黑如漆。",
    "T55n2145_012:0088b12_1": "青黑誠異乖體是同。",
    "T55n2145_012:0088b13_0": "儒野雖殊。",
    "T55n2145_012:0088b13_1": "不知一也。",
    "T55n2145_012:0088b13_2": "是則俗尊天名而莫識天實。",
    "T55n2145_012:0088b14_3": "豈知六欲之嚴麗。",
    "T55n2145_012:0088b14_4": "十梵之光明哉。",
    "T55n2145_012:0088b14_5": "至於准步地勢則虛信章亥。",
    "T55n2145_012:0088b15_6": "圖度日月則深委算術。",
    "T55n2145_012:0088b16_7": "未值一偶差以千里。",
    "T55n2145_012:0088b16_8": "雖復夏革說地。",
    "T55n2145_012:0088b16_9": "不過戶牖之間。",
    "T55n2145_012:0088b17_10": "鄒子談天。",
    "T55n2145_012:0088b17_11": "甫在隩突之內。",
    "T55n2145_012:0088b17_12": "鍊石既誣鼇足亦詭。",
    "T55n2145_012:0088b18_13": "俗書徒繁竟無顯說。",
    "T55n2145_012:0088b18_14": "世士蒙昧莫詳厥體。",
    "T55n2145_012:0088b19_15": "是以憑惠獨慮。",
    "T55n2145_012:0088b19_16": "閟六合之相持。",
    "T55n2145_012:0088b20_17": "桓譚距問。",
    "T55n2145_012:0088b20_18": "率五藏以為喻。",
    "T55n2145_012:0088b20_19": "通人碩學思欝理窮。",
    "T55n2145_012:0088b21_20": "況乃牆見其能辯乎。",
    "T55n2145_012:0088b21_21": "嗟夫區界現事。",
    "T55n2145_012:0088b22_0": "猶莫之知。",
    "T55n2145_012:0088b22_1": "不思妙義。",
    "T55n2145_012:0088b22_2": "固其已矣。",
    "T55n2145_012:0088b22_3": "竊惟方等大典多說深空。",
    "T55n2145_012:0088b23_4": "唯長鋡樓炭辯章世界。",
    "T55n2145_012:0088b23_5": "而文博偈廣難卒檢究。",
    "T55n2145_012:0088b24_6": "且名師法匠職競玄義。",
    "T55n2145_012:0088b24_7": "事源委積未必曲盡。",
    "T55n2145_012:0088b25_8": "祐以庸固志在拾遺。",
    "T55n2145_012:0088b25_9": "故抄集兩經以立根本。",
    "T55n2145_012:0088b26_10": "兼附雜典互出同異。",
    "T55n2145_012:0088b26_11": "撰為五卷。",
    "T55n2145_012:0088b27_12": "名曰世界集記將令三天階序煥若披圖。",
    "T55n2145_012:0088b28_0": "六趣群分照如臨鏡。",
    "T55n2145_012:0088b28_1": "庶溺俗者發蒙。",
    "T55n2145_012:0088b28_2": "服道者瑩解。",
    "T55n2145_012:0088b29_3": "共建慧眼之因。",
    "T55n2145_012:0088b29_4": "俱成覺知之業焉。",
    "T55n2145_012:0088c01_0": "三千大千世界名數記第一(出長阿鋡)諸世界海形體記第二(出華嚴經)大小劫名譬喻記第三(出樓炭經)劫初世界始成記第四(出長阿鋡)大海須彌日月記第五(出長阿鋡)四天下地形人物記第六(出長阿鋡)劫初四姓種緣記第七(出長阿鋡)右第一卷。",
    "T55n2145_012:0088c09_0": "轉輪聖王記第八(出長阿鋡)",
    "T55n2145_012:0088c10_0": "欲界六天記第九(出長阿鋡)",
    "T55n2145_012:0088c11_0": "色界二十二天記第十(出長阿鋡)",
    "T55n2145_012:0088c12_0": "無色界四天記第十一(出長阿鋡)",
    "T55n2145_012:0088c13_0": "乾闥婆甄那羅記第十二(出長阿鋡)右第二卷。",
    "T55n2145_012:0088c15_0": "阿須輪鬪戰記第十三(出長阿鋡)",
    "T55n2145_012:0088c16_0": "世界諸神及餓鬼記第十四(出長阿鋡)龍金趐象師子十二獸記第十五(出大集經)右第三卷。",
    "T55n2145_012:0088c19_0": "大小地獄閻羅官屬記第十六(出長阿鋡)右第四卷。",
    "T55n2145_012:0088c21_0": "世界雲雨雷電記第十七(出長阿鋡)世界樹王華藥記第十八(出長阿鋡)小劫飢兵疫三災記第十九(出長阿鋡)大劫火水風三災記第二十(出長阿鋡)右第五卷。",
    "T55n2145_012:0088c26_0": "薩婆多部記目錄序第六釋僧祐撰",
    "T55n2145_012:0089a01_0": "大聖遷輝歲紀綿邈。",
    "T55n2145_012:0089a01_1": "法僧不墜其唯律乎。",
    "T55n2145_012:0089a01_2": "初集律藏一軌共學。",
    "T55n2145_012:0089a02_3": "中代異執五部各分。",
    "T55n2145_012:0089a02_4": "既分五部則隨師得傳習。",
    "T55n2145_012:0089a03_5": "唯薩婆多部偏行齊土。",
    "T55n2145_012:0089a04_6": "蓋源起天竺流化罽賓。",
    "T55n2145_012:0089a04_7": "前聖後賢重明疊耀。",
    "T55n2145_012:0089a05_8": "或德昇住地。",
    "T55n2145_012:0089a05_9": "或道證四果或顯相標瑞。",
    "T55n2145_012:0089a05_10": "或晦跡同凡。",
    "T55n2145_012:0089a06_11": "皆秉持律儀闡揚法化。",
    "T55n2145_012:0089a06_12": "舊記所載五十三人。",
    "T55n2145_012:0089a07_13": "自茲已後。",
    "T55n2145_012:0089a07_14": "叡哲繼出。",
    "T55n2145_012:0089a07_15": "並嗣徽於在昔。",
    "T55n2145_012:0089a08_16": "垂軌於當今。",
    "T55n2145_012:0089a08_17": "季世五眾依斯立教。",
    "T55n2145_012:0089a08_18": "遺風餘烈炳然可尋。",
    "T55n2145_012:0089a09_19": "夫蔭樹者護其本。",
    "T55n2145_012:0089a09_20": "飲泉者敬其源。",
    "T55n2145_012:0089a10_21": "寧可服膺玄訓而不記列其人哉。",
    "T55n2145_012:0089a10_22": "祐幼齡憑法季踰知命仰前覺之弘慈奉先師之遺德。",
    "T55n2145_012:0089a12_23": "猥以傭淺承業十誦。",
    "T55n2145_012:0089a12_24": "諷味講說三紀于茲。",
    "T55n2145_012:0089a13_25": "每披聖文以凝感。",
    "T55n2145_012:0089a13_26": "望遐路以翹心。",
    "T55n2145_012:0089a13_27": "遂搜訪古今撰薩婆多記。",
    "T55n2145_012:0089a14_28": "其先傳同異。",
    "T55n2145_012:0089a14_29": "則並錄以廣聞後賢。",
    "T55n2145_012:0089a15_30": "未絕則製傳以補闕。",
    "T55n2145_012:0089a15_31": "揌其新舊九十餘人。",
    "T55n2145_012:0089a16_32": "使英聲與至教永被。",
    "T55n2145_012:0089a16_33": "懋實共日月惟新。",
    "T55n2145_012:0089a17_34": "此撰述之大旨也。",
    "T55n2145_012:0089a17_35": "條序餘部則委之明勝。",
    "T55n2145_012:0089a18_0": "疾恙惛漠則辭之銓藻。",
    "T55n2145_012:0089a18_1": "儻有覽者。",
    "T55n2145_012:0089a18_2": "略文取心。",
    "T55n2145_012:0089a20_0": "大迦葉羅漢傳第一阿難羅漢第二",
    "T55n2145_012:0089a21_0": "末田地羅漢第三(譯曰中也)舍那婆斯羅漢第四優波掘羅漢第五慈世子菩薩第六迦旃延羅漢第七婆須蜜菩薩第八吉栗瑟那羅漢第九長老脇羅漢第十馬鳴菩薩第十一鳩摩羅馱羅漢第十二韋羅羅漢第十三瞿沙菩薩第十四富樓那羅漢第十五後馬鳴菩薩第十六達磨多羅菩薩第十七蜜遮伽羅漢第十八難提婆秀羅漢第十九瞿沙羅漢第二十般遮尸棄羅漢第二十一羅睺羅羅漢第二十二彌帝麗尸利羅漢第二十三達磨達羅漢第二十四師子羅漢第二十五因陀羅摩那羅漢第二十六瞿羅忌梨婆羅漢第二十七婆秀羅羅漢第二十八僧伽羅叉菩薩第二十九優波羶馱羅漢第三十婆難提羅漢第三十一那伽難羅漢第三十二達磨尸梨帝羅漢第三十三(譯曰法勝)龍樹菩薩第三十四提婆菩薩第三十五婆羅提婆菩薩第三十六破樓提婆第三十七婆修跋摩第三十八毘栗慧多羅第三十九毘樓第四十毘闍延多羅菩薩第四十一摩帝麗菩薩第四十二訶梨跋暮菩薩第四十三婆秀槃頭菩薩第四十四(譯曰青目)達磨達帝菩薩第四十五栴陀羅羅漢第四十六勒那多羅菩薩第四十七槃頭達多第四十八弗若蜜多羅漢第四十九婆羅多羅第五十不若多羅第五十一佛馱先第五十二達磨多羅菩薩第五十三右五十三人第一卷。",
    "T55n2145_012:0089c02_0": "長安城內齊公寺薩婆多部佛大跋陀羅師宗相承略傳阿難羅漢第一末田地羅漢第二舍那婆斯羅漢第三優波披羅漢第四迦旃延菩薩第五婆須蜜菩薩第六吉栗瑟那羅漢第七勒比丘羅漢第八馬鳴菩薩第九瞿沙菩薩第十富樓那羅漢第十一達摩多羅菩薩第十二寐遮迦羅漢第十三難提婆秀羅漢第十四巨沙第十五般遮尸棄第十六達摩浮帝羅漢第十七羅睺羅第十八沙帝貝尸利第十九達磨巨沙第二十師子羅漢第二十一達磨多羅第二十二因地羅摩那羅漢第二十三瞿羅忌利羅漢第二十四鳩摩羅大菩薩第二十五眾護第二十六憂波羶大第二十七婆婆難提第二十八那迦難提第二十九法勝菩薩第三十婆難提菩薩第三十一破樓求提第三十二婆修跋慕第三十三比栗瑟嵬彌多羅第三十四比樓第三十五比闍延多羅菩薩第三十六摩帝戾披羅菩薩第三十七呵梨跋慕菩薩第三十八披秀槃頭菩薩第三十九達磨呵帝菩薩第四十旃陀羅羅漢第四十一勒那多羅菩薩第四十二槃頭達多第四十三不若多羅第四十四佛大尸致利羅漢第四十五佛駁馱悉達羅漢第四十六又師以鬘為證不出名羅漢第四十七婆羅多羅菩薩第四十八佛大先第四十九曇摩多羅第五十達摩悉大第五十一羅睺羅第五十二耶舍第五十三僧伽佛澄第五十四右五十四人第二卷。",
    "T55n2145_012:0090a12_0": "卑摩羅叉傳第一　鳩摩羅什傳第二",
    "T55n2145_012:0090a13_0": "弗若多羅傳第三曇摩流支傳第四",
    "T55n2145_012:0090a14_0": "求那跋摩傳第五佛大跋陀傳第六",
    "T55n2145_012:0090a15_0": "右第三卷。",
    "T55n2145_012:0090a16_0": "業律師傳第一詢律師傳第二",
    "T55n2145_012:0090a17_0": "儼律師傳第三香律師傳第四",
    "T55n2145_012:0090a18_0": "力律師傳第五耀律師傳第六",
    "T55n2145_012:0090a19_0": "璩律師傳第七猷律師傳第八",
    "T55n2145_012:0090a20_0": "光律師傳第九遠律師傳第十",
    "T55n2145_012:0090a21_0": "具律師傳第十一類律師傳第十二",
    "T55n2145_012:0090a22_0": "道律師傳第十三嵩律師傳第十四",
    "T55n2145_012:0090a23_0": "熙律師傳第十五度律師傳第十六",
    "T55n2145_012:0090a24_0": "暉律師傳第十七暢律師傳第十八",
    "T55n2145_012:0090a25_0": "獻律師傳第十九稱律師傳第二十",
    "T55n2145_012:0090a26_0": "右第四卷。",
    "T55n2145_012:0090a27_0": "元嘉初三藏二法師重受戒記第一",
    "T55n2145_012:0090a28_0": "元嘉末賦住阮奇弟子受戒記第二",
    "T55n2145_012:0090a29_0": "承明中三吳始造戒壇受戒記第三",
    "T55n2145_012:0090b01_0": "建武中江北尼眾始往僧寺受戒記第四小乘迷學竺法度造異儀記第五右第五卷。",
    "T55n2145_012:0090b04_0": "法苑雜緣原始集目錄序第七",
    "T55n2145_012:0090b05_0": "釋僧祐撰",
    "T55n2145_012:0090b06_0": "夫經藏浩汗記傳紛綸。",
    "T55n2145_012:0090b06_1": "所以道達群方開示後學。",
    "T55n2145_012:0090b07_2": "設教緣跡煥然備悉。",
    "T55n2145_012:0090b07_3": "訓俗事源欝爾咸在。",
    "T55n2145_012:0090b08_4": "然而講匠英德。",
    "T55n2145_012:0090b08_5": "銳精於玄義。",
    "T55n2145_012:0090b08_6": "新進晚習。",
    "T55n2145_012:0090b08_7": "專志於轉讀。",
    "T55n2145_012:0090b09_8": "遂令法門常務。",
    "T55n2145_012:0090b09_9": "月修而莫識其源。",
    "T55n2145_012:0090b10_0": "僧眾恒儀。",
    "T55n2145_012:0090b10_1": "日用而不知其始。",
    "T55n2145_012:0090b10_2": "不亦甚乎。",
    "T55n2145_012:0090b10_3": "余以率情業謝多聞。",
    "T55n2145_012:0090b11_4": "六時之隙頗存尋覽。",
    "T55n2145_012:0090b11_5": "於是檢閱事緣討其根本。",
    "T55n2145_012:0090b12_6": "遂綴翰墨以藉所好。",
    "T55n2145_012:0090b12_7": "庶辯始以驗末。",
    "T55n2145_012:0090b13_8": "明古以證今。",
    "T55n2145_012:0090b13_9": "至於經唄導師之集。",
    "T55n2145_012:0090b14_0": "龍花聖僧之會。",
    "T55n2145_012:0090b14_1": "菩薩稟戒之法。",
    "T55n2145_012:0090b14_2": "止惡興善之教。",
    "T55n2145_012:0090b15_3": "或制起帝皇。",
    "T55n2145_012:0090b15_4": "或功積黎庶。",
    "T55n2145_012:0090b15_5": "並八正基跡十力逵路。",
    "T55n2145_012:0090b16_6": "雖事寄形跡。",
    "T55n2145_012:0090b16_7": "而勳遍空界。",
    "T55n2145_012:0090b16_8": "宋齊之隆實弘斯法。",
    "T55n2145_012:0090b17_9": "大梁受命導冠百王。",
    "T55n2145_012:0090b17_10": "神教傍通慧化冥被。",
    "T55n2145_012:0090b18_11": "自幼屆老備觀三代。",
    "T55n2145_012:0090b18_12": "常願一乘寶訓與天地而彌新。",
    "T55n2145_012:0090b19_13": "四部盛業隨日月而長照是故記錄舊事以彰勝緣。",
    "T55n2145_012:0090b20_14": "條例叢雜。",
    "T55n2145_012:0090b20_15": "故謂之法苑區以類別凡為十卷。",
    "T55n2145_012:0090b21_16": "豈足簡夫淵識。",
    "T55n2145_012:0090b21_17": "蓋布之眷屬而已。",
    "T55n2145_012:0090b23_0": "優填王栴檀像波斯匿王紫金像記第一(出增一阿含)迦蘭陀長者初造竹園精舍緣記第二(出過去因果經)須達長者初造髮爪塔記第三(出十誦律)佛初留影在石室記第四(出觀佛三昧)忉利天上初造髮衣鉢牙四塔記第五(出集經抄)天上龍宮初造舍利寶塔記第六(出菩薩處胎經)龍宮初造佛髭塔記第七(出阿育王經)閻浮提初分舍利起十塔記第八(出十誦律)剎上懸幡散花記第九(出迦葉誥阿難經)懸幡續明緣記第十(出普廣經)緣路列燈記第十一(出受決經)伏敵寶幢緣記第十二(出長阿含)旋塔圍遶記第十三(出提謂經)七層燈五色幡放生記第十四(出灌頂經)燈王供養緣記第十五(出悲花經)燒身臂指緣記第十六(出法華經)灌佛散花緣記第十七(出灌佛經)灌嚫宿緣記第十八(出譬喻經)將幡緣記第十九(出阿育王經)佛剃刀淨髮緣記第二十(出如來獨證自誓三昧經)佛初著袈裟緣記第二十一(出如來獨證自誓三昧經)佛師子座緣記第二十二(出譬喻經)右二十二首佛寶集卷第一。",
    "T55n2145_012:0090c19_0": "初集大乘法藏緣記第一(出胎經)",
    "T55n2145_012:0090c20_0": "初集小乘三藏緣記第二(出大智論)打揵稚緣記第三(出十誦律)登高座緣記第四(出十誦律)法師捉象牙裝扇講緣記第五(出善見毘婆沙)行般舟三昧念佛緣記第六(出般舟經)禪法禪杖禪鎮緣記第七(出十誦律)齋主讚歎緣記第八(出十誦律)八關齋緣記第九(出八關齋經)月六齋緣記第十(出大智度論)八王日齋緣記第十一(出淨度三昧經)歲三長齋緣記第十二(出正齋經)菩薩六法行緣記第十三(出菩薩受齋經)菩薩齋法緣記第十四(出菩薩受齋經)三七忌日緣記第十五(出普廣經)法社建功德邑記第十六(出法社經)盂蘭瓫緣記第十七(出目連問經)放生緣記第十八(出雜阿含第四卷)救生命緣記第十九(出金光明經)施曠野鬼食緣記第二十(出大涅槃經)鬼子母緣記第二十一(出鬼子母經)右二十一首法寶集上卷第二。",
    "T55n2145_012:0091a16_0": "呪用楊枝淨水緣記第一(出請觀世音經)百結緣記第二(出灌頂百結神王護身呪經)讀呪受行五事緣記第三(出大涅槃經)結呪壇緣記第四(出百結神王護灌頂經)神印緣記第五(出大灌頂經)策卜緣記第六(出梵天策經)彌勒六時懺悔法緣記第七(出彌勒問本願經)常行五法緣第八(出五戒論)普賢六根悔法第九(出普賢觀經)觀世音菩薩所說救急消滅罪治病要行法第十(出觀世音經)虛空藏懺悔記第十一(出虛空藏經)方廣陀羅尼七眾悔法緣記第十二(出彼經)金光明懺悔法第十三(出金光明經)常行道讚歎呪願第十四(出福田經)受食呪願緣記第十五(出普耀經)受施粥呪願緣記第十六(出僧祇律)七種施福勝記第十七(出福田經)嚫施緣記第十八(出增一阿含)阿育王捨施還贖取緣記第十九(出雜阿含阿育王經)布施呪願緣第二十(出辯意經)為亡人設福呪願文第二十一(出僧祇律)生子設福呪願文第二十二(出僧祇律)作新舍呪願文第二十三(出僧祇律)遠行設福呪願文第二十四(出僧祇律)取婦設福呪願文第二十五(出僧祇律)菩薩發願第二十六(出菩薩本業經)無常呪願第二十七(出中本起)梵書緣記第二十八(出經抄)六十四書緣記第二十九(出普曜經)右二十九首法寶集下卷第三。",
    "T55n2145_012:0091b22_0": "初度五比丘緣記第一(出中本起)",
    "T55n2145_012:0091b23_0": "初度比丘尼記第二(出中本起)",
    "T55n2145_012:0091b24_0": "初度優婆塞優婆夷記第三(出彌沙塞律)國王初見佛緣記第四(出因果經)比丘上下坐緣記第五(出十誦律)布薩緣記第六(出五分律)行舍羅緣記第七(出彌沙塞律)安居緣記第八(出十誦律)自恣法緣記第九(出五分律)新歲緣記第十(出新歲經)吉祥草緣記第十一(出普曜經)功德衣開戒利緣記第十二(出五分律)比丘著割截衣緣記第十三(出十誦律)比丘受三衣緣記第十四(出大善權經)比丘不離三衣緣記第十五(出十誦律)比丘著壞色衣緣記第十六(出十誦律)比丘點淨衣緣記第十七(出十誦律)比丘著納衣緣記第十八(出十誦律)佛受石鉢緣記第十九(出瑞應本經)錫杖緣記第二十(出十誦律)比丘斷酒緣記第二十一(出五分律)斷三種見聞疑緣記第二十二(出十誦律)右二十二首僧寶集上卷第四。",
    "T55n2145_012:0091c20_0": "一切斷食肉緣記第一(出大涅槃經)制斷食蒜等五辛記第二(出十誦律)嚼楊枝緣記第三(出十誦律)斷掘地傷草木緣記第四(出僧祇律)初造福德舍緣記第五(出雜阿含)漉水囊緣記第六(出十誦律)比丘洗手緣記第七(出僧祇律)比丘受食緣記第八(出十誦律)食先普供養緣記第九(出維摩經)唱等供僧跋緣記第十(出十誦律)毘舍佉母設粥緣記第十一(出十誦律)浴僧緣記第十二(出溫室經)臘月八日浴緣記第十三(出譬喻經)供養聖僧緣記第十四(出賓頭盧經)僧次請僧緣記第十五(出十誦律)經行法式緣記第十六(出十誦律)施僧淨人緣記第十七(出十誦律)看病比丘緣記第十八(出十誦律)比丘亡泥洹輿緣記第十九(出佛泥洹經)比丘遣人代齋會并淨法緣記第二十(出十誦律)比丘欲食當先燒香唄讚緣記第二十一(出大遺教經)優婆塞造作衣服鉢器及受飲食先應供養緣記第二十二(出優婆塞戒經)右二十二首僧寶集下卷第五。",
    "T55n2145_012:0092a19_0": "帝釋樂人般遮琴歌唄第一(出中本起)佛讚比丘唄利益記第二(出十誦律)億耳比丘善唄易了解記第三(出十誦律)婆提比丘響徹梵天記第四(出增一阿含)上金鈴比丘妙聲記第五(出賢愚經)音聲比丘記第六(出僧祇律)法橋比丘現感妙聲記第七(出志節傳)陳思王感魚山梵聲制唄記第八支謙製連句梵唄記第九康僧會傳泥洹唄記第十覓歷高聲梵記第十一(唄出須賴經)藥練夢感梵音六言唄記第十二(唄出超日明經)齊文皇帝製法樂梵舞記第十三齊文皇帝製法樂讚第十四齊文皇帝令舍人王融製法樂歌辭第十五竟陵文宣撰梵禮讚第十六竟陵文宣製唱薩願讚第十七舊品序元嘉以來讀經道人名并銘第十八竟陵文宣王第集轉經記第十九(新安寺釋道興)導師緣記第二十安法師法集舊製三科第二十一右二十一首經唄導師集卷第六。",
    "T55n2145_012:0092b16_0": "宋明皇帝初造龍華誓願文第一(周顒作)京師諸邑造彌勒像三會記第二齊竟陵文宣王龍華會記第三右三首龍華像會集卷第七。",
    "T55n2145_012:0092b20_0": "長干寺阿育王金像記第一",
    "T55n2145_012:0092b21_0": "吳郡臺寺釋慧護造丈六金像記第二",
    "T55n2145_012:0092b22_0": "瓦官寺釋僧供造丈六金像記第三",
    "T55n2145_012:0092b23_0": "荊州沙門釋僧亮造無量壽丈六金像記第四宋孝武皇帝造無量壽金像記第五宋明皇帝造丈四金像記第六定林獻正於龜茲造金搥鍱像記第七林邑國獻無量壽鍮石像記第八譙國二戴造挾紵像記第九宋明帝齊文皇文宣造行像八部鬼神記第十晉孝武世師子國獻白玉像記第十一宋明帝陳太妃造白玉像記第十二河西國造織珠結珠二像記第十三齊武皇帝造釋迦瑞像記第十四右十四首雜圖像上卷第八。",
    "T55n2145_012:0092c07_0": "齊文皇帝造白山丈八石像并禪崗像記第一太尉臨川王成就攝山龕大石像記第二齊文皇帝造旃檀木畫像記第三河西釋慧豪造靈鷲寺山龕像記第四宋明帝陳太妃造法輪寺大泥像并宣福臥像記第五齊文皇帝造繡丈八像并仇池繡像記第六禪林寺淨秀尼造織成千佛記第七宋略昭太后造普賢菩薩記第八光宅寺丈九無量壽金像記第九婆利國獻真金像記第十皇帝造純銀像記第十一佛牙并齊文宣王造七寶臺金藏記第十二右十二首雜圖像下卷第九。",
    "T55n2145_012:0092c21_0": "定林上寺建般若臺大雲邑造經藏記第一定林上寺太尉臨川王造鎮經藏記第二建初寺立波若臺經藏記第三天安大寺造千佛石經記第四齊武皇帝供聖僧靈瑞記第五宋明皇帝四城門請僧次記第六京師諸寺無遮齋講并勝集記第七右七首經藏正齋集卷第十。",
    "T55n2145_012:0092c29_0": "菩薩戒初至次第受法記第一",
    "T55n2145_012:0093a01_0": "宋明帝受菩薩戒自誓文第二",
    "T55n2145_012:0093a02_0": "竟陵文宣王受菩薩戒記第三",
    "T55n2145_012:0093a03_0": "天保寺集優婆塞講記第四",
    "T55n2145_012:0093a04_0": "文宣王集優婆塞布薩記第五",
    "T55n2145_012:0093a05_0": "宋齊勝士受菩薩戒名錄第六",
    "T55n2145_012:0093a06_0": "右六首受菩薩戒集第十一。",
    "T55n2145_012:0093a07_0": "齊高武二皇帝勅六齋斷殺記第一",
    "T55n2145_012:0093a08_0": "齊武皇帝勅斷鍾山玄武湖漁獵記第二齊武皇帝勅罷射雉斷賣鳥雀記第三齊文皇帝文宣王焚毀罟網記第四齊文皇帝給孤獨園記第五竟陵文宣王福德舍記第六竟陵文宣王造鐵磬布施記第七中天竺國竺博叉於京邑造并布施記第八靈根寺類律師始造藥藏記第九竟陵文宣王弗內施藥記第十竟陵文宣王僧得施文第十一竟陵文宣王三業施文第十二竟陵文宣王施食供養書第十三右十三首止惡興善集卷第十二。",
    "T55n2145_012:0093a21_0": "皇帝後堂建講記第一",
    "T55n2145_012:0093a22_0": "皇帝後堂八關齋造十種燈記第二",
    "T55n2145_012:0093a23_0": "皇帝六條制護法記第三",
    "T55n2145_012:0093a24_0": "皇帝修慈去滋味記第四",
    "T55n2145_012:0093a25_0": "皇帝宮內建講記第五",
    "T55n2145_012:0093a26_0": "皇帝勅撰經義疏記第六",
    "T55n2145_012:0093a27_0": "皇帝勅淨名誌上出入記第七",
    "T55n2145_012:0093a28_0": "皇帝天監五年四月八日樂遊大會記第八皇帝後堂誌上啟建講記并序第九皇帝與誌上往復并序致第十皇帝後堂講法華誌上論難第十一右十一首大梁功德上卷第十三。",
    "T55n2145_012:0093b04_0": "皇帝造光宅寺竪剎大會記并臨川王啟事并勅答第一皇帝勅諸僧抄經撰義翻胡音造錄立藏等記第二皇帝注大品經記第三皇帝造十無盡藏記第四皇帝遣諸僧詣外國尋禪經記第五右五首大梁功德下卷第十四(依序十卷據歷撿本十四卷)。",
    "T55n2145_012:0093b12_0": "弘明集目錄序第八釋僧祐撰",
    "T55n2145_012:0093b13_0": "夫覺海無涯慧境圓照。",
    "T55n2145_012:0093b13_1": "化妙域中。",
    "T55n2145_012:0093b13_2": "實陶鑄於堯舜。",
    "T55n2145_012:0093b14_3": "理擅繫表。",
    "T55n2145_012:0093b14_4": "乃埏埴乎周孔矣。",
    "T55n2145_012:0093b14_5": "然道大信難聲高和寡。",
    "T55n2145_012:0093b15_6": "須彌峻而藍風起。",
    "T55n2145_012:0093b15_7": "寶藏積而怨賊生。",
    "T55n2145_012:0093b16_8": "昔如來在世化震大千。",
    "T55n2145_012:0093b16_9": "猶有天魔愎忿六師懷毒。",
    "T55n2145_012:0093b17_10": "況乎像季。",
    "T55n2145_012:0093b17_11": "其可勝哉。",
    "T55n2145_012:0093b17_12": "自大法東漸。",
    "T55n2145_012:0093b18_13": "歲幾五百。",
    "T55n2145_012:0093b18_14": "緣各信否運亦崇替。",
    "T55n2145_012:0093b18_15": "正見者敷讚邪惑者謗訕。",
    "T55n2145_012:0093b19_16": "至於守文曲儒則距為異教。",
    "T55n2145_012:0093b20_17": "巧言左道則引為同法。",
    "T55n2145_012:0093b20_18": "距有拔本之迷。",
    "T55n2145_012:0093b21_0": "引有朱紫之亂。",
    "T55n2145_012:0093b21_1": "遂令詭論稍繁訛辭孔熾。",
    "T55n2145_012:0093b21_2": "夫鶡旦鳴夜。",
    "T55n2145_012:0093b22_3": "不翻白日之光。",
    "T55n2145_012:0093b22_4": "精衛銜石。",
    "T55n2145_012:0093b22_5": "無損蒼海之勢。",
    "T55n2145_012:0093b23_6": "然以闇亂明。",
    "T55n2145_012:0093b23_7": "以小罔大。",
    "T55n2145_012:0093b23_8": "雖莫動毫髮。",
    "T55n2145_012:0093b24_9": "而有塵眩聽。",
    "T55n2145_012:0093b24_10": "將令弱植之徒。",
    "T55n2145_012:0093b24_11": "隨偽辯而長迷。",
    "T55n2145_012:0093b25_12": "倒置之倫。",
    "T55n2145_012:0093b25_13": "逐邪說而永溺。",
    "T55n2145_012:0093b25_14": "此幽塗所以易墜。",
    "T55n2145_012:0093b26_15": "淨境所以難陟者也。",
    "T55n2145_012:0093b26_16": "祐以末學志深弘護。",
    "T55n2145_012:0093b27_17": "靜言浮俗憤慨于心。",
    "T55n2145_012:0093b27_18": "遂以藥疾微間山棲餘暇。",
    "T55n2145_012:0093b28_19": "撰古今之明篇。",
    "T55n2145_012:0093b28_20": "揌道俗之雅論。",
    "T55n2145_012:0093b28_21": "其有刻意剪邪建言衛法。",
    "T55n2145_012:0093b29_22": "製無大小莫不畢探。",
    "T55n2145_012:0093c01_0": "又前代勝士書記文述。",
    "T55n2145_012:0093c01_1": "有益三寶者。",
    "T55n2145_012:0093c01_2": "亦皆編錄。",
    "T55n2145_012:0093c02_3": "類聚區分列為十卷。",
    "T55n2145_012:0093c02_4": "夫道以人弘。",
    "T55n2145_012:0093c02_5": "教以文明。",
    "T55n2145_012:0093c03_6": "弘道明教。",
    "T55n2145_012:0093c03_7": "故謂之弘明集。",
    "T55n2145_012:0093c03_8": "兼率淺懷附論于末。",
    "T55n2145_012:0093c04_9": "庶以涓埃微裨瀛岱。",
    "T55n2145_012:0093c04_10": "但學孤識寡。",
    "T55n2145_012:0093c04_11": "愧在褊局。",
    "T55n2145_012:0093c05_12": "博練君子惠增廣焉。",
    "T55n2145_012:0093c06_0": "牟子理惑",
    "T55n2145_012:0093c07_0": "右第一卷。",
    "T55n2145_012:0093c08_0": "孫綽喻道論宋炳明佛論",
    "T55n2145_012:0093c09_0": "右第二卷。",
    "T55n2145_012:0093c10_0": "宋居士炳答何中丞承天書難白黑論",
    "T55n2145_012:0093c11_0": "顏光祿延之難何中丞承天達性論",
    "T55n2145_012:0093c12_0": "右第三卷。",
    "T55n2145_012:0093c13_0": "明徵士僧紹正二教論",
    "T55n2145_012:0093c14_0": "同剡顒難張長史融門律",
    "T55n2145_012:0093c15_0": "右第四卷。",
    "T55n2145_012:0093c16_0": "道恒法師釋駁論慧通法師折夷夏論",
    "T55n2145_012:0093c17_0": "僧愍法師戎華論玄光法師辯惑論",
    "T55n2145_012:0093c18_0": "劉勰滅惑論",
    "T55n2145_012:0093c19_0": "右第五卷。",
    "T55n2145_012:0093c20_0": "羅君章更生論孫盛難羅重答",
    "T55n2145_012:0093c21_0": "鄭道子神不滅論",
    "T55n2145_012:0093c22_0": "遠法師沙門不敬王者論五篇",
    "T55n2145_012:0093c23_0": "遠法師沙門袒服論　何鎮南難并答",
    "T55n2145_012:0093c24_0": "遠法師答桓玄明報應論",
    "T55n2145_012:0093c25_0": "遠法師因俗疑善惡無現驗三報論",
    "T55n2145_012:0093c26_0": "右第六卷。",
    "T55n2145_012:0093c27_0": "何司空尚之答宋文皇帝讚揚佛法事",
    "T55n2145_012:0093c28_0": "高明二法師答李交州淼難佛不見形事(并李書)司徒文宣王書與孔中丞稚珪疑惑書并牋答右第七卷。",
    "T55n2145_012:0094a03_0": "晉尚書令何充等執沙門不應敬王者奏三首(并詔二首)廬山慧遠法師答桓玄論沙門不應敬王者書一首(并桓玄書二首)廬山慧遠法師與桓玄論料簡沙門書一首(并桓玄教一首)支道林法師與桓公論州符求沙門名籍書一首道恒道標二法師答偽秦主姚略勸罷道書三首(并姚主書三首)僧[契-大+石]僧遷耆婆三法師答姚主書停恒標奏一首(并姚主書二首)廬山慧遠法師答桓玄勸罷道書一首(并桓書一首)僧巖法師辭青州刺史劉善明舉其秀才書三首(并劉書三首)右第八卷。",
    "T55n2145_012:0094a20_0": "奉法要(郤嘉賓)　日燭(王該作)右第九卷。",
    "T55n2145_012:0094a22_0": "弘明論",
    "T55n2145_012:0094a23_0": "右第十卷。",
    "T55n2145_012:0094a24_0": "十誦義記目錄序第九釋僧祐撰",
    "T55n2145_012:0094a25_0": "夫戒律者。",
    "T55n2145_012:0094a25_1": "蓋四雙之雲挮。",
    "T55n2145_012:0094a25_2": "五眾之鎔範也。",
    "T55n2145_012:0094a26_0": "性以止制為本。",
    "T55n2145_012:0094a26_1": "體以無作為相。",
    "T55n2145_012:0094a26_2": "始祛十惡終圓萬善。",
    "T55n2145_012:0094a27_3": "在昔覺世因事制戒。",
    "T55n2145_012:0094a27_4": "心跡俱防輕重備設。",
    "T55n2145_012:0094a28_5": "持戒堅淨則羅睺惟最。",
    "T55n2145_012:0094a28_6": "曉律精明則波離為首。",
    "T55n2145_012:0094a29_7": "至于泥曰遺囑慇懃。",
    "T55n2145_012:0094a29_8": "金色迦葉。",
    "T55n2145_012:0094a29_9": "結集斯藏。",
    "T55n2145_012:0094b01_10": "洲渚所依莫踰茲典。",
    "T55n2145_012:0094b01_11": "逮至中葉學同說異。",
    "T55n2145_012:0094b02_12": "五部之路森然競分。",
    "T55n2145_012:0094b02_13": "仰惟十誦源流聖賢繼踵。",
    "T55n2145_012:0094b03_14": "師資相承業盛東夏。",
    "T55n2145_012:0094b03_15": "但至道難凝微言易爽。",
    "T55n2145_012:0094b04_16": "果向之人。",
    "T55n2145_012:0094b04_17": "猶跡有兩說。",
    "T55n2145_012:0094b04_18": "況在凡識。",
    "T55n2145_012:0094b04_19": "孰能壹論。",
    "T55n2145_012:0094b05_20": "是以近代談講多有同異。",
    "T55n2145_012:0094b05_21": "大律師頴上。",
    "T55n2145_012:0094b06_0": "積道河西振德江東。",
    "T55n2145_012:0094b06_1": "綜學月朗砥行氷潔。",
    "T55n2145_012:0094b06_2": "行以尸羅為基。",
    "T55n2145_012:0094b07_3": "學以十誦為本。",
    "T55n2145_012:0094b07_4": "且幼選明師歷事名勝。",
    "T55n2145_012:0094b08_5": "挍理精密無幽不貫。",
    "T55n2145_012:0094b08_6": "常以此律廣授二部。",
    "T55n2145_012:0094b09_7": "教流於京寓之中。",
    "T55n2145_012:0094b09_8": "聲高於宋齊之世。",
    "T55n2145_012:0094b09_9": "可謂七眾之宗師。",
    "T55n2145_012:0094b10_10": "兩代之元匠者矣。",
    "T55n2145_012:0094b10_11": "是以講肆之座環春接冬。",
    "T55n2145_012:0094b11_12": "稟業之徒雲聚波沓。",
    "T55n2145_012:0094b11_13": "僧祐藉法乘緣少預鑽仰。",
    "T55n2145_012:0094b12_14": "扈錫待莚二十餘載。",
    "T55n2145_012:0094b12_15": "雖深言遠旨未敢庶幾。",
    "T55n2145_012:0094b13_16": "而章條科目竊所早習。",
    "T55n2145_012:0094b13_17": "每服佩思尋懼有墜失。",
    "T55n2145_012:0094b14_18": "遂集其舊聞。",
    "T55n2145_012:0094b14_19": "為義記十卷。",
    "T55n2145_012:0094b15_20": "夫心識難均意見多緒。",
    "T55n2145_012:0094b15_21": "竊同蒭蕘時綴毫露。",
    "T55n2145_012:0094b16_22": "輒布其別解錄之言末。",
    "T55n2145_012:0094b16_23": "蓋。",
    "T55n2145_012:0094b16_24": "率其木訥指序條貫而已。",
    "T55n2145_012:0094b17_25": "昔少述私記辭句未整。",
    "T55n2145_012:0094b17_26": "而好事傳寫數本兼行。",
    "T55n2145_012:0094b18_27": "今刪繁補略。",
    "T55n2145_012:0094b18_28": "以後撰為定。",
    "T55n2145_012:0094b19_0": "敬述先師之旨。",
    "T55n2145_012:0094b19_1": "匪由膚淺之說。",
    "T55n2145_012:0094b19_2": "明哲儻覽。",
    "T55n2145_012:0094b20_0": "採其正意焉。",
    "T55n2145_012:0094b21_0": "初事第二事兩戒　右第一卷",
    "T55n2145_012:0094b22_0": "第三事訖二不定法　右第二卷",
    "T55n2145_012:0094b23_0": "三十尼薩耆事　右第三卷",
    "T55n2145_012:0094b24_0": "九十事初盡第二誦　右第四卷",
    "T55n2145_012:0094b25_0": "三誦　右第五卷",
    "T55n2145_012:0094b26_0": "七法　右第六卷",
    "T55n2145_012:0094b27_0": "八法　右第七卷",
    "T55n2145_012:0094b28_0": "雜誦尼律　右第八卷",
    "T55n2145_012:0094b29_0": "增一誦　右第九卷",
    "T55n2145_012:0094c01_0": "優婆離善誦　右第十卷",
    "T55n2145_012:0094c02_0": "法集雜記銘目錄序第十釋僧祐撰",
    "T55n2145_012:0094c03_0": "祐少長山居遊息淨眾。",
    "T55n2145_012:0094c03_1": "雖業懃罔立。",
    "T55n2145_012:0094c03_2": "而誓心無墜。",
    "T55n2145_012:0094c04_3": "常願覺道流於忍土。",
    "T55n2145_012:0094c04_4": "正化隆於像運。",
    "T55n2145_012:0094c04_5": "是以三寶勝跡必也詳錄。",
    "T55n2145_012:0094c05_6": "四眾福緣每事述記。",
    "T55n2145_012:0094c06_0": "所撰法集已為七部。",
    "T55n2145_012:0094c06_1": "至於雜記碎文。",
    "T55n2145_012:0094c06_2": "條例無附。",
    "T55n2145_012:0094c07_3": "輒別為一帙。",
    "T55n2145_012:0094c07_4": "以存時事。",
    "T55n2145_012:0094c07_5": "其山寺碑銘僧眾行記。",
    "T55n2145_012:0094c08_6": "文自彼製而造自鄙哀。",
    "T55n2145_012:0094c08_7": "竊依前古揌入于集。",
    "T55n2145_012:0094c09_8": "雖俗觀為煩。",
    "T55n2145_012:0094c09_9": "而道緣成業矣。",
    "T55n2145_012:0094c10_0": "佛牙記一卷胡音漢解傳譯記一卷",
    "T55n2145_012:0094c11_0": "鍾山定林上寺碑銘一卷　劉勰",
    "T55n2145_012:0094c12_0": "鍾山定林上寺絕跡京邑五僧傳一卷",
    "T55n2145_012:0094c13_0": "建初寺初創碑銘一卷　劉勰",
    "T55n2145_012:0094c14_0": "獻統上碑銘一卷　沈約",
    "T55n2145_012:0094c15_0": "僧柔法師碑銘一卷　劉勰",
    "T55n2145_012:0094c16_0": "右七卷共帙。",
    "T55n2145_012:0094c17_0": "出三藏記集雜錄卷第十二"
}