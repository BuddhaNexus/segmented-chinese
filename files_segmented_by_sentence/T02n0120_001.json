{
    "T02n0120_001:0512b05_0": "央掘魔羅經卷第一",
    "T02n0120_001:0512b07_0": "宋天竺三藏求那跋陀羅譯",
    "T02n0120_001:0512b08_0": "如是我聞：一時，佛住舍衛國祇樹給孤獨園。",
    "T02n0120_001:0512b08_1": "爾時，世尊與無量菩薩摩訶薩俱，及四部眾、無量諸天、龍神、夜叉，乾闥婆、迦樓羅、緊那羅、摩睺羅伽、毘舍遮、負多伽那阿磋羅檀那婆王，日月天子、阿修羅及諸羅剎，護世主、四天王、魔天等俱。",
    "T02n0120_001:0512b13_2": "爾時，世尊廣說妙法度脫眾生，名曰執劍大方廣經。",
    "T02n0120_001:0512b14_3": "初中後善，究竟顯示善義、善味，純一清淨，具足清白梵行之相。",
    "T02n0120_001:0512b15_4": "說斯經已，舍衛城北去城不遠，彼處有村村名薩那，有一貧窮婆羅門女名跋陀羅，女生一子，名一切世間現，少失其父，厥年十二，色、力、人相具足第一，聰明辯慧微言善說。",
    "T02n0120_001:0512b19_5": "復有異村名頗羅呵私，有一舊住婆羅門師，名摩尼跋陀羅，善能通達四毘陀經。",
    "T02n0120_001:0512b21_6": "時，世間現從其受學，謙順恭敬盡心供養，諸根純熟所受奉持。",
    "T02n0120_001:0512b23_0": "爾時，彼師暫受王請，留世間現守舍而去。",
    "T02n0120_001:0512b23_1": "婆羅門婦年少端正，見世間現即生染心，忽忘儀軌前執其衣。",
    "T02n0120_001:0512b25_2": "時，世間現白彼婦言：「仁今便為是我之母，如何尊處而行非法？」",
    "T02n0120_001:0512b26_3": "內懷愧悚捨衣遠避。",
    "T02n0120_001:0512b27_4": "爾時，彼婦欲心熾盛泣淚念言：「彼見斷絕不隨我意，若不見從要斷其命，不使是人更餘婚娶。」",
    "T02n0120_001:0512b29_5": "即以指爪自畫其體，婬亂彌熾自燒成病，行女人諂莊嚴其身，以繩自繫足不離地。",
    "T02n0120_001:0512c02_6": "時，摩尼跋陀事畢還家，見婦自懸以刀截繩，高聲大叫而問之言：「誰為此事？」",
    "T02n0120_001:0512c04_7": "時，婦答言：「是世間現欲行非法，強見陵逼作如是事。」",
    "T02n0120_001:0512c05_8": "摩尼跋陀先知其人有大德力，即思惟言：「彼初生日，一切剎利所有刀劍悉自拔出，利劍卷屈墜落于地，令諸剎利皆大恐怖。",
    "T02n0120_001:0512c08_9": "其生之日有如此異，當知是人有大德力。」",
    "T02n0120_001:0512c09_10": "思惟是已，語世間現：「汝是惡人毀辱所尊，汝今非復真婆羅門，當殺千人可得除罪。」",
    "T02n0120_001:0512c11_0": "世間現稟性恭順，尊重師教即白師言：「嗚呼和上！",
    "T02n0120_001:0512c12_1": "殺害千人非我所應。」",
    "T02n0120_001:0512c12_2": "師即謂言：「汝是惡人，不樂生天作婆羅門耶？」",
    "T02n0120_001:0512c13_3": "答言和上：「善哉奉命！",
    "T02n0120_001:0512c14_4": "即殺千人，還禮師足。」",
    "T02n0120_001:0512c14_5": "師聞見已生希有心：「汝大惡人故不死耶？」",
    "T02n0120_001:0512c15_6": "復作念言：「今當令死。」",
    "T02n0120_001:0512c16_7": "而告之言：「殺一一人，一一取指，殺千人已取指作鬘冠首而還，然後得成婆羅門耳。」",
    "T02n0120_001:0512c18_0": "以是因緣名央掘魔羅，即白師言：「善哉和上！",
    "T02n0120_001:0512c19_0": "受教。」",
    "T02n0120_001:0512c19_1": "即殺千人少一。",
    "T02n0120_001:0512c19_2": "爾時，央掘魔母念子當飢，自持四種美食送往與之。",
    "T02n0120_001:0512c20_3": "子見母已作是思惟：「當令我母得生天上。」",
    "T02n0120_001:0512c21_4": "即便執劍欲前斷命。",
    "T02n0120_001:0512c22_5": "去舍衛國十由旬少一丈，於彼有樹名阿輸迦。",
    "T02n0120_001:0512c23_6": "爾時，世尊以一切智，如是知時如鴈王來。",
    "T02n0120_001:0512c24_7": "央掘魔羅見世尊來，執劍疾往作是念言：「我今復當殺是沙門瞿曇。」",
    "T02n0120_001:0512c25_8": "爾時，世尊示現避去。",
    "T02n0120_001:0512c26_9": "時，央掘魔羅而說偈言：「住住大沙門，　　白淨王太子，　我是央掘魔，　　今當稅一指。",
    "T02n0120_001:0512c29_0": "　住住大沙門，　　無貪染衣士，　我是央掘魔，　　今當稅一指。",
    "T02n0120_001:0513a02_0": "　住住大沙門，　　毀形剃髮士，　我是央掘魔，　　今當稅一指。",
    "T02n0120_001:0513a04_0": "　住住大沙門，　　知足持鉢士，　我是央掘魔，　　今當稅一指。",
    "T02n0120_001:0513a06_0": "　住住大沙門，　　無畏師子遊，　我是央掘魔，　　今當稅一指。",
    "T02n0120_001:0513a08_0": "　住住大沙門，　　雄健猛虎步，　我是央掘魔，　　今當稅一指。",
    "T02n0120_001:0513a10_0": "　住住大沙門，　　儀雅鵝王趍，　我是央掘魔，　　今當稅一指。",
    "T02n0120_001:0513a12_0": "　住住大沙門，　　安詳龍象行，　我是央掘魔，　　今當稅一指。",
    "T02n0120_001:0513a14_0": "　住住大沙門，　　明朗日初出，　我是央掘魔，　　今當稅一指。",
    "T02n0120_001:0513a16_0": "　住住大沙門，　　明朗盛滿月，　我是央掘魔，　　今當稅一指。",
    "T02n0120_001:0513a18_0": "　住住大沙門，　　莊嚴真金山，　我是央掘魔，　　今當稅一指。",
    "T02n0120_001:0513a20_0": "　住住大沙門，　　千葉蓮花眼，　我是央掘魔，　　今當稅一指。",
    "T02n0120_001:0513a22_0": "　住住大沙門，　　素齒白蓮華，　我是央掘魔，　　今當稅一指。",
    "T02n0120_001:0513a24_0": "　住住大沙門，　　善說真言舌，　我是央掘魔，　　今當稅一指。",
    "T02n0120_001:0513a26_0": "　住住大沙門，　　眉間白毫相，　我是央掘魔，　　今當稅一指。",
    "T02n0120_001:0513a28_0": "　住住大沙門，　　光澤紺青髮，　我是央掘魔，　　今當稅一指。",
    "T02n0120_001:0513b01_0": "　住住大沙門，　　過膝傭長臂，　我是央掘魔，　　今當稅一指。",
    "T02n0120_001:0513b03_0": "　住住大沙門，　　離欲馬王藏，　我是央掘魔，　　今當稅一指。",
    "T02n0120_001:0513b05_0": "　住住大沙門，　　膝骨密不現，　我是央掘魔，　　今當稅一指。",
    "T02n0120_001:0513b07_0": "　住住大沙門，　　手足赤銅甲，　我是央掘魔，　　今當稅一指。",
    "T02n0120_001:0513b09_0": "　住住大沙門，　　輕舉躡虛足，　我是央掘魔，　　今當稅一指。",
    "T02n0120_001:0513b11_0": "　住住大沙門，　　迦陵頻伽聲，　我是央掘魔，　　今當稅一指。",
    "T02n0120_001:0513b13_0": "　住住大沙門，　　憍吉羅妙音，　我是央掘魔，　　今當稅一指。",
    "T02n0120_001:0513b15_0": "　住住大沙門，　　百億勝光曜，　我是央掘魔，　　今當稅一指。",
    "T02n0120_001:0513b17_0": "　住住大沙門，　　諸根善調伏，　我是央掘魔，　　今當稅一指。",
    "T02n0120_001:0513b19_0": "　住住大沙門，　　十力悉具足，　我是央掘魔，　　今當稅一指。",
    "T02n0120_001:0513b21_0": "　住住大沙門，　　善持四真諦，　我是央掘魔，　　今當稅一指。",
    "T02n0120_001:0513b23_0": "　住住大沙門，　　說八道饒益，　我是央掘魔，　　今當稅一指。",
    "T02n0120_001:0513b25_0": "　住住大沙門，　　三十二相具，　我是央掘魔，　　今當稅一指。",
    "T02n0120_001:0513b27_0": "　住住大沙門，　　八十種妙好，　我是央掘魔，　　今當稅一指。",
    "T02n0120_001:0513b29_0": "　住住大沙門，　　永滅諸愛欲，　我是央掘魔，　　今當稅一指。",
    "T02n0120_001:0513c02_0": "　住住大沙門，　　莫令我起瞋，　我是央掘魔，　　今當稅一指。",
    "T02n0120_001:0513c04_0": "　住住大沙門，　　未曾見奇特，　我是央掘魔，　　今當稅一指。",
    "T02n0120_001:0513c06_0": "　住住大沙門，　　修羅因陀羅，　及與諸羅剎，　　降是三憍慢。",
    "T02n0120_001:0513c08_0": "　汝是何等人，　　如是極疾行，　及我未下刀，　　知時宜速住。",
    "T02n0120_001:0513c10_0": "　住住大沙門，　　不聞我名耶，　我是央掘魔，　　今當速輸指。",
    "T02n0120_001:0513c12_0": "　住住大沙門，　　其諸眾生類，　若有聞我名，　　一切皆怖死，　何況面見我，　　而得全身命？",
    "T02n0120_001:0513c15_0": "　住住大沙門，　　汝是誰速說，　為天為風耶？",
    "T02n0120_001:0513c16_1": "　　於我前疾去。",
    "T02n0120_001:0513c17_0": "　住住大沙門，　　我今已疲乏，　終不能及汝，　　今當稅一指。",
    "T02n0120_001:0513c19_0": "　住住大沙門，　　汝善持淨戒，　宜速輸一指，　　莫度我境界。」",
    "T02n0120_001:0513c21_0": "爾時，世尊猶如鵝王，庠行七步師子顧視，為央掘魔羅而說偈言：「住住央掘魔，　　汝當住淨戒，　我是等正覺，　　輸汝慧劍稅，　我住無生際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0513c29_0": "　住住央掘魔，　　汝當住淨戒，　我是等正覺，　　輸汝慧劍稅，　我住於實際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514a06_0": "　住住央掘魔，　　汝當住淨戒，　我是等正覺，　　輸汝慧劍稅，　我住無作際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514a12_0": "　住住央掘魔，　　汝當住淨戒，　我是等正覺，　　輸汝慧劍稅，　我住無為際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514a18_0": "　住住央掘魔，　　汝當住淨戒，　我是等正覺，　　輸汝慧劍稅，　我住無老際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514a24_0": "　住住央掘魔，　　汝當住淨戒，　我是等正覺，　　輸汝慧劍稅，　我住無病際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514b01_0": "　住住央掘魔，　　汝當住淨戒，　我是等正覺，　　輸汝慧劍稅，　我住不死際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514b07_0": "　住住央掘魔，　　汝當住淨戒，　我是等正覺，　　輸汝慧劍稅，　我住無染際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514b13_0": "　住住央掘魔，　　汝當住淨戒，　我是等正覺，　　輸汝慧劍稅，　我住無漏際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514b19_0": "　住住央掘魔，　　汝當住淨戒，　我是等正覺，　　輸汝慧劍稅，　我住無罪際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514b25_0": "　住住央掘魔，　　汝當住淨戒，　我是等正覺，　　輸汝慧劍稅，　我住於諦際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514c02_0": "　住住央掘魔，　　汝當住淨戒，　我是等正覺，　　輸汝慧劍稅，　我住於法際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514c08_0": "　住住央掘魔，　　汝當住淨戒，　我是等正覺，　　輸汝慧劍稅，　我住如法際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514c14_0": "　住住央掘魔，　　汝當住淨戒，　我是等正覺，　　輸汝慧劍稅，　我住寂靜際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514c20_0": "　住住央掘魔，　　汝當住淨戒，　我是等正覺，　　輸汝慧劍稅，　我住安隱際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0514c26_0": "　住住央掘魔，　　汝當住淨戒，　我是等正覺，　　輸汝慧劍稅，　我住無憂際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515a03_0": "　住住央掘魔，　　汝當住淨戒，　我是等正覺，　　輸汝慧劍稅，　我住離憂際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515a09_0": "　住住央掘魔，　　汝當住淨戒，　我是等正覺，　　輸汝慧劍稅，　我住無塵際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515a15_0": "　住住央掘魔，　　汝當住淨戒，　我是等正覺，　　輸汝慧劍稅，　我住離塵際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515a21_0": "　住住央掘魔，　　汝當住淨戒，　我是等正覺，　　輸汝慧劍稅，　我住無羸際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515a27_0": "　住住央掘魔，　　汝當住淨戒，　我是等正覺，　　輸汝慧劍稅，　我住無災際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515b04_0": "　住住央掘魔，　　汝當住淨戒，　我是等正覺，　　輸汝慧劍稅，　我住無惱際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515b10_0": "　住住央掘魔，　　汝當住淨戒，　我是等正覺，　　輸汝慧劍稅，　我住無患際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515b16_0": "　住住央掘魔，　　汝當住淨戒，　我是等正覺，　　輸汝慧劍稅，　我住離患際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515b22_0": "　住住央掘魔，　　汝當住淨戒，　我是等正覺，　　輸汝慧劍稅，　我住無有際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515b28_0": "　住住央掘魔，　　汝當住淨戒，　我是等正覺，　　輸汝慧劍稅，　我住無量際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515c05_0": "　住住央掘魔，　　汝當住淨戒，　我是等正覺，　　輸汝慧劍稅，　我住無上際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515c11_0": "　住住央掘魔，　　汝當住淨戒，　我是等正覺，　　輸汝慧劍稅，　我住最勝際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515c17_0": "　住住央掘魔，　　汝當住淨戒，　我是等正覺，　　輸汝慧劍稅，　我住於恒際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515c23_0": "　住住央掘魔，　　汝當住淨戒，　我是等正覺，　　輸汝慧劍稅，　我住等高際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0515c29_0": "　住住央掘魔，　　汝當住淨戒，　我是等正覺，　　輸汝慧劍稅，　我住於上際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516a06_0": "　住住央掘魔，　　汝當住淨戒，　我是等正覺，　　輸汝慧劍稅，　我住不壞際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516a12_0": "　住住央掘魔，　　汝當住淨戒，　我是等正覺，　　輸汝慧劍稅，　我住不崩際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516a18_0": "　住住央掘魔，　　汝當住淨戒，　我是等正覺，　　輸汝慧劍稅，　我住無邊際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516a24_0": "　住住央掘魔，　　汝當住淨戒，　我是等正覺，　　輸汝慧劍稅，　我住不可見，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516b01_0": "　住住央掘魔，　　汝當住淨戒，　我是等正覺，　　輸汝慧劍稅，　我住深法際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516b07_0": "　住住央掘魔，　　汝當住淨戒，　我是等正覺，　　輸汝慧劍稅，　我住難見際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516b13_0": "　住住央掘魔，　　汝當住淨戒，　我是等正覺，　　輸汝慧劍稅，　我住微細法，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516b19_0": "　住住央掘魔，　　汝當住淨戒，　我是等正覺，　　輸汝慧劍稅，　我住滿法際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516b25_0": "　住住央掘魔，　　汝當住淨戒，　我是等正覺，　　輸汝慧劍稅，　我住極難見，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516c02_0": "　住住央掘魔，　　汝當住淨戒，　我是等正覺，　　輸汝慧劍稅，　我住無定法，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516c08_0": "　住住央掘魔，　　汝當住淨戒，　我是等正覺，　　輸汝慧劍稅，　我住無諍際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516c14_0": "　住住央掘魔，　　汝當住淨戒，　我是等正覺，　　輸汝慧劍稅，　我住無分別，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516c20_0": "　住住央掘魔，　　汝當住淨戒，　我是等正覺，　　輸汝慧劍稅，　我住於無際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0516c26_0": "　住住央掘魔，　　汝當住淨戒，　我是等正覺，　　輸汝慧劍稅，　我住解脫際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517a03_0": "　住住央掘魔，　　汝當住淨戒，　我是等正覺，　　輸汝慧劍稅，　我住寂靜際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517a09_0": "　住住央掘魔，　　汝當住淨戒，　我是等正覺，　　輸汝慧劍稅，　我住寂止際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517a15_0": "　住住央掘魔，　　汝當住淨戒，　我是等正覺，　　輸汝慧劍稅，　我住上止際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517a21_0": "　住住央掘魔，　　汝當住淨戒，　我是等正覺，　　輸汝慧劍稅，　我住無斷際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517a27_0": "　住住央掘魔，　　汝當住淨戒，　我是等正覺，　　輸汝慧劍稅，　我住彼岸際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517b04_0": "　住住央掘魔，　　汝當住淨戒，　我是等正覺，　　輸汝慧劍稅，　我住美妙際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517b10_0": "　住住央掘魔，　　汝當住淨戒，　我是等正覺，　　輸汝慧劍稅，　我住離虛偽，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517b16_0": "　住住央掘魔，　　汝當住淨戒，　我是等正覺，　　輸汝慧劍稅，　我住破宅際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517b22_0": "　住住央掘魔，　　汝當住淨戒，　我是等正覺，　　輸汝慧劍稅，　我住伏慢際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517b28_0": "　住住央掘魔，　　汝當住淨戒，　我是等正覺，　　輸汝慧劍稅，　我住伏幻際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517c05_0": "　住住央掘魔，　　汝當住淨戒，　我是等正覺，　　輸汝慧劍稅，　我住伏癡際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517c11_0": "　住住央掘魔，　　汝當住淨戒，　我是等正覺，　　輸汝慧劍稅，　我住於捨際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517c17_0": "　住住央掘魔，　　汝當住淨戒，　我是等正覺，　　輸汝慧劍稅，　我住法界際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517c23_0": "　住住央掘魔，　　汝當住淨戒，　我是等正覺，　　輸汝慧劍稅，　我住無入際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0517c29_0": "　住住央掘魔，　　汝當住淨戒，　我是等正覺，　　輸汝慧劍稅，　我住純善際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518a06_0": "　住住央掘魔，　　汝當住淨戒，　我是等正覺，　　輸汝慧劍稅，　我住出世際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518a12_0": "　住住央掘魔，　　汝當住淨戒，　我是等正覺，　　輸汝慧劍稅，　我住無動際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518a18_0": "　住住央掘魔，　　汝當住淨戒，　我是等正覺，　　輸汝慧劍稅，　我住殿堂際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518a24_0": "　住住央掘魔，　　汝當住淨戒，　我是等正覺，　　輸汝慧劍稅，　我住不悔際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518b01_0": "　住住央掘魔，　　汝當住淨戒，　我是等正覺，　　輸汝慧劍稅，　我住休息際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518b07_0": "　住住央掘魔，　　汝當住淨戒，　我是等正覺，　　輸汝慧劍稅，　我住究竟際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518b13_0": "　住住央掘魔，　　汝當住淨戒，　我是等正覺，　　輸汝慧劍稅，　我住三毒斷，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518b19_0": "　住住央掘魔，　　汝當住淨戒，　我是等正覺，　　輸汝慧劍稅，　我住煩惱斷，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518b25_0": "　住住央掘魔，　　汝當住淨戒，　我是等正覺，　　輸汝慧劍稅，　我住有餘斷，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518c02_0": "　住住央掘魔，　　汝當住淨戒，　我是等正覺，　　輸汝慧劍稅，　我住三毒盡，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518c08_0": "　住住央掘魔，　　汝當住淨戒，　我是等正覺，　　輸汝慧劍稅，　我住於滅際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518c14_0": "　住住央掘魔，　　汝當住淨戒，　我是等正覺，　　輸汝慧劍稅，　我住於捨際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518c20_0": "　住住央掘魔，　　汝當住淨戒，　我是等正覺，　　輸汝慧劍稅，　我住覆護際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0518c26_0": "　住住央掘魔，　　汝當住淨戒，　我是等正覺，　　輸汝慧劍稅，　我住依怙際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519a03_0": "　住住央掘魔，　　汝當住淨戒，　我是等正覺，　　輸汝慧劍稅，　我住趣向際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519a09_0": "　住住央掘魔，　　汝當住淨戒，　我是等正覺，　　輸汝慧劍稅，　我住洲渚際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519a15_0": "　住住央掘魔，　　汝當住淨戒，　我是等正覺，　　輸汝慧劍稅，　我住容受際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519a21_0": "　住住央掘魔，　　汝當住淨戒，　我是等正覺，　　輸汝慧劍稅，　我住伏慳嫉，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519a27_0": "　住住央掘魔，　　汝當住淨戒，　我是等正覺，　　輸汝慧劍稅，　我住離渴際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519b04_0": "　住住央掘魔，　　汝當住淨戒，　我是等正覺，　　輸汝慧劍稅，　我住捨一切，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519b10_0": "　住住央掘魔，　　汝當住淨戒，　我是等正覺，　　輸汝慧劍稅，　我住離一切，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519b16_0": "　住住央掘魔，　　汝當住淨戒，　我是等正覺，　　輸汝慧劍稅，　我住一切止，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519b22_0": "　住住央掘魔，　　汝當住淨戒，　我是等正覺，　　輸汝慧劍稅，　我住斷道際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519b28_0": "　住住央掘魔，　　汝當住淨戒，　我是等正覺，　　輸汝慧劍稅，　我住空樂際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519c05_0": "　住住央掘魔，　　汝當住淨戒，　我是等正覺，　　輸汝慧劍稅，　我住結斷際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519c11_0": "　住住央掘魔，　　汝當住淨戒，　我是等正覺，　　輸汝慧劍稅，　我住愛盡際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519c17_0": "　住住央掘魔，　　汝當住淨戒，　我是等正覺，　　輸汝慧劍稅，　我住離欲滅，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519c23_0": "　住住央掘魔，　　汝當住淨戒，　我是等正覺，　　輸汝慧劍稅，　我住涅槃際，　　而汝不覺知；　汝央掘魔羅，　　我是等正覺，　今當輸汝稅，　　無上善法水，　汝今當速飲，　　永除生死渴。",
    "T02n0120_001:0519c29_0": "　住住央掘魔，　　汝當住淨戒，　我是等正覺，　　輸汝慧劍稅，　汝當捨利刀，　　疾來歸明智，　莫隨惡師慧，　　非法謂為法，　應甞至藥味，　　然後深自覺，　一切畏杖痛，　　莫不愛壽命。",
    "T02n0120_001:0520a06_0": "　取己可為譬，　　勿殺勿教殺，　如他己不異，　　如己他亦然；　取己可為譬，　　勿殺勿教殺，　莫作羅剎形，　　人血常塗身；　人血塗利劍，　　不宜恒在手，　速捨首指鬘，　　離是二生業；　二生非法求，　　是則惡羅剎，　羔羊於母所，　　猶尚知孝養；　哀哉汝可愍，　　為惡師所誤，　揮手奮利劍，　　而欲害所生。",
    "T02n0120_001:0520a16_0": "　汝今所造業，　　惡逆過禽獸，　殺害甚羅剎，　　兇暴踰修羅；　永入弊魔黨，　　長與人類分，　咄哉惡逆者，　　母恩世難報；　懷任十二月，　　將護盡胎養，　既生常鞠育，　　長夜忍苦穢；　今且觀汝母，　　血淚盈目流，　忘身愛念汝，　　躬自持食來；　風吹髮蓬亂，　　塵土坌污身，　手足悉龜坼，　　眾苦集朽形；　久受飢渴惱，　　寒暑亦備經，　逼切心狂亂，　　愁毒恒怨嗟。」",
    "T02n0120_001:0520a28_0": "爾時，彼母見佛世尊與央掘魔羅往反苦論，子心降伏縱身垂臂，念其子故說偈白佛：「久失寶藏今還得，　　塵穢壞眼今明淨，　哀哉我子心迷亂，　　常以人血自塗身。",
    "T02n0120_001:0520b03_0": "　極利刀劍恒在手，　　多殺人眾成屍聚，　當令此子隨順我，　　今敬稽首等正覺，　多人見罵難聽聞，　　汝子如是切責我。」",
    "T02n0120_001:0520b06_0": "爾時，世尊告央掘魔羅：「此樹下者是汝之母，生育之恩深重難報，云何欲害令其生天？",
    "T02n0120_001:0520b07_1": "央掘魔羅！",
    "T02n0120_001:0520b08_2": "非法謂法，如春時焰渴鹿迷惑，汝亦如是，隨惡師教而生迷惑，若諸眾生非法謂法，命終當墮無擇地獄。",
    "T02n0120_001:0520b10_3": "央掘魔羅！",
    "T02n0120_001:0520b10_4": "汝今疾來歸依如來。",
    "T02n0120_001:0520b11_5": "央掘魔羅！",
    "T02n0120_001:0520b11_6": "莫怖莫畏。",
    "T02n0120_001:0520b11_7": "如來大慈是無畏處，等視眾生如羅睺羅，救療眾疾無依作依；如來安隱是穌息處，諸無親者為作親善，諸貧乞者為作寶藏，失佛道者示無上道；為諸恐怖而作覆護，為諸漂溺而作舟梁。",
    "T02n0120_001:0520b15_8": "汝當疾捨利劍出家學道，頂禮母足悔過自洗，至誠啟請求聽出家，濟度汝母離三有苦。",
    "T02n0120_001:0520b17_9": "今輸稅汝出家具足，汝今當飲甘露法水，汝久遊惡道迷亂疲倦，今當休息。",
    "T02n0120_001:0520b19_10": "汝是稅主我亦稅主，為守道王於一切眾生常受其稅，令得超渡生死有海。」",
    "T02n0120_001:0520b21_11": "爾時，央掘魔羅即捨利劍，如一歲嬰兒捉火即放，振手啼泣；時，央掘魔羅捨鬘振手發聲呼叫，亦復如是。",
    "T02n0120_001:0520b23_12": "如人熟眠蛇卒齧脚，即時驚起振手遠擲；央掘魔羅速捨指鬘，亦復如是。",
    "T02n0120_001:0520b25_13": "爾時，央掘魔羅如離非人所持，自知慚愧，血出遍身淚流如雨。",
    "T02n0120_001:0520b26_14": "譬如有人為蛇所螫，良醫為呪令作蛇行；央掘魔羅宛轉腹行三十九旋，亦復如是。",
    "T02n0120_001:0520b28_15": "然後進前頂禮佛足，而說偈言：「奇哉正覺第一慈，　　調御人師為我來，　令我得度無知海，　　愚癡闇冥濤波惑。",
    "T02n0120_001:0520c03_0": "　奇哉正覺無上悲，　　調御人師為我來，　度我生死曠野難，　　種種煩惱棘刺林。",
    "T02n0120_001:0520c05_0": "　奇哉正覺第一喜，　　調御人師為我來，　令我得度諸迷惑，　　邪見虎狼禽獸難。",
    "T02n0120_001:0520c07_0": "　奇哉正覺第一捨，　　調御人師為我來，　令我得度無擇獄，　　永離熾然無量苦。",
    "T02n0120_001:0520c09_0": "　無依怙者為作依，　　無親厚者為作親，　集眾惡業趣大苦，　　今為我來作歸依。」",
    "T02n0120_001:0520c11_0": "爾時，世尊告央掘魔羅：「汝今可起，速往母所，至誠悔過求聽出家。」",
    "T02n0120_001:0520c12_1": "爾時，央掘魔羅從佛足起往至母所，圍旋多匝五體投地，至誠懺悔悲感大叫，即向其母而說偈言：「嗚呼慈母我大過，　　集諸惡業成罪積，　隨惡師教行暴害，　　殺人一千唯少一；　我於今日歸依母，　　亦復歸依佛世尊，　我今稽首禮母足，　　唯願哀愍聽出家。」",
    "T02n0120_001:0520c19_0": "爾時，彼母說偈答言：「我今已聽汝，　　出家為後世，　我亦求如來，　　出家受具足。",
    "T02n0120_001:0520c22_0": "　奇哉難思議，　　如來無有譬，　佛今度我子，　　普哀諸世間。",
    "T02n0120_001:0520c24_0": "　如來妙色身，　　功德無倫匹，　我今少稱歎，　　最勝天中天。」",
    "T02n0120_001:0520c26_0": "爾時，世尊以偈答言：「善哉善女人，　　當得無間樂，　今可聽汝子，　　於我前出家。",
    "T02n0120_001:0520c29_0": "　汝今年衰老，　　出家時已過，　但當深信樂，　　以法自穌息。",
    "T02n0120_001:0521a02_0": "　汝今且小待，　　波斯匿王至。」",
    "T02n0120_001:0521a03_0": "爾時，天帝釋將諸天眾、婇女眷屬，放身光明照舍衛國，見央掘魔羅與佛相抗，力屈心變摧伏歸悔，發大歡喜而說偈言：「奇哉十力雄，　　調御無與等，　降伏央掘魔，　　常血塗身過，　檀那因陀羅，　　阿修羅羅剎，　兇暴夜叉鬼，　　及餘諸惡人，　那伽緊那羅，　　大力迦樓羅，　彼聞央掘魔，　　恐怖皆閉目，　何況人中王，　　見而不恐怖。",
    "T02n0120_001:0521a13_0": "　彼初出生時，　　龍神咸振懼，　一切諸剎利，　　鎧解刀劍落，　何況人中王，　　見而不恐懼。",
    "T02n0120_001:0521a16_0": "　如是兇惡業，　　如來悉調伏，　佛力不思議，　　智慧境亦然。",
    "T02n0120_001:0521a18_0": "　奇哉央掘魔！",
    "T02n0120_001:0521a18_1": "　　善住無染戒，　梵行甚清淨，　　猶如真金山。",
    "T02n0120_001:0521a20_0": "　奇哉我今日，　　快得善法利！",
    "T02n0120_001:0521a21_0": "　我今當施與，　　央掘魔羅衣，　唯願為我受，　　世尊哀愍故，　今施央掘魔，　　沙門隨法服，　是大乞士王，　　世尊善觀察。」",
    "T02n0120_001:0521a25_0": "爾時，帝釋白央掘魔羅言：「唯願大士！",
    "T02n0120_001:0521a25_1": "受此天衣以為法服。」",
    "T02n0120_001:0521a26_2": "時，央掘魔羅謂帝釋言：「汝是何等蚊蚋小蟲！",
    "T02n0120_001:0521a27_3": "我豈當受不信之施？",
    "T02n0120_001:0521a27_4": "汝是何等貪欲之驢！",
    "T02n0120_001:0521a28_5": "未度生死眾苦長流，自性羸形何能施衣？",
    "T02n0120_001:0521a29_6": "當知汝是自性羸形，何能施人無價之衣？",
    "T02n0120_001:0521b01_7": "譬如國王有千力士，未見怨時便已躃地，何能與彼敵國大王千力士戰？",
    "T02n0120_001:0521b02_8": "如是我受無價衣者，何能降伏億煩惱魔及自性魔？",
    "T02n0120_001:0521b04_9": "我當斷除無量煩惱如佛所歎，十二頭陀沙門行法我應當學，汝非天王無異生盲。",
    "T02n0120_001:0521b06_10": "汝天帝釋！",
    "T02n0120_001:0521b06_11": "不知差別，何等名為兇暴惡業？",
    "T02n0120_001:0521b07_12": "汝是蚊蚋，安能知我是兇惡人耶？",
    "T02n0120_001:0521b07_13": "嗚呼帝釋！",
    "T02n0120_001:0521b08_14": "汝知央掘魔羅是兇惡人，又能解知佛法正義，何等沙門初始出家習無價衣耶？",
    "T02n0120_001:0521b10_15": "汝都不知出家淨法。",
    "T02n0120_001:0521b10_16": "嗚呼帝釋！",
    "T02n0120_001:0521b10_17": "汝是如來正法外人，如來長子上座迦葉，有摩尼等八萬寶庫及餘寶藏其數無量，并餘種種無價寶衣棄之如唾，出家學道行沙門法，受行十二頭陀苦行，何故不習無價之衣為放逸耶？",
    "T02n0120_001:0521b15_18": "上座迦葉棄捨種種甘饍之食，捨肉味食，受持修行不食肉法，家家乞食不惡惡想，始終常一苦樂無變，其所乞處有種種人，或言無者，或罵辱者，答言：『安樂。』",
    "T02n0120_001:0521b18_19": "然後捨去心不傾動。",
    "T02n0120_001:0521b19_20": "若言有者，不生貪喜。",
    "T02n0120_001:0521b19_21": "答言：『安樂。』",
    "T02n0120_001:0521b20_0": "受之而去心不傾動。",
    "T02n0120_001:0521b20_1": "若以大財施眾僧者，於未來世眾僧受用，一一寶藏無有窮盡，以何等故不奉施僧？",
    "T02n0120_001:0521b22_2": "而自分付餓鬼、貧窮孤獨乞匂。",
    "T02n0120_001:0521b23_3": "帝釋！",
    "T02n0120_001:0521b23_4": "沙門法者不多積聚，乃至鹽油亦不受畜，是沙門法；奴婢田宅、若賣若買諸不淨物，非沙門法，是在家法；若施若受諸不淨物，悉皆如是。",
    "T02n0120_001:0521b26_5": "汝大愚癡聚！",
    "T02n0120_001:0521b26_6": "如是等輩今當調伏，如治稊稗害善苗者，我之所殺作指鬘者，彼等悉是壞法眾生，無有一人是比丘、比丘尼、優婆塞、優婆夷者。」",
    "T02n0120_001:0521c01_0": "爾時，帝釋謂央掘魔羅：「不害相者是則為法，如來等視一切眾生如羅睺羅，云何聽許調伏惡人？」",
    "T02n0120_001:0521c03_1": "央掘魔羅言：「害與不害差別之相，汝云何知？",
    "T02n0120_001:0521c04_2": "如幻士方便他所不知。",
    "T02n0120_001:0521c04_3": "如是菩薩知幻境界，汝佛法外人，云何能知害與不害各有二種？",
    "T02n0120_001:0521c06_4": "有聲聞不害，有菩薩不害。",
    "T02n0120_001:0521c06_5": "汝小蚊蚋，云何能知二種不害？",
    "T02n0120_001:0521c07_6": "汝之境界及菩薩境界差別之相，猶如蚊翼覆於虛空。",
    "T02n0120_001:0521c08_7": "譬如沙門非人所持，爾時，大眾應守護不？」",
    "T02n0120_001:0521c09_8": "帝釋答言：「應當守護。」",
    "T02n0120_001:0521c10_9": "問言：「若因護死，誰應得罪？」",
    "T02n0120_001:0521c10_10": "帝釋答言：「淨除害心無得罪者。」",
    "T02n0120_001:0521c11_11": "央掘魔羅言：「如是調伏諸惡象類，若令彼死，守護之人無得罪者，當得無量殊勝功德。",
    "T02n0120_001:0521c13_12": "如是，害不害相差別難知，是名菩薩不害。」",
    "T02n0120_001:0521c14_13": "問言：「譬如良醫療治病人以鉤鉤舌，彼若死者，醫有罪不？」",
    "T02n0120_001:0521c15_14": "答言：「無也。",
    "T02n0120_001:0521c16_15": "彼良醫者多所饒益，除有害心。」",
    "T02n0120_001:0521c16_16": "問言：「如是調伏諸惡象類，若令彼死為有罪不？」",
    "T02n0120_001:0521c17_17": "答言：「無也。",
    "T02n0120_001:0521c18_18": "當得無量殊勝功德，除有害心。」",
    "T02n0120_001:0521c18_19": "問言：「譬如弟子從師受學，因教而死，師有罪不？」",
    "T02n0120_001:0521c20_0": "答言：「無也。",
    "T02n0120_001:0521c20_1": "除有害心。」",
    "T02n0120_001:0521c20_2": "問言：「如是威德眾生、明顯眾生，惡象類者見之而死，有遮罪不？」",
    "T02n0120_001:0521c22_0": "答言：「無也。",
    "T02n0120_001:0521c22_1": "除有害心。」",
    "T02n0120_001:0521c22_2": "「是故，帝釋！",
    "T02n0120_001:0521c22_3": "汝不知善業惡業差別之相，不知沙門非沙門差別之相，諸惡象類壞正法者應當調伏，如上座迦葉等八十大聲聞，乃至億耳，一切皆捨諸大寶藏，出家學道，於正法中少欲知足，比丘何須習無價衣？",
    "T02n0120_001:0521c27_4": "是等一切剃髮除慢，孤遊持鉢乞食活命著壞色衣，如是比丘云何放逸？",
    "T02n0120_001:0521c29_0": "常為寒暑饑渴所逼，足蹈塵土恒如野鹿，不越小戒如犛牛愛尾，守護不捨如烏伏子，如折牙象無復形好，彼復何須習無價衣？",
    "T02n0120_001:0522a02_1": "汝正法外人慎勿復語，如彼外道旃陀羅輩，畢竟不入二生眾中，汝亦如是，是正法外旃陀羅也，汝小蚊蚋默然無聲。」",
    "T02n0120_001:0522a06_0": "央掘魔羅經卷第一"
}