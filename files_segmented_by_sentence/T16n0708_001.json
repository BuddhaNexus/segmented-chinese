[
    {
        "source_sentence": "了本生死經",
        "from": "T16n0708_001:0815b03_0",
        "context_with_next_sentence": true
    },
    {
        "source_sentence": "吳月氏優婆塞支謙譯",
        "from": "T16n0708_001:0815b05_0",
        "context_with_next_sentence": true
    },
    {
        "source_sentence": "佛說是：「若比丘見緣起為見法，已見法為見",
        "from": "T16n0708_001:0815b06_0",
        "context_with_next_sentence": true
    },
    {
        "source_sentence": "我。",
        "from": "T16n0708_001:0815b07_1",
        "context_with_next_sentence": true
    },
    {
        "source_sentence": "」於是賢者舍利弗謂諸比丘言：",
        "from": "T16n0708_001:0815b07_15",
        "context_with_next_sentence": true
    },
    {
        "source_sentence": "「諸賢者！",
        "from": "T16n0708_001:0815b07_20",
        "context_with_next_sentence": true
    },
    {
        "source_sentence": "佛說：",
        "from": "T16n0708_001:0815b08_1",
        "context_with_next_sentence": true
    },
    {
        "source_sentence": "『若諸比丘見緣起為見法，已見法為見我。",
        "from": "T16n0708_001:0815b08_20",
        "context_with_next_sentence": true
    },
    {
        "source_sentence": "』此謂何義？",
        "from": "T16n0708_001:0815b09_4",
        "context_with_next_sentence": true
    },
    {
        "source_sentence": "是說有緣。",
        "from": "T16n0708_001:0815b09_9",
        "context_with_next_sentence": true
    },
    {
        "source_sentence": "若見緣起無命、非命，為見法；",
        "from": "T16n0708_001:0815b10_2",
        "context_with_next_sentence": true
    },
    {
        "source_sentence": "見法無命、非命，為見佛。",
        "from": "T16n0708_001:0815b10_14",
        "context_with_next_sentence": true
    },
    {
        "source_sentence": "當隨是慧。",
        "from": "T16n0708_001:0815b10_19",
        "context_with_next_sentence": true
    },
    {
        "source_sentence": "「彼有二事見外緣起，有二事見內緣起，合為四。",
        "from": "T16n0708_001:0815b11_19",
        "context_with_next_sentence": true
    },
    {
        "source_sentence": "「何謂二事見外緣起？",
        "from": "T16n0708_001:0815b12_9",
        "context_with_next_sentence": true
    },
    {
        "source_sentence": "為因相縛、緣相縛。",
        "from": "T16n0708_001:0815b12_18",
        "context_with_next_sentence": true
    },
    {
        "source_sentence": "因相縛為何等？",
        "from": "T16n0708_001:0815b13_4",
        "context_with_next_sentence": true
    },
    {
        "source_sentence": "從種根，從根葉，從葉莖，從莖節，從節懷華，從華實。",
        "from": "T16n0708_001:0815b14_8",
        "context_with_next_sentence": true
    },
    {
        "source_sentence": "是為因相縛。",
        "from": "T16n0708_001:0815b14_14",
        "context_with_next_sentence": true
    },
    {
        "source_sentence": "何謂緣相縛？",
        "from": "T16n0708_001:0815b15_1",
        "context_with_next_sentence": true
    },
    {
        "source_sentence": "為地種、水種、火種、風種、空種，從是因緣有種生彼。",
        "from": "T16n0708_001:0815b16_3",
        "context_with_next_sentence": true
    },
    {
        "source_sentence": "地為持種，水為潤種，火為熱種，風為起種，空為令種無礙。",
        "from": "T16n0708_001:0815b17_10",
        "context_with_next_sentence": true
    },
    {
        "source_sentence": "如是得時節會，令種生。",
        "from": "T16n0708_001:0815b18_2",
        "context_with_next_sentence": true
    },
    {
        "source_sentence": "彼種不知我生根，根不知從種有；",
        "from": "T16n0708_001:0815b18_17",
        "context_with_next_sentence": true
    },
    {
        "source_sentence": "根不知我生葉，葉不知從根有；",
        "from": "T16n0708_001:0815b19_12",
        "context_with_next_sentence": true
    },
    {
        "source_sentence": "葉不知我生莖，莖不知從葉有節懷華，實亦不自知轉相生有。",
        "from": "T16n0708_001:0815b21_1",
        "context_with_next_sentence": true
    },
    {
        "source_sentence": "又地不知我生種，種亦不知地持我；",
        "from": "T16n0708_001:0815b21_17",
        "context_with_next_sentence": true
    },
    {
        "source_sentence": "水亦不知我潤種，種亦不知水潤我；",
        "from": "T16n0708_001:0815b22_13",
        "context_with_next_sentence": true
    },
    {
        "source_sentence": "至火、風、空皆不相知。",
        "from": "T16n0708_001:0815b23_3",
        "context_with_next_sentence": true
    },
    {
        "source_sentence": "是諸賢者，從因緣有，得時會，令種生。",
        "from": "T16n0708_001:0815b23_21",
        "context_with_next_sentence": true
    },
    {
        "source_sentence": "為非自作，非彼作，亦非無因生。",
        "from": "T16n0708_001:0815b24_14",
        "context_with_next_sentence": true
    },
    {
        "source_sentence": "當以五事見外緣起。",
        "from": "T16n0708_001:0815b25_3",
        "context_with_next_sentence": true
    },
    {
        "source_sentence": "何謂五？",
        "from": "T16n0708_001:0815b25_7",
        "context_with_next_sentence": true
    },
    {
        "source_sentence": "一非常，二不斷，三不步，四種不敗亡，五相象非故。",
        "from": "T16n0708_001:0815b26_11",
        "context_with_next_sentence": true
    },
    {
        "source_sentence": "彼種已壞為非常，有根出為不斷，種根分異為不躇步，少種多生實為不敗亡，實生如種根非種為相象非故。",
        "from": "T16n0708_001:0815b29_3",
        "context_with_next_sentence": true
    },
    {
        "source_sentence": "「當知是二事見內緣起：",
        "from": "T16n0708_001:0815b29_14",
        "context_with_next_sentence": true
    },
    {
        "source_sentence": "因相縛、緣相縛。",
        "from": "T16n0708_001:0815c01_1",
        "context_with_next_sentence": true
    },
    {
        "source_sentence": "何謂因相縛？",
        "from": "T16n0708_001:0815c01_7",
        "context_with_next_sentence": true
    },
    {
        "source_sentence": "緣不明，行；",
        "from": "T16n0708_001:0815c01_13",
        "context_with_next_sentence": true
    },
    {
        "source_sentence": "緣行，識；",
        "from": "T16n0708_001:0815c01_18",
        "context_with_next_sentence": true
    },
    {
        "source_sentence": "緣識，名色；",
        "from": "T16n0708_001:0815c02_2",
        "context_with_next_sentence": true
    },
    {
        "source_sentence": "緣名色，六入；",
        "from": "T16n0708_001:0815c02_9",
        "context_with_next_sentence": true
    },
    {
        "source_sentence": "緣六入，更樂；",
        "from": "T16n0708_001:0815c02_16",
        "context_with_next_sentence": true
    },
    {
        "source_sentence": "緣更樂，痛；",
        "from": "T16n0708_001:0815c02_22",
        "context_with_next_sentence": true
    },
    {
        "source_sentence": "緣痛，愛；",
        "from": "T16n0708_001:0815c03_4",
        "context_with_next_sentence": true
    },
    {
        "source_sentence": "緣愛，受；",
        "from": "T16n0708_001:0815c03_9",
        "context_with_next_sentence": true
    },
    {
        "source_sentence": "緣受，有；",
        "from": "T16n0708_001:0815c03_14",
        "context_with_next_sentence": true
    },
    {
        "source_sentence": "緣有，生；",
        "from": "T16n0708_001:0815c03_19",
        "context_with_next_sentence": true
    },
    {
        "source_sentence": "緣生，老、死、憂、悲、苦、懣心惱。",
        "from": "T16n0708_001:0815c04_13",
        "context_with_next_sentence": true
    },
    {
        "source_sentence": "如是是但大苦性具成有病。",
        "from": "T16n0708_001:0815c05_2",
        "context_with_next_sentence": true
    },
    {
        "source_sentence": "彼不明不知我作行，行不知從不明有；",
        "from": "T16n0708_001:0815c06_1",
        "context_with_next_sentence": true
    },
    {
        "source_sentence": "行不知我作識，識不知從行有；",
        "from": "T16n0708_001:0815c06_15",
        "context_with_next_sentence": true
    },
    {
        "source_sentence": "識不知我作名色，名色不知從識有；",
        "from": "T16n0708_001:0815c07_12",
        "context_with_next_sentence": true
    },
    {
        "source_sentence": "六入、更樂、痛、愛、受、有、生至于老死亦轉不知。",
        "from": "T16n0708_001:0815c08_13",
        "context_with_next_sentence": true
    },
    {
        "source_sentence": "是從不明有行，從行有識，從識有名色，從名色有六入、更樂、痛、愛、受、有、生、老、死、憂、悲、苦、懣心惱，如上說。",
        "from": "T16n0708_001:0815c10_27",
        "context_with_next_sentence": true
    },
    {
        "source_sentence": "是但大苦性具成有。",
        "from": "T16n0708_001:0815c11_7",
        "context_with_next_sentence": true
    },
    {
        "source_sentence": "彼若無生，則無老、死、憂、悲、苦、懣心惱。",
        "from": "T16n0708_001:0815c12_5",
        "context_with_next_sentence": true
    },
    {
        "source_sentence": "「是諸賢者，因緣起故，緣是生法。",
        "from": "T16n0708_001:0815c12_21",
        "context_with_next_sentence": true
    },
    {
        "source_sentence": "有緣起不緣生法，有緣生法不緣起，有緣起緣生法，有不緣起不緣生法。",
        "from": "T16n0708_001:0815c14_11",
        "context_with_next_sentence": true
    },
    {
        "source_sentence": "「何謂緣起不緣生法？",
        "from": "T16n0708_001:0815c15_1",
        "context_with_next_sentence": true
    },
    {
        "source_sentence": "為緣不明，行；",
        "from": "T16n0708_001:0815c15_8",
        "context_with_next_sentence": true
    },
    {
        "source_sentence": "緣行，識；",
        "from": "T16n0708_001:0815c15_13",
        "context_with_next_sentence": true
    },
    {
        "source_sentence": "緣識，名色，至于老死，大苦惱具成有，如上說。",
        "from": "T16n0708_001:0815c16_12",
        "context_with_next_sentence": true
    },
    {
        "source_sentence": "是謂緣起非緣生法。",
        "from": "T16n0708_001:0815c17_2",
        "context_with_next_sentence": true
    },
    {
        "source_sentence": "「何謂緣生法非緣起？",
        "from": "T16n0708_001:0815c17_12",
        "context_with_next_sentence": true
    },
    {
        "source_sentence": "為如不明、行、識、名色、六入、更樂、痛、愛、受、有、生、老死。",
        "from": "T16n0708_001:0815c18_20",
        "context_with_next_sentence": true
    },
    {
        "source_sentence": "是謂緣生法非緣起也。",
        "from": "T16n0708_001:0815c19_4",
        "context_with_next_sentence": true
    },
    {
        "source_sentence": "「何謂緣起緣生法？",
        "from": "T16n0708_001:0815c19_13",
        "context_with_next_sentence": true
    },
    {
        "source_sentence": "若出生住不斷老死之生，是出生住因緣相近、因有相近、因微相近、因諦相近、因如相近、無異相近、不狂相近、緣起相近，以緣生如是法：",
        "from": "T16n0708_001:0815c22_15",
        "context_with_next_sentence": true
    },
    {
        "source_sentence": "有、受、愛、痛、更樂、六入、名色、識、行。",
        "from": "T16n0708_001:0815c23_14",
        "context_with_next_sentence": true
    },
    {
        "source_sentence": "是謂緣起緣生法。",
        "from": "T16n0708_001:0815c23_22",
        "context_with_next_sentence": true
    },
    {
        "source_sentence": "「何謂不緣起不緣生法？",
        "from": "T16n0708_001:0815c24_8",
        "context_with_next_sentence": true
    },
    {
        "source_sentence": "謂得道者。",
        "from": "T16n0708_001:0815c24_13",
        "context_with_next_sentence": true
    },
    {
        "source_sentence": "彼何謂不明？",
        "from": "T16n0708_001:0815c24_19",
        "context_with_next_sentence": true
    },
    {
        "source_sentence": "為如六種。",
        "from": "T16n0708_001:0815c25_4",
        "context_with_next_sentence": true
    },
    {
        "source_sentence": "六種受若女、若男。",
        "from": "T16n0708_001:0815c25_13",
        "context_with_next_sentence": true
    },
    {
        "source_sentence": "何謂六？",
        "from": "T16n0708_001:0815c25_17",
        "context_with_next_sentence": true
    },
    {
        "source_sentence": "為地種、水種、火種、風種、空種、識種。",
        "from": "T16n0708_001:0815c26_16",
        "context_with_next_sentence": true
    },
    {
        "source_sentence": "彼身得住，是為地種；",
        "from": "T16n0708_001:0815c27_2",
        "context_with_next_sentence": true
    },
    {
        "source_sentence": "如持不散，是為水種；",
        "from": "T16n0708_001:0815c27_12",
        "context_with_next_sentence": true
    },
    {
        "source_sentence": "飲、食、嘗、啖臥得善消，是為火種；",
        "from": "T16n0708_001:0815c28_6",
        "context_with_next_sentence": true
    },
    {
        "source_sentence": "身中出息、入息，是為風種；",
        "from": "T16n0708_001:0815c28_19",
        "context_with_next_sentence": true
    },
    {
        "source_sentence": "四大所不能持，是為空種；",
        "from": "T16n0708_001:0815c29_10",
        "context_with_next_sentence": true
    },
    {
        "source_sentence": "隨轉如雙箭笮，是為識種。",
        "from": "T16n0708_001:0816a01_2",
        "context_with_next_sentence": true
    },
    {
        "source_sentence": "如彼地種，非女，非男，非人，非士，非身，非身所，非人生，非少年，非作、無作者，非住、無住者，非智、無智者，非眾生，非吾，非我，非彼有、無有主。",
        "from": "T16n0708_001:0816a04_6",
        "context_with_next_sentence": true
    },
    {
        "source_sentence": "水、火、風、空種亦如是。",
        "from": "T16n0708_001:0816a04_18",
        "context_with_next_sentence": true
    },
    {
        "source_sentence": "識種非女，非男，非人，非士，非身，非身所，非人生，非少年，非作、無作者，非住、無住者，非智、無智者，非眾生，非吾，非我，非我有、無有主。",
        "from": "T16n0708_001:0816a07_17",
        "context_with_next_sentence": true
    },
    {
        "source_sentence": "如是但從六種為一想，為合想，為女想，為男想，為妄想，為身想，為自在想，為強自在，受若干種，故為不明。",
        "from": "T16n0708_001:0816a10_7",
        "context_with_next_sentence": true
    },
    {
        "source_sentence": "時說曰性癡，淨、常想、樂想、身想，疑嫌妄，非上要。",
        "from": "T16n0708_001:0816a11_10",
        "context_with_next_sentence": true
    },
    {
        "source_sentence": "佛說是不明，亦為染於物，無慧生妄，故為不明；",
        "from": "T16n0708_001:0816a12_12",
        "context_with_next_sentence": true
    },
    {
        "source_sentence": "妄故為行；",
        "from": "T16n0708_001:0816a12_17",
        "context_with_next_sentence": true
    },
    {
        "source_sentence": "知物故為識；",
        "from": "T16n0708_001:0816a13_3",
        "context_with_next_sentence": true
    },
    {
        "source_sentence": "五性故為名色；",
        "from": "T16n0708_001:0816a13_10",
        "context_with_next_sentence": true
    },
    {
        "source_sentence": "猗名色根故為六入；",
        "from": "T16n0708_001:0816a14_1",
        "context_with_next_sentence": true
    },
    {
        "source_sentence": "三合故為更樂；",
        "from": "T16n0708_001:0816a14_8",
        "context_with_next_sentence": true
    },
    {
        "source_sentence": "更樂行故為痛；",
        "from": "T16n0708_001:0816a14_15",
        "context_with_next_sentence": true
    },
    {
        "source_sentence": "痛而樂故為愛；",
        "from": "T16n0708_001:0816a15_3",
        "context_with_next_sentence": true
    },
    {
        "source_sentence": "愛彌廣故為受；",
        "from": "T16n0708_001:0816a15_10",
        "context_with_next_sentence": true
    },
    {
        "source_sentence": "受當復有行故為有；",
        "from": "T16n0708_001:0816a15_19",
        "context_with_next_sentence": true
    },
    {
        "source_sentence": "五性具成故為生；",
        "from": "T16n0708_001:0816a16_7",
        "context_with_next_sentence": true
    },
    {
        "source_sentence": "諸種熟故為老；",
        "from": "T16n0708_001:0816a16_14",
        "context_with_next_sentence": true
    },
    {
        "source_sentence": "命根噤閉故為死；",
        "from": "T16n0708_001:0816a17_3",
        "context_with_next_sentence": true
    },
    {
        "source_sentence": "熱中為憂；",
        "from": "T16n0708_001:0816a17_8",
        "context_with_next_sentence": true
    },
    {
        "source_sentence": "誑語為悲；",
        "from": "T16n0708_001:0816a17_13",
        "context_with_next_sentence": true
    },
    {
        "source_sentence": "臨五識身合為五苦；",
        "from": "T16n0708_001:0816a18_3",
        "context_with_next_sentence": true
    },
    {
        "source_sentence": "心識身合為懣；",
        "from": "T16n0708_001:0816a18_10",
        "context_with_next_sentence": true
    },
    {
        "source_sentence": "心念勞為惱；",
        "from": "T16n0708_001:0816a18_16",
        "context_with_next_sentence": true
    },
    {
        "source_sentence": "有故生有。",
        "from": "T16n0708_001:0816a19_2",
        "context_with_next_sentence": true
    },
    {
        "source_sentence": "如是見知，障顯是，說具滿，大苦性足。",
        "from": "T16n0708_001:0816a19_20",
        "context_with_next_sentence": true
    },
    {
        "source_sentence": "從是受凶衰，著故復生。",
        "from": "T16n0708_001:0816a20_10",
        "context_with_next_sentence": true
    },
    {
        "source_sentence": "其始不可見知，不可度量。",
        "from": "T16n0708_001:0816a21_3",
        "context_with_next_sentence": true
    },
    {
        "source_sentence": "又冥為不明義；",
        "from": "T16n0708_001:0816a21_10",
        "context_with_next_sentence": true
    },
    {
        "source_sentence": "作成為行義；",
        "from": "T16n0708_001:0816a21_16",
        "context_with_next_sentence": true
    },
    {
        "source_sentence": "知為識義；",
        "from": "T16n0708_001:0816a22_2",
        "context_with_next_sentence": true
    },
    {
        "source_sentence": "緣住彼，彼相倚，為名色義；",
        "from": "T16n0708_001:0816a22_15",
        "context_with_next_sentence": true
    },
    {
        "source_sentence": "主亦不專為六入義；",
        "from": "T16n0708_001:0816a23_3",
        "context_with_next_sentence": true
    },
    {
        "source_sentence": "更亦合會為更樂義；",
        "from": "T16n0708_001:0816a23_12",
        "context_with_next_sentence": true
    },
    {
        "source_sentence": "從知痛義；",
        "from": "T16n0708_001:0816a23_17",
        "context_with_next_sentence": true
    },
    {
        "source_sentence": "渴欲得物，如火無厭，為愛義；",
        "from": "T16n0708_001:0816a24_12",
        "context_with_next_sentence": true
    },
    {
        "source_sentence": "取為受義；",
        "from": "T16n0708_001:0816a24_17",
        "context_with_next_sentence": true
    },
    {
        "source_sentence": "當復有為有義；",
        "from": "T16n0708_001:0816a25_3",
        "context_with_next_sentence": true
    },
    {
        "source_sentence": "五性仰為生義；",
        "from": "T16n0708_001:0816a25_10",
        "context_with_next_sentence": true
    },
    {
        "source_sentence": "熟為老義；",
        "from": "T16n0708_001:0816a25_15",
        "context_with_next_sentence": true
    },
    {
        "source_sentence": "行虧為死義。",
        "from": "T16n0708_001:0816a26_2",
        "context_with_next_sentence": true
    },
    {
        "source_sentence": "如是義說，亦為十二緣起相。",
        "from": "T16n0708_001:0816a26_15",
        "context_with_next_sentence": true
    },
    {
        "source_sentence": "「又從不明近福德行作、近罪賊行作，是謂緣不明；",
        "from": "T16n0708_001:0816a27_17",
        "context_with_next_sentence": true
    },
    {
        "source_sentence": "行有諸行故，近福、不福而有識，是謂緣行識；",
        "from": "T16n0708_001:0816a28_19",
        "context_with_next_sentence": true
    },
    {
        "source_sentence": "由識作性行，名色具成生，是謂緣識名色；",
        "from": "T16n0708_001:0816a29_17",
        "context_with_next_sentence": true
    },
    {
        "source_sentence": "是緣生作，作輒受，是謂緣名色；",
        "from": "T16n0708_001:0816b01_12",
        "context_with_next_sentence": true
    },
    {
        "source_sentence": "六入、眼識會更樂，是謂緣六入更樂；",
        "from": "T16n0708_001:0816b02_7",
        "context_with_next_sentence": true
    },
    {
        "source_sentence": "如更樂，痛知亦爾，是謂緣更樂痛死；",
        "from": "T16n0708_001:0816b03_4",
        "context_with_next_sentence": true
    },
    {
        "source_sentence": "不知痛者為行別故，從愛象輒取，是謂緣痛愛；",
        "from": "T16n0708_001:0816b04_7",
        "context_with_next_sentence": true
    },
    {
        "source_sentence": "從愛象更吞，是謂緣愛受有；",
        "from": "T16n0708_001:0816b05_1",
        "context_with_next_sentence": true
    },
    {
        "source_sentence": "受為三行身、口、意，是謂緣受有；",
        "from": "T16n0708_001:0816b05_17",
        "context_with_next_sentence": true
    },
    {
        "source_sentence": "有行勞，當復有具成生，是謂緣有生；",
        "from": "T16n0708_001:0816b06_12",
        "context_with_next_sentence": true
    },
    {
        "source_sentence": "五性已成故有老死。",
        "from": "T16n0708_001:0816b07_2",
        "context_with_next_sentence": true
    },
    {
        "source_sentence": "是為十二緣起，隨轉宛轉，造作田業，識造種行，不明造對行。",
        "from": "T16n0708_001:0816b08_9",
        "context_with_next_sentence": true
    },
    {
        "source_sentence": "如地持種，水令種不散，火令種熟，風令種起，空令種無礙。",
        "from": "T16n0708_001:0816b09_17",
        "context_with_next_sentence": true
    },
    {
        "source_sentence": "行造田業亦如是，愛造潤行，彼行不知：",
        "from": "T16n0708_001:0816b10_15",
        "context_with_next_sentence": true
    },
    {
        "source_sentence": "『我造田業。",
        "from": "T16n0708_001:0816b10_21",
        "context_with_next_sentence": true
    },
    {
        "source_sentence": "』愛不知：",
        "from": "T16n0708_001:0816b11_3",
        "context_with_next_sentence": true
    },
    {
        "source_sentence": "『我為潤行。",
        "from": "T16n0708_001:0816b11_9",
        "context_with_next_sentence": true
    },
    {
        "source_sentence": "』識不知：",
        "from": "T16n0708_001:0816b11_14",
        "context_with_next_sentence": true
    },
    {
        "source_sentence": "『我為種行。",
        "from": "T16n0708_001:0816b11_20",
        "context_with_next_sentence": true
    },
    {
        "source_sentence": "』不明不知：",
        "from": "T16n0708_001:0816b12_1",
        "context_with_next_sentence": true
    },
    {
        "source_sentence": "『我為對行。",
        "from": "T16n0708_001:0816b12_7",
        "context_with_next_sentence": true
    },
    {
        "source_sentence": "』如地不知：",
        "from": "T16n0708_001:0816b12_13",
        "context_with_next_sentence": true
    },
    {
        "source_sentence": "『我持種。",
        "from": "T16n0708_001:0816b12_18",
        "context_with_next_sentence": true
    },
    {
        "source_sentence": "』水、火、風、空如上說。",
        "from": "T16n0708_001:0816b13_2",
        "context_with_next_sentence": true
    },
    {
        "source_sentence": "從有行勞，當復有具成生。",
        "from": "T16n0708_001:0816b13_14",
        "context_with_next_sentence": true
    },
    {
        "source_sentence": "此亦無有從是世躇步者，但因緣相持。",
        "from": "T16n0708_001:0816b14_12",
        "context_with_next_sentence": true
    },
    {
        "source_sentence": "譬如鏡淨、明朗，緣內、外生面象。",
        "from": "T16n0708_001:0816b15_9",
        "context_with_next_sentence": true
    },
    {
        "source_sentence": "面亦不死此生彼，鏡中從有面，因緣不虧。",
        "from": "T16n0708_001:0816b16_8",
        "context_with_next_sentence": true
    },
    {
        "source_sentence": "是不死此而生彼，為有苦情，因緣不虧，從是有受。",
        "from": "T16n0708_001:0816b17_11",
        "context_with_next_sentence": true
    },
    {
        "source_sentence": "如火以受，不斷現晝夜，然其炎不步。",
        "from": "T16n0708_001:0816b18_7",
        "context_with_next_sentence": true
    },
    {
        "source_sentence": "識亦如是，不身相縛，往來五道。",
        "from": "T16n0708_001:0816b19_1",
        "context_with_next_sentence": true
    },
    {
        "source_sentence": "有緣故生，是法無主。",
        "from": "T16n0708_001:0816b19_11",
        "context_with_next_sentence": true
    },
    {
        "source_sentence": "譬如月圓四十九由延，而圓形現於下水，有緣不虧，非月死彼而於此生。",
        "from": "T16n0708_001:0816b21_4",
        "context_with_next_sentence": true
    },
    {
        "source_sentence": "觀生死當如是。",
        "from": "T16n0708_001:0816b21_11",
        "context_with_next_sentence": true
    },
    {
        "source_sentence": "是為因相縛。",
        "from": "T16n0708_001:0816b21_17",
        "context_with_next_sentence": true
    },
    {
        "source_sentence": "「何謂緣相縛？",
        "from": "T16n0708_001:0816b22_4",
        "context_with_next_sentence": true
    },
    {
        "source_sentence": "如佛告阿難：",
        "from": "T16n0708_001:0816b22_10",
        "context_with_next_sentence": true
    },
    {
        "source_sentence": "『眼緣色生眼識。",
        "from": "T16n0708_001:0816b22_18",
        "context_with_next_sentence": true
    },
    {
        "source_sentence": "彼眼不知：",
        "from": "T16n0708_001:0816b23_3",
        "context_with_next_sentence": true
    },
    {
        "source_sentence": "「我作猗行。",
        "from": "T16n0708_001:0816b23_9",
        "context_with_next_sentence": true
    },
    {
        "source_sentence": "」色不知：",
        "from": "T16n0708_001:0816b23_14",
        "context_with_next_sentence": true
    },
    {
        "source_sentence": "「我為識對。",
        "from": "T16n0708_001:0816b23_20",
        "context_with_next_sentence": true
    },
    {
        "source_sentence": "」明不知：",
        "from": "T16n0708_001:0816b23_25",
        "context_with_next_sentence": true
    },
    {
        "source_sentence": "「我為識照。",
        "from": "T16n0708_001:0816b24_5",
        "context_with_next_sentence": true
    },
    {
        "source_sentence": "」空不知：",
        "from": "T16n0708_001:0816b24_10",
        "context_with_next_sentence": true
    },
    {
        "source_sentence": "「我令識無礙。",
        "from": "T16n0708_001:0816b24_17",
        "context_with_next_sentence": true
    },
    {
        "source_sentence": "」識不知：",
        "from": "T16n0708_001:0816b24_22",
        "context_with_next_sentence": true
    },
    {
        "source_sentence": "「我生此作有。",
        "from": "T16n0708_001:0816b25_3",
        "context_with_next_sentence": true
    },
    {
        "source_sentence": "」眼、色、明、空、念，令眼識具成生。",
        "from": "T16n0708_001:0816b25_21",
        "context_with_next_sentence": true
    },
    {
        "source_sentence": "耳、鼻、口、身、心緣法生心識。",
        "from": "T16n0708_001:0816b26_8",
        "context_with_next_sentence": true
    },
    {
        "source_sentence": "彼眼不知：",
        "from": "T16n0708_001:0816b26_13",
        "context_with_next_sentence": true
    },
    {
        "source_sentence": "「我為識作猗。",
        "from": "T16n0708_001:0816b26_20",
        "context_with_next_sentence": true
    },
    {
        "source_sentence": "」法不知：",
        "from": "T16n0708_001:0816b27_2",
        "context_with_next_sentence": true
    },
    {
        "source_sentence": "「我為識作行。",
        "from": "T16n0708_001:0816b27_9",
        "context_with_next_sentence": true
    },
    {
        "source_sentence": "」心不知：",
        "from": "T16n0708_001:0816b27_14",
        "context_with_next_sentence": true
    },
    {
        "source_sentence": "「我為識作明。",
        "from": "T16n0708_001:0816b27_21",
        "context_with_next_sentence": true
    },
    {
        "source_sentence": "」空不知：",
        "from": "T16n0708_001:0816b28_1",
        "context_with_next_sentence": true
    },
    {
        "source_sentence": "「我令識無礙。",
        "from": "T16n0708_001:0816b28_8",
        "context_with_next_sentence": true
    },
    {
        "source_sentence": "」識不知：",
        "from": "T16n0708_001:0816b28_13",
        "context_with_next_sentence": true
    },
    {
        "source_sentence": "「我成此因緣。",
        "from": "T16n0708_001:0816b28_20",
        "context_with_next_sentence": true
    },
    {
        "source_sentence": "」是，阿難！",
        "from": "T16n0708_001:0816b28_26",
        "context_with_next_sentence": true
    },
    {
        "source_sentence": "緣心、法、明、空、念，令心識具成生，而此非自作，非彼作，非兩作，非無因生，非我故，非彼故，非無因有。",
        "from": "T16n0708_001:0816c02_4",
        "context_with_next_sentence": true
    },
    {
        "source_sentence": "』「當以五事見內緣起。",
        "from": "T16n0708_001:0816c02_15",
        "context_with_next_sentence": true
    },
    {
        "source_sentence": "何謂五？",
        "from": "T16n0708_001:0816c02_19",
        "context_with_next_sentence": true
    },
    {
        "source_sentence": "非常、不斷、不步、少行多報、相象非故。",
        "from": "T16n0708_001:0816c03_17",
        "context_with_next_sentence": true
    },
    {
        "source_sentence": "彼如死際，身已壞為非常；",
        "from": "T16n0708_001:0816c04_9",
        "context_with_next_sentence": true
    },
    {
        "source_sentence": "出生有身分為不斷；",
        "from": "T16n0708_001:0816c04_18",
        "context_with_next_sentence": true
    },
    {
        "source_sentence": "或同去、或異去，分異故為不步；",
        "from": "T16n0708_001:0816c05_13",
        "context_with_next_sentence": true
    },
    {
        "source_sentence": "少行多報，謂行不敗亡。",
        "from": "T16n0708_001:0816c06_4",
        "context_with_next_sentence": true
    },
    {
        "source_sentence": "如行報生，非故家也。",
        "from": "T16n0708_001:0816c06_14",
        "context_with_next_sentence": true
    },
    {
        "source_sentence": "若見此緣起無命、非命，為見法；",
        "from": "T16n0708_001:0816c07_10",
        "context_with_next_sentence": true
    },
    {
        "source_sentence": "見法無命、非命，為見四諦：",
        "from": "T16n0708_001:0816c08_2",
        "context_with_next_sentence": true
    },
    {
        "source_sentence": "苦、習、盡、道。",
        "from": "T16n0708_001:0816c08_10",
        "context_with_next_sentence": true
    },
    {
        "source_sentence": "譬如明人見師成畫，歎其畫好、師妙。",
        "from": "T16n0708_001:0816c09_5",
        "context_with_next_sentence": true
    },
    {
        "source_sentence": "見四諦者亦如是，佛一切知、一切現，從是得喜不離佛，得法眾至真，戒喜不離。",
        "from": "T16n0708_001:0816c11_2",
        "context_with_next_sentence": true
    },
    {
        "source_sentence": "」了本生死經",
        "from": "T16n0708_001:0816c12_100",
        "context_with_next_sentence": false
    }
]