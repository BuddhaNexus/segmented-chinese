[
    {
        "source_sentence": "佛滅度後棺斂葬送經一名比丘師經",
        "from": "T12n0392_001:1114b07_0",
        "context_with_next_sentence": true
    },
    {
        "source_sentence": "失譯人名今附西晉錄",
        "from": "T12n0392_001:1114b09_0",
        "context_with_next_sentence": true
    },
    {
        "source_sentence": "聞如是：一時，眾祐遊於華氏國。阿難以人定",
        "from": "T12n0392_001:1114b10_0",
        "context_with_next_sentence": true
    },
    {
        "source_sentence": "時，白眾祐言：",
        "from": "T12n0392_001:1114b11_6",
        "context_with_next_sentence": true
    },
    {
        "source_sentence": "「眾祐滅訖之後，棺斂尊身其禮云何？",
        "from": "T12n0392_001:1114b12_3",
        "context_with_next_sentence": true
    },
    {
        "source_sentence": "」眾祐曰：",
        "from": "T12n0392_001:1114b12_8",
        "context_with_next_sentence": true
    },
    {
        "source_sentence": "「且自憂身，無憂佛也。",
        "from": "T12n0392_001:1114b12_19",
        "context_with_next_sentence": true
    },
    {
        "source_sentence": "吾滅度後，當有梵志、理家盡禮葬送。",
        "from": "T12n0392_001:1114b13_13",
        "context_with_next_sentence": true
    },
    {
        "source_sentence": "」阿難言：",
        "from": "T12n0392_001:1114b13_18",
        "context_with_next_sentence": true
    },
    {
        "source_sentence": "「其禮云何？",
        "from": "T12n0392_001:1114b14_1",
        "context_with_next_sentence": true
    },
    {
        "source_sentence": "」眾祐曰：",
        "from": "T12n0392_001:1114b14_6",
        "context_with_next_sentence": true
    },
    {
        "source_sentence": "「如飛行皇帝送喪之儀。",
        "from": "T12n0392_001:1114b14_17",
        "context_with_next_sentence": true
    },
    {
        "source_sentence": "」重曰：",
        "from": "T12n0392_001:1114b14_21",
        "context_with_next_sentence": true
    },
    {
        "source_sentence": "「願聞儀則。",
        "from": "T12n0392_001:1114b15_2",
        "context_with_next_sentence": true
    },
    {
        "source_sentence": "」眾祐曰：",
        "from": "T12n0392_001:1114b15_7",
        "context_with_next_sentence": true
    },
    {
        "source_sentence": "「聖帝崩時，以劫波育㲲千張纏身，香澤灌上令澤下徹；",
        "from": "T12n0392_001:1114b16_10",
        "context_with_next_sentence": true
    },
    {
        "source_sentence": "以香𧂐身，上下四面使其齊同；",
        "from": "T12n0392_001:1114b17_4",
        "context_with_next_sentence": true
    },
    {
        "source_sentence": "放火闍維，撿骨，香汁洗，盛以金甕。",
        "from": "T12n0392_001:1114b17_21",
        "context_with_next_sentence": true
    },
    {
        "source_sentence": "石為㽃瓳——縱廣三尺，厚一尺——四邊上下各安一枚，金甕置中。",
        "from": "T12n0392_001:1114b19_7",
        "context_with_next_sentence": true
    },
    {
        "source_sentence": "跱剎懸繒，具供所應，起土為塔，華香供養。",
        "from": "T12n0392_001:1114b20_6",
        "context_with_next_sentence": true
    },
    {
        "source_sentence": "佛當踰彼。",
        "from": "T12n0392_001:1114b20_11",
        "context_with_next_sentence": true
    },
    {
        "source_sentence": "所以然者，吾自無數劫，以四等弘慈，行六度無極，經緯十方拯濟群生，功德隆赫，成斯如來、無所著、正真道、最正覺、道法御、天人師，至尊難齊。",
        "from": "T12n0392_001:1114b23_16",
        "context_with_next_sentence": true
    },
    {
        "source_sentence": "各以把土供養塔者，其福無量。",
        "from": "T12n0392_001:1114b24_9",
        "context_with_next_sentence": true
    },
    {
        "source_sentence": "末世穢濁，民有顛沛之命，財有五家之分。",
        "from": "T12n0392_001:1114b25_8",
        "context_with_next_sentence": true
    },
    {
        "source_sentence": "吾以是故，留舍利并鉢以穰世顛沛之禍，安祐眾生。",
        "from": "T12n0392_001:1114b26_11",
        "context_with_next_sentence": true
    },
    {
        "source_sentence": "為宗廟像令民覩，則沙門以經導化未聞，令生者永去牢獄之酷、死者免三塗之罪，必獲昇天。",
        "from": "T12n0392_001:1114b28_14",
        "context_with_next_sentence": true
    },
    {
        "source_sentence": "若為佛廟，當令踰彼矣。",
        "from": "T12n0392_001:1114b29_4",
        "context_with_next_sentence": true
    },
    {
        "source_sentence": "」阿難言：",
        "from": "T12n0392_001:1114b29_9",
        "context_with_next_sentence": true
    },
    {
        "source_sentence": "「鉢當如之？",
        "from": "T12n0392_001:1114b29_15",
        "context_with_next_sentence": true
    },
    {
        "source_sentence": "」佛言：",
        "from": "T12n0392_001:1114b29_19",
        "context_with_next_sentence": true
    },
    {
        "source_sentence": "「吾鉢者，四天大王之所獻也，合四以為一。",
        "from": "T12n0392_001:1114c01_14",
        "context_with_next_sentence": true
    },
    {
        "source_sentence": "佛所食器，群生慎無以食矣。",
        "from": "T12n0392_001:1114c02_7",
        "context_with_next_sentence": true
    },
    {
        "source_sentence": "滅度之後，諸國諍之，民心邪荒、賤命貴婬、背孝尊妖。",
        "from": "T12n0392_001:1114c03_12",
        "context_with_next_sentence": true
    },
    {
        "source_sentence": "鉢當變化現五色光，飛行昇降，開化民心。",
        "from": "T12n0392_001:1114c04_11",
        "context_with_next_sentence": true
    },
    {
        "source_sentence": "黎庶覩之，追存佛德，去愚即明，順用正教，皆興廟寺，旌表佛德。",
        "from": "T12n0392_001:1114c06_1",
        "context_with_next_sentence": true
    },
    {
        "source_sentence": "轉當東遊，所歷諸國凶疫消歇、君臣康休、穀帛豐穰、欣懌無患，終遠三塗，皆獲生天。",
        "from": "T12n0392_001:1114c08_1",
        "context_with_next_sentence": true
    },
    {
        "source_sentence": "極東國王仁而有明，鉢當翔彼。",
        "from": "T12n0392_001:1114c08_15",
        "context_with_next_sentence": true
    },
    {
        "source_sentence": "王崩之後，其嗣婬荒，廢真從邪；",
        "from": "T12n0392_001:1114c09_11",
        "context_with_next_sentence": true
    },
    {
        "source_sentence": "民心亦爾，覩鉢無肅敬之禮。",
        "from": "T12n0392_001:1114c10_4",
        "context_with_next_sentence": true
    },
    {
        "source_sentence": "天、龍見之，悲喜迎鉢還海供奉。",
        "from": "T12n0392_001:1114c10_19",
        "context_with_next_sentence": true
    },
    {
        "source_sentence": "「王亡尊鉢，憂忿交胸，布告諸國，購鉢千金。",
        "from": "T12n0392_001:1114c11_18",
        "context_with_next_sentence": true
    },
    {
        "source_sentence": "連年募之，令出首尾。",
        "from": "T12n0392_001:1114c12_7",
        "context_with_next_sentence": true
    },
    {
        "source_sentence": "民貪重賞，遍索不得。",
        "from": "T12n0392_001:1114c12_17",
        "context_with_next_sentence": true
    },
    {
        "source_sentence": "時有賤人，其名曰師，偽作比丘，饕餮酒食，妻居育子。",
        "from": "T12n0392_001:1114c14_1",
        "context_with_next_sentence": true
    },
    {
        "source_sentence": "當醉提兒詣宮門言：",
        "from": "T12n0392_001:1114c14_10",
        "context_with_next_sentence": true
    },
    {
        "source_sentence": "『吾知鉢處。",
        "from": "T12n0392_001:1114c14_16",
        "context_with_next_sentence": true
    },
    {
        "source_sentence": "』王聞大喜，請沙門入，曰：",
        "from": "T12n0392_001:1114c15_6",
        "context_with_next_sentence": true
    },
    {
        "source_sentence": "『鉢所在乎？",
        "from": "T12n0392_001:1114c15_12",
        "context_with_next_sentence": true
    },
    {
        "source_sentence": "』對曰：",
        "from": "T12n0392_001:1114c15_16",
        "context_with_next_sentence": true
    },
    {
        "source_sentence": "『先以金來。",
        "from": "T12n0392_001:1114c15_22",
        "context_with_next_sentence": true
    },
    {
        "source_sentence": "』王賜金千斤。",
        "from": "T12n0392_001:1114c16_4",
        "context_with_next_sentence": true
    },
    {
        "source_sentence": "師曰：",
        "from": "T12n0392_001:1114c16_7",
        "context_with_next_sentence": true
    },
    {
        "source_sentence": "『唯沙門當盜之耳。",
        "from": "T12n0392_001:1114c16_16",
        "context_with_next_sentence": true
    },
    {
        "source_sentence": "』即下書考推諸沙門，其毒酷烈，臣民覩之靡不怨王。",
        "from": "T12n0392_001:1114c18_1",
        "context_with_next_sentence": true
    },
    {
        "source_sentence": "王曰：",
        "from": "T12n0392_001:1114c18_4",
        "context_with_next_sentence": true
    },
    {
        "source_sentence": "『爾為誰沙門乎？",
        "from": "T12n0392_001:1114c18_12",
        "context_with_next_sentence": true
    },
    {
        "source_sentence": "』答曰：",
        "from": "T12n0392_001:1114c18_16",
        "context_with_next_sentence": true
    },
    {
        "source_sentence": "『吾師事佛。",
        "from": "T12n0392_001:1114c18_22",
        "context_with_next_sentence": true
    },
    {
        "source_sentence": "』王曰：",
        "from": "T12n0392_001:1114c19_1",
        "context_with_next_sentence": true
    },
    {
        "source_sentence": "『佛有何戒耶？",
        "from": "T12n0392_001:1114c19_8",
        "context_with_next_sentence": true
    },
    {
        "source_sentence": "』師曰：",
        "from": "T12n0392_001:1114c19_12",
        "context_with_next_sentence": true
    },
    {
        "source_sentence": "『有二百五十戒。",
        "from": "T12n0392_001:1114c19_20",
        "context_with_next_sentence": true
    },
    {
        "source_sentence": "』「王曰：",
        "from": "T12n0392_001:1114c19_25",
        "context_with_next_sentence": true
    },
    {
        "source_sentence": "『首戒云何？",
        "from": "T12n0392_001:1114c20_5",
        "context_with_next_sentence": true
    },
    {
        "source_sentence": "』「答曰：",
        "from": "T12n0392_001:1114c20_10",
        "context_with_next_sentence": true
    },
    {
        "source_sentence": "『第一當遵慈。",
        "from": "T12n0392_001:1114c20_17",
        "context_with_next_sentence": true
    },
    {
        "source_sentence": "仁普惠恩及群生，視天下群生身命若己身命；",
        "from": "T12n0392_001:1114c21_14",
        "context_with_next_sentence": true
    },
    {
        "source_sentence": "慈濟悲愍，恕己安彼，道喜開化，護彼若身；",
        "from": "T12n0392_001:1114c22_14",
        "context_with_next_sentence": true
    },
    {
        "source_sentence": "潤逮草木，無虛杌絕也。",
        "from": "T12n0392_001:1114c23_4",
        "context_with_next_sentence": true
    },
    {
        "source_sentence": "』「王曰：",
        "from": "T12n0392_001:1114c23_9",
        "context_with_next_sentence": true
    },
    {
        "source_sentence": "『善哉！",
        "from": "T12n0392_001:1114c23_13",
        "context_with_next_sentence": true
    },
    {
        "source_sentence": "佛之仁化懷天裹地，何生不賴焉？",
        "from": "T12n0392_001:1114c24_5",
        "context_with_next_sentence": true
    },
    {
        "source_sentence": "「『二當遵清。",
        "from": "T12n0392_001:1114c24_12",
        "context_with_next_sentence": true
    },
    {
        "source_sentence": "無積穢寶，尊榮國土，非有無篡；",
        "from": "T12n0392_001:1114c25_4",
        "context_with_next_sentence": true
    },
    {
        "source_sentence": "草芥之屬，非惠不取。",
        "from": "T12n0392_001:1114c25_14",
        "context_with_next_sentence": true
    },
    {
        "source_sentence": "』「王曰：",
        "from": "T12n0392_001:1114c25_19",
        "context_with_next_sentence": true
    },
    {
        "source_sentence": "『善哉！",
        "from": "T12n0392_001:1114c25_23",
        "context_with_next_sentence": true
    },
    {
        "source_sentence": "斯可謂清白者也。",
        "from": "T12n0392_001:1114c26_6",
        "context_with_next_sentence": true
    },
    {
        "source_sentence": "』「『三當遵貞。",
        "from": "T12n0392_001:1114c26_14",
        "context_with_next_sentence": true
    },
    {
        "source_sentence": "心無存婬、口無言調，偽聲邪色一不視聽；",
        "from": "T12n0392_001:1114c27_10",
        "context_with_next_sentence": true
    },
    {
        "source_sentence": "覩彼婦人，以母、以姊、以妹、以女。",
        "from": "T12n0392_001:1114c28_7",
        "context_with_next_sentence": true
    },
    {
        "source_sentence": "寧就燔身，無為婬亂。",
        "from": "T12n0392_001:1114c28_17",
        "context_with_next_sentence": true
    },
    {
        "source_sentence": "』「王曰：",
        "from": "T12n0392_001:1114c28_22",
        "context_with_next_sentence": true
    },
    {
        "source_sentence": "『善哉！",
        "from": "T12n0392_001:1114c28_26",
        "context_with_next_sentence": true
    },
    {
        "source_sentence": "摸真景淨，佛化為首矣。",
        "from": "T12n0392_001:1114c29_10",
        "context_with_next_sentence": true
    },
    {
        "source_sentence": "』「『四當慎言。",
        "from": "T12n0392_001:1114c29_18",
        "context_with_next_sentence": true
    },
    {
        "source_sentence": "無兩舌、惡罵、妄言、綺語、前譽後毀、證入無辜、蠱道鬼妖、厭禱呪咀。",
        "from": "T12n0392_001:1115a02_6",
        "context_with_next_sentence": true
    },
    {
        "source_sentence": "寧就吞炭，不出毒聲也。",
        "from": "T12n0392_001:1115a02_17",
        "context_with_next_sentence": true
    },
    {
        "source_sentence": "』「王曰：",
        "from": "T12n0392_001:1115a02_22",
        "context_with_next_sentence": true
    },
    {
        "source_sentence": "『善哉佛化！",
        "from": "T12n0392_001:1115a03_5",
        "context_with_next_sentence": true
    },
    {
        "source_sentence": "惴惴慓慓，慎言乃如茲乎。",
        "from": "T12n0392_001:1115a03_17",
        "context_with_next_sentence": true
    },
    {
        "source_sentence": "』「『五當絕酒。",
        "from": "T12n0392_001:1115a04_2",
        "context_with_next_sentence": true
    },
    {
        "source_sentence": "夫酒者，令君不仁、臣不忠、親不義、子不孝、婦人奢婬，厥失三十有六，亡國破家靡不由茲。",
        "from": "T12n0392_001:1115a06_4",
        "context_with_next_sentence": true
    },
    {
        "source_sentence": "寧飲毒而死，不酒亂而生矣。",
        "from": "T12n0392_001:1115a06_17",
        "context_with_next_sentence": true
    },
    {
        "source_sentence": "』「王曰：",
        "from": "T12n0392_001:1115a07_1",
        "context_with_next_sentence": true
    },
    {
        "source_sentence": "『善哉！",
        "from": "T12n0392_001:1115a07_5",
        "context_with_next_sentence": true
    },
    {
        "source_sentence": "佛之明化令吞德懷道，滅于眾惡、興于諸善；",
        "from": "T12n0392_001:1115a08_3",
        "context_with_next_sentence": true
    },
    {
        "source_sentence": "清淨為身、淡泊為志。",
        "from": "T12n0392_001:1115a08_13",
        "context_with_next_sentence": true
    },
    {
        "source_sentence": "經化令仁，而爾教吾令殺；",
        "from": "T12n0392_001:1115a09_5",
        "context_with_next_sentence": true
    },
    {
        "source_sentence": "戒云守清淨、無貪，而爾偷金；",
        "from": "T12n0392_001:1115a09_19",
        "context_with_next_sentence": true
    },
    {
        "source_sentence": "戒云無婬，而爾畜妻；",
        "from": "T12n0392_001:1115a10_9",
        "context_with_next_sentence": true
    },
    {
        "source_sentence": "戒當盡誠，而爾虛譖沙門，云其盜鉢，令吾罪無辜；",
        "from": "T12n0392_001:1115a11_12",
        "context_with_next_sentence": true
    },
    {
        "source_sentence": "戒無嗜酒，而爾醉來。",
        "from": "T12n0392_001:1115a12_1",
        "context_with_next_sentence": true
    },
    {
        "source_sentence": "外諸沙門有具斯五德為高行者不乎？",
        "from": "T12n0392_001:1115a12_17",
        "context_with_next_sentence": true
    },
    {
        "source_sentence": "』「答曰：",
        "from": "T12n0392_001:1115a13_1",
        "context_with_next_sentence": true
    },
    {
        "source_sentence": "『其為凶穢甚於吾矣。",
        "from": "T12n0392_001:1115a13_11",
        "context_with_next_sentence": true
    },
    {
        "source_sentence": "』「王問有司：",
        "from": "T12n0392_001:1115a13_18",
        "context_with_next_sentence": true
    },
    {
        "source_sentence": "『諸沙門何以為業？",
        "from": "T12n0392_001:1115a14_3",
        "context_with_next_sentence": true
    },
    {
        "source_sentence": "』「對曰：",
        "from": "T12n0392_001:1115a14_8",
        "context_with_next_sentence": true
    },
    {
        "source_sentence": "『分衛無度，其為眾穢甚於彼師矣。",
        "from": "T12n0392_001:1115a15_1",
        "context_with_next_sentence": true
    },
    {
        "source_sentence": "』「王曰：",
        "from": "T12n0392_001:1115a15_6",
        "context_with_next_sentence": true
    },
    {
        "source_sentence": "『佛戒有二百五十，仁過仁儀！",
        "from": "T12n0392_001:1115a15_20",
        "context_with_next_sentence": true
    },
    {
        "source_sentence": "清等太素！",
        "from": "T12n0392_001:1115a16_2",
        "context_with_next_sentence": true
    },
    {
        "source_sentence": "貞齊虛空！",
        "from": "T12n0392_001:1115a16_7",
        "context_with_next_sentence": true
    },
    {
        "source_sentence": "信若四時！",
        "from": "T12n0392_001:1115a16_12",
        "context_with_next_sentence": true
    },
    {
        "source_sentence": "明跨日月！",
        "from": "T12n0392_001:1115a16_17",
        "context_with_next_sentence": true
    },
    {
        "source_sentence": "緣得斯類篡法服、偷應器、偽為沙門，亂正真乎？",
        "from": "T12n0392_001:1115a17_18",
        "context_with_next_sentence": true
    },
    {
        "source_sentence": "一戒不奉，而云二百五十。",
        "from": "T12n0392_001:1115a18_10",
        "context_with_next_sentence": true
    },
    {
        "source_sentence": "』勅有司曰：",
        "from": "T12n0392_001:1115a18_16",
        "context_with_next_sentence": true
    },
    {
        "source_sentence": "『佛清淨廟，賢聖所宗，非鳥獸之巢窟。",
        "from": "T12n0392_001:1115a19_11",
        "context_with_next_sentence": true
    },
    {
        "source_sentence": "逐出穢濁者，無令止佛廟矣。",
        "from": "T12n0392_001:1115a20_4",
        "context_with_next_sentence": true
    },
    {
        "source_sentence": "』「國之君子欲興利廟，惟無快賢處中宣佛神化者，抆淚而止。",
        "from": "T12n0392_001:1115a21_12",
        "context_with_next_sentence": true
    },
    {
        "source_sentence": "自斯大道陵遲，神化日衰。",
        "from": "T12n0392_001:1115a22_6",
        "context_with_next_sentence": true
    },
    {
        "source_sentence": "」佛告阿難：",
        "from": "T12n0392_001:1115a22_12",
        "context_with_next_sentence": true
    },
    {
        "source_sentence": "「吾雖滅度，後留鉢及舍利，若有賢者肅心奉養，終皆昇天。",
        "from": "T12n0392_001:1115a23_17",
        "context_with_next_sentence": true
    },
    {
        "source_sentence": "」阿難言：",
        "from": "T12n0392_001:1115a24_1",
        "context_with_next_sentence": true
    },
    {
        "source_sentence": "「千歲之末，鉢現神德變化若茲，豈況無上正真道、最正覺之靈化乎？",
        "from": "T12n0392_001:1115a25_11",
        "context_with_next_sentence": true
    },
    {
        "source_sentence": "」佛說經時，天、龍、鬼神、王臣四輩靡不哽咽，稽首而去。",
        "from": "T12n0392_001:1115a26_15",
        "context_with_next_sentence": true
    },
    {
        "source_sentence": "佛滅度後棺斂葬送經",
        "from": "T12n0392_001:1115a27_100",
        "context_with_next_sentence": false
    }
]