{
    "T05n0220_168:0902a16_0": "大般若波羅蜜多經卷第一百六",
    "T05n0220_168:0902a17_0": "十八",
    "T05n0220_168:0902a19_0": "三藏法師玄奘奉　詔譯",
    "T05n0220_168:0902a20_0": "初分校量功德品第三十之六十六",
    "T05n0220_168:0902a21_0": "「復次，憍尸迦！",
    "T05n0220_168:0902a21_1": "置贍部洲、東勝身洲、西牛貨洲諸有情類。",
    "T05n0220_168:0902a22_2": "若善男子、善女人等，教贍部洲、東勝身洲、西牛貨洲、北俱盧洲諸有情類皆趣無上正等菩提，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，教一有情令於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0902b01_0": "憍尸迦！",
    "T05n0220_168:0902b01_1": "後善男子、善女人等所獲功德甚多於前。",
    "T05n0220_168:0902b02_2": "「復次，憍尸迦！",
    "T05n0220_168:0902b02_3": "置四大洲諸有情類。",
    "T05n0220_168:0902b02_4": "若善男子、善女人等，教小千界諸有情類皆趣無上正等菩提，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，教一有情令於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0902b09_5": "憍尸迦！",
    "T05n0220_168:0902b10_6": "後善男子、善女人等所獲功德甚多於前。",
    "T05n0220_168:0902b11_7": "「復次，憍尸迦！",
    "T05n0220_168:0902b11_8": "置小千界諸有情類。",
    "T05n0220_168:0902b11_9": "若善男子、善女人等，教中千界諸有情類皆趣無上正等菩提，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，教一有情令於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0902b18_10": "憍尸迦！",
    "T05n0220_168:0902b19_0": "後善男子、善女人等所獲功德甚多於前。",
    "T05n0220_168:0902b19_1": "「復次，憍尸迦！",
    "T05n0220_168:0902b20_2": "置中千界諸有情類。",
    "T05n0220_168:0902b20_3": "若善男子、善女人等，教化三千大千世界諸有情類皆趣無上正等菩提，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，教一有情令於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0902b28_0": "憍尸迦！",
    "T05n0220_168:0902b28_1": "後善男子、善女人等所獲功德甚多於前。",
    "T05n0220_168:0902b29_2": "「復次，憍尸迦！",
    "T05n0220_168:0902b29_3": "置此三千大千世界諸有情類。",
    "T05n0220_168:0902c01_4": "若善男子、善女人等，教化十方各如殑伽沙等世界諸有情類皆趣無上正等菩提，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，教一有情令於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0902c08_5": "憍尸迦！",
    "T05n0220_168:0902c08_6": "後善男子、善女人等所獲功德甚多於前。",
    "T05n0220_168:0902c09_7": "「復次，憍尸迦！",
    "T05n0220_168:0902c10_0": "置此十方各如殑伽沙等世界諸有情類。",
    "T05n0220_168:0902c10_1": "若善男子、善女人等，教化十方一切世界諸有情類皆趣無上正等菩提，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，教一有情令於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0902c18_2": "憍尸迦！",
    "T05n0220_168:0902c18_3": "後善男子、善女人等所獲功德甚多於前。",
    "T05n0220_168:0902c20_0": "「復次，憍尸迦！",
    "T05n0220_168:0902c20_1": "若善男子、善女人等，教贍部洲諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0902c27_2": "憍尸迦！",
    "T05n0220_168:0902c27_3": "後善男子、善女人等所獲功德甚多於前。",
    "T05n0220_168:0902c28_4": "何以故？",
    "T05n0220_168:0902c29_5": "憍尸迦！",
    "T05n0220_168:0902c29_6": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0903a02_7": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0903a04_8": "「復次，憍尸迦！",
    "T05n0220_168:0903a05_0": "置贍部洲諸有情類。",
    "T05n0220_168:0903a05_1": "若善男子、善女人等，教贍部洲、東勝身洲諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0903a13_2": "憍尸迦！",
    "T05n0220_168:0903a13_3": "後善男子、善女人等所獲功德甚多於前。",
    "T05n0220_168:0903a14_4": "何以故？",
    "T05n0220_168:0903a14_5": "憍尸迦！",
    "T05n0220_168:0903a14_6": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0903a16_7": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0903a19_8": "「復次，憍尸迦！",
    "T05n0220_168:0903a19_9": "置贍部洲、東勝身洲諸有情類。",
    "T05n0220_168:0903a20_10": "若善男子、善女人等，教贍部洲、東勝身洲、西牛貨洲諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0903a28_11": "憍尸迦！",
    "T05n0220_168:0903a28_12": "後善男子、善女人等所獲功德甚多於前。",
    "T05n0220_168:0903a29_13": "何以故？",
    "T05n0220_168:0903a29_14": "憍尸迦！",
    "T05n0220_168:0903a29_15": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0903b02_16": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0903b05_17": "「復次，憍尸迦！",
    "T05n0220_168:0903b05_18": "置贍部洲、東勝身洲、西牛貨洲諸有情類。",
    "T05n0220_168:0903b06_19": "若善男子、善女人等教贍部洲、東勝身洲、西牛貨洲、北俱盧洲諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0903b14_20": "憍尸迦！",
    "T05n0220_168:0903b14_21": "後善男子、善女人等所獲功德甚多於前。",
    "T05n0220_168:0903b15_22": "何以故？",
    "T05n0220_168:0903b15_23": "憍尸迦！",
    "T05n0220_168:0903b16_24": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0903b18_25": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0903b20_26": "「復次，憍尸迦！",
    "T05n0220_168:0903b20_27": "置四大洲諸有情類。",
    "T05n0220_168:0903b21_28": "若善男子、善女人等，教小千界諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0903b28_29": "憍尸迦！",
    "T05n0220_168:0903b28_30": "後善男子、善女人等所獲功德甚多於前。",
    "T05n0220_168:0903b29_31": "何以故？",
    "T05n0220_168:0903c01_32": "憍尸迦！",
    "T05n0220_168:0903c01_33": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0903c03_34": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0903c05_35": "「復次，憍尸迦！",
    "T05n0220_168:0903c06_0": "置小千界諸有情類。",
    "T05n0220_168:0903c06_1": "若善男子、善女人等，教中千界諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0903c14_0": "憍尸迦！",
    "T05n0220_168:0903c14_1": "後善男子、善女人等所獲功德甚多於前。",
    "T05n0220_168:0903c15_2": "何以故？",
    "T05n0220_168:0903c15_3": "憍尸迦！",
    "T05n0220_168:0903c15_4": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0903c17_5": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0903c19_6": "「復次，憍尸迦！",
    "T05n0220_168:0903c20_7": "置中千界諸有情類。",
    "T05n0220_168:0903c20_8": "若善男子、善女人等，教化三千大千世界諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0903c28_9": "憍尸迦！",
    "T05n0220_168:0903c28_10": "後善男子、善女人等所獲功德甚多於前。",
    "T05n0220_168:0903c29_11": "何以故？",
    "T05n0220_168:0903c29_12": "憍尸迦！",
    "T05n0220_168:0903c29_13": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0904a02_14": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0904a05_15": "「復次，憍尸迦！",
    "T05n0220_168:0904a05_16": "置此三千大千世界諸有情類。",
    "T05n0220_168:0904a06_17": "若善男子、善女人等，教化十方各如殑伽沙等世界諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0904a14_18": "憍尸迦！",
    "T05n0220_168:0904a14_19": "後善男子、善女人等所獲功德甚多於前。",
    "T05n0220_168:0904a15_20": "何以故？",
    "T05n0220_168:0904a15_21": "憍尸迦！",
    "T05n0220_168:0904a15_22": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0904a17_23": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。",
    "T05n0220_168:0904a20_24": "「復次，憍尸迦！",
    "T05n0220_168:0904a20_25": "置此十方各如殑伽沙等世界諸有情類。",
    "T05n0220_168:0904a21_26": "若善男子、善女人等，教化十方一切世界諸有情類皆於無上正等菩提得不退轉，復以般若波羅蜜多無量法門巧妙文義為其廣說，宣示開演顯了解釋，分別義趣令其易解；有善男子、善女人等，於中勸一速趣無上正等菩提，令說三乘救度一切，復以般若波羅蜜多無量法門巧妙文義為其廣說，宣示開演顯了解釋，分別義趣令其易解。",
    "T05n0220_168:0904a29_27": "憍尸迦！",
    "T05n0220_168:0904a29_28": "後善男子、善女人等所獲功德甚多於前。",
    "T05n0220_168:0904b01_29": "何以故？",
    "T05n0220_168:0904b01_30": "憍尸迦！",
    "T05n0220_168:0904b01_31": "住不退轉地菩薩摩訶薩，不甚假藉所說法故，於無上覺定趣向故，於大菩提不退轉故。",
    "T05n0220_168:0904b03_32": "速趣大菩提菩薩摩訶薩，要甚假藉所說法故，於無上覺求速趣故，觀生死苦一切有情運大悲心極痛切故。」",
    "T05n0220_168:0904b07_0": "爾時，天帝釋白佛言：「世尊！",
    "T05n0220_168:0904b07_1": "如如菩薩摩訶薩轉近無上正等菩提，如是如是應以布施波羅蜜多速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以淨戒、安忍、精進、靜慮、般若波羅蜜多速疾教誡教授彼菩薩摩訶薩。",
    "T05n0220_168:0904b12_2": "「世尊！",
    "T05n0220_168:0904b12_3": "如如菩薩摩訶薩轉近無上正等菩提，如是如是應以內空速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空速疾教誡教授彼菩薩摩訶薩。",
    "T05n0220_168:0904b20_0": "「世尊！",
    "T05n0220_168:0904b20_1": "如如菩薩摩訶薩轉近無上正等菩提，如是如是應以真如速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以法界、法性、不虛妄性、不變異性、平等性、離生性、法定、法住、實際、虛空界、不思議界速疾教誡教授彼菩薩摩訶薩。",
    "T05n0220_168:0904b25_2": "「世尊！",
    "T05n0220_168:0904b26_0": "如如菩薩摩訶薩轉近無上正等菩提，如是如是應以苦聖諦速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以集、滅、道聖諦速疾教誡教授彼菩薩摩訶薩。",
    "T05n0220_168:0904b30_1": "「世尊！",
    "T05n0220_168:0904b30_2": "如如菩薩摩訶薩轉近無上正等菩提，如是如是應以四靜慮速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以四無量、四無色定速疾教誡教授彼菩薩摩訶薩。",
    "T05n0220_168:0904c04_3": "「世尊！",
    "T05n0220_168:0904c05_4": "如如菩薩摩訶薩轉近無上正等菩提，如是如是應以八解脫速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以八勝處、九次第定、十遍處速疾教誡教授彼菩薩摩訶薩。",
    "T05n0220_168:0904c09_5": "「世尊！",
    "T05n0220_168:0904c09_6": "如如菩薩摩訶薩轉近無上正等菩提，如是如是應以四念住速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以四正斷、四神足、五根、五力、七等覺支、八聖道支速疾教誡教授彼菩薩摩訶薩。",
    "T05n0220_168:0904c14_7": "「世尊！",
    "T05n0220_168:0904c15_8": "如如菩薩摩訶薩轉近無上正等菩提，如是如是應以空解脫門速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以無相、無願解脫門速疾教誡教授彼菩薩摩訶薩。",
    "T05n0220_168:0904c19_9": "「世尊！",
    "T05n0220_168:0904c19_10": "如如菩薩摩訶薩轉近無上正等菩提，如是如是應以五眼速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以六神通速疾教誡教授彼菩薩摩訶薩。",
    "T05n0220_168:0904c23_11": "「世尊！",
    "T05n0220_168:0904c24_0": "如如菩薩摩訶薩轉近無上正等菩提，如是如是應以佛十力速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以四無所畏、四無礙解、大慈、大悲、大喜、大捨、十八佛不共法速疾教誡教授彼菩薩摩訶薩。",
    "T05n0220_168:0904c29_1": "「世尊！",
    "T05n0220_168:0904c29_2": "如如菩薩摩訶薩轉近無上正等菩提，如是如是應以無忘失法速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以恒住捨性速疾教誡教授彼菩薩摩訶薩。",
    "T05n0220_168:0905a04_3": "「世尊！",
    "T05n0220_168:0905a04_4": "如如菩薩摩訶薩轉近無上正等菩提，如是如是應以一切智速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以道相智、一切相智速疾教誡教授彼菩薩摩訶薩。",
    "T05n0220_168:0905a09_5": "「世尊！",
    "T05n0220_168:0905a09_6": "如如菩薩摩訶薩轉近無上正等菩提，如是如是應以一切陀羅尼門速疾教誡教授彼菩薩摩訶薩；如如菩薩摩訶薩轉近無上正等菩提，如是如是應以一切三摩地門速疾教誡教授彼菩薩摩訶薩。",
    "T05n0220_168:0905a13_7": "「世尊！",
    "T05n0220_168:0905a14_8": "如如菩薩摩訶薩轉近無上正等菩提，如是如是應以上妙衣服、飲食、臥具、醫藥，隨其所須種種資具，供養攝受彼菩薩摩訶薩。",
    "T05n0220_168:0905a16_9": "「世尊！",
    "T05n0220_168:0905a17_10": "若善男子、善女人，等能以如是法施、財施供養攝受彼菩薩摩訶薩，是善男子、善女人等所獲功德甚多於前。",
    "T05n0220_168:0905a19_11": "何以故？",
    "T05n0220_168:0905a19_12": "「世尊！",
    "T05n0220_168:0905a19_13": "彼菩薩摩訶薩要由以此布施、淨戒、安忍、精進、靜慮、般若波羅蜜多教誡教授所攝受故，速證無上正等菩提。",
    "T05n0220_168:0905a22_14": "「世尊！",
    "T05n0220_168:0905a22_15": "彼菩薩摩訶薩要由以此內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空教誡教授所攝受故，速證無上正等菩提。",
    "T05n0220_168:0905a27_16": "「世尊！",
    "T05n0220_168:0905a27_17": "彼菩薩摩訶薩要由以此真如、法界、法性、不虛妄性、不變異性、平等性、離生性、法定、法住、實際、虛空界、不思議界教誡教授所攝受故，速證無上正等菩提。",
    "T05n0220_168:0905b01_18": "「世尊！",
    "T05n0220_168:0905b01_19": "彼菩薩摩訶薩要由以此苦聖諦、集聖諦、滅聖諦、道聖諦教誡教授所攝受故，速證無上正等菩提。",
    "T05n0220_168:0905b04_20": "「世尊！",
    "T05n0220_168:0905b04_21": "彼菩薩摩訶薩要由以此四靜慮、四無量、四無色定教誡教授所攝受故，速證無上正等菩提。",
    "T05n0220_168:0905b06_22": "「世尊！",
    "T05n0220_168:0905b06_23": "彼菩薩摩訶薩要由以此八解脫、八勝處、九次第定、十遍處教誡教授所攝受故，速證無上正等菩提。",
    "T05n0220_168:0905b08_24": "「世尊！",
    "T05n0220_168:0905b08_25": "彼菩薩摩訶薩要由以此四念住、四正斷、四神足、五根、五力、七等覺支、八聖道支教誡教授所攝受故，速證無上正等菩提。",
    "T05n0220_168:0905b11_26": "「世尊！",
    "T05n0220_168:0905b11_27": "彼菩薩摩訶薩要由以此空解脫門、無相解脫門、無願解脫門教誡教授所攝受故，速證無上正等菩提。",
    "T05n0220_168:0905b13_28": "「世尊！",
    "T05n0220_168:0905b14_29": "彼菩薩摩訶薩要由以此五眼、六神通教誡教授所攝受故，速證無上正等菩提。",
    "T05n0220_168:0905b15_30": "「世尊！",
    "T05n0220_168:0905b16_0": "彼菩薩摩訶薩要由以此佛十力、四無所畏、四無礙解、大慈、大悲、大喜、大捨、十八佛不共法教誡教授所攝受故，速證無上正等菩提。",
    "T05n0220_168:0905b18_1": "「世尊！",
    "T05n0220_168:0905b19_2": "彼菩薩摩訶薩要由以此無忘失法、恒住捨性教誡教授所攝受故，速證無上正等菩提。",
    "T05n0220_168:0905b21_3": "「世尊！",
    "T05n0220_168:0905b21_4": "彼菩薩摩訶薩要由以此一切智、道相智、一切相智教誡教授所攝受故，速證無上正等菩提。",
    "T05n0220_168:0905b23_5": "「世尊！",
    "T05n0220_168:0905b23_6": "彼菩薩摩訶薩要由以此一切陀羅尼門、一切三摩地門教誡教授所攝受故，速證無上正等菩提。",
    "T05n0220_168:0905b25_7": "「世尊！",
    "T05n0220_168:0905b25_8": "彼菩薩摩訶薩復由以此衣服、飲食、臥具、醫藥，隨其所須種種資具所攝受故，速證無上正等菩提。」",
    "T05n0220_168:0905b28_0": "爾時，具壽善現告天帝釋言：「善哉！",
    "T05n0220_168:0905b28_1": "善哉！",
    "T05n0220_168:0905b28_2": "憍尸迦！",
    "T05n0220_168:0905b29_3": "汝乃能勸勵彼菩薩摩訶薩，復能攝受彼菩薩摩訶薩，亦能護助彼菩薩摩訶薩，汝今已作佛聖弟子所應作事。",
    "T05n0220_168:0905c02_4": "一切如來諸聖弟子，為欲利樂諸有情故，方便勸勵彼菩薩摩訶薩，令速趣無上正等菩提，以法施、財施攝受護助彼菩薩摩訶薩，令速證無上正等菩提。",
    "T05n0220_168:0905c06_5": "何以故？",
    "T05n0220_168:0905c06_6": "「憍尸迦！",
    "T05n0220_168:0905c06_7": "一切如來、聲聞、獨覺、世間勝事，由彼菩薩摩訶薩故而得出生。",
    "T05n0220_168:0905c07_8": "所以者何？",
    "T05n0220_168:0905c08_9": "若無菩薩摩訶薩發阿耨多羅三藐三菩提心者，則無有能修學布施、淨戒、安忍、精進、靜慮、般若波羅蜜多，亦無有能安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦無有能安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦無有能安住苦聖諦、集聖諦、滅聖諦、道聖諦，亦無有能修學四靜慮、四無量、四無色定，亦無有能修學八解脫、八勝處、九次第定、十遍處，亦無有能修學四念住、四正斷、四神足、五根、五力、七等覺支、八聖道支，亦無有能修學空解脫門、無相解脫門、無願解脫門，亦無有能修學五眼、六神通，亦無有能修學佛十力、四無所畏、四無礙解、大慈、大悲、大喜、大捨、十八佛不共法，亦無有能修學無忘失法、恒住捨性，亦無有能修學一切智、道相智、一切相智，亦無有能修學一切陀羅尼門、一切三摩地門。",
    "T05n0220_168:0905c27_10": "若無菩薩摩訶薩修學安住如是諸事，則無有能證得無上正等菩提。",
    "T05n0220_168:0905c29_11": "若無菩薩摩訶薩證得無上正等菩提，則無有能安立菩薩、聲聞、獨覺、世間勝事。",
    "T05n0220_168:0906a02_0": "「憍尸迦！",
    "T05n0220_168:0906a02_1": "由有菩薩摩訶薩發阿耨多羅三藐三菩提心故，則便有能修學布施、淨戒、安忍、精進、靜慮、般若波羅蜜多，亦復有能安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦復有能安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦復有能安住苦聖諦、集聖諦、滅聖諦、道聖諦，亦復有能修學四靜慮、四無量、四無色定，亦復有能修學八解脫、八勝處、九次第定、十遍處，亦復有能修學四念住、四正斷、四神足、五根、五力、七等覺支、八聖道支，亦復有能修學空解脫門、無相解脫門、無願解脫門，亦復有能修學五眼、六神通，亦復有能修學佛十力、四無所畏、四無礙解、大慈、大悲、大喜、大捨、十八佛不共法，亦復有能修學無忘失法、恒住捨性，亦復有能修學一切智、道相智、一切相智，亦復有能修學一切陀羅尼門、一切三摩地門。",
    "T05n0220_168:0906a21_2": "由有菩薩摩訶薩修學安住如是事故，則便有能證得無上正等菩提。",
    "T05n0220_168:0906a23_3": "由有菩薩摩訶薩證得無上正等菩提，則斷世間一切地獄、傍生、鬼界，亦能損減阿素洛黨增益天眾。",
    "T05n0220_168:0906a25_4": "「憍尸迦！",
    "T05n0220_168:0906a25_5": "由有菩薩摩訶薩證得阿耨多羅三藐三菩提故，便有剎帝利大族、婆羅門大族、長者大族、居士大族出現世間，由此復有四大王眾天、三十三天、夜摩天、覩史多天、樂變化天、他化自在天出現世間，由此復有梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天出現世間，由此復有無繁天、無熱天、善現天、善見天、色究竟天出現世間，由此復有空無邊處天、識無邊處天、無所有處天、非想非非想處天出現世間，由此復有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多出現世間，由此復有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空出現世間，由此復有真如、法界、法性、不虛妄性、不變異性、平等性、離生性、法定、法住、實際、虛空界、不思議界出現世間，由此復有苦聖諦、集聖諦、滅聖諦、道聖諦出現世間，由此復有四靜慮、四無量、四無色定出現世間，由此復有八解脫、八勝處、九次第定、十遍處出現世間，由此復有四念住、四正斷、四神足、五根、五力、七等覺支、八聖道支出現世間，由此復有空解脫門、無相解脫門、無願解脫門出現世間，由此復有五眼、六神通出現世間，由此復有佛十力、四無所畏、四無礙解、大慈、大悲、大喜、大捨、十八佛不共法出現世間，由此復有無忘失法、恒住捨性出現世間，由此復有一切智、道相智、一切相智出現世間，由此復有一切陀羅尼門、一切三摩地門出現世間，由此復有一切聲聞乘、一切獨覺乘、一切大乘出現世間。」",
    "T05n0220_168:0906c01_0": "初分隨喜迴向品第三十一之一",
    "T05n0220_168:0906c02_0": "爾時，彌勒菩薩摩訶薩白上座善現言：「大德！",
    "T05n0220_168:0906c03_0": "若菩薩摩訶薩於一切有情所有功德，隨喜俱行諸福業事，若菩薩摩訶薩以此福業事，與一切有情同共迴向阿耨多羅三藐三菩提，以無所得為方便故。",
    "T05n0220_168:0906c06_1": "若餘有情隨喜迴向諸福業事，若諸異生、聲聞、獨覺諸福業事，所謂施性、戒性、修性三福業事，若四念住、四正斷、四神足、五根、五力、七等覺支、八聖道支、四靜慮、四無量、四無色定、四聖諦、八解脫、八勝處、九次第定、十遍處、空、無相、無願解脫門、四無礙解、六神通等諸福業事，是菩薩摩訶薩所有隨喜迴向功德，於彼異生、聲聞、獨覺諸福業事，為最為勝、為尊為高、為妙為微妙、為上為無上、無等無等等。",
    "T05n0220_168:0906c15_2": "何以故？",
    "T05n0220_168:0906c15_3": "大德！",
    "T05n0220_168:0906c15_4": "以諸異生修福業事，但為令己自在安樂，聲聞、獨覺修福業事，為自調伏，為自寂靜，為自涅槃，菩薩摩訶薩所有隨喜迴向功德，普為一切有情調伏寂靜般涅槃故。」",
    "T05n0220_168:0906c20_0": "爾時，具壽善現白彌勒菩薩摩訶薩言：「大士！",
    "T05n0220_168:0906c21_0": "是菩薩摩訶薩隨喜迴向心，普緣十方無數無量無邊世界，一一世界無數無量無邊諸佛已涅槃者，從初發心至得無上正等菩提，如是展轉入無餘依般涅槃後乃至法滅，於其中間所有六波羅蜜多相應善根，及餘無數無量無邊佛法相應善根。",
    "T05n0220_168:0906c26_1": "若彼異生弟子所有施性、戒性、修性三福業事；若彼聲聞弟子所有學、無學無漏善根；若諸如來、應、正等覺所有戒蘊、定蘊、慧蘊、解脫蘊、解脫智見蘊，及為利樂一切有情大慈、大悲、大喜、大捨無數無量無邊佛法，及彼諸佛所說正法，若依彼法精勤修學，得預流果，得一來果，得不還果，得阿羅漢果，得獨覺菩提，得入菩薩正性離生。",
    "T05n0220_168:0907a05_0": "如是所有一切善根，及餘有情於諸如來應正等覺、聲聞、菩薩諸弟子眾若現住世、若涅槃後所種善根，是諸善根一切合集，現前隨喜。",
    "T05n0220_168:0907a08_0": "既隨喜已，復以如是隨喜俱行諸福業事，與一切有情同共迴向阿耨多羅三藐三菩提：『願我以此善根與一切有情同共引發無上菩提。』",
    "T05n0220_168:0907a11_1": "如是所起隨喜迴向，於餘所起諸福業事，為最為勝、為尊為高、為妙為微妙、為上為無上、無等無等等。",
    "T05n0220_168:0907a13_2": "於意云何？",
    "T05n0220_168:0907a13_3": "彌勒大士！",
    "T05n0220_168:0907a13_4": "彼菩薩摩訶薩緣如是事起隨喜迴向心，為有如是所緣事，如彼菩薩摩訶薩所取相不？」",
    "T05n0220_168:0907a16_0": "大般若波羅蜜多經卷第一百六十八"
}