{
    "T09n0278_036:0628b02_0": "大方廣佛華嚴經卷第三十六",
    "T09n0278_036:0628b04_0": "東晉天竺三藏佛馱跋陀羅譯",
    "T09n0278_036:0628b05_0": "寶王如來性起品第三十二之四",
    "T09n0278_036:0628b06_0": "「◎佛子！",
    "T09n0278_036:0628b06_1": "云何菩薩摩訶薩知、見如來、應供、等正覺大般涅槃？",
    "T09n0278_036:0628b07_2": "此菩薩摩訶薩欲知、見如來、應供、等正覺大般涅槃者，當如是知如如般涅槃，如來大般涅槃亦復如是。",
    "T09n0278_036:0628b09_3": "如實際、如法界、如虛空界、如實性、如離欲際、如無相際、如我性際、如一切法性際、如真實際般涅槃，如來大般涅槃亦復如是。",
    "T09n0278_036:0628b13_0": "何以故？",
    "T09n0278_036:0628b13_1": "涅槃非生滅法，若法不生，當知不滅，去無所至。",
    "T09n0278_036:0628b14_2": "「佛子！",
    "T09n0278_036:0628b14_3": "如來、應供、等正覺不為菩薩演說顯現如來究竟涅槃。",
    "T09n0278_036:0628b15_4": "何以故？",
    "T09n0278_036:0628b15_5": "欲令諸菩薩於一念中，普見三世一切諸佛悉現前故。",
    "T09n0278_036:0628b17_6": "出生一切如來妙色，亦復不起二不二想。",
    "T09n0278_036:0628b18_7": "何以故？",
    "T09n0278_036:0628b18_8": "菩薩摩訶薩遠離諸想，無染著故。",
    "T09n0278_036:0628b19_9": "「佛子！",
    "T09n0278_036:0628b19_10": "但如來欲令眾生歡喜，故出現於世；欲令眾生憂悲感慕，故示現涅槃。",
    "T09n0278_036:0628b21_11": "其實如來無有出世，亦無涅槃。",
    "T09n0278_036:0628b21_12": "何以故？",
    "T09n0278_036:0628b22_0": "如來常住如法界故；為化眾生，示現涅槃。",
    "T09n0278_036:0628b23_0": "「佛子！",
    "T09n0278_036:0628b23_1": "設有日出照現世間，圓滿明淨與法界等，於一切世界淨水器中，影無不現。",
    "T09n0278_036:0628b25_0": "日無是念：『我能普現一切淨水。』",
    "T09n0278_036:0628b25_1": "佛子！",
    "T09n0278_036:0628b25_2": "彼時或有一水器破，日影不現。",
    "T09n0278_036:0628b26_3": "於意云何？",
    "T09n0278_036:0628b26_4": "彼影不現，豈日過耶？」",
    "T09n0278_036:0628b27_5": "答曰：「不也！",
    "T09n0278_036:0628b27_6": "水器破，故日影不現。」",
    "T09n0278_036:0628b28_7": "「佛子！",
    "T09n0278_036:0628b28_8": "如來智慧圓滿淨日，一念出現，悉能照明一切世界、一切法界、一切眾生，滅除垢濁，淨心水器，影無不顯，常現在前；但破器濁心眾生，不見如來法身影像，應見涅槃而得度者。",
    "T09n0278_036:0628c03_9": "是故，如來現般涅槃，其實如來不生不滅，永無滅度。",
    "T09n0278_036:0628c04_10": "佛子！",
    "T09n0278_036:0628c04_11": "譬如大火，於一切世界能為火事，焚燒草木無不盡者。",
    "T09n0278_036:0628c06_12": "有時彼火至無草木城邑聚落，自然而滅。",
    "T09n0278_036:0628c07_13": "於意云何？",
    "T09n0278_036:0628c07_14": "一切世間火悉滅不？」",
    "T09n0278_036:0628c07_15": "答曰：「不也！」",
    "T09n0278_036:0628c08_16": "「如來、應供、等正覺亦復如是，於一切世界施作佛事，或一佛剎化度已周，示現涅槃。",
    "T09n0278_036:0628c10_17": "於意云何？",
    "T09n0278_036:0628c10_18": "一切世界如來悉滅度耶？」",
    "T09n0278_036:0628c10_19": "答曰：「不也！」",
    "T09n0278_036:0628c11_20": "「佛子！",
    "T09n0278_036:0628c11_21": "是為菩薩摩訶薩知、見如來、應供、等正覺大般涅槃。",
    "T09n0278_036:0628c12_22": "「復次，佛子！",
    "T09n0278_036:0628c12_23": "如大幻師，善知幻術。",
    "T09n0278_036:0628c13_24": "安住此術，於三千大千世界、一切城邑聚落、大王之都；普現幻身，住持幻身，壽命無盡。",
    "T09n0278_036:0628c15_25": "時，此幻師於彼城邑聚落、大王之都，隨事訖處，便捨幻身。",
    "T09n0278_036:0628c16_26": "於意云何？",
    "T09n0278_036:0628c16_27": "為三千大千世界幻身悉捨滅耶？」",
    "T09n0278_036:0628c17_28": "答曰：「不也！」",
    "T09n0278_036:0628c17_29": "「如來、應供、等正覺亦復如是，善知大慧幻術，具足出生巧方便慧，於一切法界普能示現如來幻身，常住如法界，究竟如虛空，隨諸佛剎教化度脫，已周訖處，示現涅槃；當知不以一佛剎示現涅槃故，如來究竟永滅度也。",
    "T09n0278_036:0628c23_30": "佛子！",
    "T09n0278_036:0628c23_31": "是為菩薩摩訶薩知、見如來大般涅槃。",
    "T09n0278_036:0628c24_32": "「復次，佛子！",
    "T09n0278_036:0628c24_33": "如來示現般涅槃時，先入不動三昧。",
    "T09n0278_036:0628c25_34": "入三昧已，於一一身各放無量億千那由他大光；一一光明各出無量阿僧祇妙寶蓮華；一一蓮華各有不可說不可說妙寶華鬚；一一華鬚各有寶師子座；一一座上各有如來結跏趺坐。",
    "T09n0278_036:0628c29_35": "彼時所現諸如來身，悉與一切眾生數等。",
    "T09n0278_036:0629a01_36": "功德具足，相好莊嚴，究竟本願。",
    "T09n0278_036:0629a02_37": "時，有眾生善根熟者見如來，身心皆調伏稟受道化，彼如來身究竟安住，盡未來際，隨一切眾生所應受化，未曾失時。",
    "T09n0278_036:0629a05_38": "彼如來身無有處所，非實非虛。",
    "T09n0278_036:0629a06_39": "如來但欲究竟過去諸大願故；欲令眾生長養諸善根故；應現其身常住不滅。",
    "T09n0278_036:0629a08_40": "佛子！",
    "T09n0278_036:0629a08_41": "是為菩薩摩訶薩知、見如來、應供、等正覺大般涅槃。",
    "T09n0278_036:0629a09_42": "「復次，佛子！",
    "T09n0278_036:0629a09_43": "此菩薩摩訶薩知、見如來涅槃無量無邊究竟法界無所障礙，不生、不滅，淨如虛空，安住實際，隨其所應而示現之。",
    "T09n0278_036:0629a12_44": "本願所持，不捨一切眾生、一切佛剎、一切諸法。」",
    "T09n0278_036:0629a13_45": "爾時，普賢菩薩欲重明此義，以偈頌曰：「譬如圓滿日，　　一切法界等，　影現一切水，　　唯除諸破器。",
    "T09n0278_036:0629a17_0": "　最勝亦如是，　　普現一切世，　眾生無信心，　　謂佛入涅槃。",
    "T09n0278_036:0629a19_0": "　譬如猛盛火，　　焚燒一切物，　無草木聚落，　　火則自然滅。",
    "T09n0278_036:0629a21_0": "　最勝亦如是，　　充滿於法界，　究竟諸佛事，　　示現入涅槃。",
    "T09n0278_036:0629a23_0": "　譬如大幻師，　　示現無量身，　如來亦如是，　　普現一切身。",
    "T09n0278_036:0629a25_0": "　究竟諸佛事，　　示現般涅槃，　隨應受化者，　　以此而示現。",
    "T09n0278_036:0629a27_0": "　最勝有三昧，　　名曰不可動，　究竟佛事已，　　然後入此定。",
    "T09n0278_036:0629a29_0": "　念出無數佛，　　又放無量光，　光有無量華，　　華有無量佛。",
    "T09n0278_036:0629b02_0": "　最勝無量身，　　充滿諸法界，　積集功德者，　　一切無不見。",
    "T09n0278_036:0629b04_0": "　善逝淨法身，　　無量法界等，　壽命淨莊嚴，　　一切悉具足。",
    "T09n0278_036:0629b06_0": "　猶如無生性，　　如來興亦然，　猶如無生性，　　涅槃亦如是。",
    "T09n0278_036:0629b08_0": "　悉離語言道，　　不可為譬諭，　天中天難勝，　　具足一切德。",
    "T09n0278_036:0629b10_0": "「佛子！",
    "T09n0278_036:0629b10_1": "云何菩薩摩訶薩知、見於如來、應供、等正覺所見聞恭敬供養所種善根？",
    "T09n0278_036:0629b11_2": "此菩薩摩訶薩知、見於如來所見聞恭敬供養所種善根，皆悉不虛，功德無盡；離一切愛，究竟解脫，果報不虛，滿足諸願，於一切有為法中，不可窮盡，而能隨順無為智慧，起諸佛智究竟未來際，具足一切諸如來地。",
    "T09n0278_036:0629b17_0": "佛子！",
    "T09n0278_036:0629b17_1": "譬如丈夫食少金剛，終竟不消要從身過；至金剛輪際，然後乃住。",
    "T09n0278_036:0629b18_2": "所以者何？",
    "T09n0278_036:0629b18_3": "以彼金剛不可消故如是。",
    "T09n0278_036:0629b19_4": "佛子！",
    "T09n0278_036:0629b19_5": "於如來所少植善根，能壞一切有為煩惱，乃至究竟如來涅槃智慧，然後乃住。",
    "T09n0278_036:0629b21_6": "所以者何？",
    "T09n0278_036:0629b21_7": "於如來所植諸善根不可盡故。",
    "T09n0278_036:0629b22_8": "佛子！",
    "T09n0278_036:0629b22_9": "譬如須彌山等大乾草聚，若有人持如芥子火，悉能燒盡。",
    "T09n0278_036:0629b24_10": "何以故？",
    "T09n0278_036:0629b24_11": "火性悉能燒故。",
    "T09n0278_036:0629b24_12": "佛子！",
    "T09n0278_036:0629b24_13": "於如來所種少善根亦復如是，悉能燒滅一切煩惱，無有遺餘，究竟涅槃。",
    "T09n0278_036:0629b26_14": "何以故？",
    "T09n0278_036:0629b26_15": "於如來所種諸善根性究竟故。",
    "T09n0278_036:0629b27_16": "佛子！",
    "T09n0278_036:0629b27_17": "譬如雪山有大藥王，名曰善現，若有見者，眼得清淨；若有聞者，耳得清淨；若聞香者，鼻得清淨；若嘗味者，舌得清淨；若有觸者，身得清淨；若取彼地土，悉能除滅無量眾病，安隱快樂；如來、應供、等正覺無上藥王亦復如是，常以一切諸方便行饒益眾生。",
    "T09n0278_036:0629c04_18": "若有得見如來色身，眼得清淨；若有得聞如來名號，耳得清淨；若有得聞如來戒香，鼻得清淨；若有得味如來法味，舌得清淨，得金剛廣長清淨舌根，悉能演說一切言音；若有得觸如來光者，彼人即得清淨色身，究竟逮得無上法身；若有念如來者，得念佛三昧，正念不亂；若有得經卷地如來塔廟，禮拜供養，彼眾生等具足善根，滅煩惱患，得賢聖樂。",
    "T09n0278_036:0629c13_19": "佛子！",
    "T09n0278_036:0629c13_20": "乃至不信邪見眾生，見聞佛者，彼諸眾生於見聞中所種善根果報不虛，乃至究竟涅槃，斷一切惡諸不善根，具足善根。",
    "T09n0278_036:0629c16_21": "佛子！",
    "T09n0278_036:0629c16_22": "於如來所見聞供養恭敬所種善根不可言說，不可為諭。",
    "T09n0278_036:0629c17_23": "何以故？",
    "T09n0278_036:0629c17_24": "如來不可思議，過思議故；但隨所應，佛為作諭。",
    "T09n0278_036:0629c19_25": "佛子！",
    "T09n0278_036:0629c19_26": "是為菩薩摩訶薩知、見於如來所見聞恭敬供養種諸善根。」",
    "T09n0278_036:0629c20_27": "爾時，諸菩薩摩訶薩白普賢菩薩言：「佛子！",
    "T09n0278_036:0629c21_28": "當何名此經？",
    "T09n0278_036:0629c21_29": "云何奉持？」",
    "T09n0278_036:0629c22_30": "「佛子！",
    "T09n0278_036:0629c22_31": "此經名為一切諸佛微密法藏。",
    "T09n0278_036:0629c22_32": "一切世間不能思議，如來所印大智光明開發示現如來種性；長養一切菩薩功德，一切世間無能破壞；隨順一切如來境界，令一切眾生皆悉清淨；分別演說佛究竟法。",
    "T09n0278_036:0629c26_33": "佛子！",
    "T09n0278_036:0629c27_34": "如是經典，但為乘不思議乘菩薩摩訶薩一向專心求菩提者分別解說，不為餘人。",
    "T09n0278_036:0629c29_35": "何以故？",
    "T09n0278_036:0629c29_36": "此經不入一切眾生之手，唯除菩薩。",
    "T09n0278_036:0630a01_37": "佛子！",
    "T09n0278_036:0630a01_38": "譬如轉輪聖王所有七寶，因此寶故，行轉輪王法。",
    "T09n0278_036:0630a02_39": "聖王七寶無堪持者，唯除第一夫人所生太子，具足成就聖王相者。",
    "T09n0278_036:0630a04_40": "佛子！",
    "T09n0278_036:0630a04_41": "若轉輪王無此太子具眾德者，王命終後，此諸寶等自然散滅。",
    "T09n0278_036:0630a05_42": "佛子！",
    "T09n0278_036:0630a05_43": "此經如是不入一切眾生之手，唯除如來法王真子：從諸如來種姓家生，種如來相諸善根者；若無此等佛之真子，斯經則滅。",
    "T09n0278_036:0630a08_44": "何以故？",
    "T09n0278_036:0630a09_45": "一切聲聞、緣覺不聞此經，何況受持、書寫、解說，無有是處。",
    "T09n0278_036:0630a10_46": "唯除菩薩摩訶薩能自誦持、書寫經卷。",
    "T09n0278_036:0630a11_47": "佛子！",
    "T09n0278_036:0630a11_48": "是故菩薩摩訶薩聞此經者，歡喜恭敬，頂戴受持。",
    "T09n0278_036:0630a12_49": "何以故？",
    "T09n0278_036:0630a12_50": "菩薩摩訶薩信樂此經，少作方便，必決定得無上菩提。",
    "T09n0278_036:0630a14_51": "佛子！",
    "T09n0278_036:0630a14_52": "菩薩摩訶薩雖無量億那由他劫，行六波羅蜜，修習道品善根，未聞此經，雖聞不信，受持隨順，是等猶為假名菩薩，不從如來種姓家生。",
    "T09n0278_036:0630a17_53": "佛子！",
    "T09n0278_036:0630a17_54": "若菩薩摩訶薩得聞此經，聞已信向受持隨順，當知此等為真佛子，從佛家生，隨順一切如來境界，具足一切菩薩正法，安住一切種智境界，遠離一切世間諸法，出生長養如來所行，到一切菩薩諸法彼岸，於如來自在正法心無疑惑，究竟安住無師之地，深入一切如來境界。",
    "T09n0278_036:0630a24_55": "佛子！",
    "T09n0278_036:0630a24_56": "菩薩摩訶薩聞此經已，應當發平等意、行無量心，遠離一切虛妄之想，究竟直心面對，正念一切如來，修習平等清淨，猶如虛空；分別觀察一切菩薩行業與法界等，具足成就一切智智，遠離一切世間垢濁，發清淨心，充滿一切十方世界，深入一切菩薩法門，平等觀察三世諸佛，具足善根功德智慧，深入此等一切諸法，而無所入，不念一法，不念二法，悉平等觀無量諸法。",
    "T09n0278_036:0630b04_57": "佛子！",
    "T09n0278_036:0630b04_58": "菩薩摩訶薩成就如是等功德，少作方便，得無師智。」",
    "T09n0278_036:0630b05_59": "爾時，普賢菩薩欲重明此義，以偈頌曰：「若見聞如來，　　恭敬及供養，　所植諸善根，　　無量不可稱。",
    "T09n0278_036:0630b09_0": "　一切有為中，　　不可得窮盡，　寂滅諸煩惱，　　離苦得涅槃。",
    "T09n0278_036:0630b11_0": "　譬如有一人，　　吞服少金剛，　究竟不可消，　　下至金剛際。",
    "T09n0278_036:0630b13_0": "　如是十力所，　　見聞供養福，　具足金剛智，　　煩惱滅無餘。",
    "T09n0278_036:0630b15_0": "　譬如乾草積，　　等彼須彌山，　投火如芥子，　　燒盡悉無餘。",
    "T09n0278_036:0630b17_0": "　如是善逝所，　　若植少功德，　燒滅諸煩惱，　　正趣到涅槃。",
    "T09n0278_036:0630b19_0": "　譬如雪山中，　　有大藥王樹，　見聞嗅味觸，　　除滅一切患。",
    "T09n0278_036:0630b21_0": "　十力亦如是，　　若有見聞者，　修習勝功德，　　究竟成菩提。」",
    "T09n0278_036:0630b23_0": "爾時，十方不可說不可說百千億那由他佛剎微塵等世界，六種震動：東涌西沒、西涌東沒、南涌北沒、北涌南沒、邊涌中沒、中涌邊沒；及十八相動，所謂：動、遍動、等遍動，起、遍起、等遍起，覺、遍覺、等遍覺，震、遍震、等遍震，吼、遍吼、等遍吼，涌、遍涌、等遍涌。",
    "T09n0278_036:0630b28_1": "爾時，佛神力故，法如是故，雨眾華雲，勝過諸天；雨寶衣雲、蓋雲、幢雲、幡雲、香雲、塗香雲、鬘雲、莊嚴雲、眾寶雲、菩薩讚歎雲、菩薩身雲、三藐三菩提雲，普令不可思議世界皆悉清淨，雨如來妙音聲雲，充滿無量無邊法界。",
    "T09n0278_036:0630c04_2": "如此四天下，佛神力故，令諸菩薩皆大歡喜，一切十方亦復如是。",
    "T09n0278_036:0630c06_3": "爾時，十方各過八十不可說百千億那由他佛剎微塵等世界之外，各有八十不可說百千億那由他世界微塵等如來，悉現其身，若近對面，同號普賢。",
    "T09n0278_036:0630c09_4": "現已，咸作是言：「善哉！",
    "T09n0278_036:0630c10_5": "善哉！",
    "T09n0278_036:0630c10_6": "佛子！",
    "T09n0278_036:0630c10_7": "乃能承佛神力，隨順深法解說不可思議如來性起正法。",
    "T09n0278_036:0630c11_8": "佛子！",
    "T09n0278_036:0630c12_9": "我等諸佛亦說此法，十方一切諸佛及諸菩薩亦復如是；說此經時，百千佛剎微塵等菩薩，得菩薩一切明，一切三昧，授一生記，當成阿耨多羅三藐三菩提。",
    "T09n0278_036:0630c15_10": "一佛剎微塵等眾生，發菩提心，我等悉與授記，於未來世當成佛道，悉同一號，號佛勝境界。",
    "T09n0278_036:0630c18_0": "是故，我等普為未來諸菩薩故，護持此經，令久住世。",
    "T09n0278_036:0630c19_1": "如此四天下所度眾生，十方無量阿僧祇不可思議、不可稱、不可量、不可說法界、虛空界等一切世界所度眾生，亦復如是。",
    "T09n0278_036:0630c22_0": "盧舍那佛本願力故，法如是故，善根力故，如來無盡智故，如來不失時故，隨其所應化菩薩故，廣行普賢菩薩行故，示現一切種智故。」",
    "T09n0278_036:0630c25_1": "爾時，十方各過十不可說百千億那由他佛剎微塵等世界之外，各有十不可說百千億那由他佛剎微塵等菩薩，來詣此土，充滿一切法界，示現菩薩大妙莊嚴，放大光明網，震動一切世界，壞散一切諸魔宮殿，除滅一切惡道諸難，照明一切如來功德，讚歎一切如來正法，普雨無量無邊供養雲雨，示現無量種種異身，示現己身，是無量諸佛法門之器。",
    "T09n0278_036:0631a04_2": "時，彼諸菩薩承佛神力，各作是言：「善哉！",
    "T09n0278_036:0631a05_3": "善哉！",
    "T09n0278_036:0631a05_4": "佛子！",
    "T09n0278_036:0631a05_5": "乃能說是如來不可壞法。",
    "T09n0278_036:0631a06_6": "佛子！",
    "T09n0278_036:0631a06_7": "我等一切悉名普賢，於普光明世界普勝如來所淨修梵行；彼諸佛所亦說是經：如是句，如是味，如是行，如是相貌。",
    "T09n0278_036:0631a09_8": "佛子！",
    "T09n0278_036:0631a09_9": "我等承佛神力故，法如是故，於彼世界來詣此土，為汝作證。",
    "T09n0278_036:0631a10_10": "一切十方盡法界、虛空界等一切世界，亦復如是。」",
    "T09n0278_036:0631a11_11": "爾時，普賢菩薩承佛神力，觀察一切諸菩薩眾。",
    "T09n0278_036:0631a12_12": "欲重明如來性起正法，欲說如來無量功德，欲明如來正法不可沮壞，欲生一切菩薩無量智慧法明，欲說一切具足佛法，欲觀察一切群生類心，欲隨所應化不失時，欲分別一切無量無邊菩薩正法，欲顯現一切如來變化自在莊嚴，欲明一切如來一身無異，欲出生一切菩薩無量本行，以偈頌曰：「一切諸如來，　　所成就威儀，　舉世悉稱譽，　　無能為譬諭。",
    "T09n0278_036:0631a23_0": "　為饒益眾生，　　令悉開解故，　以非諭為諭，　　顯現真實義。",
    "T09n0278_036:0631a25_0": "　如是微密法，　　無量劫難聞，　精進智慧者，　　乃聞如來藏。",
    "T09n0278_036:0631a27_0": "　若有聞此經，　　歡喜恭敬者，　此等已過去，　　供養無量佛。",
    "T09n0278_036:0631a29_0": "　當知如此人，　　諸天常讚歎，　一切諸善逝，　　攝取常守護。",
    "T09n0278_036:0631b02_0": "　一切諸善逝，　　世上世間勝，　最勝歡喜眾，　　此經為內藏。",
    "T09n0278_036:0631b04_0": "　能出生無量，　　一切白淨道，　是故離放逸，　　一心常奉持。」",
    "T09n0278_036:0631b05_1": "◎◎大方廣佛華嚴經離世間品第三十三之一爾時，世尊在摩竭提國寂滅道場普光法堂，坐蓮華藏寶師子座，成等正覺；念不二念，無相念；住佛所住，等一切佛；到無礙趣，得不還法，無礙境界，住不思議，遠離三世；於一切世界普現其身，知一切法具足成就一切妙行，永滅疑惑，離虛妄身，能與一切菩薩無量智慧，住佛無二法，究竟到彼岸，具足如來不可沮壞智慧法門，究竟無量無邊虛空、法界等如來諸地；與百千億那由他不可說一切佛剎微塵等菩薩摩訶薩俱，悉是一生當成阿耨多羅三藐三菩提，各從十方世界來集，具足成就一切菩薩方便智慧，善巧方便，調伏眾生，悉令安住菩薩正法，分別了知一切世界，觀察明達解脫境界，悉已除滅一切虛妄，具足成就一切妙行，善攝眾生深入無量巧方便法，善知一切眾生果報，善知一切眾生心，使諸根境界方便；三世一切諸佛所說句味及義，善聞受持，廣為人說；善入無量無邊世間，離世間法；善能解了諸有為法，皆悉無二；於一念中得一切佛智，於念念中，善能示現成等正覺，令一切眾生發菩提心，成等正覺；入一眾生境界，善知一切眾生心之境界，不捨如來地，現菩薩身，得不退轉一切智地，不捨菩薩行，深入無行智，為一切眾生故，於無量無數劫修菩薩行，於無量無數劫，難得值遇菩薩之寶，轉正法輪，調伏眾生，悉令逮得明淨法眼，成就三世一切諸佛淨住行願，具足如是等無量無邊功德。",
    "T09n0278_036:0631c08_2": "一切諸佛盡未來劫說不可盡，其名曰：普賢菩薩、普正法菩薩、普化菩薩、普慧菩薩、普眼菩薩、普光菩薩、普觀察菩薩、普照菩薩、普幢菩薩、普覺菩薩，如是等百萬億那由他不可說佛剎微塵等菩薩摩訶薩，皆悉具足普賢行願。",
    "T09n0278_036:0631c13_3": "隨諸世界有佛興世，悉能往詣請轉法輪，悉能受持諸佛正法，令一切佛種姓不斷，悉能了達一切諸佛次第授記，隨諸世界成等正覺，轉淨法輪於無佛世界，現身為佛，出興于世，令有染者，悉得清淨，除滅一切菩薩業障，入無礙法界。",
    "T09n0278_036:0631c18_4": "爾時，普賢菩薩正受三昧，其三昧名佛華嚴；入三昧已，十方一切世界，六種十八相震動，出微妙音，一切世界無不聞者，然後安詳從三昧起。",
    "T09n0278_036:0631c22_5": "爾時，普慧菩薩知諸菩薩大眾雲集，問普賢菩薩言：「佛子！",
    "T09n0278_036:0631c23_6": "何等為諸菩薩摩訶薩依果？",
    "T09n0278_036:0631c24_7": "何等為奇特想？",
    "T09n0278_036:0631c24_8": "何等為行？",
    "T09n0278_036:0631c24_9": "何等為善知識？",
    "T09n0278_036:0631c25_10": "何等為勤修精進？",
    "T09n0278_036:0631c25_11": "何等為正希望？",
    "T09n0278_036:0631c26_0": "何等為成就眾生？",
    "T09n0278_036:0631c26_1": "何等為戒？",
    "T09n0278_036:0631c26_2": "何等為自知受記法？",
    "T09n0278_036:0631c27_3": "何等為入？",
    "T09n0278_036:0631c27_4": "何等為入如來？",
    "T09n0278_036:0631c27_5": "何等為入眾生心行？",
    "T09n0278_036:0631c28_6": "何等為入世界？",
    "T09n0278_036:0631c28_7": "何等為入劫？",
    "T09n0278_036:0631c29_0": "何等為說三世？",
    "T09n0278_036:0631c29_1": "何等為入三世間？",
    "T09n0278_036:0631c29_2": "何等為離憂心無厭悔？",
    "T09n0278_036:0632a01_3": "何等為無壞智？",
    "T09n0278_036:0632a01_4": "何等為陀羅尼？",
    "T09n0278_036:0632a02_5": "何等為知分別說佛？",
    "T09n0278_036:0632a02_6": "何等為發普賢心？",
    "T09n0278_036:0632a03_7": "何等為普賢願行法？",
    "T09n0278_036:0632a03_8": "何等為大悲？",
    "T09n0278_036:0632a03_9": "何等為發菩提心因緣？",
    "T09n0278_036:0632a04_10": "何等為於善知識起恭敬心？",
    "T09n0278_036:0632a05_11": "何等為清淨？",
    "T09n0278_036:0632a05_12": "何等為波羅蜜？",
    "T09n0278_036:0632a05_13": "何等為隨順覺知？",
    "T09n0278_036:0632a06_14": "何等為決定智？",
    "T09n0278_036:0632a06_15": "何等為力？",
    "T09n0278_036:0632a06_16": "何等為平等？",
    "T09n0278_036:0632a07_17": "何等為佛法句？",
    "T09n0278_036:0632a07_18": "何等為說法？",
    "T09n0278_036:0632a07_19": "何等為受持？",
    "T09n0278_036:0632a08_20": "何等為辯？",
    "T09n0278_036:0632a08_21": "何等為勝法？",
    "T09n0278_036:0632a08_22": "何等為無著？",
    "T09n0278_036:0632a09_23": "何等為平等心？",
    "T09n0278_036:0632a09_24": "何等為出生智慧？",
    "T09n0278_036:0632a09_25": "何等為變化？",
    "T09n0278_036:0632a10_26": "何等為持？",
    "T09n0278_036:0632a10_27": "何等為大正希望？",
    "T09n0278_036:0632a10_28": "何等為深入佛法？",
    "T09n0278_036:0632a11_29": "何等為依止？",
    "T09n0278_036:0632a11_30": "何等為發無畏心？",
    "T09n0278_036:0632a12_31": "何等為除滅一切疑惑發無疑心？",
    "T09n0278_036:0632a12_32": "何等為不思議？",
    "T09n0278_036:0632a13_33": "何等為巧方便微密語？",
    "T09n0278_036:0632a13_34": "何等為巧方便分別智？",
    "T09n0278_036:0632a14_35": "何等為正受三昧？",
    "T09n0278_036:0632a14_36": "何等為一切處？",
    "T09n0278_036:0632a15_37": "何等為法門？",
    "T09n0278_036:0632a15_38": "何等為通？",
    "T09n0278_036:0632a15_39": "何等為明？",
    "T09n0278_036:0632a15_40": "何等為解脫？",
    "T09n0278_036:0632a16_41": "何等為園林？",
    "T09n0278_036:0632a16_42": "何等為宮殿？",
    "T09n0278_036:0632a16_43": "何等為樂？",
    "T09n0278_036:0632a17_44": "何等為莊嚴？",
    "T09n0278_036:0632a17_45": "何等為發不動心？",
    "T09n0278_036:0632a17_46": "何等為不捨深心？",
    "T09n0278_036:0632a18_47": "何等為智觀察？",
    "T09n0278_036:0632a18_48": "何等為分別法？",
    "T09n0278_036:0632a19_0": "何等為無垢？",
    "T09n0278_036:0632a19_1": "何等為智印？",
    "T09n0278_036:0632a19_2": "何等為智慧光明？",
    "T09n0278_036:0632a20_3": "何等為不可稱量住？",
    "T09n0278_036:0632a20_4": "何等為無懈怠心？",
    "T09n0278_036:0632a21_0": "何等為須彌山王正直之心？",
    "T09n0278_036:0632a21_1": "何等為深入智慧大海成無上菩提？",
    "T09n0278_036:0632a22_2": "何等為寶住？",
    "T09n0278_036:0632a22_3": "何等為發金剛心莊嚴大乘？",
    "T09n0278_036:0632a23_4": "何等為發大事？",
    "T09n0278_036:0632a23_5": "何等為究竟大事？",
    "T09n0278_036:0632a24_6": "何等為不壞信？",
    "T09n0278_036:0632a24_7": "何等為授記？",
    "T09n0278_036:0632a24_8": "何等為善根迴向？",
    "T09n0278_036:0632a25_9": "何等為得智慧？",
    "T09n0278_036:0632a25_10": "何等為發無量無邊廣心？",
    "T09n0278_036:0632a26_11": "何等為藏？",
    "T09n0278_036:0632a26_12": "何等為調順？",
    "T09n0278_036:0632a26_13": "何等為自在？",
    "T09n0278_036:0632a27_14": "何等為眾生自在？",
    "T09n0278_036:0632a27_15": "何等為剎自在？",
    "T09n0278_036:0632a28_16": "何等為法自在？",
    "T09n0278_036:0632a28_17": "何等為身自在？",
    "T09n0278_036:0632a28_18": "何等為願自在？",
    "T09n0278_036:0632a29_19": "何等為境界自在？",
    "T09n0278_036:0632a29_20": "何等為智自在？",
    "T09n0278_036:0632b01_0": "何等為通自在？",
    "T09n0278_036:0632b01_1": "何等為神力自在？",
    "T09n0278_036:0632b01_2": "何等為力自在？",
    "T09n0278_036:0632b02_3": "何等為遊戲神通？",
    "T09n0278_036:0632b02_4": "何等為勝行？",
    "T09n0278_036:0632b02_5": "何等為力？",
    "T09n0278_036:0632b03_6": "何等為無畏？",
    "T09n0278_036:0632b03_7": "何等為不共法？",
    "T09n0278_036:0632b03_8": "何等為業？",
    "T09n0278_036:0632b04_9": "何等為身？",
    "T09n0278_036:0632b04_10": "何等為身業？",
    "T09n0278_036:0632b04_11": "何等為淨身業？",
    "T09n0278_036:0632b05_12": "何等為口？",
    "T09n0278_036:0632b05_13": "何等為淨口業？",
    "T09n0278_036:0632b05_14": "何等為淨口業得諸守護？",
    "T09n0278_036:0632b06_15": "何等為口業成辦大事？",
    "T09n0278_036:0632b06_16": "何等為心？",
    "T09n0278_036:0632b07_17": "何等為發心？",
    "T09n0278_036:0632b07_18": "何等為心滿？",
    "T09n0278_036:0632b07_19": "何等為根？",
    "T09n0278_036:0632b08_20": "何等為直心？",
    "T09n0278_036:0632b08_21": "何等為深心？",
    "T09n0278_036:0632b08_22": "何等為方便？",
    "T09n0278_036:0632b09_23": "何等為樂修？",
    "T09n0278_036:0632b09_24": "何等為解脫深入世界？",
    "T09n0278_036:0632b09_25": "何等為入眾生性？",
    "T09n0278_036:0632b10_26": "何等為習氣？",
    "T09n0278_036:0632b10_27": "何等為熾然？",
    "T09n0278_036:0632b11_0": "何等為趣？",
    "T09n0278_036:0632b11_1": "何等為具足法？",
    "T09n0278_036:0632b11_2": "何等為退失佛法？",
    "T09n0278_036:0632b12_3": "何等為離生？",
    "T09n0278_036:0632b12_4": "何等為決定法？",
    "T09n0278_036:0632b12_5": "何等為出生佛道法？",
    "T09n0278_036:0632b13_6": "何等為得善男子名號？",
    "T09n0278_036:0632b13_7": "何等為道？",
    "T09n0278_036:0632b14_8": "何等為無量道？",
    "T09n0278_036:0632b14_9": "何等為道具？",
    "T09n0278_036:0632b14_10": "何等為修道？",
    "T09n0278_036:0632b15_11": "何等為莊嚴道？",
    "T09n0278_036:0632b15_12": "何等為足？",
    "T09n0278_036:0632b15_13": "何等為手？",
    "T09n0278_036:0632b15_14": "何等為腹？",
    "T09n0278_036:0632b16_15": "何等為藏？",
    "T09n0278_036:0632b16_16": "何等為心？",
    "T09n0278_036:0632b16_17": "何等為莊嚴？",
    "T09n0278_036:0632b17_0": "何等為器仗？",
    "T09n0278_036:0632b17_1": "何等為頭？",
    "T09n0278_036:0632b17_2": "何等為眼？",
    "T09n0278_036:0632b17_3": "何等為耳？",
    "T09n0278_036:0632b18_4": "何等為鼻？",
    "T09n0278_036:0632b18_5": "何等為舌？",
    "T09n0278_036:0632b18_6": "何等為身？",
    "T09n0278_036:0632b18_7": "何等為意？",
    "T09n0278_036:0632b19_8": "何等為行？",
    "T09n0278_036:0632b19_9": "何等為住？",
    "T09n0278_036:0632b19_10": "何等為坐？",
    "T09n0278_036:0632b19_11": "何等為臥？",
    "T09n0278_036:0632b20_12": "何等為住？",
    "T09n0278_036:0632b20_13": "何等為行？",
    "T09n0278_036:0632b20_14": "何等為觀察？",
    "T09n0278_036:0632b20_15": "何等為周遍觀察？",
    "T09n0278_036:0632b21_16": "何等為奮迅？",
    "T09n0278_036:0632b21_17": "何等為師子吼？",
    "T09n0278_036:0632b22_18": "何等為淨施？",
    "T09n0278_036:0632b22_19": "何等為淨戒？",
    "T09n0278_036:0632b22_20": "何等為淨忍？",
    "T09n0278_036:0632b23_0": "何等為淨精進？",
    "T09n0278_036:0632b23_1": "何等為淨禪？",
    "T09n0278_036:0632b23_2": "何等為淨慧？",
    "T09n0278_036:0632b24_0": "何等為淨慈？",
    "T09n0278_036:0632b24_1": "何等為淨悲？",
    "T09n0278_036:0632b24_2": "何等為淨喜？",
    "T09n0278_036:0632b24_3": "何等為淨捨？",
    "T09n0278_036:0632b25_4": "何等為義？",
    "T09n0278_036:0632b25_5": "何等為法？",
    "T09n0278_036:0632b25_6": "何等為功德具？",
    "T09n0278_036:0632b26_7": "何等為智具？",
    "T09n0278_036:0632b26_8": "何等為明足？",
    "T09n0278_036:0632b26_9": "何等為求法？",
    "T09n0278_036:0632b27_10": "何等為明了法？",
    "T09n0278_036:0632b27_11": "何等為向法？",
    "T09n0278_036:0632b27_12": "何等為魔？",
    "T09n0278_036:0632b28_0": "何等為魔業？",
    "T09n0278_036:0632b28_1": "何等為捨離魔業？",
    "T09n0278_036:0632b28_2": "何等為見佛？",
    "T09n0278_036:0632b29_3": "何等為佛業？",
    "T09n0278_036:0632b29_4": "何等為慢業？",
    "T09n0278_036:0632b29_5": "何等為智業？",
    "T09n0278_036:0632c01_0": "何等為魔攝持？",
    "T09n0278_036:0632c01_1": "何等為佛攝持？",
    "T09n0278_036:0632c01_2": "何等為法攝持？",
    "T09n0278_036:0632c02_3": "何等為住兜率天所行事業？",
    "T09n0278_036:0632c02_4": "何等為兜率天示現命終？",
    "T09n0278_036:0632c03_5": "何等為示現降神母胎事？",
    "T09n0278_036:0632c03_6": "何等為示現微細趣？",
    "T09n0278_036:0632c04_7": "何等為生？",
    "T09n0278_036:0632c04_8": "何等為大莊嚴？",
    "T09n0278_036:0632c05_9": "何等為遊行七步？",
    "T09n0278_036:0632c05_10": "何等為示現童子地？",
    "T09n0278_036:0632c06_0": "何等為示現采女眷屬？",
    "T09n0278_036:0632c06_1": "何等為示現捨家出家？",
    "T09n0278_036:0632c07_2": "何等為示現苦行？",
    "T09n0278_036:0632c07_3": "何等為往詣道場？",
    "T09n0278_036:0632c07_4": "何等為坐道場？",
    "T09n0278_036:0632c08_5": "何等為坐道場時顯奇特相？",
    "T09n0278_036:0632c09_0": "何等為示現降魔？",
    "T09n0278_036:0632c09_1": "何等為成等正覺？",
    "T09n0278_036:0632c09_2": "何等為轉法輪？",
    "T09n0278_036:0632c10_3": "何等為因轉法輪得白淨法？",
    "T09n0278_036:0632c10_4": "佛子！",
    "T09n0278_036:0632c11_5": "何等為如來、應供、等正覺示現大般涅槃？",
    "T09n0278_036:0632c12_0": "善哉佛子！",
    "T09n0278_036:0632c12_1": "如向所問，願具演說。」",
    "T09n0278_036:0632c13_0": "爾時，普賢菩薩摩訶薩告普慧等諸菩薩言：「佛子！",
    "T09n0278_036:0632c14_1": "菩薩摩訶薩有十種依果。",
    "T09n0278_036:0632c14_2": "何等為十？",
    "T09n0278_036:0632c15_0": "所謂：菩提心依果，究竟不忘失故；善知識依果，隨順和合故；善根依果，長養諸善根故；諸波羅蜜依果，究竟修行故；一切法依果，永出生死故；諸願依果，長養菩提故；諸行依果，廣修習故；菩薩依果，一生補處故；供養佛依果，信心不壞故；一切如來依果，正教離顛倒故。",
    "T09n0278_036:0632c21_1": "佛子！",
    "T09n0278_036:0632c21_2": "是為菩薩摩訶薩十種依果，若菩薩摩訶薩住此依果，則得如來無上智依果。",
    "T09n0278_036:0632c23_3": "「佛子！",
    "T09n0278_036:0632c23_4": "菩薩摩訶薩有十種奇特想。",
    "T09n0278_036:0632c24_5": "何等為十？",
    "T09n0278_036:0632c24_6": "所謂：於一切善根，生自善根想；於一切善根，生菩提種子想；於一切眾生，生菩提器想；於一切願，生自願想；於一切法，生出生死想；於一切行，生自行想；於一切法，生佛法想；於一切語言，生語言道想；於一切佛，生慈父想；於一切如來，生無二想。",
    "T09n0278_036:0633a01_7": "佛子！",
    "T09n0278_036:0633a01_8": "是為菩薩摩訶薩十種奇特想，若菩薩摩訶薩安住此想，則得無上巧妙方便轉一切想。",
    "T09n0278_036:0633a03_9": "「佛子！",
    "T09n0278_036:0633a03_10": "菩薩摩訶薩有十種行。",
    "T09n0278_036:0633a04_11": "何等為十？",
    "T09n0278_036:0633a04_12": "所謂：令一切眾生，專求正法行，善根淳熟行，善學一切戒行，長養一切善根行，一心不亂修三昧行，分別一切諸智慧行，修習一切所修行，莊嚴一切世界行，恭敬供養善知識行，恭敬供養諸如來行。",
    "T09n0278_036:0633a09_0": "佛子！",
    "T09n0278_036:0633a09_1": "是為菩薩摩訶薩十種行，若菩薩摩訶薩安住此行，則得如來無上大智行。",
    "T09n0278_036:0633a10_2": "「佛子！",
    "T09n0278_036:0633a11_0": "菩薩摩訶薩有十種善知識。",
    "T09n0278_036:0633a11_1": "何等為十？",
    "T09n0278_036:0633a11_2": "所謂：能令安住菩提心善知識，能令修習善根善知識，能令究竟諸波羅蜜善知識，能令分別解說一切法善知識，能令安住成熟一切眾生善知識，能令具足辯才隨問能答善知識，能令不著一切生死善知識，能令於一切劫行菩薩行心無厭倦善知識，能令安住普賢行善知識，能令深入一切佛智善知識。",
    "T09n0278_036:0633a19_3": "佛子！",
    "T09n0278_036:0633a19_4": "是為菩薩摩訶薩十種善知識。",
    "T09n0278_036:0633a20_5": "「佛子！",
    "T09n0278_036:0633a20_6": "菩薩摩訶薩有十種勤修精進。",
    "T09n0278_036:0633a21_7": "何等為十？",
    "T09n0278_036:0633a21_8": "所謂：教化一切眾生勤修精進，入一切法勤修精進，令一切世界清淨勤修精進，究竟一切菩薩所學勤修精進，令一切眾生滅一切惡勤修精進，除滅一切地獄、餓鬼、畜生、閻羅王苦勤修精進，降一切魔勤修精進，為一切眾生作清淨眼勤修精進，恭敬供養一切諸佛勤修精進，令一切如來皆悉歡喜勤修精進。",
    "T09n0278_036:0633a28_9": "佛子！",
    "T09n0278_036:0633a28_10": "是為菩薩摩訶薩十種勤修精進，若菩薩摩訶薩住此精進，則具如來無上精進波羅蜜。",
    "T09n0278_036:0633b01_11": "「佛子！",
    "T09n0278_036:0633b02_0": "菩薩摩訶薩有十種正希望。",
    "T09n0278_036:0633b02_1": "何等為十？",
    "T09n0278_036:0633b02_2": "所謂：自住菩提心，亦令眾生住菩提心正希望；自離忿諍，亦令一切眾生離於忿諍正希望；自離愚癡，安住佛法，亦令眾生捨離愚癡，安住佛法正希望；自修善根，專求正法，亦令眾生修習善根，專求正法正希望；自究竟諸波羅蜜，得到彼岸，亦令眾生究竟諸波羅蜜，得到彼岸正希望；自生如來種姓家，亦令眾生生如來種姓家正希望；自深入觀一切法無盡性，亦令眾生深入觀一切法無盡性正希望；自不誹謗一切佛法，亦令眾生不誹謗一切佛法正希望；自滿一切智願，亦令眾生滿一切智願正希望；自深入一切如來無盡智藏，亦令眾生深入一切如來無盡智藏正希望。",
    "T09n0278_036:0633b16_3": "佛子！",
    "T09n0278_036:0633b16_4": "是為菩薩摩訶薩十種正希望，若菩薩摩訶薩安住此法，則得如來無上平等大智正希望。",
    "T09n0278_036:0633b19_0": "「佛子！",
    "T09n0278_036:0633b19_1": "菩薩摩訶薩有十種法，成就眾生。",
    "T09n0278_036:0633b19_2": "何等為十？",
    "T09n0278_036:0633b20_3": "所謂：布施成就眾生，色身端嚴成就眾生，說法成就眾生，同意成就眾生，無染著成就眾生，歎菩薩行成就眾生，示現一切世界熾然成就眾生，歎如來功德成就眾生，示現神力自在成就眾生，種種巧方便微密隨順世間行成就眾生。",
    "T09n0278_036:0633b25_4": "佛子！",
    "T09n0278_036:0633b25_5": "是為菩薩摩訶薩十種成就眾生，若菩薩摩訶薩安住此法，則能成就一切眾生。",
    "T09n0278_036:0633b27_6": "◎大方廣佛華嚴經卷第三十六"
}