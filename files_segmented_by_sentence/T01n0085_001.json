[
    {
        "source_sentence": "佛說息諍因緣經",
        "from": "T01n0085_001:0904b27_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0085_001:0904b29_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T01n0085_001:0904c01_0",
        "context_with_next_sentence": true
    },
    {
        "source_sentence": "如是我聞：",
        "from": "T01n0085_001:0904c02_4",
        "context_with_next_sentence": true
    },
    {
        "source_sentence": "一時，世尊在舍摩迦子聚落之中，坐夏安居，諸苾芻眾去佛不遠亦各安居。",
        "from": "T01n0085_001:0904c03_17",
        "context_with_next_sentence": true
    },
    {
        "source_sentence": "時，有沙門名曰尊那，在惹盧迦林中坐夏安居。",
        "from": "T01n0085_001:0904c04_18",
        "context_with_next_sentence": true
    },
    {
        "source_sentence": "彼有外道尼乾陀惹提子，是極惡者忽爾命終。",
        "from": "T01n0085_001:0904c06_1",
        "context_with_next_sentence": true
    },
    {
        "source_sentence": "彼尼乾陀有子，欲於沙門而興鬪諍，作如是言：",
        "from": "T01n0085_001:0904c07_2",
        "context_with_next_sentence": true
    },
    {
        "source_sentence": "「我之法律唯我自知，非汝所知；",
        "from": "T01n0085_001:0904c07_17",
        "context_with_next_sentence": true
    },
    {
        "source_sentence": "汝之法律唯汝自知，亦非我知。",
        "from": "T01n0085_001:0904c08_10",
        "context_with_next_sentence": true
    },
    {
        "source_sentence": "我所有法皆悉如理，汝所有法一切非理；",
        "from": "T01n0085_001:0904c09_8",
        "context_with_next_sentence": true
    },
    {
        "source_sentence": "和合法是我，不和合法是汝。",
        "from": "T01n0085_001:0904c10_2",
        "context_with_next_sentence": true
    },
    {
        "source_sentence": "汝諸所說，前言縱是後言即非，後言或是前言即非，諸有語言皆無義利亦無所取，雖廣所說不能解脫，亦不能知最上實義。",
        "from": "T01n0085_001:0904c12_17",
        "context_with_next_sentence": true
    },
    {
        "source_sentence": "謂沙門所說不同我法，云何能令我起解心？",
        "from": "T01n0085_001:0904c13_17",
        "context_with_next_sentence": true
    },
    {
        "source_sentence": "」彼尼乾陀子故作是語起破壞事，欲興鬪諍損減力能，以苦惱緣壞安樂法。",
        "from": "T01n0085_001:0904c15_12",
        "context_with_next_sentence": true
    },
    {
        "source_sentence": "以是因緣，欲於沙門清白法中起不善業，而興鬪諍種種破壞，生我慢心而謂勝他，乃言：",
        "from": "T01n0085_001:0904c17_13",
        "context_with_next_sentence": true
    },
    {
        "source_sentence": "「沙門諸有所說，皆非法律，不正了知、不能出離，於菩提道不能趣向，汝師非是如來、應供、正等正覺。",
        "from": "T01n0085_001:0904c19_18",
        "context_with_next_sentence": true
    },
    {
        "source_sentence": "」爾時尊那沙門坐夏既滿造衣已竟，即離是處，著衣持鉢次第而行，往舍摩迦子聚落之中。",
        "from": "T01n0085_001:0904c21_17",
        "context_with_next_sentence": true
    },
    {
        "source_sentence": "到已收衣鉢洗足，而詣尊者阿難所，頭面禮足退住一面。",
        "from": "T01n0085_001:0904c23_4",
        "context_with_next_sentence": true
    },
    {
        "source_sentence": "是時尊者阿難問尊那沙門言：",
        "from": "T01n0085_001:0904c23_17",
        "context_with_next_sentence": true
    },
    {
        "source_sentence": "「尊那！",
        "from": "T01n0085_001:0904c24_1",
        "context_with_next_sentence": true
    },
    {
        "source_sentence": "汝於何處坐夏安居？",
        "from": "T01n0085_001:0904c24_10",
        "context_with_next_sentence": true
    },
    {
        "source_sentence": "復以何緣而來至此？",
        "from": "T01n0085_001:0904c24_19",
        "context_with_next_sentence": true
    },
    {
        "source_sentence": "」尊那白言：",
        "from": "T01n0085_001:0904c25_4",
        "context_with_next_sentence": true
    },
    {
        "source_sentence": "「尊者！",
        "from": "T01n0085_001:0904c25_8",
        "context_with_next_sentence": true
    },
    {
        "source_sentence": "我在惡處惹盧迦林中坐夏安居。",
        "from": "T01n0085_001:0904c26_2",
        "context_with_next_sentence": true
    },
    {
        "source_sentence": "彼有外道尼乾陀惹提子，是極惡者忽爾命終。",
        "from": "T01n0085_001:0904c27_3",
        "context_with_next_sentence": true
    },
    {
        "source_sentence": "尼乾陀有子，欲於沙門而興鬪諍，乃至彼言，汝師非是如來應供正等正覺。",
        "from": "T01n0085_001:0904c28_16",
        "context_with_next_sentence": true
    },
    {
        "source_sentence": "我以是緣，故來至此。",
        "from": "T01n0085_001:0904c29_7",
        "context_with_next_sentence": true
    },
    {
        "source_sentence": "」阿難告言：",
        "from": "T01n0085_001:0904c29_13",
        "context_with_next_sentence": true
    },
    {
        "source_sentence": "「尊那！",
        "from": "T01n0085_001:0904c29_17",
        "context_with_next_sentence": true
    },
    {
        "source_sentence": "我知是事，以佛世尊不在眾中，故有外道欲興鬪諍。",
        "from": "T01n0085_001:0905a01_16",
        "context_with_next_sentence": true
    },
    {
        "source_sentence": "而汝今時不得與諍，若起鬪諍即不能利益多人，復令多人生諸苦惱，乃至諸天人眾悉無利益咸生苦惱。",
        "from": "T01n0085_001:0905a04_5",
        "context_with_next_sentence": true
    },
    {
        "source_sentence": "如汝尊那所說事等，唯佛世尊而悉知見。",
        "from": "T01n0085_001:0905a05_4",
        "context_with_next_sentence": true
    },
    {
        "source_sentence": "我今與汝同詣佛所，具陳上事。",
        "from": "T01n0085_001:0905a05_18",
        "context_with_next_sentence": true
    },
    {
        "source_sentence": "」尊那白言：",
        "from": "T01n0085_001:0905a06_3",
        "context_with_next_sentence": true
    },
    {
        "source_sentence": "「善哉尊者！",
        "from": "T01n0085_001:0905a06_9",
        "context_with_next_sentence": true
    },
    {
        "source_sentence": "若得見佛我獲大利；",
        "from": "T01n0085_001:0905a06_18",
        "context_with_next_sentence": true
    },
    {
        "source_sentence": "又於佛所，或得聽聞甚深正法。",
        "from": "T01n0085_001:0905a07_11",
        "context_with_next_sentence": true
    },
    {
        "source_sentence": "」時尊者阿難即與尊那沙門同詣佛所，到已各禮佛足退住一面。",
        "from": "T01n0085_001:0905a09_1",
        "context_with_next_sentence": true
    },
    {
        "source_sentence": "時尊者阿難前白佛言：",
        "from": "T01n0085_001:0905a09_11",
        "context_with_next_sentence": true
    },
    {
        "source_sentence": "「世尊！",
        "from": "T01n0085_001:0905a09_15",
        "context_with_next_sentence": true
    },
    {
        "source_sentence": "此尊那沙門，在惹盧迦林中坐夏安居。",
        "from": "T01n0085_001:0905a10_10",
        "context_with_next_sentence": true
    },
    {
        "source_sentence": "彼有外道尼乾陀惹提子，是極惡者忽爾命終。",
        "from": "T01n0085_001:0905a11_12",
        "context_with_next_sentence": true
    },
    {
        "source_sentence": "尼乾陀有子，欲於沙門而興鬪諍，乃至彼言，汝師非是如來、應供、正等正覺。",
        "from": "T01n0085_001:0905a13_7",
        "context_with_next_sentence": true
    },
    {
        "source_sentence": "以是緣故來語於我。",
        "from": "T01n0085_001:0905a13_16",
        "context_with_next_sentence": true
    },
    {
        "source_sentence": "世尊！",
        "from": "T01n0085_001:0905a13_19",
        "context_with_next_sentence": true
    },
    {
        "source_sentence": "我時謂尊那言：",
        "from": "T01n0085_001:0905a14_5",
        "context_with_next_sentence": true
    },
    {
        "source_sentence": "『以佛世尊不在眾中，故有外道欲興鬪諍。",
        "from": "T01n0085_001:0905a15_4",
        "context_with_next_sentence": true
    },
    {
        "source_sentence": "而汝今時不得與諍，若起鬪諍即不能利益多人，復令多人生諸苦惱，乃至諸天人眾悉無利益咸生苦惱。",
        "from": "T01n0085_001:0905a17_11",
        "context_with_next_sentence": true
    },
    {
        "source_sentence": "』」佛言阿難：",
        "from": "T01n0085_001:0905a17_18",
        "context_with_next_sentence": true
    },
    {
        "source_sentence": "「汝見何緣，乃言：",
        "from": "T01n0085_001:0905a18_5",
        "context_with_next_sentence": true
    },
    {
        "source_sentence": "『佛不在眾，有外道輩起鬪諍事。",
        "from": "T01n0085_001:0905a18_20",
        "context_with_next_sentence": true
    },
    {
        "source_sentence": "』邪？",
        "from": "T01n0085_001:0905a18_23",
        "context_with_next_sentence": true
    },
    {
        "source_sentence": "」阿難白佛言：",
        "from": "T01n0085_001:0905a19_5",
        "context_with_next_sentence": true
    },
    {
        "source_sentence": "「世尊！",
        "from": "T01n0085_001:0905a19_9",
        "context_with_next_sentence": true
    },
    {
        "source_sentence": "我於一時，見二苾芻佛所稱讚。",
        "from": "T01n0085_001:0905a20_2",
        "context_with_next_sentence": true
    },
    {
        "source_sentence": "是二苾芻善持律法，威儀次序在一處行，我時見已乃謂彼言：",
        "from": "T01n0085_001:0905a21_10",
        "context_with_next_sentence": true
    },
    {
        "source_sentence": "『汝二苾芻，不應如是現威儀相。",
        "from": "T01n0085_001:0905a22_4",
        "context_with_next_sentence": true
    },
    {
        "source_sentence": "佛不在眾，或有外道，見是相已起鬪諍事。",
        "from": "T01n0085_001:0905a23_3",
        "context_with_next_sentence": true
    },
    {
        "source_sentence": "若鬪諍起，即令多人乃至諸天人眾，悉無利益咸生苦惱。",
        "from": "T01n0085_001:0905a24_8",
        "context_with_next_sentence": true
    },
    {
        "source_sentence": "』我憶此緣，故為尊那作如是說。",
        "from": "T01n0085_001:0905a25_3",
        "context_with_next_sentence": true
    },
    {
        "source_sentence": "」佛言阿難：",
        "from": "T01n0085_001:0905a25_9",
        "context_with_next_sentence": true
    },
    {
        "source_sentence": "「於汝意云何？",
        "from": "T01n0085_001:0905a25_16",
        "context_with_next_sentence": true
    },
    {
        "source_sentence": "」阿難白佛言：",
        "from": "T01n0085_001:0905a26_1",
        "context_with_next_sentence": true
    },
    {
        "source_sentence": "「世尊！",
        "from": "T01n0085_001:0905a26_5",
        "context_with_next_sentence": true
    },
    {
        "source_sentence": "我於是事不能了知。",
        "from": "T01n0085_001:0905a26_14",
        "context_with_next_sentence": true
    },
    {
        "source_sentence": "」佛言阿難：",
        "from": "T01n0085_001:0905a26_20",
        "context_with_next_sentence": true
    },
    {
        "source_sentence": "「我以自智現成正覺，於其中間廣說諸法，謂四念處、四正斷、四神足、五根、五力、七覺支、八正道，如是等法，我所宣說悉知悉見。",
        "from": "T01n0085_001:0905a29_13",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905a29_16",
        "context_with_next_sentence": true
    },
    {
        "source_sentence": "多諸外道於苾芻眾而興鬪諍，此鬪諍緣，汝能知不？",
        "from": "T01n0085_001:0905b01_19",
        "context_with_next_sentence": true
    },
    {
        "source_sentence": "」阿難白佛言：",
        "from": "T01n0085_001:0905b02_5",
        "context_with_next_sentence": true
    },
    {
        "source_sentence": "「世尊！",
        "from": "T01n0085_001:0905b02_9",
        "context_with_next_sentence": true
    },
    {
        "source_sentence": "我不能知。",
        "from": "T01n0085_001:0905b02_14",
        "context_with_next_sentence": true
    },
    {
        "source_sentence": "」佛言阿難：",
        "from": "T01n0085_001:0905b02_20",
        "context_with_next_sentence": true
    },
    {
        "source_sentence": "「謂有苾芻，於戒有增或時有減，威儀有增或時有減。",
        "from": "T01n0085_001:0905b04_1",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b04_4",
        "context_with_next_sentence": true
    },
    {
        "source_sentence": "若戒及威儀有增有減，即失常法；",
        "from": "T01n0085_001:0905b04_19",
        "context_with_next_sentence": true
    },
    {
        "source_sentence": "隨所行處，乃有外道，見是事已即起鬪諍。",
        "from": "T01n0085_001:0905b05_17",
        "context_with_next_sentence": true
    },
    {
        "source_sentence": "若鬪諍起，即令多人乃至諸天人眾，無所利益咸生苦惱。",
        "from": "T01n0085_001:0905b07_3",
        "context_with_next_sentence": true
    },
    {
        "source_sentence": "何以故？",
        "from": "T01n0085_001:0905b07_7",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b07_10",
        "context_with_next_sentence": true
    },
    {
        "source_sentence": "諸外道尼乾陀輩，非一切智亦非真實，於一切處一切所見悉不清淨，是故常樂起鬪諍事。",
        "from": "T01n0085_001:0905b09_10",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b09_13",
        "context_with_next_sentence": true
    },
    {
        "source_sentence": "當知諸苾芻眾諍事起時，由有種種鬪諍根本。",
        "from": "T01n0085_001:0905b10_13",
        "context_with_next_sentence": true
    },
    {
        "source_sentence": "」阿難白佛言：",
        "from": "T01n0085_001:0905b10_20",
        "context_with_next_sentence": true
    },
    {
        "source_sentence": "「善哉世尊！",
        "from": "T01n0085_001:0905b11_5",
        "context_with_next_sentence": true
    },
    {
        "source_sentence": "善哉善逝！",
        "from": "T01n0085_001:0905b11_10",
        "context_with_next_sentence": true
    },
    {
        "source_sentence": "今正是時，願佛宣說鬪諍根本，令諸苾芻聞已憶持常離過失。",
        "from": "T01n0085_001:0905b12_16",
        "context_with_next_sentence": true
    },
    {
        "source_sentence": "」佛言阿難：",
        "from": "T01n0085_001:0905b13_2",
        "context_with_next_sentence": true
    },
    {
        "source_sentence": "「汝等諦聽！",
        "from": "T01n0085_001:0905b13_8",
        "context_with_next_sentence": true
    },
    {
        "source_sentence": "如理作意，如善記念，今為汝說。",
        "from": "T01n0085_001:0905b14_1",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b14_4",
        "context_with_next_sentence": true
    },
    {
        "source_sentence": "若有苾芻起忿恨心，由忿恨故，乃於師長不生恭敬尊重等心，亦復不能承事供養；",
        "from": "T01n0085_001:0905b16_1",
        "context_with_next_sentence": true
    },
    {
        "source_sentence": "由不恭敬彼師長故，即不見法；",
        "from": "T01n0085_001:0905b16_15",
        "context_with_next_sentence": true
    },
    {
        "source_sentence": "以不見法故，於苾芻眾中不正觀察；",
        "from": "T01n0085_001:0905b17_11",
        "context_with_next_sentence": true
    },
    {
        "source_sentence": "由不正觀察故，乃興鬪諍；",
        "from": "T01n0085_001:0905b18_3",
        "context_with_next_sentence": true
    },
    {
        "source_sentence": "由鬪諍起故，即令多人乃至諸天人眾，悉無利益咸生苦惱。",
        "from": "T01n0085_001:0905b19_10",
        "context_with_next_sentence": true
    },
    {
        "source_sentence": "又有苾芻，於內於外悉計為有，作實觀察注意積集，喜為邪惡、極惡作意，勇發邪勤、出邪妄語，引起鬪諍。",
        "from": "T01n0085_001:0905b21_18",
        "context_with_next_sentence": true
    },
    {
        "source_sentence": "如是妄念不正知，起不相應，乃至於鬪諍緣不能斷滅。",
        "from": "T01n0085_001:0905b23_2",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905b23_5",
        "context_with_next_sentence": true
    },
    {
        "source_sentence": "如是等事為鬪諍根本，是故生諸苦惱。",
        "from": "T01n0085_001:0905b24_2",
        "context_with_next_sentence": true
    },
    {
        "source_sentence": "苦惱因者，謂由先起忿恨心故，如是復起覆、誑、諂、嫉、慳、無慚無愧、不正知、見取等，及諸執著邪妄憶念。",
        "from": "T01n0085_001:0905b26_7",
        "context_with_next_sentence": true
    },
    {
        "source_sentence": "以如是等諸惡因緣故，乃於師長不生恭敬尊重等心，亦復不能承事供養；",
        "from": "T01n0085_001:0905b28_2",
        "context_with_next_sentence": true
    },
    {
        "source_sentence": "由不尊敬彼師長故，即不見法；",
        "from": "T01n0085_001:0905b28_16",
        "context_with_next_sentence": true
    },
    {
        "source_sentence": "以不見法故，即於苾芻眾中不正觀察；",
        "from": "T01n0085_001:0905b29_13",
        "context_with_next_sentence": true
    },
    {
        "source_sentence": "由不正觀察故，乃興鬪諍。",
        "from": "T01n0085_001:0905c01_6",
        "context_with_next_sentence": true
    },
    {
        "source_sentence": "「阿難！",
        "from": "T01n0085_001:0905c01_10",
        "context_with_next_sentence": true
    },
    {
        "source_sentence": "如先所說，如是等緣皆是鬪諍根本。",
        "from": "T01n0085_001:0905c02_4",
        "context_with_next_sentence": true
    },
    {
        "source_sentence": "以此緣故，若鬪諍起時，有七種滅諍法。",
        "from": "T01n0085_001:0905c03_2",
        "context_with_next_sentence": true
    },
    {
        "source_sentence": "如我所說，阿難！",
        "from": "T01n0085_001:0905c03_10",
        "context_with_next_sentence": true
    },
    {
        "source_sentence": "諸有諍事，若已起、若未起悉能息滅。",
        "from": "T01n0085_001:0905c04_5",
        "context_with_next_sentence": true
    },
    {
        "source_sentence": "何等為七？",
        "from": "T01n0085_001:0905c04_10",
        "context_with_next_sentence": true
    },
    {
        "source_sentence": "所謂現前毘尼，憶念毘尼，不癡毘尼，自言治，多人語，知所作，如草覆地；",
        "from": "T01n0085_001:0905c06_3",
        "context_with_next_sentence": true
    },
    {
        "source_sentence": "是為七種。",
        "from": "T01n0085_001:0905c06_8",
        "context_with_next_sentence": true
    },
    {
        "source_sentence": "「云何名為現前毘尼滅諍法？",
        "from": "T01n0085_001:0905c07_1",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905c07_4",
        "context_with_next_sentence": true
    },
    {
        "source_sentence": "所謂一人為一人說法毘尼，一人為二人說、一人為多人說、一人為大眾說，現前成四；",
        "from": "T01n0085_001:0905c09_2",
        "context_with_next_sentence": true
    },
    {
        "source_sentence": "二人為一人說法毘尼，二人為一人說、二人為多人說、二人為大眾說，現前成四；",
        "from": "T01n0085_001:0905c10_20",
        "context_with_next_sentence": true
    },
    {
        "source_sentence": "多人為一人說法毘尼，多人為二人說、多人為多人說、多人為大眾說，現前成四；",
        "from": "T01n0085_001:0905c12_16",
        "context_with_next_sentence": true
    },
    {
        "source_sentence": "大眾為一人說法毘尼，大眾為二人說、大眾為多人說、大眾為大眾說，現前成四。",
        "from": "T01n0085_001:0905c14_13",
        "context_with_next_sentence": true
    },
    {
        "source_sentence": "如是名為現前毘尼滅諍法。",
        "from": "T01n0085_001:0905c15_5",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0905c15_19",
        "context_with_next_sentence": true
    },
    {
        "source_sentence": "「云何名為憶念毘尼滅諍法？",
        "from": "T01n0085_001:0905c16_12",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905c16_15",
        "context_with_next_sentence": true
    },
    {
        "source_sentence": "謂有苾芻隨犯罪已不自憶念，餘苾芻謂言：",
        "from": "T01n0085_001:0905c17_14",
        "context_with_next_sentence": true
    },
    {
        "source_sentence": "『汝犯是罪，應當憶念，於大眾中求哀大眾，作憶念毘尼。",
        "from": "T01n0085_001:0905c18_19",
        "context_with_next_sentence": true
    },
    {
        "source_sentence": "』是苾芻即入眾中求哀大眾，作憶念毘尼。",
        "from": "T01n0085_001:0905c19_17",
        "context_with_next_sentence": true
    },
    {
        "source_sentence": "是時大眾如大師教，與作憶念毘尼。",
        "from": "T01n0085_001:0905c20_14",
        "context_with_next_sentence": true
    },
    {
        "source_sentence": "是苾芻得出罪已，息滅諍事。",
        "from": "T01n0085_001:0905c21_8",
        "context_with_next_sentence": true
    },
    {
        "source_sentence": "如是名為憶念毘尼滅諍法。",
        "from": "T01n0085_001:0905c22_1",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0905c22_15",
        "context_with_next_sentence": true
    },
    {
        "source_sentence": "「云何名為不癡毘尼滅諍法？",
        "from": "T01n0085_001:0905c23_7",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0905c23_10",
        "context_with_next_sentence": true
    },
    {
        "source_sentence": "謂若苾芻癡狂心亂、痛惱所纏，雖復多聞不能順行，於所聞法翻謂雜說，作是言已捨眾而去。",
        "from": "T01n0085_001:0905c25_12",
        "context_with_next_sentence": true
    },
    {
        "source_sentence": "是苾芻，後時還得本心，餘苾芻謂言：",
        "from": "T01n0085_001:0905c26_9",
        "context_with_next_sentence": true
    },
    {
        "source_sentence": "『汝犯是罪，當入眾中求哀大眾，作不癡毘尼。",
        "from": "T01n0085_001:0905c27_9",
        "context_with_next_sentence": true
    },
    {
        "source_sentence": "』是苾芻即入眾中求哀大眾，作不癡毘尼。",
        "from": "T01n0085_001:0905c28_8",
        "context_with_next_sentence": true
    },
    {
        "source_sentence": "是時大眾如大師教，與作不癡毘尼。",
        "from": "T01n0085_001:0905c29_4",
        "context_with_next_sentence": true
    },
    {
        "source_sentence": "是苾芻得出罪已，息滅諍事。",
        "from": "T01n0085_001:0905c29_17",
        "context_with_next_sentence": true
    },
    {
        "source_sentence": "如是名為不癡毘尼滅諍法。",
        "from": "T01n0085_001:0906a01_9",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906a02_4",
        "context_with_next_sentence": true
    },
    {
        "source_sentence": "「云何名為自言治滅諍法？",
        "from": "T01n0085_001:0906a02_16",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906a02_19",
        "context_with_next_sentence": true
    },
    {
        "source_sentence": "謂若苾芻不知罪相，言廣知廣解，復於眾中發如是言：",
        "from": "T01n0085_001:0906a04_3",
        "context_with_next_sentence": true
    },
    {
        "source_sentence": "『尊者！",
        "from": "T01n0085_001:0906a04_7",
        "context_with_next_sentence": true
    },
    {
        "source_sentence": "我於利養難所得故。",
        "from": "T01n0085_001:0906a04_16",
        "context_with_next_sentence": true
    },
    {
        "source_sentence": "』餘苾芻謂言：",
        "from": "T01n0085_001:0906a05_1",
        "context_with_next_sentence": true
    },
    {
        "source_sentence": "『汝於罪相不知不解，言廣知廣解，汝犯是罪，當於眾中求哀大眾，悔謝其罪。",
        "from": "T01n0085_001:0906a06_15",
        "context_with_next_sentence": true
    },
    {
        "source_sentence": "』是苾芻即入眾中，求哀大眾而自悔責。",
        "from": "T01n0085_001:0906a07_12",
        "context_with_next_sentence": true
    },
    {
        "source_sentence": "是時大眾如大師教，與自言治法。",
        "from": "T01n0085_001:0906a08_8",
        "context_with_next_sentence": true
    },
    {
        "source_sentence": "是苾芻得出罪已，息滅諍事。",
        "from": "T01n0085_001:0906a09_1",
        "context_with_next_sentence": true
    },
    {
        "source_sentence": "如是名為自言治滅諍法。",
        "from": "T01n0085_001:0906a09_12",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906a10_6",
        "context_with_next_sentence": true
    },
    {
        "source_sentence": "「云何名為多人語滅諍法？",
        "from": "T01n0085_001:0906a10_18",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906a11_1",
        "context_with_next_sentence": true
    },
    {
        "source_sentence": "謂若二苾芻共一住處，諍事忽起，出種種語廣興諍論，各執一言，有言是法、有言非法，有言是毘尼、有言非毘尼，有言是有罪、有言非有罪。",
        "from": "T01n0085_001:0906a14_3",
        "context_with_next_sentence": true
    },
    {
        "source_sentence": "是二苾芻，諍事起時息滅者善。",
        "from": "T01n0085_001:0906a14_17",
        "context_with_next_sentence": true
    },
    {
        "source_sentence": "若不息滅，此二苾芻離本住處異處興諍。",
        "from": "T01n0085_001:0906a15_15",
        "context_with_next_sentence": true
    },
    {
        "source_sentence": "離是處已，能於中路息滅者善。",
        "from": "T01n0085_001:0906a16_10",
        "context_with_next_sentence": true
    },
    {
        "source_sentence": "若不息滅，即多苾芻眾共為滅諍：",
        "from": "T01n0085_001:0906a17_5",
        "context_with_next_sentence": true
    },
    {
        "source_sentence": "有以經為分別說者，有以律為分別說者，有以摩怛里迦為分別說者。",
        "from": "T01n0085_001:0906a18_16",
        "context_with_next_sentence": true
    },
    {
        "source_sentence": "以是多人為分別說故，是二苾芻諍事息滅。",
        "from": "T01n0085_001:0906a19_16",
        "context_with_next_sentence": true
    },
    {
        "source_sentence": "如是名為多人語滅諍法。",
        "from": "T01n0085_001:0906a20_8",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906a21_3",
        "context_with_next_sentence": true
    },
    {
        "source_sentence": "「云何名為知所作滅諍法？",
        "from": "T01n0085_001:0906a21_15",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906a21_18",
        "context_with_next_sentence": true
    },
    {
        "source_sentence": "謂若苾芻隨犯罪已，自知有犯，或語他人、或不語人，而自思念已，詣餘苾芻所，脫去革屣，於苾芻前偏袒一肩右膝著地，三稱己名及自族氏：",
        "from": "T01n0085_001:0906a25_2",
        "context_with_next_sentence": true
    },
    {
        "source_sentence": "『我犯是罪不敢覆藏，來尊者所求哀懺悔。",
        "from": "T01n0085_001:0906a26_1",
        "context_with_next_sentence": true
    },
    {
        "source_sentence": "唯願尊者布施歡喜。",
        "from": "T01n0085_001:0906a26_10",
        "context_with_next_sentence": true
    },
    {
        "source_sentence": "』時彼尊者即聽懺悔。",
        "from": "T01n0085_001:0906a26_20",
        "context_with_next_sentence": true
    },
    {
        "source_sentence": "是苾芻得清淨已，彼尊者言：",
        "from": "T01n0085_001:0906a27_12",
        "context_with_next_sentence": true
    },
    {
        "source_sentence": "『汝見是罪相不？",
        "from": "T01n0085_001:0906a27_20",
        "context_with_next_sentence": true
    },
    {
        "source_sentence": "』苾芻答言：",
        "from": "T01n0085_001:0906a28_4",
        "context_with_next_sentence": true
    },
    {
        "source_sentence": "『我已見是罪相。",
        "from": "T01n0085_001:0906a28_12",
        "context_with_next_sentence": true
    },
    {
        "source_sentence": "』尊者復言：",
        "from": "T01n0085_001:0906a28_18",
        "context_with_next_sentence": true
    },
    {
        "source_sentence": "『汝當如法奉持律儀。",
        "from": "T01n0085_001:0906a29_5",
        "context_with_next_sentence": true
    },
    {
        "source_sentence": "』苾芻答言：",
        "from": "T01n0085_001:0906a29_11",
        "context_with_next_sentence": true
    },
    {
        "source_sentence": "『我今如法奉持律儀。",
        "from": "T01n0085_001:0906a29_21",
        "context_with_next_sentence": true
    },
    {
        "source_sentence": "』如是三說。",
        "from": "T01n0085_001:0906b01_4",
        "context_with_next_sentence": true
    },
    {
        "source_sentence": "如是名為知所作滅諍法。",
        "from": "T01n0085_001:0906b01_15",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906b02_10",
        "context_with_next_sentence": true
    },
    {
        "source_sentence": "「云何名為如草覆地滅諍法？",
        "from": "T01n0085_001:0906b03_3",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906b03_6",
        "context_with_next_sentence": true
    },
    {
        "source_sentence": "謂諸苾芻眾共在一處，互起鬪諍分兩朋住。",
        "from": "T01n0085_001:0906b04_5",
        "context_with_next_sentence": true
    },
    {
        "source_sentence": "時一朋中，耆年者耆年者一處，知法者知法者一處，上首者上首者一處。",
        "from": "T01n0085_001:0906b05_17",
        "context_with_next_sentence": true
    },
    {
        "source_sentence": "於是朋中有苾芻，為利養故而起諍事。",
        "from": "T01n0085_001:0906b06_15",
        "context_with_next_sentence": true
    },
    {
        "source_sentence": "起諍事已，於自眾中作如是言：",
        "from": "T01n0085_001:0906b07_10",
        "context_with_next_sentence": true
    },
    {
        "source_sentence": "『某處白衣舍利養易得，我於彼中如法律說。",
        "from": "T01n0085_001:0906b08_10",
        "context_with_next_sentence": true
    },
    {
        "source_sentence": "有餘苾芻，以是緣故於我起諍。",
        "from": "T01n0085_001:0906b09_4",
        "context_with_next_sentence": true
    },
    {
        "source_sentence": "諸大德！",
        "from": "T01n0085_001:0906b09_8",
        "context_with_next_sentence": true
    },
    {
        "source_sentence": "若我以是事故犯諍罪者，願諸大德捨我是罪，乃至我故入白衣舍亦悉聽懺除，犯突吉羅罪故。",
        "from": "T01n0085_001:0906b11_11",
        "context_with_next_sentence": true
    },
    {
        "source_sentence": "我從今已往不作是事，若有所作，當於諸大德所求哀懺悔，我有所作不敢覆藏。",
        "from": "T01n0085_001:0906b13_7",
        "context_with_next_sentence": true
    },
    {
        "source_sentence": "』是苾芻作是懺時，而自朋中唯一苾芻不聽許懺。",
        "from": "T01n0085_001:0906b14_9",
        "context_with_next_sentence": true
    },
    {
        "source_sentence": "時彼苾芻即入他朋，脫去革屣偏袒一肩，從耆年上座次第問訊已，還至上座前右膝著地合掌而住，即白眾言：",
        "from": "T01n0085_001:0906b17_1",
        "context_with_next_sentence": true
    },
    {
        "source_sentence": "『諸大德！",
        "from": "T01n0085_001:0906b17_6",
        "context_with_next_sentence": true
    },
    {
        "source_sentence": "某處白衣舍利養易得，我於彼中如法律說。",
        "from": "T01n0085_001:0906b18_4",
        "context_with_next_sentence": true
    },
    {
        "source_sentence": "有餘苾芻，以是緣故於我起諍。",
        "from": "T01n0085_001:0906b18_18",
        "context_with_next_sentence": true
    },
    {
        "source_sentence": "我即於自眾中如法求懺，時我眾中有一苾芻不聽許懺，我故來此求哀懺悔。",
        "from": "T01n0085_001:0906b20_13",
        "context_with_next_sentence": true
    },
    {
        "source_sentence": "諸大德！",
        "from": "T01n0085_001:0906b20_17",
        "context_with_next_sentence": true
    },
    {
        "source_sentence": "若我以是事故犯諍罪者，願諸大德捨我是罪，乃至我從白衣舍出，亦悉聽懺除，犯突吉羅罪故。",
        "from": "T01n0085_001:0906b23_1",
        "context_with_next_sentence": true
    },
    {
        "source_sentence": "我今於諸大德前求哀懺悔，我有所作不敢覆藏，願諸大德聽許我懺，布施歡喜。",
        "from": "T01n0085_001:0906b24_17",
        "context_with_next_sentence": true
    },
    {
        "source_sentence": "』時彼大眾即聽許懺。",
        "from": "T01n0085_001:0906b25_6",
        "context_with_next_sentence": true
    },
    {
        "source_sentence": "是苾芻得清淨已，彼上座謂言：",
        "from": "T01n0085_001:0906b26_1",
        "context_with_next_sentence": true
    },
    {
        "source_sentence": "『汝見是罪相不？",
        "from": "T01n0085_001:0906b26_9",
        "context_with_next_sentence": true
    },
    {
        "source_sentence": "』苾芻答言：",
        "from": "T01n0085_001:0906b26_15",
        "context_with_next_sentence": true
    },
    {
        "source_sentence": "『我已見是罪相。",
        "from": "T01n0085_001:0906b27_1",
        "context_with_next_sentence": true
    },
    {
        "source_sentence": "』彼上座復言：",
        "from": "T01n0085_001:0906b27_8",
        "context_with_next_sentence": true
    },
    {
        "source_sentence": "『汝當如法奉持律儀。",
        "from": "T01n0085_001:0906b27_18",
        "context_with_next_sentence": true
    },
    {
        "source_sentence": "』苾芻答言：",
        "from": "T01n0085_001:0906b28_1",
        "context_with_next_sentence": true
    },
    {
        "source_sentence": "『我今如法奉持律儀。",
        "from": "T01n0085_001:0906b28_11",
        "context_with_next_sentence": true
    },
    {
        "source_sentence": "』如是三說。",
        "from": "T01n0085_001:0906b28_17",
        "context_with_next_sentence": true
    },
    {
        "source_sentence": "時他朋中亦如此朋，耆年者耆年者一處，知法者知法者一處，上首者上首者一處。",
        "from": "T01n0085_001:0906c01_12",
        "context_with_next_sentence": true
    },
    {
        "source_sentence": "於是朋中有苾芻為利養故而起諍事。",
        "from": "T01n0085_001:0906c02_9",
        "context_with_next_sentence": true
    },
    {
        "source_sentence": "起諍事已，於自眾中作如是言：",
        "from": "T01n0085_001:0906c03_4",
        "context_with_next_sentence": true
    },
    {
        "source_sentence": "『某白衣舍利養易得，我於彼中如法律說。",
        "from": "T01n0085_001:0906c04_3",
        "context_with_next_sentence": true
    },
    {
        "source_sentence": "有餘苾芻，以是緣故起鬪諍事。",
        "from": "T01n0085_001:0906c04_17",
        "context_with_next_sentence": true
    },
    {
        "source_sentence": "』如是乃至第二第三問答等事，廣如前說。",
        "from": "T01n0085_001:0906c05_15",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906c05_18",
        "context_with_next_sentence": true
    },
    {
        "source_sentence": "彼彼苾芻知自有犯往來陳懺已，互相見時恭敬問訊，息滅諍緣止諸語論，無復少法而起分別。",
        "from": "T01n0085_001:0906c08_2",
        "context_with_next_sentence": true
    },
    {
        "source_sentence": "如是名為如草覆地滅諍法。",
        "from": "T01n0085_001:0906c08_14",
        "context_with_next_sentence": true
    },
    {
        "source_sentence": "以此法故，能令諍事而得息滅。",
        "from": "T01n0085_001:0906c09_8",
        "context_with_next_sentence": true
    },
    {
        "source_sentence": "阿難！",
        "from": "T01n0085_001:0906c09_11",
        "context_with_next_sentence": true
    },
    {
        "source_sentence": "如是等七滅諍法，汝諸苾芻應當記念。",
        "from": "T01n0085_001:0906c10_8",
        "context_with_next_sentence": true
    },
    {
        "source_sentence": "「復次，阿難！",
        "from": "T01n0085_001:0906c11_6",
        "context_with_next_sentence": true
    },
    {
        "source_sentence": "有六種和敬法。",
        "from": "T01n0085_001:0906c11_13",
        "context_with_next_sentence": true
    },
    {
        "source_sentence": "汝等諦聽，如理作意，如善記念，今為汝說。",
        "from": "T01n0085_001:0906c12_11",
        "context_with_next_sentence": true
    },
    {
        "source_sentence": "何等為六？",
        "from": "T01n0085_001:0906c12_16",
        "context_with_next_sentence": true
    },
    {
        "source_sentence": "所謂於其身業行慈和事，常於佛所淨修梵行，於諸正法尊重禮敬、如理修行，於苾芻眾和合共住，此名身業和敬法。",
        "from": "T01n0085_001:0906c15_7",
        "context_with_next_sentence": true
    },
    {
        "source_sentence": "復於語業，出慈和語無諸違諍，此名語業和敬法。",
        "from": "T01n0085_001:0906c16_10",
        "context_with_next_sentence": true
    },
    {
        "source_sentence": "復於意業，起慈和意無所違背，此名意業和敬法。",
        "from": "T01n0085_001:0906c17_12",
        "context_with_next_sentence": true
    },
    {
        "source_sentence": "又復，若得法利及世利養悉同所受，或時持鉢次第行乞，隨有所得飲食等物白眾令知，與眾同受勿私隱用，若眾同知者即同梵行，此名利和敬法。",
        "from": "T01n0085_001:0906c20_19",
        "context_with_next_sentence": true
    },
    {
        "source_sentence": "又復於戒不破不斷，戒力堅固離垢清淨已，知時知處普徧平等，應受施主飲食供養，如是淨戒同一所修、同所了知、同修梵行，此名戒和敬法。",
        "from": "T01n0085_001:0906c24_3",
        "context_with_next_sentence": true
    },
    {
        "source_sentence": "又復若見聖智趣證出離之道，乃至盡苦邊際，於如是相如實見已，同一所作、同所了知、同修梵行，此名見和敬法。",
        "from": "T01n0085_001:0906c26_15",
        "context_with_next_sentence": true
    },
    {
        "source_sentence": "如是等名為六和敬法。",
        "from": "T01n0085_001:0906c27_5",
        "context_with_next_sentence": true
    },
    {
        "source_sentence": "「阿難！",
        "from": "T01n0085_001:0906c27_9",
        "context_with_next_sentence": true
    },
    {
        "source_sentence": "如先所說鬪諍根本，汝諸苾芻應當斷除，於七滅諍法應當了知，諸有諍事若已起、若未起，悉令息滅已，同修六和敬法。",
        "from": "T01n0085_001:0907a01_2",
        "context_with_next_sentence": true
    },
    {
        "source_sentence": "汝諸苾芻！",
        "from": "T01n0085_001:0907a01_7",
        "context_with_next_sentence": true
    },
    {
        "source_sentence": "若如是行，乃於東西南北，隨往方所若行若止，令汝苾芻悉得安樂、離諸諍事；",
        "from": "T01n0085_001:0907a03_2",
        "context_with_next_sentence": true
    },
    {
        "source_sentence": "乃至我涅槃後，亦復令汝諸苾芻眾，於一切處常得安樂，如我現在住世說法教化眾生等無有異。",
        "from": "T01n0085_001:0907a05_6",
        "context_with_next_sentence": true
    },
    {
        "source_sentence": "」佛說息諍因緣經",
        "from": "T01n0085_001:0907a06_100",
        "context_with_next_sentence": false
    }
]