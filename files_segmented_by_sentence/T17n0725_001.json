{
    "T17n0725_001:0452c03_0": "佛說六道伽陀經",
    "T17n0725_001:0452c05_0": "西天中印度摩伽陀國那爛陀寺",
    "T17n0725_001:0452c06_0": "三藏傳教大師賜紫沙門臣法天",
    "T17n0725_001:0452c07_0": "奉　詔譯",
    "T17n0725_001:0452c08_0": "　歸命一切佛，　　及諸菩薩眾，　願開正智慧，　　憶念佛功德。",
    "T17n0725_001:0452c10_0": "　歸依三界尊，　　身口意三業，　所作善不善，　　為彼作分別。",
    "T17n0725_001:0452c12_0": "　彼人受果報，　　無有主宰者，　三界天中尊，　　願起於悲智，　廣為世間說，　　我今聞彼說。",
    "T17n0725_001:0452c15_0": "　如依於輪迴，　　觀察業果報，　佛說惡道因，　　貪瞋癡為本。",
    "T17n0725_001:0452c17_0": "　若人行殺害，　　彼業隨纏縛，　決定墮等活，　　五百歲方出。",
    "T17n0725_001:0452c19_0": "　彼彼等活者，　　重重受生死，　是故說等活。",
    "T17n0725_001:0452c20_1": "　　父母及親姻，　眷屬善知識，　　欺慢若憎嫌，　墮落於黑繩。",
    "T17n0725_001:0452c22_2": "　　熾焰麁澁繩，　纏縛有情體，　　如鋸解樹木，　是故名黑繩。",
    "T17n0725_001:0452c24_3": "　　若墮於炎熱，　猛火競來燒，　　焰焰相接續，　令彼罪業人，　　奔聚都一處，　燒燃苦惱深，　　是故說炎熱。",
    "T17n0725_001:0452c28_0": "　修習非法行，　　惱亂於大眾，　說彼無有盡，　　墮彼極炎熱。",
    "T17n0725_001:0453a01_0": "　入此惡道已，　　熾極火燒煮，　熱苦受長時，　　是名極炎熱。",
    "T17n0725_001:0453a03_0": "　猪羊狼兔等，　　及餘諸物命，　如是行殺害，　　而墮於眾合。",
    "T17n0725_001:0453a05_0": "　墮彼惡趣已，　　眾山合身碎，　痛苦不可當，　　故得名眾合。",
    "T17n0725_001:0453a07_0": "　若起身口意，　　而發諸煩惱，　欺誑於有情，　　墮落於號叫。",
    "T17n0725_001:0453a09_0": "　入彼惡道已，　　暴惡火燒身，　叫苦聲不絕，　　是故名號叫。",
    "T17n0725_001:0453a11_0": "　聖賢淨行師，　　所有財寶等，　若貪若偷盜，　　而墮大號叫。",
    "T17n0725_001:0453a13_0": "　若諸偷盜業，　　感大火燒身，　叫喚出大聲，　　是名大號叫。",
    "T17n0725_001:0453a15_0": "　作大功德人，　　及與父母等，　毀謗而返恩，　　決定墮無間。",
    "T17n0725_001:0453a17_0": "　持罰骨髓碎，　　受苦純無間，　身命報等爾，　　是故名無間。",
    "T17n0725_001:0453a19_0": "　互相愛憎嫉，　　并及相殺害，　感彼惡趣身，　　手生鋒刃甲，　如是鐵爪甲，　　甲長十六指，　暴惡熾焱身，　　抓擭相損害，　故名鋒刃甲。",
    "T17n0725_001:0453a23_1": "　　愚癡邪婬者，　登彼鐵叉樹，　　大身鐵牙鬼，　醜惡身炎熾，　　逼惱恒無盡。",
    "T17n0725_001:0453a26_0": "　復有鐵烏鳥，　　獯狐諸惡獸，　食啗彼有情。",
    "T17n0725_001:0453a27_1": "　　復生劍葉林，　割截於罪人，　　叫喚出惡聲，　痛苦不可忍。",
    "T17n0725_001:0453a29_2": "　　諂誑妄言者，　吞食熱鐵丸，　　而復飲洋銅，　重重無暫住。",
    "T17n0725_001:0453b02_3": "　　輕慢若欺他，　鐵牙惡獸等，　　來食身上肉，　受苦俱胝歲。",
    "T17n0725_001:0453b04_4": "　　愛行非法行，　墮入洋銅河，　　大熾洋銅汁，　燒煮或浮沈。",
    "T17n0725_001:0453b06_5": "　　又復自愚迷，　勸作非法行，　　往彼鐵輪獄，　而被鐵火輪，　　碾拶身無數，　或以鐵磨磨，　　或上刀山等。",
    "T17n0725_001:0453b10_0": "　若人說邪道，　　破正法為非，　滿道排鋒刃，　　令彼往來行，　業力令身大，　　驅逐聚一處，　四面山石合，　　如指甲拶虱。",
    "T17n0725_001:0453b14_0": "　若壞修習行，　　遠離正等因，　僻執心意邪，　　定入由增獄。",
    "T17n0725_001:0453b16_0": "　暴惡蛆蟲類，　　恒居糞穢中，　罪者遊履時，　　食啗於雙足。",
    "T17n0725_001:0453b18_0": "　種植壓油等，　　蠕動多傷殺，　重重臥鐵槽，　　熱鐵棒捶打。",
    "T17n0725_001:0453b20_0": "　若起極瞋怒，　　造彼諸惡罪，　死墮焰魔剎，　　具受一切苦。",
    "T17n0725_001:0453b22_0": "　破結善種子，　　身口意俱罪，　智者勿作罪，　　地獄相如是。",
    "T17n0725_001:0453b24_0": "地獄品頌竟。",
    "T17n0725_001:0453b25_0": "　牛驢猿猴等，　　鳩鴿鵝鴨身，　行恚與貪婬，　　獲報斯如是。",
    "T17n0725_001:0453b27_0": "　犲狼猛虎犳，　　蝮蝎及毒蛇，　瞋忿我慢深，　　獲報斯如是。",
    "T17n0725_001:0453b29_0": "　烏鵲鵰鷲等，　　蜈蚣路多蟲，　羆熊猫牛馬，　　龍魚孽路荼，　如是傍生等，　　增益惡三業，　墜墮焰魔界，　　獲報斯如是。",
    "T17n0725_001:0453c04_0": "傍生品頌竟。",
    "T17n0725_001:0453c05_0": "　障他布施福，　　偷盜於飲食，　墮在布怛那，　　飢虛為餓鬼。",
    "T17n0725_001:0453c07_0": "　愚癡慳鄙人，　　我慢乏禮樂，　求食又無慚，　　死為大癭鬼。",
    "T17n0725_001:0453c09_0": "　自不行檀度，　　勸他作慳貪，　而墮餓鬼中，　　腹大咽如針。",
    "T17n0725_001:0453c11_0": "　慳貪深厚者，　　護財如眼睛，　貧病與佛僧，　　不能施少分，　亦復不自用，　　父母莫能得，　死墮餓鬼身，　　漿飲永不遇。",
    "T17n0725_001:0453c15_0": "　若盜他財物，　　施已心生悔，　亦墮餓鬼身，　　常食於膿唾。",
    "T17n0725_001:0453c17_0": "　口出惡言語，　　謗毀於賢善，　墮彼餓鬼中，　　口生於火炬。",
    "T17n0725_001:0453c19_0": "　慳貪與諍訟，　　惡意窺他財，　墮彼餓鬼中，　　微獲祭祀食，　或入聚落處，　　見彼遺棄食，　嘔吐涎唾等，　　而恒為美饌。",
    "T17n0725_001:0453c23_0": "　自行慳障礙，　　離間他行施，　為鬼恭槃荼，　　惡形生膿血。",
    "T17n0725_001:0453c25_0": "　傷殺群生類，　　自食與他食，　墮鬼羅剎娑，　　愛食鬘香粖。",
    "T17n0725_001:0453c27_0": "　雖然施飲食，　　少分懷瞋恚，　墮鬼健闥婆，　　作樂諸天愛。",
    "T17n0725_001:0453c29_0": "　若愛於兩舌，　　鬪亂行瞋恚，　墮鬼畢舍佐，　　頭面而醜惡。",
    "T17n0725_001:0454a02_0": "　雖愛行檀施，　　而恒苦惱人，　墮彼惡趣中，　　為彼母馱鬼。",
    "T17n0725_001:0454a04_0": "　自行猛利殺，　　教他猛利殺，　墮彼藥叉身，　　亦復惡猛利。",
    "T17n0725_001:0454a06_0": "　父母師長等，　　所欲多違背，　墮彼藥叉宮，　　勇健行暴惡。",
    "T17n0725_001:0454a08_0": "　慳貪瞋果報，　　餓鬼藥叉等，　苦樂隨自因，　　諸惡不須作。",
    "T17n0725_001:0454a10_0": "餓鬼品頌竟。",
    "T17n0725_001:0454a11_0": "　天及修羅人，　　福壽有差等，　樂求生天者，　　堅持八齋戒，　快樂壽命長，　　遠離疾病苦。",
    "T17n0725_001:0454a14_0": "　於禁若破犯，　　少分樂生天，　而墮於修羅，　　部多為眷屬。",
    "T17n0725_001:0454a16_0": "　雖不盜他財，　　纖毫不行施，　悋惜廣慳貪，　　而為守財鬼。",
    "T17n0725_001:0454a18_0": "　不盜亦不施，　　不慳亦不貪，　決定得人身，　　衣食多辛苦。",
    "T17n0725_001:0454a20_0": "　不盜不貪瞋，　　守分而安住，　美味施聖賢，　　彼得生人世，　壽命具色力，　　吉祥而無病。",
    "T17n0725_001:0454a23_0": "　恒時行施食，　　淨信具慚愧，　得富貴端嚴，　　廣饒資畜等。",
    "T17n0725_001:0454a25_0": "　若施田宅等，　　及造僧伽藍，　令彼心歡喜，　　於自彼身中，　一切隨所欲，　　若施於鞋履，　供養佛僧等，　　遊行得安樂，　常獲車騎乘。",
    "T17n0725_001:0454a29_1": "　　若於曠野中，　施水作泉井，　　而復作陰涼，　令彼無疲渴，　　當獲於妙花，　吉祥廣嚴飾，　　柔軟身圓滿。",
    "T17n0725_001:0454b04_0": "　若於傳法人，　　捨施童子等，　後復得為人，　　聰明多智慧。",
    "T17n0725_001:0454b06_0": "　若施於藥餌，　　當離一切病，　若施於燈明，　　眼目長清淨，　若施於音樂，　　口生美妙音，　若施臥具等，　　當感身安樂，　若施傍類食，　　長壽多色力，　若放女出家，　　眷屬獲增長，　若以田地施，　　得花菓流泉。",
    "T17n0725_001:0454b13_0": "　若怖於輪迴，　　親覲於賢聖，　所須隨供養，　　精進常恭敬，　善破於煩惱，　　當得安樂果。",
    "T17n0725_001:0454b16_0": "　悲愍不慳悋，　　輟己而施他，　定感富饒果，　　衣食自豐足。",
    "T17n0725_001:0454b18_0": "　如彼四時中，　　隨時行布施，　崇重具儀式，　　當獲一切福。",
    "T17n0725_001:0454b20_0": "　偷盜他財物，　　自己作所須，　違背於真空，　　煩惱不捨離。",
    "T17n0725_001:0454b22_0": "　不作有相心，　　依如行布施，　如是布施果，　　無為大安樂。",
    "T17n0725_001:0454b24_0": "　如人離婬慾，　　童男等不生，　遠出至他方，　　無思無罣礙。",
    "T17n0725_001:0454b26_0": "　若人著婬慾，　　心行無返復，　狂亂自耽著，　　永墮於三塗。",
    "T17n0725_001:0454b28_0": "　嫌棄於女人，　　修戒薄癡愛，　復至命終時，　　猶如破毒氣。",
    "T17n0725_001:0454c01_0": "　若行正等因，　　不捨於梵行，　精進得吉祥，　　天人恒供養。",
    "T17n0725_001:0454c03_0": "　堅固不迷亂，　　無飲酒妄言，　出語常真實，　　獲名聞安樂。",
    "T17n0725_001:0454c05_0": "　種種造飲食，　　供養和合眾，　當感善眷屬，　　同生不動國。",
    "T17n0725_001:0454c07_0": "　互相作承事，　　歡喜意無違，　觀察諦理空，　　不欺不顛倒，　苦惱永已盡，　　安樂而解脫。",
    "T17n0725_001:0454c10_0": "　若好於戲論，　　歌舞著頑愚，　我慢恃端嚴，　　欺&#;於貧賤，　當受背傴身，　　瘖瘂形痤陋，　疾病鎮纏縛，　　語言而不遜，　罪苦轉彌深，　　無因得安樂。",
    "T17n0725_001:0454c15_0": "　寂靜心恬澹，　　一切善出生，　報應果不虛，　　速成離苦道。",
    "T17n0725_001:0454c17_0": "人趣品頌竟。",
    "T17n0725_001:0454c18_0": "　諂誑行毀禁，　　毒害鬪諍深，　廣縱於無明，　　必墮修羅趣。",
    "T17n0725_001:0454c20_0": "修羅品頌竟。",
    "T17n0725_001:0454c21_0": "　棄名利歡樂，　　遠離於親眷，　持禁中下品，　　生彼四王天。",
    "T17n0725_001:0454c23_0": "　父母親族等，　　種種作供養，　遠諍奉律儀，　　獲生忉利天。",
    "T17n0725_001:0454c25_0": "　慈喜無傷殺，　　和顏離愛憎，　純善守尸羅，　　得生夜摩界。",
    "T17n0725_001:0454c27_0": "　多聞持法教，　　修慧求解脫，　積德具威儀，　　獲生於覩史。",
    "T17n0725_001:0454c29_0": "　若人自出家，　　布施堅持戒，　令彼大安樂，　　得生變化天。",
    "T17n0725_001:0455a02_0": "　上根有情類，　　持戒亦最上，　功德超越前，　　生他化自在。",
    "T17n0725_001:0455a04_0": "　持戒生天上，　　禪定亦如是，　智慧若薰修，　　牽引復生慧，　善惡業果報，　　我說無虛謬。",
    "T17n0725_001:0455a07_0": "　由善得安樂，　　作惡獲苦惱，　老病死輪轉，　　果報自如是。",
    "T17n0725_001:0455a09_0": "　審觀此三種，　　勿愛須棄捨，　求福遠離罪，　　了絕於色聲，　通達真實義，　　必至大解脫。",
    "T17n0725_001:0455a12_0": "佛說六道伽陀經"
}