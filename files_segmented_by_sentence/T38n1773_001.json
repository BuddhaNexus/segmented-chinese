[
    {
        "source_sentence": "彌勒上生經宗要",
        "from": "T38n1773_001:0299a23_0",
        "context_with_next_sentence": true
    },
    {
        "source_sentence": "釋元曉撰",
        "from": "T38n1773_001:0299a25_0",
        "context_with_next_sentence": true
    },
    {
        "source_sentence": "將說此經，十門分別：初述大意、次辨宗致、三",
        "from": "T38n1773_001:0299a26_0",
        "context_with_next_sentence": true
    },
    {
        "source_sentence": "二藏是非、四三經同異、五生身處所、六出世時節、七二世有無、八三會增減、九發心久近、十證果前後。",
        "from": "T38n1773_001:0299a29_5",
        "context_with_next_sentence": true
    },
    {
        "source_sentence": "第一述大意者，蓋聞彌勒菩薩之為人也，遠近莫量、深淺莫測，無始無終、非心非色，天地不能載其功、宇宙不能容其德，八聖未甞窺其𨓍、七辨無足談其極，窈窈冥冥、非言非默者乎。",
        "from": "T38n1773_001:0299b05_2",
        "context_with_next_sentence": true
    },
    {
        "source_sentence": "然不周之山之高其跡可跋、朝夕之池之深其疆可涉，是知至人之玄猶有可尋之跡、玄德之遼非無可□之行。",
        "from": "T38n1773_001:0299b07_12",
        "context_with_next_sentence": true
    },
    {
        "source_sentence": "今隨跡疆之近蹤，誠論始終之遠趣。",
        "from": "T38n1773_001:0299b08_9",
        "context_with_next_sentence": true
    },
    {
        "source_sentence": "言其始也，感慈定之光熾、發廣度之道心，浴八解之清流、息□覺之苑林，四等之情等閏四生、三明之慧明導三界。",
        "from": "T38n1773_001:0299b11_2",
        "context_with_next_sentence": true
    },
    {
        "source_sentence": "論其終也，度苦海於法雲、發等覺於長夢，却二障之重闇、照四智之明鏡，乘六通之實車、遊八極之曠野，千應萬化之術事啻百億□□□。",
        "from": "T38n1773_001:0299b14_4",
        "context_with_next_sentence": true
    },
    {
        "source_sentence": "今此經者，斯乃略歎至人垂天之妙迹、勸物修觀之真典也。",
        "from": "T38n1773_001:0299b15_11",
        "context_with_next_sentence": true
    },
    {
        "source_sentence": "彌勒菩薩者，此云慈氏覺士，賢劫千佛之內是其□□如來。",
        "from": "T38n1773_001:0299b16_17",
        "context_with_next_sentence": true
    },
    {
        "source_sentence": "弗沙佛時無習慈定，熏修其心遂成常性，從此已來每稱慈氏，乃至成佛猶立是名也。",
        "from": "T38n1773_001:0299b18_17",
        "context_with_next_sentence": true
    },
    {
        "source_sentence": "兜率陀者，譯言知足，欲界六天之中是其第四□□□□、欲情重，上二浮、逸心多，此第四天，欲輕逸少、非沈非浮，莫蕩於塵，故名知足。",
        "from": "T38n1773_001:0299b22_1",
        "context_with_next_sentence": true
    },
    {
        "source_sentence": "□受用具，不待營作、隨念自然，故名為天。",
        "from": "T38n1773_001:0299b23_1",
        "context_with_next_sentence": true
    },
    {
        "source_sentence": "菩薩從人昇天，故曰上生。",
        "from": "T38n1773_001:0299b23_13",
        "context_with_next_sentence": true
    },
    {
        "source_sentence": "行者靜慮思察，名之為觀。",
        "from": "T38n1773_001:0299b24_4",
        "context_with_next_sentence": true
    },
    {
        "source_sentence": "聞金口、演玉句，澍法雨之沃閏、成佛種之華菓，故言佛說。",
        "from": "T38n1773_001:0299b25_11",
        "context_with_next_sentence": true
    },
    {
        "source_sentence": "若人受持此經、觀察彼天，則能生妙樂之淨處，承慈氏之至人，登無退之聖階、謝有死之凡塵。",
        "from": "T38n1773_001:0299b27_13",
        "context_with_next_sentence": true
    },
    {
        "source_sentence": "舉是大意，以標題目，故言佛說觀彌勒菩薩上生兜率陀天經云云。",
        "from": "T38n1773_001:0299b29_4",
        "context_with_next_sentence": true
    },
    {
        "source_sentence": "次第二明經宗致者，此經正以觀行因果而為其宗，令人生天、永無退轉以為意致。",
        "from": "T38n1773_001:0299c02_17",
        "context_with_next_sentence": true
    },
    {
        "source_sentence": "所言觀者，有其二種：",
        "from": "T38n1773_001:0299c03_7",
        "context_with_next_sentence": true
    },
    {
        "source_sentence": "一觀彼天依報莊嚴、二觀菩薩正報殊勝。",
        "from": "T38n1773_001:0299c04_5",
        "context_with_next_sentence": true
    },
    {
        "source_sentence": "專念觀察，故名三昧；",
        "from": "T38n1773_001:0299c04_15",
        "context_with_next_sentence": true
    },
    {
        "source_sentence": "而非修慧，唯在聞思。",
        "from": "T38n1773_001:0299c05_4",
        "context_with_next_sentence": true
    },
    {
        "source_sentence": "此但名為電光三昧，而無輕安，是欲界因也。",
        "from": "T38n1773_001:0299c06_4",
        "context_with_next_sentence": true
    },
    {
        "source_sentence": "所言行者，略有三種：",
        "from": "T38n1773_001:0299c06_14",
        "context_with_next_sentence": true
    },
    {
        "source_sentence": "一者聞大慈名，敬心悔前所作之罪；",
        "from": "T38n1773_001:0299c07_10",
        "context_with_next_sentence": true
    },
    {
        "source_sentence": "二者聞慈氏名，仰信此名所表之德；",
        "from": "T38n1773_001:0299c08_6",
        "context_with_next_sentence": true
    },
    {
        "source_sentence": "三者行於掃塔塗地、香華供養等諸事業，如下文說。",
        "from": "T38n1773_001:0299c09_10",
        "context_with_next_sentence": true
    },
    {
        "source_sentence": "此觀此行合為一根，所生之果略有四種：",
        "from": "T38n1773_001:0299c10_8",
        "context_with_next_sentence": true
    },
    {
        "source_sentence": "一者牙莖離土之果、二者華葉蔭涼之果、三者妙華開敷之果、四者芳菓成就之果。",
        "from": "T38n1773_001:0299c12_6",
        "context_with_next_sentence": true
    },
    {
        "source_sentence": "第一牙莖離土果者，伏滅前來所作眾罪，是因初行所得果也。",
        "from": "T38n1773_001:0299c13_14",
        "context_with_next_sentence": true
    },
    {
        "source_sentence": "第二華葉蔭涼果者，不墮三途邊地耶見，因第二行所得果也。",
        "from": "T38n1773_001:0299c15_3",
        "context_with_next_sentence": true
    },
    {
        "source_sentence": "第三妙華開敷果者，謂得兜率依正妙報，因第三行之所得也。",
        "from": "T38n1773_001:0299c16_11",
        "context_with_next_sentence": true
    },
    {
        "source_sentence": "第四芳菓成就果者，於無上道得不退轉，依前二觀之所得也。",
        "from": "T38n1773_001:0299c17_19",
        "context_with_next_sentence": true
    },
    {
        "source_sentence": "所以然者，觀察菩薩依正報故，生彼天時親承聖導，永不退於阿耨菩提，故依二觀得第四果。",
        "from": "T38n1773_001:0299c20_2",
        "context_with_next_sentence": true
    },
    {
        "source_sentence": "由聞慈氏之名、信其仁賢之德，遠離不聞賢聖名處，恒隨正見、成就眷屬，故依聞名得第二果。",
        "from": "T38n1773_001:0299c22_4",
        "context_with_next_sentence": true
    },
    {
        "source_sentence": "餘二因果，相當可知。",
        "from": "T38n1773_001:0299c22_14",
        "context_with_next_sentence": true
    },
    {
        "source_sentence": "知是觀行因果成就，無上菩提自然而至，是謂上生之果之所致也。",
        "from": "T38n1773_001:0299c24_4",
        "context_with_next_sentence": true
    },
    {
        "source_sentence": "次第三明二藏是非者，諸說不同。",
        "from": "T38n1773_001:0299c25_14",
        "context_with_next_sentence": true
    },
    {
        "source_sentence": "或有說者，此上生經是小乘教，聲聞藏攝。",
        "from": "T38n1773_001:0299c26_13",
        "context_with_next_sentence": true
    },
    {
        "source_sentence": "所以然者，說阿逸多具凡夫身、未斷諸漏，又說彼果為十善報，以之故知非大乘教。",
        "from": "T38n1773_001:0299c28_11",
        "context_with_next_sentence": true
    },
    {
        "source_sentence": "或有說者，此經正是大乘之教，菩薩藏收，略以四文而證此義。",
        "from": "T38n1773_001:0299c29_19",
        "context_with_next_sentence": true
    },
    {
        "source_sentence": "一者《智度論》說「聲聞藏中無菩薩眾，猶如川流不容大海。",
        "from": "T38n1773_001:0300a02_5",
        "context_with_next_sentence": true
    },
    {
        "source_sentence": "菩薩藏中有菩薩眾及聲聞眾，猶如大海容於眾流。",
        "from": "T38n1773_001:0300a03_8",
        "context_with_next_sentence": true
    },
    {
        "source_sentence": "」今此經中既有聲聞及菩薩眾，故知是大而非小也。",
        "from": "T38n1773_001:0300a04_12",
        "context_with_next_sentence": true
    },
    {
        "source_sentence": "《金剛般若》序中雖無初菩薩眾，後流通分列菩薩眾，是故不應以彼作難。",
        "from": "T38n1773_001:0300a06_5",
        "context_with_next_sentence": true
    },
    {
        "source_sentence": "二者經下文中說「牢度大神禮十方佛發弘誓願」，故知是大而非小也。",
        "from": "T38n1773_001:0300a07_17",
        "context_with_next_sentence": true
    },
    {
        "source_sentence": "以小乘教中無十方佛故。",
        "from": "T38n1773_001:0300a08_8",
        "context_with_next_sentence": true
    },
    {
        "source_sentence": "三者下文說言「晝夜六時常說不退轉地法輪之行，逕一時中成就五百億天子令不退於阿耨菩提」，此言實非小乘教所容，故知是大而非小也。",
        "from": "T38n1773_001:0300a11_13",
        "context_with_next_sentence": true
    },
    {
        "source_sentence": "四者聞說是經，他方來會十萬菩薩得首楞嚴三昧，八萬億諸天發菩提心。",
        "from": "T38n1773_001:0300a13_7",
        "context_with_next_sentence": true
    },
    {
        "source_sentence": "准此得益菩薩行願，故知所聞是大乘教也。",
        "from": "T38n1773_001:0300a14_7",
        "context_with_next_sentence": true
    },
    {
        "source_sentence": "評曰：",
        "from": "T38n1773_001:0300a14_10",
        "context_with_next_sentence": true
    },
    {
        "source_sentence": "此教通被大小根性，如言「愛敬無上菩提心者欲為彌勒作弟子者」，乃至廣說，故但小不容大、大能含小，故隨所宗，菩薩藏攝。",
        "from": "T38n1773_001:0300a17_7",
        "context_with_next_sentence": true
    },
    {
        "source_sentence": "所以後師所說是也。",
        "from": "T38n1773_001:0300a17_16",
        "context_with_next_sentence": true
    },
    {
        "source_sentence": "問：",
        "from": "T38n1773_001:0300a17_18",
        "context_with_next_sentence": true
    },
    {
        "source_sentence": "若如後說，初所引文云何和會？",
        "from": "T38n1773_001:0300a18_11",
        "context_with_next_sentence": true
    },
    {
        "source_sentence": "解云：",
        "from": "T38n1773_001:0300a18_14",
        "context_with_next_sentence": true
    },
    {
        "source_sentence": "所言具凡夫身等者，是舉小乘所執釋作問。",
        "from": "T38n1773_001:0300a19_13",
        "context_with_next_sentence": true
    },
    {
        "source_sentence": "而答文言身圓光中有首楞嚴三昧波若波羅蜜字義炳然者，是表菩薩位登十地，以此三昧在彼地故。",
        "from": "T38n1773_001:0300a21_19",
        "context_with_next_sentence": true
    },
    {
        "source_sentence": "又言十善報應者，欲明菩薩十善之報實遍十方，非直在此。",
        "from": "T38n1773_001:0300a23_7",
        "context_with_next_sentence": true
    },
    {
        "source_sentence": "但應物機，局示彼天，以之故言十善報應。",
        "from": "T38n1773_001:0300a24_5",
        "context_with_next_sentence": true
    },
    {
        "source_sentence": "由是道理，彌合大教。",
        "from": "T38n1773_001:0300a24_15",
        "context_with_next_sentence": true
    },
    {
        "source_sentence": "如下文言「若我住世一小劫中，應說一生補處菩薩報應及十善果者，不能窮盡」，故知非直十善果義說名報應，亦示以淨報應於物機。",
        "from": "T38n1773_001:0300a27_15",
        "context_with_next_sentence": true
    },
    {
        "source_sentence": "依如是義故言報應，非直實報名十善果，由是不違大乘道理也。",
        "from": "T38n1773_001:0300a29_5",
        "context_with_next_sentence": true
    },
    {
        "source_sentence": "問：",
        "from": "T38n1773_001:0300a29_7",
        "context_with_next_sentence": true
    },
    {
        "source_sentence": "此中菩薩依正莊嚴，為是萬行所感實報、為是隨機所應化相？",
        "from": "T38n1773_001:0300b01_14",
        "context_with_next_sentence": true
    },
    {
        "source_sentence": "若如前者，非凡所見，是報非應；",
        "from": "T38n1773_001:0300b02_9",
        "context_with_next_sentence": true
    },
    {
        "source_sentence": "若如後者，不遍十方，是應非報。",
        "from": "T38n1773_001:0300b03_3",
        "context_with_next_sentence": true
    },
    {
        "source_sentence": "云何得言菩薩報應？",
        "from": "T38n1773_001:0300b03_12",
        "context_with_next_sentence": true
    },
    {
        "source_sentence": "解云：",
        "from": "T38n1773_001:0300b03_15",
        "context_with_next_sentence": true
    },
    {
        "source_sentence": "彼一一相皆有分齊，不壞分齊各遍十方，遍十方邊非凡所見、其分齊邊是凡所覩，然分齊即遍、遍即分齊，無障無礙、無二無別，如是功德無非實報、隨分所見無非應化。",
        "from": "T38n1773_001:0300b07_12",
        "context_with_next_sentence": true
    },
    {
        "source_sentence": "由是道理故說報應；",
        "from": "T38n1773_001:0300b08_3",
        "context_with_next_sentence": true
    },
    {
        "source_sentence": "就實而言，因具萬行、果圓萬德。",
        "from": "T38n1773_001:0300b08_18",
        "context_with_next_sentence": true
    },
    {
        "source_sentence": "但今局說在天報應，故說其因直取十善也。",
        "from": "T38n1773_001:0300b09_17",
        "context_with_next_sentence": true
    },
    {
        "source_sentence": "次第四明三經同異者，《上生》、《下生》及《或佛經》，相望略有三種同異：",
        "from": "T38n1773_001:0300b11_8",
        "context_with_next_sentence": true
    },
    {
        "source_sentence": "一所為同異、二所詮同異、三所攝同異。",
        "from": "T38n1773_001:0300b12_7",
        "context_with_next_sentence": true
    },
    {
        "source_sentence": "言所為同異者，修觀行也。",
        "from": "T38n1773_001:0300b12_19",
        "context_with_next_sentence": true
    },
    {
        "source_sentence": "有其三品：",
        "from": "T38n1773_001:0300b13_4",
        "context_with_next_sentence": true
    },
    {
        "source_sentence": "上品之人，或修觀佛三昧、或因懺悔行法，即於現身得見彌勒，隨心優劣見形大小。",
        "from": "T38n1773_001:0300b15_2",
        "context_with_next_sentence": true
    },
    {
        "source_sentence": "此如《觀佛三昧海經》及《大方等陀羅尼經》說也。",
        "from": "T38n1773_001:0300b16_4",
        "context_with_next_sentence": true
    },
    {
        "source_sentence": "中品之人，或修觀佛三昧、或因作諸淨業，捨此身後生兜率天，得見彌勒，至不退轉。",
        "from": "T38n1773_001:0300b18_1",
        "context_with_next_sentence": true
    },
    {
        "source_sentence": "是故《上生經》所說也。",
        "from": "T38n1773_001:0300b18_12",
        "context_with_next_sentence": true
    },
    {
        "source_sentence": "不品之人，修施戒等種種善業，依此發願願見彌勒。",
        "from": "T38n1773_001:0300b19_14",
        "context_with_next_sentence": true
    },
    {
        "source_sentence": "捨此身後隨業受生，乃至彌勒成道之時，要見世尊三會得度。",
        "from": "T38n1773_001:0300b21_3",
        "context_with_next_sentence": true
    },
    {
        "source_sentence": "是如《下生成佛經》說。",
        "from": "T38n1773_001:0300b21_14",
        "context_with_next_sentence": true
    },
    {
        "source_sentence": "是即上生所為，為中品人；",
        "from": "T38n1773_001:0300b22_4",
        "context_with_next_sentence": true
    },
    {
        "source_sentence": "餘二經者，為下品人也。",
        "from": "T38n1773_001:0300b22_15",
        "context_with_next_sentence": true
    },
    {
        "source_sentence": "第二所詮有同異者，《上生》所詮，是天報應菩薩功德；",
        "from": "T38n1773_001:0300b23_21",
        "context_with_next_sentence": true
    },
    {
        "source_sentence": "餘二經者，詮於人報成佛等相。",
        "from": "T38n1773_001:0300b24_13",
        "context_with_next_sentence": true
    },
    {
        "source_sentence": "此後二經互有廣略，其所詮理大意同也。",
        "from": "T38n1773_001:0300b25_12",
        "context_with_next_sentence": true
    },
    {
        "source_sentence": "第三所攝有同異者，《上生經》者，菩薩藏攝，義如前說。",
        "from": "T38n1773_001:0300b26_20",
        "context_with_next_sentence": true
    },
    {
        "source_sentence": "餘二經者，聲聞藏收。",
        "from": "T38n1773_001:0300b27_7",
        "context_with_next_sentence": true
    },
    {
        "source_sentence": "所以然者，其《成佛經》出《長阿含》。",
        "from": "T38n1773_001:0300b28_2",
        "context_with_next_sentence": true
    },
    {
        "source_sentence": "《下生》經文深淺不異，又說成道未明應現，依經得益證小乘果，以之故知非菩薩藏。",
        "from": "T38n1773_001:0300c01_1",
        "context_with_next_sentence": true
    },
    {
        "source_sentence": "然縫衣之時短針為要，雖有長戟而無所用；",
        "from": "T38n1773_001:0300c02_1",
        "context_with_next_sentence": true
    },
    {
        "source_sentence": "避雨之日小蓋是用，普天雖覆而無所救。",
        "from": "T38n1773_001:0300c03_1",
        "context_with_next_sentence": true
    },
    {
        "source_sentence": "是故不可以小為輕，隨其根性大小皆珍者也。",
        "from": "T38n1773_001:0300c04_2",
        "context_with_next_sentence": true
    },
    {
        "source_sentence": "次第五明生身處所者，說處不同。",
        "from": "T38n1773_001:0300c05_14",
        "context_with_next_sentence": true
    },
    {
        "source_sentence": "《華嚴經．入法界品》中，彌勒菩薩告善財童子言：",
        "from": "T38n1773_001:0300c06_16",
        "context_with_next_sentence": true
    },
    {
        "source_sentence": "「我於此閻浮提南界摩離國內拘提聚落婆羅門家種性中生，為欲滅彼憍慢心故、化度父母及親屬故。",
        "from": "T38n1773_001:0300c09_3",
        "context_with_next_sentence": true
    },
    {
        "source_sentence": "於此命終生兜率天，為欲化度彼諸天故」也。",
        "from": "T38n1773_001:0300c10_4",
        "context_with_next_sentence": true
    },
    {
        "source_sentence": "《賢愚經》第十二卷云「爾時波羅奈王名波羅度達。",
        "from": "T38n1773_001:0300c11_5",
        "context_with_next_sentence": true
    },
    {
        "source_sentence": "王有輔相，生一男兒，三十二相、眾好備滿。",
        "from": "T38n1773_001:0300c12_4",
        "context_with_next_sentence": true
    },
    {
        "source_sentence": "輔相增悅，即召相師令占相之，因為立字。",
        "from": "T38n1773_001:0300c13_3",
        "context_with_next_sentence": true
    },
    {
        "source_sentence": "相師問言：",
        "from": "T38n1773_001:0300c13_8",
        "context_with_next_sentence": true
    },
    {
        "source_sentence": "『自從生來有何異事？",
        "from": "T38n1773_001:0300c13_18",
        "context_with_next_sentence": true
    },
    {
        "source_sentence": "』輔相答言：",
        "from": "T38n1773_001:0300c14_2",
        "context_with_next_sentence": true
    },
    {
        "source_sentence": "『其母素性不能良善；",
        "from": "T38n1773_001:0300c14_12",
        "context_with_next_sentence": true
    },
    {
        "source_sentence": "懷妊已來，悲矝苦厄、慈潤黎元。",
        "from": "T38n1773_001:0300c15_6",
        "context_with_next_sentence": true
    },
    {
        "source_sentence": "』相師喜曰：",
        "from": "T38n1773_001:0300c15_12",
        "context_with_next_sentence": true
    },
    {
        "source_sentence": "『此是兒志。",
        "from": "T38n1773_001:0300c15_18",
        "context_with_next_sentence": true
    },
    {
        "source_sentence": "』因為立字，號曰彌勒。",
        "from": "T38n1773_001:0300c16_6",
        "context_with_next_sentence": true
    },
    {
        "source_sentence": "其兒殊稱，令土宣聞。",
        "from": "T38n1773_001:0300c16_16",
        "context_with_next_sentence": true
    },
    {
        "source_sentence": "國王聞之，懷懼言曰：",
        "from": "T38n1773_001:0300c17_6",
        "context_with_next_sentence": true
    },
    {
        "source_sentence": "『今此小兒，名相顯美；",
        "from": "T38n1773_001:0300c17_17",
        "context_with_next_sentence": true
    },
    {
        "source_sentence": "儻有高德，必奪我位。",
        "from": "T38n1773_001:0300c18_6",
        "context_with_next_sentence": true
    },
    {
        "source_sentence": "寧其未長，當豫除滅。",
        "from": "T38n1773_001:0300c18_16",
        "context_with_next_sentence": true
    },
    {
        "source_sentence": "』作是計已，即勅輔相：",
        "from": "T38n1773_001:0300c19_6",
        "context_with_next_sentence": true
    },
    {
        "source_sentence": "『聞汝有子，容相有異。",
        "from": "T38n1773_001:0300c19_17",
        "context_with_next_sentence": true
    },
    {
        "source_sentence": "汝可將來，吾欲得見。",
        "from": "T38n1773_001:0300c20_6",
        "context_with_next_sentence": true
    },
    {
        "source_sentence": "』其兒有舅名婆婆梨，在波梨富羅國，為彼國師。",
        "from": "T38n1773_001:0300c21_7",
        "context_with_next_sentence": true
    },
    {
        "source_sentence": "於時輔相憐哀其子，懼被其容。",
        "from": "T38n1773_001:0300c22_1",
        "context_with_next_sentence": true
    },
    {
        "source_sentence": "復作密計，密遣人乘送與其舅，令彼長養」，乃至廣說。",
        "from": "T38n1773_001:0300c23_4",
        "context_with_next_sentence": true
    },
    {
        "source_sentence": "今此經言「波羅奈國劫波梨村波婆梨大婆羅門家本所生處」。",
        "from": "T38n1773_001:0300c24_12",
        "context_with_next_sentence": true
    },
    {
        "source_sentence": "此三種說，云何相會？",
        "from": "T38n1773_001:0300c25_2",
        "context_with_next_sentence": true
    },
    {
        "source_sentence": "解云：",
        "from": "T38n1773_001:0300c25_5",
        "context_with_next_sentence": true
    },
    {
        "source_sentence": "後二經文，文異意同。",
        "from": "T38n1773_001:0300c25_15",
        "context_with_next_sentence": true
    },
    {
        "source_sentence": "所以然者，《賢愚經》意，寄父表生，故言輔相生一男兒；",
        "from": "T38n1773_001:0300c26_18",
        "context_with_next_sentence": true
    },
    {
        "source_sentence": "此非的出其生之處。",
        "from": "T38n1773_001:0300c27_6",
        "context_with_next_sentence": true
    },
    {
        "source_sentence": "《上生經》文的明生處。",
        "from": "T38n1773_001:0300c27_17",
        "context_with_next_sentence": true
    },
    {
        "source_sentence": "彼土之法，婦懷妊已還本家產，本家在於劫波梨村。",
        "from": "T38n1773_001:0300c28_19",
        "context_with_next_sentence": true
    },
    {
        "source_sentence": "知此二經，文不相違也。",
        "from": "T38n1773_001:0300c29_10",
        "context_with_next_sentence": true
    },
    {
        "source_sentence": "《華嚴經》意，別顯異處。",
        "from": "T38n1773_001:0300c29_22",
        "context_with_next_sentence": true
    },
    {
        "source_sentence": "大聖分身隨機異見，處處異生，不足致怪。",
        "from": "T38n1773_001:0301a01_18",
        "context_with_next_sentence": true
    },
    {
        "source_sentence": "由是道理，不相違背也。",
        "from": "T38n1773_001:0301a02_9",
        "context_with_next_sentence": true
    },
    {
        "source_sentence": "次第六明出世時節者，欲顯彌勒世尊何劫何節幾時出世。",
        "from": "T38n1773_001:0301a04_6",
        "context_with_next_sentence": true
    },
    {
        "source_sentence": "言何劫者，在第十劫。",
        "from": "T38n1773_001:0301a04_16",
        "context_with_next_sentence": true
    },
    {
        "source_sentence": "如藏論云「二十住劫中，有五佛出世故。",
        "from": "T38n1773_001:0301a05_15",
        "context_with_next_sentence": true
    },
    {
        "source_sentence": "前五劫中無佛出世，第六劫中拘留孫陀佛出世，第七劫中拘那含牟尼佛出世，第八劫中迦葉佛出世，第九劫中釋迦牟尼佛出世，第十劫中彌勒佛出世。",
        "from": "T38n1773_001:0301a09_5",
        "context_with_next_sentence": true
    },
    {
        "source_sentence": "後十住劫中亦無佛出世」，乃至廣說。",
        "from": "T38n1773_001:0301a10_2",
        "context_with_next_sentence": true
    },
    {
        "source_sentence": "言何節者，劫減時出。",
        "from": "T38n1773_001:0301a10_12",
        "context_with_next_sentence": true
    },
    {
        "source_sentence": "如論說云「為劫上時，諸佛出世，為於劫下」，偈曰「成佛於劫下，減八萬至百」。",
        "from": "T38n1773_001:0301a12_5",
        "context_with_next_sentence": true
    },
    {
        "source_sentence": "云何不於劫上時出？",
        "from": "T38n1773_001:0301a12_14",
        "context_with_next_sentence": true
    },
    {
        "source_sentence": "此時眾生難教厭離。",
        "from": "T38n1773_001:0301a13_3",
        "context_with_next_sentence": true
    },
    {
        "source_sentence": "從百歲至十，厭離心重，最應易生。",
        "from": "T38n1773_001:0301a13_19",
        "context_with_next_sentence": true
    },
    {
        "source_sentence": "何故不出於此時中？",
        "from": "T38n1773_001:0301a14_7",
        "context_with_next_sentence": true
    },
    {
        "source_sentence": "五濁熾盛故。",
        "from": "T38n1773_001:0301a14_13",
        "context_with_next_sentence": true
    },
    {
        "source_sentence": "又云「人壽無量時，乃至八萬歲」。",
        "from": "T38n1773_001:0301a15_9",
        "context_with_next_sentence": true
    },
    {
        "source_sentence": "輪王出世，不減八萬時。",
        "from": "T38n1773_001:0301a15_20",
        "context_with_next_sentence": true
    },
    {
        "source_sentence": "何以故？",
        "from": "T38n1773_001:0301a16_2",
        "context_with_next_sentence": true
    },
    {
        "source_sentence": "減八萬時，非此吉祥福樂品故。",
        "from": "T38n1773_001:0301a16_16",
        "context_with_next_sentence": true
    },
    {
        "source_sentence": "問依此論文，輪王與佛出世時異。",
        "from": "T38n1773_001:0301a17_11",
        "context_with_next_sentence": true
    },
    {
        "source_sentence": "云何輪王與佛同世？",
        "from": "T38n1773_001:0301a18_1",
        "context_with_next_sentence": true
    },
    {
        "source_sentence": "解云：",
        "from": "T38n1773_001:0301a18_4",
        "context_with_next_sentence": true
    },
    {
        "source_sentence": "輪王生時，未減八萬；",
        "from": "T38n1773_001:0301a18_14",
        "context_with_next_sentence": true
    },
    {
        "source_sentence": "末及始減，故得相值。",
        "from": "T38n1773_001:0301a19_3",
        "context_with_next_sentence": true
    },
    {
        "source_sentence": "如《賢劫經》言「稍增至六萬歲時，有轉輪王，輪王相次。",
        "from": "T38n1773_001:0301a20_7",
        "context_with_next_sentence": true
    },
    {
        "source_sentence": "經第七王時，人壽八萬四千歲，彌勒出興。",
        "from": "T38n1773_001:0301a21_6",
        "context_with_next_sentence": true
    },
    {
        "source_sentence": "」《大彌勒成佛經》亦云八萬四千，《阿含經》及《賢愚經》中止論八萬。",
        "from": "T38n1773_001:0301a22_16",
        "context_with_next_sentence": true
    },
    {
        "source_sentence": "《俱舍論》云「長極八萬，短至十歲。",
        "from": "T38n1773_001:0301a23_8",
        "context_with_next_sentence": true
    },
    {
        "source_sentence": "」案云：",
        "from": "T38n1773_001:0301a23_12",
        "context_with_next_sentence": true
    },
    {
        "source_sentence": "言八萬者，舉其大數，不至九萬故言極八。",
        "from": "T38n1773_001:0301a24_10",
        "context_with_next_sentence": true
    },
    {
        "source_sentence": "又佛出時始減數十，大數未𨷂，所以猶言八萬四千。",
        "from": "T38n1773_001:0301a25_15",
        "context_with_next_sentence": true
    },
    {
        "source_sentence": "若依此經，六萬歲時亦有輪王，如何論說不減八萬者？",
        "from": "T38n1773_001:0301a26_18",
        "context_with_next_sentence": true
    },
    {
        "source_sentence": "經說增時，論說減時。",
        "from": "T38n1773_001:0301a27_9",
        "context_with_next_sentence": true
    },
    {
        "source_sentence": "由是道理，不相違也。",
        "from": "T38n1773_001:0301a27_19",
        "context_with_next_sentence": true
    },
    {
        "source_sentence": "言幾時者，經論不同。",
        "from": "T38n1773_001:0301a28_9",
        "context_with_next_sentence": true
    },
    {
        "source_sentence": "《賢劫經》言「人壽二萬歲時，第六迦葉佛出世。",
        "from": "T38n1773_001:0301a29_9",
        "context_with_next_sentence": true
    },
    {
        "source_sentence": "人壽增減至千二百歲時，釋迦始上兜率天。",
        "from": "T38n1773_001:0301b01_9",
        "context_with_next_sentence": true
    },
    {
        "source_sentence": "於天四千歲，人間得五十六億七千七萬歲。",
        "from": "T38n1773_001:0301b02_8",
        "context_with_next_sentence": true
    },
    {
        "source_sentence": "人壽百年時，下閻浮提。",
        "from": "T38n1773_001:0301b02_19",
        "context_with_next_sentence": true
    },
    {
        "source_sentence": "」《雜心論》云「彌勒菩薩滅後生第四天，壽四千歲。",
        "from": "T38n1773_001:0301b04_1",
        "context_with_next_sentence": true
    },
    {
        "source_sentence": "一日一夜當人間四百年，即準人間合五十七億六百萬歲，然後下閻浮提成等正覺。",
        "from": "T38n1773_001:0301b05_18",
        "context_with_next_sentence": true
    },
    {
        "source_sentence": "」《賢愚經》云「五十六億七千萬歲」，《菩薩處胎經》亦同此說。",
        "from": "T38n1773_001:0301b07_4",
        "context_with_next_sentence": true
    },
    {
        "source_sentence": "《一切智光仙人經》云「五十六億萬歲」，今《上生經》亦同此說。",
        "from": "T38n1773_001:0301b08_13",
        "context_with_next_sentence": true
    },
    {
        "source_sentence": "《定意經》云「彌勒五億七十六萬歲作佛」。",
        "from": "T38n1773_001:0301b09_8",
        "context_with_next_sentence": true
    },
    {
        "source_sentence": "案云：",
        "from": "T38n1773_001:0301b09_11",
        "context_with_next_sentence": true
    },
    {
        "source_sentence": "彼天四千歲，準人間歲數得五萬七千六百之萬年。",
        "from": "T38n1773_001:0301b10_12",
        "context_with_next_sentence": true
    },
    {
        "source_sentence": "此是以萬為首，而數至於五萬七千六百。",
        "from": "T38n1773_001:0301b11_12",
        "context_with_next_sentence": true
    },
    {
        "source_sentence": "此中若依千萬為億，即為五十七億六百之萬歲，當於《雜心》之文；",
        "from": "T38n1773_001:0301b13_2",
        "context_with_next_sentence": true
    },
    {
        "source_sentence": "若依萬萬為億之數，即為五億七千六百之萬歲，近於《定意經》說。",
        "from": "T38n1773_001:0301b14_13",
        "context_with_next_sentence": true
    },
    {
        "source_sentence": "而言七十六萬歲者，算位誤取之耳，七千為七十、六百為六也。",
        "from": "T38n1773_001:0301b15_20",
        "context_with_next_sentence": true
    },
    {
        "source_sentence": "其餘三經皆云五十餘億等者，並依千萬為億之數，而隨翻譯之家頗有增減之云耳。",
        "from": "T38n1773_001:0301b17_17",
        "context_with_next_sentence": true
    },
    {
        "source_sentence": "天人歲數相配如是，而於其中多有妨難。",
        "from": "T38n1773_001:0301b18_16",
        "context_with_next_sentence": true
    },
    {
        "source_sentence": "何者？",
        "from": "T38n1773_001:0301b19_1",
        "context_with_next_sentence": true
    },
    {
        "source_sentence": "《俱舍論》說「如是此壽長遠究竟極此八十千歲，是時諸人安坐受樂，無所馳求，壽八十千歲，住阿僧祇年，乃至眾生未造十惡。",
        "from": "T38n1773_001:0301b21_17",
        "context_with_next_sentence": true
    },
    {
        "source_sentence": "從起十惡集道時節，壽命因此十十歲減，度一百年即減十歲」，乃至廣說。",
        "from": "T38n1773_001:0301b23_11",
        "context_with_next_sentence": true
    },
    {
        "source_sentence": "今於彼天四千歲數，不滿人間阿僧祇年。",
        "from": "T38n1773_001:0301b24_8",
        "context_with_next_sentence": true
    },
    {
        "source_sentence": "況從百歲稍減至十，從十稍增至於八萬乃至減時，準此而言不得相當。",
        "from": "T38n1773_001:0301b26_2",
        "context_with_next_sentence": true
    },
    {
        "source_sentence": "是一難也。",
        "from": "T38n1773_001:0301b26_7",
        "context_with_next_sentence": true
    },
    {
        "source_sentence": "又依彌勒百歲時上，至於八萬減時下生，此於中劫纔過其半。",
        "from": "T38n1773_001:0301b27_14",
        "context_with_next_sentence": true
    },
    {
        "source_sentence": "若論釋迦，人壽千二百歲時上，稍減至十、增至八萬，還減至百方乃下生。",
        "from": "T38n1773_001:0301b29_8",
        "context_with_next_sentence": true
    },
    {
        "source_sentence": "此過一劫，倍長於前。",
        "from": "T38n1773_001:0301b29_18",
        "context_with_next_sentence": true
    },
    {
        "source_sentence": "而於二處齊言於天四千歲、人間得五十餘億等，如是相違。",
        "from": "T38n1773_001:0301c02_6",
        "context_with_next_sentence": true
    },
    {
        "source_sentence": "是二難也。",
        "from": "T38n1773_001:0301c02_11",
        "context_with_next_sentence": true
    },
    {
        "source_sentence": "若言釋迦逕多死生、彌勒於彼逕少死生，非但受彼四千一生，故不違於半劫一劫者，即違經說一生補處，亦違五十餘億等文。",
        "from": "T38n1773_001:0301c05_7",
        "context_with_next_sentence": true
    },
    {
        "source_sentence": "是三難也。",
        "from": "T38n1773_001:0301c05_12",
        "context_with_next_sentence": true
    },
    {
        "source_sentence": "如是相違，云何和會？",
        "from": "T38n1773_001:0301c06_2",
        "context_with_next_sentence": true
    },
    {
        "source_sentence": "此中，真諦三藏解云：",
        "from": "T38n1773_001:0301c06_12",
        "context_with_next_sentence": true
    },
    {
        "source_sentence": "補處菩薩生於彼天，雖無中夭，受多死生。",
        "from": "T38n1773_001:0301c07_11",
        "context_with_next_sentence": true
    },
    {
        "source_sentence": "所以然者，一由旬城所有芥子，百年去一乃至盡時，是一兵刀劫量，是即人間四百年為彼一日一夜。",
        "from": "T38n1773_001:0301c09_15",
        "context_with_next_sentence": true
    },
    {
        "source_sentence": "一日一夜中除四芥子，一月除百二十芥子，乃至四千年中除五十七億六萬芥子，不過二三升。",
        "from": "T38n1773_001:0301c11_18",
        "context_with_next_sentence": true
    },
    {
        "source_sentence": "然釋迦菩薩下生之時，一由旬城芥子已盡；",
        "from": "T38n1773_001:0301c12_18",
        "context_with_next_sentence": true
    },
    {
        "source_sentence": "彌勒菩薩下生之時，彼城芥子除其半餘。",
        "from": "T38n1773_001:0301c13_17",
        "context_with_next_sentence": true
    },
    {
        "source_sentence": "故知於彼逕多死生，而於剡浮唯有一生，故說此為一生補處。",
        "from": "T38n1773_001:0301c15_6",
        "context_with_next_sentence": true
    },
    {
        "source_sentence": "三藏法師作如是通。",
        "from": "T38n1773_001:0301c15_15",
        "context_with_next_sentence": true
    },
    {
        "source_sentence": "若依此義通餘經論者，諸說五十餘億等文，直理當於彼天一生之數，不說上下之間唯有爾許之年。",
        "from": "T38n1773_001:0301c18_2",
        "context_with_next_sentence": true
    },
    {
        "source_sentence": "由是道理，故不相違也。",
        "from": "T38n1773_001:0301c18_13",
        "context_with_next_sentence": true
    },
    {
        "source_sentence": "若準論文，於彼天中逕多死生，其有道理。",
        "from": "T38n1773_001:0301c19_11",
        "context_with_next_sentence": true
    },
    {
        "source_sentence": "如《瑜伽論》第四卷云「四大王眾天滿足壽量，是等活大那落迦一日一夜。",
        "from": "T38n1773_001:0301c21_5",
        "context_with_next_sentence": true
    },
    {
        "source_sentence": "則以此三十日為一月，十二月為一歲，彼壽五百歲。",
        "from": "T38n1773_001:0301c22_9",
        "context_with_next_sentence": true
    },
    {
        "source_sentence": "如是以三十三天壽量成黑繩壽量，以時分天壽量成眾合壽量，以知足天壽量成號叫壽量，以樂化天壽量成大號叫壽量，以他化自在天壽量成燒熱壽量，應知亦爾。",
        "from": "T38n1773_001:0301c26_6",
        "context_with_next_sentence": true
    },
    {
        "source_sentence": "」極燒熱大那落迦有情壽量半中劫，無間大那落迦壽一中劫。",
        "from": "T38n1773_001:0301c27_13",
        "context_with_next_sentence": true
    },
    {
        "source_sentence": "準此而言，彼知足天滿足壽量，是號叫大那落迦一日一夜。",
        "from": "T38n1773_001:0301c29_1",
        "context_with_next_sentence": true
    },
    {
        "source_sentence": "即以此三十日為一月，十二月為一歲，彼壽四千歲。",
        "from": "T38n1773_001:0302a01_4",
        "context_with_next_sentence": true
    },
    {
        "source_sentence": "如是大號叫壽量，燒熱壽量轉倍於前。",
        "from": "T38n1773_001:0302a02_2",
        "context_with_next_sentence": true
    },
    {
        "source_sentence": "極熱半劫，無間一劫，亦轉倍之。",
        "from": "T38n1773_001:0302a02_17",
        "context_with_next_sentence": true
    },
    {
        "source_sentence": "然今彌勒菩薩在知足天逕半劫餘、釋迦菩薩在於彼天逕一劫餘，且經號叫一壽量時已逕彼天無數死生，況逕半劫及一劫乎？",
        "from": "T38n1773_001:0302a05_14",
        "context_with_next_sentence": true
    },
    {
        "source_sentence": "次第七明二世有無者，慈氏出世在於賢劫，賢劫千佛諸經同說。",
        "from": "T38n1773_001:0302a07_8",
        "context_with_next_sentence": true
    },
    {
        "source_sentence": "過去未來二劫之中千佛有無，經說不同。",
        "from": "T38n1773_001:0302a08_8",
        "context_with_next_sentence": true
    },
    {
        "source_sentence": "如《觀藥王藥上經》中，釋迦佛言：",
        "from": "T38n1773_001:0302a09_2",
        "context_with_next_sentence": true
    },
    {
        "source_sentence": "「我昔於妙光佛末法中出家，聞是五十三佛名。",
        "from": "T38n1773_001:0302a10_3",
        "context_with_next_sentence": true
    },
    {
        "source_sentence": "以心喜故，後轉教人。",
        "from": "T38n1773_001:0302a10_13",
        "context_with_next_sentence": true
    },
    {
        "source_sentence": "乃至三千人同音讚歎、一心敬禮，即時超越無數億劫生死之罪。",
        "from": "T38n1773_001:0302a12_2",
        "context_with_next_sentence": true
    },
    {
        "source_sentence": "其初千人者，華光佛為首、下至毘舍，於莊嚴劫成佛。",
        "from": "T38n1773_001:0302a13_5",
        "context_with_next_sentence": true
    },
    {
        "source_sentence": "過去千佛是也。",
        "from": "T38n1773_001:0302a13_12",
        "context_with_next_sentence": true
    },
    {
        "source_sentence": "中千人者，拘留孫佛為首、下至樓至，於賢劫中次第成佛。",
        "from": "T38n1773_001:0302a14_18",
        "context_with_next_sentence": true
    },
    {
        "source_sentence": "後千人者，日光如來為首、下至須彌相佛，於星宿劫當得成佛。",
        "from": "T38n1773_001:0302a16_6",
        "context_with_next_sentence": true
    },
    {
        "source_sentence": "」依此經文，三世有千佛也。",
        "from": "T38n1773_001:0302a16_19",
        "context_with_next_sentence": true
    },
    {
        "source_sentence": "《大智度論》第九卷云「前九十劫有三佛，後一劫有千佛。",
        "from": "T38n1773_001:0302a18_3",
        "context_with_next_sentence": true
    },
    {
        "source_sentence": "九十劫初劫有毘婆尸佛，第三十劫中有二佛，一名尸棄、二名鞞怒婆附。",
        "from": "T38n1773_001:0302a19_16",
        "context_with_next_sentence": true
    },
    {
        "source_sentence": "第九十一劫初有四佛，一名迦羅鳩飡陀、二名迦那含牟尼佛、三名迦葉佛、四名釋迦牟尼。",
        "from": "T38n1773_001:0302a21_17",
        "context_with_next_sentence": true
    },
    {
        "source_sentence": "」《賢劫經》言「從拘留秦佛至九百九十九佛，共出前半劫，後有樓至佛獨用半劫。",
        "from": "T38n1773_001:0302a23_12",
        "context_with_next_sentence": true
    },
    {
        "source_sentence": "樓至滅後，更六十二劫空過無佛。",
        "from": "T38n1773_001:0302a24_7",
        "context_with_next_sentence": true
    },
    {
        "source_sentence": "過爾有一佛興，號曰淨光稱王，壽十小劫。",
        "from": "T38n1773_001:0302a25_7",
        "context_with_next_sentence": true
    },
    {
        "source_sentence": "過此佛後，復三百劫亦空過無佛。",
        "from": "T38n1773_001:0302a26_2",
        "context_with_next_sentence": true
    },
    {
        "source_sentence": "」依此經論，去來二劫應無千佛。",
        "from": "T38n1773_001:0302a26_17",
        "context_with_next_sentence": true
    },
    {
        "source_sentence": "云何和會？",
        "from": "T38n1773_001:0302a27_1",
        "context_with_next_sentence": true
    },
    {
        "source_sentence": "解云：",
        "from": "T38n1773_001:0302a27_4",
        "context_with_next_sentence": true
    },
    {
        "source_sentence": "有無二說，皆實不虛。",
        "from": "T38n1773_001:0302a27_14",
        "context_with_next_sentence": true
    },
    {
        "source_sentence": "所以然者，隨機見聞有無不定，故說有無皆不相妨。",
        "from": "T38n1773_001:0302a28_16",
        "context_with_next_sentence": true
    },
    {
        "source_sentence": "問：",
        "from": "T38n1773_001:0302a28_18",
        "context_with_next_sentence": true
    },
    {
        "source_sentence": "賢劫之量，以何為限？",
        "from": "T38n1773_001:0302a29_9",
        "context_with_next_sentence": true
    },
    {
        "source_sentence": "樓至如來獨用半劫，為一相續故是一壽、為多過去故為多壽？",
        "from": "T38n1773_001:0302b01_16",
        "context_with_next_sentence": true
    },
    {
        "source_sentence": "解云：",
        "from": "T38n1773_001:0302b01_19",
        "context_with_next_sentence": true
    },
    {
        "source_sentence": "《金剛力士經》言「昔有轉輪聖王，千子發心，願求作佛。",
        "from": "T38n1773_001:0302b03_3",
        "context_with_next_sentence": true
    },
    {
        "source_sentence": "王欲試其誰先得佛，於是取千籌，以香湯洗之，令千子取。",
        "from": "T38n1773_001:0302b04_9",
        "context_with_next_sentence": true
    },
    {
        "source_sentence": "得第一者最初成佛，如是至九百九十九佛，最後一子為第千佛。",
        "from": "T38n1773_001:0302b05_17",
        "context_with_next_sentence": true
    },
    {
        "source_sentence": "諸兄譏言：",
        "from": "T38n1773_001:0302b06_3",
        "context_with_next_sentence": true
    },
    {
        "source_sentence": "『我等成佛，化人已盡。",
        "from": "T38n1773_001:0302b06_14",
        "context_with_next_sentence": true
    },
    {
        "source_sentence": "汝後作佛，何所度邪？",
        "from": "T38n1773_001:0302b07_2",
        "context_with_next_sentence": true
    },
    {
        "source_sentence": "』於是小子聞此悲泣。",
        "from": "T38n1773_001:0302b07_12",
        "context_with_next_sentence": true
    },
    {
        "source_sentence": "後復思惟：",
        "from": "T38n1773_001:0302b07_17",
        "context_with_next_sentence": true
    },
    {
        "source_sentence": "『世界無邊，眾生不盡。",
        "from": "T38n1773_001:0302b08_6",
        "context_with_next_sentence": true
    },
    {
        "source_sentence": "我今發願：",
        "from": "T38n1773_001:0302b08_11",
        "context_with_next_sentence": true
    },
    {
        "source_sentence": "願我後作佛時，壽命與諸兄等，所度眾生其數亦同。",
        "from": "T38n1773_001:0302b09_13",
        "context_with_next_sentence": true
    },
    {
        "source_sentence": "於是地動，佛與其記。",
        "from": "T38n1773_001:0302b10_3",
        "context_with_next_sentence": true
    },
    {
        "source_sentence": "是因緣故，獨用半劫。",
        "from": "T38n1773_001:0302b10_13",
        "context_with_next_sentence": true
    },
    {
        "source_sentence": "以啼泣故，名啼泣佛。",
        "from": "T38n1773_001:0302b11_2",
        "context_with_next_sentence": true
    },
    {
        "source_sentence": "於是諸兄即願作金剛神護樓至佛。",
        "from": "T38n1773_001:0302b11_17",
        "context_with_next_sentence": true
    },
    {
        "source_sentence": "』」《賢劫經》中亦同此說。",
        "from": "T38n1773_001:0302b12_8",
        "context_with_next_sentence": true
    },
    {
        "source_sentence": "依此經文，一壽之量等諸兄等。",
        "from": "T38n1773_001:0302b13_2",
        "context_with_next_sentence": true
    },
    {
        "source_sentence": "言一壽者，數多為一，一本所垂、一名出故。",
        "from": "T38n1773_001:0302b14_1",
        "context_with_next_sentence": true
    },
    {
        "source_sentence": "賢劫量者，相傳說言：",
        "from": "T38n1773_001:0302b14_11",
        "context_with_next_sentence": true
    },
    {
        "source_sentence": "六十四劫為一大劫，名賢劫等。",
        "from": "T38n1773_001:0302b15_4",
        "context_with_next_sentence": true
    },
    {
        "source_sentence": "所以然者，火水風劫一周轉訖合六十四，以此為限也。",
        "from": "T38n1773_001:0302b16_9",
        "context_with_next_sentence": true
    },
    {
        "source_sentence": "次第八三會增減者，然通論一化說法之會，有無數會，何得唯云而說三會度爾許者？",
        "from": "T38n1773_001:0302b18_17",
        "context_with_next_sentence": true
    },
    {
        "source_sentence": "準度前佛所遺弟子，通論諸佛度先所遺，此亦未必唯在三會，或一二會度先所遺，或有四五乃至十會。",
        "from": "T38n1773_001:0302b21_5",
        "context_with_next_sentence": true
    },
    {
        "source_sentence": "然今釋迦、彌勒二佛，齊有三會度先弟子，但其所度有多小耳。",
        "from": "T38n1773_001:0302b22_13",
        "context_with_next_sentence": true
    },
    {
        "source_sentence": "如《菩薩處胎經》佛語彌勒言：",
        "from": "T38n1773_001:0302b23_7",
        "context_with_next_sentence": true
    },
    {
        "source_sentence": "「汝生快樂國，不如我累苦。",
        "from": "T38n1773_001:0302b23_20",
        "context_with_next_sentence": true
    },
    {
        "source_sentence": "汝說法甚易，我說法甚難。",
        "from": "T38n1773_001:0302b24_10",
        "context_with_next_sentence": true
    },
    {
        "source_sentence": "初說九十六億、二說九十四億、三說九十二億；",
        "from": "T38n1773_001:0302b25_11",
        "context_with_next_sentence": true
    },
    {
        "source_sentence": "我初說十二、二說二十四、三說三十六。",
        "from": "T38n1773_001:0302b26_9",
        "context_with_next_sentence": true
    },
    {
        "source_sentence": "汝所說三人，是吾先所化：",
        "from": "T38n1773_001:0302b27_1",
        "context_with_next_sentence": true
    },
    {
        "source_sentence": "九十六億人受持五戒者、九十四億人受持三歸者、九十二億人一稱南無佛者。",
        "from": "T38n1773_001:0302b28_16",
        "context_with_next_sentence": true
    },
    {
        "source_sentence": "汝父梵摩淨將八萬四千，非我先所化，是汝所開度」，乃至廣說。",
        "from": "T38n1773_001:0302c01_7",
        "context_with_next_sentence": true
    },
    {
        "source_sentence": "案云：",
        "from": "T38n1773_001:0302c01_10",
        "context_with_next_sentence": true
    },
    {
        "source_sentence": "三會唯度小乘弟子，以皆證得阿羅漢果故。",
        "from": "T38n1773_001:0302c02_7",
        "context_with_next_sentence": true
    },
    {
        "source_sentence": "若論大乘根性之人、令得無生忍等果者，無非先佛之所化度，故無限於三四會等。",
        "from": "T38n1773_001:0302c04_5",
        "context_with_next_sentence": true
    },
    {
        "source_sentence": "於中委悉，文處當說也。",
        "from": "T38n1773_001:0302c04_16",
        "context_with_next_sentence": true
    },
    {
        "source_sentence": "次第九明發心久近者，《佛本行經》第一卷云「昔有如來號曰善恩，彌勒菩薩於彼佛所最初發心。",
        "from": "T38n1773_001:0302c07_3",
        "context_with_next_sentence": true
    },
    {
        "source_sentence": "彌勒菩薩在於我前四十餘劫發菩提心，然後我發道心。",
        "from": "T38n1773_001:0302c08_9",
        "context_with_next_sentence": true
    },
    {
        "source_sentence": "昔有佛名示海幢如來，我於彼佛國作轉輪王，名曰窂□弓，初發道心。",
        "from": "T38n1773_001:0302c10_1",
        "context_with_next_sentence": true
    },
    {
        "source_sentence": "」《智度論》第二十四卷云「釋迦牟尼佛與彌勒等諸菩薩同時發心，精進力故，超越九劫。",
        "from": "T38n1773_001:0302c11_19",
        "context_with_next_sentence": true
    },
    {
        "source_sentence": "」案云：",
        "from": "T38n1773_001:0302c12_2",
        "context_with_next_sentence": true
    },
    {
        "source_sentence": "釋迦、彌勒各有眾多，同時前後皆無妨也。",
        "from": "T38n1773_001:0302c13_1",
        "context_with_next_sentence": true
    },
    {
        "source_sentence": "問：",
        "from": "T38n1773_001:0302c13_3",
        "context_with_next_sentence": true
    },
    {
        "source_sentence": "論說釋迦所超九劫，為是大劫、為是小劫？",
        "from": "T38n1773_001:0302c14_1",
        "context_with_next_sentence": true
    },
    {
        "source_sentence": "若是大劫，同劫成佛，何得言超？",
        "from": "T38n1773_001:0302c14_16",
        "context_with_next_sentence": true
    },
    {
        "source_sentence": "若是小劫，在前一劫，云何超九？",
        "from": "T38n1773_001:0302c15_11",
        "context_with_next_sentence": true
    },
    {
        "source_sentence": "若言釋迦應在彌勒之後九劫成佛，而今同在一劫成道，所以得言超九劫者，云何而言同時發心？",
        "from": "T38n1773_001:0302c17_14",
        "context_with_next_sentence": true
    },
    {
        "source_sentence": "解云：",
        "from": "T38n1773_001:0302c17_17",
        "context_with_next_sentence": true
    },
    {
        "source_sentence": "此中所超，準是大劫。",
        "from": "T38n1773_001:0302c18_7",
        "context_with_next_sentence": true
    },
    {
        "source_sentence": "所以然者，言超劫者非就實行，但依獲準示其超耳。",
        "from": "T38n1773_001:0302c19_10",
        "context_with_next_sentence": true
    },
    {
        "source_sentence": "謂三僧祇已滿之後，脩相好業應逕百劫，而於九十一劫修滿故，言超九也。",
        "from": "T38n1773_001:0302c21_4",
        "context_with_next_sentence": true
    },
    {
        "source_sentence": "論說第九十一劫中千佛出世，故知其九亦是大劫。",
        "from": "T38n1773_001:0302c22_7",
        "context_with_next_sentence": true
    },
    {
        "source_sentence": "然此二菩薩同時所發，是不定心。",
        "from": "T38n1773_001:0302c23_3",
        "context_with_next_sentence": true
    },
    {
        "source_sentence": "若論決定發心之時，彌勒發心九劫已後，釋迦乃發決定之心。",
        "from": "T38n1773_001:0302c24_11",
        "context_with_next_sentence": true
    },
    {
        "source_sentence": "故應在後九劫成道，而今超九同在一劫。",
        "from": "T38n1773_001:0302c25_10",
        "context_with_next_sentence": true
    },
    {
        "source_sentence": "此論約彼最初發心，故言同時發心之耳。",
        "from": "T38n1773_001:0302c26_8",
        "context_with_next_sentence": true
    },
    {
        "source_sentence": "由是道理，不相違背也。",
        "from": "T38n1773_001:0302c26_19",
        "context_with_next_sentence": true
    },
    {
        "source_sentence": "餘處所說超十二劫，準此應知也。",
        "from": "T38n1773_001:0302c27_14",
        "context_with_next_sentence": true
    },
    {
        "source_sentence": "次第十明證果前後者，如《十住結結經》云「彌勒菩薩方習菩薩行乎？",
        "from": "T38n1773_001:0302c29_9",
        "context_with_next_sentence": true
    },
    {
        "source_sentence": "莫造斯觀。",
        "from": "T38n1773_001:0302c29_14",
        "context_with_next_sentence": true
    },
    {
        "source_sentence": "所以者何？",
        "from": "T38n1773_001:0302c29_19",
        "context_with_next_sentence": true
    },
    {
        "source_sentence": "慈氏積行恒沙數劫，先以誓願成等正覺，吾方習行而在其後。",
        "from": "T38n1773_001:0303a02_7",
        "context_with_next_sentence": true
    },
    {
        "source_sentence": "」案此而言，彌勒之本在先證果。",
        "from": "T38n1773_001:0303a03_2",
        "context_with_next_sentence": true
    },
    {
        "source_sentence": "然釋迦證果，經說不同。",
        "from": "T38n1773_001:0303a03_13",
        "context_with_next_sentence": true
    },
    {
        "source_sentence": "如《因果經》言「善慧菩薩功行成滿，位登十地，在一生補處，生兜率天，名聖善白。",
        "from": "T38n1773_001:0303a05_8",
        "context_with_next_sentence": true
    },
    {
        "source_sentence": "」《梵網經》言「我今盧舍那，方坐蓮華臺，周匝千華上，復現千釋迦。",
        "from": "T38n1773_001:0303a06_16",
        "context_with_next_sentence": true
    },
    {
        "source_sentence": "一華百億國，一國一釋迦，各坐菩提樹，一時成佛道」，乃至廣說。",
        "from": "T38n1773_001:0303a08_4",
        "context_with_next_sentence": true
    },
    {
        "source_sentence": "案此而言，寄迹表本。",
        "from": "T38n1773_001:0303a08_14",
        "context_with_next_sentence": true
    },
    {
        "source_sentence": "善慧菩薩生兜率本在十地，釋迦如來坐樹下時本方證果。",
        "from": "T38n1773_001:0303a10_1",
        "context_with_next_sentence": true
    },
    {
        "source_sentence": "又《法華經．壽量品》云「我實成佛已來，無量無邊百千萬億那由他劫」，乃至廣說。",
        "from": "T38n1773_001:0303a11_16",
        "context_with_next_sentence": true
    },
    {
        "source_sentence": "案此而言，釋迦證果有久有近，彌勒成道例亦應爾。",
        "from": "T38n1773_001:0303a13_1",
        "context_with_next_sentence": true
    },
    {
        "source_sentence": "良由多本共垂一迹，所以異言莫不皆實。",
        "from": "T38n1773_001:0303a13_19",
        "context_with_next_sentence": true
    },
    {
        "source_sentence": "由是道理，不相違也。",
        "from": "T38n1773_001:0303a14_9",
        "context_with_next_sentence": true
    },
    {
        "source_sentence": "彌勒上生經宗要終波羅捺此云江遶。",
        "from": "T38n1773_001:0303a16_7",
        "context_with_next_sentence": true
    },
    {
        "source_sentence": "劫波利此云捉髑髏鬼。",
        "from": "T38n1773_001:0303a16_17",
        "context_with_next_sentence": true
    },
    {
        "source_sentence": "波波利此云守護。",
        "from": "T38n1773_001:0303a16_25",
        "context_with_next_sentence": true
    },
    {
        "source_sentence": "祇陀此云戰勝。",
        "from": "T38n1773_001:0303a17_4",
        "context_with_next_sentence": true
    },
    {
        "source_sentence": "須達此云善溫。",
        "from": "T38n1773_001:0303a17_11",
        "context_with_next_sentence": true
    },
    {
        "source_sentence": "　　　　　　　　　　　　　釋圓敏",
        "from": "T38n1773_001:0303a20_0",
        "context_with_next_sentence": true
    }
]