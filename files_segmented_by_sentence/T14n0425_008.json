{
    "T14n0425_008:0058c08_0": "賢劫經卷第八",
    "T14n0425_008:0058c10_0": "西晉月氏三藏竺法護譯",
    "T14n0425_008:0058c11_0": "◎千佛發意品第二十二",
    "T14n0425_008:0058c12_0": "喜王菩薩復白佛言：「善哉！",
    "T14n0425_008:0058c12_1": "世尊！",
    "T14n0425_008:0058c12_2": "唯垂愍哀，說此劫中千佛本末，昔始作行得為菩薩時，在何佛所初發道意，積功累德每生自剋供養諸佛，自致正覺度脫一切？」",
    "T14n0425_008:0058c15_3": "佛告喜王菩薩：「諦聽！",
    "T14n0425_008:0058c16_4": "諦聽！",
    "T14n0425_008:0058c16_5": "善思念之！",
    "T14n0425_008:0058c16_6": "當為汝說發意本末。」",
    "T14n0425_008:0058c16_7": "喜王菩薩與諸大眾受教而聽。",
    "T14n0425_008:0058c17_8": "佛言：「拘留孫佛本宿命時，見月意如來，心中亘然如冥覩明，知道無上三界最尊，則求寶蓋貢上其佛，初發道意精進不懈，自致正覺度脫一切。",
    "T14n0425_008:0058c20_9": "「鉤那含佛本宿命時，見師子如來，貢上寶瓔及須漫花，因初發道心積功累德，自致正覺度脫一切。",
    "T14n0425_008:0058c23_10": "「其迦葉佛本宿命時，生梵志家作幼童子，見思夷最如來心中解悅，脫身所著妙好寶帶貢上其佛，初發道意行菩薩法不中懈廢，自致正覺度脫一切。」",
    "T14n0425_008:0058c26_11": "佛言：「今我成佛，號釋迦文，本宿命時作良醫師，主治人病得醫功夫寶物衣具。",
    "T14n0425_008:0058c28_12": "見往古佛，與吾同號亦字能仁如來，知之至尊，因持衣物貢上其佛，初發道意行四等心，四恩六度空無相願，不中取證逮得無所從生法忍。",
    "T14n0425_008:0059a02_13": "見定光佛示現受決，欲濟一切三界眾生，自致正覺度脫一切。",
    "T14n0425_008:0059a04_14": "「慈氏如來本宿命時，作轉輪聖王，見佛名逮無極，因發道心請佛聖眾供以甘饍，貢上光寶以施一切，所在仁慈愍諸不逮，周旋生死如恒河沙劫不以為劬，自致至佛度脫一切，值其上壽人命八萬四千歲時。",
    "T14n0425_008:0059a09_15": "「師子如來本宿命時，從初發心，佛名晃昱音，因其發心，以五寸五納衣奉上其佛，供事世尊行菩薩法，自致成佛。",
    "T14n0425_008:0059a11_16": "「光焰如來本宿命時，曾作賈客入海獲致琦珍，從無量光佛所初發道心，時見世尊心中忻然，以明月珠貢上其佛，因其道心行菩薩法，自致成佛度脫一切。",
    "T14n0425_008:0059a15_17": "「牟尼如來本宿命時，從悅意如來初發道心，時作凡人財富無量，見佛心開，珠挍飾蓋貢上其佛，因其道心行菩薩法，心中願言：『以是功德歸流十方皆見覆護。』",
    "T14n0425_008:0059a18_18": "精進不懈自致正覺度脫一切。",
    "T14n0425_008:0059a19_19": "「善目如來本宿命時，從琦妙佛初發道心，于時見佛心中[火*霍]然貢上華香，因其道意行菩薩法，奉四等心四恩四辯六度無極，愍傷十方致最正覺，度脫一切危厄眾生蒙濟弘安。",
    "T14n0425_008:0059a23_20": "「善宿如來本宿命時，從安悅如來初發道心，時為長者見佛歡悅，貢上珓珞妙好重閣，供養其佛，因其道意行菩薩法，欲度十方自致成佛度脫一切。",
    "T14n0425_008:0059a27_21": "「華氏如來本宿命時，見導御佛初發道心，時本貧厄，因其發心知三界空，便脫死人衣貢上其佛，奉菩薩法欲度脫眾生，富以七財使諸眾生莫致貧厄，十方覆護，自致成佛度脫一切。",
    "T14n0425_008:0059b02_22": "「第二華氏如來、至真、等正覺，本宿命時，從超越首佛初發道心，持洗口柳枝一枚貢上其佛，因其道意行菩薩法，度脫眾生自致正覺，救眾危厄三界之難也。",
    "T14n0425_008:0059b06_0": "「道師如來本宿命時，見至誠佛從初發道心，時作凡人，以身所有好床坐具及赤栴檀貢上其佛，因其道心行菩薩法，欲濟十方自致得佛度脫一切。",
    "T14n0425_008:0059b09_1": "「大多如來本宿命時，從供稱佛初發道心，時欲入城見佛出城，因為稽首歸命供養，貢上至心而奉好竹，心自念言：『使諸眾生行直如竹莫有邪志。』",
    "T14n0425_008:0059b12_2": "由是之故常遇三寶，自致正覺救濟十方。",
    "T14n0425_008:0059b13_3": "「大力如來本宿命時，從師意佛所初發道心，時生香家作子，賣眾好香，見佛入城心中大悅，貢上其佛木榓澡罐，手執美香殊異雜薰，隨尊侍衛，願一切眾生悉入道門，因是自致得成正覺度脫一切。",
    "T14n0425_008:0059b18_4": "「星宿王如來本宿命時，從施意佛初發道心，時在其國貧無所有，為人客作放牛使令，見佛欣然，以時節花貢上其佛，行菩薩道精進不懈，自致正覺度脫一切。",
    "T14n0425_008:0059b22_5": "「修藥如來本宿命時，從微妙香佛初發道心，時作御師見佛世尊，供順歸命無上大聖，以卑遜心與佛談言，以是之故除三界難，自致成佛一切蒙恩。",
    "T14n0425_008:0059b25_6": "「名稱英如來本宿命時，從燈電佛初發道心，見佛說法則以幢幡上其如來，即夜然燈夙夜勤修，自致成佛，度脫三界之難五趣之患，皆恃福慶靡不得安。",
    "T14n0425_008:0059b29_7": "「英妙如來本宿命時，從蓮華佛初發道心，其身爾時適行犁種，見佛歡喜捨犁牛去稽首佛足，以解脫華供養上佛，願使眾生犁道德田自致得佛，由是遵行四等四恩三脫六度，便成正覺度脫一切。",
    "T14n0425_008:0059c04_8": "「大光如來本宿命時，從大錠光佛初發道心，時在其國最為貧厄，入行曠野見佛僧眾，以錢上佛供養至尊，在曠野中燒香然燈，願三界眾生心空意淨由如曠野，三世普明無三毒冥，故自致得佛度脫一切。",
    "T14n0425_008:0059c09_9": "「解陰如來本宿命時，從梵音佛初發道心，時作皮師，貢上其佛妙好履屣，願使一切近致車乘，然後皆成五通之馳，由是功德自致成佛度脫一切。",
    "T14n0425_008:0059c12_10": "「照明如來本宿命時，從離慢意佛初發道心，時作轉輪聖王，以八萬四千行樹貢上施佛，使造精舍，經行其中精進不懈，自致成佛度脫一切。",
    "T14n0425_008:0059c16_11": "「日藏如來本宿命時，從無量成佛所初發道心，時為大姓梵志作子，以拘翼華貢上其佛，緣是之故自致正覺度脫一切。",
    "T14n0425_008:0059c19_0": "「月氏如來本宿命時，從名稱葉佛所初發道心，時為金師家作子，以好寶杖貢上其佛，由是之故，自致正覺度脫一切。",
    "T14n0425_008:0059c21_1": "「光曜如來本宿命時，從無量明佛初發道心，時生其國最為貧匱輩，負草行欲於市賣，見佛欣然無以貢上，以草奉佛，願使功德歸流十方，自致成佛度脫一切。",
    "T14n0425_008:0059c25_2": "「善照如來本宿命時，從悅意成佛所初發道心，時作園監見佛欣然，以思夷華貢上至尊，行菩薩法心自念言：『使諸眾生心軟如華。』",
    "T14n0425_008:0059c28_3": "因從精進自致成佛度脫一切。",
    "T14n0425_008:0059c29_4": "「無憂如來本宿命時，從離意稱佛所初發道心，時生尊者家為長者子，取最上華以散佛上，慕求大道無上正真，緣是之故自致正覺度脫一切。",
    "T14n0425_008:0060a03_5": "「威神如來本宿命時，從德鎧佛所初發道心，時作長者子，以明月珠及紅蓮華貢上其佛，精進不懈自致正覺，度脫三界五趣之患。",
    "T14n0425_008:0060a06_6": "「焰光如來本宿命時，從善見佛所初發道心，時作賈客數入大海，以赤栴檀好床臥具貢上其佛，因行菩薩道自致成佛，度脫三世生死之厄。",
    "T14n0425_008:0060a09_7": "「執華如來本宿命時，從悅意威佛所初發道心，生彼世時為長者子，以身好衣用乳浣之，燒好名香貢上其佛，欲令功德歸流十方一切蒙濟，緣是之故，自致正覺度脫一切。",
    "T14n0425_008:0060a13_8": "「勳光佛如來本宿命時，從不藏威佛所初發道心，時作凡人，見佛悅豫稽首歸命，則以明鏡眾珍琦寶貢上其佛，行菩薩法，緣是之故，自致正覺度脫一切。",
    "T14n0425_008:0060a17_9": "「現義如來本宿命時，從無量音佛所初發道心，往昔世時作轉輪聖王，見佛至尊無上大道，以若干挍珞重閣精舍貢上其佛，願使眾生德猶虛空，緣致正覺度脫一切。",
    "T14n0425_008:0060a21_10": "「錠曜如來本宿命時，從明娛樂佛所初發道心，在彼世時香家作子，採眾華香以上聖尊，伏心制意，與其家室六十億眷屬俱供養其佛，諮受道法行菩薩法，自致正覺度脫一切。",
    "T14n0425_008:0060a25_11": "「光威如來本宿命時，從普稱佛所初發道心，時作仙人居在山中，以好白氈布經行處貢上其佛，知之甚尊行菩薩法，自致正覺度脫一切。",
    "T14n0425_008:0060a28_12": "「醫氏如來本宿命時，從離種佛初發道心，時為醫家作子，以持丸藥眾香華物貢上其佛，願一切眾生除三毒病，緣是興意行菩薩法，自致正覺度脫一切。",
    "T14n0425_008:0060b02_13": "「善樂如來本宿命時，從其柔順佛初發道心，時為油家子，以油然燈貢上其佛，願令十方各蒙道明，緣是之故，自致正覺救濟一切。",
    "T14n0425_008:0060b05_14": "「興盛如來本宿命時，從廣普稱佛所初發道心，貢上其佛細好白[疊*毛]，布經行處勸助所施，因是興意奉菩薩行，愍念群生，自致正覺度脫一切。",
    "T14n0425_008:0060b09_15": "「醫所如來本宿命時，從離垢佛初發道心，生在醫家學醫弟子，見佛欣喜，貢上其佛若干丸藥，緣行開士自致正覺度脫一切。",
    "T14n0425_008:0060b12_0": "「頂髻施如來本宿命時，從普現佛初發道心，時作挍飾瓔珞家子，貢上其佛御乘將護及寶瓔珞，供養奉事，行菩薩法精進不懈，自致正覺度脫一切。",
    "T14n0425_008:0060b15_1": "「堅固如來本宿命時，從莫能勝佛初發道心，時作轉輪聖王，見佛世尊，八萬四千七寶床席坐具机筵貢上其佛，因興道意行菩薩法，自致正覺度脫一切。",
    "T14n0425_008:0060b18_2": "◎「◎首威如來本宿命時，從威王光佛所初發道心，曾為賈客入大海中，以明月珠貢上其佛，斯珠光明照四十里，緣是精進自致正覺無上大道度脫一切。",
    "T14n0425_008:0060b22_3": "「難勝如來本宿命時，從堅步越佛初發道心，時主載財見佛欣然，以楊柳枝貢上其佛洗口及齒，緣是淨行自致正覺度脫一切。",
    "T14n0425_008:0060b25_4": "「德幢如來本宿命時，從柔稱佛所初發道心，貢上其佛水器大釜，以用洗浴，身垢消除令體汗清淨，造立光明普行施德，自致正覺度脫一切。",
    "T14n0425_008:0060b28_5": "「閑靜如來本宿命時，從無上佛所初發道心，其人時作寶瓔珞師家子，莊嚴瓔珞貢上其佛，以紫金色履屣床香布施奉上，願一切眾生皆得定意，緣是之故自致正覺度脫一切。",
    "T14n0425_008:0060c05_0": "「堅重如來本宿命時，從大清悅佛發道心，供養其佛清白細[疊*毛]，溫其浴室洗浴聖眾及奉雜香，緣興道意行菩薩道，自致正覺救濟十方。",
    "T14n0425_008:0060c08_1": "「梵音如來本宿命時，從柔音佛所初發道心，時為國王監放牧羊，時梵音佛始成正覺在野澤中，見其如來心懷悅豫，分所服麨半奉如來，緣行菩薩無上大道精進不懈，自致正覺度脫一切。",
    "T14n0425_008:0060c12_2": "「堅強如來本宿命時，從無動步佛所，以手撮最雜寶珍琦供散其佛，作大導師家子因施發意，緣斯功德自致正覺度脫一切。",
    "T14n0425_008:0060c15_3": "「極上欣如來本宿命時，從無量清淨佛所初發道心，時為王太子，王名娛樂在沙竭國，佛成正覺振其光明普照十方，緣行菩薩自致正覺度脫一切。",
    "T14n0425_008:0060c18_4": "「興光如來本宿命時，從威首光佛初發道心，時作轉輪聖王，以好衣服琦珍異寶，貢上其佛福施一切，緣是精進自致正覺無上大道度脫一切。",
    "T14n0425_008:0060c22_5": "「大明山如來本宿命時，從往道佛所初發道心，以無憂華貢上其佛，積功累德每生自剋，以大慈悲愍念一切，自致正覺度脫一切。",
    "T14n0425_008:0060c25_6": "「金剛如來本宿命時，從堅固佛所，生忉利天作天帝釋，以天意華縵陀勒華，雨下紛紛貢散其佛，緣是行道自致正覺度脫一切。",
    "T14n0425_008:0060c28_7": "「憶識如來本宿命時，從愛解脫佛所初發道心，用紫金寶珠瓔珞蓋用貢上佛，供散佛身而發道意，自致正覺度脫一切。",
    "T14n0425_008:0061a02_8": "「無畏如來本宿命時，從不恐佛所初發道心，作性[怡-台+龍]悷而喜戲笑，以作伎樂擊鼓歌歎供養樂佛，自致正覺度脫一切。",
    "T14n0425_008:0061a05_9": "「寶氏如來本宿命時，從無量音佛所初發道心，時作大臣，以好華香貢上其佛，緣行菩薩自致正覺度脫一切。",
    "T14n0425_008:0061a08_10": "「蓮華目如來本宿命時，從普觀佛所初發道心，以自己身所著寶帶床臥貢奉用上如來，欲令一切眾生功德，自致正覺度脫一切。",
    "T14n0425_008:0061a11_0": "「力將如來本宿命時，從大御佛所初發道心，時作醫王，持一阿摩勒果貢上其佛，緣其成行自致正覺度脫一切。",
    "T14n0425_008:0061a13_1": "「華光如來本宿命時，從一切威佛所初發道心，時作金師，以寶華飾貢上其佛，緣斯具行自致正覺度脫一切。",
    "T14n0425_008:0061a16_2": "「愛伏如來本宿命時，從誨供佛所初發道心，曾作博戲家子，以好香爐貢上其佛，緣斯積行自致正覺度脫一切。",
    "T14n0425_008:0061a18_3": "「大威如來本宿命時，從照曜首佛所初發道心，時作尊者子，以好衣服貢上其佛，緣斯積行自致正覺度脫一切。",
    "T14n0425_008:0061a21_4": "「梵氏如來本宿命時，從頒宣尊佛所初發道心，時作大官，令以石蜜甘蔗餳貢上其佛，緣斯積德自致正覺度脫一切。",
    "T14n0425_008:0061a23_5": "「無量曜如來本宿命時，從淨光明佛所初發道心，時為他賈作，以有好蓋貢上其佛，緣斯積德自致正覺度脫一切。",
    "T14n0425_008:0061a26_6": "「龍施如來本宿命時，從師子頻申佛所初發道心，時為髻華師家作子，以華寶器貢上其佛，緣斯積德自致正覺度脫一切。",
    "T14n0425_008:0061a29_7": "「堅步如來本宿命時，從離意勝佛所初發道心，時為珠師家生作子，以寶珠瓔珞床席坐具貢上其佛，緣斯積德自致正覺度脫一切。",
    "T14n0425_008:0061b03_8": "「不虛見如來本宿命時，從善見佛所初發道心，時家作醫師療生治病，以好雜藥貢上聖眾使治眾病，緣斯積德自致正覺度脫一切。",
    "T14n0425_008:0061b06_9": "「精進施如來本宿命時，從度無量佛所初發道心，時作轉輪聖王，興起精舍樓閣房室其數百千，以赤栴檀以為眾床布好坐具貢上其佛，緣斯積德自致正覺度脫一切。",
    "T14n0425_008:0061b10_10": "「賢力如來本宿命時，從名聞光佛所初發道心，時作凡人，以百味供貢進其佛及與聖眾，而常飯食十姟弟子，緣斯積德自致正覺度脫一切。",
    "T14n0425_008:0061b13_11": "「欣樂如來本宿命時，從弘稱佛所初發道心，時為豪貴長者梵志作子，以真珠挍飾妙好[弗*毛]及琦異扇貢上其佛，緣斯積德自致正覺度脫一切。",
    "T14n0425_008:0061b16_12": "「無退沒如來本宿命時，從寂根佛所初發道心，時作使者，以五比羅果貢上其佛，緣斯積德自致正覺度脫一切。",
    "T14n0425_008:0061b19_13": "「師子幢如來本宿命時，從清和音佛所初發道心，時作凡人將犁耕田，以一呵摩勒果貢上其佛，緣斯積德自致正覺度脫一切。",
    "T14n0425_008:0061b22_14": "「勝知如來本宿命時，從無能毀轉法輪佛所初發道心，時作履屣師，以呵梨勒果貢上其佛，緣斯積德自致正覺度脫一切。",
    "T14n0425_008:0061b25_15": "「法氏如來本宿命時，從無量響佛所初發道心，時作力士，求以好幢貢上其佛，緣斯積德自致正覺度脫一切。",
    "T14n0425_008:0061b27_16": "「喜王如來本宿命時，從降念佛所初發道心，時作香師，以好雜香貢上其佛，緣斯積德自致正覺度脫一切。",
    "T14n0425_008:0061c01_17": "「妙御如來本宿命時，從神足威佛所初發道心，時為幼童，以三品果貢上其佛，緣斯積德自致正覺度脫一切。",
    "T14n0425_008:0061c03_18": "「愛英如來本宿命時，從功勳王佛所初發道心，時為國王明智太子，以華貢佛，緣斯積德自致正覺度脫一切。",
    "T14n0425_008:0061c06_19": "「妙天如來本宿命時，從歎度無極佛所初發道心，時作賈客，貢上甘美蜜鉢，緣斯積德自致正覺度脫一切。",
    "T14n0425_008:0061c08_20": "「多勳如來本宿命時，從大力佛所初發道心，時為國貧人，貢上其佛一丈六尺經行之處，緣斯積德自致正覺度脫一切。",
    "T14n0425_008:0061c12_0": "「眾香手如來本宿命時，從曜妙淨佛所初發道心，時為賣香家子，因香水灑其世尊，經行之處，緣斯積德自致正覺度脫一切。",
    "T14n0425_008:0061c14_1": "「順觀如來本宿命時，從見無罣礙佛所初發道心，時在山居，以好繒[疊*毛]作挍飾蓋貢上其佛，緣斯積德自致正覺度脫一切。",
    "T14n0425_008:0061c17_2": "「雨音如來本宿命時，從師子步佛初發道心，時作陶師，而以澡罐貢上其佛，緣斯積德自致正覺度脫一切。",
    "T14n0425_008:0061c20_3": "「善思如來本宿命時，從普觀佛所初發道心，作採華家子，以一蓮華貢上其佛，緣斯積德自致正覺度脫一切。",
    "T14n0425_008:0061c22_4": "「快意如來本宿命時，從施超度佛所初發道心，時作尊者子，須曼華鬘貢上其佛，緣斯積德自致正覺度脫一切。",
    "T14n0425_008:0061c25_5": "「離垢如來本宿命時，從善見佛所初發道心，時夜臥精舍，貢上其佛拭手手巾，緣斯積德自致正覺度脫一切。",
    "T14n0425_008:0061c27_6": "「名聞如來本宿命時，染家作子，從善哉像佛所初發道心，盛阿醯勒取滿手華供散佛上，緣斯積德自致正覺度脫一切。",
    "T14n0425_008:0062a01_7": "「大稱如來本宿命時，從意稱佛所初發道心，時在其國最為窮匱，以拘須摩好柔妙華貢上其佛，緣斯積德自致正覺度脫一切。",
    "T14n0425_008:0062a04_8": "「明珠髻如來本宿命時，從寶淨佛所初發道心，時作幼童，以滿手雜香供散其佛，緣斯積德自致正覺度脫一切。",
    "T14n0425_008:0062a07_9": "「堅強如來本宿命時，從熾盛光佛所初發道心，時作天上神妙天子，以天好扇貢上其佛，緣斯積德自致正覺度脫一切。",
    "T14n0425_008:0062a09_10": "「師子步如來本宿命時，從度超越佛所初發道心，曾為蓋師，盛陽暑時貢上其佛蓋及履屣，緣斯積德自致正覺度脫一切。",
    "T14n0425_008:0062a12_11": "「神樹如來本宿命時，從寶淨佛所初發道心，時作牧羊人於野牧羊，在途路見佛欣然，即取樹皮貢上其佛，緣斯積德自致正覺度脫一切。",
    "T14n0425_008:0062a15_12": "「輒勝如來本宿命時，從決了覺佛所初發道心，曾作牧羊人，以取好鉢盛滿中乳貢上其佛，緣斯積德自致正覺度脫一切。",
    "T14n0425_008:0062a18_13": "「智積如來本宿命時，從慧英佛所初發道心，時作凡夫，布設法座一日供養佛比丘眾，緣斯積德自致正覺度脫一切。",
    "T14n0425_008:0062a21_14": "「善住如來本宿命時，從動覺佛所初發道心，曾為治皮家作子，貢上其佛滿一抱毛，緣斯積德自致正覺度脫一切。",
    "T14n0425_008:0062a23_15": "「虛空如來本宿命時，從行意佛所初發道心，時作客作人，以美水漿貢上其佛，斷所作務己所食具上佛供養，緣斯積德自致正覺度脫一切。",
    "T14n0425_008:0062a27_16": "「有承樂如來本宿命時，從善根佛所初發道心，貢上其佛施服上尊，下黑良衣不用細[疊*毛]，緣斯積德自致正覺度脫一切。",
    "T14n0425_008:0062b01_0": "「無量覺如來本宿命時，從威音佛所初發道心，在其方面貢上其佛所可坐樹，緣斯積德自致正覺度脫一切。",
    "T14n0425_008:0062b03_1": "「善顏如來本宿命時，從光音佛所初發道心，時採眾果以青蓮華五莖貢上其佛，緣斯積德自致正覺度脫一切。",
    "T14n0425_008:0062b06_2": "「聖慧如來本宿命時，從善住佛所初發道心，時作比丘處在閑居，淨除其佛所經行處，緣斯積德自致正覺度脫一切。",
    "T14n0425_008:0062b08_3": "「光明佛如來本宿命時，從無量威佛所初發道心，居在城市，直百千價坐具床褥貢上其佛，緣斯積德自致正覺度脫一切。",
    "T14n0425_008:0062b11_4": "「堅誓如來本宿命時，從緣思佛所初發道心，作華鬘師以華貢上其佛，緣斯積德自致正覺度脫一切。",
    "T14n0425_008:0062b13_5": "「吉祥如來本宿命時，從閑稱佛所初發道心，時負薪行道值風雨，因入精舍見佛弟子，以殊勝華貢上其佛，緣斯積德自致正覺度脫一切。",
    "T14n0425_008:0062b17_0": "「誠英如來本宿命時，從勳華如來初發道心，時適洗浴以已發心，貢上其佛好香手自施與，緣斯積德自致正覺度脫一切。",
    "T14n0425_008:0062b19_1": "「青蓮華如來本宿命時，從妙華光如來所初發道心，時生尊者家作子，聰明勇慧，以紅蓮華貢上其佛，緣斯積德自致正覺度脫一切。",
    "T14n0425_008:0062b22_2": "「鉤鏁如來本宿命時，從難勝佛所初發道心，時主香市眾事販賣，以赤栴檀塗佛經行地，緣斯積德自致正覺度脫一切。",
    "T14n0425_008:0062b25_3": "「安氏如來本宿命時，從軟嚮佛所初發道心，時國王遣行作使者，以三法衣與眾眷屬貢上其佛，緣斯積德自致正覺度脫一切。",
    "T14n0425_008:0062b28_4": "「慧業如來本宿命時，從善見佛所初發道心，與大眾俱以大幢蓋，和心同意貢上其佛，緣斯積德自致正覺度脫一切。」",
    "T14n0425_008:0062c02_5": "爾時，世尊粗舉千佛都較本末，使諸一切大會集眾，知其至要欲歎其德，因而頌曰：「在諸佛所建立福祚，　所修行功少不足言，　而獲報應果實如是，　何所明知不發道心？",
    "T14n0425_008:0062c09_0": "　虛空尚可盡度其際，　其大海水亦可計量，　少少信喜樂向佛所，　其德之報無能限量。",
    "T14n0425_008:0062c13_0": "　不墮八難不值蔽礙，　緣斯乃致無為安樂，　是故遇佛最勝福田，　恭恪奉事行無放逸。",
    "T14n0425_008:0062c17_0": "　今我現在若滅度後，　取佛舍利猶如芥子，　信尊懷喜若供奉者，　其福無底德不可思。",
    "T14n0425_008:0062c21_0": "　虛空之界及眾生界，　發一切智心施佛德，　有斯四法誰敢底邊，　唯佛獨智無能盡限。",
    "T14n0425_008:0062c25_0": "　猶如貧匱虛乏窮厄，　喜得大藏周四十里，　若發道心其德如是。",
    "T14n0425_008:0062c28_0": "　所住救濟一切眾生，　其十力尊以八娛樂，　斯以恩加五百佛護。",
    "T14n0425_008:0063a02_0": "　曾見八萬上首諸佛，　佛以頒宣四可悅義，　曉了分別八十四義，　乃至六萬諸法之門。",
    "T14n0425_008:0063a06_0": "　敷演七十六慧道地，　佛以解暢十八諸行，　其十吉祥意五方便，　斯十行本變百一億。",
    "T14n0425_008:0063a10_0": "　諸緣覺等所不能逮，　何況倚音眾聲聞黨？",
    "T14n0425_008:0063a12_0": "　其餘諸相眾好八十，　諸佛威儀功勳所達，　不可窮極無以為喻，　是故名佛不可思議。",
    "T14n0425_008:0063a16_0": "　若有發心最尊佛道，　雖處世間永安之業，　既遊方俗為大財富，　所至無倚無所繫屬。",
    "T14n0425_008:0063a20_0": "　降伏眾魔逮得甘露，　以七寶業濟飽眾厄，　願在世間必過度俗，　猶如大雨普潤天下。",
    "T14n0425_008:0063a24_0": "　雖復遭苦無數百千，　不久當成功勳威德。",
    "T14n0425_008:0063a26_0": "　一切世間皆歸斯無，　是以行道勿以為勞，　皆能含忍眾苦之患。",
    "T14n0425_008:0063a29_0": "　若以罪報墮於惡趣，　承功勳德必生天上，　何所明智與愚諍訟？",
    "T14n0425_008:0063b03_0": "　無明迷惑智慧志安，　智致道果癡不覺之，　是故行道悉以忍之。",
    "T14n0425_008:0063b06_0": "　愚喜諍亂智無所訟，　由斯棄捐眾不應業，　修其精修智明之行，　以能捨斯不倚利養。",
    "T14n0425_008:0063b10_0": "　常當勤修奉此三昧，　一一思念諸佛道德，　忍無央數億姟劫難，　佛之功勳不可思議。",
    "T14n0425_008:0063b14_0": "　雖更眾苦固習道慧，　以忍為鎧及行定意，　立精進幢樂種禁戒，　智慧為藥力無等倫。",
    "T14n0425_008:0063b18_0": "　降伏眾魔逮甘露果，　慈氏徒黨奉行道友，　勸度無極無所毀壞，　行空室宅惔怕為食，　所習行業一切智德，　是故常志無放逸行。",
    "T14n0425_008:0063b24_0": "　決解奉訓如上所教，　猶如鴈鳴毀散雲雨，　當得普智勢不得久。」",
    "T14n0425_008:0063b27_0": "歎古品第二十三",
    "T14n0425_008:0063b28_0": "於時，佛復告喜王菩薩：「乃往過去久遠世時，有佛號無量精進如來、至真、等正覺、明行成為、善逝、世間解、無上士、道法御、天人師，號佛世尊，為百千億諸弟子眾天龍鬼神，說是定意。",
    "T14n0425_008:0063c03_1": "「時有國王王名德華，聞佛所說是定意義，告其八萬四千諸后婇女及其千子：『是深要定難可分別，斯義所趣甚多巍巍，而不可逮既不可了。",
    "T14n0425_008:0063c06_2": "雖不能行當求開解，唯口誓願心思本行當勸斯定，佛之所演甚快無量，一切等心咸共勸助。",
    "T14n0425_008:0063c08_3": "世尊所講甚善！",
    "T14n0425_008:0063c08_4": "甚善！』",
    "T14n0425_008:0063c09_0": "以是勸助超八十劫生死之難，在於居家逮得總持，名曰事業。",
    "T14n0425_008:0063c10_1": "無復疑結，皆共篤信如佛所說，以斯德本值見三姟諸佛世尊，皆從諸佛逮此三昧，不墮惡趣勤苦之路三惱之患，不遭八難無閑之厄。",
    "T14n0425_008:0063c13_2": "因是行業逮成無上正真之道為最正覺，方當成佛道度脫十方莫不蒙濟。",
    "T14n0425_008:0063c15_3": "於喜王意所趣云何？",
    "T14n0425_008:0063c15_4": "爾時，德華王豈異人乎？",
    "T14n0425_008:0063c16_5": "莫造斯觀。",
    "T14n0425_008:0063c16_6": "所以者何？",
    "T14n0425_008:0063c16_7": "見今現在無量光如來是也；其王千子，今賢劫中千佛興者是也；勸助斯定神足威德巍巍如是，何況諷誦奉行習持如上法教？」",
    "T14n0425_008:0063c19_8": "佛復告喜王菩薩：「乃往過去無央數劫，時有佛號樂無量施，與十姟眾眷屬，圍遶而為說法。",
    "T14n0425_008:0063c21_9": "其紫金光在所照曜，斯光所照入赤栴檀，木榓美香展轉相勳普周十方，因己精勤慈愍一切，奉清白行致是功報。",
    "T14n0425_008:0063c24_10": "「時轉輪王名曰擇明，以是比像供養之具，奉行平等正覺，普悉并周一切聖眾，一一精舍皆與給使。",
    "T14n0425_008:0063c26_11": "彼亦咸聞是三昧定意，因行斯業并悉普周，一切正法佛所宣布，亦共一心咨受要義。",
    "T14n0425_008:0063c28_12": "「時佛侍者名曰無損智，博聞最上不失佛意，隨時之宜不違繩墨。",
    "T14n0425_008:0064a01_13": "其佛應時告彼侍者：『佛曉了解是三昧定，如吾本學此三昧法不可居家，能分別暢斯義甚遠。』",
    "T14n0425_008:0064a03_14": "時轉輪王聞此至教，心自念言：『在國穢濁出乃清淨，寧可棄國除去鬚髮捨家捐業，服著袈裟行作沙門，釋濁就清乃應佛教。』",
    "T14n0425_008:0064a06_15": "輒如所計棄國捨城不貪四方，除去鬚髮被法袈裟行作沙門，及與千子八萬大臣八萬四千諸后婇女，皆從出家悉作沙門，咸往詣佛稽首足下，長跪叉手，諮問世尊此三昧定。",
    "T14n0425_008:0064a10_16": "「時佛知心性，以是三昧具足七日廣為解說。",
    "T14n0425_008:0064a11_17": "斯等聞之展轉相謂：『是三昧法甚難見聞，我等寧可好諦書寫此三昧定，持諷誦學為人具說。』",
    "T14n0425_008:0064a13_18": "咸共書寫供養奉事，各執經卷少能諷誦，壽終之後皆共和同，見六十姟諸佛正覺，各諸佛所聞是三昧，皆棄捐家出作沙門普得斯定。",
    "T14n0425_008:0064a16_19": "以是德本悉當得佛，如本所誓不違正願。」",
    "T14n0425_008:0064a17_20": "佛言：「喜王！",
    "T14n0425_008:0064a17_21": "欲知爾時普廣意轉輪聖王，則定光如來是也；其佛侍者，名曰無損智比丘者，維衛佛是也；其王千子，是賢劫中過千佛已，六十五劫當斷無佛，然後有劫號大名稱，皆同斯劫成最正覺。",
    "T14n0425_008:0064a21_22": "其彼世時八萬大臣，在大名稱劫而復學道，過是劫已中間斷絕，竟八十劫都無佛興，然後有劫名喻星宿，其八萬大臣於斯劫中成最正覺。",
    "T14n0425_008:0064a25_23": "過星宿劫中間斷絕，竟三百劫中久無佛興，然後有劫名重清淨。",
    "T14n0425_008:0064a26_24": "此轉輪聖王后妃婇女八萬四千，當於其劫成最正覺各各異號。」",
    "T14n0425_008:0064a28_25": "佛言：「喜王！",
    "T14n0425_008:0064a28_26": "斯三昧定果報無極巍巍如是。",
    "T14n0425_008:0064a29_27": "是故，喜王！",
    "T14n0425_008:0064a29_28": "今佛囑累一切菩薩，若有菩薩志性仁和，心無所慕不貪身命，唯念當求是三昧定。",
    "T14n0425_008:0064b02_29": "若有菩薩，至欲速成無上正真之道為最正覺，當勤精進學斯三昧定意，受持諷誦一心奉行，為他人說廣解其義。」",
    "T14n0425_008:0064b05_0": "佛於是頌曰：「欲志求道義，　　逮得佛正覺，　當慕勤學此，　　天中天尊業；　其餘諸學業，　　無有如斯利，　唯當立正住，　　修正誠道行。",
    "T14n0425_008:0064b10_0": "　若信樂此德，　　所生處不變，　所誓願若斯，　　得其福報應，　是故奉和心，　　不懷諛諂意，　勤修專精行，　　如中所言教。",
    "T14n0425_008:0064b14_0": "　佛所諮嗟斯諸勝，　　若有欲覩此神聖，　廣欲布教法之訓，　　當習斯教如前行。",
    "T14n0425_008:0064b16_0": "　若能勸助德具足，　　若復執持諷誦讀，　眾生不能盡思際，　　何況聞之能奉行？",
    "T14n0425_008:0064b18_0": "　有分別說化他意，　　御行晃曜所志道，　逮致相好諸佛法，　　則當逮得是三昧。",
    "T14n0425_008:0064b20_0": "　消除罪釁因降魔，　　消滅諸見愛盡然，　娛樂清淨諸佛土，　　行斯三昧不難致，　輒獲解脫成具光，　　總持一切所治業，　則成所願逮正覺，　　住斯定意皆報辦。",
    "T14n0425_008:0064b24_0": "　佛已嘆此說其教，　　汝等造行是餘法，　來世之時勿懷恨，　　言我違失一切智。",
    "T14n0425_008:0064b26_0": "　今所諮嗟度無極，　　若有慕求慧印道，　若遇不能行斯義，　　倚著身者無聖明。",
    "T14n0425_008:0064b28_0": "　將來末俗返義人，　　消滅諸法長惡趣，　大智之士以用憂，　　常畏眾塵無放逸。」",
    "T14n0425_008:0064c01_0": "佛復告喜王：「若有菩薩，千劫之中奉六度無極捨權方便，不如一時聞是三昧正定以用勸助。",
    "T14n0425_008:0064c03_1": "昔古已來所立福慶，比斯經典所建功祚，百倍千倍萬倍巨億萬倍無以為喻。",
    "T14n0425_008:0064c05_0": "所以者何？",
    "T14n0425_008:0064c05_1": "斯經至要，去來今佛之所由生，大目、阿彌陀、阿閦如來，賢劫千佛三世無限，皆由是定自致成佛。",
    "T14n0425_008:0064c07_2": "猶如虛空含受一切萬種所有十方三界有無諸形，斯定如是，無上正真含苞大道，開化黎庶皆入法身。」",
    "T14n0425_008:0064c09_3": "佛說是經時，不可計菩薩聞之亘然，皆得立不退轉地，無央數人悉發無上正真道意，十方會者皆咸蒙恩，八十億載諸天人民遠塵離垢諸法眼生。",
    "T14n0425_008:0064c13_4": "是諸天人聞佛所說，善心生焉道意明矣，散華周遍三千大千世界以覆佛上。",
    "T14n0425_008:0064c15_5": "此三千世界六反震動，天住虛空鼓百千伎，以娛樂佛及諸大眾。",
    "T14n0425_008:0064c16_6": "喜王菩薩等三十億人，普皆一時得是三昧。",
    "T14n0425_008:0064c17_7": "時天帝釋前白佛言：「快哉法化，其義至深妙哉難及，從古至今未曾見聞如是真義，諸度無極種種別異，品品所宣靡不盡暢，內外表裏法教所開，三毒五陰十二牽連，四大六衰諸蔽睡眠靡不忽除，宣示四等四恩六度無極，空無相願大慈大哀，善權方便敷演道化，以消眾生八萬四千眾結塵勞，尋輒滅除四魔為伏，真道法藥療三界病，三達之船載度十方，去來今佛之所由生，歎諸過去無央數佛。",
    "T14n0425_008:0064c26_8": "始元諸尊發意以來，積行至真自致成佛，化諸當來菩薩所行，千佛本末發意成佛，國土父母諸子、侍者左右上首、眾所學教弟子，吾等聞之如冥覩明。",
    "T14n0425_008:0065a01_9": "若有學是賢劫三昧經典之要，吾與官屬往營護之，當令心安意定不忘，在其左右而宿衛之，勅眾邪鬼自然消除，令諸學士恣意精修長得安隱。」",
    "T14n0425_008:0065a04_10": "佛言：「善哉！",
    "T14n0425_008:0065a04_11": "天帝！",
    "T14n0425_008:0065a05_0": "吾代爾喜，乃欲助衛無上大道，去來今佛之所由生，除權方便六度無極三十七品，一切諸法所不能逮，其學斯法超越生死疾成正覺。」",
    "T14n0425_008:0065a08_1": "爾時，四天王前白佛言：「我等，世尊！",
    "T14n0425_008:0065a08_2": "放捨天上自然之樂，往詣法師而擁護之，百由旬外令無伺求得其便者，使護法師廣布道化，古大聖教永得久存，令賢劫中千佛本末周流十方。",
    "T14n0425_008:0065a12_3": "諸當來學聞之慕及從是得成，使此三昧而不斷絕，興隆三寶一切蒙濟。」",
    "T14n0425_008:0065a14_0": "囑累品第二十四",
    "T14n0425_008:0065a15_0": "爾時，世尊告賢者阿難：「受斯本法古今諸佛之所由生也，人命難得，經道難值，佛世難遇。",
    "T14n0425_008:0065a17_1": "所以知難，千佛過已，六十五劫世無有佛，中間曠絕；過大稱劫，八十劫中亦復無佛；過星宿劫，經三百劫，玄斷法教佛不復興，至淨光劫乃當有佛。",
    "T14n0425_008:0065a20_2": "是故知之，佛世難值世人可傷，投在盲冥不識道教，流墮生死輪轉無際；若在地獄燒炙毒痛，不可復計億載年歲；餓鬼飢渴窮乏甚困，生死不得苦惱燋然，不可計數脫出無期；畜生禽獸轉相食噉，受斯毒害動有劫數。",
    "T14n0425_008:0065a25_3": "從冥入冥從苦入苦，出於地獄復入餓鬼，出於餓鬼復入畜生，地蟲屎蟲草蟲螟蟲，一一說之不可終極，痛不可言甚可憐傷。",
    "T14n0425_008:0065a28_4": "「佛出世間皆為斯類，開示語之不肯信受，放心蕩逸如盲投冥，如狂溺水，猶迷趣谷不見眾難。",
    "T14n0425_008:0065b01_5": "佛以大慈顯揚大道，頒宣諸度八萬四千，以無量法以化眾生，八萬四千眾結之患、四魔之難，皆為降伏，不計吾我，使發無上正真道意行菩薩法，濟生死苦無三惡趣，自度脫彼無三界患。",
    "T14n0425_008:0065b05_6": "「然後來世諸學四輩，聞菩薩法知之為快，不能諷誦抱著心懷，喜雜句說，不志深妙空法之義，聞至深慧亘然無際。",
    "T14n0425_008:0065b08_7": "又興所習以為第一，有聞大道謂不緒聽，欲得易解說其罪福，攀緣稱說倚俗神仙世典雜言，謂之至妙咸共學聽，歡喜無量以自忻慶，荷宿功福聞講深法反復解義，名言復重而不可知，便睡眠寐或臥不聽，正法滅盡皆由是矣。」",
    "T14n0425_008:0065b14_0": "佛言：「我往過去無數劫時，喜雜句說妄想倚住，六度無極不能自達通致大道，至定光佛乃了亘然，捨眾妄想心無所著，乃能逮得無所從生法忍，為定光佛所見授決。",
    "T14n0425_008:0065b17_1": "解三世空，以無礙法，尋覩於今五濁之世，多逆少順罪不可計，在於末世示現佛身，度餘濁俗使行道法，濟三界難悉令永安。」",
    "T14n0425_008:0065b20_2": "佛告阿難：「受是過去諸佛學業，當來現在諸度無極八千四百變為八萬四千，及其賢劫千佛本末宿命所行，從初發心至成佛道，國土壽命父母妻子，上尊弟子得度人數，所當開化。",
    "T14n0425_008:0065b24_3": "猶如種樹下子在土，視不可知人不見之。",
    "T14n0425_008:0065b25_4": "又本其子稍稍生長，因成大樹甚高巍巍，然後大樹廣有所覆，枝葉華實多所饒益遠近眾人。",
    "T14n0425_008:0065b27_5": "菩薩如是，從初發心已來，種少少福積功累德，遂至無限諸度無極，自致成佛度脫一切。",
    "T14n0425_008:0065c01_0": "「賢者阿難！",
    "T14n0425_008:0065c01_1": "受持諷誦為他人說，將來菩薩所當奉行，若於千劫行六度無極無善權方便，不如聞是經典之要福多於彼，何況至心受持諷誦？",
    "T14n0425_008:0065c04_2": "宣示同學四輩一心奉行，福不可喻，慇懃書寫勿失一字。",
    "T14n0425_008:0065c05_3": "所以者何？",
    "T14n0425_008:0065c05_4": "去來今佛之所由生，宣示同學普流十方，一切蒙慈乃報佛恩。」",
    "T14n0425_008:0065c07_5": "阿難白佛：「唯奉當受宣布示語一切。",
    "T14n0425_008:0065c08_0": "此名何經？",
    "T14n0425_008:0065c08_1": "以何奉持？」",
    "T14n0425_008:0065c08_2": "佛告阿難：「是名『賢劫三昧千佛本末決諸法本三昧正定』，當受奉行，宣布八極上下無極。」",
    "T14n0425_008:0065c10_3": "佛說如是，喜王菩薩、一切開士、諸聲聞等，天、龍、鬼神、阿須倫、世間人民，聞佛所說莫不歡喜，作禮而去。",
    "T14n0425_008:0065c13_0": "賢劫經卷第八",
    "T14n0425_008:0065c14_0": "《賢劫經》，永康元年七月二十一日，月支菩薩竺法護，從罽賓沙門得是賢劫三昧，手執口宣。",
    "T14n0425_008:0065c16_1": "時竺法友從洛寄來，筆受者趙文龍。",
    "T14n0425_008:0065c17_2": "使其功德福流十方，普遂蒙恩，離於罪蓋。",
    "T14n0425_008:0065c18_3": "其是經者，次見千佛，稽首道化，受菩薩決，致無生忍，至一切法，十方亦爾。"
}