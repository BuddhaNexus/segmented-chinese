{
    "X73n1456_001:0459b05_0": "憨山老人夢遊集",
    "X73n1456_001:0459b07_0": "憨山大師夢遊全集序",
    "X73n1456_001:0459b08_0": "憨山大師夢遊全集。",
    "X73n1456_001:0459b08_1": "嘉興藏函。",
    "X73n1456_001:0459b08_2": "止刻法語五卷。",
    "X73n1456_001:0459b08_3": "丙申歲。",
    "X73n1456_001:0459b09_4": "龔孝升入粵。",
    "X73n1456_001:0459b09_5": "海幢華首和尚得余書。",
    "X73n1456_001:0459b09_6": "楗椎告眾。",
    "X73n1456_001:0459b09_7": "訪求鼎湖棲壑禪師藏本。",
    "X73n1456_001:0459b10_8": "曹秋岳諸公。",
    "X73n1456_001:0459b10_9": "僐寫歸吳。",
    "X73n1456_001:0459b10_10": "謙益手自讐勘。",
    "X73n1456_001:0459b11_11": "撰次為四十卷。",
    "X73n1456_001:0459b11_12": "大師著述。",
    "X73n1456_001:0459b11_13": "援筆立就。",
    "X73n1456_001:0459b11_14": "文不加點。",
    "X73n1456_001:0459b12_15": "字句不免繁芿。",
    "X73n1456_001:0459b12_16": "段落間有失次。",
    "X73n1456_001:0459b12_17": "東遊時。",
    "X73n1456_001:0459b12_18": "曾以左氏心法序。",
    "X73n1456_001:0459b13_19": "下委刊定。",
    "X73n1456_001:0459b13_20": "見而色喜。",
    "X73n1456_001:0459b13_21": "遂削前藁。",
    "X73n1456_001:0459b13_22": "今茲讐勘。",
    "X73n1456_001:0459b14_0": "僭有行墨改竄。",
    "X73n1456_001:0459b14_1": "實稟承大師墜言。",
    "X73n1456_001:0459b14_2": "非敢僭踰。",
    "X73n1456_001:0459b14_3": "犯是不韙也。",
    "X73n1456_001:0459b15_4": "既徹簡乃為之序曰。",
    "X73n1456_001:0459b15_5": "佛祖闡教。",
    "X73n1456_001:0459b15_6": "以文說法。",
    "X73n1456_001:0459b15_7": "慈氏之演瑜伽。",
    "X73n1456_001:0459b16_8": "龍樹之釋般若。",
    "X73n1456_001:0459b16_9": "千門萬戶。",
    "X73n1456_001:0459b16_10": "羅網交光。",
    "X73n1456_001:0459b16_11": "郁郁乎。",
    "X73n1456_001:0459b17_12": "燦燦乎。",
    "X73n1456_001:0459b17_13": "千古之至文也。",
    "X73n1456_001:0459b17_14": "大教東流。",
    "X73n1456_001:0459b17_15": "人文漸啟。",
    "X73n1456_001:0459b17_16": "遁遠濬發於南。",
    "X73n1456_001:0459b18_17": "什肇弘演於北。",
    "X73n1456_001:0459b18_18": "推輪大輅。",
    "X73n1456_001:0459b18_19": "實惟其始。",
    "X73n1456_001:0459b18_20": "隋唐以來。",
    "X73n1456_001:0459b19_21": "天台清涼永明之文。",
    "X73n1456_001:0459b19_22": "如日麗天。",
    "X73n1456_001:0459b19_23": "如水行地。",
    "X73n1456_001:0459b19_24": "大矣哉。",
    "X73n1456_001:0459b20_25": "義理之津涉。",
    "X73n1456_001:0459b20_26": "文字之淵海也。",
    "X73n1456_001:0459b20_27": "逮及有宋。",
    "X73n1456_001:0459b20_28": "教廣而文煩。",
    "X73n1456_001:0459b21_29": "其最著者三家。",
    "X73n1456_001:0459b21_30": "鐔津以孤亢崇教。",
    "X73n1456_001:0459b21_31": "其文裁而辨。",
    "X73n1456_001:0459b21_32": "石門以通敏扶宗。",
    "X73n1456_001:0459b22_33": "其文粵而麗。",
    "X73n1456_001:0459b22_34": "徑山以弘廣應機。",
    "X73n1456_001:0459b22_35": "其文明而肆。",
    "X73n1456_001:0459b23_36": "夫文而至於辨也。",
    "X73n1456_001:0459b23_37": "麗也。",
    "X73n1456_001:0459b23_38": "肆也。",
    "X73n1456_001:0459b23_39": "其城塹日以堅。",
    "X73n1456_001:0459b24_0": "其枝葉日以富。",
    "X73n1456_001:0459b24_1": "其撈籠引接日以博。",
    "X73n1456_001:0459b24_2": "浩浩乎。",
    "X73n1456_001:0459b24_3": "巵言之日出。",
    "X73n1456_001:0459c01_4": "而岌岌乎。",
    "X73n1456_001:0459c01_5": "津梁之日疲也。",
    "X73n1456_001:0459c01_6": "繫辭有之。",
    "X73n1456_001:0459c01_7": "易之作也。",
    "X73n1456_001:0459c02_0": "其於中古乎。",
    "X73n1456_001:0459c02_1": "作易者。",
    "X73n1456_001:0459c02_2": "其有憂患乎。",
    "X73n1456_001:0459c02_3": "豈不信哉。",
    "X73n1456_001:0459c02_4": "我大師廣智深慈。",
    "X73n1456_001:0459c03_5": "真參實悟。",
    "X73n1456_001:0459c03_6": "惟心識智。",
    "X73n1456_001:0459c03_7": "夢授於慈氏。",
    "X73n1456_001:0459c03_8": "華嚴法界。",
    "X73n1456_001:0459c04_9": "悟徹於清涼。",
    "X73n1456_001:0459c04_10": "被根應病。",
    "X73n1456_001:0459c04_11": "橫說豎說。",
    "X73n1456_001:0459c04_12": "千言萬偈。",
    "X73n1456_001:0459c04_13": "一一從如來文字海中流出。",
    "X73n1456_001:0459c05_14": "以鐔津之崇教者。",
    "X73n1456_001:0459c05_15": "固其城塹。",
    "X73n1456_001:0459c06_0": "以石門之扶宗者。",
    "X73n1456_001:0459c06_1": "沃其枝葉。",
    "X73n1456_001:0459c06_2": "以徑山之應機者。",
    "X73n1456_001:0459c06_3": "暢其撈籠引接。",
    "X73n1456_001:0459c07_4": "務欲使末法眾生。",
    "X73n1456_001:0459c07_5": "霑被其一言半句。",
    "X73n1456_001:0459c07_6": "皆將飲河滿腹。",
    "X73n1456_001:0459c08_7": "同歸於智海而後已。",
    "X73n1456_001:0459c08_8": "雜華言。",
    "X73n1456_001:0459c08_9": "金翅鳥王。",
    "X73n1456_001:0459c08_10": "以清淨眼。",
    "X73n1456_001:0459c09_11": "觀察諸龍。",
    "X73n1456_001:0459c09_12": "命應盡者。",
    "X73n1456_001:0459c09_13": "以左右翅。",
    "X73n1456_001:0459c09_14": "鼓揚海水。",
    "X73n1456_001:0459c09_15": "悉令兩闢。",
    "X73n1456_001:0459c10_16": "取而食之。",
    "X73n1456_001:0459c10_17": "大師說法為人。",
    "X73n1456_001:0459c10_18": "欲搏生死大海水。",
    "X73n1456_001:0459c11_0": "取善根眾生。",
    "X73n1456_001:0459c11_1": "置佛法中。",
    "X73n1456_001:0459c11_2": "亦復如是。",
    "X73n1456_001:0459c11_3": "日者。",
    "X73n1456_001:0459c11_4": "廣南繕寫書生陳方侯。",
    "X73n1456_001:0459c12_5": "觸語悲悟。",
    "X73n1456_001:0459c12_6": "放筆薙髮。",
    "X73n1456_001:0459c12_7": "大師搏取深心。",
    "X73n1456_001:0459c12_8": "光芒昱曜。",
    "X73n1456_001:0459c13_9": "凌紙怪發。",
    "X73n1456_001:0459c13_10": "善根眾生。",
    "X73n1456_001:0459c13_11": "應機吸受。",
    "X73n1456_001:0459c13_12": "如方侯者。",
    "X73n1456_001:0459c13_13": "歷河沙劫。",
    "X73n1456_001:0459c14_14": "猶未艾也。",
    "X73n1456_001:0459c14_15": "嗚呼偉矣哉。",
    "X73n1456_001:0459c14_16": "大師與紫柏尊者。",
    "X73n1456_001:0459c14_17": "皆以英雄不世出之資。",
    "X73n1456_001:0459c15_18": "當獅絃絕響之候。",
    "X73n1456_001:0459c15_19": "捨身為法。",
    "X73n1456_001:0459c15_20": "一車兩輪。",
    "X73n1456_001:0459c16_21": "紫柏之文雄健而斬截。",
    "X73n1456_001:0459c16_22": "大師之文紆餘而悲婉。",
    "X73n1456_001:0459c17_0": "其為昏塗之炬火則一也。",
    "X73n1456_001:0459c17_1": "昔人嘆中峰輟席。",
    "X73n1456_001:0459c17_2": "不知道隱何方。",
    "X73n1456_001:0459c18_3": "又言楚石季潭而后。",
    "X73n1456_001:0459c18_4": "拈花一枝幾熄。",
    "X73n1456_001:0459c18_5": "由今觀之。",
    "X73n1456_001:0459c19_6": "不歸於紫柏憨山。",
    "X73n1456_001:0459c19_7": "而誰歸乎。",
    "X73n1456_001:0459c19_8": "後五百年。",
    "X73n1456_001:0459c19_9": "魔外鋒起。",
    "X73n1456_001:0459c20_0": "篤生二匠。",
    "X73n1456_001:0459c20_1": "為如來使。",
    "X73n1456_001:0459c20_2": "佩大法印。",
    "X73n1456_001:0459c20_3": "然大法燈。",
    "X73n1456_001:0459c20_4": "殆亦儒家所謂名世間出者。",
    "X73n1456_001:0459c21_5": "裨販剽賊之徒。",
    "X73n1456_001:0459c21_6": "往往篡統系。",
    "X73n1456_001:0459c21_7": "附師承。",
    "X73n1456_001:0459c22_8": "竊竊然為蚍蜉之撼樹。",
    "X73n1456_001:0459c22_9": "夫師之集行。",
    "X73n1456_001:0459c22_10": "如日輪當陽。",
    "X73n1456_001:0459c23_0": "魑魅斂影。",
    "X73n1456_001:0459c23_1": "而黶寐者。",
    "X73n1456_001:0459c23_2": "猶懵而未寤也。",
    "X73n1456_001:0459c23_3": "然則大師同體大悲。",
    "X73n1456_001:0459c24_4": "如作易之有憂患者。",
    "X73n1456_001:0459c24_5": "其何時而止乎。",
    "X73n1456_001:0459c24_6": "斯可為痛哭已矣。",
    "X73n1456_001:0460a01_7": "夢遊集初傳。",
    "X73n1456_001:0460a01_8": "武林天界。",
    "X73n1456_001:0460a01_9": "覺浪和尚。",
    "X73n1456_001:0460a01_10": "見而嘆曰。",
    "X73n1456_001:0460a02_0": "人天眼目。",
    "X73n1456_001:0460a02_1": "幸不墜矣。",
    "X73n1456_001:0460a02_2": "亟草一疏。",
    "X73n1456_001:0460a02_3": "唱導流通。",
    "X73n1456_001:0460a02_4": "毛子子晉。",
    "X73n1456_001:0460a03_0": "請獨任鏤。",
    "X73n1456_001:0460a03_1": "版。",
    "X73n1456_001:0460a03_2": "以伸其私淑之願。",
    "X73n1456_001:0460a03_3": "子晉歿。",
    "X73n1456_001:0460a03_4": "三子褒表。",
    "X73n1456_001:0460a03_5": "扆聿追先志。",
    "X73n1456_001:0460a04_6": "遂告成事。",
    "X73n1456_001:0460a04_7": "其在嶺表共事搜葺者。",
    "X73n1456_001:0460a04_8": "孝廉萬泰。",
    "X73n1456_001:0460a05_9": "諸生何雲。",
    "X73n1456_001:0460a05_10": "族孫朝鼎也。",
    "X73n1456_001:0460a05_11": "其次助華首。",
    "X73n1456_001:0460a05_12": "網羅散失者。",
    "X73n1456_001:0460a06_0": "曹溪法融。",
    "X73n1456_001:0460a06_1": "海幢月池。",
    "X73n1456_001:0460a06_2": "及華首侍者。",
    "X73n1456_001:0460a06_3": "今種。",
    "X73n1456_001:0460a06_4": "今照。",
    "X73n1456_001:0460a06_5": "今光也。",
    "X73n1456_001:0460a07_0": "皆與有法乳之勞。",
    "X73n1456_001:0460a07_1": "法當附書。",
    "X73n1456_001:0460a07_2": "上章困敦之。",
    "X73n1456_001:0460a07_3": "歲仲冬長至日。",
    "X73n1456_001:0460a08_4": "海印白衣弟子。",
    "X73n1456_001:0460a08_5": "虞山錢謙益焚香稽首謹序。",
    "X73n1456_001:0460a12_0": "憨山老人自贊",
    "X73n1456_001:0460a13_0": "威威堂堂。",
    "X73n1456_001:0460a13_1": "澄澄湛湛。",
    "X73n1456_001:0460a13_2": "不設城府。",
    "X73n1456_001:0460a13_3": "全無厓岸。",
    "X73n1456_001:0460a13_4": "氣盖乾坤。",
    "X73n1456_001:0460a14_0": "目撑雲漢。",
    "X73n1456_001:0460a14_1": "流落今事門頭。",
    "X73n1456_001:0460a14_2": "不出威音那畔。",
    "X73n1456_001:0460a14_3": "無論為俗為僧。",
    "X73n1456_001:0460a15_4": "肩頭不離扁擔。",
    "X73n1456_001:0460a15_5": "若非佛祖奴郎。",
    "X73n1456_001:0460a15_6": "定是覺場小販。",
    "X73n1456_001:0460a16_0": "不入大冶紅爐。",
    "X73n1456_001:0460a16_1": "誰知佗是銕漢。",
    "X73n1456_001:0460a16_2": "只待彌勒下生。",
    "X73n1456_001:0460a16_3": "方了這重公案。",
    "X73n1456_001:0460a21_0": "康居國會尊者像贊寄憨山大師(并序)三國為英雄之聚。",
    "X73n1456_001:0460a22_1": "亦刀兵之聚。",
    "X73n1456_001:0460a22_2": "慈悲般若。",
    "X73n1456_001:0460a22_3": "無有入處。",
    "X73n1456_001:0460a23_0": "而康祖一錫浮江。",
    "X73n1456_001:0460a23_1": "三稱如來。",
    "X73n1456_001:0460a23_2": "兩目流血。",
    "X73n1456_001:0460a23_3": "舍利投瓶。",
    "X73n1456_001:0460a23_4": "光燦六合。",
    "X73n1456_001:0460a24_5": "澤緜千古。",
    "X73n1456_001:0460a24_6": "當是時也。",
    "X73n1456_001:0460a24_7": "吳之君臣。",
    "X73n1456_001:0460a24_8": "莫不為之動心變色。",
    "X73n1456_001:0460b01_9": "即事徵理。",
    "X73n1456_001:0460b01_10": "知有佛而不疑。",
    "X73n1456_001:0460b01_11": "六度既譯。",
    "X73n1456_001:0460b01_12": "安般門開。",
    "X73n1456_001:0460b02_13": "無擇黑白。",
    "X73n1456_001:0460b02_14": "得法眼淨。",
    "X73n1456_001:0460b02_15": "與夫禪思入微者。",
    "X73n1456_001:0460b02_16": "不可計算。",
    "X73n1456_001:0460b03_0": "皆我祖為之嚆矢也。",
    "X73n1456_001:0460b03_1": "憨山清大師。",
    "X73n1456_001:0460b03_2": "因弘法戍瘴海。",
    "X73n1456_001:0460b03_3": "善以慈心三昧。",
    "X73n1456_001:0460b04_4": "普使朽骨生春。",
    "X73n1456_001:0460b04_5": "聖華居士。",
    "X73n1456_001:0460b04_6": "聞風感慕。",
    "X73n1456_001:0460b04_7": "特寫祖影。",
    "X73n1456_001:0460b05_8": "寄上曹溪。",
    "X73n1456_001:0460b05_9": "以為大師影響。",
    "X73n1456_001:0460b05_10": "嗚呼。",
    "X73n1456_001:0460b05_11": "曹溪肉佛所現。",
    "X73n1456_001:0460b06_12": "自唐及宋。",
    "X73n1456_001:0460b06_13": "飲曹溪而得道者。",
    "X73n1456_001:0460b06_14": "代不乏人。",
    "X73n1456_001:0460b06_15": "邇來曹溪涸矣。",
    "X73n1456_001:0460b07_16": "寶林蕭然。",
    "X73n1456_001:0460b07_17": "又藉憨師以謫戍為波瀾。",
    "X73n1456_001:0460b07_18": "而曹源復活。",
    "X73n1456_001:0460b08_19": "庸祖分身。",
    "X73n1456_001:0460b08_20": "髑髏眼開。",
    "X73n1456_001:0460b08_21": "恒沙難喻。",
    "X73n1456_001:0460b08_22": "豈可以有思惟心。",
    "X73n1456_001:0460b09_0": "測其功悳淺深者哉。",
    "X73n1456_001:0460b09_1": "達觀道人。",
    "X73n1456_001:0460b09_2": "不解逆風把柁。",
    "X73n1456_001:0460b09_3": "但解順水推舟。",
    "X73n1456_001:0460b10_4": "為之讚曰。",
    "X73n1456_001:0460b11_0": "康祖來吳。",
    "X73n1456_001:0460b11_1": "清公謫粵。",
    "X73n1456_001:0460b11_2": "髑髏大師。",
    "X73n1456_001:0460b11_3": "金剛眼突。",
    "X73n1456_001:0460b11_4": "瘴海之慘。",
    "X73n1456_001:0460b12_0": "骨刺魂驚。",
    "X73n1456_001:0460b12_1": "大師得戍。",
    "X73n1456_001:0460b12_2": "彌感聖明。",
    "X73n1456_001:0460b12_3": "曹溪蠱毒。",
    "X73n1456_001:0460b12_4": "飲者皆喪。",
    "X73n1456_001:0460b13_0": "大師飲之。",
    "X73n1456_001:0460b13_1": "銷盡諸瘴。",
    "X73n1456_001:0460b13_2": "指撮舍利。",
    "X73n1456_001:0460b13_3": "康祖之貪。",
    "X73n1456_001:0460b13_4": "貪不為我。",
    "X73n1456_001:0460b14_0": "此心何慚。",
    "X73n1456_001:0460b14_1": "弘法得罪。",
    "X73n1456_001:0460b14_2": "命如單綫。",
    "X73n1456_001:0460b14_3": "千里瘴嶺。",
    "X73n1456_001:0460b14_4": "茫鞋踏遍。",
    "X73n1456_001:0460b15_0": "雷道岧嶤。",
    "X73n1456_001:0460b15_1": "颶風正高。",
    "X73n1456_001:0460b15_2": "缽瓶孤逝。",
    "X73n1456_001:0460b15_3": "舌相昭昭。",
    "X73n1456_001:0460b15_4": "南粵魍魎。",
    "X73n1456_001:0460b16_0": "白日鼓掌。",
    "X73n1456_001:0460b16_1": "我若無心。",
    "X73n1456_001:0460b16_2": "菩薩影響。",
    "X73n1456_001:0460b16_3": "有心之康。",
    "X73n1456_001:0460b16_4": "祖愚癡章。",
    "X73n1456_001:0460b17_0": "章甫適越。",
    "X73n1456_001:0460b17_1": "其誰不疑。",
    "X73n1456_001:0460b17_2": "石頭之別。",
    "X73n1456_001:0460b17_3": "肝膈冰冷。",
    "X73n1456_001:0460b17_4": "丁生吹火。",
    "X73n1456_001:0460b18_0": "寫康祖影。",
    "X73n1456_001:0460b18_1": "緣影得心。",
    "X73n1456_001:0460b18_2": "心亡性冥。",
    "X73n1456_001:0460b18_3": "大用無常。",
    "X73n1456_001:0460b18_4": "鐘以眼聽。",
    "X73n1456_001:0460b19_0": "根塵主客。",
    "X73n1456_001:0460b19_1": "收放夢醒。",
    "X73n1456_001:0460b19_2": "掌擎寶塔。",
    "X73n1456_001:0460b19_3": "牢山之頂。",
    "X73n1456_001:0460b20_0": "達觀可道人撰",
    "X73n1456_001:0460c04_0": "錄夢遊全集小紀",
    "X73n1456_001:0460c05_0": "丁酉人日。",
    "X73n1456_001:0460c05_1": "中丞龔公孝升。",
    "X73n1456_001:0460c05_2": "過海幢。",
    "X73n1456_001:0460c05_3": "出宗伯錢公牧齋書。",
    "X73n1456_001:0460c06_4": "其於大師遺稿。",
    "X73n1456_001:0460c06_5": "流通之心真切無比。",
    "X73n1456_001:0460c06_6": "華首和尚觀之。",
    "X73n1456_001:0460c07_7": "亦讚歎無比。",
    "X73n1456_001:0460c07_8": "既以海幢所藏者簡。",
    "X73n1456_001:0460c07_9": "附龔公矣。",
    "X73n1456_001:0460c07_10": "復刊布諸剎。",
    "X73n1456_001:0460c08_11": "為博訪全收之計。",
    "X73n1456_001:0460c08_12": "又以八行致端州棲壑禪師。",
    "X73n1456_001:0460c09_13": "索其全集。",
    "X73n1456_001:0460c09_14": "禪師慮失原稿。",
    "X73n1456_001:0460c09_15": "未發也。",
    "X73n1456_001:0460c09_16": "二月之望。",
    "X73n1456_001:0460c09_17": "前孝廉萬公履安來。",
    "X73n1456_001:0460c10_18": "以錢公曾有專囑。",
    "X73n1456_001:0460c10_19": "為謀之方伯曹公秋岳。",
    "X73n1456_001:0460c11_20": "作書重請。",
    "X73n1456_001:0460c11_21": "於是再奉華首書。",
    "X73n1456_001:0460c11_22": "遣喻如筏。",
    "X73n1456_001:0460c11_23": "知客往。",
    "X73n1456_001:0460c12_0": "稿乃發。",
    "X73n1456_001:0460c12_1": "而曹公與學憲錢公黍谷。",
    "X73n1456_001:0460c12_2": "各捐資為繕寫費。",
    "X73n1456_001:0460c13_0": "適會城方有試事。",
    "X73n1456_001:0460c13_1": "諸士子之歸依華首者。",
    "X73n1456_001:0460c13_2": "聞之皆至。",
    "X73n1456_001:0460c14_0": "舐筆落墨。",
    "X73n1456_001:0460c14_1": "數日而畢。",
    "X73n1456_001:0460c14_2": "其司較對。",
    "X73n1456_001:0460c14_3": "則一靈種侍者也。",
    "X73n1456_001:0460c14_4": "時一儒生陳方侯。",
    "X73n1456_001:0460c15_5": "於作字頃。",
    "X73n1456_001:0460c15_6": "有所感觸。",
    "X73n1456_001:0460c15_7": "便求出家。",
    "X73n1456_001:0460c15_8": "即日剃度。",
    "X73n1456_001:0460c16_9": "法名古值。",
    "X73n1456_001:0460c16_10": "字曰瞿滴。",
    "X73n1456_001:0460c16_11": "余為書助緣。",
    "X73n1456_001:0460c16_12": "偈曰。",
    "X73n1456_001:0460c16_13": "憨山一部遺稿。",
    "X73n1456_001:0460c17_14": "能使陳郎出家。",
    "X73n1456_001:0460c17_15": "時節因緣相值。",
    "X73n1456_001:0460c17_16": "將鍼引綫無差。",
    "X73n1456_001:0460c18_17": "現前同學大眾。",
    "X73n1456_001:0460c18_18": "幇他搭起袈裟。",
    "X73n1456_001:0460c18_19": "且看曹谿一滴水。",
    "X73n1456_001:0460c19_0": "研池裏面涌蓮華。",
    "X73n1456_001:0460c19_1": "此不獨見大師心光。",
    "X73n1456_001:0460c19_2": "攝受無量。",
    "X73n1456_001:0460c19_3": "亦見諸護法。",
    "X73n1456_001:0460c20_4": "一片心光。",
    "X73n1456_001:0460c20_5": "與無情筆墨。",
    "X73n1456_001:0460c20_6": "同向花首堂前。",
    "X73n1456_001:0460c20_7": "推出者僧。",
    "X73n1456_001:0460c21_8": "作大佛事。",
    "X73n1456_001:0460c21_9": "而此僧承是心光。",
    "X73n1456_001:0460c21_10": "為一切人。",
    "X73n1456_001:0460c21_11": "作發起導師。",
    "X73n1456_001:0460c22_12": "又未可量。",
    "X73n1456_001:0460c22_13": "則是書流通功德。",
    "X73n1456_001:0460c22_14": "豈可量耶。",
    "X73n1456_001:0460c22_15": "因記之。",
    "X73n1456_001:0460c23_16": "以博數千里外。",
    "X73n1456_001:0460c23_17": "一聲彈指。",
    "X73n1456_001:0460c23_18": "三月初六日。",
    "X73n1456_001:0460c23_19": "比丘今釋書。",
    "X73n1456_001:0461a01_0": "夢遊全集日錄。",
    "X73n1456_001:0461a01_1": "編輯重較諸名。",
    "X73n1456_001:0461a01_2": "幸各存之。",
    "X73n1456_001:0461a01_3": "通炯號寄菴。",
    "X73n1456_001:0461a02_4": "為大師首座。",
    "X73n1456_001:0461a02_5": "今海幢諸僧。",
    "X73n1456_001:0461a02_6": "皆其諸孫也。",
    "X73n1456_001:0461a02_7": "劉起相。",
    "X73n1456_001:0461a03_8": "號中當。",
    "X73n1456_001:0461a03_9": "起家乙榜。",
    "X73n1456_001:0461a03_10": "任撫州司李。",
    "X73n1456_001:0461a03_11": "大師靈龕還曹谿。",
    "X73n1456_001:0461a04_12": "及收藏遺稿。",
    "X73n1456_001:0461a04_13": "皆與有力耳。",
    "X73n1456_001:0461a04_14": "今釋再白。",
    "X73n1456_001:0461a08_0": "憨山老人夢遊集目錄",
    "X73n1456_001:0461a10_0": "卷之一",
    "X73n1456_001:0461a11_0": "像贊序記目錄",
    "X73n1456_001:0461a12_0": "卷之二",
    "X73n1456_001:0461a13_0": "法語",
    "X73n1456_001:0461a14_0": "答鄭崑巖中丞(已下古本卷一)示無生祿禪人示奇侍者示無隱桂禪人示小師大義示洞聞椉禪師示優婆塞結念佛社示真遇禪人示優婆塞易真潭示本淨貴禪人云法錦禪人卷之三法語示性湻禪人示妙湛座主示靈洲鏡禪人示歐伯羽示馮文孺示曾六符示贊侍者示明哲禪人示舒中安禪人示極禪人示宗遠禪人示念松通禪人示佛嶺乾首座示懷愚修禪人示西樵居士示陳生資甫示離際肇禪人示懷愚修座主示了際禪人卷之四法語示容玉居士示自菴有禪人住山示慶雲禪人示如常禪人示小師悳宗示慧侍者示鄧司直示妙光玄禪人示寬兩行人示如良禪人示周暘孺示舒伯損示文軫示劉平子示歐嘉範示李子晉示李子融示歐嘉可示梁騰霄示游覺之示王伯選示寂覺禪人禮普陀示梁仲遷示劉仲安卷之五法語示觀智雲禪人(已下古本卷二)示了心海禪人示湘潭諸優婆塞示方覺之示智海岸書記示劉存赤示鍾衡頴示袁大塗示雙輪炤禪人示顓愚衡禪人示李福淨示段幻然給諫示玉覺禪人示明益禪人示慧楞禪人示半偈聞禪人卷之六法語示歸宗慈長老示王自安捨子出家示靈原覺禪人示蘄陽歸宗常公示古愚拙禪人示袁公寥示參禪切要(已下古本卷三)示董智光示聞汝東示徑山幻有堂主示徑山西堂靈鑒智示知希先山主示嵩樸恩山主示椉密顯禪人示曇衍宗禪人示顧山子示譚梁生示曹居士示馮延齡示寒灰奇小師住山示石鏡一禪人卷之七法語示太素元禪人示恒河智禪人持經示王鹿年示在顒侍者示在介侍者示在淨沙彌示性田行者示朱素臣示沈止止示澹居鎧公示念佛切要示雲棲侍者示等愚侍者示玄津壑公示了無深禪人示雪嶺峻禪人示劉道人示非石玉禪人示沈居士示王子顒示沈旅泊居士示顏福堅示顧汝平示顏仲先持呪示嘉禾楞嚴堂主示東禪浪崖耀禪人示王聖冲元深示孫詵白示姜養晦示眾卷之八法語示歸宗智監寺(已下古本卷四)示自宗念禪人示陸將軍示慧成信首座示自覺智禪人示龍花泰禪人示翠林禪人示順則易禪人示玄機參禪人示智沙彌示性覺禪人示寶藏禪人禮普陀示明輝少林禮祖示法界約禪人示祟觀禪人示六如坤公示西印淨公修淨土示沙彌性鎧卷之九法語示夜臺禪人示省然覺禪人示難明道禪人示魏聖期示福敦禪人示福厚禪人示同塵睿禪人示修淨土法門示念佛參禪切要示海濶禪人書經示沙彌能化書經示惺初禪人書經示昭凡庸禪人示履初崇禪人示慧鏡心禪人示修六逸關主示慧玄後禪人示淨心居士示仁天老宿持經示沈大潔卷之十法語示本懷禪人示仰山本原覺禪人示陳善人示盛蓮生示吳啟高示無知鑑禪人示徐清之示若曇成禪人示觀智雲禪人示凝畜通禪人答山東德王(兩問)(已下古本卷五)卷之十一法語答湖州僧海印(九問)答武昌段給諫答徑山西堂廣智(六問)答沈大潔(六問)卷之十二法語答徑山澹居(八問)答王芥菴朱白民(三問)示蕭玄圃宗伯(二則)示周子寅(四則)示黃惟恒示馬居士示王生更字示周子潛示沙彌祖定示吳公敏示澄鋐二公示江吾與示王周二生示杜生卷之十三書問與達觀禪師(九首)(已下古本卷六)與妙峰禪師(五首)寄蓮池禪師(二首)與月川法師與五臺空印法師與雪浪恩兄(三首)與無言宗師(三首)與愚菴法師(三首)與交光法師與隱菴上人與靜修上人寄松谷師與靜堂師與萬安上人與梅翁本師囑弟子與曉塵上人卷之十四書問與嬾菴師與密藏開公與悟心首座與體玄小師寄無宿上人與龍華主人與月清上人與印菴法師與衲雲法師與幻一律師與廬山圓通大眾與宗玄上人與雲棲大眾與巢松一雨二法師與無念禪師答無異禪師(二首)與湛然禪師答四一法師與修六關主(二首)與漢月藏公答頑石禪人上山東德王(已下古本卷七)與蒲州山陰王(七首)與曾徤齋太常(三首)與汪南溟司馬與周幼海與瞿太虗與顧朗哉謝毛文源侍御與張守菴(二首)答龔修吾卷之十五書問與陸五臺太宰與李廓菴中丞與許鑑湖錦衣與孔原之與郭太史與吳運使與黃子光與高司馬與黃梧山與黃柏山與江吾與與即墨父老與陸長公與江仲嘉與管東溟僉憲與馮具區太史與唐抑所太史與王衷白太史(二首)與曾見臺太宰與王性海大行(二首)與傳金沙侍御(二首)與張大心答柯復元孝廉(二首)與丁南羽與游二南與屠赤水與王念西太史與徐明宇侍御(二首)與陳劒南貳師(三首)與楊元孺元戎卷之十六書問與周海門觀察(三首)(已下古本卷八)答任養弘觀察與祝惺存觀察與丁右武大參(四首)與湯海若祠部與劉存赤與鄭金吾與何金吾答鄭崑崖開府(二首)答葛自修與胡順菴中丞(四首)與周勵齋太史與子寅伯仲與焦從吾太史與楊復所少宰答戴給諫與殷參軍答鄭孝廉答鄒南臯給諫(四首)與岳石帆計部(二首)與虞德園吏部與樊友軒侍御與邢梅陽孝廉與瞿洞觀(三首)卷之十七書問與汪靜峰司馬(三首)與繆覺休(二首)與賀知忍與于中甫比部(四首)與吳本如祠部與曾金簡儀部(二首)與馮啟南孝廉與龍元溫與元溫啟南答李湘州太史(已下古本卷九)與高瀛臺太守與談復之(二首)與穆象玄侍御與劉玉受繕部答杭城諸宰官謝蘄州荊王答荊世子答無錫翁廣文與聞子與與金省吾中丞與嚴天池中翰與王季和與顧履初明府與虞素心吏部與熊芝岡侍御與蔡五岳使君答王於凡謝吳曙谷相國答阮澹宇太守卷之十八書問與王省東侍御答陳無異祠部答曹能始廉憲答徐明衡司馬答王東里明府(三首)與鮑中素儀部答錢受之太史(七首)與徐清之中翰覆段幻然給諫答袁滄孺使君(二首)與袁公寥與周海門太僕與賀函伯戶部答吳觀我太史(三首)答吳生白方伯答李三近答沈大潔答郭千秋卷之十九序刻方冊藏經序(已下古本卷十)請方冊大藏序首楞嚴經懸鏡序(見二十五卷)首楞嚴經通議序法華經通議序合刻法華文句序心經直說引金剛決疑序金剛決疑題辭春秋左氏心法序性相通說序(見二十五卷)起信論直解序註道德經序紫柏全集序雲棲全集序方外遺書序雲棲了義語序卷之二十序淨土指歸序瑜伽佛事序千佛懺序楞嚴接光錄序六祖壇經序(二首)因明寢言序二十五圓通圖序(已下古本卷十一)十無盡藏品序青原道場序華嶽法派序南嶽諸祖景堂序焦山法系序鼎湖山詩序徑山志序菩提菴妙明堂序五臺金蓮社序湖州天聖因緣序三潭護生隄引卷之二十一序贈無盡上人住持序送建上人遊八桂序壽一山上人序送蘊素上人還山序送吳將軍還越序周子悟一篇序贈太和老人序壽曹溪住持賢公序贈良醫序別陳生序方子振奕微序送堅音還金沙序送無言住持少林序送仰崖畫道景序賀應公住持慈壽序贈大倫住持廣濟序送暎川法師幻遊序卷之二十二記石經山琬公塔院記(已下古本卷十二)涿州石經山舍利記大都明因寺常住記開錦屏觀音洞記五臺鳳林寺下院碑伏牛山慈光寺碑記修之罘山神廟記無極師道行碑記修悟山觀音菴記重修巨峰玉皇殿記修靈山大覺寺記旃檀如來因緣記卷之二十三記觀楞伽閣筆記曹溪千日道場記重修彭城洪福寺記剏建長壽菴記重修天心寺記忠勇碑記電白縣化城菴記法性寺優曇華記龍川淨土寺記休糧山社記重修海會菴記南雄集龍菴記卷之二十四記瓊海探奇記瓊州金粟泉記遊景泰寺記端州寶月臺記夢遊端溪記光孝重修六祖殿記衡州開福因緣記遊永州芝山記高雲山藏經閣記木麗江奉佛記法相寺定光佛記(已下古本卷十三)金明寺大定堂記卷之二十五記廬山五乳法雲寺記淨慈寺宗鏡堂記徑山凌霄峰記海虞尊勝菴記忠懿王舍利塔記讀異夢記泰和縣真如庵記清暢齋記放生功德記歸宗寺復生松記金輪峰舍利塔記明州育王舍利記卷之二十六記廬山大悲懺堂記廬山雲中寺碑記廬山萬壽寺佛像記平湖紫清寺田記金椒縣昌化菴記金沙東禪寺緣起記新安仰山誌公像記廣東六祖戒壇碑記雙峰月公道行碑記興佛殿山長慶寺記吳江接待寺常住記普度菴記甯都金蓮菴記揚州府放生社記高郵海臺菴常住記卷之二十七塔銘徑山達觀禪師塔銘(已下古本卷十四)雲棲蓮池禪師塔銘五臺空印法師塔銘卷之二十八塔銘壽昌無明禪師塔銘無垢蓮公塔銘棲霞景齋珠公塔銘耶溪若法師塔銘古鏡玄公塔銘大方遷禪師塔銘廬山恭乾法師塔銘廬山敬堂忠公塔銘(已下古本卷十五)法振鐸公塔銘比丘性慈塔幢銘黃山寓安寄公塔銘卷之二十九塔銘徑山澹居鎧公塔銘南岳瑞光祥公塔銘古風湻公塔銘龍華禎公塔銘徐公願力碑銘寶藏成公塔銘無瑕玉公塔銘勉菴幻法師塔銘卷之三十傳報恩西林和尚傳(已下古本卷十六)雲谷大師傳五臺妙峰登公傳雪浪恩公傳浮山朗目智公傳淨明沙彌傳聞仲子小傳卷之三十一題跋題血書華嚴經後(已下古本卷十七)題華嚴法華二經後血書金剛經跋(二則)題血書法華經(二則)血書梵網經跋華嚴經題辭菩提心願文跋題普賢行願品題安樂行品刻藥師經跋白衣陀羅尼經跋跋百城烟水卷尊勝陀羅尼跋八大人覺經跋釋迦觀音志題求生淨土圖題化城募疏題雲棲小像放生文跋題殺生現報錄題五大師傳題法雷遠震卷題國朝高僧行脚卷題竹林法語題真侍者行脚卷題達大師送禪人卷題達大師祭徧老文佛奴歌跋題壽昌語錄卷之三十二題跋跋可禪人行脚卷(二則)題壇經首(已下古本卷十八)楞伽略科題辭題金剛註解書金剛經頌後物不遷論跋重刻楞嚴經跋起信直解題辭百法八識跋題四十二章經題十六妙觀後題諸祖道景題坐禪儀後題書七佛偈後(二則)丁右武浮海詩跋為右武書七佛偈包公研書心經跋題東坡觀音贊題鬼子母卷書元旦大雪歌題從軍詩題臥病詩六詠詩跋書懷李公詩書山居十首跋紫柏觀病偈跋書范蠡論後題書法華經歌後(二則)題雪浪千丈書顧寶幢居士事題南臯萬法歸一卷題圓覺頌題幻予塔銘金竹坪接待題辭臺山竹林師卷題壁光童子傳題血書金剛經書南潯報國寺疏題華山銅殿二碑題真慈達孝卷弔遼陽將士文題龍樹菴主傳卷之三十三贊然燈古佛贊(已下古本卷十九)貝葉佛母贊西方三聖贊化佛贊雪山苦行佛贊(七首)舍那如來法身贊思惟佛贊思議佛贊無量壽佛贊(二首)接引佛贊(五首)臥佛贊阿彌陀佛贊(二首)長齋繡佛圖贊釋迦佛贊(四首)刺繡佛贊毗盧佛贊觀佛贊經行如來贊(二首)旃檀毗盧佛贊熾盛光明如來贊彌勒贊(三首)布袋和尚贊辟支佛贊三大士贊文殊大士贊(二首)普賢大士贊(七首)大悲觀音贊(五首)水月觀音贊(二十四首)比丘觀音贊蓮葉觀音贊(二首)瑞蓮觀音贊蓮花觀音贊(二首)禪定觀音贊(三首)白衣觀音贊(十首)魚藍觀音贊(三首)紫竹觀音贊(二首)南海觀音贊(二首)巖龕觀音贊(二首)巖樹觀音贊應變觀音贊自在觀音贊(二首)御刻觀音贊普陀觀音贊(二首)卷之三十四贊天衣觀音贊草衣觀音贊海潮觀音贊海月觀音贊空海觀音贊將軍觀音贊降魔觀音贊(二首)圓通觀音贊刺繡觀音贊(二首)渡海觀音贊大悲觀音贊(二首)四臂觀音贊禮佛觀音贊火光觀音贊寶掌菩薩贊準提菩薩贊(三首)日光菩薩贊維摩大士贊陳如尊者贊三十三祖道景贊十八尊者贊(三首)(已下古本卷二十)園林遊戲圖合贊十八尊者渡海贊又贊(十五首)又贊(十八首)又贊(十八首)金畫遊戲圖贊十六應真圖贊十四尊者贊又十二尊者贊十二尊者揭厲圖贊補衲尊者贊(二首)看經尊者贊(二首)降龍尊者贊(二首)伏虎尊者贊(二首)調獅尊者贊浮海尊者贊渡江尊者贊(六首)燒香尊者贊卷之三十五贊達摩大師贊(十六首)六祖大師贊永明大師贊諸祖道景略傳贊(四十八首)金剛墖贊三教圖贊文昌帝君贊老子贊(二首)孔子贊彭祖贊呂純陽贊漢壽亭侯贊玉峰和尚贊寶峰和尚贊紫栢大師贊(五首)雲棲大師贊(五首)無明和尚贊無邊和尚贊空印大師贊(二首)紹覺法師贊靈徹法師贊自光長老贊大歇耆秊贊定宗老宿贊雪嶠山主贊楚懷山主贊衲雲師贊虗谷公贊月岸公贊雪嶺公贊澹居鎧公贊自贊三十三首胡中丞贊王宗伯贊卷之三十六頌佛祖機緣(三十則)(已下古本卷二十一)金剛經頌(十八首)十六玅觀本住法頌箴座右箴定志箴我箴身箴心箴性箴命箴銘母子銘澄心銘觀心銘師心銘覺非銘夢覺銘忘緣銘觀世銘六根銘念佛三昧銘正心銘誠意銘修身銘齊家銘六玅銘般若軒銘毗耶室銘鐵如意銘卷之三十七偈一(七十二首)(已下古本卷二十二)卷之三十八偈二(三百九首)卷之三十九說雜說(十九則)(已下古本卷二十三)知止說安貧說學要說牧心說觀心說讀莊子圓扇說寂寞說誠心說(似曇支)澤山說覺夢說醫說此光樓說無情佛性義說四願齋說感應說張孝子甘露說梁不遷字說黃用中字說歐嘉可字說鄭士修字說徐子厚字說李容我字說謝汝忠字說方學之字說僧洞聞字說僧無隱字說僧虗懷字說聶應如字說何希有字說僧香林字說僧堅白字說自性說卷之四十疏文造文殊像疏(已下古本卷二十四)小福園齋糧疏旃檀佛疏南花祖塔疏曹溪祖庭疏祖師景堂疏花嚴接待疏苦藤嶺茶菴疏重修普濟寺疏重建祇園寺疏湖心亭佛墖疏重修龍花寺疏血書花嚴經願文為靈通侍者(戒酒文見中興錄)放生文祭陸五臺太宰文祭胡順菴中丞文祭達觀大師文祭雲棲大師文祭續芳聯公文祭徹空師文結念佛社文曾九龍對靈小參文達大師舉火文卷之四十一楞嚴懸鏡(卍已下四般。",
    "X73n1456_001:0467c05_1": "既收于釋教部。",
    "X73n1456_001:0467c05_2": "故不再出○古本卷二十五)卷之四十二法花擊節(古本卷二十六)卷之四十三楞嚴補注(古本卷二十七)卷之四十四楞伽補遺(古本卷二十八)大學決疑(古本卷二十九)卷之四十五觀老莊景響論(已下古本卷三十)道德經解發題憨山緒言(已下古本卷三十一)卷之四十六徑山雜說化生儀軌(古本卷三十二)淨土會語(闕)(古本卷三十三)性相通說(上下闕)(古本卷三十四)卷之四十(七八九)夢遊詩集上(古本卷三十五)夢遊詩集下(古本卷三十六)卷之五十曹溪中興錄(上)(已下古本卷三十七)興復曹溪規約十條卷之五十一曹溪中興錄(下)(已下古本卷三十八)卷之五十二(為靈通侍者戒酒文)(地脈緣起說)(曹溪僧眾寫經題跋)(示曹溪僧眾法語)(常住清規)卷之五十三自敘年譜(上)(古本卷三十九)卷之五十四自敘年譜(下)(古本卷四十)卷之五十五墖銘傳(已下古本卷四十下附錄)輓詩書跋舊序"
}