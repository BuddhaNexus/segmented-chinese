[
    {
        "source_sentence": "大方等大集經卷第四十",
        "from": "T13n0397_040:0266c02_0",
        "context_with_next_sentence": true
    },
    {
        "source_sentence": "隋天竺三藏那連提耶舍譯",
        "from": "T13n0397_040:0266c04_0",
        "context_with_next_sentence": true
    },
    {
        "source_sentence": "6 護持品日藏分護持品第六",
        "from": "T13n0397_040:0266c05_0",
        "context_with_next_sentence": true
    },
    {
        "source_sentence": "爾時，一切諸天大王并其眷屬、一切龍王、一切夜叉王、阿修羅王、迦樓羅王、緊陀羅王、摩睺羅伽王、薜荔多王、毘舍遮王、富單那王，乃至迦吒富單那等一切諸王，各并眷屬禮拜於佛，同心合掌，作如是言：",
        "from": "T13n0397_040:0266c10_13",
        "context_with_next_sentence": true
    },
    {
        "source_sentence": "「世尊！",
        "from": "T13n0397_040:0266c10_17",
        "context_with_next_sentence": true
    },
    {
        "source_sentence": "我等從今在在處處，若有比丘或比丘尼、諸優婆塞及優婆夷，但有信心若男若女，能作如是念不淨觀寂滅三昧，如前佛說善根因緣得攝心住者，我等一切天諸眷屬，乃至清淨信心之人，或男或女，常當救濟猶如導師，令彼身心及其眷屬為作供養，衣食、床鋪、臥具、湯藥、種種資生所須皆與，如是具足令其安隱，更不愁於一十五種濁惡之事。",
        "from": "T13n0397_040:0266c18_9",
        "context_with_next_sentence": true
    },
    {
        "source_sentence": "設復有者，我等於中常共加護。",
        "from": "T13n0397_040:0266c19_4",
        "context_with_next_sentence": true
    },
    {
        "source_sentence": "何者名為十五濁心？",
        "from": "T13n0397_040:0266c19_13",
        "context_with_next_sentence": true
    },
    {
        "source_sentence": "所謂或以石撩，或以杖打，或以刀斫，或以槊貫，或毒藥中，或崖上擲，或復惡人，或復不信，或四大動，我為作護；",
        "from": "T13n0397_040:0266c22_4",
        "context_with_next_sentence": true
    },
    {
        "source_sentence": "或以惡心送彼人所好飲食湯藥者，我為作護；",
        "from": "T13n0397_040:0266c23_6",
        "context_with_next_sentence": true
    },
    {
        "source_sentence": "貪瞋、妬嫉、兩舌、惡口，如是惡事欲相加者，我為作護；",
        "from": "T13n0397_040:0266c24_9",
        "context_with_next_sentence": true
    },
    {
        "source_sentence": "或有惡人用濁惡心，以諸衣鉢、床臥、鋪具、病患湯藥常作檀越；",
        "from": "T13n0397_040:0266c25_18",
        "context_with_next_sentence": true
    },
    {
        "source_sentence": "或勸化他，或自親舊為供養者，彼諸惡事我為作護；",
        "from": "T13n0397_040:0266c27_1",
        "context_with_next_sentence": true
    },
    {
        "source_sentence": "或復怨家，或復惡鬼，如是等惡我為作護；",
        "from": "T13n0397_040:0266c27_20",
        "context_with_next_sentence": true
    },
    {
        "source_sentence": "或毒中護，或惡天子，或內國土，或外國土，如是賊起，我為作護。",
        "from": "T13n0397_040:0266c29_9",
        "context_with_next_sentence": true
    },
    {
        "source_sentence": "此十五種濁惡之事。",
        "from": "T13n0397_040:0266c29_18",
        "context_with_next_sentence": true
    },
    {
        "source_sentence": "「或比丘，或比丘尼，或優婆塞，或優婆夷，或餘信心男子、女人，或今現在或復當來，乃至劫盡末法世時。",
        "from": "T13n0397_040:0267a03_4",
        "context_with_next_sentence": true
    },
    {
        "source_sentence": "何者名為末法世時？",
        "from": "T13n0397_040:0267a03_13",
        "context_with_next_sentence": true
    },
    {
        "source_sentence": "謂讀誦人無不依於波羅提木叉道中行。",
        "from": "T13n0397_040:0267a04_11",
        "context_with_next_sentence": true
    },
    {
        "source_sentence": "若不坐禪則不能得於三摩提，乃至不得第四之果，乃至不得寂滅三昧，是則名為末法世時。",
        "from": "T13n0397_040:0267a06_14",
        "context_with_next_sentence": true
    },
    {
        "source_sentence": "若如上說，初夜後夜不曾睡眠，讀誦是經或坐禪定，如是住者，彼諸眷屬、比丘、比丘尼、優婆塞、優婆夷，乃至信心或男或女、一切眷屬乃至住處，或復聚落都邑國城，或阿蘭若處，或聚落主家，隨所在處有此十五濁者，我盡救濟為作擁護，令是諸惡一切悉除。",
        "from": "T13n0397_040:0267a12_12",
        "context_with_next_sentence": true
    },
    {
        "source_sentence": "「於何聚落有福德人常住之處？",
        "from": "T13n0397_040:0267a13_7",
        "context_with_next_sentence": true
    },
    {
        "source_sentence": "或多人住或一人住，乃至復有一日一夜修福德者，乃至一日一夜所住處者，或復城邑或聚落家，我皆救濟為作護助，不令其人經於惡事，無問一切諸檀越家，或復剎利，或婆羅門、毘舍、首陀，或男，或女、小男、小女，一切救濟常為守護不令入惡。",
        "from": "T13n0397_040:0267a19_2",
        "context_with_next_sentence": true
    },
    {
        "source_sentence": "若有如是修福德者身心精進，若有人供養禮拜恭敬種種供給，或為造房或大寺舍，或林或苑或作衣裳，食飲所須坐臥處所，或復病患湯藥針灸種種醫療，如是檀越，我等如是十五濁中一切悉護。",
        "from": "T13n0397_040:0267a23_12",
        "context_with_next_sentence": true
    },
    {
        "source_sentence": "「若有胎藏妊娠女人，供養如是福德人時，我等護持無時暫捨。",
        "from": "T13n0397_040:0267a25_2",
        "context_with_next_sentence": true
    },
    {
        "source_sentence": "設諸惡人及以惡鬼欲加惡者，迴彼惡心悉令歡喜，如是兒女在在處處修福德者、念善根者為他愛敬，或餘眾生勸助讚美，或復家人稱說其名，或呪結索擁護眾生，或教福德或教捨惡，我等於彼如是眾生，十五濁中常親護持，諸惡鬼神不得其便。",
        "from": "T13n0397_040:0267b01_14",
        "context_with_next_sentence": true
    },
    {
        "source_sentence": "「若有如是修福德者，或人非人能信其語如教而行，如是一切我等亦護。",
        "from": "T13n0397_040:0267b03_7",
        "context_with_next_sentence": true
    },
    {
        "source_sentence": "若有惡人，於彼行者修福人中，或瞋，或罵，或欲加惡或生障礙者，如是等輩諸惡眾生，我等不護是惡眾生。",
        "from": "T13n0397_040:0267b05_15",
        "context_with_next_sentence": true
    },
    {
        "source_sentence": "「十五濁事不得護者名字云何？",
        "from": "T13n0397_040:0267b06_9",
        "context_with_next_sentence": true
    },
    {
        "source_sentence": "十五濁者：",
        "from": "T13n0397_040:0267b06_14",
        "context_with_next_sentence": true
    },
    {
        "source_sentence": "第一惡患；",
        "from": "T13n0397_040:0267b06_19",
        "context_with_next_sentence": true
    },
    {
        "source_sentence": "第二失於自在；",
        "from": "T13n0397_040:0267b07_6",
        "context_with_next_sentence": true
    },
    {
        "source_sentence": "第三散失種種資生；",
        "from": "T13n0397_040:0267b07_15",
        "context_with_next_sentence": true
    },
    {
        "source_sentence": "第四身中四肢種種割截，或眼或耳口鼻手足，或復斫頭；",
        "from": "T13n0397_040:0267b09_2",
        "context_with_next_sentence": true
    },
    {
        "source_sentence": "第五失於所愛妻子及諸眷屬；",
        "from": "T13n0397_040:0267b09_15",
        "context_with_next_sentence": true
    },
    {
        "source_sentence": "第六失於官位；",
        "from": "T13n0397_040:0267b10_3",
        "context_with_next_sentence": true
    },
    {
        "source_sentence": "第七失居家；",
        "from": "T13n0397_040:0267b10_9",
        "context_with_next_sentence": true
    },
    {
        "source_sentence": "第八為諸怨家所侵；",
        "from": "T13n0397_040:0267b10_18",
        "context_with_next_sentence": true
    },
    {
        "source_sentence": "第九心常憂愁；",
        "from": "T13n0397_040:0267b11_5",
        "context_with_next_sentence": true
    },
    {
        "source_sentence": "第十瞋於剎利心常行惡；",
        "from": "T13n0397_040:0267b11_16",
        "context_with_next_sentence": true
    },
    {
        "source_sentence": "第十一邦邑國城眾生濁惡；",
        "from": "T13n0397_040:0267b12_9",
        "context_with_next_sentence": true
    },
    {
        "source_sentence": "第十二諸偷盜來失種種物；",
        "from": "T13n0397_040:0267b13_4",
        "context_with_next_sentence": true
    },
    {
        "source_sentence": "第十三自家婦女恒相鬪諍；",
        "from": "T13n0397_040:0267b13_16",
        "context_with_next_sentence": true
    },
    {
        "source_sentence": "第十四國土賊盜他國賊來；",
        "from": "T13n0397_040:0267b14_9",
        "context_with_next_sentence": true
    },
    {
        "source_sentence": "第十五短命速死。",
        "from": "T13n0397_040:0267b14_17",
        "context_with_next_sentence": true
    },
    {
        "source_sentence": "若惡眾生有如是十五種事，我等不護。",
        "from": "T13n0397_040:0267b15_15",
        "context_with_next_sentence": true
    },
    {
        "source_sentence": "」富伽羅等言：",
        "from": "T13n0397_040:0267b16_2",
        "context_with_next_sentence": true
    },
    {
        "source_sentence": "「若復有人雖修福業不受善語恒起惡瞋，欲為造福德者作諸惡事，種種福中為作障礙。",
        "from": "T13n0397_040:0267b18_2",
        "context_with_next_sentence": true
    },
    {
        "source_sentence": "若有如是諸惡眾生來歸於我，望呪術中得種種力，如是呪中種種法用雖具足有，我等於彼如是眾生不加不護不與其力亦不救濟。",
        "from": "T13n0397_040:0267b21_3",
        "context_with_next_sentence": true
    },
    {
        "source_sentence": "若彼眾生意欲規求望得如是如是之物，我亦不與。",
        "from": "T13n0397_040:0267b22_7",
        "context_with_next_sentence": true
    },
    {
        "source_sentence": "若有眾生於常修常念福德之人，生瞋作惡種種障礙者，如是我等亦如上說。",
        "from": "T13n0397_040:0267b24_2",
        "context_with_next_sentence": true
    },
    {
        "source_sentence": "或復今世及未來中，能依此法憶念修行；",
        "from": "T13n0397_040:0267b25_1",
        "context_with_next_sentence": true
    },
    {
        "source_sentence": "及法欲盡，常有諸天、龍神，乃至迦吒富單那等，惡心瞋忿無有慈悲，不樂當來妙好之身，不畏三塗惡道果報。",
        "from": "T13n0397_040:0267b27_10",
        "context_with_next_sentence": true
    },
    {
        "source_sentence": "若有如是造福德人，樂阿蘭若種諸善根，或住塜間，或復樹下，或在寺舍，或屍陀林行住處所，福德之人悉如上說，天、龍乃至迦吒富單那惡見惡心，此福德之人是處住止，或身心濁或奪精氣，或彼行人供養檀越，我諸天、龍乃至迦吒富單那等，離慈悲心不知恩報，於當來生不怖惡道，垢濁身心奪其精氣，唯除過去極重惡業，此惡業中非可得護。",
        "from": "T13n0397_040:0267c06_11",
        "context_with_next_sentence": true
    },
    {
        "source_sentence": "「若我天、龍乃至迦吒富單那等應可得護而不護者，現世則為欺誑一切三世諸佛，於流轉中不見羅漢及辟支佛，常令我身不成福器不得涅槃。",
        "from": "T13n0397_040:0267c09_16",
        "context_with_next_sentence": true
    },
    {
        "source_sentence": "」佛言：",
        "from": "T13n0397_040:0267c09_20",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0397_040:0267c10_6",
        "context_with_next_sentence": true
    },
    {
        "source_sentence": "善男子！",
        "from": "T13n0397_040:0267c10_10",
        "context_with_next_sentence": true
    },
    {
        "source_sentence": "汝能如是發於此心，亦如一切三世諸佛過去世時修行無異，紹三寶種竪立法幢光照法母，汝等如是則為供養一切三世十方諸佛。",
        "from": "T13n0397_040:0267c13_8",
        "context_with_next_sentence": true
    },
    {
        "source_sentence": "汝善男子！",
        "from": "T13n0397_040:0267c13_13",
        "context_with_next_sentence": true
    },
    {
        "source_sentence": "或男、或女能作如是勤精進心，於正法中好守護者，如是法行富伽羅故，常護常念常供給足。",
        "from": "T13n0397_040:0267c15_15",
        "context_with_next_sentence": true
    },
    {
        "source_sentence": "如是眾生於流轉中，常得尊貴和合眷屬，常受安樂不經辛苦，乃至速成阿耨多羅三藐三菩提道。",
        "from": "T13n0397_040:0267c18_1",
        "context_with_next_sentence": true
    },
    {
        "source_sentence": "善男子！",
        "from": "T13n0397_040:0267c18_5",
        "context_with_next_sentence": true
    },
    {
        "source_sentence": "汝等求樂不求於苦，是故應當常勤精進，作諸善根。",
        "from": "T13n0397_040:0267c19_8",
        "context_with_next_sentence": true
    },
    {
        "source_sentence": "」諸天等言：",
        "from": "T13n0397_040:0267c19_14",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0397_040:0267c19_21",
        "context_with_next_sentence": true
    },
    {
        "source_sentence": "我從今日如是修習如是發心。",
        "from": "T13n0397_040:0267c20_10",
        "context_with_next_sentence": true
    },
    {
        "source_sentence": "」爾時此娑婆界，有於惡心諸餓鬼等，常仰食噉一切眾生精氣血肉以為生活。",
        "from": "T13n0397_040:0267c22_6",
        "context_with_next_sentence": true
    },
    {
        "source_sentence": "如是鬼等無量阿僧祇，同白佛言：",
        "from": "T13n0397_040:0267c23_2",
        "context_with_next_sentence": true
    },
    {
        "source_sentence": "「世尊！",
        "from": "T13n0397_040:0267c23_6",
        "context_with_next_sentence": true
    },
    {
        "source_sentence": "我等惡業罪報所招，常噉於人肉血精氣以活性命。",
        "from": "T13n0397_040:0267c24_7",
        "context_with_next_sentence": true
    },
    {
        "source_sentence": "今日發心入佛法住，為佛弟子，更不造惡不生惡念。",
        "from": "T13n0397_040:0267c25_11",
        "context_with_next_sentence": true
    },
    {
        "source_sentence": "若佛弟子如佛今說不淨觀法，常如是修如是習行一種無異，若我不如富伽羅心所在念者，令於我眼黑暗常盲，一切四肢不能動轉，又不具足身中五根。",
        "from": "T13n0397_040:0267c29_2",
        "context_with_next_sentence": true
    },
    {
        "source_sentence": "我等亦如富伽羅，護此福德人并其施主，造立寺舍房室樹林園菀浴池，衣鉢、飲食、臥具、倚床、湯藥一切所須，如是檀越我等亦護。",
        "from": "T13n0397_040:0268a03_2",
        "context_with_next_sentence": true
    },
    {
        "source_sentence": "」佛言：",
        "from": "T13n0397_040:0268a03_6",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0397_040:0268a03_13",
        "context_with_next_sentence": true
    },
    {
        "source_sentence": "善男子！",
        "from": "T13n0397_040:0268a03_17",
        "context_with_next_sentence": true
    },
    {
        "source_sentence": "汝好發心，常當如是莫令放逸。",
        "from": "T13n0397_040:0268a04_7",
        "context_with_next_sentence": true
    },
    {
        "source_sentence": "」爾時，牢固地天從座而起作，如是言：",
        "from": "T13n0397_040:0268a05_16",
        "context_with_next_sentence": true
    },
    {
        "source_sentence": "「世尊！",
        "from": "T13n0397_040:0268a05_20",
        "context_with_next_sentence": true
    },
    {
        "source_sentence": "若佛弟子常攝五根，如佛今說不淨觀法，如是繫念至心行時，我等地天為此行者，常出地味，滋潤彼人，令其身中增益壽命，是地精氣充溢因緣，行者身中得色、得力、得念、得喜、得精進、得大智慧。",
        "from": "T13n0397_040:0268a10_7",
        "context_with_next_sentence": true
    },
    {
        "source_sentence": "」佛言：",
        "from": "T13n0397_040:0268a10_11",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0397_040:0268a10_18",
        "context_with_next_sentence": true
    },
    {
        "source_sentence": "汝大檀越能發是心，真是佛子，從佛口生從法化生，與如是食益於彼身，此福因緣速於大乘成就滿足。",
        "from": "T13n0397_040:0268a13_1",
        "context_with_next_sentence": true
    },
    {
        "source_sentence": "」爾時，眾中有大德天，復從座起前白佛言：",
        "from": "T13n0397_040:0268a14_18",
        "context_with_next_sentence": true
    },
    {
        "source_sentence": "「世尊！",
        "from": "T13n0397_040:0268a15_1",
        "context_with_next_sentence": true
    },
    {
        "source_sentence": "若有如是法行比丘佛弟子等，彼諸檀越或以種種金銀寶珠、種種資生、種種穀米具足供給。",
        "from": "T13n0397_040:0268a17_2",
        "context_with_next_sentence": true
    },
    {
        "source_sentence": "若諸弟子如佛所說不淨觀法，乃至寂滅三昧空門如是繫念，從於初夜至中後夜坐臥行立，如是念法心無外緣。",
        "from": "T13n0397_040:0268a19_13",
        "context_with_next_sentence": true
    },
    {
        "source_sentence": "彼諸檀越為營寺舍，或造一屋、或一樹林、或復衣食坐臥床鋪，病患湯藥種種資生常供給之。",
        "from": "T13n0397_040:0268a21_15",
        "context_with_next_sentence": true
    },
    {
        "source_sentence": "彼得如是無乏少已，身得安隱無有憂愁，心常歡喜得好福田成就法器。",
        "from": "T13n0397_040:0268a23_8",
        "context_with_next_sentence": true
    },
    {
        "source_sentence": "如是施已，當來之世得大果報，深心樂法不生惡道不造惡法。",
        "from": "T13n0397_040:0268a24_16",
        "context_with_next_sentence": true
    },
    {
        "source_sentence": "我如是護，彼人即得修慈悲心，如是種種勝妙善根增長不減。",
        "from": "T13n0397_040:0268a26_5",
        "context_with_next_sentence": true
    },
    {
        "source_sentence": "」佛言：",
        "from": "T13n0397_040:0268a26_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0397_040:0268a26_16",
        "context_with_next_sentence": true
    },
    {
        "source_sentence": "大檀越！",
        "from": "T13n0397_040:0268a26_20",
        "context_with_next_sentence": true
    },
    {
        "source_sentence": "此是汝等精進之心，於大乘中速能增長福德之力。",
        "from": "T13n0397_040:0268a28_2",
        "context_with_next_sentence": true
    },
    {
        "source_sentence": "」爾時，眾中金剛力士復白佛言：",
        "from": "T13n0397_040:0268a28_17",
        "context_with_next_sentence": true
    },
    {
        "source_sentence": "「世尊如來說此大集經已，諸大檀越并眷屬眾，各各發心護持佛法利益眾生。",
        "from": "T13n0397_040:0268b01_12",
        "context_with_next_sentence": true
    },
    {
        "source_sentence": "彼因緣故，此娑婆界佛剎之中，法母照曜增進光明。",
        "from": "T13n0397_040:0268b02_16",
        "context_with_next_sentence": true
    },
    {
        "source_sentence": "」爾時，彌勒菩薩摩訶薩為欲利益於未來故，即於眾中問金剛力士言：",
        "from": "T13n0397_040:0268b04_8",
        "context_with_next_sentence": true
    },
    {
        "source_sentence": "「善男子！",
        "from": "T13n0397_040:0268b04_13",
        "context_with_next_sentence": true
    },
    {
        "source_sentence": "何者為虛空之法？",
        "from": "T13n0397_040:0268b05_1",
        "context_with_next_sentence": true
    },
    {
        "source_sentence": "此可見不？",
        "from": "T13n0397_040:0268b05_6",
        "context_with_next_sentence": true
    },
    {
        "source_sentence": "若不可見此事云何？",
        "from": "T13n0397_040:0268b05_15",
        "context_with_next_sentence": true
    },
    {
        "source_sentence": "」又復問言：",
        "from": "T13n0397_040:0268b06_1",
        "context_with_next_sentence": true
    },
    {
        "source_sentence": "「何者名為諸法和合？",
        "from": "T13n0397_040:0268b06_11",
        "context_with_next_sentence": true
    },
    {
        "source_sentence": "」金剛力士報彌勒言：",
        "from": "T13n0397_040:0268b06_21",
        "context_with_next_sentence": true
    },
    {
        "source_sentence": "「實際之岸不可見故，此和合法亦不可見。",
        "from": "T13n0397_040:0268b07_18",
        "context_with_next_sentence": true
    },
    {
        "source_sentence": "」彌勒又問：",
        "from": "T13n0397_040:0268b08_3",
        "context_with_next_sentence": true
    },
    {
        "source_sentence": "「善男子！",
        "from": "T13n0397_040:0268b08_8",
        "context_with_next_sentence": true
    },
    {
        "source_sentence": "何者名為真實虛空不和合法？",
        "from": "T13n0397_040:0268b09_2",
        "context_with_next_sentence": true
    },
    {
        "source_sentence": "」金剛力士報彌勒言：",
        "from": "T13n0397_040:0268b09_12",
        "context_with_next_sentence": true
    },
    {
        "source_sentence": "「彼中無異。",
        "from": "T13n0397_040:0268b09_18",
        "context_with_next_sentence": true
    },
    {
        "source_sentence": "」彌勒又問：",
        "from": "T13n0397_040:0268b10_1",
        "context_with_next_sentence": true
    },
    {
        "source_sentence": "「善男子！",
        "from": "T13n0397_040:0268b10_6",
        "context_with_next_sentence": true
    },
    {
        "source_sentence": "何者名為虛空之法？",
        "from": "T13n0397_040:0268b10_15",
        "context_with_next_sentence": true
    },
    {
        "source_sentence": "何者名為不和合法？",
        "from": "T13n0397_040:0268b11_3",
        "context_with_next_sentence": true
    },
    {
        "source_sentence": "」金剛力士報彌勒言：",
        "from": "T13n0397_040:0268b11_13",
        "context_with_next_sentence": true
    },
    {
        "source_sentence": "「不動不生法界入事，是故不異。",
        "from": "T13n0397_040:0268b12_7",
        "context_with_next_sentence": true
    },
    {
        "source_sentence": "」彌勒又問：",
        "from": "T13n0397_040:0268b12_13",
        "context_with_next_sentence": true
    },
    {
        "source_sentence": "「善男子！",
        "from": "T13n0397_040:0268b12_18",
        "context_with_next_sentence": true
    },
    {
        "source_sentence": "云何名為有為無為、漏無漏法？",
        "from": "T13n0397_040:0268b13_9",
        "context_with_next_sentence": true
    },
    {
        "source_sentence": "」金剛力士報彌勒言：",
        "from": "T13n0397_040:0268b13_19",
        "context_with_next_sentence": true
    },
    {
        "source_sentence": "「如本真實如是如如性無有異，漏無漏法虛空和合是故不異。",
        "from": "T13n0397_040:0268b15_6",
        "context_with_next_sentence": true
    },
    {
        "source_sentence": "」彌勒又問：",
        "from": "T13n0397_040:0268b15_12",
        "context_with_next_sentence": true
    },
    {
        "source_sentence": "「善男子！",
        "from": "T13n0397_040:0268b15_17",
        "context_with_next_sentence": true
    },
    {
        "source_sentence": "何者名為真實如如漏無漏法？",
        "from": "T13n0397_040:0268b16_8",
        "context_with_next_sentence": true
    },
    {
        "source_sentence": "」金剛力士報彌勒言：",
        "from": "T13n0397_040:0268b16_18",
        "context_with_next_sentence": true
    },
    {
        "source_sentence": "「虛空合故真實如如，非是漏法非無漏法。",
        "from": "T13n0397_040:0268b17_16",
        "context_with_next_sentence": true
    },
    {
        "source_sentence": "」彌勒又問：",
        "from": "T13n0397_040:0268b18_2",
        "context_with_next_sentence": true
    },
    {
        "source_sentence": "「善男子！",
        "from": "T13n0397_040:0268b18_7",
        "context_with_next_sentence": true
    },
    {
        "source_sentence": "何者名為虛空和合法？",
        "from": "T13n0397_040:0268b18_17",
        "context_with_next_sentence": true
    },
    {
        "source_sentence": "」金剛力士報彌勒言：",
        "from": "T13n0397_040:0268b19_5",
        "context_with_next_sentence": true
    },
    {
        "source_sentence": "「一切諸法離於障礙，和合故空非集非散。",
        "from": "T13n0397_040:0268b20_4",
        "context_with_next_sentence": true
    },
    {
        "source_sentence": "何以故？",
        "from": "T13n0397_040:0268b20_8",
        "context_with_next_sentence": true
    },
    {
        "source_sentence": "體性不失故。",
        "from": "T13n0397_040:0268b20_14",
        "context_with_next_sentence": true
    },
    {
        "source_sentence": "而彼空中亦不可得物及空故，故名空法。",
        "from": "T13n0397_040:0268b21_12",
        "context_with_next_sentence": true
    },
    {
        "source_sentence": "善男子！",
        "from": "T13n0397_040:0268b21_16",
        "context_with_next_sentence": true
    },
    {
        "source_sentence": "一切法中此方便故，當知一切如如體性，體性本來是空故空，如是萬法和合故空，想離想故此空非想，非想亦空。",
        "from": "T13n0397_040:0268b24_9",
        "context_with_next_sentence": true
    },
    {
        "source_sentence": "何以故？",
        "from": "T13n0397_040:0268b24_13",
        "context_with_next_sentence": true
    },
    {
        "source_sentence": "如是一切和合法空不可說故，一切諸法體性爾故。",
        "from": "T13n0397_040:0268b25_15",
        "context_with_next_sentence": true
    },
    {
        "source_sentence": "此如是法，非沙門造，非羅漢造，非辟支佛造，非菩薩造，非如來造，如是如是真實如如，漏無漏法一切皆空，和合法故，非相離故，非異法故。",
        "from": "T13n0397_040:0268b28_19",
        "context_with_next_sentence": true
    },
    {
        "source_sentence": "彌勒菩薩！",
        "from": "T13n0397_040:0268b29_3",
        "context_with_next_sentence": true
    },
    {
        "source_sentence": "如是當知。",
        "from": "T13n0397_040:0268b29_8",
        "context_with_next_sentence": true
    },
    {
        "source_sentence": "」爾時，金剛力士說是法已，無量眾生曾於過去學空來者，一切惡業悉皆除盡遠塵離垢，於諸法中得法眼淨；",
        "from": "T13n0397_040:0268c02_16",
        "context_with_next_sentence": true
    },
    {
        "source_sentence": "九十二那由他眾生，於此法中發阿耨多羅三藐三菩提心；",
        "from": "T13n0397_040:0268c04_4",
        "context_with_next_sentence": true
    },
    {
        "source_sentence": "無量眾生亦得住於不退轉道，究竟阿耨多羅三藐三菩提。",
        "from": "T13n0397_040:0268c05_10",
        "context_with_next_sentence": true
    },
    {
        "source_sentence": "7 佛現神通品大方等大集經日藏分佛現神通品第七爾時，頻婆娑羅王聞佛說此不淨觀法，一切大眾各欲護持，踊躍歡喜，即從座起，前白佛言：",
        "from": "T13n0397_040:0268c09_1",
        "context_with_next_sentence": true
    },
    {
        "source_sentence": "「世尊！",
        "from": "T13n0397_040:0268c09_5",
        "context_with_next_sentence": true
    },
    {
        "source_sentence": "如是法門福德最勝不可思議，今此國土娑婆世界佛剎之中，無量諸大菩薩摩訶薩，所可成就光明妙色，我從本來初未曾見初未曾聞。",
        "from": "T13n0397_040:0268c12_5",
        "context_with_next_sentence": true
    },
    {
        "source_sentence": "世尊！",
        "from": "T13n0397_040:0268c12_8",
        "context_with_next_sentence": true
    },
    {
        "source_sentence": "是菩薩光悉能遍照大千世界，乃至有頂亦皆充滿。",
        "from": "T13n0397_040:0268c13_11",
        "context_with_next_sentence": true
    },
    {
        "source_sentence": "我今眼中不覩餘色，但見於此娑婆世界佛剎之中乃至大小諸鐵圍山悉滿光明。",
        "from": "T13n0397_040:0268c15_8",
        "context_with_next_sentence": true
    },
    {
        "source_sentence": "世尊！",
        "from": "T13n0397_040:0268c15_11",
        "context_with_next_sentence": true
    },
    {
        "source_sentence": "如是菩薩摩訶薩等，若得近於阿耨多羅三藐三菩提者，其光云何？",
        "from": "T13n0397_040:0268c17_2",
        "context_with_next_sentence": true
    },
    {
        "source_sentence": "如來入於三昧所放光明相復云何？",
        "from": "T13n0397_040:0268c17_17",
        "context_with_next_sentence": true
    },
    {
        "source_sentence": "如來光明我得見不？",
        "from": "T13n0397_040:0268c18_8",
        "context_with_next_sentence": true
    },
    {
        "source_sentence": "緣彼光明復得見於其餘佛剎種種妙好奇特事不？",
        "from": "T13n0397_040:0268c19_11",
        "context_with_next_sentence": true
    },
    {
        "source_sentence": "」佛言：",
        "from": "T13n0397_040:0268c19_15",
        "context_with_next_sentence": true
    },
    {
        "source_sentence": "「如是，如是。",
        "from": "T13n0397_040:0268c19_22",
        "context_with_next_sentence": true
    },
    {
        "source_sentence": "大王！",
        "from": "T13n0397_040:0268c20_2",
        "context_with_next_sentence": true
    },
    {
        "source_sentence": "若有菩薩成就無上菩提道者，其光能照十方世界。",
        "from": "T13n0397_040:0268c21_5",
        "context_with_next_sentence": true
    },
    {
        "source_sentence": "何以故？",
        "from": "T13n0397_040:0268c21_9",
        "context_with_next_sentence": true
    },
    {
        "source_sentence": "能於如來境界之中，行大福德莊嚴力故；",
        "from": "T13n0397_040:0268c22_8",
        "context_with_next_sentence": true
    },
    {
        "source_sentence": "於過去世菩薩行中，成就具足大福德力莊嚴法故；",
        "from": "T13n0397_040:0268c23_11",
        "context_with_next_sentence": true
    },
    {
        "source_sentence": "一切菩薩修行善根多增長故；",
        "from": "T13n0397_040:0268c24_6",
        "context_with_next_sentence": true
    },
    {
        "source_sentence": "具無量福生於佛家，親近無上菩提道故；",
        "from": "T13n0397_040:0268c25_5",
        "context_with_next_sentence": true
    },
    {
        "source_sentence": "畢竟無上菩提妙道，於不可宣說如來智力奮迅，遠離一切障礙，佛境界中勝疾智故；",
        "from": "T13n0397_040:0268c27_5",
        "context_with_next_sentence": true
    },
    {
        "source_sentence": "入佛智慧正法果故；",
        "from": "T13n0397_040:0268c27_14",
        "context_with_next_sentence": true
    },
    {
        "source_sentence": "分別過去無量劫來無邊佛法境界依故；",
        "from": "T13n0397_040:0268c28_12",
        "context_with_next_sentence": true
    },
    {
        "source_sentence": "此地最勝轉妙法輪，一切自在所可得身，如是福德無罣礙故；",
        "from": "T13n0397_040:0269a01_2",
        "context_with_next_sentence": true
    },
    {
        "source_sentence": "獲得清淨真實法故；",
        "from": "T13n0397_040:0269a01_11",
        "context_with_next_sentence": true
    },
    {
        "source_sentence": "所可修習到彼岸故；",
        "from": "T13n0397_040:0269a02_1",
        "context_with_next_sentence": true
    },
    {
        "source_sentence": "未來世業已得盡故；",
        "from": "T13n0397_040:0269a02_10",
        "context_with_next_sentence": true
    },
    {
        "source_sentence": "通達一切眾生善根，永斷一切煩惱習故；",
        "from": "T13n0397_040:0269a03_8",
        "context_with_next_sentence": true
    },
    {
        "source_sentence": "離於障礙住佛界中，是故光明悉能遍照十方世界。",
        "from": "T13n0397_040:0269a04_11",
        "context_with_next_sentence": true
    },
    {
        "source_sentence": "大王！",
        "from": "T13n0397_040:0269a04_14",
        "context_with_next_sentence": true
    },
    {
        "source_sentence": "如是隨佛功德光明力故，亦能覩見一切十方無量無數阿僧祇佛。",
        "from": "T13n0397_040:0269a06_5",
        "context_with_next_sentence": true
    },
    {
        "source_sentence": "」王言：",
        "from": "T13n0397_040:0269a06_9",
        "context_with_next_sentence": true
    },
    {
        "source_sentence": "「世尊！",
        "from": "T13n0397_040:0269a06_13",
        "context_with_next_sentence": true
    },
    {
        "source_sentence": "我今欲見如是十方無量無數阿僧祇佛，并諸菩薩摩訶薩及聲聞眾。",
        "from": "T13n0397_040:0269a08_1",
        "context_with_next_sentence": true
    },
    {
        "source_sentence": "」時頻婆娑羅王隨從眷屬有無量億諸眾生等，異口同音復白佛言：",
        "from": "T13n0397_040:0269a09_11",
        "context_with_next_sentence": true
    },
    {
        "source_sentence": "「如是，世尊！",
        "from": "T13n0397_040:0269a09_18",
        "context_with_next_sentence": true
    },
    {
        "source_sentence": "亦願如來示現我等諸佛境界，過去所行福德莊嚴離障礙事，我等見已發歡喜心。",
        "from": "T13n0397_040:0269a11_12",
        "context_with_next_sentence": true
    },
    {
        "source_sentence": "」爾時，世尊告阿若憍陳如：",
        "from": "T13n0397_040:0269a12_11",
        "context_with_next_sentence": true
    },
    {
        "source_sentence": "「汝等大眾、在家、出家、聲聞弟子，皆各繫念深心思惟，以自善根力入於禪定，我於今者亦欲入於如來三昧。",
        "from": "T13n0397_040:0269a14_18",
        "context_with_next_sentence": true
    },
    {
        "source_sentence": "」當于爾時，此佛剎中天、龍、夜叉，乃至一切人及非人，或有見四諦者，或有得順忍者，或於三乘得不退者，如是眾生皆結加坐亦入禪定。",
        "from": "T13n0397_040:0269a17_18",
        "context_with_next_sentence": true
    },
    {
        "source_sentence": "復有眾生於三寶中得信敬心，亦復如是入於禪定。",
        "from": "T13n0397_040:0269a19_3",
        "context_with_next_sentence": true
    },
    {
        "source_sentence": "爾時，世尊即入一切如來境界日月三昧，行智廣大悉能遍覆一切虛空，能令一切智慧眾生皆生歡喜。",
        "from": "T13n0397_040:0269a21_9",
        "context_with_next_sentence": true
    },
    {
        "source_sentence": "如是三昧不可計量不可覩見，非諸聲聞及辟支佛，乃至十方恒河沙等補處菩薩之所能知，唯佛如來乃能得之，是名如來境界三昧。",
        "from": "T13n0397_040:0269a24_11",
        "context_with_next_sentence": true
    },
    {
        "source_sentence": "如來如是入三昧已，此娑婆世界三千大千百億四天下，百億須彌山，百億日月乃至百億諸有頂天，皆悉影現入佛身中。",
        "from": "T13n0397_040:0269a27_6",
        "context_with_next_sentence": true
    },
    {
        "source_sentence": "如是娑婆世界一切佛剎入佛身已，其中所有一切眾生——地獄餓鬼及以畜生，或天、或人——彼諸眾生或身、或心，有苦受者皆得除滅，一切自在悉生歡喜，譬如比丘入第三禪得具足樂。",
        "from": "T13n0397_040:0269b02_9",
        "context_with_next_sentence": true
    },
    {
        "source_sentence": "爾時，一切諸大菩薩摩訶薩眾，先在座中入三昧者皆從定起，從定起已見佛光明，見光明已自所有光尋滅不現。",
        "from": "T13n0397_040:0269b05_2",
        "context_with_next_sentence": true
    },
    {
        "source_sentence": "如是聲聞及佛弟子，乃至一切諸天、人眾入禪定者各各皆起。",
        "from": "T13n0397_040:0269b06_9",
        "context_with_next_sentence": true
    },
    {
        "source_sentence": "彼諸大眾身心得樂，譬如比丘入第三禪。",
        "from": "T13n0397_040:0269b07_8",
        "context_with_next_sentence": true
    },
    {
        "source_sentence": "爾時，一切無量眾生生大歡喜，踊躍無量不可思議未曾聞見。",
        "from": "T13n0397_040:0269b08_16",
        "context_with_next_sentence": true
    },
    {
        "source_sentence": "又其六根一切清淨現佛身中，或坐、或行、或住、或臥，復見如來一一毛孔出無量光。",
        "from": "T13n0397_040:0269b10_14",
        "context_with_next_sentence": true
    },
    {
        "source_sentence": "譬如十方恒河沙等日月光明，亦如一切恒河沙等大摩尼珠，亦如恒河沙等十地菩薩摩訶薩眾，一時普放大焰光明。",
        "from": "T13n0397_040:0269b13_8",
        "context_with_next_sentence": true
    },
    {
        "source_sentence": "如是光明悉能遍照十方佛土，如是如來一一毛孔所出光明，處處皆滿於十方剎最為殊勝。",
        "from": "T13n0397_040:0269b15_10",
        "context_with_next_sentence": true
    },
    {
        "source_sentence": "爾時，十方一切諸佛，於其剎中自在而住，各為大眾異口同音稱讚我名，說於此偈：",
        "from": "T13n0397_040:0269b17_9",
        "context_with_next_sentence": true
    },
    {
        "source_sentence": "「汝觀具足功德滿，　　憐彼一切諸眾生，",
        "from": "T13n0397_040:0269b18_0",
        "context_with_next_sentence": true
    },
    {
        "source_sentence": "智慧大力能拔除，　　釋迦如來勝中最。",
        "from": "T13n0397_040:0269b19_17",
        "context_with_next_sentence": true
    },
    {
        "source_sentence": "慈悲心故放此光，　　一切佛剎皆充滿，",
        "from": "T13n0397_040:0269b20_0",
        "context_with_next_sentence": true
    },
    {
        "source_sentence": "又愍是諸眾生故，　　令其悉現於身中。",
        "from": "T13n0397_040:0269b21_17",
        "context_with_next_sentence": true
    },
    {
        "source_sentence": "一一佛剎滿光明，　　眾生見者皆歡喜，",
        "from": "T13n0397_040:0269b22_0",
        "context_with_next_sentence": true
    },
    {
        "source_sentence": "發心清淨悉牢固，　　得勝無上實菩提。",
        "from": "T13n0397_040:0269b23_17",
        "context_with_next_sentence": true
    },
    {
        "source_sentence": "汝等若有得神通，　　一切宜應急疾往，",
        "from": "T13n0397_040:0269b24_0",
        "context_with_next_sentence": true
    },
    {
        "source_sentence": "恭敬接足稽首禮，　　釋迦師子最勝尊。",
        "from": "T13n0397_040:0269b25_17",
        "context_with_next_sentence": true
    },
    {
        "source_sentence": "若有未得神通者，　　向彼低頭遙禮拜，",
        "from": "T13n0397_040:0269b26_0",
        "context_with_next_sentence": true
    },
    {
        "source_sentence": "速起菩提真智念，　　得見牟尼正覺身。",
        "from": "T13n0397_040:0269b27_17",
        "context_with_next_sentence": true
    },
    {
        "source_sentence": "」爾時，十方一切諸佛各於其國說如是偈，慈悲教化諸眾生故。",
        "from": "T13n0397_040:0269b29_7",
        "context_with_next_sentence": true
    },
    {
        "source_sentence": "又以如來過去修行願力莊嚴具足滿故，彼諸佛剎一一如來，亦有無量恒河沙等諸大菩薩摩訶薩眾，并大弟子、聲聞比丘，復有無量億恒河沙諸天，及龍、夜叉、乾闥婆、阿修羅、迦樓羅、緊陀羅、摩睺羅伽等，無量大眾圍遶彼佛，各乘神通俱來詣此娑婆世界。",
        "from": "T13n0397_040:0269c06_3",
        "context_with_next_sentence": true
    },
    {
        "source_sentence": "到此剎已向於如來，頭面接足右遶三匝。",
        "from": "T13n0397_040:0269c07_2",
        "context_with_next_sentence": true
    },
    {
        "source_sentence": "右遶畢已，各齎持來一切所有種種寶物、種種寶衣、種種袈裟、種種瓔珞、種種幡蓋、種種雜華、種種熏香、種種塗香、種種音樂、種種讚歎、種種歌舞供養如來。",
        "from": "T13n0397_040:0269c10_10",
        "context_with_next_sentence": true
    },
    {
        "source_sentence": "設供養已，與其眷屬各還所住。",
        "from": "T13n0397_040:0269c11_4",
        "context_with_next_sentence": true
    },
    {
        "source_sentence": "時諸眾生在娑婆界佛身中者，皆悉見之。",
        "from": "T13n0397_040:0269c12_3",
        "context_with_next_sentence": true
    },
    {
        "source_sentence": "見已歡喜，復受無量無邊快樂。",
        "from": "T13n0397_040:0269c12_17",
        "context_with_next_sentence": true
    },
    {
        "source_sentence": "又諸眾生得見十方一切諸佛，於其剎土坐金剛座而演說法。",
        "from": "T13n0397_040:0269c14_5",
        "context_with_next_sentence": true
    },
    {
        "source_sentence": "又見諸佛各各剎中於自坐處，為諸眾生說此世界釋迦如來一切功德，有大名稱大智慧力，福德莊嚴，具大精進大慈悲力教化眾生。",
        "from": "T13n0397_040:0269c17_6",
        "context_with_next_sentence": true
    },
    {
        "source_sentence": "彼諸剎中無量阿僧祇恒河沙等眾生，發阿耨多羅三藐三菩提心，於自剎中得受記別，無量眾生於緣覺乘得受記別。",
        "from": "T13n0397_040:0269c20_1",
        "context_with_next_sentence": true
    },
    {
        "source_sentence": "彼諸大眾亦見此土一切眾生入於佛身，亦得如是受於記別。",
        "from": "T13n0397_040:0269c21_8",
        "context_with_next_sentence": true
    },
    {
        "source_sentence": "其中眾生或有受樂或有受苦，一切皆現釋迦如來身內住止。",
        "from": "T13n0397_040:0269c22_16",
        "context_with_next_sentence": true
    },
    {
        "source_sentence": "若空五濁佛剎眾生得見如來，及見十方無量無數說法諸佛，一一如來各有無量無數眾生恭敬圍遶，見已起大愛敬生歡喜心。",
        "from": "T13n0397_040:0269c25_15",
        "context_with_next_sentence": true
    },
    {
        "source_sentence": "彼諸眾生一切身中，所有惡受悉得除捨安隱快樂。",
        "from": "T13n0397_040:0269c26_18",
        "context_with_next_sentence": true
    },
    {
        "source_sentence": "若不空五濁剎者，十地菩薩摩訶薩等，教化眾生故，隨何剎中得見於佛。",
        "from": "T13n0397_040:0269c28_12",
        "context_with_next_sentence": true
    },
    {
        "source_sentence": "見已生信，得信心已聽受妙法。",
        "from": "T13n0397_040:0269c29_6",
        "context_with_next_sentence": true
    },
    {
        "source_sentence": "彼諸菩薩各於彼處化作佛身，以一音聲滿一切剎，各各異口同說偈言：",
        "from": "T13n0397_040:0270a01_19",
        "context_with_next_sentence": true
    },
    {
        "source_sentence": "「十方諸佛同一乘，　　成就善根故來此，",
        "from": "T13n0397_040:0270a02_0",
        "context_with_next_sentence": true
    },
    {
        "source_sentence": "離佛及餘菩薩眾，　　更無如是大德人。",
        "from": "T13n0397_040:0270a03_17",
        "context_with_next_sentence": true
    },
    {
        "source_sentence": "汝等一一諸眾生，　　速發菩提無上道，",
        "from": "T13n0397_040:0270a04_0",
        "context_with_next_sentence": true
    },
    {
        "source_sentence": "若不勇猛勤精進，　　流轉苦海無出期。",
        "from": "T13n0397_040:0270a05_17",
        "context_with_next_sentence": true
    },
    {
        "source_sentence": "汝等宜應一切來，　　速隨於我相逐往，",
        "from": "T13n0397_040:0270a06_0",
        "context_with_next_sentence": true
    },
    {
        "source_sentence": "供養人中釋師子，　　頂禮右遶彼世尊。",
        "from": "T13n0397_040:0270a07_17",
        "context_with_next_sentence": true
    },
    {
        "source_sentence": "」時諸菩薩摩訶薩等化作佛身說此偈已，各與無量無邊恒河沙數得神通力一切眾生俱來詣此，見釋迦牟尼佛，見已右遶三匝。",
        "from": "T13n0397_040:0270a10_18",
        "context_with_next_sentence": true
    },
    {
        "source_sentence": "遶已各持齎來，種種寶物、種種寶衣、種種音聲、種種歌舞，以用供養釋迦如來。",
        "from": "T13n0397_040:0270a12_12",
        "context_with_next_sentence": true
    },
    {
        "source_sentence": "供養畢已，悉發阿耨多羅三藐三菩提心。",
        "from": "T13n0397_040:0270a13_10",
        "context_with_next_sentence": true
    },
    {
        "source_sentence": "或有眾生於辟支佛乘而發願者，如是悉得不退轉道。",
        "from": "T13n0397_040:0270a14_15",
        "context_with_next_sentence": true
    },
    {
        "source_sentence": "彼諸眾生又皆各各得種種忍、種種陀羅尼、種種善根，得已各還本剎。",
        "from": "T13n0397_040:0270a16_8",
        "context_with_next_sentence": true
    },
    {
        "source_sentence": "或有菩薩化作辟支佛身，或復化作阿羅漢身，或復化作梵天王身，或復化作帝釋天身，或復化作四天王身，或復化作那羅延身，或復化作摩醯首羅，或復化作自在天身，或復化作星宿天身，或復化作阿修羅身，或復化作轉輪聖王，如是種種龍身鬼身，隨所在處佛剎之中。",
        "from": "T13n0397_040:0270a22_12",
        "context_with_next_sentence": true
    },
    {
        "source_sentence": "若有眾生樂見阿羅漢身，見羅漢已歡喜受法。",
        "from": "T13n0397_040:0270a23_13",
        "context_with_next_sentence": true
    },
    {
        "source_sentence": "彼諸菩薩摩訶薩等，為欲教化諸眾生故，即於彼中作羅漢身，為彼眾生說種種法。",
        "from": "T13n0397_040:0270a25_11",
        "context_with_next_sentence": true
    },
    {
        "source_sentence": "彼諸眾生見大光明及釋迦佛，得見佛已心中愛敬生大歡喜，具足六根滿一切願，惡業皆盡悉樂受生。",
        "from": "T13n0397_040:0270a27_17",
        "context_with_next_sentence": true
    },
    {
        "source_sentence": "又彼菩薩摩訶薩等，於佛剎中化作如是阿羅漢身，說法教化大福德聚，具足成就善根力故，能以一音遍一切剎，作諸言辭說如是偈：",
        "from": "T13n0397_040:0270b01_19",
        "context_with_next_sentence": true
    },
    {
        "source_sentence": "「眾生久處流轉中，　　愚癡不知出要道，",
        "from": "T13n0397_040:0270b02_0",
        "context_with_next_sentence": true
    },
    {
        "source_sentence": "以諸種種罪業故，　　得此生死苦惱身，",
        "from": "T13n0397_040:0270b03_0",
        "context_with_next_sentence": true
    },
    {
        "source_sentence": "是故應速捨惡心，　　邪見顛倒諸煩惱。",
        "from": "T13n0397_040:0270b04_17",
        "context_with_next_sentence": true
    },
    {
        "source_sentence": "早度有流到彼岸，　　云何汝等不覺知？",
        "from": "T13n0397_040:0270b05_17",
        "context_with_next_sentence": true
    },
    {
        "source_sentence": "難見導師今已見，　　難得人身今已得，",
        "from": "T13n0397_040:0270b06_0",
        "context_with_next_sentence": true
    },
    {
        "source_sentence": "難遇善友今逢值，　　難聞正法今得聞，",
        "from": "T13n0397_040:0270b07_0",
        "context_with_next_sentence": true
    },
    {
        "source_sentence": "是故汝等應至心，　　速發無上菩提道，",
        "from": "T13n0397_040:0270b08_0",
        "context_with_next_sentence": true
    },
    {
        "source_sentence": "出離一切生死獄，　　證佛微妙功德身。",
        "from": "T13n0397_040:0270b09_17",
        "context_with_next_sentence": true
    },
    {
        "source_sentence": "若能永離兩種邪，　　所謂斷常等二見，",
        "from": "T13n0397_040:0270b10_0",
        "context_with_next_sentence": true
    },
    {
        "source_sentence": "知於一切行無我，　　如是名入正觀門。",
        "from": "T13n0397_040:0270b11_17",
        "context_with_next_sentence": true
    },
    {
        "source_sentence": "愛行取入有於生，　　智水洗除悉令淨，",
        "from": "T13n0397_040:0270b12_0",
        "context_with_next_sentence": true
    },
    {
        "source_sentence": "同共往詣娑婆國，　　恭敬供養釋師子。",
        "from": "T13n0397_040:0270b13_17",
        "context_with_next_sentence": true
    },
    {
        "source_sentence": "」時諸菩薩摩訶薩等如是化作阿羅漢身說此偈已，與於無量恒河沙等得神通力一切眾生，俱共發引來到此剎。",
        "from": "T13n0397_040:0270b16_10",
        "context_with_next_sentence": true
    },
    {
        "source_sentence": "到已頭面頂禮釋迦牟尼如來并其眷屬，恭敬圍遶三匝佛已，出所齎來種種寶物、種種寶衣、種種袈裟、種種瓔珞、種種傘蓋、種種幢幡、種種寶華、種種寶香、種種音樂偈讚歌舞，以用供養釋迦如來。",
        "from": "T13n0397_040:0270b20_16",
        "context_with_next_sentence": true
    },
    {
        "source_sentence": "供養畢已各還自剎，到自剎已坐於自座，各為於己眾稱楊讚說釋迦如來，作如是言：",
        "from": "T13n0397_040:0270b22_15",
        "context_with_next_sentence": true
    },
    {
        "source_sentence": "「釋迦如來，憐愍教化一切眾生，能與眾生一切利益。",
        "from": "T13n0397_040:0270b23_19",
        "context_with_next_sentence": true
    },
    {
        "source_sentence": "」是諸菩薩各自眾中如是稱說，彼眾聞已悉皆讚歎釋迦如來，既讚歎已無量無數阿僧祇眾生，發阿耨多羅三藐三菩提心。",
        "from": "T13n0397_040:0270b26_15",
        "context_with_next_sentence": true
    },
    {
        "source_sentence": "或復有於辟支佛乘而發心者，或復有於聲聞乘中而發心者，各各乘中得不退道。",
        "from": "T13n0397_040:0270b28_13",
        "context_with_next_sentence": true
    },
    {
        "source_sentence": "有得種種陀羅尼忍種種善根，亦見此土娑婆佛剎諸眾生等入釋迦如來身中。",
        "from": "T13n0397_040:0270c01_9",
        "context_with_next_sentence": true
    },
    {
        "source_sentence": "是諸眾生見此不可思議神德變已，無量阿僧祗恒河沙等眾生，皆發阿耨多羅三藐三菩提心。",
        "from": "T13n0397_040:0270c03_12",
        "context_with_next_sentence": true
    },
    {
        "source_sentence": "其中或有發聲聞辟支佛心者，各於自乘得不退轉；",
        "from": "T13n0397_040:0270c04_16",
        "context_with_next_sentence": true
    },
    {
        "source_sentence": "或有作於轉輪聖王微妙之身得受記別。",
        "from": "T13n0397_040:0270c05_14",
        "context_with_next_sentence": true
    },
    {
        "source_sentence": "大方等大集經卷第四十",
        "from": "T13n0397_040:0270c06_100",
        "context_with_next_sentence": false
    }
]