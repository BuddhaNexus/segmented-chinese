[
    {
        "source_sentence": "佛說長者音悅經",
        "from": "T14n0531_001:0808a23_0",
        "context_with_next_sentence": true
    },
    {
        "source_sentence": "吳月支優婆塞支謙譯",
        "from": "T14n0531_001:0808a25_0",
        "context_with_next_sentence": true
    },
    {
        "source_sentence": "聞如是：一時，佛在羅閱祇耆闍崛山中，與尊",
        "from": "T14n0531_001:0808a26_0",
        "context_with_next_sentence": true
    },
    {
        "source_sentence": "弟子千二百五十人俱，及諸菩薩、清信士女一切普會圍遶說法。",
        "from": "T14n0531_001:0808a28_8",
        "context_with_next_sentence": true
    },
    {
        "source_sentence": "佛告大眾：",
        "from": "T14n0531_001:0808a28_13",
        "context_with_next_sentence": true
    },
    {
        "source_sentence": "「彼有長者，名曰音悅，財富無數，年老無子，以為愁慼。",
        "from": "T14n0531_001:0808a29_19",
        "context_with_next_sentence": true
    },
    {
        "source_sentence": "雖其然者，宿福所追，其報有四：",
        "from": "T14n0531_001:0808b01_14",
        "context_with_next_sentence": true
    },
    {
        "source_sentence": "一者、夫人產男端正無比；",
        "from": "T14n0531_001:0808b02_5",
        "context_with_next_sentence": true
    },
    {
        "source_sentence": "二者、五百白馬同時生駒；",
        "from": "T14n0531_001:0808b02_17",
        "context_with_next_sentence": true
    },
    {
        "source_sentence": "三者、國王遣使者拜授金印；",
        "from": "T14n0531_001:0808b03_11",
        "context_with_next_sentence": true
    },
    {
        "source_sentence": "四者、五百寶船同時俱至。",
        "from": "T14n0531_001:0808b04_3",
        "context_with_next_sentence": true
    },
    {
        "source_sentence": "」阿難白佛：",
        "from": "T14n0531_001:0808b04_9",
        "context_with_next_sentence": true
    },
    {
        "source_sentence": "「何等寶船而俱至乎？",
        "from": "T14n0531_001:0808b04_19",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0531_001:0808b05_3",
        "context_with_next_sentence": true
    },
    {
        "source_sentence": "「長者音悅群族殊多，先此之時，遣五百人乘船入海，既獲眾寶，安隱還家。",
        "from": "T14n0531_001:0808b06_17",
        "context_with_next_sentence": true
    },
    {
        "source_sentence": "是故，如來說此四福同時普集。",
        "from": "T14n0531_001:0808b07_12",
        "context_with_next_sentence": true
    },
    {
        "source_sentence": "」長者歡喜，心自念言：",
        "from": "T14n0531_001:0808b08_3",
        "context_with_next_sentence": true
    },
    {
        "source_sentence": "「天降福祚，集我之庭，當作甘饌，室族相慶。",
        "from": "T14n0531_001:0808b09_3",
        "context_with_next_sentence": true
    },
    {
        "source_sentence": "」即如所言，興作大廚。",
        "from": "T14n0531_001:0808b09_14",
        "context_with_next_sentence": true
    },
    {
        "source_sentence": "娛樂盡歡，鼓樂、絃歌聲聞于天。",
        "from": "T14n0531_001:0808b10_8",
        "context_with_next_sentence": true
    },
    {
        "source_sentence": "是時四大天王、釋梵天王、諸龍、鬼王、阿須倫王、一切神王，各與眷屬側塞虛空，看此長者福德無量。",
        "from": "T14n0531_001:0808b12_14",
        "context_with_next_sentence": true
    },
    {
        "source_sentence": "如來神達，知此長者歡喜踊躍。",
        "from": "T14n0531_001:0808b13_11",
        "context_with_next_sentence": true
    },
    {
        "source_sentence": "因其歡悅，欲往稱歎，若其開解，可殖福栽。",
        "from": "T14n0531_001:0808b14_12",
        "context_with_next_sentence": true
    },
    {
        "source_sentence": "如來應時歌頌吉祥八種之音，往於門外而說頌曰：",
        "from": "T14n0531_001:0808b15_15",
        "context_with_next_sentence": true
    },
    {
        "source_sentence": "「長者今日，　　吉祥集至，　　一切福應，",
        "from": "T14n0531_001:0808b16_0",
        "context_with_next_sentence": true
    },
    {
        "source_sentence": "室族吉利。",
        "from": "T14n0531_001:0808b17_4",
        "context_with_next_sentence": true
    },
    {
        "source_sentence": "大小歡悅，　　世間無比，　　諸天龍神，",
        "from": "T14n0531_001:0808b18_0",
        "context_with_next_sentence": true
    },
    {
        "source_sentence": "咸為降伏。",
        "from": "T14n0531_001:0808b19_4",
        "context_with_next_sentence": true
    },
    {
        "source_sentence": "　　快哉長者！",
        "from": "T14n0531_001:0808b19_11",
        "context_with_next_sentence": true
    },
    {
        "source_sentence": "如春種禾，　　秋則成熟，　　先作後受，",
        "from": "T14n0531_001:0808b20_0",
        "context_with_next_sentence": true
    },
    {
        "source_sentence": "影報隨逐。",
        "from": "T14n0531_001:0808b21_4",
        "context_with_next_sentence": true
    },
    {
        "source_sentence": "」爾時長者聞佛德音，五情逸豫，歡喜而出。",
        "from": "T14n0531_001:0808b22_18",
        "context_with_next_sentence": true
    },
    {
        "source_sentence": "見佛恭肅，即便啟言：",
        "from": "T14n0531_001:0808b23_9",
        "context_with_next_sentence": true
    },
    {
        "source_sentence": "「瞿曇沙門實為神妙！",
        "from": "T14n0531_001:0808b23_19",
        "context_with_next_sentence": true
    },
    {
        "source_sentence": "知我室族吉祥無量。",
        "from": "T14n0531_001:0808b24_8",
        "context_with_next_sentence": true
    },
    {
        "source_sentence": "枉屈尊神，來相讚歎。",
        "from": "T14n0531_001:0808b24_18",
        "context_with_next_sentence": true
    },
    {
        "source_sentence": "」即以好白㲲直金千萬兩，奉上如來。",
        "from": "T14n0531_001:0808b25_15",
        "context_with_next_sentence": true
    },
    {
        "source_sentence": "佛即受之，而為達嚫。",
        "from": "T14n0531_001:0808b26_7",
        "context_with_next_sentence": true
    },
    {
        "source_sentence": "佛告長者：",
        "from": "T14n0531_001:0808b26_12",
        "context_with_next_sentence": true
    },
    {
        "source_sentence": "「財有五危，世人不知，慳悋貪惜，不能減割以周窮乏。",
        "from": "T14n0531_001:0808b27_16",
        "context_with_next_sentence": true
    },
    {
        "source_sentence": "壽終神逝，棄財世間。",
        "from": "T14n0531_001:0808b28_7",
        "context_with_next_sentence": true
    },
    {
        "source_sentence": "汝今能爾，必獲影報，所生之處，福自歸身。",
        "from": "T14n0531_001:0808b29_7",
        "context_with_next_sentence": true
    },
    {
        "source_sentence": "」長者白佛：",
        "from": "T14n0531_001:0808b29_13",
        "context_with_next_sentence": true
    },
    {
        "source_sentence": "「何等五危？",
        "from": "T14n0531_001:0808b29_19",
        "context_with_next_sentence": true
    },
    {
        "source_sentence": "」佛即報言：",
        "from": "T14n0531_001:0808c01_2",
        "context_with_next_sentence": true
    },
    {
        "source_sentence": "「一者、大火燒之不覺；",
        "from": "T14n0531_001:0808c01_13",
        "context_with_next_sentence": true
    },
    {
        "source_sentence": "二者、大水漂沒無常；",
        "from": "T14n0531_001:0808c02_1",
        "context_with_next_sentence": true
    },
    {
        "source_sentence": "三者、縣官奪取無道；",
        "from": "T14n0531_001:0808c02_11",
        "context_with_next_sentence": true
    },
    {
        "source_sentence": "四者、惡子用度無限；",
        "from": "T14n0531_001:0808c02_21",
        "context_with_next_sentence": true
    },
    {
        "source_sentence": "五者、盜賊所見劫奪。",
        "from": "T14n0531_001:0808c03_9",
        "context_with_next_sentence": true
    },
    {
        "source_sentence": "五事一至，不可抑制，譬如有人違犯王法，閉在牢獄，應當誅戮，財物沒入其官，豈復能却之乎？",
        "from": "T14n0531_001:0808c05_12",
        "context_with_next_sentence": true
    },
    {
        "source_sentence": "又復譬如阿難邠坻，財寶無數，國王奪取，主不能制，亦非神龍所能止之。",
        "from": "T14n0531_001:0808c07_6",
        "context_with_next_sentence": true
    },
    {
        "source_sentence": "所以者何？",
        "from": "T14n0531_001:0808c07_11",
        "context_with_next_sentence": true
    },
    {
        "source_sentence": "以其前世布施七悔，是以今世七富七貧。",
        "from": "T14n0531_001:0808c08_10",
        "context_with_next_sentence": true
    },
    {
        "source_sentence": "」長者聞說，益增踊躍。",
        "from": "T14n0531_001:0808c09_1",
        "context_with_next_sentence": true
    },
    {
        "source_sentence": "於是，如來忽然還到耆闍崛山。",
        "from": "T14n0531_001:0808c09_15",
        "context_with_next_sentence": true
    },
    {
        "source_sentence": "爾時，國內有尼揵異道人，名曰不蘭迦葉，聽聞如來詣長者家，歌頌一偈，猥得長者千萬兩金，心懷悁嫉，心即念言：",
        "from": "T14n0531_001:0808c12_13",
        "context_with_next_sentence": true
    },
    {
        "source_sentence": "「瞿曇沙門尚能得金，況我往乞，當不得乎？",
        "from": "T14n0531_001:0808c13_13",
        "context_with_next_sentence": true
    },
    {
        "source_sentence": "」又自念言：",
        "from": "T14n0531_001:0808c13_19",
        "context_with_next_sentence": true
    },
    {
        "source_sentence": "「我當往求瞿曇沙門所可說偈，然後往乞，必得珍寶。",
        "from": "T14n0531_001:0808c15_2",
        "context_with_next_sentence": true
    },
    {
        "source_sentence": "嗟歎之宜，當勝瞿曇。",
        "from": "T14n0531_001:0808c15_12",
        "context_with_next_sentence": true
    },
    {
        "source_sentence": "」不蘭迦葉懷此愚癡、妬嫉之意而往稽首問訊如來，長跪白佛：",
        "from": "T14n0531_001:0808c17_3",
        "context_with_next_sentence": true
    },
    {
        "source_sentence": "「薄德無福，衣食不充。",
        "from": "T14n0531_001:0808c17_14",
        "context_with_next_sentence": true
    },
    {
        "source_sentence": "傳聞瞿曇詣長者家，歌頌一偈大得珍寶。",
        "from": "T14n0531_001:0808c18_12",
        "context_with_next_sentence": true
    },
    {
        "source_sentence": "寧可哀矜，賜所說偈，令吾諷誦。",
        "from": "T14n0531_001:0808c19_8",
        "context_with_next_sentence": true
    },
    {
        "source_sentence": "當往咨嗟，冀望得寶。",
        "from": "T14n0531_001:0808c19_18",
        "context_with_next_sentence": true
    },
    {
        "source_sentence": "」如來三達，知此長者却後一時財寶當散，不蘭迦葉不知時宜，遭厄之家而說吉祥，必得長者無量杖痛。",
        "from": "T14n0531_001:0808c22_7",
        "context_with_next_sentence": true
    },
    {
        "source_sentence": "如來告言：",
        "from": "T14n0531_001:0808c22_12",
        "context_with_next_sentence": true
    },
    {
        "source_sentence": "「不惜此偈。",
        "from": "T14n0531_001:0808c22_18",
        "context_with_next_sentence": true
    },
    {
        "source_sentence": "所以者何？",
        "from": "T14n0531_001:0808c23_3",
        "context_with_next_sentence": true
    },
    {
        "source_sentence": "汝不知時。",
        "from": "T14n0531_001:0808c23_8",
        "context_with_next_sentence": true
    },
    {
        "source_sentence": "卿說此偈，必得楚痛，是故如來違卿所求。",
        "from": "T14n0531_001:0808c24_7",
        "context_with_next_sentence": true
    },
    {
        "source_sentence": "若更欲得應時之說、絕妙之句，吾當與汝，既使長者得聞真言，又可免於捶毒之痛。",
        "from": "T14n0531_001:0808c26_6",
        "context_with_next_sentence": true
    },
    {
        "source_sentence": "」不蘭迦葉心自念言：",
        "from": "T14n0531_001:0808c26_16",
        "context_with_next_sentence": true
    },
    {
        "source_sentence": "「瞿曇沙門不欲令我往乞珍寶，是故悋惜，不肯與我。",
        "from": "T14n0531_001:0808c28_2",
        "context_with_next_sentence": true
    },
    {
        "source_sentence": "」即便重啟：",
        "from": "T14n0531_001:0808c28_8",
        "context_with_next_sentence": true
    },
    {
        "source_sentence": "「其於與我，焉知餘事？",
        "from": "T14n0531_001:0808c28_19",
        "context_with_next_sentence": true
    },
    {
        "source_sentence": "」如來慈愍，諫之滿三，終不信解。",
        "from": "T14n0531_001:0808c29_12",
        "context_with_next_sentence": true
    },
    {
        "source_sentence": "佛亦豫知：",
        "from": "T14n0531_001:0808c29_17",
        "context_with_next_sentence": true
    },
    {
        "source_sentence": "不蘭迦葉前世因緣，應受此痛。",
        "from": "T14n0531_001:0809a01_11",
        "context_with_next_sentence": true
    },
    {
        "source_sentence": "如來又云：",
        "from": "T14n0531_001:0809a01_16",
        "context_with_next_sentence": true
    },
    {
        "source_sentence": "「罪不可債。",
        "from": "T14n0531_001:0809a02_2",
        "context_with_next_sentence": true
    },
    {
        "source_sentence": "」佛即為說吉祥之偈。",
        "from": "T14n0531_001:0809a02_12",
        "context_with_next_sentence": true
    },
    {
        "source_sentence": "尼乾諷誦，一歲乃闇。",
        "from": "T14n0531_001:0809a03_3",
        "context_with_next_sentence": true
    },
    {
        "source_sentence": "然後長者失火燒舍，珍奇了盡；",
        "from": "T14n0531_001:0809a03_17",
        "context_with_next_sentence": true
    },
    {
        "source_sentence": "五百馬駒同時燒死；",
        "from": "T14n0531_001:0809a04_7",
        "context_with_next_sentence": true
    },
    {
        "source_sentence": "所生妙子一旦終亡；",
        "from": "T14n0531_001:0809a04_16",
        "context_with_next_sentence": true
    },
    {
        "source_sentence": "王遣使者錄奪金印。",
        "from": "T14n0531_001:0809a05_7",
        "context_with_next_sentence": true
    },
    {
        "source_sentence": "後復乘船入海採寶，安隱來還，泊岸數日，五百寶船一旦漂沒。",
        "from": "T14n0531_001:0809a06_17",
        "context_with_next_sentence": true
    },
    {
        "source_sentence": "室族大小無不愁毒，譬如有人而被誅戮，未死之頃愁怖難言。",
        "from": "T14n0531_001:0809a08_6",
        "context_with_next_sentence": true
    },
    {
        "source_sentence": "其日，不蘭迦葉往到其門，歌頌如來吉祥之偈：",
        "from": "T14n0531_001:0809a09_8",
        "context_with_next_sentence": true
    },
    {
        "source_sentence": "「長者今日，　　吉祥集至，　　一切福應，",
        "from": "T14n0531_001:0809a10_0",
        "context_with_next_sentence": true
    },
    {
        "source_sentence": "室族吉利。",
        "from": "T14n0531_001:0809a11_4",
        "context_with_next_sentence": true
    },
    {
        "source_sentence": "大小歡悅，　　世間無比，　　諸天龍神，",
        "from": "T14n0531_001:0809a12_0",
        "context_with_next_sentence": true
    },
    {
        "source_sentence": "咸為降伏。",
        "from": "T14n0531_001:0809a13_4",
        "context_with_next_sentence": true
    },
    {
        "source_sentence": "　　快哉長者！",
        "from": "T14n0531_001:0809a13_11",
        "context_with_next_sentence": true
    },
    {
        "source_sentence": "如春種禾，　　秋則成熟，　　先作後受，",
        "from": "T14n0531_001:0809a14_0",
        "context_with_next_sentence": true
    },
    {
        "source_sentence": "影報隨逐。",
        "from": "T14n0531_001:0809a15_4",
        "context_with_next_sentence": true
    },
    {
        "source_sentence": "」於是不蘭迦葉說此偈時，長者聞之，舉門忿恚：",
        "from": "T14n0531_001:0809a17_1",
        "context_with_next_sentence": true
    },
    {
        "source_sentence": "「天下凶殃無過於我。",
        "from": "T14n0531_001:0809a17_11",
        "context_with_next_sentence": true
    },
    {
        "source_sentence": "云何此人裸形無恥，在此妖蠱說我吉祥，益我憂煩？",
        "from": "T14n0531_001:0809a18_15",
        "context_with_next_sentence": true
    },
    {
        "source_sentence": "」即出捶打，從頭至足無不被患。",
        "from": "T14n0531_001:0809a19_10",
        "context_with_next_sentence": true
    },
    {
        "source_sentence": "舉身大痛，匍匐還家。",
        "from": "T14n0531_001:0809a20_1",
        "context_with_next_sentence": true
    },
    {
        "source_sentence": "六師宗等逆問其意。",
        "from": "T14n0531_001:0809a20_10",
        "context_with_next_sentence": true
    },
    {
        "source_sentence": "答言：",
        "from": "T14n0531_001:0809a20_13",
        "context_with_next_sentence": true
    },
    {
        "source_sentence": "「此變正由瞿曇。",
        "from": "T14n0531_001:0809a21_1",
        "context_with_next_sentence": true
    },
    {
        "source_sentence": "」內不自剋，反怨世尊。",
        "from": "T14n0531_001:0809a21_12",
        "context_with_next_sentence": true
    },
    {
        "source_sentence": "爾時，世尊在羅閱祇竹園之中，與諸大眾圍繞說法。",
        "from": "T14n0531_001:0809a22_13",
        "context_with_next_sentence": true
    },
    {
        "source_sentence": "佛告眾會：",
        "from": "T14n0531_001:0809a22_18",
        "context_with_next_sentence": true
    },
    {
        "source_sentence": "「不蘭迦葉前從如來求索一偈，欲詣長者歌頌求寶。",
        "from": "T14n0531_001:0809a24_3",
        "context_with_next_sentence": true
    },
    {
        "source_sentence": "如來諫之，其於不信。",
        "from": "T14n0531_001:0809a24_13",
        "context_with_next_sentence": true
    },
    {
        "source_sentence": "今已在彼，遭痛毒患。",
        "from": "T14n0531_001:0809a25_3",
        "context_with_next_sentence": true
    },
    {
        "source_sentence": "」阿難白佛：",
        "from": "T14n0531_001:0809a25_9",
        "context_with_next_sentence": true
    },
    {
        "source_sentence": "「不蘭迦葉與此長者有何因緣而被此患？",
        "from": "T14n0531_001:0809a26_6",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0531_001:0809a26_12",
        "context_with_next_sentence": true
    },
    {
        "source_sentence": "「乃昔久遠不可計數阿僧祇劫，時有國王，亦名音悅。",
        "from": "T14n0531_001:0809a27_15",
        "context_with_next_sentence": true
    },
    {
        "source_sentence": "復有一鳥，名曰鸚鵡，在王宮上，鳴聲和好。",
        "from": "T14n0531_001:0809a28_16",
        "context_with_next_sentence": true
    },
    {
        "source_sentence": "王時晝寢，聞鳥鳴聲驚覺，問其左右：",
        "from": "T14n0531_001:0809a29_13",
        "context_with_next_sentence": true
    },
    {
        "source_sentence": "『此為何鳥，鳴聲妙好？",
        "from": "T14n0531_001:0809b01_3",
        "context_with_next_sentence": true
    },
    {
        "source_sentence": "』侍者白言：",
        "from": "T14n0531_001:0809b01_9",
        "context_with_next_sentence": true
    },
    {
        "source_sentence": "『有一奇鳥，五色焜煌，適在宮上，鳴已便去。",
        "from": "T14n0531_001:0809b02_8",
        "context_with_next_sentence": true
    },
    {
        "source_sentence": "』王即遣大眾，步騎絡繹，逐而求之。",
        "from": "T14n0531_001:0809b03_4",
        "context_with_next_sentence": true
    },
    {
        "source_sentence": "推尋殊久，捕得與王。",
        "from": "T14n0531_001:0809b03_14",
        "context_with_next_sentence": true
    },
    {
        "source_sentence": "王得歡喜，愛樂無厭，即以珠璣、水精、琉璃、真珠、珊瑚瓔珞其身，頭頸、羽翮無不周遍；",
        "from": "T14n0531_001:0809b05_13",
        "context_with_next_sentence": true
    },
    {
        "source_sentence": "常著左右，晝夜看視，不去須臾。",
        "from": "T14n0531_001:0809b06_8",
        "context_with_next_sentence": true
    },
    {
        "source_sentence": "「後復有鳥，名曰禿梟，來在宮上。",
        "from": "T14n0531_001:0809b07_15",
        "context_with_next_sentence": true
    },
    {
        "source_sentence": "看見鸚鵡獨得優寵，即問鸚鵡：",
        "from": "T14n0531_001:0809b08_9",
        "context_with_next_sentence": true
    },
    {
        "source_sentence": "『何緣致此？",
        "from": "T14n0531_001:0809b08_15",
        "context_with_next_sentence": true
    },
    {
        "source_sentence": "』鸚鵡答言：",
        "from": "T14n0531_001:0809b08_21",
        "context_with_next_sentence": true
    },
    {
        "source_sentence": "『我來宮上悲鳴殊好，國王愛敬於我，取我常著左右，五色珠璣瓔珞我身。",
        "from": "T14n0531_001:0809b10_13",
        "context_with_next_sentence": true
    },
    {
        "source_sentence": "』禿梟聞之，心懷嫉妬，心即念言：",
        "from": "T14n0531_001:0809b11_9",
        "context_with_next_sentence": true
    },
    {
        "source_sentence": "『我亦當鳴，令殊於卿。",
        "from": "T14n0531_001:0809b11_20",
        "context_with_next_sentence": true
    },
    {
        "source_sentence": "國王亦當愛寵我身。",
        "from": "T14n0531_001:0809b12_8",
        "context_with_next_sentence": true
    },
    {
        "source_sentence": "』王時出臥，禿梟即鳴，王即驚覺，㱇然毛豎，如畏怖狀。",
        "from": "T14n0531_001:0809b13_13",
        "context_with_next_sentence": true
    },
    {
        "source_sentence": "王問左右：",
        "from": "T14n0531_001:0809b13_18",
        "context_with_next_sentence": true
    },
    {
        "source_sentence": "『此為何聲，驚動怖我？",
        "from": "T14n0531_001:0809b14_8",
        "context_with_next_sentence": true
    },
    {
        "source_sentence": "』侍者白言：",
        "from": "T14n0531_001:0809b14_14",
        "context_with_next_sentence": true
    },
    {
        "source_sentence": "『有惡聲鳥，名曰禿梟。",
        "from": "T14n0531_001:0809b15_3",
        "context_with_next_sentence": true
    },
    {
        "source_sentence": "』王即恚曰：",
        "from": "T14n0531_001:0809b15_9",
        "context_with_next_sentence": true
    },
    {
        "source_sentence": "『促遣大眾分布推索！",
        "from": "T14n0531_001:0809b15_19",
        "context_with_next_sentence": true
    },
    {
        "source_sentence": "』即得與王。",
        "from": "T14n0531_001:0809b16_3",
        "context_with_next_sentence": true
    },
    {
        "source_sentence": "王令左右生拔毛羽，舉身大痛，步行而去。",
        "from": "T14n0531_001:0809b17_3",
        "context_with_next_sentence": true
    },
    {
        "source_sentence": "到其野田，眾鳥問言：",
        "from": "T14n0531_001:0809b17_13",
        "context_with_next_sentence": true
    },
    {
        "source_sentence": "『何緣致此？",
        "from": "T14n0531_001:0809b17_19",
        "context_with_next_sentence": true
    },
    {
        "source_sentence": "』禿梟瞋恚，不責己身，答眾鳥言：",
        "from": "T14n0531_001:0809b18_13",
        "context_with_next_sentence": true
    },
    {
        "source_sentence": "『正坐鸚鵡，故得此患。",
        "from": "T14n0531_001:0809b19_3",
        "context_with_next_sentence": true
    },
    {
        "source_sentence": "』」佛言：",
        "from": "T14n0531_001:0809b19_8",
        "context_with_next_sentence": true
    },
    {
        "source_sentence": "「善聲招福，惡聲致禍，罪報由己，反怒鸚鵡。",
        "from": "T14n0531_001:0809b20_6",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0531_001:0809b21_4",
        "context_with_next_sentence": true
    },
    {
        "source_sentence": "「昔國王者，今長者音悅是；",
        "from": "T14n0531_001:0809b21_17",
        "context_with_next_sentence": true
    },
    {
        "source_sentence": "鸚鵡者，我身是；",
        "from": "T14n0531_001:0809b22_5",
        "context_with_next_sentence": true
    },
    {
        "source_sentence": "禿梟者，今不蘭迦葉是。",
        "from": "T14n0531_001:0809b22_16",
        "context_with_next_sentence": true
    },
    {
        "source_sentence": "昔嫉鸚鵡，即被毒患；",
        "from": "T14n0531_001:0809b23_6",
        "context_with_next_sentence": true
    },
    {
        "source_sentence": "今嫉如來，獲痛難言。",
        "from": "T14n0531_001:0809b23_16",
        "context_with_next_sentence": true
    },
    {
        "source_sentence": "貪嫉燒身，何況苦難？",
        "from": "T14n0531_001:0809b24_6",
        "context_with_next_sentence": true
    },
    {
        "source_sentence": "所以者何？",
        "from": "T14n0531_001:0809b24_11",
        "context_with_next_sentence": true
    },
    {
        "source_sentence": "不蘭迦葉誹謗如來，前後六事。",
        "from": "T14n0531_001:0809b25_6",
        "context_with_next_sentence": true
    },
    {
        "source_sentence": "何等為六？",
        "from": "T14n0531_001:0809b25_11",
        "context_with_next_sentence": true
    },
    {
        "source_sentence": "一者、在於難國，興貪嫉心，誹謗如來；",
        "from": "T14n0531_001:0809b26_8",
        "context_with_next_sentence": true
    },
    {
        "source_sentence": "二者、於羅閱祇，以竹園故，誹謗如來；",
        "from": "T14n0531_001:0809b27_6",
        "context_with_next_sentence": true
    },
    {
        "source_sentence": "三者、在羅閱祇，詣長者音悅家，貪其金寶，誹謗如來；",
        "from": "T14n0531_001:0809b28_11",
        "context_with_next_sentence": true
    },
    {
        "source_sentence": "四者、於摩竭提界，貪於供養，誹謗如來；",
        "from": "T14n0531_001:0809b29_9",
        "context_with_next_sentence": true
    },
    {
        "source_sentence": "五者、在維耶離國，貪名利養，誹謗如來；",
        "from": "T14n0531_001:0809c01_8",
        "context_with_next_sentence": true
    },
    {
        "source_sentence": "六者、在舍衛國，貪於利養及惜名稱，誹謗如來。",
        "from": "T14n0531_001:0809c02_10",
        "context_with_next_sentence": true
    },
    {
        "source_sentence": "于時國王驅逐出國。",
        "from": "T14n0531_001:0809c03_1",
        "context_with_next_sentence": true
    },
    {
        "source_sentence": "不蘭迦、葉六師徒等同心說言：",
        "from": "T14n0531_001:0809c03_15",
        "context_with_next_sentence": true
    },
    {
        "source_sentence": "『瞿曇實神，莫不敬重；",
        "from": "T14n0531_001:0809c04_6",
        "context_with_next_sentence": true
    },
    {
        "source_sentence": "吾等術淺，名稱崩頹，處處見忽，當用活為。",
        "from": "T14n0531_001:0809c05_6",
        "context_with_next_sentence": true
    },
    {
        "source_sentence": "』即時以沙而著瓶中，自沈于水，於是壽命終，即入地獄，考治一切，苦痛無量。",
        "from": "T14n0531_001:0809c07_3",
        "context_with_next_sentence": true
    },
    {
        "source_sentence": "」佛重告言：",
        "from": "T14n0531_001:0809c07_9",
        "context_with_next_sentence": true
    },
    {
        "source_sentence": "「當未來世多有貪嫉弊惡之人，誹謗、貢高，相求長短，是則自燒痛哉。",
        "from": "T14n0531_001:0809c09_2",
        "context_with_next_sentence": true
    },
    {
        "source_sentence": "阿難！",
        "from": "T14n0531_001:0809c09_5",
        "context_with_next_sentence": true
    },
    {
        "source_sentence": "是故汝當廣宣斯經，以護將來如斯之黨。",
        "from": "T14n0531_001:0809c10_4",
        "context_with_next_sentence": true
    },
    {
        "source_sentence": "」阿難白佛：",
        "from": "T14n0531_001:0809c10_10",
        "context_with_next_sentence": true
    },
    {
        "source_sentence": "「長者音悅昔殖何德獲此四福？",
        "from": "T14n0531_001:0809c11_4",
        "context_with_next_sentence": true
    },
    {
        "source_sentence": "何所罪行而復失之？",
        "from": "T14n0531_001:0809c11_13",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0531_001:0809c11_19",
        "context_with_next_sentence": true
    },
    {
        "source_sentence": "「音悅前世為年少時，欽戴佛法及與聖眾，供養盡忠而願豪富。",
        "from": "T14n0531_001:0809c13_7",
        "context_with_next_sentence": true
    },
    {
        "source_sentence": "納妻之後專迷著色，違慢三寶，又無慈心仁接長幼。",
        "from": "T14n0531_001:0809c14_12",
        "context_with_next_sentence": true
    },
    {
        "source_sentence": "是故報應，適畢便散。",
        "from": "T14n0531_001:0809c15_3",
        "context_with_next_sentence": true
    },
    {
        "source_sentence": "汝開導、宣告，令知其要。",
        "from": "T14n0531_001:0809c15_15",
        "context_with_next_sentence": true
    },
    {
        "source_sentence": "」佛說此已，四部弟子、天、龍、鬼神、國王、臣民一切眾會聞經歡喜，莫不作禮。",
        "from": "T14n0531_001:0809c17_8",
        "context_with_next_sentence": true
    },
    {
        "source_sentence": "佛說長者音悅經",
        "from": "T14n0531_001:0809c18_100",
        "context_with_next_sentence": false
    }
]