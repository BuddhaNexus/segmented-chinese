[
    {
        "source_sentence": "取因假設論一卷",
        "from": "T31n1622_001:0885a21_0",
        "context_with_next_sentence": true
    },
    {
        "source_sentence": "陳那菩薩造",
        "from": "T31n1622_001:0885a23_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T31n1622_001:0885a24_0",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0885a25_2",
        "context_with_next_sentence": true
    },
    {
        "source_sentence": "為遮一性、異性非有邊故，大師但依假施設事而宣法要，欲令有情方便趣入，如理作意、遠離邪宗，永斷煩惱。",
        "from": "T31n1622_001:0885a27_12",
        "context_with_next_sentence": true
    },
    {
        "source_sentence": "如是三邊，皆有過故，我當開釋。",
        "from": "T31n1622_001:0885a28_6",
        "context_with_next_sentence": true
    },
    {
        "source_sentence": "此中取因假設，略有三種：",
        "from": "T31n1622_001:0885a28_18",
        "context_with_next_sentence": true
    },
    {
        "source_sentence": "一者總聚、二者相續、三者分位差別。",
        "from": "T31n1622_001:0885a29_14",
        "context_with_next_sentence": true
    },
    {
        "source_sentence": "言總聚者，謂於一時有多法聚，隨順世間以一性說，如身林等。",
        "from": "T31n1622_001:0885b02_2",
        "context_with_next_sentence": true
    },
    {
        "source_sentence": "言相續者，謂於異時因果不絕，以一性說，如羯羅羅等位名之為人，芽等轉異名之為穀。",
        "from": "T31n1622_001:0885b04_3",
        "context_with_next_sentence": true
    },
    {
        "source_sentence": "言分位差別者，謂於一事有其多性，異不異時而為建立，如色生位異無常性、有見有對、業具性故等。",
        "from": "T31n1622_001:0885b06_9",
        "context_with_next_sentence": true
    },
    {
        "source_sentence": "由此三義，密意說有補嗢揭羅及證圓寂。",
        "from": "T31n1622_001:0885b07_7",
        "context_with_next_sentence": true
    },
    {
        "source_sentence": "然此三義但是假設，不可說為一性、異性及總無性，有過失故。",
        "from": "T31n1622_001:0885b08_16",
        "context_with_next_sentence": true
    },
    {
        "source_sentence": "此中且辨總聚、有聚無異性言。",
        "from": "T31n1622_001:0885b09_10",
        "context_with_next_sentence": true
    },
    {
        "source_sentence": "事唯二種，為當許有此二自性，遮其性別，謂於有聚、總聚不別，名無異耶？",
        "from": "T31n1622_001:0885b11_6",
        "context_with_next_sentence": true
    },
    {
        "source_sentence": "為但無餘，說名無異？",
        "from": "T31n1622_001:0885b11_16",
        "context_with_next_sentence": true
    },
    {
        "source_sentence": "此有何過？",
        "from": "T31n1622_001:0885b12_1",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0885b12_4",
        "context_with_next_sentence": true
    },
    {
        "source_sentence": "若無異性體無別，　　有聚更互成無異；",
        "from": "T31n1622_001:0885b13_17",
        "context_with_next_sentence": true
    },
    {
        "source_sentence": "或於總聚別事殊，　　此復便成多種體。",
        "from": "T31n1622_001:0885b14_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0885b15_2",
        "context_with_next_sentence": true
    },
    {
        "source_sentence": "若許手等自性與身是一名無異者，此即於身無別性故，手等更互成無差別，手便成足，違世間故。",
        "from": "T31n1622_001:0885b17_7",
        "context_with_next_sentence": true
    },
    {
        "source_sentence": "或復說彼別別支分非身自性，於聚集時說為身者，此即全無總聚自體少分可得。",
        "from": "T31n1622_001:0885b19_4",
        "context_with_next_sentence": true
    },
    {
        "source_sentence": "為異前義，故置或言。",
        "from": "T31n1622_001:0885b19_14",
        "context_with_next_sentence": true
    },
    {
        "source_sentence": "若於別事非是總聚自性者，即是自性差別；",
        "from": "T31n1622_001:0885b20_13",
        "context_with_next_sentence": true
    },
    {
        "source_sentence": "由別性故，於聚集時云何與彼無別自性得成應理？",
        "from": "T31n1622_001:0885b21_15",
        "context_with_next_sentence": true
    },
    {
        "source_sentence": "不由總聚捨自性故。",
        "from": "T31n1622_001:0885b22_6",
        "context_with_next_sentence": true
    },
    {
        "source_sentence": "此復便成多種體性，總聚於多無異性故。",
        "from": "T31n1622_001:0885b23_5",
        "context_with_next_sentence": true
    },
    {
        "source_sentence": "若別若總是無異性，由非總別捨自性故；",
        "from": "T31n1622_001:0885b24_4",
        "context_with_next_sentence": true
    },
    {
        "source_sentence": "若頓若漸皆成多性，望彼諸事無異性故。",
        "from": "T31n1622_001:0885b25_3",
        "context_with_next_sentence": true
    },
    {
        "source_sentence": "如是且辨二計過失。",
        "from": "T31n1622_001:0885b25_12",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0885b25_15",
        "context_with_next_sentence": true
    },
    {
        "source_sentence": "若言唯遮餘有性，　　二種非有汝成過；",
        "from": "T31n1622_001:0885b26_17",
        "context_with_next_sentence": true
    },
    {
        "source_sentence": "若一有性是所遮，　　非無別故兩相似。",
        "from": "T31n1622_001:0885b27_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0885b28_2",
        "context_with_next_sentence": true
    },
    {
        "source_sentence": "「若言唯遮餘有性，二種非有汝成過」者，若於有聚無別總聚名無異者，此即更互相待成無異性。",
        "from": "T31n1622_001:0885c01_5",
        "context_with_next_sentence": true
    },
    {
        "source_sentence": "若於一處有無異義，第二亦爾，云何汝得免斯過失？",
        "from": "T31n1622_001:0885c02_8",
        "context_with_next_sentence": true
    },
    {
        "source_sentence": "如無總聚，有聚亦無。",
        "from": "T31n1622_001:0885c02_18",
        "context_with_next_sentence": true
    },
    {
        "source_sentence": "若異此者，無異之言便成無用。",
        "from": "T31n1622_001:0885c03_12",
        "context_with_next_sentence": true
    },
    {
        "source_sentence": "若一有性是所遮者，縱許如是於他所執有分實事唯遮於此名無異者，此亦不然，事無別故。",
        "from": "T31n1622_001:0885c05_15",
        "context_with_next_sentence": true
    },
    {
        "source_sentence": "兩處相似由無異言，一處既爾，於餘亦然，如初無異言故，汝不應但遮一處。",
        "from": "T31n1622_001:0885c07_9",
        "context_with_next_sentence": true
    },
    {
        "source_sentence": "若言意許唯遮彼者，應可但言無其有分，勿言無異，彼之有性是不樂故。",
        "from": "T31n1622_001:0885c09_2",
        "context_with_next_sentence": true
    },
    {
        "source_sentence": "若其許彼體性是有不許異者，說無異言方成應理。",
        "from": "T31n1622_001:0885c10_5",
        "context_with_next_sentence": true
    },
    {
        "source_sentence": "又有異義，非無別故兩相似者，如離手等更無別身，是有分故，如是手等亦待指等成其有分，手等如身亦成非有。",
        "from": "T31n1622_001:0885c12_16",
        "context_with_next_sentence": true
    },
    {
        "source_sentence": "如是乃至極微待於聲等，聲等復待薩埵等，薩埵等復待喜等。",
        "from": "T31n1622_001:0885c14_6",
        "context_with_next_sentence": true
    },
    {
        "source_sentence": "待異功能此即分，與有分同有分性故，汝所執便成非有。",
        "from": "T31n1622_001:0885c15_13",
        "context_with_next_sentence": true
    },
    {
        "source_sentence": "如是且辨許無異性有二種過。",
        "from": "T31n1622_001:0885c16_7",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0885c16_10",
        "context_with_next_sentence": true
    },
    {
        "source_sentence": "異性亦爾以一邊，　　於支分處別別轉，",
        "from": "T31n1622_001:0885c17_0",
        "context_with_next_sentence": true
    },
    {
        "source_sentence": "一邊便有無窮過，　　或非是一及全無。",
        "from": "T31n1622_001:0885c18_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0885c19_2",
        "context_with_next_sentence": true
    },
    {
        "source_sentence": "「異性亦爾」者，有二過言流至於此，由彼於自支分轉時，或別別轉、或復遍轉。",
        "from": "T31n1622_001:0885c20_16",
        "context_with_next_sentence": true
    },
    {
        "source_sentence": "此中且辨別別轉義。",
        "from": "T31n1622_001:0885c21_5",
        "context_with_next_sentence": true
    },
    {
        "source_sentence": "若以一邊於手等處有分轉時，彼亦一邊猶如手等復更應有一邊隨起。",
        "from": "T31n1622_001:0885c22_18",
        "context_with_next_sentence": true
    },
    {
        "source_sentence": "如是展轉有無窮過。",
        "from": "T31n1622_001:0885c23_8",
        "context_with_next_sentence": true
    },
    {
        "source_sentence": "「或非是一」者，異無窮過，故置或言。",
        "from": "T31n1622_001:0885c24_4",
        "context_with_next_sentence": true
    },
    {
        "source_sentence": "若言身分一邊更不轉者，此即應無一有分義，便成有分唯有一邊。",
        "from": "T31n1622_001:0885c25_14",
        "context_with_next_sentence": true
    },
    {
        "source_sentence": "若爾，應許唯有手等，何煩黨執於己支分有分轉耶？",
        "from": "T31n1622_001:0885c26_17",
        "context_with_next_sentence": true
    },
    {
        "source_sentence": "「及全無」者，一邊無窮，及更有過，故置及言。",
        "from": "T31n1622_001:0885c27_19",
        "context_with_next_sentence": true
    },
    {
        "source_sentence": "以此一邊於分轉時，此即全無有分可得，由非有分如手足等有其一邊。",
        "from": "T31n1622_001:0885c29_9",
        "context_with_next_sentence": true
    },
    {
        "source_sentence": "若言有分離手等時無別支分，有分體一故。",
        "from": "T31n1622_001:0886a01_10",
        "context_with_next_sentence": true
    },
    {
        "source_sentence": "若如是者，便成於彼別支分處各各遍轉。",
        "from": "T31n1622_001:0886a02_8",
        "context_with_next_sentence": true
    },
    {
        "source_sentence": "唯此二計，更無第三分別執故。",
        "from": "T31n1622_001:0886a03_3",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0886a03_6",
        "context_with_next_sentence": true
    },
    {
        "source_sentence": "若遍彼成多種性，　　及於手等互無差，",
        "from": "T31n1622_001:0886a04_0",
        "context_with_next_sentence": true
    },
    {
        "source_sentence": "或此非彼故便成，　　諸事皆同一微性。",
        "from": "T31n1622_001:0886a05_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0886a06_2",
        "context_with_next_sentence": true
    },
    {
        "source_sentence": "若言遍者，所許有分與支分量同，於一一處皆周遍故，彼即便成多種體性。",
        "from": "T31n1622_001:0886a07_16",
        "context_with_next_sentence": true
    },
    {
        "source_sentence": "更有異義，故置及言。",
        "from": "T31n1622_001:0886a08_7",
        "context_with_next_sentence": true
    },
    {
        "source_sentence": "由於一處遍皆有故，由不許彼別處性故，及餘支分更互無差，由彼和合同一處時事無別故。",
        "from": "T31n1622_001:0886a10_8",
        "context_with_next_sentence": true
    },
    {
        "source_sentence": "此則手處應許有足，便違世間共許道理。",
        "from": "T31n1622_001:0886a11_7",
        "context_with_next_sentence": true
    },
    {
        "source_sentence": "「或此非彼」者，更有異計，故置或言。",
        "from": "T31n1622_001:0886a12_3",
        "context_with_next_sentence": true
    },
    {
        "source_sentence": "為避前過，云有分體於足轉時，非於手等有分別轉，此則無有於餘支分同處過者，此同捺癭反出眼睛。",
        "from": "T31n1622_001:0886a14_10",
        "context_with_next_sentence": true
    },
    {
        "source_sentence": "若如是者，一切有分成一實事，是故諸事成一極微，由彼有分於自支分展轉起時，乃至唯有一實極微住處可得。",
        "from": "T31n1622_001:0886a17_2",
        "context_with_next_sentence": true
    },
    {
        "source_sentence": "此一支分，便與有分同一極微。",
        "from": "T31n1622_001:0886a17_16",
        "context_with_next_sentence": true
    },
    {
        "source_sentence": "此有分執理成無用，及違自宗。",
        "from": "T31n1622_001:0886a18_10",
        "context_with_next_sentence": true
    },
    {
        "source_sentence": "若言離於色等別有極微，即無如前所說之過，由彼不於色等處轉故無此失。",
        "from": "T31n1622_001:0886a20_5",
        "context_with_next_sentence": true
    },
    {
        "source_sentence": "理亦不然，於此亦有二執過故。",
        "from": "T31n1622_001:0886a20_19",
        "context_with_next_sentence": true
    },
    {
        "source_sentence": "故應許此有別方分、或無方分。",
        "from": "T31n1622_001:0886a21_13",
        "context_with_next_sentence": true
    },
    {
        "source_sentence": "若爾，何過？",
        "from": "T31n1622_001:0886a21_19",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0886a22_1",
        "context_with_next_sentence": true
    },
    {
        "source_sentence": "有方分性非極微。",
        "from": "T31n1622_001:0886a23_7",
        "context_with_next_sentence": true
    },
    {
        "source_sentence": "　　為遮一性異性故，或無方分多不聚，　　或復眾同於一微。",
        "from": "T31n1622_001:0886a24_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0886a25_2",
        "context_with_next_sentence": true
    },
    {
        "source_sentence": "由非如是所執極微理得成就，有方分故。",
        "from": "T31n1622_001:0886a26_1",
        "context_with_next_sentence": true
    },
    {
        "source_sentence": "由此方分，更成轉細。",
        "from": "T31n1622_001:0886a26_11",
        "context_with_next_sentence": true
    },
    {
        "source_sentence": "又復彼遮一異性故，由此於彼自支分處或同或異。",
        "from": "T31n1622_001:0886a27_12",
        "context_with_next_sentence": true
    },
    {
        "source_sentence": "唯此二種，無第三計。",
        "from": "T31n1622_001:0886a28_3",
        "context_with_next_sentence": true
    },
    {
        "source_sentence": "已斥其過，非諸極微有方分故。",
        "from": "T31n1622_001:0886a28_17",
        "context_with_next_sentence": true
    },
    {
        "source_sentence": "既無方分，假令共聚亦不和雜，設許同處皆同一微。",
        "from": "T31n1622_001:0886b01_2",
        "context_with_next_sentence": true
    },
    {
        "source_sentence": "然此極微不得和聚，一與諸微相障礙故。",
        "from": "T31n1622_001:0886b02_1",
        "context_with_next_sentence": true
    },
    {
        "source_sentence": "即諸微體共成於一，由同處故。",
        "from": "T31n1622_001:0886b02_15",
        "context_with_next_sentence": true
    },
    {
        "source_sentence": "如是已說總聚、有聚一異之過。",
        "from": "T31n1622_001:0886b03_9",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0886b03_12",
        "context_with_next_sentence": true
    },
    {
        "source_sentence": "相續若一捨嬰孩，　　漸次乃至童年位，",
        "from": "T31n1622_001:0886b04_0",
        "context_with_next_sentence": true
    },
    {
        "source_sentence": "應失自身非不異，　　若言不失便相雜。",
        "from": "T31n1622_001:0886b05_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0886b06_2",
        "context_with_next_sentence": true
    },
    {
        "source_sentence": "若許相續，於有續事無異性者，應許自性有其二種，由此說為相續自性、或但遮餘。",
        "from": "T31n1622_001:0886b07_19",
        "context_with_next_sentence": true
    },
    {
        "source_sentence": "此之二種同前總聚已斥其過，於中別者今更決擇。",
        "from": "T31n1622_001:0886b09_3",
        "context_with_next_sentence": true
    },
    {
        "source_sentence": "若別別位領受之時，為捨前位而領於後？",
        "from": "T31n1622_001:0886b10_2",
        "context_with_next_sentence": true
    },
    {
        "source_sentence": "為當不捨？",
        "from": "T31n1622_001:0886b10_7",
        "context_with_next_sentence": true
    },
    {
        "source_sentence": "斯有何過？",
        "from": "T31n1622_001:0886b10_12",
        "context_with_next_sentence": true
    },
    {
        "source_sentence": "若捨嬰孩，至童年位應失自身。",
        "from": "T31n1622_001:0886b11_5",
        "context_with_next_sentence": true
    },
    {
        "source_sentence": "汝若許此於嬰兒位是不異者，彼移易時自體應失，於此位中無異性故。",
        "from": "T31n1622_001:0886b13_1",
        "context_with_next_sentence": true
    },
    {
        "source_sentence": "故汝宗云：",
        "from": "T31n1622_001:0886b13_6",
        "context_with_next_sentence": true
    },
    {
        "source_sentence": "凡諸實事，有別法起、有別法生為轉變者，無如是理。",
        "from": "T31n1622_001:0886b14_10",
        "context_with_next_sentence": true
    },
    {
        "source_sentence": "然非不異，移轉位別，安危異故。",
        "from": "T31n1622_001:0886b15_6",
        "context_with_next_sentence": true
    },
    {
        "source_sentence": "言不異者，此即是彼，如是且論轉捨之過。",
        "from": "T31n1622_001:0886b16_4",
        "context_with_next_sentence": true
    },
    {
        "source_sentence": "若不失者，法相和雜，不捨嬰孩領童年位，孩童等位體相和雜應成無別。",
        "from": "T31n1622_001:0886b17_16",
        "context_with_next_sentence": true
    },
    {
        "source_sentence": "然不見有如斯之事。",
        "from": "T31n1622_001:0886b18_6",
        "context_with_next_sentence": true
    },
    {
        "source_sentence": "已說不異性過。",
        "from": "T31n1622_001:0886b18_13",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0886b18_16",
        "context_with_next_sentence": true
    },
    {
        "source_sentence": "若是異性身不安，　　為欲求安勞妄設，",
        "from": "T31n1622_001:0886b19_0",
        "context_with_next_sentence": true
    },
    {
        "source_sentence": "轉不相應及生滅，　　若言體別成實事。",
        "from": "T31n1622_001:0886b20_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0886b21_2",
        "context_with_next_sentence": true
    },
    {
        "source_sentence": "相續有續體若異者，諸有先病後時求差，所有劬勞皆成妄設，流轉之理不相應故。",
        "from": "T31n1622_001:0886b23_1",
        "context_with_next_sentence": true
    },
    {
        "source_sentence": "曾不見有別體之物，如牛馬等，得相續故。",
        "from": "T31n1622_001:0886b23_20",
        "context_with_next_sentence": true
    },
    {
        "source_sentence": "若言不可說事亦不見者，此難非理，是所成立故。",
        "from": "T31n1622_001:0886b25_2",
        "context_with_next_sentence": true
    },
    {
        "source_sentence": "由離二邊，於世間事因果之處見有斯事，非於餘處。",
        "from": "T31n1622_001:0886b26_6",
        "context_with_next_sentence": true
    },
    {
        "source_sentence": "又如酸酒欲轉成美，心散亂人修令寂定，所設劬勞並應無益，由體異故。",
        "from": "T31n1622_001:0886b27_18",
        "context_with_next_sentence": true
    },
    {
        "source_sentence": "若異性者，生滅之理亦不相應。",
        "from": "T31n1622_001:0886b28_12",
        "context_with_next_sentence": true
    },
    {
        "source_sentence": "諸有生滅相續起者，應於現在支分處轉。",
        "from": "T31n1622_001:0886b29_11",
        "context_with_next_sentence": true
    },
    {
        "source_sentence": "過未現在云何轉耶？",
        "from": "T31n1622_001:0886c01_1",
        "context_with_next_sentence": true
    },
    {
        "source_sentence": "一分、全遍，並如前破。",
        "from": "T31n1622_001:0886c01_12",
        "context_with_next_sentence": true
    },
    {
        "source_sentence": "又性異者，相續體殊，不應生滅。",
        "from": "T31n1622_001:0886c02_6",
        "context_with_next_sentence": true
    },
    {
        "source_sentence": "此復何過？",
        "from": "T31n1622_001:0886c02_11",
        "context_with_next_sentence": true
    },
    {
        "source_sentence": "若言別者，有為相異，所許相續成實事有。",
        "from": "T31n1622_001:0886c03_10",
        "context_with_next_sentence": true
    },
    {
        "source_sentence": "此不應理，次後當說，相續一異，已彰其過。",
        "from": "T31n1622_001:0886c04_9",
        "context_with_next_sentence": true
    },
    {
        "source_sentence": "復次分位差別，於果性等其事云何？",
        "from": "T31n1622_001:0886c05_6",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0886c05_9",
        "context_with_next_sentence": true
    },
    {
        "source_sentence": "於果性等分位處，　　取彼事已施言說，",
        "from": "T31n1622_001:0886c06_0",
        "context_with_next_sentence": true
    },
    {
        "source_sentence": "若異彼者事無體，　　不異二過辨如前。",
        "from": "T31n1622_001:0886c07_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0886c08_2",
        "context_with_next_sentence": true
    },
    {
        "source_sentence": "於果性等分位之處取彼事已，而興言說異彼無體，謂於色等說為因果、一異性、自他性、有見有對性等。",
        "from": "T31n1622_001:0886c10_10",
        "context_with_next_sentence": true
    },
    {
        "source_sentence": "若言彼事異於此者，此即便成非因果等。",
        "from": "T31n1622_001:0886c11_8",
        "context_with_next_sentence": true
    },
    {
        "source_sentence": "亦無自體，由無一事不待於德於自體處可成言說。",
        "from": "T31n1622_001:0886c12_11",
        "context_with_next_sentence": true
    },
    {
        "source_sentence": "此不異性有二種失，如前總聚已彰其過，於隨有處應可思之。",
        "from": "T31n1622_001:0886c14_1",
        "context_with_next_sentence": true
    },
    {
        "source_sentence": "若於有法說無異性、捨不捨性，亦如前辨。",
        "from": "T31n1622_001:0886c15_1",
        "context_with_next_sentence": true
    },
    {
        "source_sentence": "或此於身相續轉時有差別性，譬如牛味於熱病者能為止息，復能於此為發動因。",
        "from": "T31n1622_001:0886c17_1",
        "context_with_next_sentence": true
    },
    {
        "source_sentence": "已說三種假設之事異不異性所有過失，總撥無者次當辨釋。",
        "from": "T31n1622_001:0886c18_8",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0886c18_11",
        "context_with_next_sentence": true
    },
    {
        "source_sentence": "若不許身是實有，　　無倒說法應無益，",
        "from": "T31n1622_001:0886c19_0",
        "context_with_next_sentence": true
    },
    {
        "source_sentence": "又復應無邪見人，　　亦無差別作用事。",
        "from": "T31n1622_001:0886c20_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0886c21_2",
        "context_with_next_sentence": true
    },
    {
        "source_sentence": "如於身處顛倒說為常樂我淨，無倒為說四念住法，若無身者應成無用。",
        "from": "T31n1622_001:0886c22_14",
        "context_with_next_sentence": true
    },
    {
        "source_sentence": "又若不許有相續者，能治所治便成差別。",
        "from": "T31n1622_001:0886c23_13",
        "context_with_next_sentence": true
    },
    {
        "source_sentence": "如於餘身執以為常，為對治彼便於餘身為說無常，此成無用。",
        "from": "T31n1622_001:0886c25_2",
        "context_with_next_sentence": true
    },
    {
        "source_sentence": "復次若無分位差別者，說無常等法亦為無用。",
        "from": "T31n1622_001:0886c26_3",
        "context_with_next_sentence": true
    },
    {
        "source_sentence": "又邪見人說無施無受等及諸總聚所有福事，應非邪見；",
        "from": "T31n1622_001:0886c27_10",
        "context_with_next_sentence": true
    },
    {
        "source_sentence": "然衣食等所有施物皆是總聚。",
        "from": "T31n1622_001:0886c28_4",
        "context_with_next_sentence": true
    },
    {
        "source_sentence": "如有說言：",
        "from": "T31n1622_001:0886c28_9",
        "context_with_next_sentence": true
    },
    {
        "source_sentence": "風不能吹、河不流等。",
        "from": "T31n1622_001:0886c28_19",
        "context_with_next_sentence": true
    },
    {
        "source_sentence": "言無相續亦非邪見。",
        "from": "T31n1622_001:0886c29_7",
        "context_with_next_sentence": true
    },
    {
        "source_sentence": "然非佛教許彼風等有實業用，雖有風吹等用，然而不許彼能向餘方相續生起。",
        "from": "T31n1622_001:0887a02_4",
        "context_with_next_sentence": true
    },
    {
        "source_sentence": "若無相續，皆無如是邪見之事。",
        "from": "T31n1622_001:0887a02_18",
        "context_with_next_sentence": true
    },
    {
        "source_sentence": "若無分位差別者，於一色處苦集二相撥無之時，邪見差別應成非有，色無別故。",
        "from": "T31n1622_001:0887a04_15",
        "context_with_next_sentence": true
    },
    {
        "source_sentence": "亦無差別作業之事。",
        "from": "T31n1622_001:0887a05_4",
        "context_with_next_sentence": true
    },
    {
        "source_sentence": "又若不許有總聚者，於毘訶羅、窣堵波等福德差殊，應皆非有。",
        "from": "T31n1622_001:0887a06_12",
        "context_with_next_sentence": true
    },
    {
        "source_sentence": "又相續別故，其福亦殊。",
        "from": "T31n1622_001:0887a07_3",
        "context_with_next_sentence": true
    },
    {
        "source_sentence": "如世尊告勇健長者曰：",
        "from": "T31n1622_001:0887a07_13",
        "context_with_next_sentence": true
    },
    {
        "source_sentence": "「若有苾芻受食食已，入無量意定正念而住，於如是等福德差別應成非有。",
        "from": "T31n1622_001:0887a09_7",
        "context_with_next_sentence": true
    },
    {
        "source_sentence": "」若不許有分位差別者此差別故，業用差別亦成非有。",
        "from": "T31n1622_001:0887a10_12",
        "context_with_next_sentence": true
    },
    {
        "source_sentence": "事雖不殊，勢力有異，其用亦別，是共許故。",
        "from": "T31n1622_001:0887a11_12",
        "context_with_next_sentence": true
    },
    {
        "source_sentence": "猶如毒藥和餘物時便為害命，療病用故。",
        "from": "T31n1622_001:0887a12_10",
        "context_with_next_sentence": true
    },
    {
        "source_sentence": "如是等類，撥無其事皆有過失。",
        "from": "T31n1622_001:0887a13_5",
        "context_with_next_sentence": true
    },
    {
        "source_sentence": "若有如是眾過失者，何不許彼是實物有？",
        "from": "T31n1622_001:0887a14_4",
        "context_with_next_sentence": true
    },
    {
        "source_sentence": "此不應理，有過失故。",
        "from": "T31n1622_001:0887a14_14",
        "context_with_next_sentence": true
    },
    {
        "source_sentence": "何者是耶？",
        "from": "T31n1622_001:0887a14_19",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0887a15_1",
        "context_with_next_sentence": true
    },
    {
        "source_sentence": "由遮一性異性故，　　非是展轉藉因成，",
        "from": "T31n1622_001:0887a16_0",
        "context_with_next_sentence": true
    },
    {
        "source_sentence": "自體亦是可說故，　　似境唯從於識起。",
        "from": "T31n1622_001:0887a17_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0887a18_2",
        "context_with_next_sentence": true
    },
    {
        "source_sentence": "由於色等是實有故，更互相望一異之性是可說故，其總聚等是不可說。",
        "from": "T31n1622_001:0887a19_14",
        "context_with_next_sentence": true
    },
    {
        "source_sentence": "若如是者，身望餘身云何名異，此由非是更互相因。",
        "from": "T31n1622_001:0887a20_19",
        "context_with_next_sentence": true
    },
    {
        "source_sentence": "凡諸事物若捨於彼而心取此者，斯則不名取因假設，由不取彼以為因故。",
        "from": "T31n1622_001:0887a22_13",
        "context_with_next_sentence": true
    },
    {
        "source_sentence": "然於身等更互相待，若捨彼時意不取此，此乃方名取因假設。",
        "from": "T31n1622_001:0887a24_2",
        "context_with_next_sentence": true
    },
    {
        "source_sentence": "若捨色等無其總聚，是故應知但於自事一異之性是不可說，非於一切。",
        "from": "T31n1622_001:0887a25_14",
        "context_with_next_sentence": true
    },
    {
        "source_sentence": "然分位差別，於異性等更互名異說之為假。",
        "from": "T31n1622_001:0887a26_14",
        "context_with_next_sentence": true
    },
    {
        "source_sentence": "若如是者，於色等處亦不取故說為異性，應非實有。",
        "from": "T31n1622_001:0887a28_1",
        "context_with_next_sentence": true
    },
    {
        "source_sentence": "理不應爾，由彼自體是可說故，亦是可得體相別故，非於餘事不棄捨故。",
        "from": "T31n1622_001:0887a29_13",
        "context_with_next_sentence": true
    },
    {
        "source_sentence": "然此似境亦從識起，於彼所有一切境相，若離識者即不能知，所有自性亦是假設，故無有過。",
        "from": "T31n1622_001:0887b02_16",
        "context_with_next_sentence": true
    },
    {
        "source_sentence": "如有頌言：",
        "from": "T31n1622_001:0887b03_1",
        "context_with_next_sentence": true
    },
    {
        "source_sentence": "「鬼傍生人天，　　各隨其所應，",
        "from": "T31n1622_001:0887b04_0",
        "context_with_next_sentence": true
    },
    {
        "source_sentence": "同處心異故，　　許境非實有。",
        "from": "T31n1622_001:0887b05_13",
        "context_with_next_sentence": true
    },
    {
        "source_sentence": "」又總聚等非實物有，非是有為、無為性故。",
        "from": "T31n1622_001:0887b06_18",
        "context_with_next_sentence": true
    },
    {
        "source_sentence": "一切諸法皆是有為、無為性攝，此且非是有為之相。",
        "from": "T31n1622_001:0887b08_2",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0887b08_5",
        "context_with_next_sentence": true
    },
    {
        "source_sentence": "相不相應非有為，　　若言有說是密意，",
        "from": "T31n1622_001:0887b09_0",
        "context_with_next_sentence": true
    },
    {
        "source_sentence": "於數取趣亦見說；",
        "from": "T31n1622_001:0887b10_7",
        "context_with_next_sentence": true
    },
    {
        "source_sentence": "　　若是無為應不壞。",
        "from": "T31n1622_001:0887b10_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0887b11_2",
        "context_with_next_sentence": true
    },
    {
        "source_sentence": "若是有為，應如識等有生住等有為之相；",
        "from": "T31n1622_001:0887b12_1",
        "context_with_next_sentence": true
    },
    {
        "source_sentence": "此不如是，於總聚等二微聚時相乃無邊，有無窮過。",
        "from": "T31n1622_001:0887b13_6",
        "context_with_next_sentence": true
    },
    {
        "source_sentence": "亦非假事有如是相，一事便有無邊相故。",
        "from": "T31n1622_001:0887b14_5",
        "context_with_next_sentence": true
    },
    {
        "source_sentence": "然於現有假施設事聚集等時，便有生滅可了知故。",
        "from": "T31n1622_001:0887b15_8",
        "context_with_next_sentence": true
    },
    {
        "source_sentence": "若言有說者，實有此言說總聚等有為之相。",
        "from": "T31n1622_001:0887b16_8",
        "context_with_next_sentence": true
    },
    {
        "source_sentence": "如有頌曰：",
        "from": "T31n1622_001:0887b16_13",
        "context_with_next_sentence": true
    },
    {
        "source_sentence": "「積聚皆消散，　　崇高必墮落，",
        "from": "T31n1622_001:0887b17_0",
        "context_with_next_sentence": true
    },
    {
        "source_sentence": "合會終別離，　　有命皆歸死。",
        "from": "T31n1622_001:0887b18_13",
        "context_with_next_sentence": true
    },
    {
        "source_sentence": "」此謂三謨訶等說有滅相，於毘訶羅等說有生相。",
        "from": "T31n1622_001:0887b20_2",
        "context_with_next_sentence": true
    },
    {
        "source_sentence": "雖有此說，皆是密意，非於勝義有如是相。",
        "from": "T31n1622_001:0887b21_1",
        "context_with_next_sentence": true
    },
    {
        "source_sentence": "此生等相，世人皆知於假處有，即如其事而為說法，此由隨順離欲事故。",
        "from": "T31n1622_001:0887b22_14",
        "context_with_next_sentence": true
    },
    {
        "source_sentence": "雖非勝義，順清淨故，為欲利益諸有情故，作如是說。",
        "from": "T31n1622_001:0887b23_18",
        "context_with_next_sentence": true
    },
    {
        "source_sentence": "佛告諸苾芻：",
        "from": "T31n1622_001:0887b24_4",
        "context_with_next_sentence": true
    },
    {
        "source_sentence": "「若見女人與母狀同者，應為母想。",
        "from": "T31n1622_001:0887b24_20",
        "context_with_next_sentence": true
    },
    {
        "source_sentence": "」如是等言皆是假說，寧知生等是密意說非勝義耶？",
        "from": "T31n1622_001:0887b26_3",
        "context_with_next_sentence": true
    },
    {
        "source_sentence": "於補嗢揭羅說有生等故。",
        "from": "T31n1622_001:0887b26_14",
        "context_with_next_sentence": true
    },
    {
        "source_sentence": "如有一人出現世間能多利益等。",
        "from": "T31n1622_001:0887b27_9",
        "context_with_next_sentence": true
    },
    {
        "source_sentence": "又說一切有情皆依食住。",
        "from": "T31n1622_001:0887b28_2",
        "context_with_next_sentence": true
    },
    {
        "source_sentence": "又說吾今衰老須供侍人，一切有情皆歸死等，然非於人有生等事。",
        "from": "T31n1622_001:0887b29_12",
        "context_with_next_sentence": true
    },
    {
        "source_sentence": "如是且辨於總聚等非有為性。",
        "from": "T31n1622_001:0887c01_7",
        "context_with_next_sentence": true
    },
    {
        "source_sentence": "若爾，應許是無為性。",
        "from": "T31n1622_001:0887c01_17",
        "context_with_next_sentence": true
    },
    {
        "source_sentence": "若是無為，應不滅壞，由無為法無滅壞故。",
        "from": "T31n1622_001:0887c02_16",
        "context_with_next_sentence": true
    },
    {
        "source_sentence": "諸總聚等應是常住，如虛空等。",
        "from": "T31n1622_001:0887c03_11",
        "context_with_next_sentence": true
    },
    {
        "source_sentence": "非總聚等可成實事，有為、無為皆不應理。",
        "from": "T31n1622_001:0887c04_12",
        "context_with_next_sentence": true
    },
    {
        "source_sentence": "豈復世間於現事處一異性等有不可說耶？",
        "from": "T31n1622_001:0887c05_10",
        "context_with_next_sentence": true
    },
    {
        "source_sentence": "有如是說：",
        "from": "T31n1622_001:0887c05_15",
        "context_with_next_sentence": true
    },
    {
        "source_sentence": "現見世人於衣等處，於絲縷等不曾思量一異性等，而皆共為賣買等事。",
        "from": "T31n1622_001:0887c07_8",
        "context_with_next_sentence": true
    },
    {
        "source_sentence": "世尊為欲利益世間，方便宣說，亦不言其一性異性。",
        "from": "T31n1622_001:0887c08_12",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0887c08_15",
        "context_with_next_sentence": true
    },
    {
        "source_sentence": "世尊欲令斷煩惱，　　同彼世間可思事，",
        "from": "T31n1622_001:0887c09_0",
        "context_with_next_sentence": true
    },
    {
        "source_sentence": "不言一性及異性，　　方便說法化眾生。",
        "from": "T31n1622_001:0887c10_17",
        "context_with_next_sentence": true
    },
    {
        "source_sentence": "論曰：",
        "from": "T31n1622_001:0887c11_2",
        "context_with_next_sentence": true
    },
    {
        "source_sentence": "諸佛世尊不壞世間，如其所有離難思事，於諸眾生隨其意樂差別之性，於被纏迫隨眠位中，為欲斷彼諸煩惱故，宣說法要。",
        "from": "T31n1622_001:0887c13_18",
        "context_with_next_sentence": true
    },
    {
        "source_sentence": "佛告諸苾芻：",
        "from": "T31n1622_001:0887c14_4",
        "context_with_next_sentence": true
    },
    {
        "source_sentence": "「汝等勿同世人作無益思慮。",
        "from": "T31n1622_001:0887c14_17",
        "context_with_next_sentence": true
    },
    {
        "source_sentence": "我說能知能見盡諸有漏，非不知見。",
        "from": "T31n1622_001:0887c15_13",
        "context_with_next_sentence": true
    },
    {
        "source_sentence": "乃至如理作意，非不如理。",
        "from": "T31n1622_001:0887c16_6",
        "context_with_next_sentence": true
    },
    {
        "source_sentence": "」如是應知，如理作意是斷煩惱之正因也，不如理思能生眾苦。",
        "from": "T31n1622_001:0887c17_13",
        "context_with_next_sentence": true
    },
    {
        "source_sentence": "當遣邪思，宜順正念。",
        "from": "T31n1622_001:0887c18_3",
        "context_with_next_sentence": true
    },
    {
        "source_sentence": "頌曰：",
        "from": "T31n1622_001:0887c18_6",
        "context_with_next_sentence": true
    },
    {
        "source_sentence": "一切義成由此本，　　易為方便極難遇，",
        "from": "T31n1622_001:0887c19_0",
        "context_with_next_sentence": true
    },
    {
        "source_sentence": "色命須臾不暫停，　　智者宜應速修習。",
        "from": "T31n1622_001:0887c20_17",
        "context_with_next_sentence": true
    },
    {
        "source_sentence": "取因假設論一卷",
        "from": "T31n1622_001:0887c21_100",
        "context_with_next_sentence": false
    }
]