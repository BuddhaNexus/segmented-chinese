[
    {
        "source_sentence": "佛說栴檀樹經",
        "from": "T17n0805_001:0750b11_0",
        "context_with_next_sentence": true
    },
    {
        "source_sentence": "失譯人名今附漢錄",
        "from": "T17n0805_001:0750b13_0",
        "context_with_next_sentence": true
    },
    {
        "source_sentence": "聞如是：一時佛從比丘在維耶梨國，有迦羅",
        "from": "T17n0805_001:0750b14_0",
        "context_with_next_sentence": true
    },
    {
        "source_sentence": "越奉佛明法，請佛供養。",
        "from": "T17n0805_001:0750b15_10",
        "context_with_next_sentence": true
    },
    {
        "source_sentence": "佛呪願畢，迦羅越於佛前肅然，願聞法義。",
        "from": "T17n0805_001:0750b16_9",
        "context_with_next_sentence": true
    },
    {
        "source_sentence": "佛便笑，五色光從口而出，繞身三匝，還從頂入。",
        "from": "T17n0805_001:0750b17_11",
        "context_with_next_sentence": true
    },
    {
        "source_sentence": "阿難整衣服，叉手白佛言：",
        "from": "T17n0805_001:0750b18_2",
        "context_with_next_sentence": true
    },
    {
        "source_sentence": "「佛不妄笑，笑必說法，有所濟度。",
        "from": "T17n0805_001:0750b18_18",
        "context_with_next_sentence": true
    },
    {
        "source_sentence": "願為說之！",
        "from": "T17n0805_001:0750b19_1",
        "context_with_next_sentence": true
    },
    {
        "source_sentence": "」天尊曰：",
        "from": "T17n0805_001:0750b19_6",
        "context_with_next_sentence": true
    },
    {
        "source_sentence": "「善哉，阿難！",
        "from": "T17n0805_001:0750b19_13",
        "context_with_next_sentence": true
    },
    {
        "source_sentence": "弘慈欲為一切開通法橋。",
        "from": "T17n0805_001:0750b20_1",
        "context_with_next_sentence": true
    },
    {
        "source_sentence": "沙門之儀，汝應其式；",
        "from": "T17n0805_001:0750b20_11",
        "context_with_next_sentence": true
    },
    {
        "source_sentence": "今者演之，諦聽執受。",
        "from": "T17n0805_001:0750b21_1",
        "context_with_next_sentence": true
    },
    {
        "source_sentence": "彼國有五百人入海採寶，置船步還，經歷深山，日暮止宿。",
        "from": "T17n0805_001:0750b22_7",
        "context_with_next_sentence": true
    },
    {
        "source_sentence": "預嚴早發，四百九十九人皆引行去，一人臥熟失輩，仍遇天雨雪，失去徑路，窮厄山中，啼哭呼天。",
        "from": "T17n0805_001:0750b24_12",
        "context_with_next_sentence": true
    },
    {
        "source_sentence": "有大栴檀香樹，樹神謂窮人言：",
        "from": "T17n0805_001:0750b25_6",
        "context_with_next_sentence": true
    },
    {
        "source_sentence": "『可止留此，自相給衣食，到春可去。",
        "from": "T17n0805_001:0750b26_2",
        "context_with_next_sentence": true
    },
    {
        "source_sentence": "』窮人便留，至于三月，啟樹神言：",
        "from": "T17n0805_001:0750b26_18",
        "context_with_next_sentence": true
    },
    {
        "source_sentence": "『受恩得全身命，未有微報，顧有二親，今在本土，實思得還，願乞發遣！",
        "from": "T17n0805_001:0750b28_7",
        "context_with_next_sentence": true
    },
    {
        "source_sentence": "』樹神言：",
        "from": "T17n0805_001:0750b28_12",
        "context_with_next_sentence": true
    },
    {
        "source_sentence": "『善！",
        "from": "T17n0805_001:0750b28_15",
        "context_with_next_sentence": true
    },
    {
        "source_sentence": "』便自從意，以金一餅賜之：",
        "from": "T17n0805_001:0750b29_3",
        "context_with_next_sentence": true
    },
    {
        "source_sentence": "『去此不遠，當得國邑，可得還汝鄉里。",
        "from": "T17n0805_001:0750c01_1",
        "context_with_next_sentence": true
    },
    {
        "source_sentence": "』「窮人臨去，問神言：",
        "from": "T17n0805_001:0750c01_12",
        "context_with_next_sentence": true
    },
    {
        "source_sentence": "『此樹香潔，世所希有，今當委還，願知其名！",
        "from": "T17n0805_001:0750c02_8",
        "context_with_next_sentence": true
    },
    {
        "source_sentence": "』神言：",
        "from": "T17n0805_001:0750c02_12",
        "context_with_next_sentence": true
    },
    {
        "source_sentence": "『不須問也！",
        "from": "T17n0805_001:0750c02_18",
        "context_with_next_sentence": true
    },
    {
        "source_sentence": "』窮人復言：",
        "from": "T17n0805_001:0750c03_1",
        "context_with_next_sentence": true
    },
    {
        "source_sentence": "『依陰此樹，積歷三月，今當委還，情懷恨恨。",
        "from": "T17n0805_001:0750c04_1",
        "context_with_next_sentence": true
    },
    {
        "source_sentence": "若到本國，當宣揚樹恩！",
        "from": "T17n0805_001:0750c04_12",
        "context_with_next_sentence": true
    },
    {
        "source_sentence": "』神便言：",
        "from": "T17n0805_001:0750c04_17",
        "context_with_next_sentence": true
    },
    {
        "source_sentence": "『樹名栴檀，根莖枝葉，治人百病，其香遠聞，世之奇異。",
        "from": "T17n0805_001:0750c05_19",
        "context_with_next_sentence": true
    },
    {
        "source_sentence": "人所貪求，不須道也！",
        "from": "T17n0805_001:0750c06_8",
        "context_with_next_sentence": true
    },
    {
        "source_sentence": "』「窮人還至故國，中外親親歡喜相樂。",
        "from": "T17n0805_001:0750c07_5",
        "context_with_next_sentence": true
    },
    {
        "source_sentence": "後無幾間，國王病頭痛，禱祝天地、山水諸神，病不消差。",
        "from": "T17n0805_001:0750c08_13",
        "context_with_next_sentence": true
    },
    {
        "source_sentence": "名醫省視，惟當得栴檀香以護，病便得愈。",
        "from": "T17n0805_001:0750c09_12",
        "context_with_next_sentence": true
    },
    {
        "source_sentence": "王即募求民間，無有，便宣令國中得栴檀香者，拜為封侯，妻以小女。",
        "from": "T17n0805_001:0750c11_3",
        "context_with_next_sentence": true
    },
    {
        "source_sentence": "「時窮人聞償祿重，便詣王所白言：",
        "from": "T17n0805_001:0750c11_19",
        "context_with_next_sentence": true
    },
    {
        "source_sentence": "『我知栴檀香處！",
        "from": "T17n0805_001:0750c12_7",
        "context_with_next_sentence": true
    },
    {
        "source_sentence": "』王便令近臣將窮人往伐取香樹。",
        "from": "T17n0805_001:0750c13_2",
        "context_with_next_sentence": true
    },
    {
        "source_sentence": "至到樹所，使者見樹洪直，枝條茂盛，華果煌煌，人所希見，心不忍伐。",
        "from": "T17n0805_001:0750c14_13",
        "context_with_next_sentence": true
    },
    {
        "source_sentence": "不伐者，則違王命，病不消愈；",
        "from": "T17n0805_001:0750c15_7",
        "context_with_next_sentence": true
    },
    {
        "source_sentence": "伐之者，中心隱隱。",
        "from": "T17n0805_001:0750c15_16",
        "context_with_next_sentence": true
    },
    {
        "source_sentence": "踟躕徘徊，不知云何？",
        "from": "T17n0805_001:0750c16_4",
        "context_with_next_sentence": true
    },
    {
        "source_sentence": "樹神便於空中言：",
        "from": "T17n0805_001:0750c16_12",
        "context_with_next_sentence": true
    },
    {
        "source_sentence": "『便伐之，但置其根耳！",
        "from": "T17n0805_001:0750c17_2",
        "context_with_next_sentence": true
    },
    {
        "source_sentence": "伐已，以人血塗之，肝腸覆其上，樹自當生，還復如故。",
        "from": "T17n0805_001:0750c18_6",
        "context_with_next_sentence": true
    },
    {
        "source_sentence": "』使者聞神言如此，便令人伐之。",
        "from": "T17n0805_001:0750c18_21",
        "context_with_next_sentence": true
    },
    {
        "source_sentence": "窮人住在樹邊，樹跢地，枝摽殺窮人。",
        "from": "T17n0805_001:0750c19_16",
        "context_with_next_sentence": true
    },
    {
        "source_sentence": "使者便與左右議言：",
        "from": "T17n0805_001:0750c20_5",
        "context_with_next_sentence": true
    },
    {
        "source_sentence": "『向者樹神言：",
        "from": "T17n0805_001:0750c20_12",
        "context_with_next_sentence": true
    },
    {
        "source_sentence": "「當得人血、肝腸以祠樹。",
        "from": "T17n0805_001:0750c21_2",
        "context_with_next_sentence": true
    },
    {
        "source_sentence": "」心為憮然，不知當以誰塞此？",
        "from": "T17n0805_001:0750c21_16",
        "context_with_next_sentence": true
    },
    {
        "source_sentence": "此人今死，便以當之。",
        "from": "T17n0805_001:0750c22_6",
        "context_with_next_sentence": true
    },
    {
        "source_sentence": "』則屠割取其肝血。",
        "from": "T17n0805_001:0750c22_15",
        "context_with_next_sentence": true
    },
    {
        "source_sentence": "如神所勅，樹即更生。",
        "from": "T17n0805_001:0750c23_3",
        "context_with_next_sentence": true
    },
    {
        "source_sentence": "車載所伐樹，以還國中，醫即進藥，王病得愈，舉國歡喜。",
        "from": "T17n0805_001:0750c24_8",
        "context_with_next_sentence": true
    },
    {
        "source_sentence": "王命國中人民，其有病者皆詣宮門，王出香藥給之，病皆得愈。",
        "from": "T17n0805_001:0750c25_16",
        "context_with_next_sentence": true
    },
    {
        "source_sentence": "王身康寧，黎民無病，舉國忻忻，遂致太平。",
        "from": "T17n0805_001:0750c26_16",
        "context_with_next_sentence": true
    },
    {
        "source_sentence": "」阿難退坐，稽首質言：",
        "from": "T17n0805_001:0750c27_6",
        "context_with_next_sentence": true
    },
    {
        "source_sentence": "「是窮人何無反復，違樹神重言誓？",
        "from": "T17n0805_001:0750c28_2",
        "context_with_next_sentence": true
    },
    {
        "source_sentence": "」佛報曰：",
        "from": "T17n0805_001:0750c28_7",
        "context_with_next_sentence": true
    },
    {
        "source_sentence": "「乃往昔惟衛佛時，有父子三人。",
        "from": "T17n0805_001:0750c29_1",
        "context_with_next_sentence": true
    },
    {
        "source_sentence": "其父奉五戒，行十善，持八關齋，未曾懈怠；",
        "from": "T17n0805_001:0751a01_1",
        "context_with_next_sentence": true
    },
    {
        "source_sentence": "大兒常於中庭，空中燒香，供養十方諸佛；",
        "from": "T17n0805_001:0751a01_20",
        "context_with_next_sentence": true
    },
    {
        "source_sentence": "小弟愚癡，不知三尊，輒以衣覆香上。",
        "from": "T17n0805_001:0751a02_16",
        "context_with_next_sentence": true
    },
    {
        "source_sentence": "兄謂言：",
        "from": "T17n0805_001:0751a02_20",
        "context_with_next_sentence": true
    },
    {
        "source_sentence": "『此大重，何以犯之？",
        "from": "T17n0805_001:0751a03_9",
        "context_with_next_sentence": true
    },
    {
        "source_sentence": "』弟起惡意，誓言斷兄兩足；",
        "from": "T17n0805_001:0751a03_22",
        "context_with_next_sentence": true
    },
    {
        "source_sentence": "兄復起念，當拍殺弟。",
        "from": "T17n0805_001:0751a04_9",
        "context_with_next_sentence": true
    },
    {
        "source_sentence": "父言：",
        "from": "T17n0805_001:0751a04_12",
        "context_with_next_sentence": true
    },
    {
        "source_sentence": "『汝二子諍，使我頭痛。",
        "from": "T17n0805_001:0751a05_1",
        "context_with_next_sentence": true
    },
    {
        "source_sentence": "』大兒報言：",
        "from": "T17n0805_001:0751a05_7",
        "context_with_next_sentence": true
    },
    {
        "source_sentence": "『願破我身為藥，令父疾損。",
        "from": "T17n0805_001:0751a05_20",
        "context_with_next_sentence": true
    },
    {
        "source_sentence": "』口不可妄言，故世世受罪。",
        "from": "T17n0805_001:0751a06_10",
        "context_with_next_sentence": true
    },
    {
        "source_sentence": "弟興惡意，欲斷兄足，後果將人往斷樹。",
        "from": "T17n0805_001:0751a07_9",
        "context_with_next_sentence": true
    },
    {
        "source_sentence": "兄欲拍殺弟，今作樹神，果因樹為體拍殺弟。",
        "from": "T17n0805_001:0751a08_8",
        "context_with_next_sentence": true
    },
    {
        "source_sentence": "時國王頭痛者，其父也，奉齋精進，故得尊貴。",
        "from": "T17n0805_001:0751a09_9",
        "context_with_next_sentence": true
    },
    {
        "source_sentence": "時言『使我頭痛』，後果頭痛，各受其殃。",
        "from": "T17n0805_001:0751a10_6",
        "context_with_next_sentence": true
    },
    {
        "source_sentence": "」佛言：",
        "from": "T17n0805_001:0751a10_10",
        "context_with_next_sentence": true
    },
    {
        "source_sentence": "「罪福報應，如影隨形。",
        "from": "T17n0805_001:0751a10_21",
        "context_with_next_sentence": true
    },
    {
        "source_sentence": "」佛廣為說身、口、意戒，迦羅越則向須陀洹迹，率將妻子以家資上佛，各發道願。",
        "from": "T17n0805_001:0751a12_12",
        "context_with_next_sentence": true
    },
    {
        "source_sentence": "佛說經竟，迦羅越歡喜作禮。",
        "from": "T17n0805_001:0751a13_6",
        "context_with_next_sentence": true
    },
    {
        "source_sentence": "佛說栴檀樹經",
        "from": "T17n0805_001:0751a14_100",
        "context_with_next_sentence": false
    }
]