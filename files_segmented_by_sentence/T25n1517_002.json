[
    {
        "source_sentence": "佛母般若波羅蜜多圓集要義釋",
        "from": "T25n1517_002:0903c14_0",
        "context_with_next_sentence": true
    },
    {
        "source_sentence": "論卷第二",
        "from": "T25n1517_002:0903c15_0",
        "context_with_next_sentence": true
    },
    {
        "source_sentence": "三寶尊菩薩造",
        "from": "T25n1517_002:0903c17_0",
        "context_with_next_sentence": true
    },
    {
        "source_sentence": "大域龍菩薩造本論西天譯經三藏朝奉大夫試光祿卿傳法大師賜紫沙門臣施護等奉　詔譯復說後空，如彼頌言：",
        "from": "T25n1517_002:0903c22_9",
        "context_with_next_sentence": true
    },
    {
        "source_sentence": "「彼我等見斷，　　大士畢竟作，",
        "from": "T25n1517_002:0903c23_0",
        "context_with_next_sentence": true
    },
    {
        "source_sentence": "而彼人無我，　　佛一切處說。",
        "from": "T25n1517_002:0903c24_13",
        "context_with_next_sentence": true
    },
    {
        "source_sentence": "」此言「我等見」者，即說我等見斷。",
        "from": "T25n1517_002:0903c25_15",
        "context_with_next_sentence": true
    },
    {
        "source_sentence": "「我」者謂遍計所執、所有蘊等。",
        "from": "T25n1517_002:0903c26_7",
        "context_with_next_sentence": true
    },
    {
        "source_sentence": "「等」者，等攝人及眾生、壽者此中行相等，謂所等是我所有等，釋義應知。",
        "from": "T25n1517_002:0903c27_18",
        "context_with_next_sentence": true
    },
    {
        "source_sentence": "「見」者謂取著之見。",
        "from": "T25n1517_002:0903c28_6",
        "context_with_next_sentence": true
    },
    {
        "source_sentence": "此中總意，於我等境界中，彼我等見斷；",
        "from": "T25n1517_002:0903c29_4",
        "context_with_next_sentence": true
    },
    {
        "source_sentence": "斷者壞義，作者謂畢竟作故。",
        "from": "T25n1517_002:0903c29_17",
        "context_with_next_sentence": true
    },
    {
        "source_sentence": "問：",
        "from": "T25n1517_002:0903c29_19",
        "context_with_next_sentence": true
    },
    {
        "source_sentence": "何人作邪？",
        "from": "T25n1517_002:0904a01_3",
        "context_with_next_sentence": true
    },
    {
        "source_sentence": "答言：",
        "from": "T25n1517_002:0904a01_6",
        "context_with_next_sentence": true
    },
    {
        "source_sentence": "菩薩。",
        "from": "T25n1517_002:0904a01_9",
        "context_with_next_sentence": true
    },
    {
        "source_sentence": "又問：",
        "from": "T25n1517_002:0904a01_12",
        "context_with_next_sentence": true
    },
    {
        "source_sentence": "若菩薩者，何故言大士？",
        "from": "T25n1517_002:0904a02_2",
        "context_with_next_sentence": true
    },
    {
        "source_sentence": "答：",
        "from": "T25n1517_002:0904a02_4",
        "context_with_next_sentence": true
    },
    {
        "source_sentence": "大士者即大有情，此大有情普遍輪迴相續而作此，即是菩薩。",
        "from": "T25n1517_002:0904a03_12",
        "context_with_next_sentence": true
    },
    {
        "source_sentence": "若此中如是，復何所說？",
        "from": "T25n1517_002:0904a04_3",
        "context_with_next_sentence": true
    },
    {
        "source_sentence": "所以頌言「而彼人無我，佛一切處說」，謂佛於一切處如是決定說人無我。",
        "from": "T25n1517_002:0904a05_14",
        "context_with_next_sentence": true
    },
    {
        "source_sentence": "如是等說無性空竟。",
        "from": "T25n1517_002:0904a06_5",
        "context_with_next_sentence": true
    },
    {
        "source_sentence": "復說後空，如彼頌言：",
        "from": "T25n1517_002:0904a06_15",
        "context_with_next_sentence": true
    },
    {
        "source_sentence": "「一切法不生，　　此所說亦然；",
        "from": "T25n1517_002:0904a07_14",
        "context_with_next_sentence": true
    },
    {
        "source_sentence": "宣說法無我，　　一切處實說。",
        "from": "T25n1517_002:0904a08_13",
        "context_with_next_sentence": true
    },
    {
        "source_sentence": "」此言「一切法不生」等者，「一切」者普盡義，「法」即是色等法。",
        "from": "T25n1517_002:0904a10_4",
        "context_with_next_sentence": true
    },
    {
        "source_sentence": "一切即法，釋義應知，彼一切法悉不生故。",
        "from": "T25n1517_002:0904a11_3",
        "context_with_next_sentence": true
    },
    {
        "source_sentence": "此言「不生」者，即止其生。",
        "from": "T25n1517_002:0904a11_16",
        "context_with_next_sentence": true
    },
    {
        "source_sentence": "此中意者，即本來不生性，非如彼相聚集所得有其實性。",
        "from": "T25n1517_002:0904a12_18",
        "context_with_next_sentence": true
    },
    {
        "source_sentence": "頌言「此所說亦然」者，「此」謂如是，「說」者表示，「義亦然」者，亦復說故。",
        "from": "T25n1517_002:0904a14_9",
        "context_with_next_sentence": true
    },
    {
        "source_sentence": "頌言「宣說法無我」者，「法」謂色等諸法，「無我」即無自性。",
        "from": "T25n1517_002:0904a15_13",
        "context_with_next_sentence": true
    },
    {
        "source_sentence": "問：",
        "from": "T25n1517_002:0904a15_15",
        "context_with_next_sentence": true
    },
    {
        "source_sentence": "若爾，將何表示？",
        "from": "T25n1517_002:0904a15_23",
        "context_with_next_sentence": true
    },
    {
        "source_sentence": "頌自答言「一切處實說」。",
        "from": "T25n1517_002:0904a16_11",
        "context_with_next_sentence": true
    },
    {
        "source_sentence": "「一切處」者即遍一切種，「實」謂真實，即法無我真如。",
        "from": "T25n1517_002:0904a17_15",
        "context_with_next_sentence": true
    },
    {
        "source_sentence": "「說」謂了知，了知者遮防為義，此說真如遮餘法故。",
        "from": "T25n1517_002:0904a18_14",
        "context_with_next_sentence": true
    },
    {
        "source_sentence": "又問：",
        "from": "T25n1517_002:0904a18_17",
        "context_with_next_sentence": true
    },
    {
        "source_sentence": "何人實說邪？",
        "from": "T25n1517_002:0904a19_3",
        "context_with_next_sentence": true
    },
    {
        "source_sentence": "答謂佛世尊。",
        "from": "T25n1517_002:0904a19_9",
        "context_with_next_sentence": true
    },
    {
        "source_sentence": "如是等說，不同外道所說空故。",
        "from": "T25n1517_002:0904a20_3",
        "context_with_next_sentence": true
    },
    {
        "source_sentence": "如是等說無性自性空竟。",
        "from": "T25n1517_002:0904a20_14",
        "context_with_next_sentence": true
    },
    {
        "source_sentence": "復次後說二種空義，如彼頌言：",
        "from": "T25n1517_002:0904a21_9",
        "context_with_next_sentence": true
    },
    {
        "source_sentence": "「有罪及無罪，　　不增亦不減；",
        "from": "T25n1517_002:0904a22_14",
        "context_with_next_sentence": true
    },
    {
        "source_sentence": "諸有為無為，　　所有諸善止。",
        "from": "T25n1517_002:0904a23_13",
        "context_with_next_sentence": true
    },
    {
        "source_sentence": "」此言「有罪及無罪」等者，「罪」謂過失，過隨罪轉故名有罪，離罪及過即名無罪。",
        "from": "T25n1517_002:0904a25_13",
        "context_with_next_sentence": true
    },
    {
        "source_sentence": "若罪無罪所有諸法，不增亦不減。",
        "from": "T25n1517_002:0904a26_9",
        "context_with_next_sentence": true
    },
    {
        "source_sentence": "此言「不增」者，雖有所得而無增長。",
        "from": "T25n1517_002:0904a27_4",
        "context_with_next_sentence": true
    },
    {
        "source_sentence": "「亦不減」者，謂得無盡法出生無減。",
        "from": "T25n1517_002:0904a27_21",
        "context_with_next_sentence": true
    },
    {
        "source_sentence": "是故菩薩如實，知彼無盡法故。",
        "from": "T25n1517_002:0904a28_13",
        "context_with_next_sentence": true
    },
    {
        "source_sentence": "所言「有為」者，謂諸有所作故名有為。",
        "from": "T25n1517_002:0904a29_9",
        "context_with_next_sentence": true
    },
    {
        "source_sentence": "行相云何？",
        "from": "T25n1517_002:0904a29_14",
        "context_with_next_sentence": true
    },
    {
        "source_sentence": "謂即因緣所生諸行。",
        "from": "T25n1517_002:0904b01_4",
        "context_with_next_sentence": true
    },
    {
        "source_sentence": "「無為」者，簡非有為行相。",
        "from": "T25n1517_002:0904b01_17",
        "context_with_next_sentence": true
    },
    {
        "source_sentence": "云何謂擇滅等？",
        "from": "T25n1517_002:0904b02_2",
        "context_with_next_sentence": true
    },
    {
        "source_sentence": "頌言「所有諸善」者。",
        "from": "T25n1517_002:0904b02_12",
        "context_with_next_sentence": true
    },
    {
        "source_sentence": "問：",
        "from": "T25n1517_002:0904b02_14",
        "context_with_next_sentence": true
    },
    {
        "source_sentence": "而彼有為無為所有諸善，復云何說？",
        "from": "T25n1517_002:0904b03_8",
        "context_with_next_sentence": true
    },
    {
        "source_sentence": "答：",
        "from": "T25n1517_002:0904b03_10",
        "context_with_next_sentence": true
    },
    {
        "source_sentence": "此中當知，有為諸善、無為諸善，若如次修、若不如次修，悉得無增減。",
        "from": "T25n1517_002:0904b04_20",
        "context_with_next_sentence": true
    },
    {
        "source_sentence": "此中意者，但於勝義諦中無實取法。",
        "from": "T25n1517_002:0904b05_15",
        "context_with_next_sentence": true
    },
    {
        "source_sentence": "所言「止」者，止謂止遣，止彼所有無相之言。",
        "from": "T25n1517_002:0904b06_15",
        "context_with_next_sentence": true
    },
    {
        "source_sentence": "如是等說有為空無為空竟。",
        "from": "T25n1517_002:0904b07_7",
        "context_with_next_sentence": true
    },
    {
        "source_sentence": "復說後空，如彼頌言：",
        "from": "T25n1517_002:0904b07_17",
        "context_with_next_sentence": true
    },
    {
        "source_sentence": "「諸善空性中，　　彼出亦無盡；",
        "from": "T25n1517_002:0904b08_14",
        "context_with_next_sentence": true
    },
    {
        "source_sentence": "此遍計分別，　　彼普攝為空。",
        "from": "T25n1517_002:0904b09_13",
        "context_with_next_sentence": true
    },
    {
        "source_sentence": "」此言「諸善空性」等者，「諸善」者即諸善法，謂空性中有諸善法而非無性。",
        "from": "T25n1517_002:0904b11_10",
        "context_with_next_sentence": true
    },
    {
        "source_sentence": "何以故？",
        "from": "T25n1517_002:0904b11_14",
        "context_with_next_sentence": true
    },
    {
        "source_sentence": "頌言「彼出亦無盡」。",
        "from": "T25n1517_002:0904b12_4",
        "context_with_next_sentence": true
    },
    {
        "source_sentence": "「彼」謂於彼聲中含諸善法故。",
        "from": "T25n1517_002:0904b12_18",
        "context_with_next_sentence": true
    },
    {
        "source_sentence": "「出」謂出生。",
        "from": "T25n1517_002:0904b13_1",
        "context_with_next_sentence": true
    },
    {
        "source_sentence": "「亦」者相續說義。",
        "from": "T25n1517_002:0904b13_10",
        "context_with_next_sentence": true
    },
    {
        "source_sentence": "此中總意，由諸善法如理出生性無盡故，彼即無減，諸菩薩事亦不間斷。",
        "from": "T25n1517_002:0904b15_1",
        "context_with_next_sentence": true
    },
    {
        "source_sentence": "頌言「此遍計分別」者，謂智者應當如實了知。",
        "from": "T25n1517_002:0904b16_1",
        "context_with_next_sentence": true
    },
    {
        "source_sentence": "如是所說遣遍計性。",
        "from": "T25n1517_002:0904b16_10",
        "context_with_next_sentence": true
    },
    {
        "source_sentence": "頌言「彼普攝為空」者，「普」謂普盡，「攝」謂總攝，謂此《八千頌般若經》中分別廣說諸空種類，此中如是相續所說，普遍圓集而總攝故，故名普攝。",
        "from": "T25n1517_002:0904b19_12",
        "context_with_next_sentence": true
    },
    {
        "source_sentence": "如是此中總攝空故。",
        "from": "T25n1517_002:0904b20_2",
        "context_with_next_sentence": true
    },
    {
        "source_sentence": "問：",
        "from": "T25n1517_002:0904b20_4",
        "context_with_next_sentence": true
    },
    {
        "source_sentence": "如是空行相，此云何和合？",
        "from": "T25n1517_002:0904b20_16",
        "context_with_next_sentence": true
    },
    {
        "source_sentence": "答：",
        "from": "T25n1517_002:0904b20_18",
        "context_with_next_sentence": true
    },
    {
        "source_sentence": "此所說空但遣遍計所執法相，此如是言即畢竟義。",
        "from": "T25n1517_002:0904b21_18",
        "context_with_next_sentence": true
    },
    {
        "source_sentence": "於是言中理自和合，總集如是所說空已，後復無空語義可說。",
        "from": "T25n1517_002:0904b23_7",
        "context_with_next_sentence": true
    },
    {
        "source_sentence": "復次當知，此中如是所說諸空，但為止遣有情取著分別，非說實性。",
        "from": "T25n1517_002:0904b24_18",
        "context_with_next_sentence": true
    },
    {
        "source_sentence": "何以故？",
        "from": "T25n1517_002:0904b25_2",
        "context_with_next_sentence": true
    },
    {
        "source_sentence": "而彼實性中說二種空故，所謂人空、一切法空。",
        "from": "T25n1517_002:0904b26_3",
        "context_with_next_sentence": true
    },
    {
        "source_sentence": "如是等說無散空竟。",
        "from": "T25n1517_002:0904b26_12",
        "context_with_next_sentence": true
    },
    {
        "source_sentence": "問：",
        "from": "T25n1517_002:0904b26_14",
        "context_with_next_sentence": true
    },
    {
        "source_sentence": "何名無散？",
        "from": "T25n1517_002:0904b26_19",
        "context_with_next_sentence": true
    },
    {
        "source_sentence": "答：",
        "from": "T25n1517_002:0904b26_21",
        "context_with_next_sentence": true
    },
    {
        "source_sentence": "「散」謂離散，此散不散故名無散。",
        "from": "T25n1517_002:0904b27_15",
        "context_with_next_sentence": true
    },
    {
        "source_sentence": "無散體者，謂諸菩薩所有善法，乃至無餘依涅槃界中，彼亦不散、彼亦無盡，故名無散。",
        "from": "T25n1517_002:0904b29_13",
        "context_with_next_sentence": true
    },
    {
        "source_sentence": "如是總說十六空竟。",
        "from": "T25n1517_002:0904c01_2",
        "context_with_next_sentence": true
    },
    {
        "source_sentence": "如《辯中邊論》慈氏菩薩說如是義、顯明開示，故彼頌言：",
        "from": "T25n1517_002:0904c03_4",
        "context_with_next_sentence": true
    },
    {
        "source_sentence": "「內外受彼身，　　安住物皆空，",
        "from": "T25n1517_002:0904c04_0",
        "context_with_next_sentence": true
    },
    {
        "source_sentence": "彼等智如見，　　所有義彼空。",
        "from": "T25n1517_002:0904c05_13",
        "context_with_next_sentence": true
    },
    {
        "source_sentence": "獲得二種善，　　常利益有情，",
        "from": "T25n1517_002:0904c06_0",
        "context_with_next_sentence": true
    },
    {
        "source_sentence": "處生死作利，　　彼善法無盡。",
        "from": "T25n1517_002:0904c07_13",
        "context_with_next_sentence": true
    },
    {
        "source_sentence": "種性等清淨，　　獲得諸相好，",
        "from": "T25n1517_002:0904c08_0",
        "context_with_next_sentence": true
    },
    {
        "source_sentence": "清淨諸佛法，　　菩薩亦成就。",
        "from": "T25n1517_002:0904c09_13",
        "context_with_next_sentence": true
    },
    {
        "source_sentence": "人及一切法，　　此中無性空，",
        "from": "T25n1517_002:0904c10_0",
        "context_with_next_sentence": true
    },
    {
        "source_sentence": "無性中有性，　　彼性亦復空。",
        "from": "T25n1517_002:0904c11_13",
        "context_with_next_sentence": true
    },
    {
        "source_sentence": "」復次此中今說除遣十種分別散亂法，當知此即起修行相。",
        "from": "T25n1517_002:0904c13_6",
        "context_with_next_sentence": true
    },
    {
        "source_sentence": "問：",
        "from": "T25n1517_002:0904c13_8",
        "context_with_next_sentence": true
    },
    {
        "source_sentence": "何等是彼十種分別散亂？",
        "from": "T25n1517_002:0904c13_19",
        "context_with_next_sentence": true
    },
    {
        "source_sentence": "復云何止？",
        "from": "T25n1517_002:0904c14_4",
        "context_with_next_sentence": true
    },
    {
        "source_sentence": "所以頌言：",
        "from": "T25n1517_002:0904c14_9",
        "context_with_next_sentence": true
    },
    {
        "source_sentence": "「十種心散亂，　　心散亂異處；",
        "from": "T25n1517_002:0904c15_14",
        "context_with_next_sentence": true
    },
    {
        "source_sentence": "愚不得相應，　　無二智不成。",
        "from": "T25n1517_002:0904c16_13",
        "context_with_next_sentence": true
    },
    {
        "source_sentence": "」此言「十種心散亂」等者，謂新發意菩薩等有十種分別散亂，所謂無相分別散亂、有相分別散亂、俱相分別散亂、毀謗分別散亂、一性分別散亂、種種性分別散亂、自性分別散亂、差別分別散亂、如名於義分別散亂、如義於名分別散亂。",
        "from": "T25n1517_002:0904c22_6",
        "context_with_next_sentence": true
    },
    {
        "source_sentence": "此如是等十種分別，令心散亂，此心心所散亂。",
        "from": "T25n1517_002:0904c23_9",
        "context_with_next_sentence": true
    },
    {
        "source_sentence": "「異處散亂」者，謂散異動亂故名散亂。",
        "from": "T25n1517_002:0904c24_6",
        "context_with_next_sentence": true
    },
    {
        "source_sentence": "所言「異處」者，謂別異處有分位等，動亂所引，是故彼心不得相應。",
        "from": "T25n1517_002:0904c25_16",
        "context_with_next_sentence": true
    },
    {
        "source_sentence": "問：",
        "from": "T25n1517_002:0904c25_18",
        "context_with_next_sentence": true
    },
    {
        "source_sentence": "何人不得相應邪？",
        "from": "T25n1517_002:0904c26_5",
        "context_with_next_sentence": true
    },
    {
        "source_sentence": "頌自答言「愚不得相應」。",
        "from": "T25n1517_002:0904c26_17",
        "context_with_next_sentence": true
    },
    {
        "source_sentence": "「愚」即愚夫。",
        "from": "T25n1517_002:0904c27_2",
        "context_with_next_sentence": true
    },
    {
        "source_sentence": "異生愚者，謂若損若益及真實法悉不知故。",
        "from": "T25n1517_002:0904c28_2",
        "context_with_next_sentence": true
    },
    {
        "source_sentence": "問：",
        "from": "T25n1517_002:0904c28_4",
        "context_with_next_sentence": true
    },
    {
        "source_sentence": "不得何法相應？",
        "from": "T25n1517_002:0904c28_11",
        "context_with_next_sentence": true
    },
    {
        "source_sentence": "頌自答言「無二智」。",
        "from": "T25n1517_002:0904c28_21",
        "context_with_next_sentence": true
    },
    {
        "source_sentence": "「無二」者，無有二相名為無二。",
        "from": "T25n1517_002:0904c29_12",
        "context_with_next_sentence": true
    },
    {
        "source_sentence": "不著二之智名無二智。",
        "from": "T25n1517_002:0905a01_2",
        "context_with_next_sentence": true
    },
    {
        "source_sentence": "「成就」者，所謂成辦，即決定成辦。",
        "from": "T25n1517_002:0905a01_19",
        "context_with_next_sentence": true
    },
    {
        "source_sentence": "此中如是所有理義，如頌。",
        "from": "T25n1517_002:0905a02_8",
        "context_with_next_sentence": true
    },
    {
        "source_sentence": "所言「不成」者，謂諸愚夫異生心有散亂，於彼色聲香味觸等諸境中心生取著，是故於彼清淨妙智不得成就，即不相應。",
        "from": "T25n1517_002:0905a05_2",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905a05_4",
        "context_with_next_sentence": true
    },
    {
        "source_sentence": "若無二智不相應者，此中復說何義？",
        "from": "T25n1517_002:0905a05_20",
        "context_with_next_sentence": true
    },
    {
        "source_sentence": "所以頌言：",
        "from": "T25n1517_002:0905a06_4",
        "context_with_next_sentence": true
    },
    {
        "source_sentence": "「彼止息互相，　　為能所對治；",
        "from": "T25n1517_002:0905a07_14",
        "context_with_next_sentence": true
    },
    {
        "source_sentence": "於般若教中，　　彼圓集所說。",
        "from": "T25n1517_002:0905a08_13",
        "context_with_next_sentence": true
    },
    {
        "source_sentence": "」此言「彼止息」等者，「彼」者即彼十種分別散亂。",
        "from": "T25n1517_002:0905a09_22",
        "context_with_next_sentence": true
    },
    {
        "source_sentence": "「止息」謂止遣。",
        "from": "T25n1517_002:0905a10_7",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905a10_9",
        "context_with_next_sentence": true
    },
    {
        "source_sentence": "何處止邪？",
        "from": "T25n1517_002:0905a10_14",
        "context_with_next_sentence": true
    },
    {
        "source_sentence": "頌自答言「般若教中」，謂十萬頌般若波羅蜜多等教中，一切皆說如是止言。",
        "from": "T25n1517_002:0905a12_5",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905a12_7",
        "context_with_next_sentence": true
    },
    {
        "source_sentence": "止彼何法？",
        "from": "T25n1517_002:0905a12_12",
        "context_with_next_sentence": true
    },
    {
        "source_sentence": "頌自答言「互相為能所對治」。",
        "from": "T25n1517_002:0905a13_5",
        "context_with_next_sentence": true
    },
    {
        "source_sentence": "「互相」者，此彼更互義。",
        "from": "T25n1517_002:0905a13_17",
        "context_with_next_sentence": true
    },
    {
        "source_sentence": "「能所對治」者，謂有相無相互為能所對治行相。",
        "from": "T25n1517_002:0905a14_13",
        "context_with_next_sentence": true
    },
    {
        "source_sentence": "云何謂如所有有相為能對治？",
        "from": "T25n1517_002:0905a15_8",
        "context_with_next_sentence": true
    },
    {
        "source_sentence": "即無相為所對治。",
        "from": "T25n1517_002:0905a15_16",
        "context_with_next_sentence": true
    },
    {
        "source_sentence": "若無相為能對治，即有相為所對治。",
        "from": "T25n1517_002:0905a16_13",
        "context_with_next_sentence": true
    },
    {
        "source_sentence": "此如是等是為行相。",
        "from": "T25n1517_002:0905a17_3",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905a17_5",
        "context_with_next_sentence": true
    },
    {
        "source_sentence": "彼般若教中當如何說？",
        "from": "T25n1517_002:0905a17_15",
        "context_with_next_sentence": true
    },
    {
        "source_sentence": "頌自答言「彼圓集所說」，謂此佛母般若波羅蜜多教中，如是圓集總聚要略，攝此十種分別散亂。",
        "from": "T25n1517_002:0905a19_17",
        "context_with_next_sentence": true
    },
    {
        "source_sentence": "「說」謂言說。",
        "from": "T25n1517_002:0905a20_3",
        "context_with_next_sentence": true
    },
    {
        "source_sentence": "此如是說，是即如來如是最上真實了知，圓集普攝，於佛母般若波羅蜜多中如是宣說。",
        "from": "T25n1517_002:0905a22_3",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905a22_5",
        "context_with_next_sentence": true
    },
    {
        "source_sentence": "所說云何？",
        "from": "T25n1517_002:0905a22_10",
        "context_with_next_sentence": true
    },
    {
        "source_sentence": "是故頌言：",
        "from": "T25n1517_002:0905a22_15",
        "context_with_next_sentence": true
    },
    {
        "source_sentence": "「若有菩薩有，　　此無相分別；",
        "from": "T25n1517_002:0905a23_14",
        "context_with_next_sentence": true
    },
    {
        "source_sentence": "散亂止息師，　　說彼世俗蘊。",
        "from": "T25n1517_002:0905a24_13",
        "context_with_next_sentence": true
    },
    {
        "source_sentence": "」此言「菩薩有此無相分別」等者，菩提及薩埵是即菩提薩埵。",
        "from": "T25n1517_002:0905a26_6",
        "context_with_next_sentence": true
    },
    {
        "source_sentence": "「有」謂不無。",
        "from": "T25n1517_002:0905a26_13",
        "context_with_next_sentence": true
    },
    {
        "source_sentence": "此如是說，謂即有此無相分別。",
        "from": "T25n1517_002:0905a27_5",
        "context_with_next_sentence": true
    },
    {
        "source_sentence": "「無相分別」者，謂色無相分別，彼如是散亂即癡所作性。",
        "from": "T25n1517_002:0905a28_9",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905a28_11",
        "context_with_next_sentence": true
    },
    {
        "source_sentence": "有此散亂，其復云何？",
        "from": "T25n1517_002:0905a29_1",
        "context_with_next_sentence": true
    },
    {
        "source_sentence": "頌答言「止息」。",
        "from": "T25n1517_002:0905a29_9",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905a29_11",
        "context_with_next_sentence": true
    },
    {
        "source_sentence": "何人能止邪？",
        "from": "T25n1517_002:0905a29_17",
        "context_with_next_sentence": true
    },
    {
        "source_sentence": "頌答言「師」。",
        "from": "T25n1517_002:0905a29_24",
        "context_with_next_sentence": true
    },
    {
        "source_sentence": "「師」者謂如來大師，善能調伏諸煩惱冤，又能救度惡趣等怖，故名為師。",
        "from": "T25n1517_002:0905b02_11",
        "context_with_next_sentence": true
    },
    {
        "source_sentence": "頌言「說彼世俗蘊」者，「世俗」謂世間，其世俗蘊謂色受等。",
        "from": "T25n1517_002:0905b03_18",
        "context_with_next_sentence": true
    },
    {
        "source_sentence": "說彼蘊者，謂令了知有此蘊故，除遣無相分別散亂。",
        "from": "T25n1517_002:0905b04_19",
        "context_with_next_sentence": true
    },
    {
        "source_sentence": "如是所說意者，世尊悲愍新發意菩薩等，是故為說世俗諸蘊，使令了知為除斷見，止彼無相分別非說實性。",
        "from": "T25n1517_002:0905b07_8",
        "context_with_next_sentence": true
    },
    {
        "source_sentence": "此八千頌般若波羅蜜多教中說如是義，即諸般若波羅蜜多本母義理相應。",
        "from": "T25n1517_002:0905b09_4",
        "context_with_next_sentence": true
    },
    {
        "source_sentence": "復次頌言：",
        "from": "T25n1517_002:0905b09_9",
        "context_with_next_sentence": true
    },
    {
        "source_sentence": "「此八千頌等，　　從初語次第，",
        "from": "T25n1517_002:0905b10_0",
        "context_with_next_sentence": true
    },
    {
        "source_sentence": "至了畢皆止，　　說無相分別。",
        "from": "T25n1517_002:0905b11_13",
        "context_with_next_sentence": true
    },
    {
        "source_sentence": "」此言「八千頌等」者，「此」者如是義，如是八千頌、本母所說故。",
        "from": "T25n1517_002:0905b13_5",
        "context_with_next_sentence": true
    },
    {
        "source_sentence": "「等」者，等攝十萬頌。",
        "from": "T25n1517_002:0905b13_16",
        "context_with_next_sentence": true
    },
    {
        "source_sentence": "所言「從初語次第」者，即初語所成，謂從經初所起語言。",
        "from": "T25n1517_002:0905b14_19",
        "context_with_next_sentence": true
    },
    {
        "source_sentence": "行相云何？",
        "from": "T25n1517_002:0905b15_3",
        "context_with_next_sentence": true
    },
    {
        "source_sentence": "如經言「須菩提！",
        "from": "T25n1517_002:0905b15_11",
        "context_with_next_sentence": true
    },
    {
        "source_sentence": "隨汝樂說諸菩薩摩訶薩般若波羅蜜多，應當發起如菩薩摩訶薩般若波羅蜜多出生等」。",
        "from": "T25n1517_002:0905b17_11",
        "context_with_next_sentence": true
    },
    {
        "source_sentence": "頌言「至了畢皆止」者，謂從經初乃至經末，於中所說悉周竟故。",
        "from": "T25n1517_002:0905b18_19",
        "context_with_next_sentence": true
    },
    {
        "source_sentence": "頌言「皆止」者，「止」謂止遣，即於其中止彼無相分別毀謗之言。",
        "from": "T25n1517_002:0905b20_6",
        "context_with_next_sentence": true
    },
    {
        "source_sentence": "頌言「說無相分別」者，謂色無相分別，以彼分別色無相故而墮於空，以斷有色故。",
        "from": "T25n1517_002:0905b22_3",
        "context_with_next_sentence": true
    },
    {
        "source_sentence": "所言「說」者其義云何？",
        "from": "T25n1517_002:0905b22_14",
        "context_with_next_sentence": true
    },
    {
        "source_sentence": "「說」謂依法而說。",
        "from": "T25n1517_002:0905b22_23",
        "context_with_next_sentence": true
    },
    {
        "source_sentence": "此依法說，說事相故。",
        "from": "T25n1517_002:0905b23_9",
        "context_with_next_sentence": true
    },
    {
        "source_sentence": "行相云何？",
        "from": "T25n1517_002:0905b23_14",
        "context_with_next_sentence": true
    },
    {
        "source_sentence": "謂由初語言而為發起，乃至了畢，其中所說多種語言，於彼言中成立別異發起行相，謂諸菩薩及帝釋天主上首等。",
        "from": "T25n1517_002:0905b26_6",
        "context_with_next_sentence": true
    },
    {
        "source_sentence": "此如是等，當知皆是止其斷見。",
        "from": "T25n1517_002:0905b27_1",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905b27_3",
        "context_with_next_sentence": true
    },
    {
        "source_sentence": "若此等所說語言分位有所發起者，復有何等道理依法而說，遣除無相分別毀謗之言？",
        "from": "T25n1517_002:0905b29_2",
        "context_with_next_sentence": true
    },
    {
        "source_sentence": "故頌破言：",
        "from": "T25n1517_002:0905b29_7",
        "context_with_next_sentence": true
    },
    {
        "source_sentence": "「因言不如是，　　此唯說事相；",
        "from": "T25n1517_002:0905c01_14",
        "context_with_next_sentence": true
    },
    {
        "source_sentence": "梵網等經中，　　知一切如理。",
        "from": "T25n1517_002:0905c02_13",
        "context_with_next_sentence": true
    },
    {
        "source_sentence": "」此云「因言不如是」等者，「因」者道理義。",
        "from": "T25n1517_002:0905c03_19",
        "context_with_next_sentence": true
    },
    {
        "source_sentence": "「不如是」者，此道理言，非成就言。",
        "from": "T25n1517_002:0905c04_11",
        "context_with_next_sentence": true
    },
    {
        "source_sentence": "何所以邪？",
        "from": "T25n1517_002:0905c04_16",
        "context_with_next_sentence": true
    },
    {
        "source_sentence": "頌自釋言「此唯說事相」。",
        "from": "T25n1517_002:0905c05_8",
        "context_with_next_sentence": true
    },
    {
        "source_sentence": "「事」者謂有所作事、有所修事。",
        "from": "T25n1517_002:0905c05_23",
        "context_with_next_sentence": true
    },
    {
        "source_sentence": "「說」謂言說。",
        "from": "T25n1517_002:0905c06_6",
        "context_with_next_sentence": true
    },
    {
        "source_sentence": "此中如是義，唯說事相故。",
        "from": "T25n1517_002:0905c06_18",
        "context_with_next_sentence": true
    },
    {
        "source_sentence": "若爾，即今和合道理義不成就，云何能令諸有智者於中觀察生歡喜邪？",
        "from": "T25n1517_002:0905c08_8",
        "context_with_next_sentence": true
    },
    {
        "source_sentence": "故頌通言「梵網等經中，知一切如理」。",
        "from": "T25n1517_002:0905c09_6",
        "context_with_next_sentence": true
    },
    {
        "source_sentence": "此中云何？",
        "from": "T25n1517_002:0905c09_11",
        "context_with_next_sentence": true
    },
    {
        "source_sentence": "即《梵網》等所有諸經。",
        "from": "T25n1517_002:0905c09_22",
        "context_with_next_sentence": true
    },
    {
        "source_sentence": "且言「等」者，等攝《雲輪》等經，彼諸經中皆如理說。",
        "from": "T25n1517_002:0905c11_1",
        "context_with_next_sentence": true
    },
    {
        "source_sentence": "何人所說？",
        "from": "T25n1517_002:0905c11_6",
        "context_with_next_sentence": true
    },
    {
        "source_sentence": "謂佛世尊，於一切處依如實理自如是說，如是說者自義成就。",
        "from": "T25n1517_002:0905c12_13",
        "context_with_next_sentence": true
    },
    {
        "source_sentence": "所言「知」者，「知」謂了知，了知此說如理如量。",
        "from": "T25n1517_002:0905c13_12",
        "context_with_next_sentence": true
    },
    {
        "source_sentence": "若如是說真實語義，是決定義。",
        "from": "T25n1517_002:0905c14_7",
        "context_with_next_sentence": true
    },
    {
        "source_sentence": "此復云何？",
        "from": "T25n1517_002:0905c14_12",
        "context_with_next_sentence": true
    },
    {
        "source_sentence": "若如前言道理說者，雖能除遣無相分別，彼有相分別旋即生起，是故今當如應開示彼相違門。",
        "from": "T25n1517_002:0905c16_14",
        "context_with_next_sentence": true
    },
    {
        "source_sentence": "如其頌言：",
        "from": "T25n1517_002:0905c16_19",
        "context_with_next_sentence": true
    },
    {
        "source_sentence": "「菩薩我不見，　　而此等廣大，",
        "from": "T25n1517_002:0905c17_0",
        "context_with_next_sentence": true
    },
    {
        "source_sentence": "世尊此止遣，　　有相分別亂。",
        "from": "T25n1517_002:0905c18_13",
        "context_with_next_sentence": true
    },
    {
        "source_sentence": "」此言「菩薩我不見，而此等廣大」者，謂由最初起遍計性，於菩薩相而生取著；",
        "from": "T25n1517_002:0905c20_13",
        "context_with_next_sentence": true
    },
    {
        "source_sentence": "彼所取相於實性中，我不可見亦不可得。",
        "from": "T25n1517_002:0905c21_12",
        "context_with_next_sentence": true
    },
    {
        "source_sentence": "「我」者己義。",
        "from": "T25n1517_002:0905c21_19",
        "context_with_next_sentence": true
    },
    {
        "source_sentence": "「此等廣大」者，「廣大」即包廣義。",
        "from": "T25n1517_002:0905c22_13",
        "context_with_next_sentence": true
    },
    {
        "source_sentence": "此菩薩者其義廣大，是故菩薩我不可見亦不可得，般若波羅蜜多亦不可見不可得。",
        "from": "T25n1517_002:0905c24_8",
        "context_with_next_sentence": true
    },
    {
        "source_sentence": "如是等所說，為令止遣有相分別散亂。",
        "from": "T25n1517_002:0905c25_6",
        "context_with_next_sentence": true
    },
    {
        "source_sentence": "頌言「有相分別亂」者，「相」謂色等相。",
        "from": "T25n1517_002:0905c26_2",
        "context_with_next_sentence": true
    },
    {
        "source_sentence": "「亂」即動亂。",
        "from": "T25n1517_002:0905c26_9",
        "context_with_next_sentence": true
    },
    {
        "source_sentence": "「分別」者，謂於色等相中有所分別，於不如義中取著如義性。",
        "from": "T25n1517_002:0905c27_13",
        "context_with_next_sentence": true
    },
    {
        "source_sentence": "此如是等疑惑動亂，於勝義諦中無有實性。",
        "from": "T25n1517_002:0905c28_13",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905c28_15",
        "context_with_next_sentence": true
    },
    {
        "source_sentence": "何人止遣邪？",
        "from": "T25n1517_002:0905c29_1",
        "context_with_next_sentence": true
    },
    {
        "source_sentence": "頌自答言「世尊此止遣」。",
        "from": "T25n1517_002:0905c29_13",
        "context_with_next_sentence": true
    },
    {
        "source_sentence": "問：",
        "from": "T25n1517_002:0905c29_15",
        "context_with_next_sentence": true
    },
    {
        "source_sentence": "何所止邪？",
        "from": "T25n1517_002:0905c29_20",
        "context_with_next_sentence": true
    },
    {
        "source_sentence": "所以頌言：",
        "from": "T25n1517_002:0906a01_3",
        "context_with_next_sentence": true
    },
    {
        "source_sentence": "「若不見彼名，　　境界行亦然；",
        "from": "T25n1517_002:0906a02_14",
        "context_with_next_sentence": true
    },
    {
        "source_sentence": "彼蘊一切處，　　皆不見菩薩。",
        "from": "T25n1517_002:0906a03_13",
        "context_with_next_sentence": true
    },
    {
        "source_sentence": "」此言「若不見彼名」等者，「若」謂若有。",
        "from": "T25n1517_002:0906a04_18",
        "context_with_next_sentence": true
    },
    {
        "source_sentence": "「不見」即不可得。",
        "from": "T25n1517_002:0906a05_2",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906a05_4",
        "context_with_next_sentence": true
    },
    {
        "source_sentence": "何法不見邪？",
        "from": "T25n1517_002:0906a05_10",
        "context_with_next_sentence": true
    },
    {
        "source_sentence": "答：",
        "from": "T25n1517_002:0906a05_12",
        "context_with_next_sentence": true
    },
    {
        "source_sentence": "此菩薩名而不可見。",
        "from": "T25n1517_002:0906a06_1",
        "context_with_next_sentence": true
    },
    {
        "source_sentence": "若說如是名，彼說不可得，且止此說。",
        "from": "T25n1517_002:0906a06_18",
        "context_with_next_sentence": true
    },
    {
        "source_sentence": "頌言「境界」者，如實當知非唯菩薩名不可得，諸境界等亦不可得。",
        "from": "T25n1517_002:0906a08_6",
        "context_with_next_sentence": true
    },
    {
        "source_sentence": "「境界」者，謂所行境界，是諸菩薩所行般若波羅蜜多如是道相。",
        "from": "T25n1517_002:0906a09_13",
        "context_with_next_sentence": true
    },
    {
        "source_sentence": "「行亦然」者，「行」謂普遍諸行，即所修所行，而此諸行亦不可得。",
        "from": "T25n1517_002:0906a11_2",
        "context_with_next_sentence": true
    },
    {
        "source_sentence": "所言「彼蘊一切處」者，「蘊」謂色受等。",
        "from": "T25n1517_002:0906a11_21",
        "context_with_next_sentence": true
    },
    {
        "source_sentence": "「一切處」者，謂遍一切處及一切種。",
        "from": "T25n1517_002:0906a12_13",
        "context_with_next_sentence": true
    },
    {
        "source_sentence": "此中意者，如實當知以清淨妙慧於是一切處求菩薩相了不可得。",
        "from": "T25n1517_002:0906a14_3",
        "context_with_next_sentence": true
    },
    {
        "source_sentence": "以是因故菩薩不可見，是故頌言「皆不見菩薩」。",
        "from": "T25n1517_002:0906a15_5",
        "context_with_next_sentence": true
    },
    {
        "source_sentence": "此中如是所說意者，但遣愚者，於佛世尊無染智中執有實名及境界等，彼不可得、非正了知。",
        "from": "T25n1517_002:0906a17_7",
        "context_with_next_sentence": true
    },
    {
        "source_sentence": "而菩薩相於圓成實性中亦不可捨離，若取捨離相者，彼無相分別還復生起。",
        "from": "T25n1517_002:0906a19_2",
        "context_with_next_sentence": true
    },
    {
        "source_sentence": "此義略說，故有問言：",
        "from": "T25n1517_002:0906a19_12",
        "context_with_next_sentence": true
    },
    {
        "source_sentence": "若今如是於實性中無菩薩者，豈非前言有相違邪？",
        "from": "T25n1517_002:0906a20_14",
        "context_with_next_sentence": true
    },
    {
        "source_sentence": "頌自通言：",
        "from": "T25n1517_002:0906a21_1",
        "context_with_next_sentence": true
    },
    {
        "source_sentence": "「此止遣遍計，　　普攝此所說；",
        "from": "T25n1517_002:0906a22_14",
        "context_with_next_sentence": true
    },
    {
        "source_sentence": "乘一切智因，　　慧分別諸相。",
        "from": "T25n1517_002:0906a23_13",
        "context_with_next_sentence": true
    },
    {
        "source_sentence": "」此言「止遣遍計」等者，「遍計」者，謂諸有情所起顛倒之見。",
        "from": "T25n1517_002:0906a25_4",
        "context_with_next_sentence": true
    },
    {
        "source_sentence": "行相云何？",
        "from": "T25n1517_002:0906a25_9",
        "context_with_next_sentence": true
    },
    {
        "source_sentence": "謂於蘊處界中執有實性。",
        "from": "T25n1517_002:0906a26_1",
        "context_with_next_sentence": true
    },
    {
        "source_sentence": "今止彼故，不於清淨妙智中而有所止。",
        "from": "T25n1517_002:0906a26_18",
        "context_with_next_sentence": true
    },
    {
        "source_sentence": "頌言「普攝此所說」者，「此」者如是義。",
        "from": "T25n1517_002:0906a27_17",
        "context_with_next_sentence": true
    },
    {
        "source_sentence": "「普攝說」者即作者普攝而說。",
        "from": "T25n1517_002:0906a28_6",
        "context_with_next_sentence": true
    },
    {
        "source_sentence": "此普攝說是勝意樂，當知此等般若波羅蜜多義如是普攝而說是為決定，即彼如是獲得究竟。",
        "from": "T25n1517_002:0906b01_10",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906b01_12",
        "context_with_next_sentence": true
    },
    {
        "source_sentence": "以何義故而作此說？",
        "from": "T25n1517_002:0906b02_1",
        "context_with_next_sentence": true
    },
    {
        "source_sentence": "頌自答言「乘一切智因」，此如是義如理顯示。",
        "from": "T25n1517_002:0906b03_1",
        "context_with_next_sentence": true
    },
    {
        "source_sentence": "「乘」謂乘馭。",
        "from": "T25n1517_002:0906b03_8",
        "context_with_next_sentence": true
    },
    {
        "source_sentence": "「一切」者普盡義。",
        "from": "T25n1517_002:0906b03_17",
        "context_with_next_sentence": true
    },
    {
        "source_sentence": "「智因」者以了別智而為因故。",
        "from": "T25n1517_002:0906b04_5",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906b04_7",
        "context_with_next_sentence": true
    },
    {
        "source_sentence": "何人乘馭邪？",
        "from": "T25n1517_002:0906b04_13",
        "context_with_next_sentence": true
    },
    {
        "source_sentence": "頌答言「慧」。",
        "from": "T25n1517_002:0906b04_20",
        "context_with_next_sentence": true
    },
    {
        "source_sentence": "「慧」者大慧，即是佛故。",
        "from": "T25n1517_002:0906b05_8",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906b05_10",
        "context_with_next_sentence": true
    },
    {
        "source_sentence": "何所說邪？",
        "from": "T25n1517_002:0906b05_15",
        "context_with_next_sentence": true
    },
    {
        "source_sentence": "頌自答言「分別諸相」。",
        "from": "T25n1517_002:0906b06_4",
        "context_with_next_sentence": true
    },
    {
        "source_sentence": "「相」者所謂普集作用故名為相，是相無對礙。",
        "from": "T25n1517_002:0906b07_3",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906b07_5",
        "context_with_next_sentence": true
    },
    {
        "source_sentence": "是何等相？",
        "from": "T25n1517_002:0906b07_10",
        "context_with_next_sentence": true
    },
    {
        "source_sentence": "頌言「分別」，即分別顯示諸行相故，非說實性。",
        "from": "T25n1517_002:0906b08_9",
        "context_with_next_sentence": true
    },
    {
        "source_sentence": "此如是等所說之義，如實觀察，乃至無有極微塵量外義自性可得成立，是故世尊乘彼智聚開示分別所有一切作用行相。",
        "from": "T25n1517_002:0906b11_4",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906b11_6",
        "context_with_next_sentence": true
    },
    {
        "source_sentence": "得何義故乃能如是？",
        "from": "T25n1517_002:0906b11_15",
        "context_with_next_sentence": true
    },
    {
        "source_sentence": "所以頌言：",
        "from": "T25n1517_002:0906b11_20",
        "context_with_next_sentence": true
    },
    {
        "source_sentence": "「般若波羅蜜，　　說三種依止，",
        "from": "T25n1517_002:0906b12_0",
        "context_with_next_sentence": true
    },
    {
        "source_sentence": "謂遍計、依他，　　及圓成實性。",
        "from": "T25n1517_002:0906b13_14",
        "context_with_next_sentence": true
    },
    {
        "source_sentence": "」此言「般若波羅蜜」等者，當知般若波羅蜜多有二種法：",
        "from": "T25n1517_002:0906b15_3",
        "context_with_next_sentence": true
    },
    {
        "source_sentence": "一者勝上；",
        "from": "T25n1517_002:0906b15_8",
        "context_with_next_sentence": true
    },
    {
        "source_sentence": "二者所行。",
        "from": "T25n1517_002:0906b15_13",
        "context_with_next_sentence": true
    },
    {
        "source_sentence": "勝上者，謂離煩惱、所知二障之智。",
        "from": "T25n1517_002:0906b16_8",
        "context_with_next_sentence": true
    },
    {
        "source_sentence": "所行者，謂名、句、文言說之相。",
        "from": "T25n1517_002:0906b17_1",
        "context_with_next_sentence": true
    },
    {
        "source_sentence": "彼勝上者，即般若波羅蜜多自性所說。",
        "from": "T25n1517_002:0906b17_18",
        "context_with_next_sentence": true
    },
    {
        "source_sentence": "彼所行者，即說法言義，是自性作用。",
        "from": "T25n1517_002:0906b18_16",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906b18_18",
        "context_with_next_sentence": true
    },
    {
        "source_sentence": "其所作用，此中云何？",
        "from": "T25n1517_002:0906b19_7",
        "context_with_next_sentence": true
    },
    {
        "source_sentence": "頌自答言「說三種依止」。",
        "from": "T25n1517_002:0906b19_19",
        "context_with_next_sentence": true
    },
    {
        "source_sentence": "三種依止者，此復云何？",
        "from": "T25n1517_002:0906b20_8",
        "context_with_next_sentence": true
    },
    {
        "source_sentence": "如頌所言，謂遍計、依他及圓成實性。",
        "from": "T25n1517_002:0906b21_4",
        "context_with_next_sentence": true
    },
    {
        "source_sentence": "「遍計」者，謂諸愚夫於無二清淨智中，遍計諸相執著對礙，此說名為遍計性。",
        "from": "T25n1517_002:0906b22_18",
        "context_with_next_sentence": true
    },
    {
        "source_sentence": "「依他性」者，謂無二智自性安住，無明種子二有對礙，而彼無明依他起故，此即說為依他起性。",
        "from": "T25n1517_002:0906b25_1",
        "context_with_next_sentence": true
    },
    {
        "source_sentence": "「圓成實性」者，謂即無二之智即是圓成實性。",
        "from": "T25n1517_002:0906b26_1",
        "context_with_next_sentence": true
    },
    {
        "source_sentence": "問云：",
        "from": "T25n1517_002:0906b26_4",
        "context_with_next_sentence": true
    },
    {
        "source_sentence": "何說為三種依止？",
        "from": "T25n1517_002:0906b26_12",
        "context_with_next_sentence": true
    },
    {
        "source_sentence": "所以頌言：",
        "from": "T25n1517_002:0906b26_17",
        "context_with_next_sentence": true
    },
    {
        "source_sentence": "「無此等說句，　　一切遍計止，",
        "from": "T25n1517_002:0906b27_0",
        "context_with_next_sentence": true
    },
    {
        "source_sentence": "幻喻等見邊，　　此說依他性。",
        "from": "T25n1517_002:0906b28_13",
        "context_with_next_sentence": true
    },
    {
        "source_sentence": "」此言「無此等說句，一切遍計止」等者。",
        "from": "T25n1517_002:0906b29_17",
        "context_with_next_sentence": true
    },
    {
        "source_sentence": "「無」謂無所有。",
        "from": "T25n1517_002:0906c01_2",
        "context_with_next_sentence": true
    },
    {
        "source_sentence": "此「句」者，謂如是等諸所說句。",
        "from": "T25n1517_002:0906c01_17",
        "context_with_next_sentence": true
    },
    {
        "source_sentence": "「等」謂等其說法者，彼止言無。",
        "from": "T25n1517_002:0906c02_8",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906c02_10",
        "context_with_next_sentence": true
    },
    {
        "source_sentence": "此中行相其復云何？",
        "from": "T25n1517_002:0906c02_19",
        "context_with_next_sentence": true
    },
    {
        "source_sentence": "故頌答言「一切遍計止」。",
        "from": "T25n1517_002:0906c03_10",
        "context_with_next_sentence": true
    },
    {
        "source_sentence": "「一切」者即普盡義。",
        "from": "T25n1517_002:0906c03_20",
        "context_with_next_sentence": true
    },
    {
        "source_sentence": "「遍計」者謂虛妄巧異執著造作。",
        "from": "T25n1517_002:0906c04_10",
        "context_with_next_sentence": true
    },
    {
        "source_sentence": "「止」謂止遣。",
        "from": "T25n1517_002:0906c04_17",
        "context_with_next_sentence": true
    },
    {
        "source_sentence": "此如是等所說意者，謂若有聞一切說者說止遣言，智者應當畢竟了知，一切皆是止遣遍計有相執著。",
        "from": "T25n1517_002:0906c07_3",
        "context_with_next_sentence": true
    },
    {
        "source_sentence": "頌言「幻喻等見邊，此說依他性」等者，「幻」謂帝網。",
        "from": "T25n1517_002:0906c08_6",
        "context_with_next_sentence": true
    },
    {
        "source_sentence": "「等」者等攝乾闥婆城等諸幻法。",
        "from": "T25n1517_002:0906c08_21",
        "context_with_next_sentence": true
    },
    {
        "source_sentence": "幻者，由他假法有所成故。",
        "from": "T25n1517_002:0906c09_10",
        "context_with_next_sentence": true
    },
    {
        "source_sentence": "今取彼幻喻此法故，乃名幻喻。",
        "from": "T25n1517_002:0906c10_4",
        "context_with_next_sentence": true
    },
    {
        "source_sentence": "「見邊」者，謂由彼喻，曉如是法，故名見邊。",
        "from": "T25n1517_002:0906c11_2",
        "context_with_next_sentence": true
    },
    {
        "source_sentence": "此中意者，謂若有聞說幻喻等諸見邊義，智者當知此即是說依他起性。",
        "from": "T25n1517_002:0906c12_14",
        "context_with_next_sentence": true
    },
    {
        "source_sentence": "此中當知，由彼幻等已見邊故，是故世尊有所宣說。",
        "from": "T25n1517_002:0906c13_17",
        "context_with_next_sentence": true
    },
    {
        "source_sentence": "問：",
        "from": "T25n1517_002:0906c13_19",
        "context_with_next_sentence": true
    },
    {
        "source_sentence": "彼依他自性云何了知？",
        "from": "T25n1517_002:0906c14_9",
        "context_with_next_sentence": true
    },
    {
        "source_sentence": "圓成自性云何說事？",
        "from": "T25n1517_002:0906c14_18",
        "context_with_next_sentence": true
    },
    {
        "source_sentence": "所以頌言：",
        "from": "T25n1517_002:0906c15_4",
        "context_with_next_sentence": true
    },
    {
        "source_sentence": "「有四種清淨，　　說圓成實性；",
        "from": "T25n1517_002:0906c16_14",
        "context_with_next_sentence": true
    },
    {
        "source_sentence": "般若波羅蜜，　　佛無別異說。",
        "from": "T25n1517_002:0906c17_13",
        "context_with_next_sentence": true
    },
    {
        "source_sentence": "」此言「有四種清淨，說圓成實性」等者，「說」謂表示，謂以四種清淨表示所有圓成自性。",
        "from": "T25n1517_002:0906c19_16",
        "context_with_next_sentence": true
    },
    {
        "source_sentence": "「四種」者，即有四種類。",
        "from": "T25n1517_002:0906c20_7",
        "context_with_next_sentence": true
    },
    {
        "source_sentence": "「清淨」者無染義，謂由得彼四種淨故乃名清淨。",
        "from": "T25n1517_002:0906c21_7",
        "context_with_next_sentence": true
    },
    {
        "source_sentence": "佛母般若波羅蜜多圓集要義釋論卷第二",
        "from": "T25n1517_002:0906c22_100",
        "context_with_next_sentence": false
    }
]