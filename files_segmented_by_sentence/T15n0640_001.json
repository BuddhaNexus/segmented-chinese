[
    {
        "source_sentence": "佛說月燈三昧經一卷一名文殊師利菩薩十事行經",
        "from": "T15n0640_001:0620a06_0",
        "context_with_next_sentence": true
    },
    {
        "source_sentence": "宋沙門先公譯",
        "from": "T15n0640_001:0620a08_0",
        "context_with_next_sentence": true
    },
    {
        "source_sentence": "聞如是：一時，佛在舍衛國，遊於祇樹給孤獨",
        "from": "T15n0640_001:0620a09_0",
        "context_with_next_sentence": true
    },
    {
        "source_sentence": "園，與大比丘眾五百人、六萬菩薩俱，及持央數諸天人。",
        "from": "T15n0640_001:0620a11_5",
        "context_with_next_sentence": true
    },
    {
        "source_sentence": "爾時，文殊師利菩薩在其眾會中坐。",
        "from": "T15n0640_001:0620a12_2",
        "context_with_next_sentence": true
    },
    {
        "source_sentence": "時，佛告文殊師利言：",
        "from": "T15n0640_001:0620a12_12",
        "context_with_next_sentence": true
    },
    {
        "source_sentence": "「童子！",
        "from": "T15n0640_001:0620a12_16",
        "context_with_next_sentence": true
    },
    {
        "source_sentence": "菩薩行布施有十事。",
        "from": "T15n0640_001:0620a13_3",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0620a13_8",
        "context_with_next_sentence": true
    },
    {
        "source_sentence": "一者諦除嫉妬意；",
        "from": "T15n0640_001:0620a13_16",
        "context_with_next_sentence": true
    },
    {
        "source_sentence": "二者常清淨意布施；",
        "from": "T15n0640_001:0620a14_5",
        "context_with_next_sentence": true
    },
    {
        "source_sentence": "三者無數百千人不能奪其財；",
        "from": "T15n0640_001:0620a14_18",
        "context_with_next_sentence": true
    },
    {
        "source_sentence": "四者無上妙而終亡；",
        "from": "T15n0640_001:0620a15_8",
        "context_with_next_sentence": true
    },
    {
        "source_sentence": "五者生大豪貴家；",
        "from": "T15n0640_001:0620a15_16",
        "context_with_next_sentence": true
    },
    {
        "source_sentence": "六者所生處好布施；",
        "from": "T15n0640_001:0620a16_7",
        "context_with_next_sentence": true
    },
    {
        "source_sentence": "七者為四部眾所愛念；",
        "from": "T15n0640_001:0620a16_17",
        "context_with_next_sentence": true
    },
    {
        "source_sentence": "八者無所畏，入眾會亦無礙，十方皆聞其名聲；",
        "from": "T15n0640_001:0620a17_19",
        "context_with_next_sentence": true
    },
    {
        "source_sentence": "九者年少手足柔軟；",
        "from": "T15n0640_001:0620a18_8",
        "context_with_next_sentence": true
    },
    {
        "source_sentence": "十者常樂善知識，乃至坐佛樹下。",
        "from": "T15n0640_001:0620a19_4",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0620a19_7",
        "context_with_next_sentence": true
    },
    {
        "source_sentence": "是為菩薩行布施十事。",
        "from": "T15n0640_001:0620a19_17",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0620a20_4",
        "context_with_next_sentence": true
    },
    {
        "source_sentence": "「已遠除於嫉妬，　　意常好布施者；",
        "from": "T15n0640_001:0620a21_16",
        "context_with_next_sentence": true
    },
    {
        "source_sentence": "持上妙而終亡，　　生即於豪富家。",
        "from": "T15n0640_001:0620a22_15",
        "context_with_next_sentence": true
    },
    {
        "source_sentence": "所生處意常樂，　　而好喜於布施；",
        "from": "T15n0640_001:0620a23_15",
        "context_with_next_sentence": true
    },
    {
        "source_sentence": "為眾生所愛念，　　居家者及出學。",
        "from": "T15n0640_001:0620a24_15",
        "context_with_next_sentence": true
    },
    {
        "source_sentence": "於眾會無所畏，　　所至處無疑難；",
        "from": "T15n0640_001:0620a25_15",
        "context_with_next_sentence": true
    },
    {
        "source_sentence": "其名聲遠而聞，　　於郡國及縣邑。",
        "from": "T15n0640_001:0620a26_15",
        "context_with_next_sentence": true
    },
    {
        "source_sentence": "其手足常柔軟，　　所欲得不復難；",
        "from": "T15n0640_001:0620a27_15",
        "context_with_next_sentence": true
    },
    {
        "source_sentence": "即為得善知識，　　諸佛及其弟子。",
        "from": "T15n0640_001:0620a28_15",
        "context_with_next_sentence": true
    },
    {
        "source_sentence": "終不復生嫉妬意，　　意常好樂欲布施；",
        "from": "T15n0640_001:0620a29_17",
        "context_with_next_sentence": true
    },
    {
        "source_sentence": "以持上妙而終亡，　　於是行事無嫉妬。",
        "from": "T15n0640_001:0620b01_17",
        "context_with_next_sentence": true
    },
    {
        "source_sentence": "即生於大豪富家，　　意常喜樂而布施；",
        "from": "T15n0640_001:0620b02_17",
        "context_with_next_sentence": true
    },
    {
        "source_sentence": "為若干億人所愛，　　好布施者有是行。",
        "from": "T15n0640_001:0620b03_17",
        "context_with_next_sentence": true
    },
    {
        "source_sentence": "得善知識不復難，　　常見諸佛及弟子；",
        "from": "T15n0640_001:0620b04_17",
        "context_with_next_sentence": true
    },
    {
        "source_sentence": "見已即樂供養之，　　其布施者有是行。",
        "from": "T15n0640_001:0620b05_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0620b06_4",
        "context_with_next_sentence": true
    },
    {
        "source_sentence": "「菩薩持戒清淨有十事。",
        "from": "T15n0640_001:0620b06_15",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0620b06_20",
        "context_with_next_sentence": true
    },
    {
        "source_sentence": "一者具足其願，二者學佛道，三者常尊樂於黠慧，四者死不妄語，五者見世不轉意，六者棄生死，七者求泥洹，八者寂寞行，九者得三昧，十者無貧窮行。",
        "from": "T15n0640_001:0620b10_9",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0620b10_12",
        "context_with_next_sentence": true
    },
    {
        "source_sentence": "是為菩薩十事清淨持戒。",
        "from": "T15n0640_001:0620b11_3",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0620b11_11",
        "context_with_next_sentence": true
    },
    {
        "source_sentence": "「即具足其所願，　　學諸佛之道行；",
        "from": "T15n0640_001:0620b12_16",
        "context_with_next_sentence": true
    },
    {
        "source_sentence": "常樂於尊智慧，　　亦無有恐懼時。",
        "from": "T15n0640_001:0620b13_15",
        "context_with_next_sentence": true
    },
    {
        "source_sentence": "不復轉其所願，　　亦不轉慎諸行；",
        "from": "T15n0640_001:0620b14_15",
        "context_with_next_sentence": true
    },
    {
        "source_sentence": "常棄遠於生死，　　則求索泥洹道。",
        "from": "T15n0640_001:0620b15_15",
        "context_with_next_sentence": true
    },
    {
        "source_sentence": "常在寂寞處行，　　即便得於三昧；",
        "from": "T15n0640_001:0620b16_15",
        "context_with_next_sentence": true
    },
    {
        "source_sentence": "而無有貧窮時，　　即立於持戒品。",
        "from": "T15n0640_001:0620b17_15",
        "context_with_next_sentence": true
    },
    {
        "source_sentence": "其人即具所可願，　　是菩薩學諸佛道；",
        "from": "T15n0640_001:0620b18_17",
        "context_with_next_sentence": true
    },
    {
        "source_sentence": "慧者於人不自稱，　　其人如是戒清淨。",
        "from": "T15n0640_001:0620b19_17",
        "context_with_next_sentence": true
    },
    {
        "source_sentence": "持願甚堅不復難，　　終不復動所采建；",
        "from": "T15n0640_001:0620b20_17",
        "context_with_next_sentence": true
    },
    {
        "source_sentence": "以見生死無數惡，　　便棄捐求泥洹道。",
        "from": "T15n0640_001:0620b21_17",
        "context_with_next_sentence": true
    },
    {
        "source_sentence": "其意不復著所念，　　其人如是立戒彊；",
        "from": "T15n0640_001:0620b22_17",
        "context_with_next_sentence": true
    },
    {
        "source_sentence": "得正剎土無不可，　　清淨戒者有是行。",
        "from": "T15n0640_001:0620b23_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0620b24_4",
        "context_with_next_sentence": true
    },
    {
        "source_sentence": "「菩薩立忍辱有十事。",
        "from": "T15n0640_001:0620b24_14",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0620b24_19",
        "context_with_next_sentence": true
    },
    {
        "source_sentence": "一者火不能燒，二者刀不能害，三者毒不能行，四者水不能沒，五者非人護之，六者得莊嚴其身相，七者閉塞諸惡道，八者得生梵天不難，九者晝夜得安隱，十者安樂不移。",
        "from": "T15n0640_001:0620b28_16",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0620b28_19",
        "context_with_next_sentence": true
    },
    {
        "source_sentence": "是為菩薩十事住忍辱。",
        "from": "T15n0640_001:0620b29_8",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0620b29_16",
        "context_with_next_sentence": true
    },
    {
        "source_sentence": "「火不能燒其人，　　刀亦不能傷害；",
        "from": "T15n0640_001:0620c01_16",
        "context_with_next_sentence": true
    },
    {
        "source_sentence": "其毒不能得行，　　水亦不能漂沒。",
        "from": "T15n0640_001:0620c02_15",
        "context_with_next_sentence": true
    },
    {
        "source_sentence": "諸非人悉護之，　　即得三十二相；",
        "from": "T15n0640_001:0620c03_15",
        "context_with_next_sentence": true
    },
    {
        "source_sentence": "便閉塞諸惡道，　　忍辱者德如是。",
        "from": "T15n0640_001:0620c04_15",
        "context_with_next_sentence": true
    },
    {
        "source_sentence": "求索諸梵及釋，　　彼亦不而難致；",
        "from": "T15n0640_001:0620c05_15",
        "context_with_next_sentence": true
    },
    {
        "source_sentence": "常得安隱之行，　　悉覺於非常事。",
        "from": "T15n0640_001:0620c06_15",
        "context_with_next_sentence": true
    },
    {
        "source_sentence": "刀及火亦不能傷，　　行於毒中不能害；",
        "from": "T15n0640_001:0620c07_17",
        "context_with_next_sentence": true
    },
    {
        "source_sentence": "諸天及人鬼神護，　　其忍辱者有是行。",
        "from": "T15n0640_001:0620c08_17",
        "context_with_next_sentence": true
    },
    {
        "source_sentence": "即身得三十二相，　　其人不復畏惡道；",
        "from": "T15n0640_001:0620c09_17",
        "context_with_next_sentence": true
    },
    {
        "source_sentence": "於是死即生梵天，　　行慈心者有是道。",
        "from": "T15n0640_001:0620c10_17",
        "context_with_next_sentence": true
    },
    {
        "source_sentence": "晝夜即得安隱行，　　常好喜身得安定；",
        "from": "T15n0640_001:0620c11_17",
        "context_with_next_sentence": true
    },
    {
        "source_sentence": "於一切有清淨意，　　終無有瞋恚志行。",
        "from": "T15n0640_001:0620c12_17",
        "context_with_next_sentence": true
    },
    {
        "source_sentence": "」佛告童子：",
        "from": "T15n0640_001:0620c13_4",
        "context_with_next_sentence": true
    },
    {
        "source_sentence": "「菩薩精進有十事。",
        "from": "T15n0640_001:0620c13_13",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0620c13_18",
        "context_with_next_sentence": true
    },
    {
        "source_sentence": "一者有威神，二者為諸佛所護，三者非人悉亦護之，四者聞法終不轉忘，五者所未聞法而得聞，六者得高明智慧，七者得種種三昧，八者終無病時，九者飯食得安隱，十者得柔軟如優鉢不剛。",
        "from": "T15n0640_001:0620c18_4",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0620c18_7",
        "context_with_next_sentence": true
    },
    {
        "source_sentence": "是為精進行菩薩十事。",
        "from": "T15n0640_001:0620c18_17",
        "context_with_next_sentence": true
    },
    {
        "source_sentence": "」佛於是說偈曰：",
        "from": "T15n0640_001:0620c19_4",
        "context_with_next_sentence": true
    },
    {
        "source_sentence": "「常為得有威神，　　終不轉犯諸惡；",
        "from": "T15n0640_001:0620c20_16",
        "context_with_next_sentence": true
    },
    {
        "source_sentence": "諸非人悉護之，　　即疾得成佛道。",
        "from": "T15n0640_001:0620c21_15",
        "context_with_next_sentence": true
    },
    {
        "source_sentence": "聞經法亦不忘，　　未聞者求得了；",
        "from": "T15n0640_001:0620c22_15",
        "context_with_next_sentence": true
    },
    {
        "source_sentence": "其人即得高明，　　精進者有是德。",
        "from": "T15n0640_001:0620c23_15",
        "context_with_next_sentence": true
    },
    {
        "source_sentence": "得同諸三昧行，　　終無有疾病時；",
        "from": "T15n0640_001:0620c24_15",
        "context_with_next_sentence": true
    },
    {
        "source_sentence": "精進者智慧俱，　　其人得佛道行。",
        "from": "T15n0640_001:0620c25_15",
        "context_with_next_sentence": true
    },
    {
        "source_sentence": "所飯食得安隱，　　即得為精進行；",
        "from": "T15n0640_001:0620c26_15",
        "context_with_next_sentence": true
    },
    {
        "source_sentence": "譬如優鉢在水，　　稍稍長而大成。",
        "from": "T15n0640_001:0620c27_15",
        "context_with_next_sentence": true
    },
    {
        "source_sentence": "清白法亦如是，　　令菩薩稍稍成；",
        "from": "T15n0640_001:0620c28_15",
        "context_with_next_sentence": true
    },
    {
        "source_sentence": "終無有能當者，　　得在天安樂處。",
        "from": "T15n0640_001:0620c29_15",
        "context_with_next_sentence": true
    },
    {
        "source_sentence": "多陀竭精進行，　　以進越無數劫；",
        "from": "T15n0640_001:0621a01_15",
        "context_with_next_sentence": true
    },
    {
        "source_sentence": "諸菩薩勤力行，　　所修奉悉說之。",
        "from": "T15n0640_001:0621a02_15",
        "context_with_next_sentence": true
    },
    {
        "source_sentence": "其精進者有威神，　　常為諸佛所擁護；",
        "from": "T15n0640_001:0621a03_17",
        "context_with_next_sentence": true
    },
    {
        "source_sentence": "而皆奉受是道行，　　其人得佛道不久。",
        "from": "T15n0640_001:0621a04_17",
        "context_with_next_sentence": true
    },
    {
        "source_sentence": "所聞者終不復忘，　　及復得餘眾法行；",
        "from": "T15n0640_001:0621a05_17",
        "context_with_next_sentence": true
    },
    {
        "source_sentence": "其人智慧稍增益，　　精進行者有是事。",
        "from": "T15n0640_001:0621a06_17",
        "context_with_next_sentence": true
    },
    {
        "source_sentence": "種種三昧常自增，　　彼終無有疾病時；",
        "from": "T15n0640_001:0621a07_17",
        "context_with_next_sentence": true
    },
    {
        "source_sentence": "諸所可飯食之者，　　一切得則為安隱。",
        "from": "T15n0640_001:0621a08_17",
        "context_with_next_sentence": true
    },
    {
        "source_sentence": "晝夜成就清白行，　　精進之者無有休；",
        "from": "T15n0640_001:0621a09_17",
        "context_with_next_sentence": true
    },
    {
        "source_sentence": "其人不久疾得佛，　　行精進者尊如是。",
        "from": "T15n0640_001:0621a10_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0621a11_4",
        "context_with_next_sentence": true
    },
    {
        "source_sentence": "「坐禪菩薩有十事行。",
        "from": "T15n0640_001:0621a11_14",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0621a11_19",
        "context_with_next_sentence": true
    },
    {
        "source_sentence": "一者專行住，二者行道事，三者無有恐難，四者諦正諸根，五者為人所愛，六者遠離欲，七者不轉一心，八者脫於魔界，九者住佛界，十者得解脫。",
        "from": "T15n0640_001:0621a15_3",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0621a15_6",
        "context_with_next_sentence": true
    },
    {
        "source_sentence": "是為坐禪菩薩十事行。",
        "from": "T15n0640_001:0621a15_16",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0621a16_3",
        "context_with_next_sentence": true
    },
    {
        "source_sentence": "「其人不轉所行，　　即為住諦之行；",
        "from": "T15n0640_001:0621a17_16",
        "context_with_next_sentence": true
    },
    {
        "source_sentence": "專行諸道之事，　　其人捨不正行。",
        "from": "T15n0640_001:0621a18_15",
        "context_with_next_sentence": true
    },
    {
        "source_sentence": "所修無所復著，　　諸根已為寂定；",
        "from": "T15n0640_001:0621a19_15",
        "context_with_next_sentence": true
    },
    {
        "source_sentence": "即為得安隱喜，　　坐思惟道行事。",
        "from": "T15n0640_001:0621a20_15",
        "context_with_next_sentence": true
    },
    {
        "source_sentence": "其人已離愛欲，　　安隱坐於一心；",
        "from": "T15n0640_001:0621a21_15",
        "context_with_next_sentence": true
    },
    {
        "source_sentence": "以遠離魔境界，　　即住於佛境界。",
        "from": "T15n0640_001:0621a22_15",
        "context_with_next_sentence": true
    },
    {
        "source_sentence": "專行者有是持，　　其獨樂樹間者；",
        "from": "T15n0640_001:0621a23_15",
        "context_with_next_sentence": true
    },
    {
        "source_sentence": "即便解脫之行，　　便成得十事句。",
        "from": "T15n0640_001:0621a24_15",
        "context_with_next_sentence": true
    },
    {
        "source_sentence": "其菩薩住轉不行，　　皆棄捐於不當行；",
        "from": "T15n0640_001:0621a25_17",
        "context_with_next_sentence": true
    },
    {
        "source_sentence": "棄不正行樂正行，　　念三昧者有是事。",
        "from": "T15n0640_001:0621a26_17",
        "context_with_next_sentence": true
    },
    {
        "source_sentence": "其人終無貪著時，　　行安隱者賢不貪；",
        "from": "T15n0640_001:0621a27_17",
        "context_with_next_sentence": true
    },
    {
        "source_sentence": "身意善覺而持戒，　　行三昧者有是事。",
        "from": "T15n0640_001:0621a28_17",
        "context_with_next_sentence": true
    },
    {
        "source_sentence": "行空樹間無所畏，　　其人終無著貪時；",
        "from": "T15n0640_001:0621a29_17",
        "context_with_next_sentence": true
    },
    {
        "source_sentence": "諸非人皆愛念之，　　如是遠離欲獨行。",
        "from": "T15n0640_001:0621b01_17",
        "context_with_next_sentence": true
    },
    {
        "source_sentence": "終不著欲亦不貪，　　如是即脫魔境界；",
        "from": "T15n0640_001:0621b02_17",
        "context_with_next_sentence": true
    },
    {
        "source_sentence": "便住於如來境界，　　其人解脫邪事竟。",
        "from": "T15n0640_001:0621b03_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0621b04_4",
        "context_with_next_sentence": true
    },
    {
        "source_sentence": "「菩薩行般若波羅蜜有十事。",
        "from": "T15n0640_001:0621b04_17",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0621b05_2",
        "context_with_next_sentence": true
    },
    {
        "source_sentence": "一者一切所有悉布施，無所希望；",
        "from": "T15n0640_001:0621b05_17",
        "context_with_next_sentence": true
    },
    {
        "source_sentence": "二者不復犯戒，不以戒自綺；",
        "from": "T15n0640_001:0621b06_10",
        "context_with_next_sentence": true
    },
    {
        "source_sentence": "三者住忍辱力無人想住；",
        "from": "T15n0640_001:0621b07_2",
        "context_with_next_sentence": true
    },
    {
        "source_sentence": "四者行精進不貪身命；",
        "from": "T15n0640_001:0621b07_12",
        "context_with_next_sentence": true
    },
    {
        "source_sentence": "五者行禪不住禪；",
        "from": "T15n0640_001:0621b08_1",
        "context_with_next_sentence": true
    },
    {
        "source_sentence": "六者降伏弊魔；",
        "from": "T15n0640_001:0621b08_8",
        "context_with_next_sentence": true
    },
    {
        "source_sentence": "七者九十六種外道不能動之；",
        "from": "T15n0640_001:0621b09_2",
        "context_with_next_sentence": true
    },
    {
        "source_sentence": "八者自得知生死；",
        "from": "T15n0640_001:0621b09_10",
        "context_with_next_sentence": true
    },
    {
        "source_sentence": "九者於眾生有悲意；",
        "from": "T15n0640_001:0621b09_19",
        "context_with_next_sentence": true
    },
    {
        "source_sentence": "十者不求弟子、緣一覺地。",
        "from": "T15n0640_001:0621b10_11",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0621b10_14",
        "context_with_next_sentence": true
    },
    {
        "source_sentence": "是為菩薩行般若波羅蜜十事。",
        "from": "T15n0640_001:0621b11_7",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0621b11_15",
        "context_with_next_sentence": true
    },
    {
        "source_sentence": "「其人所施皆等，　　亦不念望其報；",
        "from": "T15n0640_001:0621b12_16",
        "context_with_next_sentence": true
    },
    {
        "source_sentence": "護經戒不敢犯，　　亦不有想著求。",
        "from": "T15n0640_001:0621b13_15",
        "context_with_next_sentence": true
    },
    {
        "source_sentence": "行忍辱及智慧，　　終無有人之想；",
        "from": "T15n0640_001:0621b14_15",
        "context_with_next_sentence": true
    },
    {
        "source_sentence": "見人即有精進，　　身志意無所著。",
        "from": "T15n0640_001:0621b15_15",
        "context_with_next_sentence": true
    },
    {
        "source_sentence": "行一心及智慧，　　無所住無有想；",
        "from": "T15n0640_001:0621b16_15",
        "context_with_next_sentence": true
    },
    {
        "source_sentence": "以降伏於眾魔，　　智慧者有是德。",
        "from": "T15n0640_001:0621b17_15",
        "context_with_next_sentence": true
    },
    {
        "source_sentence": "九十六種之道，　　皆無能動搖者；",
        "from": "T15n0640_001:0621b18_15",
        "context_with_next_sentence": true
    },
    {
        "source_sentence": "得知了生死事，　　智慧者有是事。",
        "from": "T15n0640_001:0621b19_15",
        "context_with_next_sentence": true
    },
    {
        "source_sentence": "於一切眾生所，　　有大悲哀之行；",
        "from": "T15n0640_001:0621b20_15",
        "context_with_next_sentence": true
    },
    {
        "source_sentence": "於弟子緣一覺，　　皆不念所求行。",
        "from": "T15n0640_001:0621b21_15",
        "context_with_next_sentence": true
    },
    {
        "source_sentence": "所有皆施無希望，　　為不犯戒不念惡；",
        "from": "T15n0640_001:0621b22_17",
        "context_with_next_sentence": true
    },
    {
        "source_sentence": "行忍辱者無人想，　　奉智慧者有是事。",
        "from": "T15n0640_001:0621b23_17",
        "context_with_next_sentence": true
    },
    {
        "source_sentence": "精進為在空閑處，　　禪無有想亦無住；",
        "from": "T15n0640_001:0621b24_17",
        "context_with_next_sentence": true
    },
    {
        "source_sentence": "其人智慧降伏魔，　　行智慧者有是事。",
        "from": "T15n0640_001:0621b25_17",
        "context_with_next_sentence": true
    },
    {
        "source_sentence": "諸外道者不能動，　　其人即為知生死；",
        "from": "T15n0640_001:0621b26_17",
        "context_with_next_sentence": true
    },
    {
        "source_sentence": "於眾人民有哀傷，　　行智慧者有是事。",
        "from": "T15n0640_001:0621b27_17",
        "context_with_next_sentence": true
    },
    {
        "source_sentence": "諸弟子及緣一覺，　　於彼終無念求索；",
        "from": "T15n0640_001:0621b28_17",
        "context_with_next_sentence": true
    },
    {
        "source_sentence": "其人住佛道如是，　　行智慧者有是事。",
        "from": "T15n0640_001:0621b29_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0621c01_4",
        "context_with_next_sentence": true
    },
    {
        "source_sentence": "「多智菩薩有十事行。",
        "from": "T15n0640_001:0621c01_14",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0621c01_19",
        "context_with_next_sentence": true
    },
    {
        "source_sentence": "一者知惡道，二者知善道，三者解疑事，四者為現直道，五者棄捐惡道，六者住正道，七者在甘露門，八者得坐佛樹下，九者為人民現明道，十者不畏惡道。",
        "from": "T15n0640_001:0621c05_8",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0621c05_11",
        "context_with_next_sentence": true
    },
    {
        "source_sentence": "是為多智菩薩十事行。",
        "from": "T15n0640_001:0621c06_1",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0621c06_9",
        "context_with_next_sentence": true
    },
    {
        "source_sentence": "「為知了諸塵勞，　　悉曉了是兩事；",
        "from": "T15n0640_001:0621c07_16",
        "context_with_next_sentence": true
    },
    {
        "source_sentence": "其人便棄塵勞，　　即隨佛道之行。",
        "from": "T15n0640_001:0621c08_15",
        "context_with_next_sentence": true
    },
    {
        "source_sentence": "慧而解諸狐疑，　　便為現直見事；",
        "from": "T15n0640_001:0621c09_15",
        "context_with_next_sentence": true
    },
    {
        "source_sentence": "則棄捐惡道行，　　即得在於正道。",
        "from": "T15n0640_001:0621c10_15",
        "context_with_next_sentence": true
    },
    {
        "source_sentence": "見在於甘露門，　　則得坐佛樹下；",
        "from": "T15n0640_001:0621c11_15",
        "context_with_next_sentence": true
    },
    {
        "source_sentence": "為人民解現正，　　令不畏諸惡道。",
        "from": "T15n0640_001:0621c12_15",
        "context_with_next_sentence": true
    },
    {
        "source_sentence": "曉了無數塵勞法，　　知解兩事為如是；",
        "from": "T15n0640_001:0621c13_17",
        "context_with_next_sentence": true
    },
    {
        "source_sentence": "其人便棄捐塵勞，　　便於彼學上善法。",
        "from": "T15n0640_001:0621c14_17",
        "context_with_next_sentence": true
    },
    {
        "source_sentence": "為一切人解其疑，　　便為得見善正直；",
        "from": "T15n0640_001:0621c15_17",
        "context_with_next_sentence": true
    },
    {
        "source_sentence": "即棄捐去惡道事，　　其多智常在道住。",
        "from": "T15n0640_001:0621c16_17",
        "context_with_next_sentence": true
    },
    {
        "source_sentence": "常為住在甘露門，　　得坐在無量佛樹；",
        "from": "T15n0640_001:0621c17_17",
        "context_with_next_sentence": true
    },
    {
        "source_sentence": "為無量億人現明，　　其人終不畏惡道。",
        "from": "T15n0640_001:0621c18_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0621c19_4",
        "context_with_next_sentence": true
    },
    {
        "source_sentence": "「菩薩尊法施持法與他人者有十事。",
        "from": "T15n0640_001:0621c20_1",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0621c20_6",
        "context_with_next_sentence": true
    },
    {
        "source_sentence": "一者棄捐惡，二者奉行善，三者修正士，四者淨其佛剎，五者坐佛樹下，六者布施眾用，七者降伏諸塵勞，八者與一切人智，九者行慈心，十者現在得安隱意。",
        "from": "T15n0640_001:0621c23_17",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0621c23_20",
        "context_with_next_sentence": true
    },
    {
        "source_sentence": "是為菩薩持尊法施十事以法施與他人者。",
        "from": "T15n0640_001:0621c24_17",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0621c25_6",
        "context_with_next_sentence": true
    },
    {
        "source_sentence": "「諸不善皆捐之，　　諸善事悉奉行；",
        "from": "T15n0640_001:0621c26_16",
        "context_with_next_sentence": true
    },
    {
        "source_sentence": "得在住法智慧，　　意常好喜布施。",
        "from": "T15n0640_001:0621c27_15",
        "context_with_next_sentence": true
    },
    {
        "source_sentence": "便淨其佛國土，　　即得無上之國；",
        "from": "T15n0640_001:0621c28_15",
        "context_with_next_sentence": true
    },
    {
        "source_sentence": "便則坐佛樹下，　　興法施譬如寶。",
        "from": "T15n0640_001:0621c29_15",
        "context_with_next_sentence": true
    },
    {
        "source_sentence": "布施一切所有，　　便學於諸法王；",
        "from": "T15n0640_001:0622a01_15",
        "context_with_next_sentence": true
    },
    {
        "source_sentence": "則遠除諸塵勞，　　其人得佛不難。",
        "from": "T15n0640_001:0622a02_15",
        "context_with_next_sentence": true
    },
    {
        "source_sentence": "布施於一切人，　　常有慈心之行；",
        "from": "T15n0640_001:0622a03_15",
        "context_with_next_sentence": true
    },
    {
        "source_sentence": "其無有嫉妬行，　　為安隱諸非人。",
        "from": "T15n0640_001:0622a04_15",
        "context_with_next_sentence": true
    },
    {
        "source_sentence": "多智便棄諸不善，　　其人常為在善住；",
        "from": "T15n0640_001:0622a05_17",
        "context_with_next_sentence": true
    },
    {
        "source_sentence": "於尊法堅不可動，　　其多智者常與法。",
        "from": "T15n0640_001:0622a06_17",
        "context_with_next_sentence": true
    },
    {
        "source_sentence": "即常得清淨之國，　　常奉行佛道之事；",
        "from": "T15n0640_001:0622a07_17",
        "context_with_next_sentence": true
    },
    {
        "source_sentence": "為常得在佛樹下，　　興法施者有是事。",
        "from": "T15n0640_001:0622a08_17",
        "context_with_next_sentence": true
    },
    {
        "source_sentence": "無有塵勞布施眾，　　便即知了己身事；",
        "from": "T15n0640_001:0622a09_17",
        "context_with_next_sentence": true
    },
    {
        "source_sentence": "皆解脫諸世之事，　　其人終無所罣礙。",
        "from": "T15n0640_001:0622a10_17",
        "context_with_next_sentence": true
    },
    {
        "source_sentence": "其人自知而發意，　　為一切人如是施；",
        "from": "T15n0640_001:0622a11_17",
        "context_with_next_sentence": true
    },
    {
        "source_sentence": "有慈心者無嫉妬，　　見諸法安無有我。",
        "from": "T15n0640_001:0622a12_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0622a13_4",
        "context_with_next_sentence": true
    },
    {
        "source_sentence": "「菩薩行空有十事。",
        "from": "T15n0640_001:0622a13_13",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0622a13_18",
        "context_with_next_sentence": true
    },
    {
        "source_sentence": "一者行佛道，二者無所著行，三者不願所生，四者不犯戒法，五者不誹謗賢者，六者不為諍行，七者無所得，八者獨行道，九者不諍佛，十者受法行。",
        "from": "T15n0640_001:0622a17_3",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0622a17_6",
        "context_with_next_sentence": true
    },
    {
        "source_sentence": "是為菩薩行十空事。",
        "from": "T15n0640_001:0622a17_15",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0622a18_2",
        "context_with_next_sentence": true
    },
    {
        "source_sentence": "「其諸上人所行，　　得上尊之世界；",
        "from": "T15n0640_001:0622a19_16",
        "context_with_next_sentence": true
    },
    {
        "source_sentence": "勇猛者於彼行，　　諸所不可得命。",
        "from": "T15n0640_001:0622a20_15",
        "context_with_next_sentence": true
    },
    {
        "source_sentence": "皆不著諸世界，　　於禪思安隱坐；",
        "from": "T15n0640_001:0622a21_15",
        "context_with_next_sentence": true
    },
    {
        "source_sentence": "亦不願諸所生，　　便曉知諸空法。",
        "from": "T15n0640_001:0622a22_15",
        "context_with_next_sentence": true
    },
    {
        "source_sentence": "終不復犯戒法，　　持於戒無有呵；",
        "from": "T15n0640_001:0622a23_15",
        "context_with_next_sentence": true
    },
    {
        "source_sentence": "其盡壽不說惡，　　不誹謗餘賢者。",
        "from": "T15n0640_001:0622a24_15",
        "context_with_next_sentence": true
    },
    {
        "source_sentence": "其行道無所諍，　　終無有諸諍訟；",
        "from": "T15n0640_001:0622a25_15",
        "context_with_next_sentence": true
    },
    {
        "source_sentence": "其便知諸所事，　　彼如法而習行。",
        "from": "T15n0640_001:0622a26_15",
        "context_with_next_sentence": true
    },
    {
        "source_sentence": "乃至亡失其命，　　終不謗於世尊；",
        "from": "T15n0640_001:0622a27_15",
        "context_with_next_sentence": true
    },
    {
        "source_sentence": "積累於一切法，　　自保意無所畏。",
        "from": "T15n0640_001:0622a28_15",
        "context_with_next_sentence": true
    },
    {
        "source_sentence": "於一切諸世界，　　佛道不可思議；",
        "from": "T15n0640_001:0622a29_15",
        "context_with_next_sentence": true
    },
    {
        "source_sentence": "即奉持諸佛法，　　不復疑於空法。",
        "from": "T15n0640_001:0622b01_15",
        "context_with_next_sentence": true
    },
    {
        "source_sentence": "其人之行而上妙，　　住不在於諸外道；",
        "from": "T15n0640_001:0622b02_17",
        "context_with_next_sentence": true
    },
    {
        "source_sentence": "行禪安隱無所著，　　諸所無命亦無人。",
        "from": "T15n0640_001:0622b03_17",
        "context_with_next_sentence": true
    },
    {
        "source_sentence": "其人終無有貪著，　　行一心者無所想；",
        "from": "T15n0640_001:0622b04_17",
        "context_with_next_sentence": true
    },
    {
        "source_sentence": "以知無人無我法，　　終復無有於所願。",
        "from": "T15n0640_001:0622b05_17",
        "context_with_next_sentence": true
    },
    {
        "source_sentence": "悉曉諸空之法事，　　於眾所用終不著；",
        "from": "T15n0640_001:0622b06_17",
        "context_with_next_sentence": true
    },
    {
        "source_sentence": "其人終無貪著念，　　於佛常有淨信意。",
        "from": "T15n0640_001:0622b07_17",
        "context_with_next_sentence": true
    },
    {
        "source_sentence": "其人終無諍訟事，　　獨處行者空眾用；",
        "from": "T15n0640_001:0622b08_17",
        "context_with_next_sentence": true
    },
    {
        "source_sentence": "其人為住於佛道，　　便持如來諸所法。",
        "from": "T15n0640_001:0622b09_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0622b10_4",
        "context_with_next_sentence": true
    },
    {
        "source_sentence": "「菩薩在獨處行有十事。",
        "from": "T15n0640_001:0622b10_15",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0622b10_20",
        "context_with_next_sentence": true
    },
    {
        "source_sentence": "一者有清淨意，二者無有欲，三者念諸佛，四者信行，五者不疑慧，六者有反復於諸佛，七者不誹謗法，八者寂寞行，九者得調住，十者智四解事。",
        "from": "T15n0640_001:0622b14_4",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0622b14_7",
        "context_with_next_sentence": true
    },
    {
        "source_sentence": "是為菩薩獨處行十事。",
        "from": "T15n0640_001:0622b14_17",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0622b15_4",
        "context_with_next_sentence": true
    },
    {
        "source_sentence": "「終無有愛欲行，　　常有清淨之意；",
        "from": "T15n0640_001:0622b16_16",
        "context_with_next_sentence": true
    },
    {
        "source_sentence": "便奉無所欲事，　　於獨處一心行。",
        "from": "T15n0640_001:0622b17_15",
        "context_with_next_sentence": true
    },
    {
        "source_sentence": "思念普世間明，　　其人轉而成信；",
        "from": "T15n0640_001:0622b18_15",
        "context_with_next_sentence": true
    },
    {
        "source_sentence": "於智慧一無疑，　　佛慧不可思議。",
        "from": "T15n0640_001:0622b19_15",
        "context_with_next_sentence": true
    },
    {
        "source_sentence": "於諸佛有反復，　　佛終不棄捐法；",
        "from": "T15n0640_001:0622b20_15",
        "context_with_next_sentence": true
    },
    {
        "source_sentence": "即而作寂定行，　　便為住於寂法。",
        "from": "T15n0640_001:0622b21_15",
        "context_with_next_sentence": true
    },
    {
        "source_sentence": "其人即得解事，　　獨自樂於樹間；",
        "from": "T15n0640_001:0622b22_15",
        "context_with_next_sentence": true
    },
    {
        "source_sentence": "便棄捐於財利，　　在一處而行道。",
        "from": "T15n0640_001:0622b23_15",
        "context_with_next_sentence": true
    },
    {
        "source_sentence": "其人即為有清意，　　常皆棄捐諸惡事；",
        "from": "T15n0640_001:0622b24_17",
        "context_with_next_sentence": true
    },
    {
        "source_sentence": "其人行寂無有上，　　終不復疑諸佛慧。",
        "from": "T15n0640_001:0622b25_17",
        "context_with_next_sentence": true
    },
    {
        "source_sentence": "其人思念佛無上，　　信於諸天中天行；",
        "from": "T15n0640_001:0622b26_17",
        "context_with_next_sentence": true
    },
    {
        "source_sentence": "亦不復疑諸佛慧，　　寂寞行者有是事。",
        "from": "T15n0640_001:0622b27_17",
        "context_with_next_sentence": true
    },
    {
        "source_sentence": "於諸上人有反復，　　終不復棄諸法行；",
        "from": "T15n0640_001:0622b28_17",
        "context_with_next_sentence": true
    },
    {
        "source_sentence": "獨處行者而寂寞，　　閑處行者有是事。",
        "from": "T15n0640_001:0622b29_17",
        "context_with_next_sentence": true
    },
    {
        "source_sentence": "便得善諦寂寞地，　　即疾解了諸證事；",
        "from": "T15n0640_001:0622c01_17",
        "context_with_next_sentence": true
    },
    {
        "source_sentence": "常解說無央數經，　　其人無有罣礙時。",
        "from": "T15n0640_001:0622c02_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0622c03_4",
        "context_with_next_sentence": true
    },
    {
        "source_sentence": "「菩薩在閑處行有十事。",
        "from": "T15n0640_001:0622c03_15",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0622c03_20",
        "context_with_next_sentence": true
    },
    {
        "source_sentence": "一者寂行，二者遠離眾人，三者無諍訟，四者無瞋恚，五者不入諸行，六者不入人罪，七者念解脫事，八者安隱一心行，九者疾作證解脫，十者以無所著故得三昧。",
        "from": "T15n0640_001:0622c07_12",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0622c07_15",
        "context_with_next_sentence": true
    },
    {
        "source_sentence": "是為菩薩閑處尊行十事。",
        "from": "T15n0640_001:0622c08_7",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0622c08_15",
        "context_with_next_sentence": true
    },
    {
        "source_sentence": "「常有寂寞之事，　　便遠離眾會人；",
        "from": "T15n0640_001:0622c09_16",
        "context_with_next_sentence": true
    },
    {
        "source_sentence": "終無有諍訟時，　　而獨自作於行。",
        "from": "T15n0640_001:0622c10_15",
        "context_with_next_sentence": true
    },
    {
        "source_sentence": "常無有瞋恚意，　　終不轉著諸界；",
        "from": "T15n0640_001:0622c11_15",
        "context_with_next_sentence": true
    },
    {
        "source_sentence": "亦不復作諍訟，　　在閑處是有德。",
        "from": "T15n0640_001:0622c12_15",
        "context_with_next_sentence": true
    },
    {
        "source_sentence": "便為寂寞之行，　　常在於獨處行；",
        "from": "T15n0640_001:0622c13_15",
        "context_with_next_sentence": true
    },
    {
        "source_sentence": "即有解脫之事，　　便疾得過度去。",
        "from": "T15n0640_001:0622c14_15",
        "context_with_next_sentence": true
    },
    {
        "source_sentence": "獨自在上閑處坐，　　常棄捐惡眾會人；",
        "from": "T15n0640_001:0622c15_17",
        "context_with_next_sentence": true
    },
    {
        "source_sentence": "其人終不入人罪，　　樹間坐者有是事。",
        "from": "T15n0640_001:0622c16_17",
        "context_with_next_sentence": true
    },
    {
        "source_sentence": "便厭於一切生死，　　其人無有貪眾用；",
        "from": "T15n0640_001:0622c17_17",
        "context_with_next_sentence": true
    },
    {
        "source_sentence": "亦不有眾畏之事，　　在樹下坐有是事。",
        "from": "T15n0640_001:0622c18_17",
        "context_with_next_sentence": true
    },
    {
        "source_sentence": "終不與人共諍訟，　　常獨行者樂寂寞；",
        "from": "T15n0640_001:0622c19_17",
        "context_with_next_sentence": true
    },
    {
        "source_sentence": "常護守於身口意，　　其在閑處德無數。",
        "from": "T15n0640_001:0622c20_17",
        "context_with_next_sentence": true
    },
    {
        "source_sentence": "便得上妙解脫事，　　即好坐在寂三昧；",
        "from": "T15n0640_001:0622c21_17",
        "context_with_next_sentence": true
    },
    {
        "source_sentence": "其於樹間習寂行，　　在閑處者有是德。",
        "from": "T15n0640_001:0622c22_17",
        "context_with_next_sentence": true
    },
    {
        "source_sentence": "」佛語童子：",
        "from": "T15n0640_001:0622c23_4",
        "context_with_next_sentence": true
    },
    {
        "source_sentence": "「菩薩行分衛有十事。",
        "from": "T15n0640_001:0622c23_14",
        "context_with_next_sentence": true
    },
    {
        "source_sentence": "何等為十？",
        "from": "T15n0640_001:0622c23_19",
        "context_with_next_sentence": true
    },
    {
        "source_sentence": "一者不欲令知其行；",
        "from": "T15n0640_001:0622c24_7",
        "context_with_next_sentence": true
    },
    {
        "source_sentence": "二者不令人知其功德；",
        "from": "T15n0640_001:0622c24_17",
        "context_with_next_sentence": true
    },
    {
        "source_sentence": "三者不欲有財利；",
        "from": "T15n0640_001:0622c25_6",
        "context_with_next_sentence": true
    },
    {
        "source_sentence": "四者不有自稱亦無諛諂；",
        "from": "T15n0640_001:0622c25_17",
        "context_with_next_sentence": true
    },
    {
        "source_sentence": "五者在賢聖道住；",
        "from": "T15n0640_001:0622c26_6",
        "context_with_next_sentence": true
    },
    {
        "source_sentence": "六者不自說功德；",
        "from": "T15n0640_001:0622c26_14",
        "context_with_next_sentence": true
    },
    {
        "source_sentence": "七者不從他人取足；",
        "from": "T15n0640_001:0622c27_5",
        "context_with_next_sentence": true
    },
    {
        "source_sentence": "八者至他家舍亦不喜亦不憂；",
        "from": "T15n0640_001:0622c27_18",
        "context_with_next_sentence": true
    },
    {
        "source_sentence": "九者離衣食施，持法施與人；",
        "from": "T15n0640_001:0622c28_12",
        "context_with_next_sentence": true
    },
    {
        "source_sentence": "十者住令德無諛諂，皆取於其法施。",
        "from": "T15n0640_001:0622c29_9",
        "context_with_next_sentence": true
    },
    {
        "source_sentence": "童子！",
        "from": "T15n0640_001:0622c29_12",
        "context_with_next_sentence": true
    },
    {
        "source_sentence": "是為菩薩行分衛住十事，令德無諛諂。",
        "from": "T15n0640_001:0623a01_9",
        "context_with_next_sentence": true
    },
    {
        "source_sentence": "」佛於是說偈言：",
        "from": "T15n0640_001:0623a01_17",
        "context_with_next_sentence": true
    },
    {
        "source_sentence": "「彼不欲令知行，　　亦不著所為事；",
        "from": "T15n0640_001:0623a02_16",
        "context_with_next_sentence": true
    },
    {
        "source_sentence": "利無利而等意，　　其人住於教令。",
        "from": "T15n0640_001:0623a03_15",
        "context_with_next_sentence": true
    },
    {
        "source_sentence": "亦不犯賢聖事，　　不有稱諛諂行；",
        "from": "T15n0640_001:0623a04_15",
        "context_with_next_sentence": true
    },
    {
        "source_sentence": "亦不自說其善，　　復不說他人惡。",
        "from": "T15n0640_001:0623a05_15",
        "context_with_next_sentence": true
    },
    {
        "source_sentence": "亦不愁不歡喜，　　說法離於衣食；",
        "from": "T15n0640_001:0623a06_15",
        "context_with_next_sentence": true
    },
    {
        "source_sentence": "所說皆令歡喜，　　分衛者有是德。",
        "from": "T15n0640_001:0623a07_15",
        "context_with_next_sentence": true
    },
    {
        "source_sentence": "不欲令稱不求名，　　常住在四賢聖行；",
        "from": "T15n0640_001:0623a08_17",
        "context_with_next_sentence": true
    },
    {
        "source_sentence": "亦無諛諂求財利，　　受教令者有是事。",
        "from": "T15n0640_001:0623a09_17",
        "context_with_next_sentence": true
    },
    {
        "source_sentence": "不自稱譽不說惡，　　初不說惡惡舌者；",
        "from": "T15n0640_001:0623a10_17",
        "context_with_next_sentence": true
    },
    {
        "source_sentence": "聞人功德常歡喜，　　其分衛者知止足。",
        "from": "T15n0640_001:0623a11_17",
        "context_with_next_sentence": true
    },
    {
        "source_sentence": "離衣食善與法施，　　亦不求索於財利；",
        "from": "T15n0640_001:0623a12_17",
        "context_with_next_sentence": true
    },
    {
        "source_sentence": "所說善人皆歡喜，　　受尊教者有是事。",
        "from": "T15n0640_001:0623a13_17",
        "context_with_next_sentence": true
    },
    {
        "source_sentence": "」佛說是經時，七萬二千人發無上正真道，萬菩薩得無所從生法忍。",
        "from": "T15n0640_001:0623a15_9",
        "context_with_next_sentence": true
    },
    {
        "source_sentence": "佛說如是，文殊師利童子，及一切眾會天龍世間人皆歡喜，前為佛作禮而去。",
        "from": "T15n0640_001:0623a17_5",
        "context_with_next_sentence": true
    },
    {
        "source_sentence": "佛說月燈三昧經一卷此是丹藏《月燈三昧經》先公譯者，而與彼鄉宋二藏之經，文義逈異，未知孰是？",
        "from": "T15n0640_001:0623a20_16",
        "context_with_next_sentence": true
    },
    {
        "source_sentence": "按《開元錄》，此經有二別譯：",
        "from": "T15n0640_001:0623a21_10",
        "context_with_next_sentence": true
    },
    {
        "source_sentence": "一於有譯無本中，有後漢安世高譯一卷；",
        "from": "T15n0640_001:0623a22_8",
        "context_with_next_sentence": true
    },
    {
        "source_sentence": "二於有譯有本中，有宋沙門先公譯一卷。",
        "from": "T15n0640_001:0623a23_8",
        "context_with_next_sentence": true
    },
    {
        "source_sentence": "皆云：",
        "from": "T15n0640_001:0623a23_11",
        "context_with_next_sentence": true
    },
    {
        "source_sentence": "「出《大月燈經》第七卷」。",
        "from": "T15n0640_001:0623a24_3",
        "context_with_next_sentence": true
    },
    {
        "source_sentence": "其先公譯目下，注云：",
        "from": "T15n0640_001:0623a24_13",
        "context_with_next_sentence": true
    },
    {
        "source_sentence": "「一名文殊師利菩薩十事行經」；",
        "from": "T15n0640_001:0623a25_7",
        "context_with_next_sentence": true
    },
    {
        "source_sentence": "又指多小，云：",
        "from": "T15n0640_001:0623a25_14",
        "context_with_next_sentence": true
    },
    {
        "source_sentence": "「一十紙」。",
        "from": "T15n0640_001:0623a25_20",
        "context_with_next_sentence": true
    },
    {
        "source_sentence": "今撿此丹本經，始從六度乃至分衛，凡歷十二法，皆以十事說之；",
        "from": "T15n0640_001:0623a27_8",
        "context_with_next_sentence": true
    },
    {
        "source_sentence": "又其多小，是古之十紙有十二行，則知真是先公所譯《月燈經》矣！",
        "from": "T15n0640_001:0623a28_19",
        "context_with_next_sentence": true
    },
    {
        "source_sentence": "但錄云：",
        "from": "T15n0640_001:0623a29_3",
        "context_with_next_sentence": true
    },
    {
        "source_sentence": "「出大經第七卷」，而今撿之，出自第六卷之前半，斯為未叶。",
        "from": "T15n0640_001:0623b01_10",
        "context_with_next_sentence": true
    },
    {
        "source_sentence": "疑古今分卷有異？",
        "from": "T15n0640_001:0623b01_18",
        "context_with_next_sentence": true
    },
    {
        "source_sentence": "或書寫錯六為七耳！",
        "from": "T15n0640_001:0623b02_8",
        "context_with_next_sentence": true
    }
]