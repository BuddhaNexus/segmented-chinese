[
    {
        "source_sentence": "佛說眾許摩訶帝經卷第十",
        "from": "T03n0191_010:0961a14_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T03n0191_010:0961a16_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T03n0191_010:0961a17_0",
        "context_with_next_sentence": true
    },
    {
        "source_sentence": "爾時烏嚕尾螺迦葉有其二弟：",
        "from": "T03n0191_010:0961a18_12",
        "context_with_next_sentence": true
    },
    {
        "source_sentence": "一名曩提迦葉；",
        "from": "T03n0191_010:0961a19_1",
        "context_with_next_sentence": true
    },
    {
        "source_sentence": "二名誐耶迦葉。",
        "from": "T03n0191_010:0961a19_8",
        "context_with_next_sentence": true
    },
    {
        "source_sentence": "是二迦葉各有二百五十學徒，悉在尼連河下流岸側而住，各於師法勤加修習。",
        "from": "T03n0191_010:0961a21_3",
        "context_with_next_sentence": true
    },
    {
        "source_sentence": "是二迦葉一日於尼連河中，忽見烏嚕尾螺迦葉祀火之具、護摩杓等，及鹿皮、樹皮衣，乃至淨瓶、柱杖、革履等物，悉從尼連河中流下，乃驚怪思念：",
        "from": "T03n0191_010:0961a24_8",
        "context_with_next_sentence": true
    },
    {
        "source_sentence": "「我兄迦葉得無王難耶？",
        "from": "T03n0191_010:0961a24_19",
        "context_with_next_sentence": true
    },
    {
        "source_sentence": "得無賊難耶？",
        "from": "T03n0191_010:0961a25_4",
        "context_with_next_sentence": true
    },
    {
        "source_sentence": "乃至水火等難？",
        "from": "T03n0191_010:0961a25_11",
        "context_with_next_sentence": true
    },
    {
        "source_sentence": "因是難故退失修行。",
        "from": "T03n0191_010:0961a26_1",
        "context_with_next_sentence": true
    },
    {
        "source_sentence": "若不爾者，云何祀火之具種種之物，棄於水中任自流下？",
        "from": "T03n0191_010:0961a27_6",
        "context_with_next_sentence": true
    },
    {
        "source_sentence": "審知今日必見差異。",
        "from": "T03n0191_010:0961a27_15",
        "context_with_next_sentence": true
    },
    {
        "source_sentence": "」於是二弟思議再三，共行尋兄，原其的實，至兄住處，不見迦葉及弟子輩，唯餘所居空寂而已。",
        "from": "T03n0191_010:0961a29_17",
        "context_with_next_sentence": true
    },
    {
        "source_sentence": "時二迦葉倍極悽然，即詣隣人訪其所以。",
        "from": "T03n0191_010:0961b01_16",
        "context_with_next_sentence": true
    },
    {
        "source_sentence": "隣人報言：",
        "from": "T03n0191_010:0961b02_2",
        "context_with_next_sentence": true
    },
    {
        "source_sentence": "「烏嚕尾螺捨棄仙道，將諸弟子歸於沙門。",
        "from": "T03n0191_010:0961b03_1",
        "context_with_next_sentence": true
    },
    {
        "source_sentence": "我等諸人不知其事，請自詣彼詢其因由。",
        "from": "T03n0191_010:0961b03_19",
        "context_with_next_sentence": true
    },
    {
        "source_sentence": "」時二迦葉聞此說已，互相謂曰：",
        "from": "T03n0191_010:0961b04_13",
        "context_with_next_sentence": true
    },
    {
        "source_sentence": "「我亦聞有沙門近來此處，凡諸舉止皆異常人。",
        "from": "T03n0191_010:0961b05_14",
        "context_with_next_sentence": true
    },
    {
        "source_sentence": "儻或我兄及與弟子，若實然者，極為稀事。",
        "from": "T03n0191_010:0961b06_14",
        "context_with_next_sentence": true
    },
    {
        "source_sentence": "今可往彼自觀虛實。",
        "from": "T03n0191_010:0961b07_3",
        "context_with_next_sentence": true
    },
    {
        "source_sentence": "」二人相將同到佛所，方見其兄烏嚕尾螺及與弟子，被袈裟衣成沙門相，悉坐佛前瞻仰聽法。",
        "from": "T03n0191_010:0961b09_6",
        "context_with_next_sentence": true
    },
    {
        "source_sentence": "時二迦葉目覩斯事因知其實，心驚毛豎，足不能進。",
        "from": "T03n0191_010:0961b10_11",
        "context_with_next_sentence": true
    },
    {
        "source_sentence": "佛見曩提誐耶來尋其兄，又見立於會前足不能進，即遣烏嚕尾螺自起迎接。",
        "from": "T03n0191_010:0961b12_5",
        "context_with_next_sentence": true
    },
    {
        "source_sentence": "時二迦葉既覩其兄離席迎接，即趨進前來禮足問訊。",
        "from": "T03n0191_010:0961b13_9",
        "context_with_next_sentence": true
    },
    {
        "source_sentence": "二迦葉言：",
        "from": "T03n0191_010:0961b13_14",
        "context_with_next_sentence": true
    },
    {
        "source_sentence": "「我兄耆年有德久已修行，博學該通世無等者，摩伽陀國王及大臣乃至士庶，皆謂我兄證阿羅漢道，常持種種香花、飲食、上妙衣服及以珍寶而來供養，凡有言說莫不諦信。",
        "from": "T03n0191_010:0961b17_13",
        "context_with_next_sentence": true
    },
    {
        "source_sentence": "如何今日忽棄己道便隨他教？",
        "from": "T03n0191_010:0961b18_7",
        "context_with_next_sentence": true
    },
    {
        "source_sentence": "我本修行依兄指授，乃至弟子咸無異轍，兄今自棄本所修習，我等云何更堅進趣？",
        "from": "T03n0191_010:0961b20_5",
        "context_with_next_sentence": true
    },
    {
        "source_sentence": "處大疑網，願賜開解。",
        "from": "T03n0191_010:0961b20_15",
        "context_with_next_sentence": true
    },
    {
        "source_sentence": "」作是說已顒住一面。",
        "from": "T03n0191_010:0961b21_4",
        "context_with_next_sentence": true
    },
    {
        "source_sentence": "時烏嚕尾螺迦葉告曩提誐耶等言：",
        "from": "T03n0191_010:0961b22_14",
        "context_with_next_sentence": true
    },
    {
        "source_sentence": "「往世無佛由若冥夜，人無慧目不知沈墜，我於是際苦節修行，事火為功每祈聖證；",
        "from": "T03n0191_010:0961b24_13",
        "context_with_next_sentence": true
    },
    {
        "source_sentence": "復以此道轉教汝曹，餘人無能得過我道，便即自謂證阿羅漢。",
        "from": "T03n0191_010:0961b26_2",
        "context_with_next_sentence": true
    },
    {
        "source_sentence": "有大沙門曰佛、世尊，身長丈六金色晃耀，相好具足、威德特尊，哀愍我故來近止住。",
        "from": "T03n0191_010:0961b27_20",
        "context_with_next_sentence": true
    },
    {
        "source_sentence": "凡所動靜天悉遙知；",
        "from": "T03n0191_010:0961b28_8",
        "context_with_next_sentence": true
    },
    {
        "source_sentence": "四天大王乃至梵釋，咸來聽法；",
        "from": "T03n0191_010:0961b29_3",
        "context_with_next_sentence": true
    },
    {
        "source_sentence": "又見神足，於剎那頃，往復四洲乃至天上，取酥陀味悉皆示我；",
        "from": "T03n0191_010:0961c01_11",
        "context_with_next_sentence": true
    },
    {
        "source_sentence": "又復知我實未證得阿羅漢道。",
        "from": "T03n0191_010:0961c02_5",
        "context_with_next_sentence": true
    },
    {
        "source_sentence": "以斯事故我道不如，省悟宜先誠慚後悔，乃與弟子投誠出家。",
        "from": "T03n0191_010:0961c03_13",
        "context_with_next_sentence": true
    },
    {
        "source_sentence": "哀愍我故便垂救濟，令著法服度為僧伽。",
        "from": "T03n0191_010:0961c04_12",
        "context_with_next_sentence": true
    },
    {
        "source_sentence": "先不告汝，吾之過矣。",
        "from": "T03n0191_010:0961c05_2",
        "context_with_next_sentence": true
    },
    {
        "source_sentence": "」時曩提迦葉、誐耶迦葉，根緣已熟便生信向，聞是語已悲喜交至，乃謂兄言：",
        "from": "T03n0191_010:0961c07_13",
        "context_with_next_sentence": true
    },
    {
        "source_sentence": "「我本修行因兄教授，兄今棄捨我亦願隨。",
        "from": "T03n0191_010:0961c08_12",
        "context_with_next_sentence": true
    },
    {
        "source_sentence": "」又復言曰：",
        "from": "T03n0191_010:0961c08_18",
        "context_with_next_sentence": true
    },
    {
        "source_sentence": "「無佛出世，寧聞正法，雖止老耄，亦希出離。",
        "from": "T03n0191_010:0961c09_17",
        "context_with_next_sentence": true
    },
    {
        "source_sentence": "」烏嚕尾螺告言：",
        "from": "T03n0191_010:0961c10_3",
        "context_with_next_sentence": true
    },
    {
        "source_sentence": "「善哉，善哉！",
        "from": "T03n0191_010:0961c10_10",
        "context_with_next_sentence": true
    },
    {
        "source_sentence": "今正是時。",
        "from": "T03n0191_010:0961c10_15",
        "context_with_next_sentence": true
    },
    {
        "source_sentence": "」曩提迦葉、誐耶迦葉，即前詣佛，頭面著地禮雙足已，退住一面白言：",
        "from": "T03n0191_010:0961c12_3",
        "context_with_next_sentence": true
    },
    {
        "source_sentence": "「世尊！",
        "from": "T03n0191_010:0961c12_7",
        "context_with_next_sentence": true
    },
    {
        "source_sentence": "我兄烏嚕尾螺先是本師，今者出家已為沙門；",
        "from": "T03n0191_010:0961c13_6",
        "context_with_next_sentence": true
    },
    {
        "source_sentence": "我今亦欲出家，願賜濟度。",
        "from": "T03n0191_010:0961c13_18",
        "context_with_next_sentence": true
    },
    {
        "source_sentence": "」佛雖默許，還令導彼徒眾而告之曰：",
        "from": "T03n0191_010:0961c14_14",
        "context_with_next_sentence": true
    },
    {
        "source_sentence": "「汝等弟子悉知已否？",
        "from": "T03n0191_010:0961c15_5",
        "context_with_next_sentence": true
    },
    {
        "source_sentence": "」二迦葉言：",
        "from": "T03n0191_010:0961c15_11",
        "context_with_next_sentence": true
    },
    {
        "source_sentence": "「未知。",
        "from": "T03n0191_010:0961c15_15",
        "context_with_next_sentence": true
    },
    {
        "source_sentence": "」佛言：",
        "from": "T03n0191_010:0961c15_19",
        "context_with_next_sentence": true
    },
    {
        "source_sentence": "「汝可令知，還來度汝。",
        "from": "T03n0191_010:0961c16_6",
        "context_with_next_sentence": true
    },
    {
        "source_sentence": "」時二迦葉承佛教勅還歸所住，各集弟子告而言曰：",
        "from": "T03n0191_010:0961c17_8",
        "context_with_next_sentence": true
    },
    {
        "source_sentence": "「摩拏嚩迦！",
        "from": "T03n0191_010:0961c17_14",
        "context_with_next_sentence": true
    },
    {
        "source_sentence": "汝還知否？",
        "from": "T03n0191_010:0961c17_19",
        "context_with_next_sentence": true
    },
    {
        "source_sentence": "有大沙門其名曰佛，來近我師迦葉止住，累以神通顯現異相，皆令我師一一目覩；",
        "from": "T03n0191_010:0961c19_15",
        "context_with_next_sentence": true
    },
    {
        "source_sentence": "又以法力制其所作，我師省悟知法不如，將諸學眾投彼出家。",
        "from": "T03n0191_010:0961c21_4",
        "context_with_next_sentence": true
    },
    {
        "source_sentence": "我因見其所棄受用隨水流下，乃自訪尋委其緣由。",
        "from": "T03n0191_010:0961c22_7",
        "context_with_next_sentence": true
    },
    {
        "source_sentence": "及到於彼，已見我師迦葉及五百弟子，悉著袈裟成沙門相，在會而坐聽其說法。",
        "from": "T03n0191_010:0961c24_4",
        "context_with_next_sentence": true
    },
    {
        "source_sentence": "我見是事初大驚怪不能前進，我師迦葉離席來迎，具說前事。",
        "from": "T03n0191_010:0961c25_12",
        "context_with_next_sentence": true
    },
    {
        "source_sentence": "我聞殊勝亦願出家，載念汝曹迴來相報。",
        "from": "T03n0191_010:0961c26_11",
        "context_with_next_sentence": true
    },
    {
        "source_sentence": "吾意如此，汝等思之，以信實心各報於我。",
        "from": "T03n0191_010:0961c27_10",
        "context_with_next_sentence": true
    },
    {
        "source_sentence": "」彼二迦葉說是語已，時摩拏嚩迦弟子之眾白迦葉曰：",
        "from": "T03n0191_010:0961c28_13",
        "context_with_next_sentence": true
    },
    {
        "source_sentence": "「我等修學從師所受，師辯勝劣弟子寧知；",
        "from": "T03n0191_010:0961c29_13",
        "context_with_next_sentence": true
    },
    {
        "source_sentence": "師尚投彼出家，我等云何執守？",
        "from": "T03n0191_010:0962a01_8",
        "context_with_next_sentence": true
    },
    {
        "source_sentence": "如或決定，亦願相隨。",
        "from": "T03n0191_010:0962a01_18",
        "context_with_next_sentence": true
    },
    {
        "source_sentence": "」於是曩提迦葉、誐耶迦葉，各領弟子同詣佛所，至佛會已，頂禮佛足，退住一面。",
        "from": "T03n0191_010:0962a03_13",
        "context_with_next_sentence": true
    },
    {
        "source_sentence": "爾時世尊告迦葉言：",
        "from": "T03n0191_010:0962a04_8",
        "context_with_next_sentence": true
    },
    {
        "source_sentence": "「汝等來耶？",
        "from": "T03n0191_010:0962a04_14",
        "context_with_next_sentence": true
    },
    {
        "source_sentence": "」時二迦葉答言：",
        "from": "T03n0191_010:0962a05_1",
        "context_with_next_sentence": true
    },
    {
        "source_sentence": "「已來。",
        "from": "T03n0191_010:0962a05_5",
        "context_with_next_sentence": true
    },
    {
        "source_sentence": "」又白佛言：",
        "from": "T03n0191_010:0962a05_11",
        "context_with_next_sentence": true
    },
    {
        "source_sentence": "「我等各各將諸弟子同來投佛，於正法中願得出家，稟奉尸羅修持梵行；",
        "from": "T03n0191_010:0962a07_1",
        "context_with_next_sentence": true
    },
    {
        "source_sentence": "願佛大慈哀愍聽許。",
        "from": "T03n0191_010:0962a07_10",
        "context_with_next_sentence": true
    },
    {
        "source_sentence": "」佛即攝受度為沙門。",
        "from": "T03n0191_010:0962a07_20",
        "context_with_next_sentence": true
    },
    {
        "source_sentence": "佛又報言：",
        "from": "T03n0191_010:0962a08_4",
        "context_with_next_sentence": true
    },
    {
        "source_sentence": "「汝等今朝是真出家、是真梵行。",
        "from": "T03n0191_010:0962a08_19",
        "context_with_next_sentence": true
    },
    {
        "source_sentence": "」時迦葉等聞是語已，歡喜踊躍不能自勝，各各禮佛旋繞畢已，瞻仰而住。",
        "from": "T03n0191_010:0962a10_11",
        "context_with_next_sentence": true
    },
    {
        "source_sentence": "爾時世尊度迦葉等千苾芻已，即離適悅之地，將耆年迦葉等一千苾芻，往誐耶山頂塔處經行。",
        "from": "T03n0191_010:0962a13_3",
        "context_with_next_sentence": true
    },
    {
        "source_sentence": "到誐耶已，佛為諸苾芻等現三種事：",
        "from": "T03n0191_010:0962a13_19",
        "context_with_next_sentence": true
    },
    {
        "source_sentence": "一者神通；",
        "from": "T03n0191_010:0962a14_4",
        "context_with_next_sentence": true
    },
    {
        "source_sentence": "二者說法；",
        "from": "T03n0191_010:0962a14_9",
        "context_with_next_sentence": true
    },
    {
        "source_sentence": "三者調伏。",
        "from": "T03n0191_010:0962a14_14",
        "context_with_next_sentence": true
    },
    {
        "source_sentence": "於是世尊，入三摩地現神變相，於本座沒而於東方虛空之中，現行、住、坐、臥四威儀事；",
        "from": "T03n0191_010:0962a16_15",
        "context_with_next_sentence": true
    },
    {
        "source_sentence": "又於身上出五色光，所謂青、黃、赤、白及與紅色；",
        "from": "T03n0191_010:0962a17_16",
        "context_with_next_sentence": true
    },
    {
        "source_sentence": "又復身上出水、身下出火，身上出火、身下出水，乃至南西北方皆現是相。",
        "from": "T03n0191_010:0962a19_6",
        "context_with_next_sentence": true
    },
    {
        "source_sentence": "見神變已，於剎那間還復本座。",
        "from": "T03n0191_010:0962a20_1",
        "context_with_next_sentence": true
    },
    {
        "source_sentence": "爾時世尊又與說法，謂諸苾芻：",
        "from": "T03n0191_010:0962a20_15",
        "context_with_next_sentence": true
    },
    {
        "source_sentence": "「汝於心、意、識等諸法之中，有疑、無疑，有念、無念，可滅、不滅，於斯諸法汝決定行。",
        "from": "T03n0191_010:0962a22_10",
        "context_with_next_sentence": true
    },
    {
        "source_sentence": "」又復告曰：",
        "from": "T03n0191_010:0962a22_16",
        "context_with_next_sentence": true
    },
    {
        "source_sentence": "「汝等當知！",
        "from": "T03n0191_010:0962a22_22",
        "context_with_next_sentence": true
    },
    {
        "source_sentence": "眼識為緣貪於諸色，因色觸故內心發生，即有苦樂，或非苦非樂，乃至耳、鼻、舌、身、意亦復如是。",
        "from": "T03n0191_010:0962a25_2",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0962a25_6",
        "context_with_next_sentence": true
    },
    {
        "source_sentence": "貪火既爾，嗔、癡亦然；",
        "from": "T03n0191_010:0962a25_17",
        "context_with_next_sentence": true
    },
    {
        "source_sentence": "由是輪迴生、老、病、死憂悲苦惱。",
        "from": "T03n0191_010:0962a26_11",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0962a26_15",
        "context_with_next_sentence": true
    },
    {
        "source_sentence": "三火熾盛由我為本，欲滅三火當斷我本，我本若斷三火自息，於是三界輪迴一切諸苦自然斷絕。",
        "from": "T03n0191_010:0962a28_16",
        "context_with_next_sentence": true
    },
    {
        "source_sentence": "」時三迦葉及千苾芻，又蒙世尊現神變相及說正法，得諸漏盡得心解脫，所作已辦捨諸重擔，正得己利永斷輪迴，悉皆證得阿羅漢道。",
        "from": "T03n0191_010:0962b02_17",
        "context_with_next_sentence": true
    },
    {
        "source_sentence": "爾時世尊於誐耶山頂，度三迦葉及弟子千人，皆證阿羅漢道已。",
        "from": "T03n0191_010:0962b04_9",
        "context_with_next_sentence": true
    },
    {
        "source_sentence": "時民彌娑囉王及輔相大臣乃至士庶，悉知世尊在誐耶山頂，有弟子眾數滿千人。",
        "from": "T03n0191_010:0962b06_7",
        "context_with_next_sentence": true
    },
    {
        "source_sentence": "有一大臣告於王曰：",
        "from": "T03n0191_010:0962b06_16",
        "context_with_next_sentence": true
    },
    {
        "source_sentence": "「我聞國人近有言論，彼釋族中生一童子，初生之時，有雪山邊娑儗囉體河岸，往昔迦毘羅仙住處，有一善相婆羅門相而言曰：",
        "from": "T03n0191_010:0962b09_13",
        "context_with_next_sentence": true
    },
    {
        "source_sentence": "『今此童子，相好具足福慧圓滿，必為金輪聖王，王四天下，盡大海際悉在統御，正法理世民行十善；",
        "from": "T03n0191_010:0962b11_17",
        "context_with_next_sentence": true
    },
    {
        "source_sentence": "復有輪寶、摩尼寶、女寶、主兵寶、主藏寶、象寶、馬寶，如是諸寶自然出現恒常隨逐；",
        "from": "T03n0191_010:0962b13_14",
        "context_with_next_sentence": true
    },
    {
        "source_sentence": "又有千子色相第一，具大勇猛能破冤敵，四洲畏威悉皆降伏。",
        "from": "T03n0191_010:0962b15_4",
        "context_with_next_sentence": true
    },
    {
        "source_sentence": "然或出家，剃除鬚髮著袈裟衣，正心修行，必成無上正等正覺。",
        "from": "T03n0191_010:0962b16_12",
        "context_with_next_sentence": true
    },
    {
        "source_sentence": "』具以上事悉白於王，請早圖謀勿令後悔，如能殺者保國終吉。",
        "from": "T03n0191_010:0962b18_1",
        "context_with_next_sentence": true
    },
    {
        "source_sentence": "」時民彌娑囉王在正殿上獨坐思惟，常念五種之事：",
        "from": "T03n0191_010:0962b19_4",
        "context_with_next_sentence": true
    },
    {
        "source_sentence": "一者常願如來、應供、正遍知、明行足、善逝、世間解、無上士、調御丈夫、天人師、佛、世尊，出於世間；",
        "from": "T03n0191_010:0962b21_6",
        "context_with_next_sentence": true
    },
    {
        "source_sentence": "二者早得往彼瞻禮隨喜；",
        "from": "T03n0191_010:0962b21_17",
        "context_with_next_sentence": true
    },
    {
        "source_sentence": "三者到已便得聞法；",
        "from": "T03n0191_010:0962b22_6",
        "context_with_next_sentence": true
    },
    {
        "source_sentence": "四者如所說法悉能了知；",
        "from": "T03n0191_010:0962b22_17",
        "context_with_next_sentence": true
    },
    {
        "source_sentence": "五者為我受戒，受已稟持。",
        "from": "T03n0191_010:0962b23_10",
        "context_with_next_sentence": true
    },
    {
        "source_sentence": "方念斯事，忽聞大臣計議之言，傷嘆良久報而言曰：",
        "from": "T03n0191_010:0962b24_13",
        "context_with_next_sentence": true
    },
    {
        "source_sentence": "「汝實愚人，欲於如來起極惡心，是大愚癡。",
        "from": "T03n0191_010:0962b25_12",
        "context_with_next_sentence": true
    },
    {
        "source_sentence": "汝可速去，勿更發言。",
        "from": "T03n0191_010:0962b26_2",
        "context_with_next_sentence": true
    },
    {
        "source_sentence": "」時彼大臣聞是語已，知不聽從慚懼而退。",
        "from": "T03n0191_010:0962b27_1",
        "context_with_next_sentence": true
    },
    {
        "source_sentence": "爾時民彌娑囉王即顧左右親位大臣，福相圓滿有智慧者，而告之曰：",
        "from": "T03n0191_010:0962b29_10",
        "context_with_next_sentence": true
    },
    {
        "source_sentence": "「汝去往彼誐耶山頂世尊之所，代我恭敬而請世尊。",
        "from": "T03n0191_010:0962c01_13",
        "context_with_next_sentence": true
    },
    {
        "source_sentence": "如我辭曰：",
        "from": "T03n0191_010:0962c01_18",
        "context_with_next_sentence": true
    },
    {
        "source_sentence": "『民彌娑囉王稽首雙足恭肅無量，問訊世尊，少病少惱，起居輕利，安樂行否？",
        "from": "T03n0191_010:0962c03_13",
        "context_with_next_sentence": true
    },
    {
        "source_sentence": "今請世尊降臨宮城微受供養，當使於我及彼人民獲大利樂。",
        "from": "T03n0191_010:0962c05_1",
        "context_with_next_sentence": true
    },
    {
        "source_sentence": "唯願世尊及與聖眾耆舊大德皆悉降臨，當盡此生奉以飲食、湯藥、乃至臥具及僧伽梨等，一切供給不使乏少，願大慈悲無辭勞屈。",
        "from": "T03n0191_010:0962c08_1",
        "context_with_next_sentence": true
    },
    {
        "source_sentence": "』」如是說已，頂禮佛足顒聽聖旨。",
        "from": "T03n0191_010:0962c08_17",
        "context_with_next_sentence": true
    },
    {
        "source_sentence": "佛即默然。",
        "from": "T03n0191_010:0962c08_22",
        "context_with_next_sentence": true
    },
    {
        "source_sentence": "時彼使人知佛受請，作禮旋繞辭已而還。",
        "from": "T03n0191_010:0962c09_17",
        "context_with_next_sentence": true
    },
    {
        "source_sentence": "爾時民彌娑囉王聞使迴旋，速御前殿受使朝拜。",
        "from": "T03n0191_010:0962c11_2",
        "context_with_next_sentence": true
    },
    {
        "source_sentence": "君臣禮畢遽發問言：",
        "from": "T03n0191_010:0962c11_11",
        "context_with_next_sentence": true
    },
    {
        "source_sentence": "「世尊來耶？",
        "from": "T03n0191_010:0962c11_17",
        "context_with_next_sentence": true
    },
    {
        "source_sentence": "」使人近前而奏王曰：",
        "from": "T03n0191_010:0962c12_5",
        "context_with_next_sentence": true
    },
    {
        "source_sentence": "「臣奉王旨詣誐耶山，請佛及眾，具以王旨白於世尊。",
        "from": "T03n0191_010:0962c13_8",
        "context_with_next_sentence": true
    },
    {
        "source_sentence": "佛已默然，必來降赴。",
        "from": "T03n0191_010:0962c13_18",
        "context_with_next_sentence": true
    },
    {
        "source_sentence": "」時王降勅左右大臣，便可嚴潔宮殿及與城隍，乃至四衢悉令清淨，復設種種名香妙花以備迎接。",
        "from": "T03n0191_010:0962c16_2",
        "context_with_next_sentence": true
    },
    {
        "source_sentence": "爾時世尊與耆舊迦葉及千阿羅漢，離誐耶山詣於王城，去城不遠有杖林塔，佛與大眾至塔而住。",
        "from": "T03n0191_010:0962c18_6",
        "context_with_next_sentence": true
    },
    {
        "source_sentence": "時民彌娑囉王得聞世尊與諸聖眾至杖林塔安住已定，即令所司，嚴整車駕前後導從，與自眷屬及諸群臣，欲出於城詣杖林塔所。",
        "from": "T03n0191_010:0962c21_6",
        "context_with_next_sentence": true
    },
    {
        "source_sentence": "出宮未遠，王所乘車地忽有坑輪陷不進，王自思念：",
        "from": "T03n0191_010:0962c22_10",
        "context_with_next_sentence": true
    },
    {
        "source_sentence": "「我必往昔曾造不善，致於今日有斯事也。",
        "from": "T03n0191_010:0962c23_8",
        "context_with_next_sentence": true
    },
    {
        "source_sentence": "」纔起是念，即聞空中有聲告曰：",
        "from": "T03n0191_010:0962c24_3",
        "context_with_next_sentence": true
    },
    {
        "source_sentence": "「汝於往昔無不善業，但為見在諸牢獄中多有禁繫，車輪之陷正為此也。",
        "from": "T03n0191_010:0962c25_16",
        "context_with_next_sentence": true
    },
    {
        "source_sentence": "」王聞空言，定知賢聖，既蒙指諭心極感重，即遣使人散詣諸獄，以罪輕重等第赦之。",
        "from": "T03n0191_010:0962c27_14",
        "context_with_next_sentence": true
    },
    {
        "source_sentence": "車駕前進至於城門，王之寶冠又忽破壞，復思念言：",
        "from": "T03n0191_010:0962c28_18",
        "context_with_next_sentence": true
    },
    {
        "source_sentence": "「我定往昔曾作不善，乃於今日疊有不祥。",
        "from": "T03n0191_010:0962c29_16",
        "context_with_next_sentence": true
    },
    {
        "source_sentence": "」王發是意，空中賢聖又復告言：",
        "from": "T03n0191_010:0963a01_11",
        "context_with_next_sentence": true
    },
    {
        "source_sentence": "「天子！",
        "from": "T03n0191_010:0963a01_15",
        "context_with_next_sentence": true
    },
    {
        "source_sentence": "汝於往昔無不善業，但緣前來所放禁繫之人，輕者已放，重者雖活由繫別處，冠破之祥乃為此也。",
        "from": "T03n0191_010:0963a03_13",
        "context_with_next_sentence": true
    },
    {
        "source_sentence": "」王聞賢聖空中語已，便令使人諸處詔喚，咸到車前悉赦宥之。",
        "from": "T03n0191_010:0963a05_2",
        "context_with_next_sentence": true
    },
    {
        "source_sentence": "罪人獲免，歡喜踊躍稱王之德。",
        "from": "T03n0191_010:0963a05_16",
        "context_with_next_sentence": true
    },
    {
        "source_sentence": "時王部從及諸眷屬，所乘之車有一萬二千，復有國中婆羅門長者及諸人民，亦有百千車，同出城門詣世尊所。",
        "from": "T03n0191_010:0963a08_6",
        "context_with_next_sentence": true
    },
    {
        "source_sentence": "時王至杖林塔，於近苑內取迦俱那花五朵，自手執持詣於佛所，去佛不遠下車徒步，免去傘蓋劍仗之類，使令相隨。",
        "from": "T03n0191_010:0963a10_19",
        "context_with_next_sentence": true
    },
    {
        "source_sentence": "既至佛所，偏袒右肩合掌向佛，三自稱言：",
        "from": "T03n0191_010:0963a11_18",
        "context_with_next_sentence": true
    },
    {
        "source_sentence": "「我是民彌娑囉王。",
        "from": "T03n0191_010:0963a12_6",
        "context_with_next_sentence": true
    },
    {
        "source_sentence": "」佛亦三印：",
        "from": "T03n0191_010:0963a12_12",
        "context_with_next_sentence": true
    },
    {
        "source_sentence": "「如是！",
        "from": "T03n0191_010:0963a12_16",
        "context_with_next_sentence": true
    },
    {
        "source_sentence": "如是！",
        "from": "T03n0191_010:0963a12_19",
        "context_with_next_sentence": true
    },
    {
        "source_sentence": "」王即以五朵花奉上於佛，然後頭面著地禮其雙足，又以種種言辭而伸讚歎。",
        "from": "T03n0191_010:0963a14_10",
        "context_with_next_sentence": true
    },
    {
        "source_sentence": "佛即報言：",
        "from": "T03n0191_010:0963a14_15",
        "context_with_next_sentence": true
    },
    {
        "source_sentence": "「請王就坐。",
        "from": "T03n0191_010:0963a15_1",
        "context_with_next_sentence": true
    },
    {
        "source_sentence": "」王昇座已，其王眷屬及婆羅門長者士庶等，次第禮佛歡喜踊躍，各各以偈讚於世尊，讚詠畢已却住一面。",
        "from": "T03n0191_010:0963a17_8",
        "context_with_next_sentence": true
    },
    {
        "source_sentence": "時烏嚕尾螺迦葉，先是王及大臣一國士庶所尊重者，今為沙門侍立佛側，王及人民莫不疑怪，咸起念曰：",
        "from": "T03n0191_010:0963a19_17",
        "context_with_next_sentence": true
    },
    {
        "source_sentence": "「耆年迦葉，事火修行勤苦彌久，智慧道德皆出人右，今在眾會生我等疑。",
        "from": "T03n0191_010:0963a21_10",
        "context_with_next_sentence": true
    },
    {
        "source_sentence": "為是如來奉迦葉教耶？",
        "from": "T03n0191_010:0963a22_1",
        "context_with_next_sentence": true
    },
    {
        "source_sentence": "為是迦葉奉如來教耶？",
        "from": "T03n0191_010:0963a22_11",
        "context_with_next_sentence": true
    },
    {
        "source_sentence": "」作此念時佛即玄鑒，乃謂迦葉曰：",
        "from": "T03n0191_010:0963a23_7",
        "context_with_next_sentence": true
    },
    {
        "source_sentence": "「汝自知時。",
        "from": "T03n0191_010:0963a23_13",
        "context_with_next_sentence": true
    },
    {
        "source_sentence": "」迦葉承佛聖旨，不起於座入三摩地，於本座沒現於東方，作行、住、坐、臥四威儀相，又復身放光明而有五色，所謂：",
        "from": "T03n0191_010:0963a26_2",
        "context_with_next_sentence": true
    },
    {
        "source_sentence": "青、黃、赤、白、紅，其色間雜由如玻𭹳；",
        "from": "T03n0191_010:0963a26_21",
        "context_with_next_sentence": true
    },
    {
        "source_sentence": "又復身上出水、身下出火，身上出火、身下出水，南方西方乃至北方皆亦如是。",
        "from": "T03n0191_010:0963a28_12",
        "context_with_next_sentence": true
    },
    {
        "source_sentence": "現神變已，忽然之間還來眾會，合掌向佛，說伽陀曰：",
        "from": "T03n0191_010:0963a29_17",
        "context_with_next_sentence": true
    },
    {
        "source_sentence": "「我本修行，　　奉事於火，",
        "from": "T03n0191_010:0963b01_0",
        "context_with_next_sentence": true
    },
    {
        "source_sentence": "彌歷年歲，　　疑設勤勞。",
        "from": "T03n0191_010:0963b02_11",
        "context_with_next_sentence": true
    },
    {
        "source_sentence": "心常自謂，　　已證羅漢，",
        "from": "T03n0191_010:0963b03_0",
        "context_with_next_sentence": true
    },
    {
        "source_sentence": "執著我相，　　不能解脫。",
        "from": "T03n0191_010:0963b04_11",
        "context_with_next_sentence": true
    },
    {
        "source_sentence": "佛大慈悲，　　而來濟度，",
        "from": "T03n0191_010:0963b05_0",
        "context_with_next_sentence": true
    },
    {
        "source_sentence": "制火不然，　　又令不滅。",
        "from": "T03n0191_010:0963b06_11",
        "context_with_next_sentence": true
    },
    {
        "source_sentence": "初謂同我，　　亦事於火，",
        "from": "T03n0191_010:0963b07_0",
        "context_with_next_sentence": true
    },
    {
        "source_sentence": "言無所求，　　事火何用。",
        "from": "T03n0191_010:0963b08_11",
        "context_with_next_sentence": true
    },
    {
        "source_sentence": "天上人間，　　無所愛戀，",
        "from": "T03n0191_010:0963b09_0",
        "context_with_next_sentence": true
    },
    {
        "source_sentence": "我設法會，　　為求利養，",
        "from": "T03n0191_010:0963b10_0",
        "context_with_next_sentence": true
    },
    {
        "source_sentence": "欲來不來，　　皆知我意。",
        "from": "T03n0191_010:0963b11_11",
        "context_with_next_sentence": true
    },
    {
        "source_sentence": "又於四洲，　　及彼天界，",
        "from": "T03n0191_010:0963b12_0",
        "context_with_next_sentence": true
    },
    {
        "source_sentence": "取果及飯，　　悉與我食。",
        "from": "T03n0191_010:0963b13_11",
        "context_with_next_sentence": true
    },
    {
        "source_sentence": "我執事火，　　迷於正行，",
        "from": "T03n0191_010:0963b14_0",
        "context_with_next_sentence": true
    },
    {
        "source_sentence": "猶若盲者，　　復如死人，",
        "from": "T03n0191_010:0963b15_0",
        "context_with_next_sentence": true
    },
    {
        "source_sentence": "無有見知，　　定趣墜墮。",
        "from": "T03n0191_010:0963b16_11",
        "context_with_next_sentence": true
    },
    {
        "source_sentence": "摩訶牟尼，　　猶如大龍，",
        "from": "T03n0191_010:0963b17_0",
        "context_with_next_sentence": true
    },
    {
        "source_sentence": "布精進雲，　　灑甘露雨，",
        "from": "T03n0191_010:0963b18_0",
        "context_with_next_sentence": true
    },
    {
        "source_sentence": "利益一切，　　有情無情。",
        "from": "T03n0191_010:0963b19_11",
        "context_with_next_sentence": true
    },
    {
        "source_sentence": "我欲出離，　　求作沙門，",
        "from": "T03n0191_010:0963b20_0",
        "context_with_next_sentence": true
    },
    {
        "source_sentence": "蒙佛大悲，　　說清淨法，",
        "from": "T03n0191_010:0963b21_0",
        "context_with_next_sentence": true
    },
    {
        "source_sentence": "於最上句，　　使令知覺。",
        "from": "T03n0191_010:0963b22_11",
        "context_with_next_sentence": true
    },
    {
        "source_sentence": "我今實證，　　阿羅漢果，",
        "from": "T03n0191_010:0963b23_0",
        "context_with_next_sentence": true
    },
    {
        "source_sentence": "佛為我師，　　我是弟子，",
        "from": "T03n0191_010:0963b24_0",
        "context_with_next_sentence": true
    },
    {
        "source_sentence": "諸人當知，　　勿生疑念，",
        "from": "T03n0191_010:0963b25_0",
        "context_with_next_sentence": true
    },
    {
        "source_sentence": "此誠實言，　　宜應諦信。",
        "from": "T03n0191_010:0963b26_11",
        "context_with_next_sentence": true
    },
    {
        "source_sentence": "」爾時迦葉說伽陀已，頂禮佛足還復本座。",
        "from": "T03n0191_010:0963b27_17",
        "context_with_next_sentence": true
    },
    {
        "source_sentence": "時會大眾王及人民，實知迦葉是佛弟子。",
        "from": "T03n0191_010:0963b28_16",
        "context_with_next_sentence": true
    },
    {
        "source_sentence": "佛知眾會疑心已息，乃謂王曰：",
        "from": "T03n0191_010:0963b29_11",
        "context_with_next_sentence": true
    },
    {
        "source_sentence": "「我今為汝演說法要，汝當諦聽，善思念之。",
        "from": "T03n0191_010:0963c01_11",
        "context_with_next_sentence": true
    },
    {
        "source_sentence": "」王及眾會受教而聽。",
        "from": "T03n0191_010:0963c01_21",
        "context_with_next_sentence": true
    },
    {
        "source_sentence": "佛言：",
        "from": "T03n0191_010:0963c02_2",
        "context_with_next_sentence": true
    },
    {
        "source_sentence": "「大王！",
        "from": "T03n0191_010:0963c02_6",
        "context_with_next_sentence": true
    },
    {
        "source_sentence": "汝今當知，如王身色有生有滅，當審觀察生滅二相令實了知；",
        "from": "T03n0191_010:0963c03_11",
        "context_with_next_sentence": true
    },
    {
        "source_sentence": "復觀受、想、行、識亦同於色。",
        "from": "T03n0191_010:0963c04_3",
        "context_with_next_sentence": true
    },
    {
        "source_sentence": "善男子！",
        "from": "T03n0191_010:0963c04_7",
        "context_with_next_sentence": true
    },
    {
        "source_sentence": "若能於此如實了知是生滅已，當復觀察是非生滅；",
        "from": "T03n0191_010:0963c05_10",
        "context_with_next_sentence": true
    },
    {
        "source_sentence": "若能了知色非生滅，即知受、想、行、識亦非生滅。",
        "from": "T03n0191_010:0963c06_13",
        "context_with_next_sentence": true
    },
    {
        "source_sentence": "善男子！",
        "from": "T03n0191_010:0963c06_17",
        "context_with_next_sentence": true
    },
    {
        "source_sentence": "色、受、想、行、識本非生滅，無去無來，若能如實了知本非生滅，無去無來，亦復不住非生非滅，無去無來。",
        "from": "T03n0191_010:0963c09_1",
        "context_with_next_sentence": true
    },
    {
        "source_sentence": "大王！",
        "from": "T03n0191_010:0963c09_4",
        "context_with_next_sentence": true
    },
    {
        "source_sentence": "若於此法如實知已，即得無數阿僧祇寂滅之法。",
        "from": "T03n0191_010:0963c10_5",
        "context_with_next_sentence": true
    },
    {
        "source_sentence": "」時彼會眾一切婆羅門、長者、士庶中，有生疑念者：",
        "from": "T03n0191_010:0963c11_7",
        "context_with_next_sentence": true
    },
    {
        "source_sentence": "「世尊今說色、受、想、行、識本無者，云何有我相、人相、眾生相、壽者相，布捺誐羅相、摩拏嚩迦相、主宰承事等相？",
        "from": "T03n0191_010:0963c13_15",
        "context_with_next_sentence": true
    },
    {
        "source_sentence": "若此我、人、眾生、壽者等相亦實無者，云何知彼眾生所作善不善業二種因果，捨此蘊已復趣他蘊？",
        "from": "T03n0191_010:0963c15_18",
        "context_with_next_sentence": true
    },
    {
        "source_sentence": "」爾時世尊知彼眾中起心念已，即謂迦葉等曰：",
        "from": "T03n0191_010:0963c17_1",
        "context_with_next_sentence": true
    },
    {
        "source_sentence": "「諸苾芻！",
        "from": "T03n0191_010:0963c17_6",
        "context_with_next_sentence": true
    },
    {
        "source_sentence": "所有我、人、眾生、壽者等見，乃是凡夫愚人，若有是見當感其苦，若知苦生當求苦滅。",
        "from": "T03n0191_010:0963c19_3",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0963c19_7",
        "context_with_next_sentence": true
    },
    {
        "source_sentence": "種種有為因果之法，乃從種寂而轉生故，我自知已，欲令眾生於生滅法亦同我知。",
        "from": "T03n0191_010:0963c21_5",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0963c21_9",
        "context_with_next_sentence": true
    },
    {
        "source_sentence": "佛眼清淨過於天等，所有眾生好相、惡相，及生貴、賤、善願、惡願，隨眾生業我今一一如實了知，眾生身業具如是事，口業具如是事，意業具如是事。",
        "from": "T03n0191_010:0963c24_15",
        "context_with_next_sentence": true
    },
    {
        "source_sentence": "畧說眾生邪見起於邪業，或於佛法而生毀謗，由斯業故命終之後，墮於惡趣備受眾苦。",
        "from": "T03n0191_010:0963c26_14",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0963c26_18",
        "context_with_next_sentence": true
    },
    {
        "source_sentence": "若有眾生於其身口作諸善業，具正見、正行、正業，而於佛法常欣讚譽，由斯善故命終之後生善逝天。",
        "from": "T03n0191_010:0963c29_4",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0963c29_8",
        "context_with_next_sentence": true
    },
    {
        "source_sentence": "我有如是知見，非不能知我相、人相、眾生相、壽者相、布捺誐羅相、摩拏嚩迦相乃至主宰承事等相，或諸所作善惡因果，捨此蘊已復趣他蘊，如是等事亦無所有。",
        "from": "T03n0191_010:0964a03_19",
        "context_with_next_sentence": true
    },
    {
        "source_sentence": "我先已說，種種有為因果之法，從因發生從因得滅，所謂：",
        "from": "T03n0191_010:0964a05_6",
        "context_with_next_sentence": true
    },
    {
        "source_sentence": "因於無明，緣生於行，行緣生識，識緣生名色，名色緣生六入，六入緣生觸，觸緣生受，受緣生愛，愛緣生取，取緣生有，有緣生生，生緣生老死憂悲苦惱，以是因緣得一大苦蘊生。",
        "from": "T03n0191_010:0964a09_6",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0964a09_10",
        "context_with_next_sentence": true
    },
    {
        "source_sentence": "若滅其因一切皆滅，所謂：",
        "from": "T03n0191_010:0964a10_2",
        "context_with_next_sentence": true
    },
    {
        "source_sentence": "無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱滅，如是則一大苦蘊滅。",
        "from": "T03n0191_010:0964a14_7",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_010:0964a14_11",
        "context_with_next_sentence": true
    },
    {
        "source_sentence": "集因滅故苦自然滅，若苦止息得涅盤樂；",
        "from": "T03n0191_010:0964a15_10",
        "context_with_next_sentence": true
    },
    {
        "source_sentence": "又復我相永斷正滅非轉，了苦非有滅云何滅，是得止息是得清涼，離一切句是則涅盤。",
        "from": "T03n0191_010:0964a17_10",
        "context_with_next_sentence": true
    },
    {
        "source_sentence": "」佛說眾許摩訶帝經卷第十",
        "from": "T03n0191_010:0964a18_100",
        "context_with_next_sentence": false
    }
]