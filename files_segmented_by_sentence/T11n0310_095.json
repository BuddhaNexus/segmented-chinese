[
    {
        "source_sentence": "大寶積經卷第九十五",
        "from": "T11n0310_095:0536c21_0",
        "context_with_next_sentence": true
    },
    {
        "source_sentence": "大唐三藏法師菩提流志奉　詔譯",
        "from": "T11n0310_095:0536c23_0",
        "context_with_next_sentence": true
    },
    {
        "source_sentence": "27 善順菩薩會善順菩薩會第二十七",
        "from": "T11n0310_095:0536c24_0",
        "context_with_next_sentence": true
    },
    {
        "source_sentence": "如是我聞：",
        "from": "T11n0310_095:0536c25_4",
        "context_with_next_sentence": true
    },
    {
        "source_sentence": "一時佛在舍衛國祇樹給孤獨園，與諸大眾五百聲聞、十千菩薩恭敬圍遶。",
        "from": "T11n0310_095:0536c26_17",
        "context_with_next_sentence": true
    },
    {
        "source_sentence": "時舍衛城有一菩薩名曰善順，已於過去無量佛所種諸善根、承事供養，於阿耨多羅三藐三菩提得不退轉，住於大慈心不瞋恚，住於大悲弘濟無倦，住於大喜善安法界，住於大捨苦樂平等，節量時食少欲知足，常為眾生之所樂見。",
        "from": "T11n0310_095:0537a03_4",
        "context_with_next_sentence": true
    },
    {
        "source_sentence": "恒以五戒及八齋法於某城中憐愍教化，然後復勸布施、持戒、忍辱、精進、禪定、智慧、慈悲喜捨、清淨梵行。",
        "from": "T11n0310_095:0537a05_12",
        "context_with_next_sentence": true
    },
    {
        "source_sentence": "爾時善順菩薩為令眾生見佛聞法，與諸人眾前後圍遶將詣佛所。",
        "from": "T11n0310_095:0537a07_3",
        "context_with_next_sentence": true
    },
    {
        "source_sentence": "時天帝釋以淨天眼見此菩薩，住上精進行頭陀行、具淨尸羅弘濟堅固，便自念言：",
        "from": "T11n0310_095:0537a09_3",
        "context_with_next_sentence": true
    },
    {
        "source_sentence": "「今此善順於諸梵行曾不懈息，將不為求帝釋處耶？",
        "from": "T11n0310_095:0537a10_7",
        "context_with_next_sentence": true
    },
    {
        "source_sentence": "或貪王位及欲樂耶？",
        "from": "T11n0310_095:0537a10_16",
        "context_with_next_sentence": true
    },
    {
        "source_sentence": "」作是念已，即便化作四丈夫身至菩薩前，種種惡言毀罵菩薩，復以刀杖及於瓦石打擲加害。",
        "from": "T11n0310_095:0537a13_2",
        "context_with_next_sentence": true
    },
    {
        "source_sentence": "爾時菩薩住慈忍力，皆忍受之曾無瞋恨。",
        "from": "T11n0310_095:0537a14_2",
        "context_with_next_sentence": true
    },
    {
        "source_sentence": "時天帝釋復更化作四大丈夫，來語菩薩：",
        "from": "T11n0310_095:0537a15_2",
        "context_with_next_sentence": true
    },
    {
        "source_sentence": "「咄哉善順！",
        "from": "T11n0310_095:0537a15_8",
        "context_with_next_sentence": true
    },
    {
        "source_sentence": "彼諸惡人以不善言罵辱於汝，及以瓦石刀杖之屬橫相打害，何不令我為汝讎報？",
        "from": "T11n0310_095:0537a17_5",
        "context_with_next_sentence": true
    },
    {
        "source_sentence": "我當為汝斷彼命根。",
        "from": "T11n0310_095:0537a17_14",
        "context_with_next_sentence": true
    },
    {
        "source_sentence": "」爾時菩薩告彼人言：",
        "from": "T11n0310_095:0537a18_8",
        "context_with_next_sentence": true
    },
    {
        "source_sentence": "「善男子等莫作是語。",
        "from": "T11n0310_095:0537a18_18",
        "context_with_next_sentence": true
    },
    {
        "source_sentence": "若殺害者成就惡業。",
        "from": "T11n0310_095:0537a19_7",
        "context_with_next_sentence": true
    },
    {
        "source_sentence": "假使有人於我此身節節支解猶如棗葉，我終不生殺害之心。",
        "from": "T11n0310_095:0537a20_15",
        "context_with_next_sentence": true
    },
    {
        "source_sentence": "何以故？",
        "from": "T11n0310_095:0537a20_19",
        "context_with_next_sentence": true
    },
    {
        "source_sentence": "殺害之人墮於地獄、餓鬼、畜生，乃至雖得人身，所生父母猶不愛念，恒為眾人之所憎惡。",
        "from": "T11n0310_095:0537a22_19",
        "context_with_next_sentence": true
    },
    {
        "source_sentence": "善男子！",
        "from": "T11n0310_095:0537a23_3",
        "context_with_next_sentence": true
    },
    {
        "source_sentence": "一切諸法凡有二種：",
        "from": "T11n0310_095:0537a23_12",
        "context_with_next_sentence": true
    },
    {
        "source_sentence": "一者善法，二者不善法。",
        "from": "T11n0310_095:0537a24_3",
        "context_with_next_sentence": true
    },
    {
        "source_sentence": "由不善法墮於惡趣，若依善法獲於福利。",
        "from": "T11n0310_095:0537a25_2",
        "context_with_next_sentence": true
    },
    {
        "source_sentence": "」爾時善順菩薩欲重宣此義而說偈言：",
        "from": "T11n0310_095:0537a26_1",
        "context_with_next_sentence": true
    },
    {
        "source_sentence": "「善惡猶種植，　　皆隨業所生，",
        "from": "T11n0310_095:0537a27_0",
        "context_with_next_sentence": true
    },
    {
        "source_sentence": "何有苦子因，　　成熟甘果者？",
        "from": "T11n0310_095:0537a28_13",
        "context_with_next_sentence": true
    },
    {
        "source_sentence": "現見法如是，　　智者應思惟，",
        "from": "T11n0310_095:0537a29_0",
        "context_with_next_sentence": true
    },
    {
        "source_sentence": "苦報酬惡緣，　　為善常安樂。",
        "from": "T11n0310_095:0537b01_13",
        "context_with_next_sentence": true
    },
    {
        "source_sentence": "」爾時天帝所化之人聞是言已，自念不能令彼菩薩為殺害業，忽然不現。",
        "from": "T11n0310_095:0537b03_12",
        "context_with_next_sentence": true
    },
    {
        "source_sentence": "爾時天帝復更化作金銀寶聚，令諸丈夫至菩薩所，作如是言：",
        "from": "T11n0310_095:0537b05_1",
        "context_with_next_sentence": true
    },
    {
        "source_sentence": "「汝可方便取此珍寶隨意所用。",
        "from": "T11n0310_095:0537b05_15",
        "context_with_next_sentence": true
    },
    {
        "source_sentence": "」爾時菩薩告彼人言：",
        "from": "T11n0310_095:0537b06_8",
        "context_with_next_sentence": true
    },
    {
        "source_sentence": "「諸善男子莫作是說。",
        "from": "T11n0310_095:0537b06_18",
        "context_with_next_sentence": true
    },
    {
        "source_sentence": "所以者何？",
        "from": "T11n0310_095:0537b07_3",
        "context_with_next_sentence": true
    },
    {
        "source_sentence": "夫盜業者能令眾生貧窮下劣無依無怙。",
        "from": "T11n0310_095:0537b08_2",
        "context_with_next_sentence": true
    },
    {
        "source_sentence": "假使我貧命不存濟，終不行於不與取法。",
        "from": "T11n0310_095:0537b09_1",
        "context_with_next_sentence": true
    },
    {
        "source_sentence": "諸君當知，凡夫愚冥貪求覆蔽，何有智人行不與取？",
        "from": "T11n0310_095:0537b10_5",
        "context_with_next_sentence": true
    },
    {
        "source_sentence": "」爾時善順菩薩而說偈言：",
        "from": "T11n0310_095:0537b10_17",
        "context_with_next_sentence": true
    },
    {
        "source_sentence": "「積財雖千億，　　貪著心不捨，",
        "from": "T11n0310_095:0537b11_0",
        "context_with_next_sentence": true
    },
    {
        "source_sentence": "智者說此人，　　在世恒貧苦。",
        "from": "T11n0310_095:0537b12_13",
        "context_with_next_sentence": true
    },
    {
        "source_sentence": "彼雖無一物，　　安住捨離心，",
        "from": "T11n0310_095:0537b13_0",
        "context_with_next_sentence": true
    },
    {
        "source_sentence": "智者說斯人，　　世間最富貴。",
        "from": "T11n0310_095:0537b14_13",
        "context_with_next_sentence": true
    },
    {
        "source_sentence": "智者離諸惡，　　一切皆端嚴，",
        "from": "T11n0310_095:0537b15_0",
        "context_with_next_sentence": true
    },
    {
        "source_sentence": "愚夫由作罪，　　舉身皆醜陋。",
        "from": "T11n0310_095:0537b16_13",
        "context_with_next_sentence": true
    },
    {
        "source_sentence": "智者勸修善，　　愚夫恒為惡，",
        "from": "T11n0310_095:0537b17_0",
        "context_with_next_sentence": true
    },
    {
        "source_sentence": "寧受智毀罵，　　不用愚稱讚。",
        "from": "T11n0310_095:0537b18_13",
        "context_with_next_sentence": true
    },
    {
        "source_sentence": "」時彼天帝所化之人聞是言已悵然而去。",
        "from": "T11n0310_095:0537b19_16",
        "context_with_next_sentence": true
    },
    {
        "source_sentence": "爾時天帝復自親試持俱胝金，至菩薩所作如是言：",
        "from": "T11n0310_095:0537b21_3",
        "context_with_next_sentence": true
    },
    {
        "source_sentence": "「我先於此舍衛大城，波斯匿王與餘丈夫有所諍論，須得一人為我曲證。",
        "from": "T11n0310_095:0537b22_16",
        "context_with_next_sentence": true
    },
    {
        "source_sentence": "汝能為我作證人者，當用此金而以相奉。",
        "from": "T11n0310_095:0537b23_15",
        "context_with_next_sentence": true
    },
    {
        "source_sentence": "」爾時菩薩告帝釋言：",
        "from": "T11n0310_095:0537b24_5",
        "context_with_next_sentence": true
    },
    {
        "source_sentence": "「仁者當知，夫妄語者為不善業，既誑自身，亦誑天、龍、夜叉、乾闥婆、阿修羅、迦樓羅、緊那羅、摩睺羅伽。",
        "from": "T11n0310_095:0537b26_11",
        "context_with_next_sentence": true
    },
    {
        "source_sentence": "由於妄語，能為一切惡之根本，趣不善道、毀清淨戒，能壞色身、口氣常臭，所出言詞為人惡賤。",
        "from": "T11n0310_095:0537b28_13",
        "context_with_next_sentence": true
    },
    {
        "source_sentence": "」爾時菩薩重說偈言：",
        "from": "T11n0310_095:0537b29_3",
        "context_with_next_sentence": true
    },
    {
        "source_sentence": "「妄語之人，　　口氣常臭，　　入苦惡道，",
        "from": "T11n0310_095:0537c01_0",
        "context_with_next_sentence": true
    },
    {
        "source_sentence": "無能救者。",
        "from": "T11n0310_095:0537c02_4",
        "context_with_next_sentence": true
    },
    {
        "source_sentence": "　　夫妄語者，　　誑於自身，亦誑天龍，　　摩睺羅等。",
        "from": "T11n0310_095:0537c03_11",
        "context_with_next_sentence": true
    },
    {
        "source_sentence": "　　當知妄語，為諸惡本，　　毀清淨戒，　　死入三塗。",
        "from": "T11n0310_095:0537c04_18",
        "context_with_next_sentence": true
    },
    {
        "source_sentence": "汝設與我，　　滿閻浮金，　　我終不能，",
        "from": "T11n0310_095:0537c05_0",
        "context_with_next_sentence": true
    },
    {
        "source_sentence": "作於妄語。",
        "from": "T11n0310_095:0537c06_4",
        "context_with_next_sentence": true
    },
    {
        "source_sentence": "」時天帝釋聞說是已忽然不現。",
        "from": "T11n0310_095:0537c07_12",
        "context_with_next_sentence": true
    },
    {
        "source_sentence": "爾時天帝復令舍支夫人、日光夫人及於五髻諸夫人等，往菩薩所，重加試鍊壞其禁戒。",
        "from": "T11n0310_095:0537c09_19",
        "context_with_next_sentence": true
    },
    {
        "source_sentence": "時舍支等即與五百盛年女人，以香塗身花粧藻飾，於後夜分至菩薩前而作是言：",
        "from": "T11n0310_095:0537c11_16",
        "context_with_next_sentence": true
    },
    {
        "source_sentence": "「我等女人年色姝盛，願親枕席相與為歡。",
        "from": "T11n0310_095:0537c12_15",
        "context_with_next_sentence": true
    },
    {
        "source_sentence": "」爾時菩薩以無染眼觀彼諸女，告之言曰：",
        "from": "T11n0310_095:0537c13_14",
        "context_with_next_sentence": true
    },
    {
        "source_sentence": "「地獄、畜生、閻羅王界，諸狂亂者、不正心者，耽昏臭穢膿血不淨，愛惡羅剎是汝親友，非諸天人清淨眷屬。",
        "from": "T11n0310_095:0537c16_3",
        "context_with_next_sentence": true
    },
    {
        "source_sentence": "」爾時菩薩重說偈言：",
        "from": "T11n0310_095:0537c16_13",
        "context_with_next_sentence": true
    },
    {
        "source_sentence": "「愚人昏迷念不淨，　　耽染臭穢膿血身，",
        "from": "T11n0310_095:0537c17_0",
        "context_with_next_sentence": true
    },
    {
        "source_sentence": "諸欲迅滅歸無常，　　永沈地獄閻羅界。",
        "from": "T11n0310_095:0537c18_17",
        "context_with_next_sentence": true
    },
    {
        "source_sentence": "假令變化如汝等，　　色身殊勝滿世間，",
        "from": "T11n0310_095:0537c19_0",
        "context_with_next_sentence": true
    },
    {
        "source_sentence": "我無一念貪染心，　　常生如夢如怨想。",
        "from": "T11n0310_095:0537c20_17",
        "context_with_next_sentence": true
    },
    {
        "source_sentence": "」時舍支等雖盡變態，而彼菩薩曾無貪染，各還天宮白帝釋言：",
        "from": "T11n0310_095:0537c22_7",
        "context_with_next_sentence": true
    },
    {
        "source_sentence": "「我觀善順志願堅固，當成正覺無有疑也。",
        "from": "T11n0310_095:0537c23_6",
        "context_with_next_sentence": true
    },
    {
        "source_sentence": "所以者何？",
        "from": "T11n0310_095:0537c23_11",
        "context_with_next_sentence": true
    },
    {
        "source_sentence": "彼於我等無少貪愛，但生厭離。",
        "from": "T11n0310_095:0537c24_6",
        "context_with_next_sentence": true
    },
    {
        "source_sentence": "」爾時帝釋雖聞此言，猶懷憂惱如箭中身，恒作是念：",
        "from": "T11n0310_095:0537c25_10",
        "context_with_next_sentence": true
    },
    {
        "source_sentence": "「彼人必當毀奪於我，無有疑惑。",
        "from": "T11n0310_095:0537c26_4",
        "context_with_next_sentence": true
    },
    {
        "source_sentence": "我今應往重加試之，於諸願中的何所願？",
        "from": "T11n0310_095:0537c27_3",
        "context_with_next_sentence": true
    },
    {
        "source_sentence": "」作是思已至菩薩前，捨去憍慢頭頂禮足，以偈問曰：",
        "from": "T11n0310_095:0537c28_7",
        "context_with_next_sentence": true
    },
    {
        "source_sentence": "「仁今勤修淨梵行，　　於諸欲願何所求？",
        "from": "T11n0310_095:0537c29_18",
        "context_with_next_sentence": true
    },
    {
        "source_sentence": "為求日月釋梵天？",
        "from": "T11n0310_095:0538a01_7",
        "context_with_next_sentence": true
    },
    {
        "source_sentence": "　　為求三有諸王位？",
        "from": "T11n0310_095:0538a01_17",
        "context_with_next_sentence": true
    },
    {
        "source_sentence": "」爾時善順菩薩以偈答曰：",
        "from": "T11n0310_095:0538a02_10",
        "context_with_next_sentence": true
    },
    {
        "source_sentence": "「我觀日月釋梵天，　　世間王位三有報，",
        "from": "T11n0310_095:0538a03_0",
        "context_with_next_sentence": true
    },
    {
        "source_sentence": "一切無常不堅固，　　何有智者為茲願？",
        "from": "T11n0310_095:0538a04_17",
        "context_with_next_sentence": true
    },
    {
        "source_sentence": "」爾時天帝聞此頌已，復白菩薩：",
        "from": "T11n0310_095:0538a05_13",
        "context_with_next_sentence": true
    },
    {
        "source_sentence": "「若如所言，為求何願？",
        "from": "T11n0310_095:0538a06_3",
        "context_with_next_sentence": true
    },
    {
        "source_sentence": "」於是菩薩以偈答曰：",
        "from": "T11n0310_095:0538a06_13",
        "context_with_next_sentence": true
    },
    {
        "source_sentence": "「我本不貪世間樂，　　但求不生不滅身，",
        "from": "T11n0310_095:0538a07_0",
        "context_with_next_sentence": true
    },
    {
        "source_sentence": "勤修方便濟群生，　　願同登彼菩提路。",
        "from": "T11n0310_095:0538a08_17",
        "context_with_next_sentence": true
    },
    {
        "source_sentence": "」爾時天帝聞是頌已心生安樂，必知菩薩不求釋位。",
        "from": "T11n0310_095:0538a10_3",
        "context_with_next_sentence": true
    },
    {
        "source_sentence": "歡喜踊躍，以偈歎曰：",
        "from": "T11n0310_095:0538a10_13",
        "context_with_next_sentence": true
    },
    {
        "source_sentence": "「汝言弘濟為群生，　　此心廣大無與等，",
        "from": "T11n0310_095:0538a11_0",
        "context_with_next_sentence": true
    },
    {
        "source_sentence": "願破魔軍證甘露，　　由斯恒轉勝法輪。",
        "from": "T11n0310_095:0538a12_17",
        "context_with_next_sentence": true
    },
    {
        "source_sentence": "」爾時天帝說是偈已，恭敬旋遶禮菩薩足，忽然不現。",
        "from": "T11n0310_095:0538a14_3",
        "context_with_next_sentence": true
    },
    {
        "source_sentence": "爾時善順菩薩於其晨朝入舍衛城遊化往來，得劫初時閻浮金鈴，其鈴價直過閻浮提。",
        "from": "T11n0310_095:0538a16_4",
        "context_with_next_sentence": true
    },
    {
        "source_sentence": "爾時菩薩持此金鈴，於四衢中高聲唱言：",
        "from": "T11n0310_095:0538a17_17",
        "context_with_next_sentence": true
    },
    {
        "source_sentence": "「此舍衛城誰最貧窮，當以此鈴而施與之。",
        "from": "T11n0310_095:0538a18_16",
        "context_with_next_sentence": true
    },
    {
        "source_sentence": "」時有最勝耆舊長者，聞是語已奔走而來，白菩薩言：",
        "from": "T11n0310_095:0538a20_1",
        "context_with_next_sentence": true
    },
    {
        "source_sentence": "「我於此城最為貧窮，可持此鈴而施於我。",
        "from": "T11n0310_095:0538a20_20",
        "context_with_next_sentence": true
    },
    {
        "source_sentence": "」爾時菩薩語長者言：",
        "from": "T11n0310_095:0538a21_8",
        "context_with_next_sentence": true
    },
    {
        "source_sentence": "「汝非貧者。",
        "from": "T11n0310_095:0538a21_14",
        "context_with_next_sentence": true
    },
    {
        "source_sentence": "所以者何？",
        "from": "T11n0310_095:0538a21_19",
        "context_with_next_sentence": true
    },
    {
        "source_sentence": "於此城中，有善男子貧中最貧，應以此鈴而施與之。",
        "from": "T11n0310_095:0538a23_2",
        "context_with_next_sentence": true
    },
    {
        "source_sentence": "」長者問言：",
        "from": "T11n0310_095:0538a23_8",
        "context_with_next_sentence": true
    },
    {
        "source_sentence": "「誰為此人？",
        "from": "T11n0310_095:0538a23_14",
        "context_with_next_sentence": true
    },
    {
        "source_sentence": "」菩薩答言：",
        "from": "T11n0310_095:0538a23_20",
        "context_with_next_sentence": true
    },
    {
        "source_sentence": "「波斯匿王於此城中最為貧者。",
        "from": "T11n0310_095:0538a24_10",
        "context_with_next_sentence": true
    },
    {
        "source_sentence": "」時彼長者謂菩薩言：",
        "from": "T11n0310_095:0538a25_1",
        "context_with_next_sentence": true
    },
    {
        "source_sentence": "「莫作是說。",
        "from": "T11n0310_095:0538a25_7",
        "context_with_next_sentence": true
    },
    {
        "source_sentence": "何以故？",
        "from": "T11n0310_095:0538a25_11",
        "context_with_next_sentence": true
    },
    {
        "source_sentence": "波斯匿王富貴多財庫藏盈溢、珍奇賄貨用無窮盡。",
        "from": "T11n0310_095:0538a26_12",
        "context_with_next_sentence": true
    },
    {
        "source_sentence": "云何乃言貧中最貧？",
        "from": "T11n0310_095:0538a27_2",
        "context_with_next_sentence": true
    },
    {
        "source_sentence": "」爾時菩薩於大眾中以偈答言：",
        "from": "T11n0310_095:0538a27_16",
        "context_with_next_sentence": true
    },
    {
        "source_sentence": "「設有伏藏千億餘，　　以貪愛心無厭足，",
        "from": "T11n0310_095:0538a28_0",
        "context_with_next_sentence": true
    },
    {
        "source_sentence": "猶如大海吞眾流，　　如斯愚人最為貧。",
        "from": "T11n0310_095:0538a29_17",
        "context_with_next_sentence": true
    },
    {
        "source_sentence": "由此復令貪增長，　　展轉滋蔓相續生，",
        "from": "T11n0310_095:0538b01_0",
        "context_with_next_sentence": true
    },
    {
        "source_sentence": "於現在世及未來，　　彼無智者常貧匱。",
        "from": "T11n0310_095:0538b02_17",
        "context_with_next_sentence": true
    },
    {
        "source_sentence": "」爾時善順菩薩說此偈已，與諸大眾即便往詣波斯匿王。",
        "from": "T11n0310_095:0538b04_5",
        "context_with_next_sentence": true
    },
    {
        "source_sentence": "於時彼王方與長者五百餘人算數校計庫藏財寶。",
        "from": "T11n0310_095:0538b05_8",
        "context_with_next_sentence": true
    },
    {
        "source_sentence": "菩薩爾時前白王言：",
        "from": "T11n0310_095:0538b05_17",
        "context_with_next_sentence": true
    },
    {
        "source_sentence": "「我於此城往來遊化，得劫初時閻浮金鈴，其鈴價直過閻浮提。",
        "from": "T11n0310_095:0538b07_6",
        "context_with_next_sentence": true
    },
    {
        "source_sentence": "我於彼時竊作是念：",
        "from": "T11n0310_095:0538b07_15",
        "context_with_next_sentence": true
    },
    {
        "source_sentence": "『於此城中有最貧者，當持此鈴而施與之。",
        "from": "T11n0310_095:0538b08_14",
        "context_with_next_sentence": true
    },
    {
        "source_sentence": "』復更思惟：",
        "from": "T11n0310_095:0538b08_20",
        "context_with_next_sentence": true
    },
    {
        "source_sentence": "『城中最貧莫過王者。",
        "from": "T11n0310_095:0538b09_9",
        "context_with_next_sentence": true
    },
    {
        "source_sentence": "』今齎此鈴願以相奉，王既貧窮為我受之。",
        "from": "T11n0310_095:0538b10_7",
        "context_with_next_sentence": true
    },
    {
        "source_sentence": "」爾時菩薩作是言已重說偈言：",
        "from": "T11n0310_095:0538b11_2",
        "context_with_next_sentence": true
    },
    {
        "source_sentence": "「若人多貪求，　　積財無厭足，",
        "from": "T11n0310_095:0538b12_0",
        "context_with_next_sentence": true
    },
    {
        "source_sentence": "如是狂亂人，　　名為最貧者。",
        "from": "T11n0310_095:0538b13_13",
        "context_with_next_sentence": true
    },
    {
        "source_sentence": "王恒多賦稅，　　橫罰無過人，",
        "from": "T11n0310_095:0538b14_0",
        "context_with_next_sentence": true
    },
    {
        "source_sentence": "愛著於國城，　　不觀來世業。",
        "from": "T11n0310_095:0538b15_13",
        "context_with_next_sentence": true
    },
    {
        "source_sentence": "於世得自在，　　不能蔭群生，",
        "from": "T11n0310_095:0538b16_0",
        "context_with_next_sentence": true
    },
    {
        "source_sentence": "見諸貧苦人，　　曾無憐愍念。",
        "from": "T11n0310_095:0538b17_13",
        "context_with_next_sentence": true
    },
    {
        "source_sentence": "耽染於女人，　　不懼於惡道，",
        "from": "T11n0310_095:0538b18_0",
        "context_with_next_sentence": true
    },
    {
        "source_sentence": "邪亂未常覺，　　豈非貧窮者？",
        "from": "T11n0310_095:0538b19_13",
        "context_with_next_sentence": true
    },
    {
        "source_sentence": "若人知淨信，　　歸依佛法僧，",
        "from": "T11n0310_095:0538b20_0",
        "context_with_next_sentence": true
    },
    {
        "source_sentence": "於身及命財，　　常念不堅固。",
        "from": "T11n0310_095:0538b21_13",
        "context_with_next_sentence": true
    },
    {
        "source_sentence": "知不堅固已，　　於彼不迷惑，",
        "from": "T11n0310_095:0538b22_0",
        "context_with_next_sentence": true
    },
    {
        "source_sentence": "能於身命財，　　永得常堅固。",
        "from": "T11n0310_095:0538b23_13",
        "context_with_next_sentence": true
    },
    {
        "source_sentence": "若能勤念住，　　樂於不放逸，",
        "from": "T11n0310_095:0538b24_0",
        "context_with_next_sentence": true
    },
    {
        "source_sentence": "彼人名富貴，　　善財常安樂。",
        "from": "T11n0310_095:0538b25_13",
        "context_with_next_sentence": true
    },
    {
        "source_sentence": "如火焚燒時，　　不厭於林樹，",
        "from": "T11n0310_095:0538b26_0",
        "context_with_next_sentence": true
    },
    {
        "source_sentence": "王今亦如是，　　貪愛無厭足。",
        "from": "T11n0310_095:0538b27_13",
        "context_with_next_sentence": true
    },
    {
        "source_sentence": "水不厭於雲，　　海不厭於水，",
        "from": "T11n0310_095:0538b28_0",
        "context_with_next_sentence": true
    },
    {
        "source_sentence": "王今亦如是，　　何有厭足時。",
        "from": "T11n0310_095:0538b29_13",
        "context_with_next_sentence": true
    },
    {
        "source_sentence": "日月常巡歷，　　不厭於四方，",
        "from": "T11n0310_095:0538c01_0",
        "context_with_next_sentence": true
    },
    {
        "source_sentence": "王今亦如是，　　終命無休息。",
        "from": "T11n0310_095:0538c02_13",
        "context_with_next_sentence": true
    },
    {
        "source_sentence": "如火焚燒時，　　不厭於草木，",
        "from": "T11n0310_095:0538c03_0",
        "context_with_next_sentence": true
    },
    {
        "source_sentence": "智人亦如是，　　未甞不行善。",
        "from": "T11n0310_095:0538c04_13",
        "context_with_next_sentence": true
    },
    {
        "source_sentence": "如水不厭雲，　　如海不厭水，",
        "from": "T11n0310_095:0538c05_0",
        "context_with_next_sentence": true
    },
    {
        "source_sentence": "智人亦如是，　　不厭善增長。",
        "from": "T11n0310_095:0538c06_13",
        "context_with_next_sentence": true
    },
    {
        "source_sentence": "王位雖自在，　　畢竟歸無常，",
        "from": "T11n0310_095:0538c07_0",
        "context_with_next_sentence": true
    },
    {
        "source_sentence": "一切皆不淨，　　智者應捨離。",
        "from": "T11n0310_095:0538c08_13",
        "context_with_next_sentence": true
    },
    {
        "source_sentence": "」爾時波斯匿王聞斯語已，內懷慚愧謂菩薩曰：",
        "from": "T11n0310_095:0538c10_1",
        "context_with_next_sentence": true
    },
    {
        "source_sentence": "「善哉仁者！",
        "from": "T11n0310_095:0538c10_7",
        "context_with_next_sentence": true
    },
    {
        "source_sentence": "汝雖善勸，我猶未信。",
        "from": "T11n0310_095:0538c10_17",
        "context_with_next_sentence": true
    },
    {
        "source_sentence": "今汝斯言，為汝自說？",
        "from": "T11n0310_095:0538c11_6",
        "context_with_next_sentence": true
    },
    {
        "source_sentence": "為有證乎？",
        "from": "T11n0310_095:0538c11_11",
        "context_with_next_sentence": true
    },
    {
        "source_sentence": "」菩薩答言：",
        "from": "T11n0310_095:0538c11_17",
        "context_with_next_sentence": true
    },
    {
        "source_sentence": "「汝不聞耶？",
        "from": "T11n0310_095:0538c11_23",
        "context_with_next_sentence": true
    },
    {
        "source_sentence": "如來、應、正等覺具一切智，今者現與無量天人、乾闥婆、阿修羅等，在於舍衛大城祇樹給孤獨園，當證大王是貧窮人。",
        "from": "T11n0310_095:0538c14_13",
        "context_with_next_sentence": true
    },
    {
        "source_sentence": "」王言：",
        "from": "T11n0310_095:0538c14_17",
        "context_with_next_sentence": true
    },
    {
        "source_sentence": "「仁者！",
        "from": "T11n0310_095:0538c14_21",
        "context_with_next_sentence": true
    },
    {
        "source_sentence": "若如汝說，我願相與往見如來，聽聞教誨歸依供養。",
        "from": "T11n0310_095:0538c16_2",
        "context_with_next_sentence": true
    },
    {
        "source_sentence": "」菩薩答言：",
        "from": "T11n0310_095:0538c16_8",
        "context_with_next_sentence": true
    },
    {
        "source_sentence": "「大王當知，如來境界非諸凡愚之所能測，破煩惱慢哀愍眾生，已於聖智能知此世及於來世。",
        "from": "T11n0310_095:0538c18_8",
        "context_with_next_sentence": true
    },
    {
        "source_sentence": "若有善根勝意樂者，雖在極遠佛常加護。",
        "from": "T11n0310_095:0538c19_7",
        "context_with_next_sentence": true
    },
    {
        "source_sentence": "若知我心，欲令大王於我生信，必當來此為我作證。",
        "from": "T11n0310_095:0538c20_11",
        "context_with_next_sentence": true
    },
    {
        "source_sentence": "」爾時菩薩即於王前偏袒一肩，右膝著地合掌恭敬，即以偈頌請如來曰：",
        "from": "T11n0310_095:0538c22_5",
        "context_with_next_sentence": true
    },
    {
        "source_sentence": "「如來真實智，　　悲愍諸群生，",
        "from": "T11n0310_095:0538c23_0",
        "context_with_next_sentence": true
    },
    {
        "source_sentence": "願知我深心，　　垂哀為作證。",
        "from": "T11n0310_095:0538c24_13",
        "context_with_next_sentence": true
    },
    {
        "source_sentence": "」爾時菩薩說偈請已，於彼大地忽然震裂。",
        "from": "T11n0310_095:0538c25_17",
        "context_with_next_sentence": true
    },
    {
        "source_sentence": "五百聲聞，十千菩薩，梵釋諸天及於龍鬼，無量眾生圍遶如來，從地踊出。",
        "from": "T11n0310_095:0538c27_11",
        "context_with_next_sentence": true
    },
    {
        "source_sentence": "善順菩薩合掌恭敬，前白佛言：",
        "from": "T11n0310_095:0538c28_7",
        "context_with_next_sentence": true
    },
    {
        "source_sentence": "「世尊！",
        "from": "T11n0310_095:0538c28_11",
        "context_with_next_sentence": true
    },
    {
        "source_sentence": "我先於此舍衛城中遊化往來，得劫初時閻浮金鈴，其鈴價直過閻浮提。",
        "from": "T11n0310_095:0539a01_2",
        "context_with_next_sentence": true
    },
    {
        "source_sentence": "我於爾時便作是念：",
        "from": "T11n0310_095:0539a01_11",
        "context_with_next_sentence": true
    },
    {
        "source_sentence": "『若有眾生於舍衛城最貧窮者，當以此鈴而施與之。",
        "from": "T11n0310_095:0539a02_14",
        "context_with_next_sentence": true
    },
    {
        "source_sentence": "』復自思惟：",
        "from": "T11n0310_095:0539a02_20",
        "context_with_next_sentence": true
    },
    {
        "source_sentence": "『波斯匿王於此城中最為貧者。",
        "from": "T11n0310_095:0539a03_13",
        "context_with_next_sentence": true
    },
    {
        "source_sentence": "何以故？",
        "from": "T11n0310_095:0539a03_17",
        "context_with_next_sentence": true
    },
    {
        "source_sentence": "恃於王位，於諸眾生未嘗憐愍，殘剝欺奪橫加侵損，貪愛覆蔽不知厭足。",
        "from": "T11n0310_095:0539a05_10",
        "context_with_next_sentence": true
    },
    {
        "source_sentence": "』我以此王為最貧者，欲將金鈴而施與之。",
        "from": "T11n0310_095:0539a06_8",
        "context_with_next_sentence": true
    },
    {
        "source_sentence": "王問我言：",
        "from": "T11n0310_095:0539a06_13",
        "context_with_next_sentence": true
    },
    {
        "source_sentence": "『謂我貧窮，誰為證者？",
        "from": "T11n0310_095:0539a07_3",
        "context_with_next_sentence": true
    },
    {
        "source_sentence": "』我又答云：",
        "from": "T11n0310_095:0539a07_9",
        "context_with_next_sentence": true
    },
    {
        "source_sentence": "『如來大師應、正等覺，捨離煩惱瞋垢無餘，於諸眾生悉皆平等，當為作證。",
        "from": "T11n0310_095:0539a09_1",
        "context_with_next_sentence": true
    },
    {
        "source_sentence": "』唯願世尊示教利喜。",
        "from": "T11n0310_095:0539a09_11",
        "context_with_next_sentence": true
    },
    {
        "source_sentence": "」爾時世尊為欲調伏波斯匿王，而告之曰：",
        "from": "T11n0310_095:0539a10_17",
        "context_with_next_sentence": true
    },
    {
        "source_sentence": "「大王當知，或有於法，善順貧窮、王為富貴。",
        "from": "T11n0310_095:0539a11_18",
        "context_with_next_sentence": true
    },
    {
        "source_sentence": "或有於法，王為貧窮、善順富貴。",
        "from": "T11n0310_095:0539a12_13",
        "context_with_next_sentence": true
    },
    {
        "source_sentence": "所以者何？",
        "from": "T11n0310_095:0539a12_18",
        "context_with_next_sentence": true
    },
    {
        "source_sentence": "身登王位於世自在，金銀摩尼車𤦲珊瑚庫藏盈滿；",
        "from": "T11n0310_095:0539a14_1",
        "context_with_next_sentence": true
    },
    {
        "source_sentence": "當於此時善順貧窮、王為富貴。",
        "from": "T11n0310_095:0539a14_15",
        "context_with_next_sentence": true
    },
    {
        "source_sentence": "勤修梵行、樂淨尸羅、捨家多聞、離諸放逸、八齋五戒、弘濟無疲。",
        "from": "T11n0310_095:0539a16_6",
        "context_with_next_sentence": true
    },
    {
        "source_sentence": "有一於此，王實貧窮、善順富貴。",
        "from": "T11n0310_095:0539a17_1",
        "context_with_next_sentence": true
    },
    {
        "source_sentence": "王今應知，憍薩羅國一切眾生財物庫藏，比於善順五戒八齋堅固清淨，百分千分不及其一，至俱胝分亦不及一。",
        "from": "T11n0310_095:0539a19_12",
        "context_with_next_sentence": true
    },
    {
        "source_sentence": "」爾時波斯匿王親聞如來真實教誨，捨所憍慢，合掌慇懃瞻仰善順，而說偈言：",
        "from": "T11n0310_095:0539a21_8",
        "context_with_next_sentence": true
    },
    {
        "source_sentence": "「善哉摧伏我憍慢，　　當得如來最勝身，",
        "from": "T11n0310_095:0539a22_0",
        "context_with_next_sentence": true
    },
    {
        "source_sentence": "以此王位捨於汝，　　願恒為汝菩提眾。",
        "from": "T11n0310_095:0539a23_17",
        "context_with_next_sentence": true
    },
    {
        "source_sentence": "我實貧窮汝為富，　　今知此說非妄言，",
        "from": "T11n0310_095:0539a24_0",
        "context_with_next_sentence": true
    },
    {
        "source_sentence": "王位徒為眾苦因，　　背於白法生惡趣。",
        "from": "T11n0310_095:0539a25_17",
        "context_with_next_sentence": true
    },
    {
        "source_sentence": "」爾時波斯匿王說是偈已，白佛言：",
        "from": "T11n0310_095:0539a26_14",
        "context_with_next_sentence": true
    },
    {
        "source_sentence": "「世尊！",
        "from": "T11n0310_095:0539a26_18",
        "context_with_next_sentence": true
    },
    {
        "source_sentence": "我於今者發於無上大菩提心，願於眾生安樂解脫生死繫縛。",
        "from": "T11n0310_095:0539a28_5",
        "context_with_next_sentence": true
    },
    {
        "source_sentence": "我今願以財物庫藏金銀之屬分為三分，一分奉施如來世尊及比丘眾，一分施與舍衛城中貧窮苦惱無依怙者，一分財物留資國用。",
        "from": "T11n0310_095:0539b02_5",
        "context_with_next_sentence": true
    },
    {
        "source_sentence": "凡我所有園池花果，悉願奉施最勝如來并比丘眾。",
        "from": "T11n0310_095:0539b03_8",
        "context_with_next_sentence": true
    },
    {
        "source_sentence": "唯願世尊垂哀納受。",
        "from": "T11n0310_095:0539b03_17",
        "context_with_next_sentence": true
    },
    {
        "source_sentence": "」爾時憍薩羅國五百長者覩斯事已，皆發無上大菩提心。",
        "from": "T11n0310_095:0539b05_5",
        "context_with_next_sentence": true
    },
    {
        "source_sentence": "爾時善順菩薩白佛言：",
        "from": "T11n0310_095:0539b06_9",
        "context_with_next_sentence": true
    },
    {
        "source_sentence": "「世尊！",
        "from": "T11n0310_095:0539b06_13",
        "context_with_next_sentence": true
    },
    {
        "source_sentence": "唯願如來為諸大眾說於法要，令諸眾生遇如來者為不空過。",
        "from": "T11n0310_095:0539b08_2",
        "context_with_next_sentence": true
    },
    {
        "source_sentence": "」爾時世尊告眾人言：",
        "from": "T11n0310_095:0539b09_8",
        "context_with_next_sentence": true
    },
    {
        "source_sentence": "「善男子等，有三無量功德資糧，於諸如來雖有稱說猶不能盡，況於聲聞諸三乘等。",
        "from": "T11n0310_095:0539b11_7",
        "context_with_next_sentence": true
    },
    {
        "source_sentence": "何者為三？",
        "from": "T11n0310_095:0539b11_12",
        "context_with_next_sentence": true
    },
    {
        "source_sentence": "一者護持正法，二者發菩提心，三者勸諸眾生起無上願。",
        "from": "T11n0310_095:0539b12_19",
        "context_with_next_sentence": true
    },
    {
        "source_sentence": "復有三十二法，若善男子若善女人能勤修者，則為見於如來不空過也。",
        "from": "T11n0310_095:0539b14_12",
        "context_with_next_sentence": true
    },
    {
        "source_sentence": "一者於諸如來生不壞信，二者護持正法令得久住，三者於尊重僧而不輕慢，四者於應供人恭敬親近，五者於愛於憎心常平等，六者恒於正法樂聞恭敬，七者安住寂靜離於諠閙，八者於如來乘演說無倦，九者若說法時不為名利，十者志求真實如理勤修，十一捨施，十二持戒，十三忍辱，十四精進，十五禪定，十六正慧，十七於諸眾生隨樂護念，十八成熟眾生不忘失法，十九恒於己身善自調伏，二十以善法要調伏於他，二十一不染煩惱，二十二常樂出家，二十三住阿蘭若，二十四聖種喜足，二十五勤行頭陀，二十六捨不善法，二十七弘誓堅固，二十八蘭若無懈，二十九植眾善本，三十常不放逸，三十一遠二乘見，三十二讚歎大乘。",
        "from": "T11n0310_095:0539b29_6",
        "context_with_next_sentence": true
    },
    {
        "source_sentence": "」於是五百比丘聞斯法已，遠塵離垢得法眼淨。",
        "from": "T11n0310_095:0539c01_7",
        "context_with_next_sentence": true
    },
    {
        "source_sentence": "及萬二千眾生，同發阿耨多羅三藐三菩提心。",
        "from": "T11n0310_095:0539c02_9",
        "context_with_next_sentence": true
    },
    {
        "source_sentence": "爾時世尊以法教化令諸眾生獲善利已，與諸比丘并餘來眾忽然不現。",
        "from": "T11n0310_095:0539c04_11",
        "context_with_next_sentence": true
    },
    {
        "source_sentence": "爾時波斯匿王既覩斯事踊躍歡喜，便以二衣價直百千兩金而以施於善順菩薩，作是言曰：",
        "from": "T11n0310_095:0539c06_14",
        "context_with_next_sentence": true
    },
    {
        "source_sentence": "「善哉仁者！",
        "from": "T11n0310_095:0539c06_20",
        "context_with_next_sentence": true
    },
    {
        "source_sentence": "願垂哀納。",
        "from": "T11n0310_095:0539c07_4",
        "context_with_next_sentence": true
    },
    {
        "source_sentence": "」善順菩薩告於王言：",
        "from": "T11n0310_095:0539c07_14",
        "context_with_next_sentence": true
    },
    {
        "source_sentence": "「大王當知，我於此衣不應受之。",
        "from": "T11n0310_095:0539c08_7",
        "context_with_next_sentence": true
    },
    {
        "source_sentence": "所以者何？",
        "from": "T11n0310_095:0539c08_12",
        "context_with_next_sentence": true
    },
    {
        "source_sentence": "然我自有百衲之衣，恒掛樹枝以為箱篋，一切眾生無欺奪想。",
        "from": "T11n0310_095:0539c10_3",
        "context_with_next_sentence": true
    },
    {
        "source_sentence": "我既自身無慳悋心，亦令他人不生愛著，其有施者名清淨施。",
        "from": "T11n0310_095:0539c11_11",
        "context_with_next_sentence": true
    },
    {
        "source_sentence": "」時波斯匿王復作是言：",
        "from": "T11n0310_095:0539c12_3",
        "context_with_next_sentence": true
    },
    {
        "source_sentence": "「汝若不受，願當為我以足踏之，令我長夜安樂利益。",
        "from": "T11n0310_095:0539c13_6",
        "context_with_next_sentence": true
    },
    {
        "source_sentence": "」菩薩爾時為於王故，即以雙足踏此二衣。",
        "from": "T11n0310_095:0539c14_5",
        "context_with_next_sentence": true
    },
    {
        "source_sentence": "時波斯匿王謂菩薩言：",
        "from": "T11n0310_095:0539c14_15",
        "context_with_next_sentence": true
    },
    {
        "source_sentence": "「今此之衣，便於汝身為我受訖。",
        "from": "T11n0310_095:0539c15_11",
        "context_with_next_sentence": true
    },
    {
        "source_sentence": "我何所用？",
        "from": "T11n0310_095:0539c15_16",
        "context_with_next_sentence": true
    },
    {
        "source_sentence": "」善順菩薩告於王言：",
        "from": "T11n0310_095:0539c16_5",
        "context_with_next_sentence": true
    },
    {
        "source_sentence": "「汝持此衣，施於城中貧窮苦惱無依怙者。",
        "from": "T11n0310_095:0539c17_5",
        "context_with_next_sentence": true
    },
    {
        "source_sentence": "」爾時波斯匿王如菩薩教，持此二衣會諸貧人而施與之。",
        "from": "T11n0310_095:0539c18_10",
        "context_with_next_sentence": true
    },
    {
        "source_sentence": "時諸貧人觸斯衣者，狂者得心、聾者得聞、盲者得見、根不具者悉得具足，由於菩薩威神力故。",
        "from": "T11n0310_095:0539c20_13",
        "context_with_next_sentence": true
    },
    {
        "source_sentence": "彼時眾人俱發聲言：",
        "from": "T11n0310_095:0539c21_3",
        "context_with_next_sentence": true
    },
    {
        "source_sentence": "「我今以何報菩薩恩？",
        "from": "T11n0310_095:0539c21_13",
        "context_with_next_sentence": true
    },
    {
        "source_sentence": "」爾時空中有聲告曰：",
        "from": "T11n0310_095:0539c22_2",
        "context_with_next_sentence": true
    },
    {
        "source_sentence": "「諸人當知，善順菩薩不可以於花香飲食為報恩者，唯當速發菩提心耳。",
        "from": "T11n0310_095:0539c23_14",
        "context_with_next_sentence": true
    },
    {
        "source_sentence": "」是時五百貧人聞於空中有如是聲，咸說偈言：",
        "from": "T11n0310_095:0539c24_15",
        "context_with_next_sentence": true
    },
    {
        "source_sentence": "「我等今者，　　發菩提心，　　當成正覺，",
        "from": "T11n0310_095:0539c25_0",
        "context_with_next_sentence": true
    },
    {
        "source_sentence": "說諸勝法。",
        "from": "T11n0310_095:0539c26_4",
        "context_with_next_sentence": true
    },
    {
        "source_sentence": "　　於諸眾生，　　施以安樂，我樂菩提，　　得佛法故。",
        "from": "T11n0310_095:0539c27_11",
        "context_with_next_sentence": true
    },
    {
        "source_sentence": "」爾時波斯匿王白菩薩言：",
        "from": "T11n0310_095:0539c28_10",
        "context_with_next_sentence": true
    },
    {
        "source_sentence": "「善哉仁者！",
        "from": "T11n0310_095:0539c28_16",
        "context_with_next_sentence": true
    },
    {
        "source_sentence": "汝若詣彼將見如來，願時報我，我當隨從。",
        "from": "T11n0310_095:0539c29_15",
        "context_with_next_sentence": true
    },
    {
        "source_sentence": "」善順菩薩言：",
        "from": "T11n0310_095:0540a01_2",
        "context_with_next_sentence": true
    },
    {
        "source_sentence": "「大王當知，諸佛難值正法難聞，豈獨大王而自往耶？",
        "from": "T11n0310_095:0540a02_6",
        "context_with_next_sentence": true
    },
    {
        "source_sentence": "當為眾生作於善友。",
        "from": "T11n0310_095:0540a02_15",
        "context_with_next_sentence": true
    },
    {
        "source_sentence": "王應於此舍衛城中勅諸人民悉令隨從，違王教者王法治之。",
        "from": "T11n0310_095:0540a04_4",
        "context_with_next_sentence": true
    },
    {
        "source_sentence": "所以者何？",
        "from": "T11n0310_095:0540a04_9",
        "context_with_next_sentence": true
    },
    {
        "source_sentence": "凡諸菩薩猶有眷屬圍遶莊嚴，況於王乎。",
        "from": "T11n0310_095:0540a05_9",
        "context_with_next_sentence": true
    },
    {
        "source_sentence": "」時波斯匿王白菩薩言：",
        "from": "T11n0310_095:0540a06_9",
        "context_with_next_sentence": true
    },
    {
        "source_sentence": "「誰者是於菩薩眷屬？",
        "from": "T11n0310_095:0540a06_19",
        "context_with_next_sentence": true
    },
    {
        "source_sentence": "」菩薩答言：",
        "from": "T11n0310_095:0540a07_4",
        "context_with_next_sentence": true
    },
    {
        "source_sentence": "「勸菩提心是菩薩眷屬，令覺悟故。",
        "from": "T11n0310_095:0540a08_1",
        "context_with_next_sentence": true
    },
    {
        "source_sentence": "勸見如來是菩薩眷屬，不虛妄故。",
        "from": "T11n0310_095:0540a08_16",
        "context_with_next_sentence": true
    },
    {
        "source_sentence": "勸聞正法是菩薩眷屬，獲多聞故。",
        "from": "T11n0310_095:0540a09_12",
        "context_with_next_sentence": true
    },
    {
        "source_sentence": "勸見聖眾是菩薩眷屬，得善友故。",
        "from": "T11n0310_095:0540a10_8",
        "context_with_next_sentence": true
    },
    {
        "source_sentence": "四攝是菩薩眷屬，攝眾生故。",
        "from": "T11n0310_095:0540a11_2",
        "context_with_next_sentence": true
    },
    {
        "source_sentence": "六波羅蜜是菩薩眷屬，增長菩提故。",
        "from": "T11n0310_095:0540a11_18",
        "context_with_next_sentence": true
    },
    {
        "source_sentence": "三十七品是菩薩眷屬，趣向道場故。",
        "from": "T11n0310_095:0540a12_14",
        "context_with_next_sentence": true
    },
    {
        "source_sentence": "菩薩有斯眷屬莊嚴侍衛，能摧魔軍至師子吼，登最勝處。",
        "from": "T11n0310_095:0540a14_2",
        "context_with_next_sentence": true
    },
    {
        "source_sentence": "」爾時波斯匿王及諸大眾歡喜踊躍，九千眾生離煩惱垢得清淨眼。",
        "from": "T11n0310_095:0540a16_9",
        "context_with_next_sentence": true
    },
    {
        "source_sentence": "佛說是經已，善順菩薩、波斯匿王，及諸天、人、乾闥婆、阿修羅等，聞佛所說，歡喜奉行。",
        "from": "T11n0310_095:0540a18_9",
        "context_with_next_sentence": true
    },
    {
        "source_sentence": "大寶積經卷第九十五",
        "from": "T11n0310_095:0540a19_100",
        "context_with_next_sentence": false
    }
]