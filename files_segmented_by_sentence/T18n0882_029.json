[
    {
        "source_sentence": "佛說一切如來真實攝大乘現證",
        "from": "T18n0882_029:0437c16_0",
        "context_with_next_sentence": true
    },
    {
        "source_sentence": "三昧大教王經卷第二十九",
        "from": "T18n0882_029:0437c17_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T18n0882_029:0437c19_0",
        "context_with_next_sentence": true
    },
    {
        "source_sentence": "傳法大師賜紫沙門臣施護等奉　詔譯一切如來真實攝一切儀軌勝上教理分第二十六之二「復次，宣說金剛部作用成就儀軌。",
        "from": "T18n0882_029:0437c24_15",
        "context_with_next_sentence": true
    },
    {
        "source_sentence": "「所謂行人依法修習先行成已，然後隨其意樂所求成就，即當持誦滿一洛叉。",
        "from": "T18n0882_029:0437c26_14",
        "context_with_next_sentence": true
    },
    {
        "source_sentence": "數滿足已，竟夜持誦至明旦時得法成就，於一切有情所應攝受、所應調伏皆悉能作。",
        "from": "T18n0882_029:0437c28_14",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0437c29_10",
        "context_with_next_sentence": true
    },
    {
        "source_sentence": "「又若欲作成就法者，依法畫㡧如教安置作供養已，行人一切所欲如意受用，然後隨其意樂所求成就，即當依法日日以金剛語持誦大明，期限一月滿八千遍。",
        "from": "T18n0882_029:0438a04_12",
        "context_with_next_sentence": true
    },
    {
        "source_sentence": "過一月已，於㡧像前復設供養，行人當結降三世大印，依法竟夜持誦大明，乃至彼印自然出於吽字之聲。",
        "from": "T18n0882_029:0438a07_1",
        "context_with_next_sentence": true
    },
    {
        "source_sentence": "至明旦時，大自在等諸天主眾及彼眷屬來現其前，時持明者白言：",
        "from": "T18n0882_029:0438a08_11",
        "context_with_next_sentence": true
    },
    {
        "source_sentence": "『汝天來此，如我所言願施我作，隨我所求使令成就。",
        "from": "T18n0882_029:0438a09_14",
        "context_with_next_sentence": true
    },
    {
        "source_sentence": "』天等告言：",
        "from": "T18n0882_029:0438a09_20",
        "context_with_next_sentence": true
    },
    {
        "source_sentence": "『隨汝所欲，我悉施汝。",
        "from": "T18n0882_029:0438a10_10",
        "context_with_next_sentence": true
    },
    {
        "source_sentence": "』從是已後，行人即成普盡三界主宰，隨其所欲，於須臾頃能令普盡三界皆悉動搖，復為一聚悉能成壞。",
        "from": "T18n0882_029:0438a12_15",
        "context_with_next_sentence": true
    },
    {
        "source_sentence": "於三界中微妙樂具悉能受用，一切所作皆得自在，所有一切天主妙愛者等諸妙愛者亦悉隨意，是中無有作嬈惱者。",
        "from": "T18n0882_029:0438a15_10",
        "context_with_next_sentence": true
    },
    {
        "source_sentence": "時持明者若稱吽字，即彼一切極惡天等皆悉墮落，然後持明者壽滿百千劫。",
        "from": "T18n0882_029:0438a17_5",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0438a18_10",
        "context_with_next_sentence": true
    },
    {
        "source_sentence": "「復次，若欲求印成就者，如教所說，依法持誦滿一月，後行人當結金剛降三世三昧印，竟夜持誦至明旦時得印成就。",
        "from": "T18n0882_029:0438a21_11",
        "context_with_next_sentence": true
    },
    {
        "source_sentence": "從是已後如教所說，隨結印時同稱吽字，行人即能虛空中行，現眾色相及能隱身、起幻化事，能作一切警悟鉤召敬愛事業，能令一切生大歡喜，現前能取一切珍寶，能現廣大熾盛威光，雨大寶雨發大笑相，普能清淨一切有情。",
        "from": "T18n0882_029:0438a26_15",
        "context_with_next_sentence": true
    },
    {
        "source_sentence": "能作一切若斷若破，復能如應轉易時分，隨其所宜能啟一切真實談論。",
        "from": "T18n0882_029:0438a28_8",
        "context_with_next_sentence": true
    },
    {
        "source_sentence": "能轉一切事，能善作加護，能制能禁、能怖能殺，又能印持一切有情能為戲樂。",
        "from": "T18n0882_029:0438b01_4",
        "context_with_next_sentence": true
    },
    {
        "source_sentence": "能作一切施灌頂者，能令諸身自起歌詠，能令旋舞呼召引入，能令一切鎖縛而住，諸如是等一切事業皆悉能作。",
        "from": "T18n0882_029:0438b03_15",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0438b04_10",
        "context_with_next_sentence": true
    },
    {
        "source_sentence": "「若欲求微妙智成就者，行人當依金剛降三世三摩地發起以為先行。",
        "from": "T18n0882_029:0438b06_10",
        "context_with_next_sentence": true
    },
    {
        "source_sentence": "次應依彼持誦法儀持誦一月志求成就。",
        "from": "T18n0882_029:0438b07_9",
        "context_with_next_sentence": true
    },
    {
        "source_sentence": "過一月後，即依如是三摩地法，竟夜持誦至明旦時得成五智通，於一切有情所應攝受、所應調伏皆悉能作。",
        "from": "T18n0882_029:0438b09_18",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0438b10_10",
        "context_with_next_sentence": true
    },
    {
        "source_sentence": "「若欲求羯磨成就者，亦然依法持誦一月當求成就。",
        "from": "T18n0882_029:0438b12_3",
        "context_with_next_sentence": true
    },
    {
        "source_sentence": "過一月後，竟夜持誦至明旦時即得一切羯磨成就。",
        "from": "T18n0882_029:0438b13_6",
        "context_with_next_sentence": true
    },
    {
        "source_sentence": "從是已後作羯磨時持誦一遍，隨其意願彼加護等一切羯磨皆悉能作。",
        "from": "T18n0882_029:0438b14_18",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0438b15_10",
        "context_with_next_sentence": true
    },
    {
        "source_sentence": "「如上是為金剛部作用成就儀軌。",
        "from": "T18n0882_029:0438b16_14",
        "context_with_next_sentence": true
    },
    {
        "source_sentence": "「復次，宣說蓮華部作用成就儀軌。",
        "from": "T18n0882_029:0438b17_15",
        "context_with_next_sentence": true
    },
    {
        "source_sentence": "「所謂行人依法持誦滿百千遍先行成已，然後依法當求成就，次應如教安置㡧像，當畫具德謂伏一切世間大士聖相。",
        "from": "T18n0882_029:0438b20_12",
        "context_with_next_sentence": true
    },
    {
        "source_sentence": "於其四面依四印曼拏羅法儀畫四大士，四隅當畫四賢聖相，於㡧像前依法持誦過一月後，竟夜持誦至明旦時，調伏一切世間大士來現其前，隨行人所欲得諸願成就。",
        "from": "T18n0882_029:0438b24_10",
        "context_with_next_sentence": true
    },
    {
        "source_sentence": "「此佛所說法金剛法門。",
        "from": "T18n0882_029:0438b25_10",
        "context_with_next_sentence": true
    },
    {
        "source_sentence": "「若欲求印成就者，行人當結法金剛印，如法金剛儀持誦八千遍，日日四時持誦滿已，然後竟夜結印持誦至明旦時，得印成就。",
        "from": "T18n0882_029:0438b28_16",
        "context_with_next_sentence": true
    },
    {
        "source_sentence": "從是已後凡結印時，如其所說即能調伏一切世間。",
        "from": "T18n0882_029:0438c01_1",
        "context_with_next_sentence": true
    },
    {
        "source_sentence": "「此佛所說觀自在法門。",
        "from": "T18n0882_029:0438c02_10",
        "context_with_next_sentence": true
    },
    {
        "source_sentence": "「若欲求三摩地成就者，行人應當依法持誦滿一月已，然後竟夜隨所愛樂三摩地門，依彼法儀志心持誦至明旦時，即得一切三摩地現前成就。",
        "from": "T18n0882_029:0438c06_5",
        "context_with_next_sentence": true
    },
    {
        "source_sentence": "「此佛所說法金剛法門。",
        "from": "T18n0882_029:0438c07_10",
        "context_with_next_sentence": true
    },
    {
        "source_sentence": "「若欲求羯磨成就者，亦然依法持誦一月，過一月後竟夜持誦，即能成就一切羯磨。",
        "from": "T18n0882_029:0438c09_16",
        "context_with_next_sentence": true
    },
    {
        "source_sentence": "「此佛所說法金剛法門。",
        "from": "T18n0882_029:0438c10_10",
        "context_with_next_sentence": true
    },
    {
        "source_sentence": "「如上是為蓮華部作用成就儀軌。",
        "from": "T18n0882_029:0438c11_14",
        "context_with_next_sentence": true
    },
    {
        "source_sentence": "「復次，宣說寶部作用成就儀軌。",
        "from": "T18n0882_029:0438c12_14",
        "context_with_next_sentence": true
    },
    {
        "source_sentence": "「所謂行人先當敬禮四方一切如來，次應持誦滿百千遍，然後依法安置㡧像，依四印曼拏羅法用畫具德一切義成就大士聖相，設諸供養持誦一月。",
        "from": "T18n0882_029:0438c16_7",
        "context_with_next_sentence": true
    },
    {
        "source_sentence": "過一月後竟夜持誦，至明旦時，彼具德一切如來灌頂寶虛空藏菩薩摩訶薩來現其前為施灌頂，行人得灌頂已即成三千大千世界持明轉輪主宰。",
        "from": "T18n0882_029:0438c19_14",
        "context_with_next_sentence": true
    },
    {
        "source_sentence": "「此佛所說金剛寶法門。",
        "from": "T18n0882_029:0438c20_10",
        "context_with_next_sentence": true
    },
    {
        "source_sentence": "「若欲求印成就者，行人當依羯磨金剛法用結金剛寶印，如教所說當求成就，即得一切意願羯磨印成就。",
        "from": "T18n0882_029:0438c23_7",
        "context_with_next_sentence": true
    },
    {
        "source_sentence": "「若欲求寶智成就者，行人依法如其次第，於金剛寶生三摩地中觀想虛空本無自性。",
        "from": "T18n0882_029:0438c25_16",
        "context_with_next_sentence": true
    },
    {
        "source_sentence": "是中云何能生於寶？",
        "from": "T18n0882_029:0438c26_7",
        "context_with_next_sentence": true
    },
    {
        "source_sentence": "即此眾寶。",
        "from": "T18n0882_029:0438c26_12",
        "context_with_next_sentence": true
    },
    {
        "source_sentence": "又復，云何菩薩身生？",
        "from": "T18n0882_029:0438c27_2",
        "context_with_next_sentence": true
    },
    {
        "source_sentence": "日日四時，於此三摩地門如應觀想持誦一月。",
        "from": "T18n0882_029:0438c28_3",
        "context_with_next_sentence": true
    },
    {
        "source_sentence": "過一月後即依如是三摩地法，竟夜持誦至明旦時，一切如來悉現其前，隨所樂欲施妙灌頂。",
        "from": "T18n0882_029:0439a01_5",
        "context_with_next_sentence": true
    },
    {
        "source_sentence": "「此佛所說虛空藏法門。",
        "from": "T18n0882_029:0439a02_10",
        "context_with_next_sentence": true
    },
    {
        "source_sentence": "「若欲求羯磨成就者，亦然依法持誦一月。",
        "from": "T18n0882_029:0439a03_18",
        "context_with_next_sentence": true
    },
    {
        "source_sentence": "過一月後，竟夜持誦至明旦時，具德虛空藏菩薩摩訶薩施彼行人一切義成就，然後一切事業皆悉能作。",
        "from": "T18n0882_029:0439a06_6",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0439a07_10",
        "context_with_next_sentence": true
    },
    {
        "source_sentence": "「如上是為寶部作用成就儀軌。",
        "from": "T18n0882_029:0439a08_13",
        "context_with_next_sentence": true
    },
    {
        "source_sentence": "「復次，宣說諸部作用一切儀軌。",
        "from": "T18n0882_029:0439a09_14",
        "context_with_next_sentence": true
    },
    {
        "source_sentence": "「此中先說一切心明作用儀軌：",
        "from": "T18n0882_029:0439a10_13",
        "context_with_next_sentence": true
    },
    {
        "source_sentence": "「行人當作是言：",
        "from": "T18n0882_029:0439a11_7",
        "context_with_next_sentence": true
    },
    {
        "source_sentence": "『隨所意樂根本心明即一切成就。",
        "from": "T18n0882_029:0439a12_2",
        "context_with_next_sentence": true
    },
    {
        "source_sentence": "』「如是言已，隨其所樂持誦心明，依法當作彼成就事，然後隨應即得成就。",
        "from": "T18n0882_029:0439a14_12",
        "context_with_next_sentence": true
    },
    {
        "source_sentence": "「一切印作用儀軌：",
        "from": "T18n0882_029:0439a15_8",
        "context_with_next_sentence": true
    },
    {
        "source_sentence": "「行人當作是言：",
        "from": "T18n0882_029:0439a16_7",
        "context_with_next_sentence": true
    },
    {
        "source_sentence": "『一切印契我所愛樂成就。",
        "from": "T18n0882_029:0439a16_19",
        "context_with_next_sentence": true
    },
    {
        "source_sentence": "』「如是言已，即結三昧印，如所愛樂隨其力能依法持誦，然後如教即得成就。",
        "from": "T18n0882_029:0439a18_13",
        "context_with_next_sentence": true
    },
    {
        "source_sentence": "「一切呪句作用儀軌：",
        "from": "T18n0882_029:0439a19_9",
        "context_with_next_sentence": true
    },
    {
        "source_sentence": "「行人當作是言：",
        "from": "T18n0882_029:0439a20_7",
        "context_with_next_sentence": true
    },
    {
        "source_sentence": "『離戲論語當成悉地，我於一切如來成就法中依法持誦。",
        "from": "T18n0882_029:0439a21_11",
        "context_with_next_sentence": true
    },
    {
        "source_sentence": "』如是言已，隨所愛樂，持誦呪句，當得成就。",
        "from": "T18n0882_029:0439a22_12",
        "context_with_next_sentence": true
    },
    {
        "source_sentence": "「一切大明作用儀軌：",
        "from": "T18n0882_029:0439a23_9",
        "context_with_next_sentence": true
    },
    {
        "source_sentence": "「行人當作是言：",
        "from": "T18n0882_029:0439a24_7",
        "context_with_next_sentence": true
    },
    {
        "source_sentence": "『此諸有情具無明暗，願得一切如來大明現證淨戒所成。",
        "from": "T18n0882_029:0439a25_11",
        "context_with_next_sentence": true
    },
    {
        "source_sentence": "』如是言已，隨所愛樂持誦大明，依法所求當得成就。",
        "from": "T18n0882_029:0439a26_15",
        "context_with_next_sentence": true
    },
    {
        "source_sentence": "「此佛所說聖執金剛法門。",
        "from": "T18n0882_029:0439a27_11",
        "context_with_next_sentence": true
    },
    {
        "source_sentence": "「諸有行人，應當先以一切心明印契呪句及諸大明，隨其所樂修習為因，然後依彼金剛持誦法儀，隨應有情，即以心明印契呪句大明依法持誦。",
        "from": "T18n0882_029:0439b02_5",
        "context_with_next_sentence": true
    },
    {
        "source_sentence": "若自若他，當求本尊一切成就。",
        "from": "T18n0882_029:0439b03_1",
        "context_with_next_sentence": true
    },
    {
        "source_sentence": "「此佛所說金剛薩埵法門。",
        "from": "T18n0882_029:0439b04_11",
        "context_with_next_sentence": true
    },
    {
        "source_sentence": "「如上是為諸部作用一切儀軌。",
        "from": "T18n0882_029:0439b05_13",
        "context_with_next_sentence": true
    },
    {
        "source_sentence": "「復次，宣說諸部通用廣大成就儀軌。",
        "from": "T18n0882_029:0439b06_16",
        "context_with_next_sentence": true
    },
    {
        "source_sentence": "「如來部通用成就有其四種：",
        "from": "T18n0882_029:0439b07_8",
        "context_with_next_sentence": true
    },
    {
        "source_sentence": "所謂義利圓滿成就、神通成就、持明成就、大成就等。",
        "from": "T18n0882_029:0439b08_13",
        "context_with_next_sentence": true
    },
    {
        "source_sentence": "「此中義利圓滿成就者，行人若疑有伏藏處，即於是處依法結印，以自三摩地法作金剛視觀察彼處。",
        "from": "T18n0882_029:0439b11_5",
        "context_with_next_sentence": true
    },
    {
        "source_sentence": "若見金剛相動，應知是處即有伏藏，行人乃結金剛開發三昧印，依法啟掘不久獲得。",
        "from": "T18n0882_029:0439b13_4",
        "context_with_next_sentence": true
    },
    {
        "source_sentence": "隨所樂取。",
        "from": "T18n0882_029:0439b13_9",
        "context_with_next_sentence": true
    },
    {
        "source_sentence": "「此佛所說金剛薩埵法門。",
        "from": "T18n0882_029:0439b14_11",
        "context_with_next_sentence": true
    },
    {
        "source_sentence": "「神通成就者，行人欲作法時當如是言：",
        "from": "T18n0882_029:0439b15_17",
        "context_with_next_sentence": true
    },
    {
        "source_sentence": "『所有諸印，當求金剛神通成就。",
        "from": "T18n0882_029:0439b16_11",
        "context_with_next_sentence": true
    },
    {
        "source_sentence": "』「如是言已，依法所作。",
        "from": "T18n0882_029:0439b17_10",
        "context_with_next_sentence": true
    },
    {
        "source_sentence": "此神通成就有其四種：",
        "from": "T18n0882_029:0439b17_20",
        "context_with_next_sentence": true
    },
    {
        "source_sentence": "所謂水上行坐等神通、出現如來等色相神通、如其意樂隨即隱身神通、於虛空中行千由旬上下出沒去來自在神通。",
        "from": "T18n0882_029:0439b20_12",
        "context_with_next_sentence": true
    },
    {
        "source_sentence": "此能於諸方千由旬量，如其所樂隨意而行，旋轉還來。",
        "from": "T18n0882_029:0439b21_18",
        "context_with_next_sentence": true
    },
    {
        "source_sentence": "又能過千由旬，一切有情意願悉知，一切身相眼悉能見，一切音聲語言耳悉能聞。",
        "from": "T18n0882_029:0439b23_15",
        "context_with_next_sentence": true
    },
    {
        "source_sentence": "又於諸方過千由旬，隨其意樂一切妙愛者身悉能舉來，一切金寶摩尼真珠等悉能攝集，畢竟無有能為障者，行人於彼金剛杵中尚能隱身，況餘萬夫力不敵邪！",
        "from": "T18n0882_029:0439b27_10",
        "context_with_next_sentence": true
    },
    {
        "source_sentence": "又復，行人常得無病，常受諸欲樂，常具少年殊妙色相。",
        "from": "T18n0882_029:0439b28_16",
        "context_with_next_sentence": true
    },
    {
        "source_sentence": "彼一切如來及金剛薩埵見已乃作供養，獲得無上金剛成就，當得壽命滿四千歲。",
        "from": "T18n0882_029:0439c01_13",
        "context_with_next_sentence": true
    },
    {
        "source_sentence": "「此佛所說一切如來金剛成就法門。",
        "from": "T18n0882_029:0439c02_15",
        "context_with_next_sentence": true
    },
    {
        "source_sentence": "「持明成就者，行人但求印契成就，依法所作當得金剛持明成就，由成金剛持明轉輪王故，即得諸欲隨意受用。",
        "from": "T18n0882_029:0439c05_10",
        "context_with_next_sentence": true
    },
    {
        "source_sentence": "一剎那間能於千佛剎中旋轉還復，受諸快樂，顏容少麗同十六歲，髮髻如螺，紺青旋潤，由得一切如來及金剛薩埵大金剛持明成就故，即得住壽大劫。",
        "from": "T18n0882_029:0439c08_18",
        "context_with_next_sentence": true
    },
    {
        "source_sentence": "「此佛所說一切如來持明法門。",
        "from": "T18n0882_029:0439c09_13",
        "context_with_next_sentence": true
    },
    {
        "source_sentence": "「大成就者，行人依法以自印契心明當求成就，由得自印大士色相成就故，一剎那間能於十方一切世界現眾色相作眾事業。",
        "from": "T18n0882_029:0439c12_15",
        "context_with_next_sentence": true
    },
    {
        "source_sentence": "彼一切如來及金剛薩埵見已乃作供養，即於普盡無餘諸有情界作利益已還復本處。",
        "from": "T18n0882_029:0439c14_15",
        "context_with_next_sentence": true
    },
    {
        "source_sentence": "又能於一切世界，所有一切適悅快樂，一切相具隨意受用，得與金剛薩埵大菩薩等無有異，當得壽命滿一大劫。",
        "from": "T18n0882_029:0439c17_8",
        "context_with_next_sentence": true
    },
    {
        "source_sentence": "「此佛所說一切如來大成就法門。",
        "from": "T18n0882_029:0439c18_14",
        "context_with_next_sentence": true
    },
    {
        "source_sentence": "「復次，金剛部通用成就者，有其四種：",
        "from": "T18n0882_029:0439c19_17",
        "context_with_next_sentence": true
    },
    {
        "source_sentence": "所謂降三世成就、一切灌頂成就、一切悅樂法成就、最上成就等。",
        "from": "T18n0882_029:0439c21_5",
        "context_with_next_sentence": true
    },
    {
        "source_sentence": "「此中降三世成就者，行人當結降三世印，左足想踏大自在天，作成就事，乃至彼天出聲號叫，然後行人當稱吽字。",
        "from": "T18n0882_029:0439c24_11",
        "context_with_next_sentence": true
    },
    {
        "source_sentence": "稱吽字時，所有大自在天等一切三界增上主宰并其眷屬皆悉來集，住行人前作敬愛事，能與行人為其指使。",
        "from": "T18n0882_029:0439c27_2",
        "context_with_next_sentence": true
    },
    {
        "source_sentence": "從是已後，行人即成一切三界增上主宰金剛持明者，能起空中及於三界自在遊行旋轉還復。",
        "from": "T18n0882_029:0439c29_5",
        "context_with_next_sentence": true
    },
    {
        "source_sentence": "所有極惡天等一切有情，以吽字法悉能調伏，如一切如來金剛降三世相，普盡三界一切悉依教令而轉。",
        "from": "T18n0882_029:0440a02_12",
        "context_with_next_sentence": true
    },
    {
        "source_sentence": "彼一切如來及金剛薩埵見已敬愛，壽命千歲。",
        "from": "T18n0882_029:0440a03_14",
        "context_with_next_sentence": true
    },
    {
        "source_sentence": "「此佛所說降三世法門。",
        "from": "T18n0882_029:0440a04_10",
        "context_with_next_sentence": true
    },
    {
        "source_sentence": "「一切灌頂成就者，當作印成就，謂結一切如來灌頂寶印，先作自身灌頂已，然後求彼四種灌頂成就。",
        "from": "T18n0882_029:0440a07_5",
        "context_with_next_sentence": true
    },
    {
        "source_sentence": "其四種者：",
        "from": "T18n0882_029:0440a07_10",
        "context_with_next_sentence": true
    },
    {
        "source_sentence": "所謂金剛灌頂、寶灌頂、法灌頂、羯磨灌頂。",
        "from": "T18n0882_029:0440a08_10",
        "context_with_next_sentence": true
    },
    {
        "source_sentence": "若得金剛灌頂已，即成一切如來執金剛者。",
        "from": "T18n0882_029:0440a09_8",
        "context_with_next_sentence": true
    },
    {
        "source_sentence": "若得寶灌頂已，即成眾寶增上主宰。",
        "from": "T18n0882_029:0440a10_5",
        "context_with_next_sentence": true
    },
    {
        "source_sentence": "若得法灌頂已，即成法王。",
        "from": "T18n0882_029:0440a10_17",
        "context_with_next_sentence": true
    },
    {
        "source_sentence": "若得羯磨灌頂已，當得世出世間一切羯磨成就。",
        "from": "T18n0882_029:0440a11_18",
        "context_with_next_sentence": true
    },
    {
        "source_sentence": "「此佛所說一切如來灌頂法門。",
        "from": "T18n0882_029:0440a12_13",
        "context_with_next_sentence": true
    },
    {
        "source_sentence": "「一切悅樂法成就者，謂以祕密供養常作供養一切如來，即得一切如來一切適悅快樂成就。",
        "from": "T18n0882_029:0440a15_2",
        "context_with_next_sentence": true
    },
    {
        "source_sentence": "「此佛所說一切如來悅樂法門。",
        "from": "T18n0882_029:0440a16_13",
        "context_with_next_sentence": true
    },
    {
        "source_sentence": "「最上成就者，所謂得成就金剛尊。",
        "from": "T18n0882_029:0440a17_15",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0440a18_10",
        "context_with_next_sentence": true
    },
    {
        "source_sentence": "「復次，蓮華部通用成就法者，有其四種：",
        "from": "T18n0882_029:0440a19_18",
        "context_with_next_sentence": true
    },
    {
        "source_sentence": "所謂隨愛樂成就、敬愛成就、加護成就、蓮華成就等。",
        "from": "T18n0882_029:0440a21_1",
        "context_with_next_sentence": true
    },
    {
        "source_sentence": "「此中隨愛樂成就者，如教所說，應當觀想蓮華妙愛已，能令一切如來隨生愛樂。",
        "from": "T18n0882_029:0440a23_15",
        "context_with_next_sentence": true
    },
    {
        "source_sentence": "又於本部觀自在尊，隨起思念已，亦然能令一切有情悉生敬愛。",
        "from": "T18n0882_029:0440a25_5",
        "context_with_next_sentence": true
    },
    {
        "source_sentence": "又若住三摩地廣布慈心，即能普為一切世間密作加護。",
        "from": "T18n0882_029:0440a26_10",
        "context_with_next_sentence": true
    },
    {
        "source_sentence": "又若安住本尊蓮華三摩地，手執蓮華已，當求成就事，即得妙色如觀自在尊，諸相具足壽命四千歲。",
        "from": "T18n0882_029:0440a28_16",
        "context_with_next_sentence": true
    },
    {
        "source_sentence": "「此佛所說一切如來蓮華法門。",
        "from": "T18n0882_029:0440a29_13",
        "context_with_next_sentence": true
    },
    {
        "source_sentence": "「復次，寶部通用成就法者，有其四種：",
        "from": "T18n0882_029:0440b01_17",
        "context_with_next_sentence": true
    },
    {
        "source_sentence": "所謂一切如來灌頂成就、大威光成就、滿諸願成就、寶成就等。",
        "from": "T18n0882_029:0440b03_4",
        "context_with_next_sentence": true
    },
    {
        "source_sentence": "「此中謂以自灌頂法奉獻諸如來，施燈光明圓滿布施波羅蜜多，隨力作彼寶成就事。",
        "from": "T18n0882_029:0440b05_17",
        "context_with_next_sentence": true
    },
    {
        "source_sentence": "此等四種成就法用，悉應常時供養一切如來，不久當得所求成就。",
        "from": "T18n0882_029:0440b07_8",
        "context_with_next_sentence": true
    },
    {
        "source_sentence": "「此佛所說一切如來妙寶法門。",
        "from": "T18n0882_029:0440b08_13",
        "context_with_next_sentence": true
    },
    {
        "source_sentence": "「如上是為諸部通用廣大成就儀軌。",
        "from": "T18n0882_029:0440b09_15",
        "context_with_next_sentence": true
    },
    {
        "source_sentence": "「復次，宣說一切儀軌中方便成就教理，是即大士根本無性法門。",
        "from": "T18n0882_029:0440b11_8",
        "context_with_next_sentence": true
    },
    {
        "source_sentence": "「此中先說心明方便成就教理。",
        "from": "T18n0882_029:0440b12_13",
        "context_with_next_sentence": true
    },
    {
        "source_sentence": "頌曰：",
        "from": "T18n0882_029:0440b12_16",
        "context_with_next_sentence": true
    },
    {
        "source_sentence": "「如為調伏世間故，　　隨彼所應得成就，",
        "from": "T18n0882_029:0440b13_0",
        "context_with_next_sentence": true
    },
    {
        "source_sentence": "此中方便印為因，　　能施廣大諸成就。",
        "from": "T18n0882_029:0440b14_17",
        "context_with_next_sentence": true
    },
    {
        "source_sentence": "「印契方便成就教理：",
        "from": "T18n0882_029:0440b15_9",
        "context_with_next_sentence": true
    },
    {
        "source_sentence": "「離貪調伏於世間，　　印契成就從貪生，",
        "from": "T18n0882_029:0440b16_0",
        "context_with_next_sentence": true
    },
    {
        "source_sentence": "方便修習彼如應，　　能作一切成就事。",
        "from": "T18n0882_029:0440b17_17",
        "context_with_next_sentence": true
    },
    {
        "source_sentence": "「呪句方便成就教理：",
        "from": "T18n0882_029:0440b18_9",
        "context_with_next_sentence": true
    },
    {
        "source_sentence": "「世間若實有動亂，　　呪句成就無所得，",
        "from": "T18n0882_029:0440b19_0",
        "context_with_next_sentence": true
    },
    {
        "source_sentence": "由離戲論方便成，　　乃作最上諸成就。",
        "from": "T18n0882_029:0440b20_17",
        "context_with_next_sentence": true
    },
    {
        "source_sentence": "「大明方便成就教理：",
        "from": "T18n0882_029:0440b21_9",
        "context_with_next_sentence": true
    },
    {
        "source_sentence": "「此中若著無明相，　　大明成就無所有，",
        "from": "T18n0882_029:0440b22_0",
        "context_with_next_sentence": true
    },
    {
        "source_sentence": "由其方便廣大門，　　能施廣大諸成就。",
        "from": "T18n0882_029:0440b23_17",
        "context_with_next_sentence": true
    },
    {
        "source_sentence": "「如上是為一切儀軌中方便成就教理。",
        "from": "T18n0882_029:0440b24_16",
        "context_with_next_sentence": true
    },
    {
        "source_sentence": "「復次，宣說一切儀軌中福成就教理，是即一切如來法門。",
        "from": "T18n0882_029:0440b26_5",
        "context_with_next_sentence": true
    },
    {
        "source_sentence": "「此中先說心明福成就教理：",
        "from": "T18n0882_029:0440b27_12",
        "context_with_next_sentence": true
    },
    {
        "source_sentence": "「四種供養依法作，　　由是獲得大福聚，",
        "from": "T18n0882_029:0440b28_0",
        "context_with_next_sentence": true
    },
    {
        "source_sentence": "供養諸佛勝福門，　　此中成就無疑惑。",
        "from": "T18n0882_029:0440b29_17",
        "context_with_next_sentence": true
    },
    {
        "source_sentence": "「印契福成就教理：",
        "from": "T18n0882_029:0440c01_8",
        "context_with_next_sentence": true
    },
    {
        "source_sentence": "「祕密三昧為加護，　　由是獲得大福聚，",
        "from": "T18n0882_029:0440c02_0",
        "context_with_next_sentence": true
    },
    {
        "source_sentence": "以此三昧加護因，　　彼非福門亦成就。",
        "from": "T18n0882_029:0440c03_17",
        "context_with_next_sentence": true
    },
    {
        "source_sentence": "「呪句福成就教理：",
        "from": "T18n0882_029:0440c04_8",
        "context_with_next_sentence": true
    },
    {
        "source_sentence": "「彼一切佛最初說，　　如應獲得大福聚，",
        "from": "T18n0882_029:0440c05_0",
        "context_with_next_sentence": true
    },
    {
        "source_sentence": "法施平等此為因，　　彼非福門速成就。",
        "from": "T18n0882_029:0440c06_17",
        "context_with_next_sentence": true
    },
    {
        "source_sentence": "「大明福成就教理：",
        "from": "T18n0882_029:0440c07_8",
        "context_with_next_sentence": true
    },
    {
        "source_sentence": "「布施諸福中最上，　　由是獲得大福聚，",
        "from": "T18n0882_029:0440c08_0",
        "context_with_next_sentence": true
    },
    {
        "source_sentence": "圓滿施波羅蜜多，　　速疾如應得成佛。",
        "from": "T18n0882_029:0440c09_17",
        "context_with_next_sentence": true
    },
    {
        "source_sentence": "「如上是為一切儀軌中福成就教理。",
        "from": "T18n0882_029:0440c10_15",
        "context_with_next_sentence": true
    },
    {
        "source_sentence": "「復次，宣說一切儀軌中慧成就教理。",
        "from": "T18n0882_029:0440c11_16",
        "context_with_next_sentence": true
    },
    {
        "source_sentence": "「此中先說心明慧成就教理：",
        "from": "T18n0882_029:0440c12_12",
        "context_with_next_sentence": true
    },
    {
        "source_sentence": "「法中無文字可入，　　一切文字悉了知，",
        "from": "T18n0882_029:0440c13_0",
        "context_with_next_sentence": true
    },
    {
        "source_sentence": "自語門及他語門，　　觀想如應得成就。",
        "from": "T18n0882_029:0440c14_17",
        "context_with_next_sentence": true
    },
    {
        "source_sentence": "「此佛所說妙吉祥大菩薩法門。",
        "from": "T18n0882_029:0440c15_13",
        "context_with_next_sentence": true
    },
    {
        "source_sentence": "「印契慧成就教理：",
        "from": "T18n0882_029:0440c16_8",
        "context_with_next_sentence": true
    },
    {
        "source_sentence": "「慧以決擇立其名，　　此即三摩地所說，",
        "from": "T18n0882_029:0440c17_0",
        "context_with_next_sentence": true
    },
    {
        "source_sentence": "彼中印契成就門，　　觀想剎那得成就。",
        "from": "T18n0882_029:0440c18_17",
        "context_with_next_sentence": true
    },
    {
        "source_sentence": "「此佛所說勝慧法門。",
        "from": "T18n0882_029:0440c19_9",
        "context_with_next_sentence": true
    },
    {
        "source_sentence": "「呪句慧成就教理：",
        "from": "T18n0882_029:0440c20_8",
        "context_with_next_sentence": true
    },
    {
        "source_sentence": "「慧聲隨向立其名，　　即三摩地戲論語，",
        "from": "T18n0882_029:0440c21_0",
        "context_with_next_sentence": true
    },
    {
        "source_sentence": "彼中觀想成就門，　　如應呪句得成就。",
        "from": "T18n0882_029:0440c22_17",
        "context_with_next_sentence": true
    },
    {
        "source_sentence": "「此佛所說金剛慧法門。",
        "from": "T18n0882_029:0440c23_10",
        "context_with_next_sentence": true
    },
    {
        "source_sentence": "「大明慧成就教理：",
        "from": "T18n0882_029:0440c24_8",
        "context_with_next_sentence": true
    },
    {
        "source_sentence": "「大明呪句二差別，　　是中差別無所有，",
        "from": "T18n0882_029:0440c25_0",
        "context_with_next_sentence": true
    },
    {
        "source_sentence": "正慧觀想此相應，　　決定速疾得成就。",
        "from": "T18n0882_029:0440c26_17",
        "context_with_next_sentence": true
    },
    {
        "source_sentence": "「此佛所說一切如來智慧法門。",
        "from": "T18n0882_029:0440c27_13",
        "context_with_next_sentence": true
    },
    {
        "source_sentence": "「如上是為一切儀軌中慧成就教理。",
        "from": "T18n0882_029:0440c28_15",
        "context_with_next_sentence": true
    },
    {
        "source_sentence": "「復次，宣說一切儀軌中行成就教理。",
        "from": "T18n0882_029:0440c29_16",
        "context_with_next_sentence": true
    },
    {
        "source_sentence": "「是即金剛手法門。",
        "from": "T18n0882_029:0441a01_8",
        "context_with_next_sentence": true
    },
    {
        "source_sentence": "「此中先說心明行成就教理：",
        "from": "T18n0882_029:0441a02_12",
        "context_with_next_sentence": true
    },
    {
        "source_sentence": "「若作一切供養事，　　即能增長於勝行，",
        "from": "T18n0882_029:0441a03_0",
        "context_with_next_sentence": true
    },
    {
        "source_sentence": "彼眾善法乃隨增，　　當得成就法圓滿。",
        "from": "T18n0882_029:0441a04_17",
        "context_with_next_sentence": true
    },
    {
        "source_sentence": "「印契行成就教理：",
        "from": "T18n0882_029:0441a05_8",
        "context_with_next_sentence": true
    },
    {
        "source_sentence": "「遍入多種祕密輪，　　布設多種曼拏羅，",
        "from": "T18n0882_029:0441a06_0",
        "context_with_next_sentence": true
    },
    {
        "source_sentence": "諸印供養勝行門，　　增長廣大成就事。",
        "from": "T18n0882_029:0441a07_17",
        "context_with_next_sentence": true
    },
    {
        "source_sentence": "「呪句行成就教理：",
        "from": "T18n0882_029:0441a08_8",
        "context_with_next_sentence": true
    },
    {
        "source_sentence": "「依隨喜等勝法用，　　誦念正法亦復然，",
        "from": "T18n0882_029:0441a09_0",
        "context_with_next_sentence": true
    },
    {
        "source_sentence": "廣施多種供養門，　　決定呪句得成就。",
        "from": "T18n0882_029:0441a10_17",
        "context_with_next_sentence": true
    },
    {
        "source_sentence": "「大明行成就教理：",
        "from": "T18n0882_029:0441a11_8",
        "context_with_next_sentence": true
    },
    {
        "source_sentence": "「智明善斷無明性，　　布施波羅蜜多理，",
        "from": "T18n0882_029:0441a12_0",
        "context_with_next_sentence": true
    },
    {
        "source_sentence": "由此勝行圓滿因，　　速疾依法得成就。",
        "from": "T18n0882_029:0441a13_17",
        "context_with_next_sentence": true
    },
    {
        "source_sentence": "「如上是為一切儀軌中行成就教理。",
        "from": "T18n0882_029:0441a14_15",
        "context_with_next_sentence": true
    },
    {
        "source_sentence": "」爾時，金剛手菩薩摩訶薩復說諸部標幟真實出生智成就教理：",
        "from": "T18n0882_029:0441a16_8",
        "context_with_next_sentence": true
    },
    {
        "source_sentence": "「此中云何金剛出生？",
        "from": "T18n0882_029:0441a17_9",
        "context_with_next_sentence": true
    },
    {
        "source_sentence": "頌曰：",
        "from": "T18n0882_029:0441a17_12",
        "context_with_next_sentence": true
    },
    {
        "source_sentence": "「即此具德大士尊，　　一切心從自心生，",
        "from": "T18n0882_029:0441a18_0",
        "context_with_next_sentence": true
    },
    {
        "source_sentence": "而彼身語心金剛，　　堅固薩埵自然生。",
        "from": "T18n0882_029:0441a19_17",
        "context_with_next_sentence": true
    },
    {
        "source_sentence": "諸大士中勝大士，　　金剛成就從心出，",
        "from": "T18n0882_029:0441a20_0",
        "context_with_next_sentence": true
    },
    {
        "source_sentence": "金剛薩埵此立名，　　於彼金剛杵中住。",
        "from": "T18n0882_029:0441a21_17",
        "context_with_next_sentence": true
    },
    {
        "source_sentence": "即此如是智相應，　　是為諸佛無二理，",
        "from": "T18n0882_029:0441a22_0",
        "context_with_next_sentence": true
    },
    {
        "source_sentence": "從自心出巧業門，　　由斯眾相皆成就。",
        "from": "T18n0882_029:0441a23_17",
        "context_with_next_sentence": true
    },
    {
        "source_sentence": "一切世界微塵數，　　如是一切佛聖尊，",
        "from": "T18n0882_029:0441a24_0",
        "context_with_next_sentence": true
    },
    {
        "source_sentence": "彼等所有諸佛身，　　皆從金剛薩埵出。",
        "from": "T18n0882_029:0441a25_17",
        "context_with_next_sentence": true
    },
    {
        "source_sentence": "即此復生諸大士，　　及彼所有諸標幟，",
        "from": "T18n0882_029:0441a26_0",
        "context_with_next_sentence": true
    },
    {
        "source_sentence": "彼等大士標幟門，　　一切同生此理趣。",
        "from": "T18n0882_029:0441a27_17",
        "context_with_next_sentence": true
    },
    {
        "source_sentence": "此法若有聽聞者，　　能生淨信或受持，",
        "from": "T18n0882_029:0441a28_0",
        "context_with_next_sentence": true
    },
    {
        "source_sentence": "觀想常生歡喜心，　　速疾如應得成就。",
        "from": "T18n0882_029:0441a29_17",
        "context_with_next_sentence": true
    },
    {
        "source_sentence": "「此佛所說金剛薩埵法門。",
        "from": "T18n0882_029:0441b01_11",
        "context_with_next_sentence": true
    },
    {
        "source_sentence": "「如上是為諸部標幟真實出生智成就教理。",
        "from": "T18n0882_029:0441b02_18",
        "context_with_next_sentence": true
    },
    {
        "source_sentence": "」復次，金剛手菩薩摩訶薩宣說諸部一切儀軌中出生大智成就教理。",
        "from": "T18n0882_029:0441b04_10",
        "context_with_next_sentence": true
    },
    {
        "source_sentence": "「此中先說一切如來儀軌中出生大智成就教理：",
        "from": "T18n0882_029:0441b06_1",
        "context_with_next_sentence": true
    },
    {
        "source_sentence": "「諸佛無分別大智，　　是智所生法常住，",
        "from": "T18n0882_029:0441b07_0",
        "context_with_next_sentence": true
    },
    {
        "source_sentence": "無分別後起智門，　　此分別說無分別。",
        "from": "T18n0882_029:0441b08_17",
        "context_with_next_sentence": true
    },
    {
        "source_sentence": "「如來部儀軌中出生大智成就教理：",
        "from": "T18n0882_029:0441b09_15",
        "context_with_next_sentence": true
    },
    {
        "source_sentence": "「由無分別我分別，　　此分別已分別生，",
        "from": "T18n0882_029:0441b10_0",
        "context_with_next_sentence": true
    },
    {
        "source_sentence": "金剛薩埵大士尊，　　說彼分別為方便。",
        "from": "T18n0882_029:0441b11_17",
        "context_with_next_sentence": true
    },
    {
        "source_sentence": "「金剛部儀軌中出生大智成就教理：",
        "from": "T18n0882_029:0441b12_15",
        "context_with_next_sentence": true
    },
    {
        "source_sentence": "「譬如布設諸畫像，　　依畫法儀作成就，",
        "from": "T18n0882_029:0441b13_0",
        "context_with_next_sentence": true
    },
    {
        "source_sentence": "而彼所設作用門，　　我此所說離分別。",
        "from": "T18n0882_029:0441b14_17",
        "context_with_next_sentence": true
    },
    {
        "source_sentence": "「蓮華部儀軌中出生大智成就教理：",
        "from": "T18n0882_029:0441b15_15",
        "context_with_next_sentence": true
    },
    {
        "source_sentence": "「貪性分別所出生，　　是性蓮華中安處，",
        "from": "T18n0882_029:0441b16_0",
        "context_with_next_sentence": true
    },
    {
        "source_sentence": "此即長時住亦然，　　如理出生諸成就。",
        "from": "T18n0882_029:0441b17_17",
        "context_with_next_sentence": true
    },
    {
        "source_sentence": "「寶部儀軌中出生大智成就教理：",
        "from": "T18n0882_029:0441b18_14",
        "context_with_next_sentence": true
    },
    {
        "source_sentence": "「此寶本無分別性，　　而彼威光自高顯，",
        "from": "T18n0882_029:0441b19_0",
        "context_with_next_sentence": true
    },
    {
        "source_sentence": "如是成就微妙門，　　雖所出生無分別。",
        "from": "T18n0882_029:0441b20_17",
        "context_with_next_sentence": true
    },
    {
        "source_sentence": "「此佛所說金剛寶法門。",
        "from": "T18n0882_029:0441b21_10",
        "context_with_next_sentence": true
    },
    {
        "source_sentence": "「如上是為諸部一切儀軌中出生大智成就教理。",
        "from": "T18n0882_029:0441b23_1",
        "context_with_next_sentence": true
    },
    {
        "source_sentence": "「復次，宣說一切儀軌中心明出生智教理：",
        "from": "T18n0882_029:0441b24_18",
        "context_with_next_sentence": true
    },
    {
        "source_sentence": "「隨意所樂諸法用，　　即當隨意求成就，",
        "from": "T18n0882_029:0441b25_0",
        "context_with_next_sentence": true
    },
    {
        "source_sentence": "等持成就住於心，　　此說是為心明法。",
        "from": "T18n0882_029:0441b26_17",
        "context_with_next_sentence": true
    },
    {
        "source_sentence": "「印契出生智教理：",
        "from": "T18n0882_029:0441b27_8",
        "context_with_next_sentence": true
    },
    {
        "source_sentence": "「不可違越及破壞，　　謂王最上印教令，",
        "from": "T18n0882_029:0441b28_0",
        "context_with_next_sentence": true
    },
    {
        "source_sentence": "大士標幟眾相門，　　此說亦然如王印。",
        "from": "T18n0882_029:0441b29_17",
        "context_with_next_sentence": true
    },
    {
        "source_sentence": "「呪句出生智教理：",
        "from": "T18n0882_029:0441c01_8",
        "context_with_next_sentence": true
    },
    {
        "source_sentence": "「不可違越及破壞，　　如是祕密呪法門，",
        "from": "T18n0882_029:0441c02_0",
        "context_with_next_sentence": true
    },
    {
        "source_sentence": "呪已祕密法能成，　　是故此說為呪句。",
        "from": "T18n0882_029:0441c03_17",
        "context_with_next_sentence": true
    },
    {
        "source_sentence": "「大明出生智教理：",
        "from": "T18n0882_029:0441c04_8",
        "context_with_next_sentence": true
    },
    {
        "source_sentence": "「最上語明成就理，　　彼能破壞於無明，",
        "from": "T18n0882_029:0441c05_0",
        "context_with_next_sentence": true
    },
    {
        "source_sentence": "明智解了法圓成，　　大明由斯而建立。",
        "from": "T18n0882_029:0441c06_17",
        "context_with_next_sentence": true
    },
    {
        "source_sentence": "「此佛所說執金剛法門。",
        "from": "T18n0882_029:0441c07_10",
        "context_with_next_sentence": true
    },
    {
        "source_sentence": "「如上是為一切儀軌中心明等出生智教理。",
        "from": "T18n0882_029:0441c08_18",
        "context_with_next_sentence": true
    },
    {
        "source_sentence": "「復次，宣說一切儀軌中勝智出生教理。",
        "from": "T18n0882_029:0441c09_17",
        "context_with_next_sentence": true
    },
    {
        "source_sentence": "「此中先說心明勝智出生教理：",
        "from": "T18n0882_029:0441c10_13",
        "context_with_next_sentence": true
    },
    {
        "source_sentence": "「智者持誦心明已，　　若自若他法如應，",
        "from": "T18n0882_029:0441c11_0",
        "context_with_next_sentence": true
    },
    {
        "source_sentence": "過未現在三世中，　　一切得聞及得見。",
        "from": "T18n0882_029:0441c12_17",
        "context_with_next_sentence": true
    },
    {
        "source_sentence": "「印契勝智出生教理：",
        "from": "T18n0882_029:0441c13_9",
        "context_with_next_sentence": true
    },
    {
        "source_sentence": "「諦意一結於印契，　　如教所說依法作，",
        "from": "T18n0882_029:0441c14_0",
        "context_with_next_sentence": true
    },
    {
        "source_sentence": "作已觀察於世間，　　一切應知如上說。",
        "from": "T18n0882_029:0441c15_17",
        "context_with_next_sentence": true
    },
    {
        "source_sentence": "「呪句勝智出生教理：",
        "from": "T18n0882_029:0441c16_9",
        "context_with_next_sentence": true
    },
    {
        "source_sentence": "「依法一誦於呪句，　　從自舌中所宣說，",
        "from": "T18n0882_029:0441c17_0",
        "context_with_next_sentence": true
    },
    {
        "source_sentence": "過未現在三世中，　　彼諸真實法成就。",
        "from": "T18n0882_029:0441c18_17",
        "context_with_next_sentence": true
    },
    {
        "source_sentence": "「此佛所說觀自在法門。",
        "from": "T18n0882_029:0441c19_10",
        "context_with_next_sentence": true
    },
    {
        "source_sentence": "「大明勝智出生教理：",
        "from": "T18n0882_029:0441c20_9",
        "context_with_next_sentence": true
    },
    {
        "source_sentence": "「依法一誦於大明，　　諦意相應而解了，",
        "from": "T18n0882_029:0441c21_0",
        "context_with_next_sentence": true
    },
    {
        "source_sentence": "過未現在三世中，　　彼金剛語如所得。",
        "from": "T18n0882_029:0441c22_17",
        "context_with_next_sentence": true
    },
    {
        "source_sentence": "「如上是為一切儀軌中勝智出生教理。",
        "from": "T18n0882_029:0441c23_16",
        "context_with_next_sentence": true
    },
    {
        "source_sentence": "佛說一切如來真實攝大乘現證三昧大教王經卷第二十九",
        "from": "T18n0882_029:0441c25_100",
        "context_with_next_sentence": false
    }
]