[
    {
        "source_sentence": "2大般涅槃經集解卷第十二",
        "from": "T37n1763_012:0430b02_0",
        "context_with_next_sentence": true
    },
    {
        "source_sentence": "　釋有餘無餘涅槃義　開身密不可思議事",
        "from": "T37n1763_012:0430b04_0",
        "context_with_next_sentence": true
    },
    {
        "source_sentence": "四相品之第二",
        "from": "T37n1763_012:0430b05_0",
        "context_with_next_sentence": true
    },
    {
        "source_sentence": "佛告迦葉：",
        "from": "T37n1763_012:0430b06_4",
        "context_with_next_sentence": true
    },
    {
        "source_sentence": "若有善男子善女人作如是言如來無常。",
        "from": "T37n1763_012:0430b07_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0430b07_7",
        "context_with_next_sentence": true
    },
    {
        "source_sentence": "此下始答第五問也。",
        "from": "T37n1763_012:0430b07_16",
        "context_with_next_sentence": true
    },
    {
        "source_sentence": "開昔口密略為五難：",
        "from": "T37n1763_012:0430b08_6",
        "context_with_next_sentence": true
    },
    {
        "source_sentence": "第四第五舉無餘涅槃也，第一二三舉有餘也。",
        "from": "T37n1763_012:0430b09_7",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_012:0430b09_11",
        "context_with_next_sentence": true
    },
    {
        "source_sentence": "上來所明，常住已顯；",
        "from": "T37n1763_012:0430b10_1",
        "context_with_next_sentence": true
    },
    {
        "source_sentence": "今從此下竟「如來無有密藏」，開昔無常密教及身密也。",
        "from": "T37n1763_012:0430b11_5",
        "context_with_next_sentence": true
    },
    {
        "source_sentence": "「願佛開微密」即此句也。",
        "from": "T37n1763_012:0430b11_17",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0430b12_1",
        "context_with_next_sentence": true
    },
    {
        "source_sentence": "答開微問也。",
        "from": "T37n1763_012:0430b12_7",
        "context_with_next_sentence": true
    },
    {
        "source_sentence": "上雖明般若法身，異昔涅槃，未洗昔教；",
        "from": "T37n1763_012:0430b13_6",
        "context_with_next_sentence": true
    },
    {
        "source_sentence": "今明孤滅，是摧非實。",
        "from": "T37n1763_012:0430b13_16",
        "context_with_next_sentence": true
    },
    {
        "source_sentence": "開昔微密之教，即是開言方便。",
        "from": "T37n1763_012:0430b14_10",
        "context_with_next_sentence": true
    },
    {
        "source_sentence": "下諸覺花，明王宮非實生、雙樹非實滅也。",
        "from": "T37n1763_012:0430b15_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_012:0430b15_14",
        "context_with_next_sentence": true
    },
    {
        "source_sentence": "即是廣文之始也。",
        "from": "T37n1763_012:0430b16_2",
        "context_with_next_sentence": true
    },
    {
        "source_sentence": "開微密之端，明果用也，顯法身、般若、解脫。",
        "from": "T37n1763_012:0430b17_1",
        "context_with_next_sentence": true
    },
    {
        "source_sentence": "今先廣口密，以明智慧也。",
        "from": "T37n1763_012:0430b17_13",
        "context_with_next_sentence": true
    },
    {
        "source_sentence": "云何當知是無常耶至為常住法不變易耶。",
        "from": "T37n1763_012:0430b18_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_012:0430b19_4",
        "context_with_next_sentence": true
    },
    {
        "source_sentence": "引昔所說，煩惱盡處，有餘涅槃也。",
        "from": "T37n1763_012:0430b20_1",
        "context_with_next_sentence": true
    },
    {
        "source_sentence": "滅盡無為，竟有何法可稱常耶？",
        "from": "T37n1763_012:0430b20_15",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0430b20_19",
        "context_with_next_sentence": true
    },
    {
        "source_sentence": "此中諸難，而解者不同，亦四亦五並無所在，俱是執有餘無餘但使滅無之義耳。",
        "from": "T37n1763_012:0430b22_14",
        "context_with_next_sentence": true
    },
    {
        "source_sentence": "然難意唯齊言生解，不能深取佛意也。",
        "from": "T37n1763_012:0430b23_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_012:0430b23_17",
        "context_with_next_sentence": true
    },
    {
        "source_sentence": "此下作四難也。",
        "from": "T37n1763_012:0430b24_4",
        "context_with_next_sentence": true
    },
    {
        "source_sentence": "第一第三引有餘為難，此第一難也。",
        "from": "T37n1763_012:0430b25_1",
        "context_with_next_sentence": true
    },
    {
        "source_sentence": "昔日指煩惱無處為涅槃，直是無物而已，若爾有何常住耶？",
        "from": "T37n1763_012:0430b26_7",
        "context_with_next_sentence": true
    },
    {
        "source_sentence": "如佛言曰離諸有者至為常住法不變易耶。",
        "from": "T37n1763_012:0430b27_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_012:0430b28_4",
        "context_with_next_sentence": true
    },
    {
        "source_sentence": "據昔佛身盡無餘涅槃，若身智並滅，誰常住耶？",
        "from": "T37n1763_012:0430b29_6",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0430b29_10",
        "context_with_next_sentence": true
    },
    {
        "source_sentence": "若作五難者，開此壞衣譬為第三難也。",
        "from": "T37n1763_012:0430c01_6",
        "context_with_next_sentence": true
    },
    {
        "source_sentence": "如佛言曰離欲寂滅至為常住法不變易耶。",
        "from": "T37n1763_012:0430c02_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_012:0430c03_4",
        "context_with_next_sentence": true
    },
    {
        "source_sentence": "此復是結盡，有餘涅槃也。",
        "from": "T37n1763_012:0430c03_16",
        "context_with_next_sentence": true
    },
    {
        "source_sentence": "愛盡，無欲也。",
        "from": "T37n1763_012:0430c04_2",
        "context_with_next_sentence": true
    },
    {
        "source_sentence": "前諸煩惱盡是斷結也。",
        "from": "T37n1763_012:0430c04_12",
        "context_with_next_sentence": true
    },
    {
        "source_sentence": "如佛言曰譬如熱鐵至為常住法不變易耶。",
        "from": "T37n1763_012:0430c05_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_012:0430c06_4",
        "context_with_next_sentence": true
    },
    {
        "source_sentence": "此復是身盡，無餘涅槃也。",
        "from": "T37n1763_012:0430c06_16",
        "context_with_next_sentence": true
    },
    {
        "source_sentence": "但引佛昔譬，辭異而旨同也。",
        "from": "T37n1763_012:0430c07_9",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0430c07_13",
        "context_with_next_sentence": true
    },
    {
        "source_sentence": "就此舉有餘無餘涅槃為難，凡有五翻：",
        "from": "T37n1763_012:0430c08_10",
        "context_with_next_sentence": true
    },
    {
        "source_sentence": "第一佛自引昔教以為今難；",
        "from": "T37n1763_012:0430c09_3",
        "context_with_next_sentence": true
    },
    {
        "source_sentence": "第二迦葉更搆兩難；",
        "from": "T37n1763_012:0430c09_12",
        "context_with_next_sentence": true
    },
    {
        "source_sentence": "第三佛答；",
        "from": "T37n1763_012:0430c09_17",
        "context_with_next_sentence": true
    },
    {
        "source_sentence": "第四結上旨；",
        "from": "T37n1763_012:0430c10_3",
        "context_with_next_sentence": true
    },
    {
        "source_sentence": "第五迦葉領解也。",
        "from": "T37n1763_012:0430c10_11",
        "context_with_next_sentence": true
    },
    {
        "source_sentence": "就第一翻中有四階：",
        "from": "T37n1763_012:0430c11_1",
        "context_with_next_sentence": true
    },
    {
        "source_sentence": "第一引昔教、第二誡迦葉、第三釋會昔旨、第四舉法常為證。",
        "from": "T37n1763_012:0430c12_7",
        "context_with_next_sentence": true
    },
    {
        "source_sentence": "此第一階引昔教。",
        "from": "T37n1763_012:0430c12_15",
        "context_with_next_sentence": true
    },
    {
        "source_sentence": "迦葉！",
        "from": "T37n1763_012:0430c13_2",
        "context_with_next_sentence": true
    },
    {
        "source_sentence": "若有人作如是難者至謂如來性是滅盡也。",
        "from": "T37n1763_012:0430c14_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0430c14_5",
        "context_with_next_sentence": true
    },
    {
        "source_sentence": "第二階。",
        "from": "T37n1763_012:0430c14_9",
        "context_with_next_sentence": true
    },
    {
        "source_sentence": "一往先非異人所執，而誡迦葉也。",
        "from": "T37n1763_012:0430c15_4",
        "context_with_next_sentence": true
    },
    {
        "source_sentence": "迦葉！",
        "from": "T37n1763_012:0430c16_2",
        "context_with_next_sentence": true
    },
    {
        "source_sentence": "滅煩惱者不名為物至是句寂靜為無有上。",
        "from": "T37n1763_012:0430c17_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0430c17_6",
        "context_with_next_sentence": true
    },
    {
        "source_sentence": "此答第一第三第四有餘句也。",
        "from": "T37n1763_012:0430c18_1",
        "context_with_next_sentence": true
    },
    {
        "source_sentence": "釋有餘煩惱起作不靜，滅之為靜，有餘滅因也。",
        "from": "T37n1763_012:0430c19_2",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_012:0430c19_6",
        "context_with_next_sentence": true
    },
    {
        "source_sentence": "答第一第三有餘旨也。",
        "from": "T37n1763_012:0430c19_16",
        "context_with_next_sentence": true
    },
    {
        "source_sentence": "此兩句，結盡無為寂靜尚得常住，何況法身不常住耶？",
        "from": "T37n1763_012:0430c21_1",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0430c21_5",
        "context_with_next_sentence": true
    },
    {
        "source_sentence": "答有餘三復次也。",
        "from": "T37n1763_012:0430c21_13",
        "context_with_next_sentence": true
    },
    {
        "source_sentence": "言不名物者，謂非有為中物也。",
        "from": "T37n1763_012:0430c22_7",
        "context_with_next_sentence": true
    },
    {
        "source_sentence": "于時䨱相說，故言煩惱盡，意在非生死中物；",
        "from": "T37n1763_012:0430c23_9",
        "context_with_next_sentence": true
    },
    {
        "source_sentence": "而汝謬取佛意，謂為都盡。",
        "from": "T37n1763_012:0430c24_1",
        "context_with_next_sentence": true
    },
    {
        "source_sentence": "然法身常存，豈有滅耶？",
        "from": "T37n1763_012:0430c24_12",
        "context_with_next_sentence": true
    },
    {
        "source_sentence": "此中「何以故」，釋向云不名為物也。",
        "from": "T37n1763_012:0430c25_6",
        "context_with_next_sentence": true
    },
    {
        "source_sentence": "言永畢竟者，無惑而不盡，所以治道之功息也。",
        "from": "T37n1763_012:0430c26_7",
        "context_with_next_sentence": true
    },
    {
        "source_sentence": "是句寂靜者，向已釋有而是常，今還舉上滅煩惱之句即是真寂靜也。",
        "from": "T37n1763_012:0430c27_18",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0430c28_3",
        "context_with_next_sentence": true
    },
    {
        "source_sentence": "此下第三釋會昔旨也。",
        "from": "T37n1763_012:0430c28_13",
        "context_with_next_sentence": true
    },
    {
        "source_sentence": "滅盡諸相無有遺餘至如來亦爾常住無變。",
        "from": "T37n1763_012:0430c29_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0431a01_4",
        "context_with_next_sentence": true
    },
    {
        "source_sentence": "有為相也，釋第二第五復次也。",
        "from": "T37n1763_012:0431a01_18",
        "context_with_next_sentence": true
    },
    {
        "source_sentence": "是句鮮白者，有為是垢，滅故為鮮，得是無餘滅盡果也。",
        "from": "T37n1763_012:0431a03_3",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_012:0431a03_7",
        "context_with_next_sentence": true
    },
    {
        "source_sentence": "答第二身盡無餘句也。",
        "from": "T37n1763_012:0431a03_17",
        "context_with_next_sentence": true
    },
    {
        "source_sentence": "身盡無為猶得是常，況如來法身常存不滅者乎。",
        "from": "T37n1763_012:0431a04_18",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431a05_3",
        "context_with_next_sentence": true
    },
    {
        "source_sentence": "無餘者，生死盡也。",
        "from": "T37n1763_012:0431a05_12",
        "context_with_next_sentence": true
    },
    {
        "source_sentence": "豈得承昔離有之言便謂盡滅耶？",
        "from": "T37n1763_012:0431a06_6",
        "context_with_next_sentence": true
    },
    {
        "source_sentence": "但昔為眾生厭苦情深，示有滅苦之跡耳。",
        "from": "T37n1763_012:0431a07_5",
        "context_with_next_sentence": true
    },
    {
        "source_sentence": "又一義：",
        "from": "T37n1763_012:0431a07_9",
        "context_with_next_sentence": true
    },
    {
        "source_sentence": "眾生有計我之病，不得說真我，言隱理顯，妙常豈滅？",
        "from": "T37n1763_012:0431a08_13",
        "context_with_next_sentence": true
    },
    {
        "source_sentence": "是句鮮白者，既絕諸有，所以鮮白也。",
        "from": "T37n1763_012:0431a09_9",
        "context_with_next_sentence": true
    },
    {
        "source_sentence": "三乘之人猶有無常所住之地，不得稱為鮮白之美；",
        "from": "T37n1763_012:0431a10_12",
        "context_with_next_sentence": true
    },
    {
        "source_sentence": "唯佛法身真正無染，故鮮白也。",
        "from": "T37n1763_012:0431a11_7",
        "context_with_next_sentence": true
    },
    {
        "source_sentence": "言星流者謂煩惱也至是常住法無有變易。",
        "from": "T37n1763_012:0431a12_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_012:0431a13_4",
        "context_with_next_sentence": true
    },
    {
        "source_sentence": "答第四無餘句也。",
        "from": "T37n1763_012:0431a13_12",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431a13_16",
        "context_with_next_sentence": true
    },
    {
        "source_sentence": "答難已畢，更為釋譬也。",
        "from": "T37n1763_012:0431a14_7",
        "context_with_next_sentence": true
    },
    {
        "source_sentence": "復次迦葉！",
        "from": "T37n1763_012:0431a15_4",
        "context_with_next_sentence": true
    },
    {
        "source_sentence": "諸佛所師至以法常故諸佛亦常。",
        "from": "T37n1763_012:0431a15_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0431a16_4",
        "context_with_next_sentence": true
    },
    {
        "source_sentence": "滅是斷苦之術，故名師也。",
        "from": "T37n1763_012:0431a16_16",
        "context_with_next_sentence": true
    },
    {
        "source_sentence": "上說涅槃常故佛常，未明涅槃所以而常，重明之也。",
        "from": "T37n1763_012:0431a17_19",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431a18_3",
        "context_with_next_sentence": true
    },
    {
        "source_sentence": "上已佛教，今就理釋。",
        "from": "T37n1763_012:0431a18_13",
        "context_with_next_sentence": true
    },
    {
        "source_sentence": "以常師圓極，此理湛然，隱顯為異。",
        "from": "T37n1763_012:0431a19_8",
        "context_with_next_sentence": true
    },
    {
        "source_sentence": "及人會時，非為始起。",
        "from": "T37n1763_012:0431a19_18",
        "context_with_next_sentence": true
    },
    {
        "source_sentence": "人既秉法，法既是常，人豈無常耶？",
        "from": "T37n1763_012:0431a20_13",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0431a20_17",
        "context_with_next_sentence": true
    },
    {
        "source_sentence": "第四階舉所師之法為證也。",
        "from": "T37n1763_012:0431a21_9",
        "context_with_next_sentence": true
    },
    {
        "source_sentence": "迦葉菩薩復白佛言至亦復如是滅無所至。",
        "from": "T37n1763_012:0431a22_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0431a23_4",
        "context_with_next_sentence": true
    },
    {
        "source_sentence": "迦葉取譬意異，乘前譬為難也。",
        "from": "T37n1763_012:0431a23_18",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_012:0431a24_2",
        "context_with_next_sentence": true
    },
    {
        "source_sentence": "復難有餘二句也。",
        "from": "T37n1763_012:0431a24_10",
        "context_with_next_sentence": true
    },
    {
        "source_sentence": "佛向答云明結盡無為是常，如常亦常。",
        "from": "T37n1763_012:0431a25_8",
        "context_with_next_sentence": true
    },
    {
        "source_sentence": "復以如來與煩惱俱滅，然後是常。",
        "from": "T37n1763_012:0431a26_4",
        "context_with_next_sentence": true
    },
    {
        "source_sentence": "故有此難也。",
        "from": "T37n1763_012:0431a26_10",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431a26_14",
        "context_with_next_sentence": true
    },
    {
        "source_sentence": "人情未解，還執鐵譬。",
        "from": "T37n1763_012:0431a27_3",
        "context_with_next_sentence": true
    },
    {
        "source_sentence": "前句所舉迸鐵熱與赤色，既滅之後不知所在。",
        "from": "T37n1763_012:0431a28_4",
        "context_with_next_sentence": true
    },
    {
        "source_sentence": "果如所譬，如來應無也。",
        "from": "T37n1763_012:0431a28_15",
        "context_with_next_sentence": true
    },
    {
        "source_sentence": "如來人也、煩惱法也，人法兩無，俱同鐵譬，不應復有也。",
        "from": "T37n1763_012:0431a29_20",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_012:0431b01_3",
        "context_with_next_sentence": true
    },
    {
        "source_sentence": "人情於答第四難中疑心未已，今更轉譬作難。",
        "from": "T37n1763_012:0431b02_4",
        "context_with_next_sentence": true
    },
    {
        "source_sentence": "若如佛言已離煩惱，如彼迸鐵滅已無有，法身應常者。",
        "from": "T37n1763_012:0431b03_9",
        "context_with_next_sentence": true
    },
    {
        "source_sentence": "我謂：",
        "from": "T37n1763_012:0431b03_12",
        "context_with_next_sentence": true
    },
    {
        "source_sentence": "應如砧上之鐵，不免無常，彼鐵出火則黑、入火則赤。",
        "from": "T37n1763_012:0431b04_15",
        "context_with_next_sentence": true
    },
    {
        "source_sentence": "佛亦如是，煩惱滅已，應還生也。",
        "from": "T37n1763_012:0431b05_9",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_012:0431b05_13",
        "context_with_next_sentence": true
    },
    {
        "source_sentence": "躡前答中云不在五趣，乘聲為難。",
        "from": "T37n1763_012:0431b06_8",
        "context_with_next_sentence": true
    },
    {
        "source_sentence": "若不在五趣，則不應有常身；",
        "from": "T37n1763_012:0431b07_1",
        "context_with_next_sentence": true
    },
    {
        "source_sentence": "若有常身，則應有處而現見煩惱。",
        "from": "T37n1763_012:0431b07_16",
        "context_with_next_sentence": true
    },
    {
        "source_sentence": "如彼迸鐵赤色，滅已莫知所至。",
        "from": "T37n1763_012:0431b08_10",
        "context_with_next_sentence": true
    },
    {
        "source_sentence": "煩惱滅已，與此譬同也。",
        "from": "T37n1763_012:0431b09_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0431b09_5",
        "context_with_next_sentence": true
    },
    {
        "source_sentence": "此下第二翻，迦葉更作兩難也。",
        "from": "T37n1763_012:0431b09_19",
        "context_with_next_sentence": true
    },
    {
        "source_sentence": "又如彼鐵熱與赤色至當知如來即是無常。",
        "from": "T37n1763_012:0431b10_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_012:0431b11_4",
        "context_with_next_sentence": true
    },
    {
        "source_sentence": "復難無餘二句，義亦同上也。",
        "from": "T37n1763_012:0431b11_17",
        "context_with_next_sentence": true
    },
    {
        "source_sentence": "以熱譬煩惱，赤色譬佛，謂煩惱滅已，佛亦應滅也，以入無餘涅槃故也。",
        "from": "T37n1763_012:0431b13_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431b13_12",
        "context_with_next_sentence": true
    },
    {
        "source_sentence": "此第二難也。",
        "from": "T37n1763_012:0431b13_18",
        "context_with_next_sentence": true
    },
    {
        "source_sentence": "取砧上之鐵熱與赤色為譬，謂雖當時無耳，本質既在，入火便生也。",
        "from": "T37n1763_012:0431b15_9",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_012:0431b15_13",
        "context_with_next_sentence": true
    },
    {
        "source_sentence": "猶成前難耳。",
        "from": "T37n1763_012:0431b15_19",
        "context_with_next_sentence": true
    },
    {
        "source_sentence": "此防佛意，恐佛言赤色，乃可不知所在，而其熱猶在。",
        "from": "T37n1763_012:0431b17_2",
        "context_with_next_sentence": true
    },
    {
        "source_sentence": "是以復言熱與赤色，滅已無有也。",
        "from": "T37n1763_012:0431b17_17",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0431b18_1",
        "context_with_next_sentence": true
    },
    {
        "source_sentence": "難意謂若有常者，應有住處。",
        "from": "T37n1763_012:0431b18_14",
        "context_with_next_sentence": true
    },
    {
        "source_sentence": "今煩惱滅已，如來亦滅，二俱無處，莫知所在，常義安寄？",
        "from": "T37n1763_012:0431b20_1",
        "context_with_next_sentence": true
    },
    {
        "source_sentence": "第二又如彼鐵，更成前難也。",
        "from": "T37n1763_012:0431b20_14",
        "context_with_next_sentence": true
    },
    {
        "source_sentence": "以赤色譬煩惱、以熱譬身，是則如來入無餘涅槃，煩惱及身二俱盡矣，云何而言有常可住耶？",
        "from": "T37n1763_012:0431b22_15",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0431b23_3",
        "context_with_next_sentence": true
    },
    {
        "source_sentence": "所言鐵者名諸凡夫至滅已不生是故名常。",
        "from": "T37n1763_012:0431b24_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0431b24_7",
        "context_with_next_sentence": true
    },
    {
        "source_sentence": "我以熱及赤色同譬煩惱也。",
        "from": "T37n1763_012:0431b25_1",
        "context_with_next_sentence": true
    },
    {
        "source_sentence": "赤色滅已，鐵則不現；",
        "from": "T37n1763_012:0431b25_11",
        "context_with_next_sentence": true
    },
    {
        "source_sentence": "煩惱滅已，如來不在五趣中矣。",
        "from": "T37n1763_012:0431b26_4",
        "context_with_next_sentence": true
    },
    {
        "source_sentence": "此少分譬耳。",
        "from": "T37n1763_012:0431b26_10",
        "context_with_next_sentence": true
    },
    {
        "source_sentence": "若遍譬者，鐵則兩譬：",
        "from": "T37n1763_012:0431b26_20",
        "context_with_next_sentence": true
    },
    {
        "source_sentence": "還赤則譬凡夫，不赤以譬佛也。",
        "from": "T37n1763_012:0431b27_13",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431b27_17",
        "context_with_next_sentence": true
    },
    {
        "source_sentence": "前有兩難，此先答後難也。",
        "from": "T37n1763_012:0431b28_9",
        "context_with_next_sentence": true
    },
    {
        "source_sentence": "汝不得全引鐵譬也，鉆上之鐵可譬凡夫，以凡夫伏結雖至非想，後還復起；",
        "from": "T37n1763_012:0431c01_3",
        "context_with_next_sentence": true
    },
    {
        "source_sentence": "佛則不爾，永不復起也。",
        "from": "T37n1763_012:0431c01_14",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_012:0431c01_18",
        "context_with_next_sentence": true
    },
    {
        "source_sentence": "釋與此同。",
        "from": "T37n1763_012:0431c02_2",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_012:0431c02_6",
        "context_with_next_sentence": true
    },
    {
        "source_sentence": "并破二譬，明凡夫如是，或滅復起，故無常身也。",
        "from": "T37n1763_012:0431c03_8",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0431c03_12",
        "context_with_next_sentence": true
    },
    {
        "source_sentence": "迦葉向難，意在常處；",
        "from": "T37n1763_012:0431c04_1",
        "context_with_next_sentence": true
    },
    {
        "source_sentence": "就佛此答，未正塞其難也，且先結譬持與凡夫，凡夫雖滅，非究竟滅，滅非究竟，可更還生；",
        "from": "T37n1763_012:0431c06_1",
        "context_with_next_sentence": true
    },
    {
        "source_sentence": "如來不爾，故不無常也。",
        "from": "T37n1763_012:0431c06_12",
        "context_with_next_sentence": true
    },
    {
        "source_sentence": "迦葉復言：",
        "from": "T37n1763_012:0431c07_4",
        "context_with_next_sentence": true
    },
    {
        "source_sentence": "如鐵色滅已至若結還生即是無常。",
        "from": "T37n1763_012:0431c07_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0431c08_4",
        "context_with_next_sentence": true
    },
    {
        "source_sentence": "上說凡聖滅異，未釋所以，重此難也。",
        "from": "T37n1763_012:0431c09_2",
        "context_with_next_sentence": true
    },
    {
        "source_sentence": "寶亮、智秀悉同此釋。",
        "from": "T37n1763_012:0431c09_12",
        "context_with_next_sentence": true
    },
    {
        "source_sentence": "佛言：",
        "from": "T37n1763_012:0431c10_2",
        "context_with_next_sentence": true
    },
    {
        "source_sentence": "迦葉！",
        "from": "T37n1763_012:0431c10_5",
        "context_with_next_sentence": true
    },
    {
        "source_sentence": "汝今不應至名曰壞衣斬首破瓶。",
        "from": "T37n1763_012:0431c10_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0431c11_4",
        "context_with_next_sentence": true
    },
    {
        "source_sentence": "有灰者，灰雖是有，不還為木。",
        "from": "T37n1763_012:0431c11_18",
        "context_with_next_sentence": true
    },
    {
        "source_sentence": "佛是妙有，不還無常也，便有涅槃者。",
        "from": "T37n1763_012:0431c12_15",
        "context_with_next_sentence": true
    },
    {
        "source_sentence": "涅槃者，如來結滅、凡夫結滅，滅名雖同，其實大異。",
        "from": "T37n1763_012:0431c13_18",
        "context_with_next_sentence": true
    },
    {
        "source_sentence": "凡夫雖滅，而還是有為，與結同相，故無異名；",
        "from": "T37n1763_012:0431c14_18",
        "context_with_next_sentence": true
    },
    {
        "source_sentence": "如來滅已，不復還生，滅是無為，更有異名，名涅槃也。",
        "from": "T37n1763_012:0431c16_1",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431c16_5",
        "context_with_next_sentence": true
    },
    {
        "source_sentence": "此答初難。",
        "from": "T37n1763_012:0431c16_10",
        "context_with_next_sentence": true
    },
    {
        "source_sentence": "前引迸鐵，使惑盡人滅。",
        "from": "T37n1763_012:0431c17_1",
        "context_with_next_sentence": true
    },
    {
        "source_sentence": "今引燃木，滅已有灰，謂惑盡智存也。",
        "from": "T37n1763_012:0431c17_18",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_012:0431c18_1",
        "context_with_next_sentence": true
    },
    {
        "source_sentence": "木滅有灰，雖非復木，而不無也。",
        "from": "T37n1763_012:0431c18_16",
        "context_with_next_sentence": true
    },
    {
        "source_sentence": "煩惱滅已，雖不在五趣，而有常身也。",
        "from": "T37n1763_012:0431c19_13",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0431c19_17",
        "context_with_next_sentence": true
    },
    {
        "source_sentence": "以灰譬涅槃。",
        "from": "T37n1763_012:0431c20_2",
        "context_with_next_sentence": true
    },
    {
        "source_sentence": "木滅有灰，煩惱滅已則有涅槃。",
        "from": "T37n1763_012:0431c20_16",
        "context_with_next_sentence": true
    },
    {
        "source_sentence": "涅槃雖復不可捉持、無有方所，而可寄言離凡夫地得無動處也。",
        "from": "T37n1763_012:0431c22_5",
        "context_with_next_sentence": true
    },
    {
        "source_sentence": "可寄言故，故智有常，非滅法故，故非無常也。",
        "from": "T37n1763_012:0431c23_7",
        "context_with_next_sentence": true
    },
    {
        "source_sentence": "迦葉！",
        "from": "T37n1763_012:0431c24_2",
        "context_with_next_sentence": true
    },
    {
        "source_sentence": "如鐵冷已可使還熱至煩惱熾火更不復生。",
        "from": "T37n1763_012:0431c25_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_012:0431c25_6",
        "context_with_next_sentence": true
    },
    {
        "source_sentence": "上說結滅是常，未釋所以常也。",
        "from": "T37n1763_012:0431c26_1",
        "context_with_next_sentence": true
    },
    {
        "source_sentence": "無漏見滅，性滅常故，結不復起；",
        "from": "T37n1763_012:0431c26_16",
        "context_with_next_sentence": true
    },
    {
        "source_sentence": "有漏緣有，有非常故，滅而更生。",
        "from": "T37n1763_012:0431c27_11",
        "context_with_next_sentence": true
    },
    {
        "source_sentence": "此無漏有漏之大判也。",
        "from": "T37n1763_012:0431c28_1",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0431c28_5",
        "context_with_next_sentence": true
    },
    {
        "source_sentence": "答向子句難也。",
        "from": "T37n1763_012:0431c28_12",
        "context_with_next_sentence": true
    },
    {
        "source_sentence": "迦葉！",
        "from": "T37n1763_012:0431c29_2",
        "context_with_next_sentence": true
    },
    {
        "source_sentence": "當知無量眾生至燒彼眾生諸煩惱結。",
        "from": "T37n1763_012:0431c29_18",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a01_3",
        "context_with_next_sentence": true
    },
    {
        "source_sentence": "結上旨也。",
        "from": "T37n1763_012:0432a01_8",
        "context_with_next_sentence": true
    },
    {
        "source_sentence": "迦葉復言：",
        "from": "T37n1763_012:0432a02_4",
        "context_with_next_sentence": true
    },
    {
        "source_sentence": "善哉善哉至遊諸覺華歡娛受樂。",
        "from": "T37n1763_012:0432a02_18",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a03_3",
        "context_with_next_sentence": true
    },
    {
        "source_sentence": "始領解也。",
        "from": "T37n1763_012:0432a03_8",
        "context_with_next_sentence": true
    },
    {
        "source_sentence": "迦葉復問：",
        "from": "T37n1763_012:0432a04_4",
        "context_with_next_sentence": true
    },
    {
        "source_sentence": "如佛言曰至唯願如來說其因緣。",
        "from": "T37n1763_012:0432a04_18",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_012:0432a05_4",
        "context_with_next_sentence": true
    },
    {
        "source_sentence": "啟發如來身密之端也。",
        "from": "T37n1763_012:0432a05_14",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_012:0432a05_18",
        "context_with_next_sentence": true
    },
    {
        "source_sentence": "祕密之言雖復已拂，然於一化託生始末未能不惑，故指事廣拂，以開權迹也。",
        "from": "T37n1763_012:0432a07_14",
        "context_with_next_sentence": true
    },
    {
        "source_sentence": "有兩別：",
        "from": "T37n1763_012:0432a07_18",
        "context_with_next_sentence": true
    },
    {
        "source_sentence": "初總就菩薩、第二就釋迦迹也。",
        "from": "T37n1763_012:0432a08_11",
        "context_with_next_sentence": true
    },
    {
        "source_sentence": "佛告迦葉：",
        "from": "T37n1763_012:0432a09_4",
        "context_with_next_sentence": true
    },
    {
        "source_sentence": "汝不應言至復還安止本所住處。",
        "from": "T37n1763_012:0432a09_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0432a10_4",
        "context_with_next_sentence": true
    },
    {
        "source_sentence": "菩薩住涅槃者，以少見佛性，故名為住。",
        "from": "T37n1763_012:0432a11_2",
        "context_with_next_sentence": true
    },
    {
        "source_sentence": "以下況上也。",
        "from": "T37n1763_012:0432a11_8",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432a12_3",
        "context_with_next_sentence": true
    },
    {
        "source_sentence": "復有菩薩摩訶薩至復還安止本所住處。",
        "from": "T37n1763_012:0432a13_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a13_5",
        "context_with_next_sentence": true
    },
    {
        "source_sentence": "向指一須彌，今舉百億須彌也。",
        "from": "T37n1763_012:0432a13_19",
        "context_with_next_sentence": true
    },
    {
        "source_sentence": "如《首楞嚴》中廣說。",
        "from": "T37n1763_012:0432a14_9",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432a15_3",
        "context_with_next_sentence": true
    },
    {
        "source_sentence": "復有菩薩摩訶薩至乃至本處亦復如是。",
        "from": "T37n1763_012:0432a16_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a16_5",
        "context_with_next_sentence": true
    },
    {
        "source_sentence": "一毛孔之細，復妙一芥子也。",
        "from": "T37n1763_012:0432a16_18",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432a17_3",
        "context_with_next_sentence": true
    },
    {
        "source_sentence": "復有菩薩摩訶薩至乃至本處亦復如是。",
        "from": "T37n1763_012:0432a18_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a18_5",
        "context_with_next_sentence": true
    },
    {
        "source_sentence": "向舉一界三千，今指十方世界也。",
        "from": "T37n1763_012:0432a19_1",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432a20_3",
        "context_with_next_sentence": true
    },
    {
        "source_sentence": "復有菩薩摩訶薩至乃至本處亦復如是。",
        "from": "T37n1763_012:0432a21_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a21_5",
        "context_with_next_sentence": true
    },
    {
        "source_sentence": "向擲一佛世界，今擲微塵世界也。",
        "from": "T37n1763_012:0432a22_1",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432a23_3",
        "context_with_next_sentence": true
    },
    {
        "source_sentence": "復有菩薩摩訶薩至乃至本處亦復如是。",
        "from": "T37n1763_012:0432a24_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a24_5",
        "context_with_next_sentence": true
    },
    {
        "source_sentence": "向云他方，則廣遠為易；",
        "from": "T37n1763_012:0432a24_16",
        "context_with_next_sentence": true
    },
    {
        "source_sentence": "今云已身，以近小為難也。",
        "from": "T37n1763_012:0432a25_8",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432a26_3",
        "context_with_next_sentence": true
    },
    {
        "source_sentence": "復有菩薩摩訶薩至乃至本處亦復如是。",
        "from": "T37n1763_012:0432a27_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a27_5",
        "context_with_next_sentence": true
    },
    {
        "source_sentence": "更以已身為易，以一塵為難也。",
        "from": "T37n1763_012:0432a27_19",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432a28_3",
        "context_with_next_sentence": true
    },
    {
        "source_sentence": "是菩薩摩訶薩至習近愛欲生羅睺羅。",
        "from": "T37n1763_012:0432a28_19",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432a29_3",
        "context_with_next_sentence": true
    },
    {
        "source_sentence": "結菩薩之不思議以況佛也。",
        "from": "T37n1763_012:0432a29_15",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432b01_3",
        "context_with_next_sentence": true
    },
    {
        "source_sentence": "我已久住是大涅槃種種示現神通變化。",
        "from": "T37n1763_012:0432b02_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_012:0432b02_6",
        "context_with_next_sentence": true
    },
    {
        "source_sentence": "此下顯佛不思議，拂法身也。",
        "from": "T37n1763_012:0432b02_19",
        "context_with_next_sentence": true
    },
    {
        "source_sentence": "於此三千大千世界至如首楞嚴經中廣說。",
        "from": "T37n1763_012:0432b03_17",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432b04_3",
        "context_with_next_sentence": true
    },
    {
        "source_sentence": "總舉一化之境有微密之事也。",
        "from": "T37n1763_012:0432b04_16",
        "context_with_next_sentence": true
    },
    {
        "source_sentence": "我於三千大千世界至亦不畢竟取於涅槃。",
        "from": "T37n1763_012:0432b05_17",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432b06_3",
        "context_with_next_sentence": true
    },
    {
        "source_sentence": "明雖滅而不滅也。",
        "from": "T37n1763_012:0432b06_11",
        "context_with_next_sentence": true
    },
    {
        "source_sentence": "或閻浮提示入母胎至隨順世間示現入胎。",
        "from": "T37n1763_012:0432b07_17",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432b08_3",
        "context_with_next_sentence": true
    },
    {
        "source_sentence": "顯雖生而不生也。",
        "from": "T37n1763_012:0432b08_11",
        "context_with_next_sentence": true
    },
    {
        "source_sentence": "善男子！",
        "from": "T37n1763_012:0432b09_3",
        "context_with_next_sentence": true
    },
    {
        "source_sentence": "此閻浮提林微尼園至毀禁戒者示作霜雹。",
        "from": "T37n1763_012:0432b10_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0432b10_7",
        "context_with_next_sentence": true
    },
    {
        "source_sentence": "天竺以東為首、以西為後、以北為左、以南為右。",
        "from": "T37n1763_012:0432b11_9",
        "context_with_next_sentence": true
    },
    {
        "source_sentence": "東行示始，始有二種：",
        "from": "T37n1763_012:0432b11_19",
        "context_with_next_sentence": true
    },
    {
        "source_sentence": "一示嬰兒、二明導首，以示自在也。",
        "from": "T37n1763_012:0432b12_14",
        "context_with_next_sentence": true
    },
    {
        "source_sentence": "右於事便也，西是後故，示最後身也。",
        "from": "T37n1763_012:0432b13_10",
        "context_with_next_sentence": true
    },
    {
        "source_sentence": "北示勝也，四天下中，欝單越勝也。",
        "from": "T37n1763_012:0432b14_5",
        "context_with_next_sentence": true
    },
    {
        "source_sentence": "此方春東夏南秋西冬北，萬物春生夏長、秋實冬藏，眾功畢也。",
        "from": "T37n1763_012:0432b15_15",
        "context_with_next_sentence": true
    },
    {
        "source_sentence": "上福田者，長養功勝，表佛田勝也。",
        "from": "T37n1763_012:0432b16_10",
        "context_with_next_sentence": true
    },
    {
        "source_sentence": "七步者，天竺象王生時，出胎即行七步，知是象王。",
        "from": "T37n1763_012:0432b17_13",
        "context_with_next_sentence": true
    },
    {
        "source_sentence": "菩薩始生，示自在王相也。",
        "from": "T37n1763_012:0432b18_4",
        "context_with_next_sentence": true
    },
    {
        "source_sentence": "唱如是言者，上以身示、此以言說，明是三界自在法王也。",
        "from": "T37n1763_012:0432b19_9",
        "context_with_next_sentence": true
    },
    {
        "source_sentence": "於閻浮提生七日已至即是諸佛如來法界。",
        "from": "T37n1763_012:0432b20_17",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432b21_3",
        "context_with_next_sentence": true
    },
    {
        "source_sentence": "上來至此，拂一化之始終也。",
        "from": "T37n1763_012:0432b21_16",
        "context_with_next_sentence": true
    },
    {
        "source_sentence": "我又示現閻浮提中至是故名為常住無變。",
        "from": "T37n1763_012:0432b22_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0432b23_4",
        "context_with_next_sentence": true
    },
    {
        "source_sentence": "廣明異應迹也，非是見王宮出家之次第也。",
        "from": "T37n1763_012:0432b24_4",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432b24_8",
        "context_with_next_sentence": true
    },
    {
        "source_sentence": "上來至此，但舉一天下事。",
        "from": "T37n1763_012:0432b24_20",
        "context_with_next_sentence": true
    },
    {
        "source_sentence": "如閻浮提東弗于逮至神通變化而無所畏。",
        "from": "T37n1763_012:0432b25_17",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432b26_3",
        "context_with_next_sentence": true
    },
    {
        "source_sentence": "還舉大千界事也。",
        "from": "T37n1763_012:0432b26_11",
        "context_with_next_sentence": true
    },
    {
        "source_sentence": "迦葉！",
        "from": "T37n1763_012:0432b27_2",
        "context_with_next_sentence": true
    },
    {
        "source_sentence": "以是緣故汝不應言至名曰常住無有變易。",
        "from": "T37n1763_012:0432b28_1",
        "context_with_next_sentence": true
    },
    {
        "source_sentence": "明駿案：",
        "from": "T37n1763_012:0432b28_5",
        "context_with_next_sentence": true
    },
    {
        "source_sentence": "結旨也。",
        "from": "T37n1763_012:0432b28_9",
        "context_with_next_sentence": true
    },
    {
        "source_sentence": "迦葉復言：",
        "from": "T37n1763_012:0432b29_4",
        "context_with_next_sentence": true
    },
    {
        "source_sentence": "如來云何至既滅度已亦無方所。",
        "from": "T37n1763_012:0432b29_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0432c01_4",
        "context_with_next_sentence": true
    },
    {
        "source_sentence": "前佛自引口密五事，今迦葉復引昔之密旨，令佛開也。",
        "from": "T37n1763_012:0432c02_9",
        "context_with_next_sentence": true
    },
    {
        "source_sentence": "佛言：",
        "from": "T37n1763_012:0432c03_2",
        "context_with_next_sentence": true
    },
    {
        "source_sentence": "迦葉善男子！",
        "from": "T37n1763_012:0432c03_8",
        "context_with_next_sentence": true
    },
    {
        "source_sentence": "汝今不應至如來體之故名為常。",
        "from": "T37n1763_012:0432c04_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0432c04_7",
        "context_with_next_sentence": true
    },
    {
        "source_sentence": "油譬取，明譬煩惱也。",
        "from": "T37n1763_012:0432c04_17",
        "context_with_next_sentence": true
    },
    {
        "source_sentence": "而器無常，非如來者，器義相似，少分譬也。",
        "from": "T37n1763_012:0432c05_17",
        "context_with_next_sentence": true
    },
    {
        "source_sentence": "如來體之故名為常者，昔但說結滅是常，不說體之者常，是有餘也。",
        "from": "T37n1763_012:0432c07_7",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_012:0432c07_11",
        "context_with_next_sentence": true
    },
    {
        "source_sentence": "上引無餘四句亦是口密，但未正表昔教，是覆相說；",
        "from": "T37n1763_012:0432c08_14",
        "context_with_next_sentence": true
    },
    {
        "source_sentence": "今正明也。",
        "from": "T37n1763_012:0432c08_19",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_012:0432c09_5",
        "context_with_next_sentence": true
    },
    {
        "source_sentence": "言燈滅者至非大涅槃同於燈滅。",
        "from": "T37n1763_012:0432c09_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0432c10_4",
        "context_with_next_sentence": true
    },
    {
        "source_sentence": "分段煩惱，因果俱盡，譬如燈滅。",
        "from": "T37n1763_012:0432c11_1",
        "context_with_next_sentence": true
    },
    {
        "source_sentence": "猶餘身智，非大涅槃，是小涅槃已。",
        "from": "T37n1763_012:0432c11_17",
        "context_with_next_sentence": true
    },
    {
        "source_sentence": "不得說言同此燈滅者，分段煩惱未盡，不同燈滅也。",
        "from": "T37n1763_012:0432c12_19",
        "context_with_next_sentence": true
    },
    {
        "source_sentence": "覆相說法，謂佛一切結盡，身智亦是涅槃，即大涅槃也。",
        "from": "T37n1763_012:0432c14_4",
        "context_with_next_sentence": true
    },
    {
        "source_sentence": "昔總相說，故不辨小大之異，名為䨱也。",
        "from": "T37n1763_012:0432c15_2",
        "context_with_next_sentence": true
    },
    {
        "source_sentence": "阿那含者非數數來至無去來者名阿那含。",
        "from": "T37n1763_012:0432c16_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_012:0432c17_4",
        "context_with_next_sentence": true
    },
    {
        "source_sentence": "數數來者，生上退下名來，在色界中。",
        "from": "T37n1763_012:0432c18_1",
        "context_with_next_sentence": true
    },
    {
        "source_sentence": "又有一來而非數數。",
        "from": "T37n1763_012:0432c18_10",
        "context_with_next_sentence": true
    },
    {
        "source_sentence": "何者？",
        "from": "T37n1763_012:0432c18_13",
        "context_with_next_sentence": true
    },
    {
        "source_sentence": "後云上流阿那含也。",
        "from": "T37n1763_012:0432c19_2",
        "context_with_next_sentence": true
    },
    {
        "source_sentence": "流有二種，謂煩惱流、道流。",
        "from": "T37n1763_012:0432c19_15",
        "context_with_next_sentence": true
    },
    {
        "source_sentence": "煩惱流故，生四禪，退生初禪。",
        "from": "T37n1763_012:0432c20_7",
        "context_with_next_sentence": true
    },
    {
        "source_sentence": "道流故，斷初禪結，生四禪也。",
        "from": "T37n1763_012:0432c20_21",
        "context_with_next_sentence": true
    },
    {
        "source_sentence": "又不還來二十五有者，阿那含名不還。",
        "from": "T37n1763_012:0432c21_16",
        "context_with_next_sentence": true
    },
    {
        "source_sentence": "具縛凡夫具二十五有，唯欲界備具。",
        "from": "T37n1763_012:0432c22_13",
        "context_with_next_sentence": true
    },
    {
        "source_sentence": "不還欲界名不還，不受二身故也。",
        "from": "T37n1763_012:0432c23_9",
        "context_with_next_sentence": true
    },
    {
        "source_sentence": "大般涅槃經集解卷第十二",
        "from": "T37n1763_012:0432c24_100",
        "context_with_next_sentence": false
    }
]