[
    {
        "source_sentence": "大寶積經卷第五十五",
        "from": "T11n0310_055:0322a12_0",
        "context_with_next_sentence": true
    },
    {
        "source_sentence": "大唐三藏菩提流志奉　詔譯",
        "from": "T11n0310_055:0322a14_0",
        "context_with_next_sentence": true
    },
    {
        "source_sentence": "13 佛為阿難說處胎會佛為阿難說處胎會第十三",
        "from": "T11n0310_055:0322a15_0",
        "context_with_next_sentence": true
    },
    {
        "source_sentence": "如是我聞：",
        "from": "T11n0310_055:0322a16_4",
        "context_with_next_sentence": true
    },
    {
        "source_sentence": "一時佛在舍衛國祇樹給孤獨園。",
        "from": "T11n0310_055:0322a16_18",
        "context_with_next_sentence": true
    },
    {
        "source_sentence": "尊者阿難於日晡時從禪定起，與五百比丘俱詣佛所，合掌恭敬，頂禮佛足，却住一面。",
        "from": "T11n0310_055:0322a18_19",
        "context_with_next_sentence": true
    },
    {
        "source_sentence": "爾時世尊即告阿難及諸比丘：",
        "from": "T11n0310_055:0322a19_11",
        "context_with_next_sentence": true
    },
    {
        "source_sentence": "「我有法要，初中後善，其義微妙純一無雜，具足清白梵行之相，所謂入母胎藏修多羅法。",
        "from": "T11n0310_055:0322a21_12",
        "context_with_next_sentence": true
    },
    {
        "source_sentence": "應當諦聽，善思念之。",
        "from": "T11n0310_055:0322a22_2",
        "context_with_next_sentence": true
    },
    {
        "source_sentence": "我今為汝分別解說。",
        "from": "T11n0310_055:0322a22_11",
        "context_with_next_sentence": true
    },
    {
        "source_sentence": "」阿難白佛言：",
        "from": "T11n0310_055:0322a22_18",
        "context_with_next_sentence": true
    },
    {
        "source_sentence": "「唯然世尊！",
        "from": "T11n0310_055:0322a23_2",
        "context_with_next_sentence": true
    },
    {
        "source_sentence": "願樂欲聞。",
        "from": "T11n0310_055:0322a23_7",
        "context_with_next_sentence": true
    },
    {
        "source_sentence": "」爾時世尊告阿難言：",
        "from": "T11n0310_055:0322a24_8",
        "context_with_next_sentence": true
    },
    {
        "source_sentence": "「若有眾生欲入胎時，因緣具足便得受身，若不具足則不受身。",
        "from": "T11n0310_055:0322a25_16",
        "context_with_next_sentence": true
    },
    {
        "source_sentence": "云何名為緣不具足？",
        "from": "T11n0310_055:0322a26_6",
        "context_with_next_sentence": true
    },
    {
        "source_sentence": "所謂父母起愛染心，中陰現前求受生處，然此父母赤白和合或前或後而不俱時，復於身中各有諸患，若如是者則不入胎。",
        "from": "T11n0310_055:0322a29_3",
        "context_with_next_sentence": true
    },
    {
        "source_sentence": "其母胎藏或患風黃血氣閉塞，或胎閉塞或肉增結，或有醎病或麥腹病，或蟻腰病或如駝口，或車轅曲木或如車軸，或車轂口或如樹葉，或曲繞旋轉狀如藤笋，或胎藏內猶如麥芒，或精血多泄不暫停住，或滯下流水或胎藏路澁，或上尖下尖或曲或淺或復穿漏，或高或下或復短小及諸雜病，若如是者不得入胎。",
        "from": "T11n0310_055:0322b07_6",
        "context_with_next_sentence": true
    },
    {
        "source_sentence": "若父母尊貴有大福德、中陰卑賤，或中陰尊貴有大福德、父母卑賤，或俱福德無相感業，若如是者亦不受胎。",
        "from": "T11n0310_055:0322b09_15",
        "context_with_next_sentence": true
    },
    {
        "source_sentence": "如是中陰欲受胎時，先起二種顛倒之心。",
        "from": "T11n0310_055:0322b10_14",
        "context_with_next_sentence": true
    },
    {
        "source_sentence": "云何為二？",
        "from": "T11n0310_055:0322b10_19",
        "context_with_next_sentence": true
    },
    {
        "source_sentence": "所謂父母和合之時，若是男者，於母生愛、於父生瞋，父流胤時謂是己有。",
        "from": "T11n0310_055:0322b12_12",
        "context_with_next_sentence": true
    },
    {
        "source_sentence": "若是女者，於父生愛、於母生瞋，母流胤時亦謂己有。",
        "from": "T11n0310_055:0322b13_16",
        "context_with_next_sentence": true
    },
    {
        "source_sentence": "若不起此瞋愛心者，則不受胎。",
        "from": "T11n0310_055:0322b14_10",
        "context_with_next_sentence": true
    },
    {
        "source_sentence": "「復次阿難！",
        "from": "T11n0310_055:0322b15_5",
        "context_with_next_sentence": true
    },
    {
        "source_sentence": "云何得入母胎？",
        "from": "T11n0310_055:0322b15_12",
        "context_with_next_sentence": true
    },
    {
        "source_sentence": "所謂父母起愛染心，月期調順中陰現前，無有如上眾多過患，業緣具足便得入胎。",
        "from": "T11n0310_055:0322b17_8",
        "context_with_next_sentence": true
    },
    {
        "source_sentence": "如是中陰欲入胎時，復有二種。",
        "from": "T11n0310_055:0322b18_3",
        "context_with_next_sentence": true
    },
    {
        "source_sentence": "云何為二？",
        "from": "T11n0310_055:0322b18_8",
        "context_with_next_sentence": true
    },
    {
        "source_sentence": "一者無有福德，二者有大福德。",
        "from": "T11n0310_055:0322b19_2",
        "context_with_next_sentence": true
    },
    {
        "source_sentence": "其無福者覺觀心起，所見境界便作是念：",
        "from": "T11n0310_055:0322b20_1",
        "context_with_next_sentence": true
    },
    {
        "source_sentence": "『我今值遇風寒陰雨，大眾憒閙眾威來逼。",
        "from": "T11n0310_055:0322b20_20",
        "context_with_next_sentence": true
    },
    {
        "source_sentence": "』便生恐怖。",
        "from": "T11n0310_055:0322b21_4",
        "context_with_next_sentence": true
    },
    {
        "source_sentence": "『我今應當入於草室及以葉室，或隱牆根，或入山澤叢林窟穴。",
        "from": "T11n0310_055:0322b22_12",
        "context_with_next_sentence": true
    },
    {
        "source_sentence": "』復更生於種種諸想，隨其所見便入母胎。",
        "from": "T11n0310_055:0322b23_11",
        "context_with_next_sentence": true
    },
    {
        "source_sentence": "大福德者亦生是念：",
        "from": "T11n0310_055:0322b24_1",
        "context_with_next_sentence": true
    },
    {
        "source_sentence": "『我今值遇風寒陰雨，大眾憒閙眾威來逼。",
        "from": "T11n0310_055:0322b24_20",
        "context_with_next_sentence": true
    },
    {
        "source_sentence": "』亦生恐怖，即上高樓或登大閣，或入殿堂及以床座，亦生諸餘種種之想，隨其所見便入母胎。",
        "from": "T11n0310_055:0322b27_3",
        "context_with_next_sentence": true
    },
    {
        "source_sentence": "」佛告阿難：",
        "from": "T11n0310_055:0322b27_9",
        "context_with_next_sentence": true
    },
    {
        "source_sentence": "「如是中陰初受胎時名歌羅邏，皆依父母不淨及過去業而得受身。",
        "from": "T11n0310_055:0322b28_17",
        "context_with_next_sentence": true
    },
    {
        "source_sentence": "如是之業及以父母諸緣之中各不自生，和合力故而便受身。",
        "from": "T11n0310_055:0322c01_6",
        "context_with_next_sentence": true
    },
    {
        "source_sentence": "譬如以器盛酪及人繩等即便出蘇，諸緣之中皆不可得，和合力故蘇乃得生。",
        "from": "T11n0310_055:0322c03_2",
        "context_with_next_sentence": true
    },
    {
        "source_sentence": "歌羅邏身亦復如是，因緣力故便得受胎。",
        "from": "T11n0310_055:0322c04_1",
        "context_with_next_sentence": true
    },
    {
        "source_sentence": "「復次阿難！",
        "from": "T11n0310_055:0322c05_5",
        "context_with_next_sentence": true
    },
    {
        "source_sentence": "譬如依止青草牛糞及以棗酪而各生蟲，一一之中蟲不可得，因緣力故蟲乃得生。",
        "from": "T11n0310_055:0322c07_2",
        "context_with_next_sentence": true
    },
    {
        "source_sentence": "此蟲生時青黃赤白，各隨所依而作其色。",
        "from": "T11n0310_055:0322c08_1",
        "context_with_next_sentence": true
    },
    {
        "source_sentence": "是故當知，父母不淨而生此身，諸緣中求皆不可得亦不離緣，和合力故而便受胎。",
        "from": "T11n0310_055:0322c09_17",
        "context_with_next_sentence": true
    },
    {
        "source_sentence": "此身生時，與其父母四大種性亦無差別，所謂地為堅性、水為濕性、火為熱性、風為動性。",
        "from": "T11n0310_055:0322c11_19",
        "context_with_next_sentence": true
    },
    {
        "source_sentence": "歌羅邏身若唯地界無水界者，譬如有人握乾󰉓灰終不和合。",
        "from": "T11n0310_055:0322c13_6",
        "context_with_next_sentence": true
    },
    {
        "source_sentence": "若唯水界無地界者，譬如油水其性潤濕，無有堅實即便流散。",
        "from": "T11n0310_055:0322c14_14",
        "context_with_next_sentence": true
    },
    {
        "source_sentence": "若唯地水無火界者，譬如夏月陰處肉團，無日光照則便爛壞。",
        "from": "T11n0310_055:0322c16_3",
        "context_with_next_sentence": true
    },
    {
        "source_sentence": "唯地水火無風界者則不增長，譬如有人及其弟子能善炊糖，諸有所作而令其內悉使空虛，若無風力終不成就。",
        "from": "T11n0310_055:0322c18_14",
        "context_with_next_sentence": true
    },
    {
        "source_sentence": "如是四大互相依持而得建立，是故當知歌羅邏身，因於父母四大業風而得生者亦復如是，眾緣之中皆不可得，和合力故而便受身。",
        "from": "T11n0310_055:0322c21_15",
        "context_with_next_sentence": true
    },
    {
        "source_sentence": "「復次阿難！",
        "from": "T11n0310_055:0322c22_5",
        "context_with_next_sentence": true
    },
    {
        "source_sentence": "譬如新淨種子善能藏積不為蟲食，無有爛壞乾焦穿穴。",
        "from": "T11n0310_055:0322c23_10",
        "context_with_next_sentence": true
    },
    {
        "source_sentence": "或復有人選擇良田潤沃之處下此種子，令一日中牙莖枝葉扶踈蔭映花果滋茂皆具足不？",
        "from": "T11n0310_055:0322c25_11",
        "context_with_next_sentence": true
    },
    {
        "source_sentence": "」「不也。",
        "from": "T11n0310_055:0322c25_16",
        "context_with_next_sentence": true
    },
    {
        "source_sentence": "世尊！",
        "from": "T11n0310_055:0322c25_19",
        "context_with_next_sentence": true
    },
    {
        "source_sentence": "」佛告阿難：",
        "from": "T11n0310_055:0322c26_2",
        "context_with_next_sentence": true
    },
    {
        "source_sentence": "「歌羅邏身亦復如是，皆從因緣次第生長，不得一時諸根具足。",
        "from": "T11n0310_055:0322c27_10",
        "context_with_next_sentence": true
    },
    {
        "source_sentence": "是故當知，雖從父母而有此身，諸緣中求皆不可得，和合力故而便受生。",
        "from": "T11n0310_055:0322c29_3",
        "context_with_next_sentence": true
    },
    {
        "source_sentence": "「復次阿難！",
        "from": "T11n0310_055:0323a01_5",
        "context_with_next_sentence": true
    },
    {
        "source_sentence": "譬如明眼之人持日光珠置於日中，以乾牛糞而懸其上，去珠不遠火便出生，不即牛糞及以日光各能生火亦不相離，因緣力故火便出生。",
        "from": "T11n0310_055:0323a04_7",
        "context_with_next_sentence": true
    },
    {
        "source_sentence": "從於父母所生之身亦復如是，歌羅邏身名之為色，受想行識說之為名，名色五陰剎那受身，已經諸苦我不讚歎，況復長時輪迴諸有。",
        "from": "T11n0310_055:0323a07_8",
        "context_with_next_sentence": true
    },
    {
        "source_sentence": "譬如少糞猶尚臭穢，何況於多！",
        "from": "T11n0310_055:0323a08_3",
        "context_with_next_sentence": true
    },
    {
        "source_sentence": "如是五陰歌羅邏身誰當愛樂？",
        "from": "T11n0310_055:0323a08_16",
        "context_with_next_sentence": true
    },
    {
        "source_sentence": "「復次阿難！",
        "from": "T11n0310_055:0323a09_5",
        "context_with_next_sentence": true
    },
    {
        "source_sentence": "如是之身處在母胎，凡經三十八七日已方乃出生。",
        "from": "T11n0310_055:0323a10_7",
        "context_with_next_sentence": true
    },
    {
        "source_sentence": "「第一七日處母胎時名歌羅邏，身相初現猶如生酪，七日之中內熱煎煮四大漸成。",
        "from": "T11n0310_055:0323a12_5",
        "context_with_next_sentence": true
    },
    {
        "source_sentence": "「第二七日處母胎時，所感業風名為遍滿。",
        "from": "T11n0310_055:0323a13_5",
        "context_with_next_sentence": true
    },
    {
        "source_sentence": "其風微細吹母左脇及以右脇，令歌羅邏身相漸現，狀如稠酪、或似凝酥，內熱煎煮便即轉為安浮陀身，如是四大漸漸成就。",
        "from": "T11n0310_055:0323a16_2",
        "context_with_next_sentence": true
    },
    {
        "source_sentence": "「第三七日處母胎時，復感業風名為藏口。",
        "from": "T11n0310_055:0323a17_18",
        "context_with_next_sentence": true
    },
    {
        "source_sentence": "由此風力令漸凝結，其安浮陀轉為閉手，狀如藥杵而復短小。",
        "from": "T11n0310_055:0323a19_6",
        "context_with_next_sentence": true
    },
    {
        "source_sentence": "於其胎中內熱煎煮，如是四大漸漸增長。",
        "from": "T11n0310_055:0323a20_5",
        "context_with_next_sentence": true
    },
    {
        "source_sentence": "「第四七日處母胎時，復感業風名為攝取。",
        "from": "T11n0310_055:0323a21_4",
        "context_with_next_sentence": true
    },
    {
        "source_sentence": "由此風力能令閉手轉為伽那，狀如溫石，內熱煎煮四大漸增。",
        "from": "T11n0310_055:0323a22_12",
        "context_with_next_sentence": true
    },
    {
        "source_sentence": "「第五七日處母胎時，復感業風名為攝持。",
        "from": "T11n0310_055:0323a23_18",
        "context_with_next_sentence": true
    },
    {
        "source_sentence": "由此風力能令伽那轉為般羅奢佉，諸皰開剖兩髀兩肩及其身首而便出現，如春陽月天降時雨樹木枝條而便出生。",
        "from": "T11n0310_055:0323a26_11",
        "context_with_next_sentence": true
    },
    {
        "source_sentence": "因業風力，諸皰現時亦復如是。",
        "from": "T11n0310_055:0323a27_6",
        "context_with_next_sentence": true
    },
    {
        "source_sentence": "「第六七日處母胎時，復感業風名之為飯。",
        "from": "T11n0310_055:0323a28_18",
        "context_with_next_sentence": true
    },
    {
        "source_sentence": "由此風力四相出現。",
        "from": "T11n0310_055:0323a29_7",
        "context_with_next_sentence": true
    },
    {
        "source_sentence": "云何為四？",
        "from": "T11n0310_055:0323a29_12",
        "context_with_next_sentence": true
    },
    {
        "source_sentence": "所謂兩膝、兩肘，名為四相。",
        "from": "T11n0310_055:0323b01_4",
        "context_with_next_sentence": true
    },
    {
        "source_sentence": "「第七七日處母胎時，復感業風名為旋轉。",
        "from": "T11n0310_055:0323b02_18",
        "context_with_next_sentence": true
    },
    {
        "source_sentence": "由此風力四相出現，所謂手足掌縵之相，其相柔軟猶如聚沫。",
        "from": "T11n0310_055:0323b04_6",
        "context_with_next_sentence": true
    },
    {
        "source_sentence": "「第八七日處母胎時，復感業風名為翻轉，由此風力二十相現，所謂手足二十指相而便出生。",
        "from": "T11n0310_055:0323b07_2",
        "context_with_next_sentence": true
    },
    {
        "source_sentence": "如天降雨樹木枝條漸得增長，業風力故諸相現前亦復如是。",
        "from": "T11n0310_055:0323b08_9",
        "context_with_next_sentence": true
    },
    {
        "source_sentence": "「第九七日處母胎時，復感業風名為分散。",
        "from": "T11n0310_055:0323b09_18",
        "context_with_next_sentence": true
    },
    {
        "source_sentence": "由此風力現九種相。",
        "from": "T11n0310_055:0323b10_7",
        "context_with_next_sentence": true
    },
    {
        "source_sentence": "云何為九？",
        "from": "T11n0310_055:0323b10_12",
        "context_with_next_sentence": true
    },
    {
        "source_sentence": "所謂眼耳鼻口、大小便處名為九相。",
        "from": "T11n0310_055:0323b11_8",
        "context_with_next_sentence": true
    },
    {
        "source_sentence": "「第十七日處母胎時，復感業風名為堅鞕，由此風力即便堅實。",
        "from": "T11n0310_055:0323b12_16",
        "context_with_next_sentence": true
    },
    {
        "source_sentence": "復有一風名為普門，吹其胎身悉令脹滿猶如浮囊。",
        "from": "T11n0310_055:0323b14_1",
        "context_with_next_sentence": true
    },
    {
        "source_sentence": "「十一七日處母胎時，復感業風名曰金剛。",
        "from": "T11n0310_055:0323b15_18",
        "context_with_next_sentence": true
    },
    {
        "source_sentence": "由此風力在於胎中或上或下，令其身孔皆得通徹。",
        "from": "T11n0310_055:0323b17_2",
        "context_with_next_sentence": true
    },
    {
        "source_sentence": "又以風力使懷胎者，或復悲喜行住坐臥，其性改常運動手足，令胎身孔漸漸增長，於其口中而出黑血，復於鼻中出穢惡水。",
        "from": "T11n0310_055:0323b19_17",
        "context_with_next_sentence": true
    },
    {
        "source_sentence": "此風迴轉於諸根已而便息滅。",
        "from": "T11n0310_055:0323b20_11",
        "context_with_next_sentence": true
    },
    {
        "source_sentence": "「十二七日處母胎時，復感業風名為曲口。",
        "from": "T11n0310_055:0323b21_18",
        "context_with_next_sentence": true
    },
    {
        "source_sentence": "由此風力左右脇間生大小腸，猶如藕絲及緊紡線置在於地，十八周轉依身而住。",
        "from": "T11n0310_055:0323b23_15",
        "context_with_next_sentence": true
    },
    {
        "source_sentence": "復有一風名為穿髮，由此風故，三百二十支節及百一穴生在身中。",
        "from": "T11n0310_055:0323b25_6",
        "context_with_next_sentence": true
    },
    {
        "source_sentence": "「十三七日處母胎時，復感業風名作飢渴。",
        "from": "T11n0310_055:0323b26_18",
        "context_with_next_sentence": true
    },
    {
        "source_sentence": "由此風力胎身虛羸生飢渴想。",
        "from": "T11n0310_055:0323b27_11",
        "context_with_next_sentence": true
    },
    {
        "source_sentence": "其母飲食所有滋味，於身穴中及以臍輪資持潤益。",
        "from": "T11n0310_055:0323b28_15",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T11n0310_055:0323b29_5",
        "context_with_next_sentence": true
    },
    {
        "source_sentence": "「其子處母胎，　　已經十三七，",
        "from": "T11n0310_055:0323c01_0",
        "context_with_next_sentence": true
    },
    {
        "source_sentence": "身即覺虛羸，　　便生飢渴想。",
        "from": "T11n0310_055:0323c02_13",
        "context_with_next_sentence": true
    },
    {
        "source_sentence": "母所有飲食，　　滋益於胎中，",
        "from": "T11n0310_055:0323c03_0",
        "context_with_next_sentence": true
    },
    {
        "source_sentence": "由此身命存，　　漸漸而增長。",
        "from": "T11n0310_055:0323c04_13",
        "context_with_next_sentence": true
    },
    {
        "source_sentence": "「十四七日處母胎時，復感業風名為線口。",
        "from": "T11n0310_055:0323c05_18",
        "context_with_next_sentence": true
    },
    {
        "source_sentence": "由此風力生九百筋，於身前後及以左右而交絡之。",
        "from": "T11n0310_055:0323c07_2",
        "context_with_next_sentence": true
    },
    {
        "source_sentence": "「十五七日處母胎時，復感業風名為蓮花。",
        "from": "T11n0310_055:0323c08_18",
        "context_with_next_sentence": true
    },
    {
        "source_sentence": "由此風力生二十脈，飲食滋味流入此脈潤益其身。",
        "from": "T11n0310_055:0323c10_2",
        "context_with_next_sentence": true
    },
    {
        "source_sentence": "何者二十？",
        "from": "T11n0310_055:0323c10_7",
        "context_with_next_sentence": true
    },
    {
        "source_sentence": "於身前後及以左右各有五脈，此一一脈皆有四十枝派小脈，如是等脈各各復有一百枝派。",
        "from": "T11n0310_055:0323c12_8",
        "context_with_next_sentence": true
    },
    {
        "source_sentence": "身前二萬名曰商佉此云蠃，身後二萬名之為力，身左二萬名為安定，身右二萬名為具勢。",
        "from": "T11n0310_055:0323c14_8",
        "context_with_next_sentence": true
    },
    {
        "source_sentence": "如是八萬大小支脈生於此身。",
        "from": "T11n0310_055:0323c15_3",
        "context_with_next_sentence": true
    },
    {
        "source_sentence": "其脈復有種種之色，所謂青黃赤白酥酪油色。",
        "from": "T11n0310_055:0323c16_4",
        "context_with_next_sentence": true
    },
    {
        "source_sentence": "是八萬脈一脈一根，於其根上生於一孔，或復二孔乃至七孔，一一皆與毛孔相連，猶如藕根生諸孔穴。",
        "from": "T11n0310_055:0323c18_11",
        "context_with_next_sentence": true
    },
    {
        "source_sentence": "「十六七日處母胎時，復感業風名為甘露。",
        "from": "T11n0310_055:0323c19_18",
        "context_with_next_sentence": true
    },
    {
        "source_sentence": "由此風力令此眼耳鼻口胸臆心藏四邊九孔之處悉令開發，出入氣息上下通徹無有障礙。",
        "from": "T11n0310_055:0323c21_18",
        "context_with_next_sentence": true
    },
    {
        "source_sentence": "若有飲食滋潤其身，有停積處復能銷化從下流出。",
        "from": "T11n0310_055:0323c23_3",
        "context_with_next_sentence": true
    },
    {
        "source_sentence": "譬如窯師及其弟子，能善調泥安布輪繩下上迴轉，所造器物而得成就。",
        "from": "T11n0310_055:0323c24_15",
        "context_with_next_sentence": true
    },
    {
        "source_sentence": "此亦如是，皆由風力及善惡業，令眼耳等漸漸具足。",
        "from": "T11n0310_055:0323c25_19",
        "context_with_next_sentence": true
    },
    {
        "source_sentence": "「十七七日處母胎時，復感業風名髦牛面。",
        "from": "T11n0310_055:0323c26_18",
        "context_with_next_sentence": true
    },
    {
        "source_sentence": "由此風力令其兩眼而得光潔，耳鼻諸根漸漸成就。",
        "from": "T11n0310_055:0323c28_2",
        "context_with_next_sentence": true
    },
    {
        "source_sentence": "譬如有鏡塵翳所覆，或取塼末及以油灰磨拭令淨。",
        "from": "T11n0310_055:0323c29_5",
        "context_with_next_sentence": true
    },
    {
        "source_sentence": "是故當知，以業風力吹其眼等使得明淨，亦復如是。",
        "from": "T11n0310_055:0324a01_9",
        "context_with_next_sentence": true
    },
    {
        "source_sentence": "「十八七日處母胎時，復感業風名大堅強。",
        "from": "T11n0310_055:0324a02_18",
        "context_with_next_sentence": true
    },
    {
        "source_sentence": "由此風力令其諸根漸漸成就而復明淨。",
        "from": "T11n0310_055:0324a03_15",
        "context_with_next_sentence": true
    },
    {
        "source_sentence": "猶如日月雲霧覆蔽，猛風卒起吹令四散，而此日月忽然大明。",
        "from": "T11n0310_055:0324a05_5",
        "context_with_next_sentence": true
    },
    {
        "source_sentence": "以是業風吹其諸根轉更明淨，亦復如是。",
        "from": "T11n0310_055:0324a06_4",
        "context_with_next_sentence": true
    },
    {
        "source_sentence": "「十九七日處母胎時，由前風力眼耳鼻舌四根成就。",
        "from": "T11n0310_055:0324a08_3",
        "context_with_next_sentence": true
    },
    {
        "source_sentence": "初入胎時已具三根：",
        "from": "T11n0310_055:0324a08_12",
        "context_with_next_sentence": true
    },
    {
        "source_sentence": "一者身根，二者命根，三者意根。",
        "from": "T11n0310_055:0324a09_7",
        "context_with_next_sentence": true
    },
    {
        "source_sentence": "如是諸根悉已具足。",
        "from": "T11n0310_055:0324a09_16",
        "context_with_next_sentence": true
    },
    {
        "source_sentence": "「二十七日處母胎時，復感業風名曰堅固。",
        "from": "T11n0310_055:0324a10_18",
        "context_with_next_sentence": true
    },
    {
        "source_sentence": "由此風力能於身中生種種骨，於左脚中生二十骨，復於右脚亦生二十，足跟四骨、膊有二骨、膝有二骨、髀有二骨、腰胯三骨、脊十八骨、肋二十四、胸十三骨、左右二手各二十骨、臂有四骨、肩有二骨、頷有二骨、髑髏四骨，及齒根等有三十二。",
        "from": "T11n0310_055:0324a16_7",
        "context_with_next_sentence": true
    },
    {
        "source_sentence": "譬如塑師及其弟子，先以堅木後以繩纏造諸形狀，雖未有泥，如是之時名為骨相。",
        "from": "T11n0310_055:0324a18_5",
        "context_with_next_sentence": true
    },
    {
        "source_sentence": "以業風力生諸骨時亦復如是。",
        "from": "T11n0310_055:0324a18_18",
        "context_with_next_sentence": true
    },
    {
        "source_sentence": "是故當知於七日中，除其小骨，大骨生者數有二百。",
        "from": "T11n0310_055:0324a20_3",
        "context_with_next_sentence": true
    },
    {
        "source_sentence": "「二十一七日處母胎時，復感業風名為生起。",
        "from": "T11n0310_055:0324a21_19",
        "context_with_next_sentence": true
    },
    {
        "source_sentence": "由此風力能令其子生於身肉。",
        "from": "T11n0310_055:0324a22_12",
        "context_with_next_sentence": true
    },
    {
        "source_sentence": "譬如泥師及其弟子能善調泥泥諸牆壁，此由業風能生身肉亦復如是。",
        "from": "T11n0310_055:0324a24_6",
        "context_with_next_sentence": true
    },
    {
        "source_sentence": "「二十二七日處母胎時，復感業風名曰浮流。",
        "from": "T11n0310_055:0324a25_6",
        "context_with_next_sentence": true
    },
    {
        "source_sentence": "由此風力能生身血。",
        "from": "T11n0310_055:0324a25_15",
        "context_with_next_sentence": true
    },
    {
        "source_sentence": "「二十三七日處母胎時，復感業風名為淨持。",
        "from": "T11n0310_055:0324a26_19",
        "context_with_next_sentence": true
    },
    {
        "source_sentence": "由此風力能生身皮。",
        "from": "T11n0310_055:0324a27_8",
        "context_with_next_sentence": true
    },
    {
        "source_sentence": "「二十四七日處母胎時，復感業風名曰持雲。",
        "from": "T11n0310_055:0324a28_19",
        "context_with_next_sentence": true
    },
    {
        "source_sentence": "由此風力令其皮膚皆得調勻光色潤澤。",
        "from": "T11n0310_055:0324a29_16",
        "context_with_next_sentence": true
    },
    {
        "source_sentence": "「二十五七日處母胎時，復感業風名曰持城。",
        "from": "T11n0310_055:0324b01_19",
        "context_with_next_sentence": true
    },
    {
        "source_sentence": "由此風力令其子身血肉增長漸漸滋潤。",
        "from": "T11n0310_055:0324b02_16",
        "context_with_next_sentence": true
    },
    {
        "source_sentence": "「二十六七日處母胎時，復感業風名曰生成。",
        "from": "T11n0310_055:0324b03_19",
        "context_with_next_sentence": true
    },
    {
        "source_sentence": "由此風力便即能生髮毛爪甲，一一皆與諸脈相連。",
        "from": "T11n0310_055:0324b05_3",
        "context_with_next_sentence": true
    },
    {
        "source_sentence": "「二十七七日處母胎時，復感業風名為曲藥。",
        "from": "T11n0310_055:0324b06_19",
        "context_with_next_sentence": true
    },
    {
        "source_sentence": "由此風力令其身相漸得成就。",
        "from": "T11n0310_055:0324b07_12",
        "context_with_next_sentence": true
    },
    {
        "source_sentence": "或於先世造諸惡業，於諸資具慳貪悋惜不肯惠施，或復不受父母師長教誨，由是業故而得種種不如意身。",
        "from": "T11n0310_055:0324b10_3",
        "context_with_next_sentence": true
    },
    {
        "source_sentence": "若以長大肥白柔軟之身為端正者，而便受得短小瘦黑堅鞕之身。",
        "from": "T11n0310_055:0324b11_12",
        "context_with_next_sentence": true
    },
    {
        "source_sentence": "若以短小瘦黑堅鞕之身為端正者，而便受得長大肥白柔軟之身。",
        "from": "T11n0310_055:0324b13_3",
        "context_with_next_sentence": true
    },
    {
        "source_sentence": "若於其身支分之中高下多少踈密為端正者，而便受得無有高下踈密不具足身。",
        "from": "T11n0310_055:0324b15_1",
        "context_with_next_sentence": true
    },
    {
        "source_sentence": "或復受得聾盲瘖瘂手足攣躄諸根不具，所有音聲人不喜聞，其身醜陋猶如餓鬼。",
        "from": "T11n0310_055:0324b16_17",
        "context_with_next_sentence": true
    },
    {
        "source_sentence": "以惡業故而受種種不如意身，父母親屬尚不憙見，況復餘人。",
        "from": "T11n0310_055:0324b18_7",
        "context_with_next_sentence": true
    },
    {
        "source_sentence": "若於前世造十善業，好行惠施，無有慳貪諂誑之心，父母師長所有言教即皆信受。",
        "from": "T11n0310_055:0324b20_4",
        "context_with_next_sentence": true
    },
    {
        "source_sentence": "以是因緣若得為人，則不受於如上諸惡業身，而便獲得種種殊妙之身，顏容端正諸相具足，所有言音而為眾人之所愛樂。",
        "from": "T11n0310_055:0324b23_1",
        "context_with_next_sentence": true
    },
    {
        "source_sentence": "是故當知由善業故，便得如是勝妙果報。",
        "from": "T11n0310_055:0324b23_19",
        "context_with_next_sentence": true
    },
    {
        "source_sentence": "阿難！",
        "from": "T11n0310_055:0324b24_2",
        "context_with_next_sentence": true
    },
    {
        "source_sentence": "如是之身，若是男者，蹲居母腹右脇而坐，兩手掩面向脊而住。",
        "from": "T11n0310_055:0324b25_8",
        "context_with_next_sentence": true
    },
    {
        "source_sentence": "若是女者，蹲居左脇兩手掩面背脊而住。",
        "from": "T11n0310_055:0324b26_7",
        "context_with_next_sentence": true
    },
    {
        "source_sentence": "生藏之下、熟藏之上內熱煎煮，五處繫縛如在革囊。",
        "from": "T11n0310_055:0324b27_11",
        "context_with_next_sentence": true
    },
    {
        "source_sentence": "其母多食或復少食、甘食澁食、乾食膩食、辛醎苦醋冷熱之食，或復婬欲、急行跳躑、久臥久坐，皆受苦惱。",
        "from": "T11n0310_055:0324b29_19",
        "context_with_next_sentence": true
    },
    {
        "source_sentence": "是故當知處母胎時，有如是等眾苦逼迫。",
        "from": "T11n0310_055:0324c01_16",
        "context_with_next_sentence": true
    },
    {
        "source_sentence": "我今略說人中尚爾，何況地獄，難可為喻。",
        "from": "T11n0310_055:0324c02_16",
        "context_with_next_sentence": true
    },
    {
        "source_sentence": "誰有智者於生死海當樂此身？",
        "from": "T11n0310_055:0324c03_9",
        "context_with_next_sentence": true
    },
    {
        "source_sentence": "「二十八七日處母胎時，生於八種顛倒之想。",
        "from": "T11n0310_055:0324c04_19",
        "context_with_next_sentence": true
    },
    {
        "source_sentence": "何等為八？",
        "from": "T11n0310_055:0324c05_4",
        "context_with_next_sentence": true
    },
    {
        "source_sentence": "一乘騎想，二樓閣想，三床榻想，四泉流想，五池沼想，六者河想，七者園想，八者苑想，是故名為八種之想。",
        "from": "T11n0310_055:0324c07_11",
        "context_with_next_sentence": true
    },
    {
        "source_sentence": "「二十九七日處母胎時，復感業風名曰花條。",
        "from": "T11n0310_055:0324c08_19",
        "context_with_next_sentence": true
    },
    {
        "source_sentence": "由此風力令此胎身光色潤澤諸相分明，皆由過去所造諸業差別不同，隨其形類有種種色，或作白色、或復黑色、或不白不黑色、或作青色、或乾枯色、或潤澤色，如是色相而得成就。",
        "from": "T11n0310_055:0324c13_2",
        "context_with_next_sentence": true
    },
    {
        "source_sentence": "「三十七日處母胎時，復感業風名為鐵口。",
        "from": "T11n0310_055:0324c14_18",
        "context_with_next_sentence": true
    },
    {
        "source_sentence": "由此風力髮毛爪甲皆得增長，亦復能現白黑諸光，從業緣起而生此相。",
        "from": "T11n0310_055:0324c16_11",
        "context_with_next_sentence": true
    },
    {
        "source_sentence": "「三十一七日乃至三十五七日處母胎時，身相長大漸漸增廣，人相具足。",
        "from": "T11n0310_055:0324c18_12",
        "context_with_next_sentence": true
    },
    {
        "source_sentence": "「三十六七日處母胎時，生厭離心不以為樂。",
        "from": "T11n0310_055:0324c19_19",
        "context_with_next_sentence": true
    },
    {
        "source_sentence": "「三十七七日處母胎時，便起五種不顛倒想。",
        "from": "T11n0310_055:0324c20_19",
        "context_with_next_sentence": true
    },
    {
        "source_sentence": "何者為五？",
        "from": "T11n0310_055:0324c21_4",
        "context_with_next_sentence": true
    },
    {
        "source_sentence": "一不淨想，二臭穢想，三囹圄想，四黑闇想，五厭惡想。",
        "from": "T11n0310_055:0324c22_8",
        "context_with_next_sentence": true
    },
    {
        "source_sentence": "其子處胎生如是等厭離之心。",
        "from": "T11n0310_055:0324c23_2",
        "context_with_next_sentence": true
    },
    {
        "source_sentence": "「三十八七日處母胎時，復感業風名曰拘緣。",
        "from": "T11n0310_055:0324c24_19",
        "context_with_next_sentence": true
    },
    {
        "source_sentence": "由此風力即便迴轉。",
        "from": "T11n0310_055:0324c25_8",
        "context_with_next_sentence": true
    },
    {
        "source_sentence": "復有一風名為趣下，能令其身頭向於下，長伸兩臂漸欲出生。",
        "from": "T11n0310_055:0324c26_16",
        "context_with_next_sentence": true
    },
    {
        "source_sentence": "然其此子或於前世曾經積集墮落之業，令其此身手脚縱橫不能轉側，惡業緣故於母腹中而便捨命，母於此時受大苦惱或復命終。",
        "from": "T11n0310_055:0324c29_17",
        "context_with_next_sentence": true
    },
    {
        "source_sentence": "若於前世修諸善業作長壽因，臨欲生時母子安隱，無有如上惡業諸苦。",
        "from": "T11n0310_055:0325a02_11",
        "context_with_next_sentence": true
    },
    {
        "source_sentence": "過於三十八七日已欲出胎時，受種種苦方乃得生。",
        "from": "T11n0310_055:0325a03_14",
        "context_with_next_sentence": true
    },
    {
        "source_sentence": "是故當知，受此身者實為大苦。",
        "from": "T11n0310_055:0325a04_8",
        "context_with_next_sentence": true
    },
    {
        "source_sentence": "初出胎時，若男若女，適生墮地或以手捧、或衣承接、或在床席、或在屋中、或復地上、或逈露處、或在日中、或冬夏時冷熱風觸此身，初生受大苦惱，如生剝牛觸於牆壁。",
        "from": "T11n0310_055:0325a08_4",
        "context_with_next_sentence": true
    },
    {
        "source_sentence": "或復露地隨在之處為蟲所食，亦如有人而為蚊虻諸蟲唼食，復加杖捶而鞭撻之。",
        "from": "T11n0310_055:0325a10_2",
        "context_with_next_sentence": true
    },
    {
        "source_sentence": "初出胎時，以煖水洗觸其身時，所受之苦亦復如是。",
        "from": "T11n0310_055:0325a11_5",
        "context_with_next_sentence": true
    },
    {
        "source_sentence": "兒既生已漸漸增長，母身所出雜血之乳而養育之。",
        "from": "T11n0310_055:0325a12_8",
        "context_with_next_sentence": true
    },
    {
        "source_sentence": "我於諸餘經中先已廣說。",
        "from": "T11n0310_055:0325a13_1",
        "context_with_next_sentence": true
    },
    {
        "source_sentence": "是故當知，此身皆是不淨眾苦之所成就。",
        "from": "T11n0310_055:0325a13_19",
        "context_with_next_sentence": true
    },
    {
        "source_sentence": "誰有智者於生死中，而當愛樂如是之身？",
        "from": "T11n0310_055:0325a14_17",
        "context_with_next_sentence": true
    },
    {
        "source_sentence": "「復次阿難！",
        "from": "T11n0310_055:0325a15_5",
        "context_with_next_sentence": true
    },
    {
        "source_sentence": "初出胎時經於七日，八萬戶蟲從身而生，縱橫食噉。",
        "from": "T11n0310_055:0325a16_8",
        "context_with_next_sentence": true
    },
    {
        "source_sentence": "有二戶蟲名為舐髮，依髮食髮。",
        "from": "T11n0310_055:0325a17_2",
        "context_with_next_sentence": true
    },
    {
        "source_sentence": "有二戶蟲依眼食眼。",
        "from": "T11n0310_055:0325a17_11",
        "context_with_next_sentence": true
    },
    {
        "source_sentence": "有四戶蟲：",
        "from": "T11n0310_055:0325a17_16",
        "context_with_next_sentence": true
    },
    {
        "source_sentence": "一名鞍乘，二名有腭，三名發病，四名圓滿，依頭食頭。",
        "from": "T11n0310_055:0325a19_1",
        "context_with_next_sentence": true
    },
    {
        "source_sentence": "有一戶蟲名黑稻葉，依耳食耳。",
        "from": "T11n0310_055:0325a19_15",
        "context_with_next_sentence": true
    },
    {
        "source_sentence": "有一戶蟲名為藏口，依鼻食鼻。",
        "from": "T11n0310_055:0325a20_10",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325a20_15",
        "context_with_next_sentence": true
    },
    {
        "source_sentence": "一名遙擲，二名遍擲，依脣唼脣。",
        "from": "T11n0310_055:0325a21_11",
        "context_with_next_sentence": true
    },
    {
        "source_sentence": "有一戶蟲名曰針口，依舌食舌。",
        "from": "T11n0310_055:0325a22_6",
        "context_with_next_sentence": true
    },
    {
        "source_sentence": "有一戶蟲名為利口，依於舌根而食舌根。",
        "from": "T11n0310_055:0325a23_5",
        "context_with_next_sentence": true
    },
    {
        "source_sentence": "有一戶蟲名為手圓，依腭食腭。",
        "from": "T11n0310_055:0325a23_19",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325a24_4",
        "context_with_next_sentence": true
    },
    {
        "source_sentence": "一名手網，二名半屈，依止手掌食於手掌。",
        "from": "T11n0310_055:0325a25_3",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325a25_8",
        "context_with_next_sentence": true
    },
    {
        "source_sentence": "一名遠臂，二名近臂，依臂食臂。",
        "from": "T11n0310_055:0325a26_2",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325a26_7",
        "context_with_next_sentence": true
    },
    {
        "source_sentence": "一者名鐵，二名近鐵，依止咽喉食於咽喉。",
        "from": "T11n0310_055:0325a27_5",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325a27_10",
        "context_with_next_sentence": true
    },
    {
        "source_sentence": "一名金剛，二名大金剛，依心食心。",
        "from": "T11n0310_055:0325a28_7",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325a28_12",
        "context_with_next_sentence": true
    },
    {
        "source_sentence": "一者名羸，二名羸口，依肉食肉。",
        "from": "T11n0310_055:0325a29_6",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325a29_11",
        "context_with_next_sentence": true
    },
    {
        "source_sentence": "一名具色，二名具稱，依血唼血。",
        "from": "T11n0310_055:0325b01_6",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325b01_11",
        "context_with_next_sentence": true
    },
    {
        "source_sentence": "一名勇健，二名香口，依筋食筋。",
        "from": "T11n0310_055:0325b02_6",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325b02_11",
        "context_with_next_sentence": true
    },
    {
        "source_sentence": "一名不高，二名下口，依止脊骨食於脊骨。",
        "from": "T11n0310_055:0325b03_10",
        "context_with_next_sentence": true
    },
    {
        "source_sentence": "有一戶蟲名曰脂色，依脂食脂。",
        "from": "T11n0310_055:0325b04_6",
        "context_with_next_sentence": true
    },
    {
        "source_sentence": "有一戶蟲名曰黃色，依膽食膽。",
        "from": "T11n0310_055:0325b05_1",
        "context_with_next_sentence": true
    },
    {
        "source_sentence": "有一戶蟲名曰真珠，依肺食肺。",
        "from": "T11n0310_055:0325b05_15",
        "context_with_next_sentence": true
    },
    {
        "source_sentence": "有一戶蟲名之為荻，依脾食脾。",
        "from": "T11n0310_055:0325b06_10",
        "context_with_next_sentence": true
    },
    {
        "source_sentence": "有五百戶蟲：",
        "from": "T11n0310_055:0325b06_16",
        "context_with_next_sentence": true
    },
    {
        "source_sentence": "一百戶蟲名之為月，一百戶蟲名為月口，一百戶蟲名為輝耀，一百戶蟲名為輝面，一百戶蟲名為廣大，依止左邊而食左邊。",
        "from": "T11n0310_055:0325b09_13",
        "context_with_next_sentence": true
    },
    {
        "source_sentence": "復有五百戶蟲亦如是名，依止右邊而食右邊。",
        "from": "T11n0310_055:0325b10_14",
        "context_with_next_sentence": true
    },
    {
        "source_sentence": "有四戶蟲：",
        "from": "T11n0310_055:0325b10_19",
        "context_with_next_sentence": true
    },
    {
        "source_sentence": "一名小穿，二名大穿，三名骨穿，四名骨面，依骨食骨。",
        "from": "T11n0310_055:0325b12_3",
        "context_with_next_sentence": true
    },
    {
        "source_sentence": "有四戶蟲：",
        "from": "T11n0310_055:0325b12_8",
        "context_with_next_sentence": true
    },
    {
        "source_sentence": "一名大白，二名小白，三名吸力，四名虎道，依脈食脈。",
        "from": "T11n0310_055:0325b13_12",
        "context_with_next_sentence": true
    },
    {
        "source_sentence": "有四戶蟲：",
        "from": "T11n0310_055:0325b13_17",
        "context_with_next_sentence": true
    },
    {
        "source_sentence": "一名意樂，二名師子力，三名兔腹，四名耽欲，依止生藏而食生藏。",
        "from": "T11n0310_055:0325b15_5",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325b15_10",
        "context_with_next_sentence": true
    },
    {
        "source_sentence": "一名勇猛，二名勇猛主，依止熟藏食於熟藏。",
        "from": "T11n0310_055:0325b16_11",
        "context_with_next_sentence": true
    },
    {
        "source_sentence": "有四戶蟲：",
        "from": "T11n0310_055:0325b16_16",
        "context_with_next_sentence": true
    },
    {
        "source_sentence": "一名鹽口，二名網口，三名蘊口，四名鳥口，依小便處食小便處。",
        "from": "T11n0310_055:0325b18_5",
        "context_with_next_sentence": true
    },
    {
        "source_sentence": "有四戶蟲：",
        "from": "T11n0310_055:0325b18_10",
        "context_with_next_sentence": true
    },
    {
        "source_sentence": "一名應作，二名大作，三名碎末，四名臆皺，依大便處食大便處。",
        "from": "T11n0310_055:0325b19_18",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325b20_3",
        "context_with_next_sentence": true
    },
    {
        "source_sentence": "一名黑面，二名可畏面，依髀食髀。",
        "from": "T11n0310_055:0325b20_19",
        "context_with_next_sentence": true
    },
    {
        "source_sentence": "有二戶蟲：",
        "from": "T11n0310_055:0325b21_3",
        "context_with_next_sentence": true
    },
    {
        "source_sentence": "一名疾癩，二名小癩，依膝食膝。",
        "from": "T11n0310_055:0325b21_18",
        "context_with_next_sentence": true
    },
    {
        "source_sentence": "有一戶蟲名為愚根，依膊食膊。",
        "from": "T11n0310_055:0325b22_11",
        "context_with_next_sentence": true
    },
    {
        "source_sentence": "有一戶蟲名為黑頭，依脚食脚。",
        "from": "T11n0310_055:0325b23_7",
        "context_with_next_sentence": true
    },
    {
        "source_sentence": "阿難！",
        "from": "T11n0310_055:0325b23_10",
        "context_with_next_sentence": true
    },
    {
        "source_sentence": "我今為汝略說，八萬戶蟲依止此身晝夜食噉，亦復能令氣力虛羸顏容憔悴，種種病苦皆集此身。",
        "from": "T11n0310_055:0325b25_13",
        "context_with_next_sentence": true
    },
    {
        "source_sentence": "復令其心憂悲熱惱，雖有良醫亦生迷惑，不知何藥能治此病。",
        "from": "T11n0310_055:0325b27_2",
        "context_with_next_sentence": true
    },
    {
        "source_sentence": "誰有智者於生死海，而當愛樂如是之身？",
        "from": "T11n0310_055:0325b28_1",
        "context_with_next_sentence": true
    },
    {
        "source_sentence": "「復次阿難！",
        "from": "T11n0310_055:0325b29_5",
        "context_with_next_sentence": true
    },
    {
        "source_sentence": "從初生時乃至長大，衣食資養成立此身，然其壽命或經百年、或復短促。",
        "from": "T11n0310_055:0325c01_17",
        "context_with_next_sentence": true
    },
    {
        "source_sentence": "於百年中有三百時，謂春夏冬，春為熱際、夏為雨際、冬為寒際。",
        "from": "T11n0310_055:0325c03_8",
        "context_with_next_sentence": true
    },
    {
        "source_sentence": "此三時中各有四月，一年之中有十二月。",
        "from": "T11n0310_055:0325c04_6",
        "context_with_next_sentence": true
    },
    {
        "source_sentence": "於百年中千二百月，黑月白月二千四百，凡經晝夜三萬六千。",
        "from": "T11n0310_055:0325c05_14",
        "context_with_next_sentence": true
    },
    {
        "source_sentence": "一日再食，七萬二千，或有不食亦在其數，所謂或病或醉、或時斷食、或復瞋恨睡眠調戲諸餘事務及飲母乳，以此因緣名為不食。",
        "from": "T11n0310_055:0325c08_13",
        "context_with_next_sentence": true
    },
    {
        "source_sentence": "如是之身雖壽百年必歸磨滅，誰有智者於生死海而當愛樂？",
        "from": "T11n0310_055:0325c10_2",
        "context_with_next_sentence": true
    },
    {
        "source_sentence": "復次阿難！",
        "from": "T11n0310_055:0325c10_7",
        "context_with_next_sentence": true
    },
    {
        "source_sentence": "受於此身有二種苦。",
        "from": "T11n0310_055:0325c10_16",
        "context_with_next_sentence": true
    },
    {
        "source_sentence": "云何為二？",
        "from": "T11n0310_055:0325c11_1",
        "context_with_next_sentence": true
    },
    {
        "source_sentence": "一者眾病集身名為內苦，二者人與非人之所逼惱名為外苦。",
        "from": "T11n0310_055:0325c12_8",
        "context_with_next_sentence": true
    },
    {
        "source_sentence": "何者名為眾病集身？",
        "from": "T11n0310_055:0325c12_17",
        "context_with_next_sentence": true
    },
    {
        "source_sentence": "所謂眼耳鼻舌咽喉牙齒胸腹手足有諸病生，或復風癎涕唾癲狂乾消、上氣肺逆小便淋瀝、疥癩癰疽痃癖痔瘻、惡瘡膿血煎寒壯熱，種種諸病皆集此身。",
        "from": "T11n0310_055:0325c16_7",
        "context_with_next_sentence": true
    },
    {
        "source_sentence": "復有百一心黃之病、百一風病、百一痰病，風黃痰等和合共起復有百一。",
        "from": "T11n0310_055:0325c18_1",
        "context_with_next_sentence": true
    },
    {
        "source_sentence": "如是四百四病逼切其身名為內苦。",
        "from": "T11n0310_055:0325c18_16",
        "context_with_next_sentence": true
    },
    {
        "source_sentence": "復有外苦加害此身，所謂或在牢獄撾打楚撻、杻械枷鎖繫縛諸苦，或劓耳鼻及刖手足斫截其頭。",
        "from": "T11n0310_055:0325c21_2",
        "context_with_next_sentence": true
    },
    {
        "source_sentence": "不為諸天之所守護，即令非人諸惡鬼神夜叉羅剎而得其便。",
        "from": "T11n0310_055:0325c22_9",
        "context_with_next_sentence": true
    },
    {
        "source_sentence": "復為蚊虻蜂等毒蟲之所唼食，寒熱飢渴風雨並至，種種苦惱逼切其身。",
        "from": "T11n0310_055:0325c24_2",
        "context_with_next_sentence": true
    },
    {
        "source_sentence": "人中尚爾，況惡道苦難可具說。",
        "from": "T11n0310_055:0325c24_16",
        "context_with_next_sentence": true
    },
    {
        "source_sentence": "是故當知，皆由過去諸不善業受如是報。",
        "from": "T11n0310_055:0325c25_14",
        "context_with_next_sentence": true
    },
    {
        "source_sentence": "若為刀杖之所加害而造城壁及諸牆塹防衛其身，為惡風雨蚊虻蜂螫而求屋舍，為四百四病內苦外苦，而求飲食臥具醫藥田園室宅金銀七寶奴婢車乘資生之具供給所須，不稱其心便生苦惱；",
        "from": "T11n0310_055:0326a01_5",
        "context_with_next_sentence": true
    },
    {
        "source_sentence": "設獲珍財慳貪悋惜常加守護，或時散失復生大苦。",
        "from": "T11n0310_055:0326a02_8",
        "context_with_next_sentence": true
    },
    {
        "source_sentence": "阿難！",
        "from": "T11n0310_055:0326a02_11",
        "context_with_next_sentence": true
    },
    {
        "source_sentence": "此五陰身一一威儀行住坐臥無不皆苦。",
        "from": "T11n0310_055:0326a03_9",
        "context_with_next_sentence": true
    },
    {
        "source_sentence": "若長時行不暫休息是名為苦，住及坐臥各各長時亦復皆苦。",
        "from": "T11n0310_055:0326a04_17",
        "context_with_next_sentence": true
    },
    {
        "source_sentence": "若長時行而得暫住便生樂想，其實非樂。",
        "from": "T11n0310_055:0326a05_16",
        "context_with_next_sentence": true
    },
    {
        "source_sentence": "若長時住而得暫坐，若長時坐而得暫臥，妄生樂想，實無有樂。",
        "from": "T11n0310_055:0326a07_6",
        "context_with_next_sentence": true
    },
    {
        "source_sentence": "是故當知，此五陰身皆名為苦。",
        "from": "T11n0310_055:0326a07_20",
        "context_with_next_sentence": true
    },
    {
        "source_sentence": "若復有人，或為自利、或為利他、若自他俱利，應當厭患如是諸苦出家修學，則於涅槃解脫之法為不唐捐。",
        "from": "T11n0310_055:0326a10_6",
        "context_with_next_sentence": true
    },
    {
        "source_sentence": "若復有人或以衣服臥具醫藥資生之具供養彼者，獲大果報威德名聞。",
        "from": "T11n0310_055:0326a11_18",
        "context_with_next_sentence": true
    },
    {
        "source_sentence": "」佛告阿難：",
        "from": "T11n0310_055:0326a12_4",
        "context_with_next_sentence": true
    },
    {
        "source_sentence": "「於意云何？",
        "from": "T11n0310_055:0326a12_10",
        "context_with_next_sentence": true
    },
    {
        "source_sentence": "色是常耶？",
        "from": "T11n0310_055:0326a12_15",
        "context_with_next_sentence": true
    },
    {
        "source_sentence": "是無常耶？",
        "from": "T11n0310_055:0326a12_20",
        "context_with_next_sentence": true
    },
    {
        "source_sentence": "」阿難白佛言：",
        "from": "T11n0310_055:0326a13_4",
        "context_with_next_sentence": true
    },
    {
        "source_sentence": "「世尊！",
        "from": "T11n0310_055:0326a13_8",
        "context_with_next_sentence": true
    },
    {
        "source_sentence": "色是無常。",
        "from": "T11n0310_055:0326a13_13",
        "context_with_next_sentence": true
    },
    {
        "source_sentence": "」佛言：",
        "from": "T11n0310_055:0326a13_17",
        "context_with_next_sentence": true
    },
    {
        "source_sentence": "「若無常者，為是苦耶？",
        "from": "T11n0310_055:0326a14_3",
        "context_with_next_sentence": true
    },
    {
        "source_sentence": "為非苦耶？",
        "from": "T11n0310_055:0326a14_8",
        "context_with_next_sentence": true
    },
    {
        "source_sentence": "」阿難答言：",
        "from": "T11n0310_055:0326a14_14",
        "context_with_next_sentence": true
    },
    {
        "source_sentence": "「色即是苦。",
        "from": "T11n0310_055:0326a14_20",
        "context_with_next_sentence": true
    },
    {
        "source_sentence": "」佛言：",
        "from": "T11n0310_055:0326a14_24",
        "context_with_next_sentence": true
    },
    {
        "source_sentence": "「若無常苦，是敗壞法。",
        "from": "T11n0310_055:0326a15_10",
        "context_with_next_sentence": true
    },
    {
        "source_sentence": "若有多聞諸聖弟子聞是說已，執於此身如是之色，即是於我及我所不？",
        "from": "T11n0310_055:0326a17_2",
        "context_with_next_sentence": true
    },
    {
        "source_sentence": "」「不也。",
        "from": "T11n0310_055:0326a17_7",
        "context_with_next_sentence": true
    },
    {
        "source_sentence": "世尊！",
        "from": "T11n0310_055:0326a17_10",
        "context_with_next_sentence": true
    },
    {
        "source_sentence": "色中無我亦無我所。",
        "from": "T11n0310_055:0326a17_19",
        "context_with_next_sentence": true
    },
    {
        "source_sentence": "」「復次阿難！",
        "from": "T11n0310_055:0326a18_1",
        "context_with_next_sentence": true
    },
    {
        "source_sentence": "於意云何？",
        "from": "T11n0310_055:0326a18_6",
        "context_with_next_sentence": true
    },
    {
        "source_sentence": "受想行識為是常耶？",
        "from": "T11n0310_055:0326a18_15",
        "context_with_next_sentence": true
    },
    {
        "source_sentence": "是無常耶？",
        "from": "T11n0310_055:0326a18_20",
        "context_with_next_sentence": true
    },
    {
        "source_sentence": "」阿難白佛言：",
        "from": "T11n0310_055:0326a19_5",
        "context_with_next_sentence": true
    },
    {
        "source_sentence": "「世尊！",
        "from": "T11n0310_055:0326a19_9",
        "context_with_next_sentence": true
    },
    {
        "source_sentence": "皆是無常。",
        "from": "T11n0310_055:0326a19_14",
        "context_with_next_sentence": true
    },
    {
        "source_sentence": "」佛言：",
        "from": "T11n0310_055:0326a19_18",
        "context_with_next_sentence": true
    },
    {
        "source_sentence": "「若無常者，為是苦耶？",
        "from": "T11n0310_055:0326a20_4",
        "context_with_next_sentence": true
    },
    {
        "source_sentence": "為非苦耶？",
        "from": "T11n0310_055:0326a20_9",
        "context_with_next_sentence": true
    },
    {
        "source_sentence": "」阿難答言：",
        "from": "T11n0310_055:0326a20_15",
        "context_with_next_sentence": true
    },
    {
        "source_sentence": "「如是四陰即名為苦。",
        "from": "T11n0310_055:0326a21_3",
        "context_with_next_sentence": true
    },
    {
        "source_sentence": "」佛言：",
        "from": "T11n0310_055:0326a21_7",
        "context_with_next_sentence": true
    },
    {
        "source_sentence": "「若無常苦，是敗壞法。",
        "from": "T11n0310_055:0326a21_18",
        "context_with_next_sentence": true
    },
    {
        "source_sentence": "若有多聞諸聖弟子聞是說已，執於此身如是四陰，即是於我及我所不？",
        "from": "T11n0310_055:0326a23_7",
        "context_with_next_sentence": true
    },
    {
        "source_sentence": "」「不也。",
        "from": "T11n0310_055:0326a23_12",
        "context_with_next_sentence": true
    },
    {
        "source_sentence": "世尊！",
        "from": "T11n0310_055:0326a23_15",
        "context_with_next_sentence": true
    },
    {
        "source_sentence": "此四陰者實無有我及以我所。",
        "from": "T11n0310_055:0326a24_6",
        "context_with_next_sentence": true
    },
    {
        "source_sentence": "」「復次阿難！",
        "from": "T11n0310_055:0326a24_13",
        "context_with_next_sentence": true
    },
    {
        "source_sentence": "如是我者不在過去現在未來、若內若外、若麁若細、若勝若劣、若近若遠，彼一切法悉亦非我及以我所。",
        "from": "T11n0310_055:0326a26_17",
        "context_with_next_sentence": true
    },
    {
        "source_sentence": "阿難！",
        "from": "T11n0310_055:0326a27_1",
        "context_with_next_sentence": true
    },
    {
        "source_sentence": "當知以如實智而觀察之，諸法無我。",
        "from": "T11n0310_055:0326a27_17",
        "context_with_next_sentence": true
    },
    {
        "source_sentence": "若有多聞諸聖弟子作是觀已，便生厭離而得解脫究竟涅槃。",
        "from": "T11n0310_055:0326a29_5",
        "context_with_next_sentence": true
    },
    {
        "source_sentence": "如是修學證此法時，生分已盡、梵行已立、所作已辦、不受後有。",
        "from": "T11n0310_055:0326b01_14",
        "context_with_next_sentence": true
    },
    {
        "source_sentence": "」佛說是經已，尊者阿難遠塵離垢得此法眼淨，五百比丘不受諸法漏盡意解。",
        "from": "T11n0310_055:0326b03_8",
        "context_with_next_sentence": true
    },
    {
        "source_sentence": "時諸大眾聞佛所說，皆大歡喜，信受奉行。",
        "from": "T11n0310_055:0326b04_8",
        "context_with_next_sentence": true
    },
    {
        "source_sentence": "大寶積經卷第五十五",
        "from": "T11n0310_055:0326b05_100",
        "context_with_next_sentence": false
    }
]