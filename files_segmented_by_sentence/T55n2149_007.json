{
    "T55n2149_007:0296a17_0": "大唐內典錄卷第七",
    "T55n2149_007:0296a19_0": "京師西明寺釋氏撰",
    "T55n2149_007:0296a20_0": "歷代小乘藏經翻本單重傳譯有無錄第三序曰。",
    "T55n2149_007:0296a22_1": "所云小乘藏者。",
    "T55n2149_007:0296a22_2": "謂諸佛隨緣赴機之漸教也。",
    "T55n2149_007:0296a23_3": "良由智識褊隘固執鏗然。",
    "T55n2149_007:0296a23_4": "空有分壃心塵別境。",
    "T55n2149_007:0296a24_5": "封守界繫位列因緣。",
    "T55n2149_007:0296a24_6": "排倒我之本基。",
    "T55n2149_007:0296a25_0": "折流轉之纏結。",
    "T55n2149_007:0296a25_1": "憚佛道長遠居止化城。",
    "T55n2149_007:0296a25_2": "恥聲聞從師栖形空土。",
    "T55n2149_007:0296a26_3": "斯等之經名二乘道也。",
    "T55n2149_007:0296a26_4": "討論教主曲引釋迦。",
    "T55n2149_007:0296a27_5": "託八相而垂光。",
    "T55n2149_007:0296a27_6": "寄三界而稱號。",
    "T55n2149_007:0296a28_7": "胎誕右脇。",
    "T55n2149_007:0296a28_8": "引同類而攝生。",
    "T55n2149_007:0296a28_9": "捨位若遣。",
    "T55n2149_007:0296a28_10": "接染愛之迷客。",
    "T55n2149_007:0296a29_11": "四十九載。",
    "T55n2149_007:0296a29_12": "三輪現於人天。",
    "T55n2149_007:0296a29_13": "方八十年。",
    "T55n2149_007:0296b01_14": "四諦揚於生趣。",
    "T55n2149_007:0296b01_15": "斯道被俗開誘寔繁。",
    "T55n2149_007:0296b01_16": "非佛本懷乘機權設。",
    "T55n2149_007:0296b02_17": "故經云。",
    "T55n2149_007:0296b02_18": "十方佛土惟有一乘。",
    "T55n2149_007:0296b03_19": "隨宜方便故說三教。",
    "T55n2149_007:0296b03_20": "而登機之士依教策修。",
    "T55n2149_007:0296b04_21": "斷戒見之牽連。",
    "T55n2149_007:0296b04_22": "傾分段之生死。",
    "T55n2149_007:0296b04_23": "鈍根證此。",
    "T55n2149_007:0296b05_24": "謂窮蓋廕之源。",
    "T55n2149_007:0296b05_25": "利智澄慮。",
    "T55n2149_007:0296b05_26": "沈疑而在空性。",
    "T55n2149_007:0296b06_0": "所以五部異執分計而討其迷十八本二尋根而知理一。",
    "T55n2149_007:0296b07_1": "故知兔馬涉水。",
    "T55n2149_007:0296b07_2": "未盡香象之能。",
    "T55n2149_007:0296b08_0": "羊鹿載駝。",
    "T55n2149_007:0296b08_1": "豈等大牛之力。",
    "T55n2149_007:0296b08_2": "所以大乘義本。",
    "T55n2149_007:0296b08_3": "性空極於教宗。",
    "T55n2149_007:0296b09_4": "小乘理淺。",
    "T55n2149_007:0296b09_5": "生滅會於真解。",
    "T55n2149_007:0296b09_6": "故佛性論云。",
    "T55n2149_007:0296b10_7": "二乘之人觀同生滅以為真如。",
    "T55n2149_007:0296b10_8": "據斯以言。",
    "T55n2149_007:0296b11_9": "顯小大之衢術也。",
    "T55n2149_007:0296b11_10": "至於經部所攝必祖四含。",
    "T55n2149_007:0296b12_11": "隨機說導更開雜藏。",
    "T55n2149_007:0296b12_12": "戒律流被非經所收。",
    "T55n2149_007:0296b13_13": "議論披解最為繁廣。",
    "T55n2149_007:0296b13_14": "且夫大聖施化本遣惑纏。",
    "T55n2149_007:0296b14_15": "除病稱藥不拘名體。",
    "T55n2149_007:0296b14_16": "故初說四諦。",
    "T55n2149_007:0296b14_17": "八萬諸天而發大心。",
    "T55n2149_007:0296b15_18": "後說六度。",
    "T55n2149_007:0296b15_19": "億量比丘悟於四果。",
    "T55n2149_007:0296b16_20": "自餘凡淺執教守株互相指斥。",
    "T55n2149_007:0296b16_21": "全乖本意。",
    "T55n2149_007:0296b17_0": "述客舊之二醫。",
    "T55n2149_007:0296b17_1": "明于極教。",
    "T55n2149_007:0296b17_2": "毀本師之兩足。",
    "T55n2149_007:0296b18_0": "著在雜詞。",
    "T55n2149_007:0296b18_1": "小無述大之言。",
    "T55n2149_007:0296b18_2": "自局心計。",
    "T55n2149_007:0296b18_3": "大有含小之致。",
    "T55n2149_007:0296b19_4": "通明蔽開。",
    "T55n2149_007:0296b19_5": "是知迦葉興悲於敗種。",
    "T55n2149_007:0296b20_6": "逼引同徒。",
    "T55n2149_007:0296b20_7": "身子悔吝於法性。",
    "T55n2149_007:0296b20_8": "悟迷斯反。",
    "T55n2149_007:0296b21_9": "諸餘故習沿革卒難。",
    "T55n2149_007:0296b21_10": "終待會機異名施化。",
    "T55n2149_007:0296b22_11": "今所集經。",
    "T55n2149_007:0296b22_12": "始於仙苑終盡金河。",
    "T55n2149_007:0296b22_13": "所說半教號聲聞藏。",
    "T55n2149_007:0296b23_14": "傳度東漸年代可知。",
    "T55n2149_007:0296b23_15": "總有二百七十二部。",
    "T55n2149_007:0296b24_16": "一千四百九十四卷。",
    "T55n2149_007:0296b24_17": "用為小乘藏錄。",
    "T55n2149_007:0296b25_18": "餘有賢聖傳集。",
    "T55n2149_007:0296b25_19": "將二百卷文兼小大理雜聖凡。",
    "T55n2149_007:0296b26_20": "不在二藏所收。",
    "T55n2149_007:0296b26_21": "自依別錄所顯。",
    "T55n2149_007:0296b26_22": "至於單重翻本傳譯存亡。",
    "T55n2149_007:0296b27_23": "無勞別歷通入三藏。",
    "T55n2149_007:0296b28_0": "庶得披覽之者。",
    "T55n2149_007:0296b28_1": "以類相從即用大觀釋然易辯云爾。",
    "T55n2149_007:0296c01_0": "小乘經五百四十四卷",
    "T55n2149_007:0296c02_0": "小乘律二百七十四卷",
    "T55n2149_007:0296c03_0": "小乘論六百七十六卷",
    "T55n2149_007:0296c04_0": "西梵賢聖集傳(此通大乘合一百八十四卷)都合四件凡三百一十九部一千六百七十八卷二萬四百二十四紙。",
    "T55n2149_007:0296c07_0": "小乘經單重翻本并譯有無錄(合二百四部五百四十四卷七千六百七十四紙)正法念處經(七十紙一千一百九十九紙)後魏菩提留支於洛都譯中阿含經(六十卷一千一百四十七紙)東晉僧伽提婆於楊都譯增一阿含經(五十卷七百九十五紙)東晉前秦建元年曇摩難提於長安譯雜阿含經(五十卷一千三十紙)宋求那跋陀羅於楊都譯長阿含經(二十二卷四百二十六紙)東晉後秦弘始年佛陀耶舍於常安譯已前四經。",
    "T55n2149_007:0296c19_1": "小乘大宗四含為本。",
    "T55n2149_007:0296c19_2": "支流分散故有多部。",
    "T55n2149_007:0296c20_3": "今總舉本經如上。",
    "T55n2149_007:0296c20_4": "自餘別品殊譯。",
    "T55n2149_007:0296c21_5": "濟俗引生不無弘利。",
    "T55n2149_007:0296c21_6": "故復因仍相從敘列。",
    "T55n2149_007:0296c23_0": "漏分布經(八紙)",
    "T55n2149_007:0296c24_0": "後漢桓帝時安世高於雒陽譯",
    "T55n2149_007:0296c25_0": "四諦經(九紙)",
    "T55n2149_007:0296c26_0": "後漢興平年康孟祥譯",
    "T55n2149_007:0296c27_0": "是法非法經(四紙)",
    "T55n2149_007:0296c28_0": "後漢安世高譯",
    "T55n2149_007:0297a01_0": "一切流攝守因緣經(四紙)",
    "T55n2149_007:0297a02_0": "後漢安世高譯",
    "T55n2149_007:0297a03_0-0": "頂生王故事經(五紙一名文陀竭王經出本經第十一卷)閻羅王五天使者經(三紙一名鐵城泥犁經出第十二卷)古來世時經(五紙出第十三卷)長壽王經(五紙出第十七卷)阿那律八念經(四紙一名禪行斂意經出第十八卷)釋摩男本經(四紙一名正陰因事經出第二十五卷)吳黃武年支謙於武昌譯瞿曇彌記果經(七紙出第二十八卷)諸法本經(二紙出第二十八卷",
    "T55n2149_007:0297a03_0-1": ")魔嬈亂經(八紙一名弊魔試目連經一名魔王入目犍連腹經出第三十卷)賴吒和羅經(十一紙出第三十一卷)吳時黃武年支謙譯梵摩喻經(九紙出第三十一卷)吳時支謙譯鸚鵡經(八紙一名兜調經出第三十四卷)齋經(四紙一名八關齋二名優婆夷墮舍迦經出第五十五卷)吳黃武年支謙譯十支居士八城人經(三紙出第六十卷)恒水喻經(三紙一名海八德經一名瞻波比丘經一名法海經)",
    "T55n2149_007:0297a03_0-2": "比丘問佛多優婆塞命終經(二紙)佛說求欲經(一十一紙)孫多耶致經(三紙一名梵志孫陀耶致經)凡人三事愚不足經(失本)萍沙王五願經(七紙一名弗迦沙王經)七知經(二紙)鹹水喻經(二紙)已前二十六經並中阿含別品殊譯琉璃王經(六紙)西晉竺法護於長安青門譯鴦崛髻經(五紙一名指髻經)西晉竺法護譯力士移山經(五紙一名移山經)",
    "T55n2149_007:0297a03_0-3": "西晉竺法護譯三摩竭經(八紙一名須摩提女經一名難國王經一名恕和檀王經)吳時竺律頭炎譯大愛道般泥洹經(四紙一名佛母般泥洹經)宋時沮渠安陽侯於楊都譯須達經(三紙一名長者須達經一名三歸五戒慈心厭德經)南齊永明年求那毘地於楊都譯行七行現報經(一紙出第三十卷)阿難同學經(四紙出第三十八卷)增一阿含經(三紙)群牛譬經(二紙)",
    "T55n2149_007:0297a03_0-4": "國王不犁先尼十夢經(五紙一名國王七夢經)波斯匿母崩土坌身經(五紙一名波斯匿王喪母經)施食獲五福報經(二紙一名福德經一名施色力經)四未曾有法經(二紙)阿那邠坻化七子經(四紙)放牛經(四紙)長者子六過出家經(三紙)已前一十七經並增一阿含經別品殊譯。",
    "T55n2149_007:0297b28_0": "七處三觀經(或二卷十六紙)",
    "T55n2149_007:0297c01_0": "後漢安世高譯",
    "T55n2149_007:0297c02_0": "九橫經(二紙)",
    "T55n2149_007:0297c03_0": "後漢安世高譯",
    "T55n2149_007:0297c04_0": "八正道經(二紙)",
    "T55n2149_007:0297c05_0": "同前譯",
    "T55n2149_007:0297c06_0": "五陰譬喻經(二紙一名水沫所漂經)同上譯轉法輪經(十紙訪本)同上譯聖法印經(二紙)西晉元康年竺法護譯雜阿含經(二十一紙)失譯人時代已後例爾不自守意經(一紙一名自守亦名一自守意)戒德香經(二紙)比丘聽施經(三紙一名聽施比丘經)馬有三相經(二紙)馬有八態經(二紙一名馬有八弊惡態經)比丘避女惡名欲自殺經(二紙)戒相應法經(二紙)禪行三十七品經(二紙)已前一十五經並雜阿含經別品異譯。",
    "T55n2149_007:0297c23_0": "普法義經(九紙一名具法行經)",
    "T55n2149_007:0297c24_0": "後漢安世高譯",
    "T55n2149_007:0297c25_0": "樓炭經(六卷一百三十紙或八卷是世記經)西晉沙門法炬等譯大般涅槃經(二卷四十八紙是遊行經)吳黃武年支謙於江南譯佛般泥洹經(二卷五十五紙亦是遊行經)西晉竺法護譯尸迦羅越六向拜經(一卷三十紙一名大六向經)同上譯梵網六十二見經(二十紙一名梵網經)同上譯十報法經(二卷二十七紙一名多增道章經)後漢安世高譯寂志果經(十六紙)梵志阿跋經(十三紙一名阿跋摩納經)七佛父母姓字經(四紙一名婦人元延請佛經)梵志阿羅延問種尊經(七紙)已前一十一經並長阿含經別品殊異。",
    "T55n2149_007:0298a13_0": "阿蘭若習禪法經(二卷五十紙)",
    "T55n2149_007:0298a14_0": "後秦弘始年羅什於常安譯",
    "T55n2149_007:0298a15_0-0": "坐禪三昧經(三卷或二卷四十八紙上二經同本別出)舍頭諫經(二十六紙一名太子二十八宿經一名虎耳太子經)西晉永嘉年竺法護譯摩登伽經(三卷或二卷三十二紙上二經同本別出)過去現在因果經(四卷九十六紙)宋時求那跋陀羅於楊都譯太子本起瑞應經(二卷三十一紙)吳建興年支謙於金陵譯修行本記經(二卷四十二紙上三經同本別出)",
    "T55n2149_007:0298a15_0-1": "後漢竺曇果竺大力共譯本相倚致經(二紙)後漢安世高譯緣本致經(三紙上二經同本別出)阿難問事佛吉凶經(四紙)西秦乞伏仁世法堅譯佛說阿難分別經(六紙一名分別經上二經同本別出)罪福報應經(五紙一名分別業報經)業報差別經(十五紙上二經同本別出)隋開皇年曇法智譯諫王經(四紙)如來示教勝軍王經(八紙上二經同本別出)",
    "T55n2149_007:0298a15_0-2": "唐永徽年玄奘於慈恩寺譯五母子經(二紙)沙彌羅經(二紙上二經同本別出)阿遬達經(二紙)玉耶經(四紙一名長者詣佛說子婦無敬經一名七婦經上二經同本別出)盂蘭盆經(一紙又別本五紙云淨土盂蘭盆經未知所出)灌臘經(二紙一名般泥洹後四輩灌臘經)報恩奉盆經(二紙上三經同本異出)摩鄧女經(二紙一名摩登女經又一名阿難為蠱道女惑經)",
    "T55n2149_007:0298a15_0-3": "摩登女解形中六事經(三紙上二經同本別出)雜藏經(九紙)東晉佛陀跋陀羅共法顯於楊都譯鬼問目連經(四紙)餓鬼報應經(五紙一名目連說地獄餓鬼因緣經上三經同本別出)賢愚經(十三卷或十六卷三百七十五紙)宋時慧覺共威德於高昌郡譯別譯雜阿含經(二十卷三百六紙)起世因本經(十卷一百五十五紙一云起世經)隋大業年達摩笈多於東都上林園譯雜寶藏經(八卷",
    "T55n2149_007:0298a15_0-4": "或十卷一百五十紙)後魏延興年吉迦夜共曇曜於北臺譯普曜經(八卷或十卷百四十七紙)西晉永嘉年竺法護譯本事經(七卷九十四紙)唐永徽年玄奘於長安譯修行道地經(六卷一百三十紙)後漢安世高譯生經(五卷或四卷一百七紙)西晉竺法護譯陰持入經(二卷三十二紙)後漢安世高譯中本起經(二卷二十七紙)後漢建安年康孟詳共竺大力譯興起行經(二卷",
    "T55n2149_007:0298a15_0-5": "二十八紙)後漢康孟詳譯達摩多羅禪經(二卷五十紙)後秦佛陀跋陀羅譯義足經(二卷四十四紙)吳黃武年支謙譯毘耶娑問經(二卷三十一紙)後魏菩提留支譯大安般守意經(二卷或一卷三十紙)後漢安世高譯優婆夷淨行經(二卷或一卷三十紙)那先比丘經(二卷或一卷三十紙)大安般經(二卷或一卷二十紙訪本)後漢安世高譯般泥洹經(一卷",
    "T55n2149_007:0298a15_0-6": "二十二紙)宋元嘉年求那跋陀羅於楊都譯當來變經(二紙)西晉竺法護譯過去佛分衛經(二紙)同前譯奈女耆域經(十七紙)同上譯淨飯王般涅槃經(六紙)北涼安陽侯沮渠京聲譯八師經(三紙)吳時支謙譯大迦葉本經(五紙)西晉竺法護譯四願經(二紙)吳黃武年支謙譯婦女遇辜經(二紙一名婦遇對經)西秦法堅譯辯意長者子問經(九紙一名長者問意經)",
    "T55n2149_007:0298a15_0-7": "後魏法場譯胞胎經(十五紙一名胞胎受身經)西晉太安年竺法護譯四自侵經(四紙)西晉竺法護譯五百弟子自說本緣經(二十紙)西晉太康年竺法護譯七女經(六紙)吳黃武年支謙譯阿難四事經(三紙)吳黃武年支謙譯所欲致患經(二紙)西晉竺法護譯法受塵經(二紙)後漢安世高譯禪行法想經(二紙)後漢安世高譯四天王經(二紙)宋元嘉年智嚴寶雲於楊都譯佛臨般涅槃略說教誡經(六紙一名遺教經)",
    "T55n2149_007:0298a15_0-8": "後秦羅什於常安譯舍利弗目連遊四衢經西晉竺法護譯難提釋經(四紙已後並失譯人時代)無垢優婆夷問經(三紙)造立形像福報經(二紙)法常住經(二紙)懈怠耕者經(二紙)優填王經(五紙一名優田王作佛像經)阿難七夢經(二紙一名阿難八夢經或誤八字)佛入涅槃密迹金剛力士哀戀經迦葉赴佛涅槃經(二紙一名涅槃時迦葉赴佛經)佛滅度棺斂葬送經(三紙一名比丘師經一名比丘經)",
    "T55n2149_007:0298a15_0-9": "摩訶剎頭經(四紙一名灌洗佛經)羅雲忍辱經(三紙一名忍辱經)出家緣經(二紙)三品弟子經(三紙一名弟子學三輩經)四輩經(三紙)見正經(七紙一名生死變識經)呵鵰阿那經(二紙一名荷鵰阿那含經)五無返復經(三紙一名五有返復經)阿含正行經(四紙一名佛說正意經)五恐怖經(一紙)大魚事經(二紙)頞多和多耆經(二紙)梵摩和難國王經(二紙)",
    "T55n2149_007:0298a15_0-10": "摩訶迦葉度貧母經(四紙)中心經(五紙)龍王兄弟經(三紙一名降龍王經一名難龍王)沙曷比丘功德經(二紙)樹提伽長者經(五紙)盧至長者經(九紙)須摩提長者經(八紙)燈指因緣經(八紙)十二品生死經(二紙)五王經(四紙)末羅王經(二紙)摩達國王經(二紙)普達王經(三紙)犍陀國王經(二紙)堅意經(二紙一名堅心意經)",
    "T55n2149_007:0298a15_0-11": "佛大僧大經(六紙)祇耶經(二紙)十二頭陀經(五紙一名沙門頭陀經)護淨經(二紙)木患子經(一紙)時非時經(二紙一名時經)得道梯蹬經(三紙)栴檀樹經(三紙)新歲經(五紙一名婆和羅經)貧窮老公經(三紙一名貧老經)長者子懊惱三處經(四紙)佛說越難經(二紙一名日難經)栴檀越國王經(三紙)自愛經(四紙一名自愛不愛經)",
    "T55n2149_007:0298a15_0-12": "佛說處處經(十五紙)無上處經(一紙)輪轉五道罪福報應經(四紙)未生怨經(三紙)十八泥犁經(五紙)泥犂經(十三紙一名勤苦泥犁經)罪業報應教化地獄經(六紙)僧護經(二十紙)未曾有經(三紙)迦旃延說法沒盡經(五紙)佛為年少比丘說正事經(三紙)四品學法經(一紙)小乘律本譯有無錄(合三十五部二百七十四卷五千八百一十三紙)",
    "T55n2149_007:0298a15_0-13": "十誦律(六十一卷一千紙)後秦弘始年弗若多羅共羅什譯前二分後分於東晉卑摩羅叉於壽春石澗寺譯四分律(六十卷一千一紙)後秦弘始年佛陀耶舍於常安譯僧祇律(四十卷)東晉佛陀跋陀羅共法顯於楊都譯彌沙塞五分律(三十卷)宋景平年佛陀什共道生智勝楊都譯善見毘婆沙(十八卷)南齊永明年僧伽跋陀羅於廣州譯鼻奈耶(十卷)前秦竺佛念道安等於長安譯。",
    "T55n2149_007:0300b05_0": "薩婆多摩得勒伽(十卷)",
    "T55n2149_007:0300b06_0": "宋元嘉年僧伽跋摩於楊都譯",
    "T55n2149_007:0300b07_0": "僧祇戒本(二十紙)",
    "T55n2149_007:0300b08_0": "前魏曇摩迦羅於許昌譯。",
    "T55n2149_007:0300b09_0": "四分戒本(二十三紙)",
    "T55n2149_007:0300b10_0": "後秦佛陀耶舍於常安譯",
    "T55n2149_007:0300b11_0": "解脫戒本(出迦葉毘律二十一紙)",
    "T55n2149_007:0300b12_0": "後魏瞿曇流支譯",
    "T55n2149_007:0300b13_0": "沙彌威儀(九紙)",
    "T55n2149_007:0300b14_0": "宋時求那跋摩於楊都譯",
    "T55n2149_007:0300b15_0": "曇無得羯磨(三十一紙)",
    "T55n2149_007:0300b16_0": "前魏正光元年曇曜於洛陽譯。",
    "T55n2149_007:0300b17_0": "四分尼羯磨(十五紙)",
    "T55n2149_007:0300b18_0": "宋元嘉年求那跋摩譯",
    "T55n2149_007:0300b19_0": "優婆塞五戒相(十五紙)",
    "T55n2149_007:0300b20_0": "宋求那跋摩譯",
    "T55n2149_007:0300b21_0-0": "彌沙塞戒本(十九紙或云五分戒本)宋景平年佛陀什於揚都譯薩婆多毘尼毘婆沙(九卷)大比丘三千威儀經(二卷)毘尼母論(八卷)大愛道比丘尼經(二卷)舍利弗問經(十一紙已下並失譯)真偽沙門經(三紙一名摩訶比丘經)戒消災經(四紙)迦葉禁戒經(三紙)犯戒罪報輕重經(二紙一名犯罪經)僧祇比丘尼戒本(二十四紙)十誦比丘戒本(二十紙)",
    "T55n2149_007:0300b21_0-1": "十誦比丘尼戒本(二十六紙)四分比丘尼戒本(三十一紙)優婆塞五戒威儀(二十三紙)優波離問律(二十三紙)大沙門百一羯磨(二十二紙)十誦羯磨(二十三紙)沙彌十戒并威儀(二十一紙)沙彌尼十戒(四紙)沙彌尼離戒(四紙)小乘論單重本(并譯有無錄合三十三部六百七十六卷一萬二千一百七十七紙)阿毘達磨大毘婆沙(二百卷三千一百九紙)",
    "T55n2149_007:0300b21_0-2": "唐永徽年玄奘於京師奉詔譯阿毘曇八犍度毘婆沙(六十卷一千二百七十八紙上二論同本別出)北涼沮渠世道挺等北涼姑臧譯順正理論(八十卷一千四百二十紙)唐永徽年玄奘於大慈恩寺譯顯宗論(四十卷六百四十四紙)唐永徽年玄奘於大慈恩寺譯阿毘曇八犍度(三十卷四百五十紙)發智論(二十卷三百六十四紙上二論同本別出)唐永徽年玄奘於內宮中譯俱舍論(二十二卷",
    "T55n2149_007:0300b21_0-3": "四百五十八紙)陳真諦於廣州譯俱舍論(三十卷四百七十紙上二論同本別出)唐顯慶年玄奘於宮中譯舍利弗阿毘曇論(二十二卷五百九十九紙)後秦弘始年曇摩崛多於常安譯出曜論(二十卷四百八十七紙)前秦竺佛念於常安譯。",
    "T55n2149_007:0301a06_0": "成實論(二十卷或十四卷四百紙)",
    "T55n2149_007:0301a07_0": "後秦羅什譯",
    "T55n2149_007:0301a08_0": "識身足論(十六卷二百七十一紙)",
    "T55n2149_007:0301a09_0": "唐顯慶年玄奘於宮中譯",
    "T55n2149_007:0301a10_0-0": "鞞婆沙阿毘曇(十四卷三百四十七紙一名廣說論)前秦建元年僧伽提婆於洛陽譯法蘊足論(十二卷百九十二紙)唐顯慶年玄奘於宮中譯解脫道論(十二卷一百九十八紙)梁世僧伽羅於楊都占雲館譯眾事分阿毘曇論(一十二卷二百九紙)雜阿毘曇心論(十一卷二百八十紙)宋元嘉年伊葉波羅共求那跋摩譯立世阿毘曇論(十卷一百七十三紙)陳真諦於始興郡譯尊婆須蜜所集論(一十卷",
    "T55n2149_007:0301a10_0-1": "二百七十五紙)前秦建元年僧伽跋澄共佛念譯法勝阿毘曇論(六卷一百三紙)後齊天統年耶舍共法智譯四諦論(四卷七十四紙)陳真諦於南康郡譯阿毘曇心論(四卷六十七紙)東晉太元年提婆共慧遠於廬山譯分別功德論(四卷或五卷七十三紙失譯)三彌底論(三卷三十五紙)入阿毘達摩(二卷二十紙)唐顯慶年玄奘於宮中譯阿毘曇甘露味(二卷",
    "T55n2149_007:0301a10_0-2": "四十五紙)辟支佛因緣論(二卷二十紙)三法度論(三卷四十四紙)東晉太元年僧伽提婆於廬山譯俱舍論頌本(四紙)唐玄奘譯十八部論(七紙)陳真諦譯部異執論(九紙)陳真諦譯明了論(二十四紙一名律二十二明了論)陳真諦譯隨相論(三十四紙)賢聖集傳錄(合四十七部一百八十四卷二千七百六十紙)佛本行集(六十卷八百六十二紙)",
    "T55n2149_007:0301a10_0-3": "隋開皇中崛多於京師奉勅譯撰集百緣經(十卷一百三十五紙)吳世支謙於建業譯陀羅尼集(十卷一百八十七紙一名雜呪集九卷)六度集(八卷一百三十五紙)吳世康僧會於武昌譯佛本行經(七卷一百一十四紙)宋元嘉年寶雲於楊都譯阿育王傳(七卷或五卷一百一紙)梁天監年僧伽婆羅於楊都譯付法藏傳(六卷或四卷七十五紙)後魏吉迦夜共曇曜於北臺譯佛所行讚傳(五卷",
    "T55n2149_007:0301a10_0-4": "九十紙馬鳴菩薩讚)東晉寶雲於楊都譯禪祕要(五卷或三卷七十一紙一名禪法要)宋元嘉年曇摩蜜多於江表譯摩訶般若鈔長安品(五卷八十三紙一名菩提品一名長安品)前秦建元年曇摩蜱共竺佛念譯。",
    "T55n2149_007:0301c07_0": "百喻集(四卷四十四紙僧伽斯那撰)南齊永明十年求那毘地於楊都譯法句喻集(四卷或五卷九十二紙一名法句本末)西晉沙門法炬共法立譯菩薩本緣(二卷五十三紙僧伽斯那撰)吳世支謙於江南譯僧伽羅剎集(三卷八十四紙)前秦沙門曇摩難提譯。",
    "T55n2149_007:0301c15_0": "法句經(二卷四十四紙)",
    "T55n2149_007:0301c16_0": "吳世支謙譯",
    "T55n2149_007:0301c17_0": "禪祕要法(三卷七十五紙)",
    "T55n2149_007:0301c18_0": "後秦弘始年羅什譯",
    "T55n2149_007:0301c19_0": "禪法要解(二卷四十四紙)",
    "T55n2149_007:0301c20_0": "後秦羅什譯",
    "T55n2149_007:0301c21_0": "舊雜譬喻(二卷三十七紙)",
    "T55n2149_007:0301c22_0": "吳康僧會譯",
    "T55n2149_007:0301c23_0": "雜譬喻(二卷二十六紙一名菩薩度人經)孛經鈔集(十八紙)吳黃武年支謙於武昌譯思惟要略(九紙一名思惟經)後漢安世高譯佛醫經鈔(四紙)吳世竺律頭炎共支謙譯分別業報略集(七紙大勇菩薩撰)宋元嘉年求那跋摩譯為禪陀迦王說偈(七紙龍樹撰一名勸發諸王偈)宋求那跋摩譯雜譬喻經(十紙)後秦羅什出道略集無明羅剎集(三十三紙)四十二章(六紙)後漢永平十年竺法蘭等譯治禪病祕要(二十八紙)北涼安陽侯沮渠京聲譯請賓頭盧法(二紙)後漢安世高譯阿含口解十二因緣(七紙)後漢安世高譯阿毘曇五法行經(十一紙)後漢安世高譯賓頭盧為王說法(七紙訪本)賓頭盧為優陀延王說法(八紙)十二遊經(五紙)迦葉結經(九紙一名迦葉集結經傳)西晉竺法護譯育王子壞目緣(二十六紙)前秦建元年曇摩難陀共佛念譯。",
    "T55n2149_007:0302a25_0": "馬鳴菩薩傳(二紙)後秦羅什譯",
    "T55n2149_007:0302a26_0": "龍樹菩薩傳(四紙)後秦羅什譯",
    "T55n2149_007:0302a27_0": "提婆菩薩傳(三紙)後秦羅什譯",
    "T55n2149_007:0302a28_0": "婆藪盤豆傳(十四紙)陳真諦譯",
    "T55n2149_007:0302a29_0": "撰集三藏及雜藏傳(八紙)",
    "T55n2149_007:0302b01_0": "四阿含暮鈔(二十二紙或二卷)",
    "T55n2149_007:0302b02_0": "前秦鳩摩羅佛提譯。",
    "T55n2149_007:0302b03_0": "外道金七十論(三卷五十二紙)",
    "T55n2149_007:0302b04_0": "陳世真諦譯",
    "T55n2149_007:0302b05_0": "破外道四宗論(五紙)",
    "T55n2149_007:0302b06_0": "後魏菩提留支譯",
    "T55n2149_007:0302b07_0": "破外道涅槃論(六紙)",
    "T55n2149_007:0302b08_0": "後魏菩提留支譯",
    "T55n2149_007:0302b09_0": "大阿羅漢難陀蜜多法住記(七紙)",
    "T55n2149_007:0302b10_0": "唐龍朔年玄奘於坊州玉華宮寺譯",
    "T55n2149_007:0302b11_0": "眾經目錄(五卷九十紙)",
    "T55n2149_007:0302b12_0": "唐貞觀初普光寺玄琬撰",
    "T55n2149_007:0302b13_0": "見定經入藏錄(一十九紙)",
    "T55n2149_007:0302b14_0": "未詳作者",
    "T55n2149_007:0302b15_0": "大唐內典錄卷第七"
}