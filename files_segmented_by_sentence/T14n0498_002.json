[
    {
        "source_sentence": "佛說初分說經卷下",
        "from": "T14n0498_002:0765c10_0",
        "context_with_next_sentence": true
    },
    {
        "source_sentence": "西天譯經三藏傳法大師",
        "from": "T14n0498_002:0765c12_0",
        "context_with_next_sentence": true
    },
    {
        "source_sentence": "賜紫臣施護奉　詔譯",
        "from": "T14n0498_002:0765c13_0",
        "context_with_next_sentence": true
    },
    {
        "source_sentence": "爾時，優樓頻螺耆年迦葉，與五百眷屬，還詣佛所。",
        "from": "T14n0498_002:0765c15_2",
        "context_with_next_sentence": true
    },
    {
        "source_sentence": "到已，偏袒右肩，右膝著地，合掌頂禮，而白佛言：",
        "from": "T14n0498_002:0765c16_4",
        "context_with_next_sentence": true
    },
    {
        "source_sentence": "「世尊！",
        "from": "T14n0498_002:0765c16_8",
        "context_with_next_sentence": true
    },
    {
        "source_sentence": "我今歸佛出家，奉持戒律，願佛攝受。",
        "from": "T14n0498_002:0765c17_4",
        "context_with_next_sentence": true
    },
    {
        "source_sentence": "」佛言：",
        "from": "T14n0498_002:0765c17_8",
        "context_with_next_sentence": true
    },
    {
        "source_sentence": "「善來，汝今於我法中，修持梵行。",
        "from": "T14n0498_002:0765c18_2",
        "context_with_next_sentence": true
    },
    {
        "source_sentence": "」時彼迦葉，鬚髮自落，袈裟被身，執持應器，成苾芻相。",
        "from": "T14n0498_002:0765c19_7",
        "context_with_next_sentence": true
    },
    {
        "source_sentence": "爾時，尊者優樓頻螺迦葉，即以其髮，奉上世尊，作如是言：",
        "from": "T14n0498_002:0765c21_6",
        "context_with_next_sentence": true
    },
    {
        "source_sentence": "「世尊！",
        "from": "T14n0498_002:0765c21_10",
        "context_with_next_sentence": true
    },
    {
        "source_sentence": "此我之髮，用拭佛足，願佛慈悲，受我所獻。",
        "from": "T14n0498_002:0765c22_8",
        "context_with_next_sentence": true
    },
    {
        "source_sentence": "」如是迦葉，既出家已，彼諸眷屬，亦各出家。",
        "from": "T14n0498_002:0765c23_9",
        "context_with_next_sentence": true
    },
    {
        "source_sentence": "復次，迦葉即時取彼先事火具，所謂淨草、虎皮、牛皮、果樹皮、三杖、淨水瓶、珂哩哥潔淨器等，而悉棄擲泥連河中。",
        "from": "T14n0498_002:0765c26_1",
        "context_with_next_sentence": true
    },
    {
        "source_sentence": "爾時那提迦葉，在於彼河下流之側，與三百眷屬俱，見所棄擲事火之具流至彼已，乃作是念：",
        "from": "T14n0498_002:0765c29_2",
        "context_with_next_sentence": true
    },
    {
        "source_sentence": "「我兄優樓頻螺耆年迦葉，豈非為彼人或非人所惱害邪？",
        "from": "T14n0498_002:0766a01_7",
        "context_with_next_sentence": true
    },
    {
        "source_sentence": "若不然者，何故棄擲所用之物？",
        "from": "T14n0498_002:0766a02_2",
        "context_with_next_sentence": true
    },
    {
        "source_sentence": "」作是念已，即與眷屬，往詣其所。",
        "from": "T14n0498_002:0766a02_18",
        "context_with_next_sentence": true
    },
    {
        "source_sentence": "到已，乃見兄及五百眷屬，俱在佛邊，而為苾芻，修持梵行，即作是言：",
        "from": "T14n0498_002:0766a04_8",
        "context_with_next_sentence": true
    },
    {
        "source_sentence": "「我兄優樓頻螺，此摩伽陀國王及人民，尊重恭敬，供養於汝，汝於今時，何所見聞，乃於大沙門邊，而能出家，修持梵行？",
        "from": "T14n0498_002:0766a07_4",
        "context_with_next_sentence": true
    },
    {
        "source_sentence": "我觀是事，甚為希有。",
        "from": "T14n0498_002:0766a07_14",
        "context_with_next_sentence": true
    },
    {
        "source_sentence": "」優樓頻螺迦葉言：",
        "from": "T14n0498_002:0766a08_3",
        "context_with_next_sentence": true
    },
    {
        "source_sentence": "「佛世尊者，具大神通，有大威力，能作種種神變等事，我見是相，乃發淨信，於佛法中，出家修道。",
        "from": "T14n0498_002:0766a10_8",
        "context_with_next_sentence": true
    },
    {
        "source_sentence": "汝今宜應亦發淨信，歸佛出家。",
        "from": "T14n0498_002:0766a11_3",
        "context_with_next_sentence": true
    },
    {
        "source_sentence": "」是時，那提迦葉聞其語已，發出家心，即與眷屬，前詣佛所，偏袒右肩，右膝著地，合掌頂禮，而白佛言：",
        "from": "T14n0498_002:0766a13_9",
        "context_with_next_sentence": true
    },
    {
        "source_sentence": "「世尊！",
        "from": "T14n0498_002:0766a13_13",
        "context_with_next_sentence": true
    },
    {
        "source_sentence": "我等歸佛出家，奉持戒律，願佛攝受。",
        "from": "T14n0498_002:0766a14_9",
        "context_with_next_sentence": true
    },
    {
        "source_sentence": "」佛言：",
        "from": "T14n0498_002:0766a14_13",
        "context_with_next_sentence": true
    },
    {
        "source_sentence": "「善來，汝今於我法中，修持梵行。",
        "from": "T14n0498_002:0766a15_7",
        "context_with_next_sentence": true
    },
    {
        "source_sentence": "」時彼那提迦葉，鬚髮自落，袈裟被身，執持應器成苾芻相。",
        "from": "T14n0498_002:0766a16_13",
        "context_with_next_sentence": true
    },
    {
        "source_sentence": "彼諸眷屬，亦各出家。",
        "from": "T14n0498_002:0766a17_3",
        "context_with_next_sentence": true
    },
    {
        "source_sentence": "復次，那提迦葉即時取彼先事火具，所謂淨草、虎皮、牛皮、果樹皮、三杖、淨水瓶、珂哩哥潔淨器等，而悉棄擲泥連河中。",
        "from": "T14n0498_002:0766a20_11",
        "context_with_next_sentence": true
    },
    {
        "source_sentence": "爾時，伽耶迦葉亦在彼河下流之側，與二百眷屬俱，見所棄擲事火之具流至彼已，乃作是念：",
        "from": "T14n0498_002:0766a23_3",
        "context_with_next_sentence": true
    },
    {
        "source_sentence": "「我兄優樓頻螺迦葉、那提迦葉，豈非為彼人或非人所惱害耶？",
        "from": "T14n0498_002:0766a24_11",
        "context_with_next_sentence": true
    },
    {
        "source_sentence": "若不然者，何故棄擲所用之物？",
        "from": "T14n0498_002:0766a25_7",
        "context_with_next_sentence": true
    },
    {
        "source_sentence": "」作是念已，即與眷屬，漸次前詣，詢問其故。",
        "from": "T14n0498_002:0766a26_8",
        "context_with_next_sentence": true
    },
    {
        "source_sentence": "乃見二兄并諸眷屬，俱在佛邊，而為苾芻，修持梵行。",
        "from": "T14n0498_002:0766a27_13",
        "context_with_next_sentence": true
    },
    {
        "source_sentence": "即作是言：",
        "from": "T14n0498_002:0766a27_18",
        "context_with_next_sentence": true
    },
    {
        "source_sentence": "「我兄優樓頻螺，此摩伽陀國王及人民，尊重恭敬，供養於汝，汝於今時，何所見聞，乃於大沙門邊，而能出家，修持梵行？",
        "from": "T14n0498_002:0766b01_13",
        "context_with_next_sentence": true
    },
    {
        "source_sentence": "我觀是事，甚為希有。",
        "from": "T14n0498_002:0766b02_3",
        "context_with_next_sentence": true
    },
    {
        "source_sentence": "」優樓頻螺迦葉言：",
        "from": "T14n0498_002:0766b02_12",
        "context_with_next_sentence": true
    },
    {
        "source_sentence": "「佛世尊者，具大神通，有大威力，能作種種神變等事，我見是相，乃發淨信，於佛法中，出家修道。",
        "from": "T14n0498_002:0766b04_17",
        "context_with_next_sentence": true
    },
    {
        "source_sentence": "汝今宜應亦發淨信，歸佛出家。",
        "from": "T14n0498_002:0766b05_11",
        "context_with_next_sentence": true
    },
    {
        "source_sentence": "」是時，伽耶迦葉聞其語已，發出家心，即與眷屬，前詣佛所，偏袒右肩，右膝著地，合掌頂禮，而白佛言：",
        "from": "T14n0498_002:0766b08_7",
        "context_with_next_sentence": true
    },
    {
        "source_sentence": "「世尊！",
        "from": "T14n0498_002:0766b08_11",
        "context_with_next_sentence": true
    },
    {
        "source_sentence": "我等歸佛出家，奉持戒律，願佛攝受。",
        "from": "T14n0498_002:0766b09_7",
        "context_with_next_sentence": true
    },
    {
        "source_sentence": "」佛言：",
        "from": "T14n0498_002:0766b09_11",
        "context_with_next_sentence": true
    },
    {
        "source_sentence": "「善來，汝今於我法中，修持梵行。",
        "from": "T14n0498_002:0766b10_4",
        "context_with_next_sentence": true
    },
    {
        "source_sentence": "」時彼伽耶迦葉，鬚髮自落，袈裟被身，執持應器，成苾芻相。",
        "from": "T14n0498_002:0766b11_12",
        "context_with_next_sentence": true
    },
    {
        "source_sentence": "彼諸眷屬，亦各出家。",
        "from": "T14n0498_002:0766b12_2",
        "context_with_next_sentence": true
    },
    {
        "source_sentence": "復次，伽耶迦葉即時取彼先事火具，所謂淨草、虎皮、牛皮、果樹皮、三杖、淨水瓶、珂哩歌潔淨器等，而悉棄擲泥連河中。",
        "from": "T14n0498_002:0766b14_14",
        "context_with_next_sentence": true
    },
    {
        "source_sentence": "如是三迦葉并諸眷屬，俱出家已。",
        "from": "T14n0498_002:0766b15_14",
        "context_with_next_sentence": true
    },
    {
        "source_sentence": "時尊者優樓頻螺迦葉於眷屬眾中，即謂一人言：",
        "from": "T14n0498_002:0766b16_16",
        "context_with_next_sentence": true
    },
    {
        "source_sentence": "「汝往頻婆娑羅王所，如我詞曰：",
        "from": "T14n0498_002:0766b17_11",
        "context_with_next_sentence": true
    },
    {
        "source_sentence": "『優樓頻螺迦葉告白王言，我今并弟眷屬俱，已隨佛出家修道，我先受王諸有信施，今日已還，願王止息。",
        "from": "T14n0498_002:0766b19_18",
        "context_with_next_sentence": true
    },
    {
        "source_sentence": "』」使人受命，即往白王。",
        "from": "T14n0498_002:0766b20_9",
        "context_with_next_sentence": true
    },
    {
        "source_sentence": "爾時，世尊化三迦葉已，與如是等苾芻眾俱，往詣象頭山。",
        "from": "T14n0498_002:0766b22_5",
        "context_with_next_sentence": true
    },
    {
        "source_sentence": "到已安止，即作是念：",
        "from": "T14n0498_002:0766b22_15",
        "context_with_next_sentence": true
    },
    {
        "source_sentence": "「迦葉眷屬，雖復耆舊先事火天宗信火法，而不能知諸法無常，我今為說。",
        "from": "T14n0498_002:0766b24_9",
        "context_with_next_sentence": true
    },
    {
        "source_sentence": "」世尊作是念已，即時踴身，於虛空中，現大火焰，光明熾盛如是現已。",
        "from": "T14n0498_002:0766b26_2",
        "context_with_next_sentence": true
    },
    {
        "source_sentence": "還復本座，告諸苾芻言：",
        "from": "T14n0498_002:0766b26_13",
        "context_with_next_sentence": true
    },
    {
        "source_sentence": "「汝等當知，眼根無常，色境無常，眼識無常，眼觸無常。",
        "from": "T14n0498_002:0766b27_17",
        "context_with_next_sentence": true
    },
    {
        "source_sentence": "眼觸為緣所生，苦樂捨受，皆悉無常。",
        "from": "T14n0498_002:0766b28_14",
        "context_with_next_sentence": true
    },
    {
        "source_sentence": "耳鼻舌身意根無常，聲香味觸法境無常，耳鼻舌身意識無常，耳鼻舌身意觸無常，耳鼻舌身意觸為緣所生諸受，皆悉無常。",
        "from": "T14n0498_002:0766c02_10",
        "context_with_next_sentence": true
    },
    {
        "source_sentence": "諸苾芻！",
        "from": "T14n0498_002:0766c02_14",
        "context_with_next_sentence": true
    },
    {
        "source_sentence": "貪火無常，瞋火無常，癡火無常，生老死憂悲苦惱，皆悉無常。",
        "from": "T14n0498_002:0766c04_3",
        "context_with_next_sentence": true
    },
    {
        "source_sentence": "諸苾芻！",
        "from": "T14n0498_002:0766c04_7",
        "context_with_next_sentence": true
    },
    {
        "source_sentence": "是故汝等應如是知諸法無常。",
        "from": "T14n0498_002:0766c05_1",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T14n0498_002:0766c06_7",
        "context_with_next_sentence": true
    },
    {
        "source_sentence": "汝等當知，眼根不受，色境不受，眼識不受，眼觸不受，眼觸為緣所生諸受，皆悉不受。",
        "from": "T14n0498_002:0766c08_6",
        "context_with_next_sentence": true
    },
    {
        "source_sentence": "耳鼻舌身意根不受，聲香味觸法境不受，耳鼻舌身意識不受，耳鼻舌身意觸不受，耳鼻舌身意觸為緣所，生諸受，皆悉不受。",
        "from": "T14n0498_002:0766c11_3",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0498_002:0766c11_8",
        "context_with_next_sentence": true
    },
    {
        "source_sentence": "由如是故，一切法不受，以不受故，即遠離塵垢，而得解脫。",
        "from": "T14n0498_002:0766c12_14",
        "context_with_next_sentence": true
    },
    {
        "source_sentence": "我生已盡，梵行已立，所作已辦，不受後有。",
        "from": "T14n0498_002:0766c13_14",
        "context_with_next_sentence": true
    },
    {
        "source_sentence": "」佛說是法時，會中有六十苾芻，不受諸法，得心解脫，餘諸苾芻，亦悉知法。",
        "from": "T14n0498_002:0766c15_9",
        "context_with_next_sentence": true
    },
    {
        "source_sentence": "爾時，世尊說是法已，與苾芻眾，往詣杖林山，到已安止。",
        "from": "T14n0498_002:0766c16_14",
        "context_with_next_sentence": true
    },
    {
        "source_sentence": "世尊乃為諸苾芻，現三種神通，所謂神境通、說法通、教誡通，以如是神通，而示利喜。",
        "from": "T14n0498_002:0766c18_14",
        "context_with_next_sentence": true
    },
    {
        "source_sentence": "佛言：",
        "from": "T14n0498_002:0766c18_17",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0498_002:0766c19_1",
        "context_with_next_sentence": true
    },
    {
        "source_sentence": "汝等應當如是作意，如是伺察，如是了知，當如是行，即獲利樂。",
        "from": "T14n0498_002:0766c20_11",
        "context_with_next_sentence": true
    },
    {
        "source_sentence": "」時，諸苾芻於是三種神通等事，而悉見聞，示利喜已，會中有得心解脫者，說是伽陀曰：",
        "from": "T14n0498_002:0766c22_11",
        "context_with_next_sentence": true
    },
    {
        "source_sentence": "「象頭山與杖林山，　　世尊說法現神變，",
        "from": "T14n0498_002:0766c23_0",
        "context_with_next_sentence": true
    },
    {
        "source_sentence": "攝伏外道歸正真，　　使彼邪心皆解脫。",
        "from": "T14n0498_002:0766c24_17",
        "context_with_next_sentence": true
    },
    {
        "source_sentence": "」爾時，世尊謂苾芻眾言：",
        "from": "T14n0498_002:0766c25_10",
        "context_with_next_sentence": true
    },
    {
        "source_sentence": "「我今欲入王舍大城。",
        "from": "T14n0498_002:0766c25_20",
        "context_with_next_sentence": true
    },
    {
        "source_sentence": "」時頻婆娑羅王，初聞有如來、應供、正等正覺、明行足、善逝、世間解、無上士、調御丈夫、天人師、佛、世尊十號具足，出興於世。",
        "from": "T14n0498_002:0766c28_13",
        "context_with_next_sentence": true
    },
    {
        "source_sentence": "於諸天人、梵魔、沙門、婆羅門、大眾中，以自智力，而成正覺，宣說諸法，初善、中善、後善文義深遠，純一無雜，圓滿清白，梵行之相。",
        "from": "T14n0498_002:0767a02_12",
        "context_with_next_sentence": true
    },
    {
        "source_sentence": "彼佛會中，有優樓頻螺迦葉、那提迦葉、伽耶迦葉，并諸眷屬，歸佛出家，修持梵行。",
        "from": "T14n0498_002:0767a04_11",
        "context_with_next_sentence": true
    },
    {
        "source_sentence": "是佛世尊今日欲入王舍大城，其王即勅修治王城內外，街巷道陌，悉令清淨，燒眾名香，散諸妙華，張設珠瓔，樹立幢蓋，如是普遍處處嚴麗。",
        "from": "T14n0498_002:0767a07_16",
        "context_with_next_sentence": true
    },
    {
        "source_sentence": "乃至城中，一切人民，發歡喜聲，互相得聞。",
        "from": "T14n0498_002:0767a08_17",
        "context_with_next_sentence": true
    },
    {
        "source_sentence": "時頻婆娑羅王，被新妙衣，著眾寶履，嚴整四兵，與無數眷屬，前後導從，出王舍城，迎候世尊。",
        "from": "T14n0498_002:0767a11_1",
        "context_with_next_sentence": true
    },
    {
        "source_sentence": "其王與諸眷屬，出城向遠，漸近世尊，王乃下車，徒步而進。",
        "from": "T14n0498_002:0767a12_8",
        "context_with_next_sentence": true
    },
    {
        "source_sentence": "爾時，世尊與諸苾芻，前後圍遶，諸王舍城。",
        "from": "T14n0498_002:0767a13_19",
        "context_with_next_sentence": true
    },
    {
        "source_sentence": "王及眷屬，見佛遠至，肅恭前迎，從佛入城。",
        "from": "T14n0498_002:0767a14_19",
        "context_with_next_sentence": true
    },
    {
        "source_sentence": "佛入城時，城中人民，異口同音，說伽陀曰：",
        "from": "T14n0498_002:0767a15_19",
        "context_with_next_sentence": true
    },
    {
        "source_sentence": "「世尊入此王舍城，　　出現師子光明相，",
        "from": "T14n0498_002:0767a16_0",
        "context_with_next_sentence": true
    },
    {
        "source_sentence": "解脫耆年清淨眾，　　彼彼恭敬而圍遶。",
        "from": "T14n0498_002:0767a17_17",
        "context_with_next_sentence": true
    },
    {
        "source_sentence": "」爾時，頻婆娑羅王前導，世尊往迦蘭陀竹林園中。",
        "from": "T14n0498_002:0767a19_2",
        "context_with_next_sentence": true
    },
    {
        "source_sentence": "到已，世尊周遍觀察，王乃為佛敷設其座，佛處座已諸苾芻眾，各居佛後。",
        "from": "T14n0498_002:0767a20_15",
        "context_with_next_sentence": true
    },
    {
        "source_sentence": "是時王及眷屬眾中，有禮佛足者，有但合掌頂禮者，有發歡喜心者，有隨發歡喜心即生愛樂者，如是各各伸敬已，退坐一面。",
        "from": "T14n0498_002:0767a23_11",
        "context_with_next_sentence": true
    },
    {
        "source_sentence": "王乃復從座起，偏袒右肩，右手執持上妙金瓶，出妙香水，灌世尊手，灌已白言：",
        "from": "T14n0498_002:0767a25_8",
        "context_with_next_sentence": true
    },
    {
        "source_sentence": "「我此園林，奉上世尊并四方僧，安止受用此，是最初園林布施，惟願世尊，為我納受。",
        "from": "T14n0498_002:0767a27_8",
        "context_with_next_sentence": true
    },
    {
        "source_sentence": "」佛即為受。",
        "from": "T14n0498_002:0767a27_14",
        "context_with_next_sentence": true
    },
    {
        "source_sentence": "王禮佛足已，向尊者優樓頻螺迦葉前，歡喜合掌，作如是言：",
        "from": "T14n0498_002:0767a29_1",
        "context_with_next_sentence": true
    },
    {
        "source_sentence": "「迦葉此摩伽陀國中，一切人民，宗敬於汝，我亦常所尊重供養，汝今何所見聞，歸佛出家，修持梵行？",
        "from": "T14n0498_002:0767b02_8",
        "context_with_next_sentence": true
    },
    {
        "source_sentence": "」迦葉答言：",
        "from": "T14n0498_002:0767b02_14",
        "context_with_next_sentence": true
    },
    {
        "source_sentence": "「大王當知，今佛世尊，具大神通，有大威力，能作種種神變等事，以是緣故，我發淨信，歸佛出家。",
        "from": "T14n0498_002:0767b04_18",
        "context_with_next_sentence": true
    },
    {
        "source_sentence": "」時眾會中，有生疑念：",
        "from": "T14n0498_002:0767b05_7",
        "context_with_next_sentence": true
    },
    {
        "source_sentence": "「此優樓頻螺迦葉，今在大沙門邊，修持梵行，何所求耶？",
        "from": "T14n0498_002:0767b06_13",
        "context_with_next_sentence": true
    },
    {
        "source_sentence": "此能歸心，佛能攝受，互見何相，致如是耶？",
        "from": "T14n0498_002:0767b07_13",
        "context_with_next_sentence": true
    },
    {
        "source_sentence": "」又復眾中，有作是言：",
        "from": "T14n0498_002:0767b08_3",
        "context_with_next_sentence": true
    },
    {
        "source_sentence": "「此優樓頻螺迦葉，今在大沙門邊，修持梵行，不復能得頻婆娑羅王恭敬供養。",
        "from": "T14n0498_002:0767b09_17",
        "context_with_next_sentence": true
    },
    {
        "source_sentence": "」爾時，世尊知眾疑已，即告尊者優樓頻螺迦葉言：",
        "from": "T14n0498_002:0767b11_2",
        "context_with_next_sentence": true
    },
    {
        "source_sentence": "「迦葉！",
        "from": "T14n0498_002:0767b11_6",
        "context_with_next_sentence": true
    },
    {
        "source_sentence": "汝今知時，宜現神通。",
        "from": "T14n0498_002:0767b11_16",
        "context_with_next_sentence": true
    },
    {
        "source_sentence": "」是時，迦葉受佛勅已，隨其所應，即入三摩地，猶如鵝王，起現空中，以神通力，身上出火，身下出水；",
        "from": "T14n0498_002:0767b13_19",
        "context_with_next_sentence": true
    },
    {
        "source_sentence": "身下出火，身上出水；",
        "from": "T14n0498_002:0767b14_8",
        "context_with_next_sentence": true
    },
    {
        "source_sentence": "右邊出火，左邊出水；",
        "from": "T14n0498_002:0767b14_18",
        "context_with_next_sentence": true
    },
    {
        "source_sentence": "左邊出火，右邊出水；",
        "from": "T14n0498_002:0767b15_7",
        "context_with_next_sentence": true
    },
    {
        "source_sentence": "於其四方，現行坐臥相。",
        "from": "T14n0498_002:0767b15_18",
        "context_with_next_sentence": true
    },
    {
        "source_sentence": "現是神通已，從空而下，還住佛前，偏袒右肩，右膝著地，合掌恭敬，頂禮世尊，作是白言：",
        "from": "T14n0498_002:0767b17_18",
        "context_with_next_sentence": true
    },
    {
        "source_sentence": "「佛是我師，我是聲聞弟子，若我所知，若我不知，佛悉能知，如佛所了知，是為最上知。",
        "from": "T14n0498_002:0767b19_18",
        "context_with_next_sentence": true
    },
    {
        "source_sentence": "」佛言：",
        "from": "T14n0498_002:0767b20_1",
        "context_with_next_sentence": true
    },
    {
        "source_sentence": "「迦葉！",
        "from": "T14n0498_002:0767b20_5",
        "context_with_next_sentence": true
    },
    {
        "source_sentence": "汝先所作事火之法，汝見何義，為於其中得寂靜耶？",
        "from": "T14n0498_002:0767b21_7",
        "context_with_next_sentence": true
    },
    {
        "source_sentence": "能作染耶？",
        "from": "T14n0498_002:0767b21_12",
        "context_with_next_sentence": true
    },
    {
        "source_sentence": "如汝所作，皆不解脫，今問此義，汝隨應答。",
        "from": "T14n0498_002:0767b22_14",
        "context_with_next_sentence": true
    },
    {
        "source_sentence": "」迦葉白佛言：",
        "from": "T14n0498_002:0767b23_1",
        "context_with_next_sentence": true
    },
    {
        "source_sentence": "「我無智故，先所不知，世尊大龍，善為救度，令我今時見無上句。",
        "from": "T14n0498_002:0767b24_10",
        "context_with_next_sentence": true
    },
    {
        "source_sentence": "世尊！",
        "from": "T14n0498_002:0767b24_13",
        "context_with_next_sentence": true
    },
    {
        "source_sentence": "我先所作，以飲食供設，然火祀天，實不解脫。",
        "from": "T14n0498_002:0767b25_14",
        "context_with_next_sentence": true
    },
    {
        "source_sentence": "而飲食者，設使美味種種具足，終不能離三欲之數，今蒙佛開導，我如是見。",
        "from": "T14n0498_002:0767b27_9",
        "context_with_next_sentence": true
    },
    {
        "source_sentence": "」佛言：",
        "from": "T14n0498_002:0767b27_13",
        "context_with_next_sentence": true
    },
    {
        "source_sentence": "「迦葉！",
        "from": "T14n0498_002:0767b27_17",
        "context_with_next_sentence": true
    },
    {
        "source_sentence": "又如汝所作事火等法，於天人世間，不可愛樂。",
        "from": "T14n0498_002:0767b28_16",
        "context_with_next_sentence": true
    },
    {
        "source_sentence": "」迦葉白佛言：",
        "from": "T14n0498_002:0767b29_3",
        "context_with_next_sentence": true
    },
    {
        "source_sentence": "「我今於佛正法，見最上句，住寂靜意，畢竟不復墮於欲有，別異教中更不修習，是故棄捨事火等法。",
        "from": "T14n0498_002:0767c02_8",
        "context_with_next_sentence": true
    },
    {
        "source_sentence": "」爾時，尊者那提迦葉白尊者優樓頻螺迦葉言：",
        "from": "T14n0498_002:0767c03_9",
        "context_with_next_sentence": true
    },
    {
        "source_sentence": "「佛世尊者，證涅槃法，離過無染，最上清淨，出世說法，廣大利益。",
        "from": "T14n0498_002:0767c04_19",
        "context_with_next_sentence": true
    },
    {
        "source_sentence": "而汝迦葉，亦能善說。",
        "from": "T14n0498_002:0767c05_9",
        "context_with_next_sentence": true
    },
    {
        "source_sentence": "」爾時，尊者伽耶迦葉為頻婆娑羅王說伽陀曰：",
        "from": "T14n0498_002:0767c06_19",
        "context_with_next_sentence": true
    },
    {
        "source_sentence": "「善來大王聽我說，　　我大居止伽耶山，",
        "from": "T14n0498_002:0767c07_0",
        "context_with_next_sentence": true
    },
    {
        "source_sentence": "正等正覺出世間，　　說涅槃句我得利。",
        "from": "T14n0498_002:0767c08_17",
        "context_with_next_sentence": true
    },
    {
        "source_sentence": "佛最勝者大象龍，　　無上調伏最上尊，",
        "from": "T14n0498_002:0767c09_0",
        "context_with_next_sentence": true
    },
    {
        "source_sentence": "無畏善御諸眾生，　　三摩呬多心寂靜。",
        "from": "T14n0498_002:0767c10_17",
        "context_with_next_sentence": true
    },
    {
        "source_sentence": "我昔長夜心染污，　　起諸邪見不解脫，",
        "from": "T14n0498_002:0767c11_0",
        "context_with_next_sentence": true
    },
    {
        "source_sentence": "佛今破我邪見心，　　一切纏結皆消散。",
        "from": "T14n0498_002:0767c12_17",
        "context_with_next_sentence": true
    },
    {
        "source_sentence": "」是時，眾會疑念皆息，乃知尊者優樓頻螺迦葉，并諸眷屬，歸佛出家，修持梵行，甚為希有。",
        "from": "T14n0498_002:0767c14_21",
        "context_with_next_sentence": true
    },
    {
        "source_sentence": "爾時，世尊知彼眾會已息疑心，乃為頻婆娑羅王等，宣說法要，如先佛世尊所說法式，謂施論、戒論、生天之論，欲為染污，生諸過失，愛若不生心即離障。",
        "from": "T14n0498_002:0767c18_7",
        "context_with_next_sentence": true
    },
    {
        "source_sentence": "時王并諸眷屬，聞是法已，咸發淨信，歸依佛法僧，受持學句。",
        "from": "T14n0498_002:0767c19_15",
        "context_with_next_sentence": true
    },
    {
        "source_sentence": "即於世尊，起安樂心、柔軟心、最上心、離障心、無著心、善順心。",
        "from": "T14n0498_002:0767c21_5",
        "context_with_next_sentence": true
    },
    {
        "source_sentence": "是時，世尊知王及眾心開意解，如先佛世尊所說法式，以無數方便，復為宣說，苦集滅道四諦法門。",
        "from": "T14n0498_002:0767c23_8",
        "context_with_next_sentence": true
    },
    {
        "source_sentence": "時王并眾不起于座，悉能了知苦集滅道四聖諦理，見法知法，得白淨法、平等法、堅固法、安住法、無恚法、無壞法、無墮法，猶如白衣易受染色，王等獲利，亦復如是。",
        "from": "T14n0498_002:0767c27_3",
        "context_with_next_sentence": true
    },
    {
        "source_sentence": "時王并諸眷屬，蒙佛宣說法要，示利喜已，從座而起，頂禮佛足。",
        "from": "T14n0498_002:0767c28_13",
        "context_with_next_sentence": true
    },
    {
        "source_sentence": "是時有守空神、守種子神、守國界神、守事業神、守草神、守木神、守畜類神、守樹林神、守道路神，如是諸神，咸作人言，互相謂曰：",
        "from": "T14n0498_002:0768a02_13",
        "context_with_next_sentence": true
    },
    {
        "source_sentence": "「世尊具大神通，有大威力，能作種種神變等事。",
        "from": "T14n0498_002:0768a03_15",
        "context_with_next_sentence": true
    },
    {
        "source_sentence": "」即說伽陀曰：",
        "from": "T14n0498_002:0768a04_2",
        "context_with_next_sentence": true
    },
    {
        "source_sentence": "「今日頻婆娑羅王，　　并諸眷屬歸依佛，",
        "from": "T14n0498_002:0768a05_0",
        "context_with_next_sentence": true
    },
    {
        "source_sentence": "聞法獲利竹林中，　　我等諸神亦歸佛。",
        "from": "T14n0498_002:0768a06_17",
        "context_with_next_sentence": true
    },
    {
        "source_sentence": "」爾時，頻婆娑羅王并諸眷屬，右遶世尊，出離眾會。",
        "from": "T14n0498_002:0768a08_3",
        "context_with_next_sentence": true
    },
    {
        "source_sentence": "復次，王舍城有一外道，名刪闍夜，與自眷屬，居止其中。",
        "from": "T14n0498_002:0768a09_8",
        "context_with_next_sentence": true
    },
    {
        "source_sentence": "而刪闍夜，後亡歿已，彼二弟子，一名舍利子，一名大目乾連。",
        "from": "T14n0498_002:0768a10_16",
        "context_with_next_sentence": true
    },
    {
        "source_sentence": "是二弟子，棄捨彼眾已，互相謂言：",
        "from": "T14n0498_002:0768a11_13",
        "context_with_next_sentence": true
    },
    {
        "source_sentence": "「我等二人，若先有所證，必相告語。",
        "from": "T14n0498_002:0768a12_9",
        "context_with_next_sentence": true
    },
    {
        "source_sentence": "」後於一時，有尊者烏波西那，食時著衣持鉢，入王舍城，次第乞食。",
        "from": "T14n0498_002:0768a14_1",
        "context_with_next_sentence": true
    },
    {
        "source_sentence": "時舍利子，見彼尊者自遠而來，諸根調寂，威儀整肅，即作是念：",
        "from": "T14n0498_002:0768a15_11",
        "context_with_next_sentence": true
    },
    {
        "source_sentence": "「今此尊者威儀進止，希有最上。",
        "from": "T14n0498_002:0768a16_6",
        "context_with_next_sentence": true
    },
    {
        "source_sentence": "」念已，前詣問言：",
        "from": "T14n0498_002:0768a16_15",
        "context_with_next_sentence": true
    },
    {
        "source_sentence": "「尊者！",
        "from": "T14n0498_002:0768a16_19",
        "context_with_next_sentence": true
    },
    {
        "source_sentence": "汝師何人？",
        "from": "T14n0498_002:0768a17_1",
        "context_with_next_sentence": true
    },
    {
        "source_sentence": "復說何法。",
        "from": "T14n0498_002:0768a17_6",
        "context_with_next_sentence": true
    },
    {
        "source_sentence": "」烏波西那答言：",
        "from": "T14n0498_002:0768a17_14",
        "context_with_next_sentence": true
    },
    {
        "source_sentence": "「我師是大沙門，於大眾中，決定宣說無屈伏力廣大法門。",
        "from": "T14n0498_002:0768a18_19",
        "context_with_next_sentence": true
    },
    {
        "source_sentence": "」舍利子言：",
        "from": "T14n0498_002:0768a19_4",
        "context_with_next_sentence": true
    },
    {
        "source_sentence": "「汝今可能於彼法門，若少若多，為我宣說。",
        "from": "T14n0498_002:0768a20_3",
        "context_with_next_sentence": true
    },
    {
        "source_sentence": "」烏波西那言：",
        "from": "T14n0498_002:0768a20_10",
        "context_with_next_sentence": true
    },
    {
        "source_sentence": "「我師所說，緣生之法。",
        "from": "T14n0498_002:0768a20_21",
        "context_with_next_sentence": true
    },
    {
        "source_sentence": "緣生法者，謂一切法從因緣生、從因緣滅。",
        "from": "T14n0498_002:0768a21_18",
        "context_with_next_sentence": true
    },
    {
        "source_sentence": "」復以是義，說伽陀曰：",
        "from": "T14n0498_002:0768a22_8",
        "context_with_next_sentence": true
    },
    {
        "source_sentence": "「若法因緣生，　　法亦因緣滅，",
        "from": "T14n0498_002:0768a23_0",
        "context_with_next_sentence": true
    },
    {
        "source_sentence": "是生滅因緣，　　佛大沙門說。",
        "from": "T14n0498_002:0768a24_13",
        "context_with_next_sentence": true
    },
    {
        "source_sentence": "」時，舍利子聞是法已，遠塵離垢，得法眼淨，即說伽陀曰：",
        "from": "T14n0498_002:0768a26_4",
        "context_with_next_sentence": true
    },
    {
        "source_sentence": "「如是緣生妙章句，　　尊者為我善開示，",
        "from": "T14n0498_002:0768a27_0",
        "context_with_next_sentence": true
    },
    {
        "source_sentence": "我於那庾多劫中，　　不見不聞今得遇。",
        "from": "T14n0498_002:0768a28_17",
        "context_with_next_sentence": true
    },
    {
        "source_sentence": "」說是伽陀已，又言：",
        "from": "T14n0498_002:0768a29_8",
        "context_with_next_sentence": true
    },
    {
        "source_sentence": "「尊者！",
        "from": "T14n0498_002:0768a29_12",
        "context_with_next_sentence": true
    },
    {
        "source_sentence": "世尊今在何處？",
        "from": "T14n0498_002:0768a29_19",
        "context_with_next_sentence": true
    },
    {
        "source_sentence": "」烏波西那答言：",
        "from": "T14n0498_002:0768b01_5",
        "context_with_next_sentence": true
    },
    {
        "source_sentence": "「世尊今在迦蘭陀竹林精舍。",
        "from": "T14n0498_002:0768b01_18",
        "context_with_next_sentence": true
    },
    {
        "source_sentence": "」又言：",
        "from": "T14n0498_002:0768b02_1",
        "context_with_next_sentence": true
    },
    {
        "source_sentence": "「我今得詣世尊處不？",
        "from": "T14n0498_002:0768b02_11",
        "context_with_next_sentence": true
    },
    {
        "source_sentence": "」彼答言：",
        "from": "T14n0498_002:0768b02_16",
        "context_with_next_sentence": true
    },
    {
        "source_sentence": "「汝當隨意。",
        "from": "T14n0498_002:0768b02_22",
        "context_with_next_sentence": true
    },
    {
        "source_sentence": "」時舍利子憶念大目乾連先所言約，今應往告，念已即往。",
        "from": "T14n0498_002:0768b04_6",
        "context_with_next_sentence": true
    },
    {
        "source_sentence": "時大目乾連見舍利子進止威儀勝彼先時，知必證法，乃謂舍利子言：",
        "from": "T14n0498_002:0768b05_17",
        "context_with_next_sentence": true
    },
    {
        "source_sentence": "「汝有所證耶？",
        "from": "T14n0498_002:0768b06_3",
        "context_with_next_sentence": true
    },
    {
        "source_sentence": "」舍利子言：",
        "from": "T14n0498_002:0768b06_9",
        "context_with_next_sentence": true
    },
    {
        "source_sentence": "「世尊所說緣生之法，烏波西那為我略說，我已證悟，如彼所說伽陀曰：",
        "from": "T14n0498_002:0768b08_1",
        "context_with_next_sentence": true
    },
    {
        "source_sentence": "「『若法因緣生，　　法亦因緣滅，",
        "from": "T14n0498_002:0768b09_0",
        "context_with_next_sentence": true
    },
    {
        "source_sentence": "是生滅因緣，　　佛大沙門說。",
        "from": "T14n0498_002:0768b10_13",
        "context_with_next_sentence": true
    },
    {
        "source_sentence": "』」大目乾連聞是法已，遠塵離垢，得法眼淨。",
        "from": "T14n0498_002:0768b11_18",
        "context_with_next_sentence": true
    },
    {
        "source_sentence": "佛說此經已，迦葉等諸大聲聞，及一切世間天人、阿修羅、乾闥婆等，聞佛所說，歡喜信受。",
        "from": "T14n0498_002:0768b14_1",
        "context_with_next_sentence": true
    },
    {
        "source_sentence": "佛說初分說經卷下",
        "from": "T14n0498_002:0768b15_100",
        "context_with_next_sentence": false
    }
]