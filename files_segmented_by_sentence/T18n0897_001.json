[
    {
        "source_sentence": "蕤呬耶經卷上亦名玉呬耶經",
        "from": "T18n0897_001:0760c03_0",
        "context_with_next_sentence": true
    },
    {
        "source_sentence": "大唐大興善寺開府儀同三司",
        "from": "T18n0897_001:0760c05_0",
        "context_with_next_sentence": true
    },
    {
        "source_sentence": "試鴻臚卿三藏和尚奉　詔譯",
        "from": "T18n0897_001:0760c06_0",
        "context_with_next_sentence": true
    },
    {
        "source_sentence": "1 序品序品第一「我今當說通攝一切作曼荼羅祕密，次第廣略大小總在之經：",
        "from": "T18n0897_001:0760c09_7",
        "context_with_next_sentence": true
    },
    {
        "source_sentence": "於諸佛部曼荼羅中，無能勝明王曼荼羅者而為上首；",
        "from": "T18n0897_001:0760c10_11",
        "context_with_next_sentence": true
    },
    {
        "source_sentence": "於蓮華部曼荼羅中，善住明王曼荼羅者而為上首；",
        "from": "T18n0897_001:0760c11_15",
        "context_with_next_sentence": true
    },
    {
        "source_sentence": "於金剛部曼荼羅中，除避明王曼荼羅者而為上首。",
        "from": "T18n0897_001:0760c12_18",
        "context_with_next_sentence": true
    },
    {
        "source_sentence": "「我今都說彼等三千五百曼荼羅中次第之法，是故應當要此經法而作一切諸曼荼羅門。",
        "from": "T18n0897_001:0760c14_17",
        "context_with_next_sentence": true
    },
    {
        "source_sentence": "」2 阿闍梨相品阿闍梨相品第二「我今當說阿闍梨相：",
        "from": "T18n0897_001:0760c16_9",
        "context_with_next_sentence": true
    },
    {
        "source_sentence": "廣解諸法，具戒，正直慈悲，能忍，淨信正念，加有威德，不懼非人，辯才無礙，處眾無畏，聰明智惠，善解方法，調伏諸根，能覆歸者。",
        "from": "T18n0897_001:0760c19_6",
        "context_with_next_sentence": true
    },
    {
        "source_sentence": "復有善巧，深信大乘，愛慕經典，普學祕密真言行門，並明一切曼荼羅法，善知分量及知弟子好惡之相。",
        "from": "T18n0897_001:0760c21_11",
        "context_with_next_sentence": true
    },
    {
        "source_sentence": "普誦真言及持都法，先蒙阿闍梨及與傳法二種灌頂，少欲知足，常行念誦，普於一切阿闍梨所皆請學問。",
        "from": "T18n0897_001:0760c24_1",
        "context_with_next_sentence": true
    },
    {
        "source_sentence": "於諸曼荼羅法決擇無疑，恒樂供養一切諸尊及與師僧，惠施一切貧窮困苦。",
        "from": "T18n0897_001:0760c25_15",
        "context_with_next_sentence": true
    },
    {
        "source_sentence": "明解大手印等一切諸印及善解畫曼荼羅法，又明念誦及供養法，具如是等一切法事。",
        "from": "T18n0897_001:0760c27_16",
        "context_with_next_sentence": true
    },
    {
        "source_sentence": "學內外明已，作曼荼羅。",
        "from": "T18n0897_001:0760c28_8",
        "context_with_next_sentence": true
    },
    {
        "source_sentence": "」3 揀擇地相品揀擇地相品第三「我今次說地相善惡，應作、不應作曼荼羅處：",
        "from": "T18n0897_001:0761a01_20",
        "context_with_next_sentence": true
    },
    {
        "source_sentence": "「謂於高下及有荊棘、碎髑髏片，近崖、坑坎、枯井、枯池，饒有樹根及有蟲窠、鹹鹻、炭灰、饒石、瓦礫、自然乾土、并髮、蟲饒……如是等地，應可遠離於一切事。",
        "from": "T18n0897_001:0761a05_7",
        "context_with_next_sentence": true
    },
    {
        "source_sentence": "「諸曼荼羅於平正地斷淨潤澤，離如前過，於東北方其地少下如是等處作曼荼羅，入為吉祥。",
        "from": "T18n0897_001:0761a07_10",
        "context_with_next_sentence": true
    },
    {
        "source_sentence": "先掘其地深量一肘，還以其土而填其處，土若餘剩當知好處，必得成就。",
        "from": "T18n0897_001:0761a09_3",
        "context_with_next_sentence": true
    },
    {
        "source_sentence": "若反此者及有前過即不應作；",
        "from": "T18n0897_001:0761a09_16",
        "context_with_next_sentence": true
    },
    {
        "source_sentence": "若強作者，非但不成，亦損己身。",
        "from": "T18n0897_001:0761a10_12",
        "context_with_next_sentence": true
    },
    {
        "source_sentence": "「復有其地無有如前過，周邊有水速得成就，無水不吉。",
        "from": "T18n0897_001:0761a11_16",
        "context_with_next_sentence": true
    },
    {
        "source_sentence": "或有處所，地無前過，周邊有樹，豐足花菓，枝葉欝茂，足有乳樹，作曼荼羅亦為吉祥。",
        "from": "T18n0897_001:0761a13_13",
        "context_with_next_sentence": true
    },
    {
        "source_sentence": "地具諸德，周邊有樹，近有流水，此地最勝。",
        "from": "T18n0897_001:0761a14_13",
        "context_with_next_sentence": true
    },
    {
        "source_sentence": "「若作息災，當白色地作曼荼羅；",
        "from": "T18n0897_001:0761a15_7",
        "context_with_next_sentence": true
    },
    {
        "source_sentence": "若作增益，於赤黃地作曼荼羅；",
        "from": "T18n0897_001:0761a16_2",
        "context_with_next_sentence": true
    },
    {
        "source_sentence": "若作降伏，於黑色地作曼荼羅。",
        "from": "T18n0897_001:0761a16_16",
        "context_with_next_sentence": true
    },
    {
        "source_sentence": "「於山頂上、或牛居之處、或於制底、或有佛堂、或有舍利者，如是等處即作息災曼荼羅法；",
        "from": "T18n0897_001:0761a18_15",
        "context_with_next_sentence": true
    },
    {
        "source_sentence": "於恒河邊、或於蓮池、或於壇墠上、或於海邊，應作增益曼荼羅事；",
        "from": "T18n0897_001:0761a20_6",
        "context_with_next_sentence": true
    },
    {
        "source_sentence": "於其塚間、或於諸魔跢羅天祠、或空閑處、或於空室、或於荒穢之處，應作降伏曼荼羅事。",
        "from": "T18n0897_001:0761a22_7",
        "context_with_next_sentence": true
    },
    {
        "source_sentence": "「於八大塔及與聖迹、或意樂處、或於清淨之處、或於山頂……如是等處，應作上成就曼荼羅。",
        "from": "T18n0897_001:0761a24_8",
        "context_with_next_sentence": true
    },
    {
        "source_sentence": "「或於開敷蓮華池中鵝雁遊戲側近之處，應作求財及餘富貴諸吉祥成就曼荼羅。",
        "from": "T18n0897_001:0761a26_6",
        "context_with_next_sentence": true
    },
    {
        "source_sentence": "「於高山上、或於山側、或於山谷、或於山峯、或於巖窟……如是等處，為成入修羅宮故，應作下等金剛曼荼羅。",
        "from": "T18n0897_001:0761a28_13",
        "context_with_next_sentence": true
    },
    {
        "source_sentence": "「於龍池邊、或於山峯、或於神廟……如是之處，為欲碎伏所著鬼魅之者，應作金剛鉤曼荼羅。",
        "from": "T18n0897_001:0761b01_13",
        "context_with_next_sentence": true
    },
    {
        "source_sentence": "「於大道衢上、或於制底、或於執金剛前……如是等處，為辟除著毘那夜迦者故，應作軍荼利忿怒曼荼羅。",
        "from": "T18n0897_001:0761b04_1",
        "context_with_next_sentence": true
    },
    {
        "source_sentence": "「於八大塔及大聖迹，應作佛部中無能勝……等諸勝上曼荼羅；",
        "from": "T18n0897_001:0761b05_7",
        "context_with_next_sentence": true
    },
    {
        "source_sentence": "於蓮華池邊，應作蓮華部中善住……等諸勝上曼荼羅；",
        "from": "T18n0897_001:0761b06_12",
        "context_with_next_sentence": true
    },
    {
        "source_sentence": "於山頂上，應作金剛部避縛……等諸勝上曼荼羅。",
        "from": "T18n0897_001:0761b07_13",
        "context_with_next_sentence": true
    },
    {
        "source_sentence": "「已廣分別如是等處，亦須分別三種差別；",
        "from": "T18n0897_001:0761b08_11",
        "context_with_next_sentence": true
    },
    {
        "source_sentence": "或若不獲如是勝處，即應隨得之處作曼荼羅。",
        "from": "T18n0897_001:0761b09_12",
        "context_with_next_sentence": true
    },
    {
        "source_sentence": "難得具足勝上之處，是故但應於平正潤澤、於東北賒側近水饒及有樹林意所樂處、離其地過亦無障難……如是之處作曼荼羅，皆得成就。",
        "from": "T18n0897_001:0761b12_16",
        "context_with_next_sentence": true
    },
    {
        "source_sentence": "「若於聖迹牛所居處、於巖窟中及山頂上先所淨地、亦於窟上、并與石上、或制底邊、及於壇墠上、諸江河邊……如是之處作曼荼羅者，不須掘地及以治打，勿疑高下等過，隨其地勢掃治灑水，手按其地及誦真言即成清淨。",
        "from": "T18n0897_001:0761b17_14",
        "context_with_next_sentence": true
    },
    {
        "source_sentence": "「或於作曼荼羅處有其地過不得除者，但以真言而作清淨，亦得成就。",
        "from": "T18n0897_001:0761b19_7",
        "context_with_next_sentence": true
    },
    {
        "source_sentence": "「若作急速之事作曼荼羅、及作辟除鬼魅所著、并與自身灌頂曼荼羅者，勿須細揀其地，隨宜而作，都以枳利枳利忿怒真言持誦香水洗灑其地，及灑亦淨以為淨地。",
        "from": "T18n0897_001:0761b23_2",
        "context_with_next_sentence": true
    },
    {
        "source_sentence": "「若作佛部中無能勝等曼荼羅者，應以最勝佛頂真言作淨地法；",
        "from": "T18n0897_001:0761b24_10",
        "context_with_next_sentence": true
    },
    {
        "source_sentence": "若作蓮華部曼荼羅者，應以吉祥明、或悉以濕嚩引縛上訶明作淨地法；",
        "from": "T18n0897_001:0761b26_5",
        "context_with_next_sentence": true
    },
    {
        "source_sentence": "若作金剛部曼荼羅者，應以軍荼利忿怒真言作淨地法。",
        "from": "T18n0897_001:0761b27_10",
        "context_with_next_sentence": true
    },
    {
        "source_sentence": "「其最勝佛頂、濕縛去縛上訶、及軍荼利此等三尊，各為於本部呪是其能辨諸事，是故於一切事用此真言。",
        "from": "T18n0897_001:0761b29_18",
        "context_with_next_sentence": true
    },
    {
        "source_sentence": "「一切事者，謂淨地法及以護身、加被弟子、辟除諸難、清淨香……等，於此等事悉皆通用。",
        "from": "T18n0897_001:0761c02_19",
        "context_with_next_sentence": true
    },
    {
        "source_sentence": "「或依本法所說，應當用之，從迦唎提迦月、毘舍迦滿月，於其中間如法作曼荼羅。",
        "from": "T18n0897_001:0761c04_13",
        "context_with_next_sentence": true
    },
    {
        "source_sentence": "「若欲作辟除鬼魅、及避毘那夜迦、或得本尊進止令作成就……如是等事，假使雨時應作此等曼荼羅。",
        "from": "T18n0897_001:0761c06_19",
        "context_with_next_sentence": true
    },
    {
        "source_sentence": "「若作灌頂弟子曼荼羅，許及傳法并三摩耶、及與增益最上成就……如是等曼荼羅，即依彼時七箇月內而作法事。",
        "from": "T18n0897_001:0761c09_8",
        "context_with_next_sentence": true
    },
    {
        "source_sentence": "「或觀其國及以時節并有利益，或觀其時無諸障難、具種種德，及弟子渴仰之心，縱於雨時，亦通許作曼荼羅。",
        "from": "T18n0897_001:0761c11_18",
        "context_with_next_sentence": true
    },
    {
        "source_sentence": "「作法之時，塗香、及燒香、飲食、燈明護摩……如是六種，縱不獲辦自餘等物，必不應闕此六種物。",
        "from": "T18n0897_001:0761c14_1",
        "context_with_next_sentence": true
    },
    {
        "source_sentence": "若闕却損、相違上日及以惡時、并以惡國不依其法，必不應作曼荼羅法；",
        "from": "T18n0897_001:0761c15_13",
        "context_with_next_sentence": true
    },
    {
        "source_sentence": "若強作者，當損無疑。",
        "from": "T18n0897_001:0761c16_3",
        "context_with_next_sentence": true
    },
    {
        "source_sentence": "「如上所說七箇月中，當於黑白十五日及十三日，或白月十一日、十日、一日、五日、七日、三日，於此十種吉祥之日應作勝上曼荼羅，縱於黑月十五日及十三日亦通作勝上曼荼羅。",
        "from": "T18n0897_001:0761c20_4",
        "context_with_next_sentence": true
    },
    {
        "source_sentence": "「若作佛部曼荼羅者，應用白月十五日；",
        "from": "T18n0897_001:0761c21_2",
        "context_with_next_sentence": true
    },
    {
        "source_sentence": "若作蓮華部曼荼羅者，應用白月五日、十日、及十五日；",
        "from": "T18n0897_001:0761c22_7",
        "context_with_next_sentence": true
    },
    {
        "source_sentence": "若作金剛部中入阿修羅宮、及猛利事法、并諸忿怒曼荼羅者，當用前說黑月吉日，於誓跢羅月及毘舍迦月，於此二月應作摩訶曼荼羅。",
        "from": "T18n0897_001:0761c25_8",
        "context_with_next_sentence": true
    },
    {
        "source_sentence": "「或若辦須供養等具無闕少、或發大信之時、或欲作成就及作上事，即當應作摩訶曼荼羅；",
        "from": "T18n0897_001:0761c27_9",
        "context_with_next_sentence": true
    },
    {
        "source_sentence": "或觀其時無諸障難，豐足諸華及與供養，亦應作摩訶曼荼羅；",
        "from": "T18n0897_001:0761c28_17",
        "context_with_next_sentence": true
    },
    {
        "source_sentence": "或阿闍梨見其弟子堪為法器、或久承仕稱尊意，應作摩訶曼荼羅；",
        "from": "T18n0897_001:0762a01_9",
        "context_with_next_sentence": true
    },
    {
        "source_sentence": "或日月蝕時、或希奇異相現時、或於神通月內……如是等時，皆悉通作大曼荼羅。",
        "from": "T18n0897_001:0762a03_5",
        "context_with_next_sentence": true
    },
    {
        "source_sentence": "「若作息災曼荼羅者，於日沒時起首而作法；",
        "from": "T18n0897_001:0762a04_5",
        "context_with_next_sentence": true
    },
    {
        "source_sentence": "若作增益曼荼羅者，於日出時起首而作法；",
        "from": "T18n0897_001:0762a05_6",
        "context_with_next_sentence": true
    },
    {
        "source_sentence": "若作降伏曼荼羅者，於日午時起首而作法。",
        "from": "T18n0897_001:0762a06_6",
        "context_with_next_sentence": true
    },
    {
        "source_sentence": "然諸曼荼羅皆於日沒之時起首而作，明相未動，要須發遣，此名都作一切曼荼羅法。",
        "from": "T18n0897_001:0762a08_5",
        "context_with_next_sentence": true
    },
    {
        "source_sentence": "「或須本尊進止、或於本法作訖、或事相應、及日月蝕并異相現，悉皆通作。",
        "from": "T18n0897_001:0762a09_18",
        "context_with_next_sentence": true
    },
    {
        "source_sentence": "若違此時作曼荼羅者，必不成就。",
        "from": "T18n0897_001:0762a10_13",
        "context_with_next_sentence": true
    },
    {
        "source_sentence": "「但是一切大曼荼羅，勿於晝日起首而作，若晝日作，獲大苦惱。",
        "from": "T18n0897_001:0762a12_2",
        "context_with_next_sentence": true
    },
    {
        "source_sentence": "於日沒時應作事者，勿中夜作，違本時故，種種難起。",
        "from": "T18n0897_001:0762a13_7",
        "context_with_next_sentence": true
    },
    {
        "source_sentence": "自餘諸時准此應知。",
        "from": "T18n0897_001:0762a13_16",
        "context_with_next_sentence": true
    },
    {
        "source_sentence": "於夜分時諸事寂靜，作法有驗，是故於夜應作三摩耶等大曼荼羅。",
        "from": "T18n0897_001:0762a15_6",
        "context_with_next_sentence": true
    },
    {
        "source_sentence": "又，於日沒之時，諸天集會觀視作法之處加威彼人。",
        "from": "T18n0897_001:0762a16_9",
        "context_with_next_sentence": true
    },
    {
        "source_sentence": "是故於夜作曼荼羅。",
        "from": "T18n0897_001:0762a16_18",
        "context_with_next_sentence": true
    },
    {
        "source_sentence": "「於日沒時，如法起首奉請諸尊，即來降赴，益於彼人。",
        "from": "T18n0897_001:0762a18_3",
        "context_with_next_sentence": true
    },
    {
        "source_sentence": "取其本時依教而作，用好宿日誠心奉請，諸尊即來降赴，成所求願。",
        "from": "T18n0897_001:0762a19_14",
        "context_with_next_sentence": true
    },
    {
        "source_sentence": "「於其月宿直太白星，勿離訶娑婆羝，預直應作吉祥及增益事曼荼羅法；",
        "from": "T18n0897_001:0762a21_8",
        "context_with_next_sentence": true
    },
    {
        "source_sentence": "若作猛害及降伏事曼荼羅者，還取自餘猛害曜直。",
        "from": "T18n0897_001:0762a22_12",
        "context_with_next_sentence": true
    },
    {
        "source_sentence": "「作彼事法，於鬼宿直取如是等吉祥宿直，還作吉祥增益曼荼羅法。",
        "from": "T18n0897_001:0762a24_4",
        "context_with_next_sentence": true
    },
    {
        "source_sentence": "「若作猛害及降伏事，還取依彼損害宿直，於其娑尾跢利須庾、微誓夜須庾、上補瑟二合拏須庾、怛跛二合裟跛須庾、皤嚕醯儞須庾、娑跛須庾、蘇波怛羅二合須庾、皤嚕拏須庾、皤羅二合訶摩須庾、蘇迷藥二合須庾、忙揭羅須庾、楞比計沙拏須庾、鉢羅二合闍鉢底須庾、阿反濕二合尼須庾、味跢唎二合須庾、輸羅須庾、阿摩羅須庾……，取如是等吉祥須庾還作吉祥增益之事；",
        "from": "T18n0897_001:0762b03_15",
        "context_with_next_sentence": true
    },
    {
        "source_sentence": "若取惡直者，必不成就。",
        "from": "T18n0897_001:0762b04_8",
        "context_with_next_sentence": true
    },
    {
        "source_sentence": "是故，當取吉祥時日宿曜須庾及觀徵祥，若善相現方可起首；",
        "from": "T18n0897_001:0762b05_15",
        "context_with_next_sentence": true
    },
    {
        "source_sentence": "若不善者即不應作。",
        "from": "T18n0897_001:0762b06_5",
        "context_with_next_sentence": true
    },
    {
        "source_sentence": "「假使作其猛畏及降伏事，還取好相方可起首，何況吉祥事不看相？",
        "from": "T18n0897_001:0762b07_15",
        "context_with_next_sentence": true
    },
    {
        "source_sentence": "隨其先相，即知成就及不成就。",
        "from": "T18n0897_001:0762b08_10",
        "context_with_next_sentence": true
    },
    {
        "source_sentence": "是故，慇懃觀其徵相方可作法。",
        "from": "T18n0897_001:0762b09_4",
        "context_with_next_sentence": true
    },
    {
        "source_sentence": "」4 淨地品淨地品第四「次說淨地之法：",
        "from": "T18n0897_001:0762b11_7",
        "context_with_next_sentence": true
    },
    {
        "source_sentence": "作曼荼羅時七日已，前往於其地，如法護身及護弟子供養地神及其地，方起掘地，除去地過。",
        "from": "T18n0897_001:0762b13_9",
        "context_with_next_sentence": true
    },
    {
        "source_sentence": "若不去過而作法者，必不成就。",
        "from": "T18n0897_001:0762b14_3",
        "context_with_next_sentence": true
    },
    {
        "source_sentence": "是故，當除其地骨、石、炭灰、樹根、蟲窠、及瓦礫等，盡去令淨。",
        "from": "T18n0897_001:0762b15_9",
        "context_with_next_sentence": true
    },
    {
        "source_sentence": "次當細擣其所堀土，還填其處，打令堅實。",
        "from": "T18n0897_001:0762b16_9",
        "context_with_next_sentence": true
    },
    {
        "source_sentence": "復以牛尿散灑令潤，灑己還打，搥令平正，猶如手掌。",
        "from": "T18n0897_001:0762b17_14",
        "context_with_next_sentence": true
    },
    {
        "source_sentence": "次以牛糞和水，從東北角右旋而泥。",
        "from": "T18n0897_001:0762b18_10",
        "context_with_next_sentence": true
    },
    {
        "source_sentence": "復於中心穿以小坑，持誦，五穀、及五種寶、五種藥草安於坑中，還令平正。",
        "from": "T18n0897_001:0762b20_3",
        "context_with_next_sentence": true
    },
    {
        "source_sentence": "如是置寶及淨治已，次應當作是受持地法。",
        "from": "T18n0897_001:0762b21_3",
        "context_with_next_sentence": true
    },
    {
        "source_sentence": "「又，三日已前各用本部辦事真言持誦香水，於日沒時用灑其處。",
        "from": "T18n0897_001:0762b22_12",
        "context_with_next_sentence": true
    },
    {
        "source_sentence": "次以右手按其地上，持誦曼荼羅主真言，以心受持，此名受持地法。",
        "from": "T18n0897_001:0762b24_3",
        "context_with_next_sentence": true
    },
    {
        "source_sentence": "「次復應以辦事真言受持弟子，用童女合線，以辦事真言各持誦七遍，以心觀念一一弟子及稱名號，更持誦七遍，一誦一結、乃至七結，如是受持，弟子無諸障難。",
        "from": "T18n0897_001:0762b27_16",
        "context_with_next_sentence": true
    },
    {
        "source_sentence": "」5 召請品召請品第五「次應作召請法，一日已前於晨朝看日出，方著衣而記以心，布置諸尊座位，依其本法所說。",
        "from": "T18n0897_001:0762c02_1",
        "context_with_next_sentence": true
    },
    {
        "source_sentence": "飲食如法，淨潔，意所愛樂，自及弟子應喫其食。",
        "from": "T18n0897_001:0762c03_2",
        "context_with_next_sentence": true
    },
    {
        "source_sentence": "於日沒時澡浴清淨，著淨白衣，及與弟子持諸供具，詣前所淨曼荼羅處。",
        "from": "T18n0897_001:0762c04_14",
        "context_with_next_sentence": true
    },
    {
        "source_sentence": "次於中央以白檀塗香作圓曼荼羅，量十二指，為曼荼羅主座故，即以手按上，誦彼真言一遍，一誦一按乃至七遍。",
        "from": "T18n0897_001:0762c07_6",
        "context_with_next_sentence": true
    },
    {
        "source_sentence": "次復心念及稱名號，諸大尊等亦為作如前香曼荼羅，各以部心真言奉請，加持諸香華乃至飲食而用供養，用部心真言而作召請。",
        "from": "T18n0897_001:0762c10_7",
        "context_with_next_sentence": true
    },
    {
        "source_sentence": "復取淨水和其塗香，亦散名花，以香薰持誦。",
        "from": "T18n0897_001:0762c11_8",
        "context_with_next_sentence": true
    },
    {
        "source_sentence": "「先須備具優曇婆羅木或阿修他木，取無病者、無蟲食而作齒木，量十二指，非麁、非細，以香水洗已，於其木根頭以白線纏花。",
        "from": "T18n0897_001:0762c14_5",
        "context_with_next_sentence": true
    },
    {
        "source_sentence": "復以香塗及燒香薰，以手按木持誦部心真言，誦數多遍或七遍。",
        "from": "T18n0897_001:0762c15_14",
        "context_with_next_sentence": true
    },
    {
        "source_sentence": "隨弟子數，木數亦然，皆須一向根頭齊置，嚼其小頭，應須如法護身及護弟子并與其處，次第供養。",
        "from": "T18n0897_001:0762c17_18",
        "context_with_next_sentence": true
    },
    {
        "source_sentence": "「然後用諸薪木兩頭搵蘇，及胡麻和蘇護摩，次中但用蘇作護摩，最後護摩酪飯。",
        "from": "T18n0897_001:0762c19_15",
        "context_with_next_sentence": true
    },
    {
        "source_sentence": "初杓碎伏難故，應作降伏護摩；",
        "from": "T18n0897_001:0762c20_11",
        "context_with_next_sentence": true
    },
    {
        "source_sentence": "次為自增益故，以部心真言作增益護摩；",
        "from": "T18n0897_001:0762c21_9",
        "context_with_next_sentence": true
    },
    {
        "source_sentence": "然後以寂靜真言作息災護摩。",
        "from": "T18n0897_001:0762c22_5",
        "context_with_next_sentence": true
    },
    {
        "source_sentence": "」6 揀擇弟子品揀擇弟子品第六「初應揀擇弟子，然後方可受持，謂族姓家生，清淨無畏，深樂正法，具信能忍，勇猛精進，心求大乘，不懷我慢，顏貌有相，盛年端正，具解諸論，智惠具足，正直調伏，能攝歸者，善言懷德，其弟子等具此相者方可攝受。",
        "from": "T18n0897_001:0762c28_14",
        "context_with_next_sentence": true
    },
    {
        "source_sentence": "不具法則，諂曲猛害，恒麁惡語，撥無因果，常樂不善，愚癡我慢，無智多言，下賤家生，諸相不具，或加支分，極長、極短、極肥、極瘦，心懷破具，眼目常赤，面貌可畏，越分形色，支分不祥，復無善相，外相不順，內無德行，生於穢族，作惡業事，病疥無信，婬男婬女，耽酒博戲，極惡性行，其諸弟子若有此相必應遠離。",
        "from": "T18n0897_001:0763a06_11",
        "context_with_next_sentence": true
    },
    {
        "source_sentence": "「深信三寶，具律儀戒，深信大乘，應可攝受，身無過患，內懷諸德，無病族姓，具信大乘，堅持大願，具足如是之相甚難可得。",
        "from": "T18n0897_001:0763a09_6",
        "context_with_next_sentence": true
    },
    {
        "source_sentence": "是故，但於三寶有敬信心，深樂大乘，復求福德，應當攝受如是弟子。",
        "from": "T18n0897_001:0763a10_17",
        "context_with_next_sentence": true
    },
    {
        "source_sentence": "「若見渴仰此法，常勤念誦善逝真言，假使身無善相及見內無福德，亦應攝受；",
        "from": "T18n0897_001:0763a12_12",
        "context_with_next_sentence": true
    },
    {
        "source_sentence": "但四部眾若具本戒及信大乘亦應攝受。",
        "from": "T18n0897_001:0763a13_10",
        "context_with_next_sentence": true
    },
    {
        "source_sentence": "「凡入曼荼羅者，總有三種所求：",
        "from": "T18n0897_001:0763a14_5",
        "context_with_next_sentence": true
    },
    {
        "source_sentence": "一、謂成就真言故，二、謂滅罪獲福故，三、謂來生求果故。",
        "from": "T18n0897_001:0763a15_11",
        "context_with_next_sentence": true
    },
    {
        "source_sentence": "若為來生求果故以起信心入曼荼羅者，非但成就來世果報，亦於現在獲得安樂。",
        "from": "T18n0897_001:0763a17_7",
        "context_with_next_sentence": true
    },
    {
        "source_sentence": "若為現在求安樂者，不如彼人求未來果。",
        "from": "T18n0897_001:0763a18_6",
        "context_with_next_sentence": true
    },
    {
        "source_sentence": "是故，智者為未來果入曼荼羅即獲得二世安樂果報。",
        "from": "T18n0897_001:0763a19_10",
        "context_with_next_sentence": true
    },
    {
        "source_sentence": "「應所受持弟子等數，或一、或三、或七、乃至二十五隻，不得雙取，更不得已上。",
        "from": "T18n0897_001:0763a21_5",
        "context_with_next_sentence": true
    },
    {
        "source_sentence": "「其諸弟子互相有諍及懷怨心，不應攝受。",
        "from": "T18n0897_001:0763a22_4",
        "context_with_next_sentence": true
    },
    {
        "source_sentence": "彼等皆悉互相歡喜，調伏寂靜，於尊者所有敬愛心，生善因者，如是弟子方可攝取。",
        "from": "T18n0897_001:0763a24_2",
        "context_with_next_sentence": true
    },
    {
        "source_sentence": "「其召請日，遣弟子等，令喫乳粥，皆為一食，及受律儀，著新淨衣，皆令面向東坐，與弟子等作召請法，先作護身，次受三歸，發菩提心；",
        "from": "T18n0897_001:0763a27_1",
        "context_with_next_sentence": true
    },
    {
        "source_sentence": "若已發者，重更憶念。",
        "from": "T18n0897_001:0763a27_11",
        "context_with_next_sentence": true
    },
    {
        "source_sentence": "以忿怒真言持誦香水，各灑其頂，復以手按其頂上各誦七遍，以香塗手復安心上，各持誦明王真言七遍。",
        "from": "T18n0897_001:0763a29_17",
        "context_with_next_sentence": true
    },
    {
        "source_sentence": "輪王佛頂一字真言，是其佛部明王；",
        "from": "T18n0897_001:0763b01_14",
        "context_with_next_sentence": true
    },
    {
        "source_sentence": "高頭大尊十字真言，是蓮華部明王；",
        "from": "T18n0897_001:0763b02_11",
        "context_with_next_sentence": true
    },
    {
        "source_sentence": "𠹀婆忿怒，其彼真言有吽、發字，是金剛部明王；",
        "from": "T18n0897_001:0763b03_13",
        "context_with_next_sentence": true
    },
    {
        "source_sentence": "其軍荼利尊通是三部明王，碎諸難故，密迹主說。",
        "from": "T18n0897_001:0763b04_16",
        "context_with_next_sentence": true
    },
    {
        "source_sentence": "「次復手按頂上，持辦辦事真言，還復灑水，以燒香薰。",
        "from": "T18n0897_001:0763b06_1",
        "context_with_next_sentence": true
    },
    {
        "source_sentence": "其欲灌頂，瓶置五穀等物及著花枝，置少許水，以明王真言持誦其瓶，奉獻閼伽薰香召請，正作曼荼羅。",
        "from": "T18n0897_001:0763b08_8",
        "context_with_next_sentence": true
    },
    {
        "source_sentence": "日三時持誦其瓶，應用彼瓶持誦灌頂。",
        "from": "T18n0897_001:0763b09_5",
        "context_with_next_sentence": true
    },
    {
        "source_sentence": "其弟子等令面向北坐，次弟子受與前辦齒木，還面向東坐而嚼齒木。",
        "from": "T18n0897_001:0763b10_16",
        "context_with_next_sentence": true
    },
    {
        "source_sentence": "嚼已勿碎，莫擲左右側邊，直向前擲。",
        "from": "T18n0897_001:0763b11_14",
        "context_with_next_sentence": true
    },
    {
        "source_sentence": "其所嚼頭或對向身及向上竪，應知得上成就；",
        "from": "T18n0897_001:0763b12_15",
        "context_with_next_sentence": true
    },
    {
        "source_sentence": "若嚼頭背身向東，應知中成就；",
        "from": "T18n0897_001:0763b13_10",
        "context_with_next_sentence": true
    },
    {
        "source_sentence": "若向北者及餘方橫墮，應知得世間及出世間成就；",
        "from": "T18n0897_001:0763b14_13",
        "context_with_next_sentence": true
    },
    {
        "source_sentence": "若嚼頭著地直竪者，應知入修羅宮成就。",
        "from": "T18n0897_001:0763b15_12",
        "context_with_next_sentence": true
    },
    {
        "source_sentence": "「知其相已，其諸弟子還如前坐，其阿闍梨用辦事真言持誦前所辦水，各取三掬，令與飲之。",
        "from": "T18n0897_001:0763b17_15",
        "context_with_next_sentence": true
    },
    {
        "source_sentence": "飲已，然後出外漱口。",
        "from": "T18n0897_001:0763b18_4",
        "context_with_next_sentence": true
    },
    {
        "source_sentence": "次即更復供養，手執香爐，以至誠心召請諸尊。",
        "from": "T18n0897_001:0763b19_5",
        "context_with_next_sentence": true
    },
    {
        "source_sentence": "「初應持誦曼荼羅主真言，應如是真言而召請。",
        "from": "T18n0897_001:0763b20_6",
        "context_with_next_sentence": true
    },
    {
        "source_sentence": "『歸命某甲明王大尊，我今明日以大慈悲作曼荼羅，為愍弟子故及為供養諸大尊故，唯願諸尊照知我心，而降加被。",
        "from": "T18n0897_001:0763b23_1",
        "context_with_next_sentence": true
    },
    {
        "source_sentence": "一切如來具諸佛大悲者、羅漢、菩薩、諸真言主、諸天善神、及護世神大威補多、及歸依佛有天眼者，悉皆憶念。",
        "from": "T18n0897_001:0763b25_10",
        "context_with_next_sentence": true
    },
    {
        "source_sentence": "我某甲明日作某甲曼荼羅，隨力供養，唯願諸尊等憐愍弟子及與我故，皆降於此曼荼羅處而作加被。",
        "from": "T18n0897_001:0763b27_17",
        "context_with_next_sentence": true
    },
    {
        "source_sentence": "』如是三請，至誠禮拜，以妙伽陀讚嘆諸尊，然後發遣，分別吉祥、不吉祥相。",
        "from": "T18n0897_001:0763b29_13",
        "context_with_next_sentence": true
    },
    {
        "source_sentence": "次即為諸弟子廣說願欲相應正法，然後教令頭面向東，敷茅草臥。",
        "from": "T18n0897_001:0763c02_3",
        "context_with_next_sentence": true
    },
    {
        "source_sentence": "「天明起已，阿闍梨應問彼等善、不善夢，所謂夢見如來具功德海制底尊容及見供養、或於僧所聞法、或餘人處聞法、或聞決擇法義、或見轉讀經典、或見僧眾、或見一僧、或共住及語、或見自出家、或見僧伽藍、或見尼僧、或見菩薩眾、或見父母及諸兄弟、或見尊者、或見誦真言及見真言、或受得明、或見成就、或受律儀，或見樹林、江河、及海、大山、及島，或見敬信國王、仙人、及婆羅門，或見豪富宰相，或見牛、馬、犢子、師子、及鹿、吉祥鳥，或見得金及諸珍寶，或見得地藏、種種財物及淨衣服，或得諸󰝿、器杖、花果、諸嚴身具，或食乳粥，或見童男、童女、端正婦人，或見交友、或見與共語，或蒙灌頂、或得軍持、或於陣得勝殺害怨敵，或見親情眷屬集會一處，見諸天神登山、乘象及車輅上高樓閣、見諸希奇異相之相、或作護摩及諸善事，或見渡河及超大坑、亦決惡賊相撲叫喚、種種遊戲、作諸縱事及諸吉祥善夢，或聞真言法則、或見節日、又見善人、或蒙讚嘆，又見向起首作成就法、亦見他作……如是等夢，應知吉祥；",
        "from": "T18n0897_001:0763c23_1",
        "context_with_next_sentence": true
    },
    {
        "source_sentence": "若反此相，即應棄捨。",
        "from": "T18n0897_001:0763c23_11",
        "context_with_next_sentence": true
    },
    {
        "source_sentence": "「若見善夢，准知成就；",
        "from": "T18n0897_001:0763c24_1",
        "context_with_next_sentence": true
    },
    {
        "source_sentence": "若見惡相，應知不成就。",
        "from": "T18n0897_001:0763c24_12",
        "context_with_next_sentence": true
    },
    {
        "source_sentence": "是故，應棄不善夢相，隨所見夢，上、中、下品獲得成就，准此應知。",
        "from": "T18n0897_001:0763c26_1",
        "context_with_next_sentence": true
    },
    {
        "source_sentence": "「雖見是惡，欲將入者，應以寂靜真言護摩牛蘇，經以百遍即除災障，便成清淨，以憐愍故，隨意將入。",
        "from": "T18n0897_001:0763c28_7",
        "context_with_next_sentence": true
    },
    {
        "source_sentence": "」蕤呬耶經卷上靈雲校本末云：",
        "from": "T18n0897_001:0764a01_6",
        "context_with_next_sentence": true
    },
    {
        "source_sentence": "貞亨三稔六月九日一校了，是為明日授與諸徒也。",
        "from": "T18n0897_001:0764a02_12",
        "context_with_next_sentence": true
    },
    {
        "source_sentence": "河南教興傳瑜伽上乘沙門淨嚴四十有八",
        "from": "T18n0897_001:0764a03_100",
        "context_with_next_sentence": false
    }
]