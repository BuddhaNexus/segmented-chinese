{
    "T01n0092_001:0916a17_0": "佛說十支居士八城人經",
    "T01n0092_001:0916a19_0": "後漢安息國三藏安世高譯",
    "T01n0092_001:0916a20_0": "聞如是：一時，諸上尊比丘，在波羅梨弗都盧城雞園中。",
    "T01n0092_001:0916a21_1": "世尊般涅槃不久，於是十支居士八城人多有財物，詣波羅梨弗都盧治生，於是十支居士八城人持錢財物盡買，盡買已極歡喜，得盈利極大歡喜意、極悅豫。",
    "T01n0092_001:0916a24_2": "出波羅梨弗都盧城已至雞園中，到已禮諸上尊比丘足，却坐一面。",
    "T01n0092_001:0916a26_3": "彼十支居士八城人却坐一面，時諸上尊比丘為說法勸進、等勸進，教授、等教授，以無量方便為說法勸進至等教授，等令歡喜已默然住。",
    "T01n0092_001:0916a29_4": "於是彼十支居士及八城人，聞諸上尊比丘所說法勸進至等歡喜已，白諸上尊比丘曰：「此諸上尊！",
    "T01n0092_001:0916b02_5": "今尊者阿難在何所住？",
    "T01n0092_001:0916b03_6": "我今欲見。」",
    "T01n0092_001:0916b03_7": "「此居士！",
    "T01n0092_001:0916b03_8": "彼尊者阿難，在毘舍離獼猴水岸上，欲見者當往見之。」",
    "T01n0092_001:0916b04_9": "於是十支居士八城人，從坐起，禮諸上尊比丘足，繞諸上尊已，離諸上尊，還至彼尊者阿難所。",
    "T01n0092_001:0916b07_0": "到已，禮尊者阿難足已，却坐一面。",
    "T01n0092_001:0916b07_1": "彼十支居士八城人却住一面已，白尊者阿難曰：「此阿難！",
    "T01n0092_001:0916b09_2": "我欲有所問，聽我所問。」",
    "T01n0092_001:0916b09_3": "「當問。",
    "T01n0092_001:0916b09_4": "居士！」",
    "T01n0092_001:0916b09_5": "聞已知之。",
    "T01n0092_001:0916b10_6": "「此尊者阿難！",
    "T01n0092_001:0916b10_7": "彼世尊有智有見，如來、無所著、等正覺，以眼見第一義說一法，聖弟子所住，於有餘處有漏盡意解脫不？」",
    "T01n0092_001:0916b12_8": "「此居士！",
    "T01n0092_001:0916b12_9": "彼世尊有智有見，如來、無所著、等正覺，以眼見第一義說一法，聖弟子所住，有餘處有漏盡意解脫。」",
    "T01n0092_001:0916b15_10": "「云何，尊者阿難！",
    "T01n0092_001:0916b15_11": "彼如來、無所著、等正覺，眼見第一義說一法，聖弟子所住，有餘處有漏盡意解脫？」",
    "T01n0092_001:0916b17_12": "「此居士！",
    "T01n0092_001:0916b17_13": "聖弟子所聞，於婬解脫至住四禪正受住，彼依入法法相觀行止，彼依入法法相觀行止住，可有是處；彼所住得有漏盡，不住彼處得有漏盡；彼自樂法、彼自愛法、彼自習法、彼自敬法，得歡喜，五下結盡得化生，彼般涅槃成阿那含，不還此世間。",
    "T01n0092_001:0916b22_14": "是為，居士！",
    "T01n0092_001:0916b23_15": "彼世尊有智有見，如來、無所著、等正覺，眼見第一義說一法，聖弟子所住，有餘處有漏盡意解脫。",
    "T01n0092_001:0916b25_16": "復次，居士！",
    "T01n0092_001:0916b25_17": "聖弟子所聞，意與慈俱滿一方已正受住，如是二三四上下一切諸方，意與慈俱，無怨無二無恚，極廣極大無量極分別，滿諸方已正受住，如是意與悲喜護俱滿一切諸方已正受住，彼依入法法相觀行止，彼依入法法相觀行止住，可有是處，住彼已得有漏盡；不住彼處得有漏盡，若彼以法樂、以法愛，習行法敬法，得歡喜法，五下結盡得化生，於彼處般涅槃成阿那含，不還此世間。",
    "T01n0092_001:0916c05_18": "是為，居士！",
    "T01n0092_001:0916c05_19": "彼世尊有智有見，如來、無所著、等正覺，眼見第一義、說第一法，聖弟子所住，有餘處有漏盡意解脫。",
    "T01n0092_001:0916c07_20": "復次，居士！",
    "T01n0092_001:0916c07_21": "聖弟子所聞，度一切色相，至有想無想處正受住，彼依入法法相觀行止，至有漏盡意解脫。」",
    "T01n0092_001:0916c10_0": "於是十支居士八城人，白尊者阿難曰：「甚奇！",
    "T01n0092_001:0916c11_0": "尊者阿難！",
    "T01n0092_001:0916c11_1": "我等問尊者阿難一甘露門，而為說十二甘露門。",
    "T01n0092_001:0916c12_2": "甚多！",
    "T01n0092_001:0916c12_3": "尊者阿難！",
    "T01n0092_001:0916c12_4": "於此十二甘露門，依各各甘露門，當安隱自御之。",
    "T01n0092_001:0916c13_5": "猶若，尊者阿難！",
    "T01n0092_001:0916c14_6": "離城村不遠有重閣，若重閣房邊有十二門，或有人入中少有所為，或有人生無有義、不饒益、不安隱、不快樂，或有以火燒重閣，此尊者阿難！",
    "T01n0092_001:0916c17_7": "彼人於十二門，隨彼意安隱出。",
    "T01n0092_001:0916c18_8": "如是，甚奇！",
    "T01n0092_001:0916c18_9": "尊者阿難！",
    "T01n0092_001:0916c18_10": "我等問尊者阿難一甘露門，而為說十二甘露門。",
    "T01n0092_001:0916c19_11": "此尊者阿難！",
    "T01n0092_001:0916c19_12": "為甚多，當於十二甘露門，依各各甘露門各各當出之。",
    "T01n0092_001:0916c21_13": "此尊者阿難！",
    "T01n0092_001:0916c21_14": "彼諸婆羅門與惡法俱？",
    "T01n0092_001:0916c22_0": "施與師物；況當我等今於大師，當不以財施之？」",
    "T01n0092_001:0916c23_1": "於是十支居士八城人，於其夜饌具淨妙飲食。",
    "T01n0092_001:0916c24_2": "於其夜饌具淨妙飲食已，隨時敷座。",
    "T01n0092_001:0916c24_3": "敷座已，請雞園中比丘僧、毘舍離比丘僧皆悉聚之。",
    "T01n0092_001:0916c26_4": "雞園中諸比丘僧、毘舍離諸比丘僧皆悉聚已，以淨妙飲食手自授與。",
    "T01n0092_001:0916c27_5": "以淨妙飲食手授與已，知食訖，收攝鉢器，行澡水，以五百種物買房，施與尊者阿難以為私有。",
    "T01n0092_001:0916c29_6": "彼尊者阿難施與招提僧。",
    "T01n0092_001:0917a01_7": "阿難如是說。",
    "T01n0092_001:0917a01_8": "十支居士八城人聞尊者阿難所說，歡喜而樂。",
    "T01n0092_001:0917a03_0": "佛說十支居士八城人經"
}