[
    {
        "source_sentence": "佛母寶德藏般若波羅蜜經",
        "from": "T08n0229_003:0682b02_0",
        "context_with_next_sentence": true
    },
    {
        "source_sentence": "卷下",
        "from": "T08n0229_003:0682b03_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T08n0229_003:0682b05_0",
        "context_with_next_sentence": true
    },
    {
        "source_sentence": "「日出光明照世間，　　雲幻焰散黑闇滅，",
        "from": "T08n0229_003:0682b08_0",
        "context_with_next_sentence": true
    },
    {
        "source_sentence": "所有螢光及眾星，　　乃至滿月皆映蔽。",
        "from": "T08n0229_003:0682b09_17",
        "context_with_next_sentence": true
    },
    {
        "source_sentence": "菩薩住空無相願，　　行於最上大智行，",
        "from": "T08n0229_003:0682b10_0",
        "context_with_next_sentence": true
    },
    {
        "source_sentence": "羅漢緣覺證皆超，　　一切邪見俱能破。",
        "from": "T08n0229_003:0682b11_17",
        "context_with_next_sentence": true
    },
    {
        "source_sentence": "譬如王子施財寶，　　自在能利諸眾生，",
        "from": "T08n0229_003:0682b12_0",
        "context_with_next_sentence": true
    },
    {
        "source_sentence": "眾生歡喜悉隨順，　　無疑當得嗣王位。",
        "from": "T08n0229_003:0682b13_17",
        "context_with_next_sentence": true
    },
    {
        "source_sentence": "菩薩勤行大智行，　　施甘露法利群生，",
        "from": "T08n0229_003:0682b14_0",
        "context_with_next_sentence": true
    },
    {
        "source_sentence": "一切人天悉愛樂，　　決定當證法王位。",
        "from": "T08n0229_003:0682b15_17",
        "context_with_next_sentence": true
    },
    {
        "source_sentence": "「魔恐菩薩證法王，　　雖處天宮常憂惱，",
        "from": "T08n0229_003:0682b17_0",
        "context_with_next_sentence": true
    },
    {
        "source_sentence": "放火掣電現諸相，　　欲令菩薩生退懼。",
        "from": "T08n0229_003:0682b18_17",
        "context_with_next_sentence": true
    },
    {
        "source_sentence": "大智菩薩心不動，　　晝夜常觀般若義，",
        "from": "T08n0229_003:0682b19_0",
        "context_with_next_sentence": true
    },
    {
        "source_sentence": "如鳥飛空心泰然，　　一切魔事無能為。",
        "from": "T08n0229_003:0682b20_17",
        "context_with_next_sentence": true
    },
    {
        "source_sentence": "菩薩若起瞋怒心，　　於晝夜分或鬪諍，",
        "from": "T08n0229_003:0682b21_0",
        "context_with_next_sentence": true
    },
    {
        "source_sentence": "時魔歡喜而精勤，　　菩薩是遠於佛智。",
        "from": "T08n0229_003:0682b22_17",
        "context_with_next_sentence": true
    },
    {
        "source_sentence": "菩薩或諍或瞋怒，　　毘舍左鬼得其便，",
        "from": "T08n0229_003:0682b23_0",
        "context_with_next_sentence": true
    },
    {
        "source_sentence": "入彼菩薩身心中，　　令退菩提魔所作。",
        "from": "T08n0229_003:0682b24_17",
        "context_with_next_sentence": true
    },
    {
        "source_sentence": "菩薩授記未授記，　　或起瞋怒或鬪諍，",
        "from": "T08n0229_003:0682b25_0",
        "context_with_next_sentence": true
    },
    {
        "source_sentence": "乃至心念皆過失，　　知已倍更勤修行。",
        "from": "T08n0229_003:0682b26_17",
        "context_with_next_sentence": true
    },
    {
        "source_sentence": "菩薩思念於諸佛，　　皆從忍辱證菩提，",
        "from": "T08n0229_003:0682b27_0",
        "context_with_next_sentence": true
    },
    {
        "source_sentence": "懺悔如說持正行，　　是如佛法而修學。",
        "from": "T08n0229_003:0682b28_17",
        "context_with_next_sentence": true
    },
    {
        "source_sentence": "「若學戒法有作相，　　而於戒法不善學，",
        "from": "T08n0229_003:0682c01_0",
        "context_with_next_sentence": true
    },
    {
        "source_sentence": "知戒非戒無二相，　　如是乃名學佛法。",
        "from": "T08n0229_003:0682c02_17",
        "context_with_next_sentence": true
    },
    {
        "source_sentence": "若有菩薩住無相，　　受持不離名持戒，",
        "from": "T08n0229_003:0682c03_0",
        "context_with_next_sentence": true
    },
    {
        "source_sentence": "於佛法學樂承事，　　是名善學而無著。",
        "from": "T08n0229_003:0682c04_17",
        "context_with_next_sentence": true
    },
    {
        "source_sentence": "是大智者如是學，　　心永不生不善法，",
        "from": "T08n0229_003:0682c05_0",
        "context_with_next_sentence": true
    },
    {
        "source_sentence": "如日虛空而往來，　　放百千光破黑闇。",
        "from": "T08n0229_003:0682c06_17",
        "context_with_next_sentence": true
    },
    {
        "source_sentence": "若學般若住無為，　　能攝一切波羅蜜，",
        "from": "T08n0229_003:0682c07_0",
        "context_with_next_sentence": true
    },
    {
        "source_sentence": "六十二見身見攝，　　般若攝受亦復爾。",
        "from": "T08n0229_003:0682c08_17",
        "context_with_next_sentence": true
    },
    {
        "source_sentence": "譬如有人具諸根，　　命根滅故諸根滅，",
        "from": "T08n0229_003:0682c09_0",
        "context_with_next_sentence": true
    },
    {
        "source_sentence": "若諸菩薩行大智，　　亦行一切波羅蜜。",
        "from": "T08n0229_003:0682c10_17",
        "context_with_next_sentence": true
    },
    {
        "source_sentence": "聲聞緣覺諸功德，　　大智菩薩悉皆學，",
        "from": "T08n0229_003:0682c11_0",
        "context_with_next_sentence": true
    },
    {
        "source_sentence": "雖學非住亦非求，　　所學之學此為義。",
        "from": "T08n0229_003:0682c12_17",
        "context_with_next_sentence": true
    },
    {
        "source_sentence": "「若發志心而隨喜，　　最上菩提不退行，",
        "from": "T08n0229_003:0682c14_0",
        "context_with_next_sentence": true
    },
    {
        "source_sentence": "三千須彌重無量，　　隨喜善法重過彼。",
        "from": "T08n0229_003:0682c15_17",
        "context_with_next_sentence": true
    },
    {
        "source_sentence": "眾生為求解脫法，　　一切隨喜作福蘊，",
        "from": "T08n0229_003:0682c16_0",
        "context_with_next_sentence": true
    },
    {
        "source_sentence": "作佛功德法迴施，　　當為世間盡諸苦。",
        "from": "T08n0229_003:0682c17_17",
        "context_with_next_sentence": true
    },
    {
        "source_sentence": "菩薩不著諸法空，　　了知無相無罣礙，",
        "from": "T08n0229_003:0682c18_0",
        "context_with_next_sentence": true
    },
    {
        "source_sentence": "內心亦不求覺智，　　是行最上波羅蜜。",
        "from": "T08n0229_003:0682c19_17",
        "context_with_next_sentence": true
    },
    {
        "source_sentence": "如虛空界無障礙，　　無所得故亦不有，",
        "from": "T08n0229_003:0682c20_0",
        "context_with_next_sentence": true
    },
    {
        "source_sentence": "大智菩薩亦復然，　　住寂靜行如虛空。",
        "from": "T08n0229_003:0682c21_17",
        "context_with_next_sentence": true
    },
    {
        "source_sentence": "如有幻師作幻人，　　眾人見幻而皆喜，",
        "from": "T08n0229_003:0682c22_0",
        "context_with_next_sentence": true
    },
    {
        "source_sentence": "幻人雖現種種相，　　名字身心俱不實。",
        "from": "T08n0229_003:0682c23_17",
        "context_with_next_sentence": true
    },
    {
        "source_sentence": "行般若行亦復然，　　為世間說證菩提，",
        "from": "T08n0229_003:0682c24_0",
        "context_with_next_sentence": true
    },
    {
        "source_sentence": "乃至種種所作事，　　如幻師現悉無著。",
        "from": "T08n0229_003:0682c25_17",
        "context_with_next_sentence": true
    },
    {
        "source_sentence": "佛佛化現諸佛事，　　所作皆無彼我相，",
        "from": "T08n0229_003:0682c26_0",
        "context_with_next_sentence": true
    },
    {
        "source_sentence": "菩薩大智行亦然，　　一切現行如幻化。",
        "from": "T08n0229_003:0682c27_17",
        "context_with_next_sentence": true
    },
    {
        "source_sentence": "如木匠人心善巧，　　一木造作種種相，",
        "from": "T08n0229_003:0682c28_0",
        "context_with_next_sentence": true
    },
    {
        "source_sentence": "菩薩大智亦復然，　　無著智行一切行。",
        "from": "T08n0229_003:0682c29_17",
        "context_with_next_sentence": true
    },
    {
        "source_sentence": "「大智菩薩行如是，　　天人合掌恭敬禮，",
        "from": "T08n0229_003:0683a02_0",
        "context_with_next_sentence": true
    },
    {
        "source_sentence": "乃至十方佛剎中，　　亦得功德鬘供養。",
        "from": "T08n0229_003:0683a03_17",
        "context_with_next_sentence": true
    },
    {
        "source_sentence": "假使恒河沙佛剎，　　所有眾生皆作魔，",
        "from": "T08n0229_003:0683a04_0",
        "context_with_next_sentence": true
    },
    {
        "source_sentence": "一一毛變無邊相，　　不能嬈動於菩薩。",
        "from": "T08n0229_003:0683a05_17",
        "context_with_next_sentence": true
    },
    {
        "source_sentence": "大智菩薩有四力，　　而彼四魔不能動，",
        "from": "T08n0229_003:0683a06_0",
        "context_with_next_sentence": true
    },
    {
        "source_sentence": "空行亦不捨眾生，　　菩薩慈悲處利樂。",
        "from": "T08n0229_003:0683a07_17",
        "context_with_next_sentence": true
    },
    {
        "source_sentence": "佛母般若波羅蜜，　　菩薩了知深信重，",
        "from": "T08n0229_003:0683a08_0",
        "context_with_next_sentence": true
    },
    {
        "source_sentence": "內心真實而奉行，　　應知是行一切智。",
        "from": "T08n0229_003:0683a09_17",
        "context_with_next_sentence": true
    },
    {
        "source_sentence": "法界如實不可得，　　由如虛空無處所，",
        "from": "T08n0229_003:0683a10_0",
        "context_with_next_sentence": true
    },
    {
        "source_sentence": "如天宮殿應念生，　　亦如飛禽思菓樹。",
        "from": "T08n0229_003:0683a11_17",
        "context_with_next_sentence": true
    },
    {
        "source_sentence": "大智菩薩如是行，　　住彼寂靜之功德，",
        "from": "T08n0229_003:0683a12_0",
        "context_with_next_sentence": true
    },
    {
        "source_sentence": "法不可見亦無說，　　菩提非得非不得。",
        "from": "T08n0229_003:0683a13_17",
        "context_with_next_sentence": true
    },
    {
        "source_sentence": "所有聲聞及緣覺，　　修行寂靜三摩地，",
        "from": "T08n0229_003:0683a14_0",
        "context_with_next_sentence": true
    },
    {
        "source_sentence": "愛樂寂靜得解脫，　　唯佛超出於一切。",
        "from": "T08n0229_003:0683a15_17",
        "context_with_next_sentence": true
    },
    {
        "source_sentence": "菩薩依禪到彼岸，　　不住寂靜行如空，",
        "from": "T08n0229_003:0683a16_0",
        "context_with_next_sentence": true
    },
    {
        "source_sentence": "如禽飛翔不墮地，　　如魚水中行自在。",
        "from": "T08n0229_003:0683a17_17",
        "context_with_next_sentence": true
    },
    {
        "source_sentence": "菩薩若為諸眾生，　　當求未曾有佛智，",
        "from": "T08n0229_003:0683a18_0",
        "context_with_next_sentence": true
    },
    {
        "source_sentence": "施與最上第一法，　　此名最上行行者。",
        "from": "T08n0229_003:0683a19_17",
        "context_with_next_sentence": true
    },
    {
        "source_sentence": "「如來說戒波羅蜜，　　一切戒中為第一，",
        "from": "T08n0229_003:0683a21_0",
        "context_with_next_sentence": true
    },
    {
        "source_sentence": "智者欲奉一切戒，　　當學佛戒波羅蜜。",
        "from": "T08n0229_003:0683a22_17",
        "context_with_next_sentence": true
    },
    {
        "source_sentence": "今此法藏諸佛母，　　為最第一快樂所，",
        "from": "T08n0229_003:0683a23_0",
        "context_with_next_sentence": true
    },
    {
        "source_sentence": "過現未來十方佛，　　生此法界而無盡。",
        "from": "T08n0229_003:0683a24_17",
        "context_with_next_sentence": true
    },
    {
        "source_sentence": "一切樹林華菓等，　　皆從大地而生長，",
        "from": "T08n0229_003:0683a25_0",
        "context_with_next_sentence": true
    },
    {
        "source_sentence": "大地不厭亦不著，　　不減不增復不倦。",
        "from": "T08n0229_003:0683a26_17",
        "context_with_next_sentence": true
    },
    {
        "source_sentence": "佛及聲聞緣覺等，　　天及世間安隱法，",
        "from": "T08n0229_003:0683a27_0",
        "context_with_next_sentence": true
    },
    {
        "source_sentence": "皆從般若之所生，　　般若無增亦無減。",
        "from": "T08n0229_003:0683a28_17",
        "context_with_next_sentence": true
    },
    {
        "source_sentence": "世間上中下眾生，　　一切皆從無明生，",
        "from": "T08n0229_003:0683a29_0",
        "context_with_next_sentence": true
    },
    {
        "source_sentence": "因緣和合轉苦身，　　無明無增亦無減。",
        "from": "T08n0229_003:0683b01_17",
        "context_with_next_sentence": true
    },
    {
        "source_sentence": "乃至方便諸法門，　　皆從般若所生出，",
        "from": "T08n0229_003:0683b02_0",
        "context_with_next_sentence": true
    },
    {
        "source_sentence": "彼方便法隨緣轉，　　般若無增亦無減。",
        "from": "T08n0229_003:0683b03_17",
        "context_with_next_sentence": true
    },
    {
        "source_sentence": "菩薩了知十二緣，　　乃至般若無增減，",
        "from": "T08n0229_003:0683b04_0",
        "context_with_next_sentence": true
    },
    {
        "source_sentence": "如日雲中放光明，　　破無明障證菩提。",
        "from": "T08n0229_003:0683b05_17",
        "context_with_next_sentence": true
    },
    {
        "source_sentence": "「大菩薩修四禪定，　　如所愛樂而無住，",
        "from": "T08n0229_003:0683b07_0",
        "context_with_next_sentence": true
    },
    {
        "source_sentence": "或復不住於四禪，　　當得最上之菩提。",
        "from": "T08n0229_003:0683b08_17",
        "context_with_next_sentence": true
    },
    {
        "source_sentence": "得最般若住禪定，　　四無色等三摩地，",
        "from": "T08n0229_003:0683b09_0",
        "context_with_next_sentence": true
    },
    {
        "source_sentence": "為得最上大禪定，　　而復不學諸漏盡。",
        "from": "T08n0229_003:0683b10_17",
        "context_with_next_sentence": true
    },
    {
        "source_sentence": "此功德藏未曾有，　　行三摩地而無相，",
        "from": "T08n0229_003:0683b11_0",
        "context_with_next_sentence": true
    },
    {
        "source_sentence": "住彼不破於我見，　　有心所思生欲界。",
        "from": "T08n0229_003:0683b12_17",
        "context_with_next_sentence": true
    },
    {
        "source_sentence": "譬如南閻浮提人，　　未生諸天生北洲，",
        "from": "T08n0229_003:0683b13_0",
        "context_with_next_sentence": true
    },
    {
        "source_sentence": "見彼境界而求生，　　作彼住已而復還。",
        "from": "T08n0229_003:0683b14_17",
        "context_with_next_sentence": true
    },
    {
        "source_sentence": "菩薩所修之功德，　　三摩地行而相應，",
        "from": "T08n0229_003:0683b15_0",
        "context_with_next_sentence": true
    },
    {
        "source_sentence": "雖同凡夫住欲界，　　由如蓮華不著水。",
        "from": "T08n0229_003:0683b16_17",
        "context_with_next_sentence": true
    },
    {
        "source_sentence": "菩薩度脫於眾生，　　圓滿淨土波羅蜜，",
        "from": "T08n0229_003:0683b17_0",
        "context_with_next_sentence": true
    },
    {
        "source_sentence": "不求生於無色界，　　而求菩提波羅蜜。",
        "from": "T08n0229_003:0683b18_17",
        "context_with_next_sentence": true
    },
    {
        "source_sentence": "譬如天人獲寶藏，　　雖得不生愛樂心，",
        "from": "T08n0229_003:0683b19_0",
        "context_with_next_sentence": true
    },
    {
        "source_sentence": "或言天人而起心，　　欲收彼寶不可得。",
        "from": "T08n0229_003:0683b20_17",
        "context_with_next_sentence": true
    },
    {
        "source_sentence": "大智菩薩不樂住，　　四禪寂靜三摩地，",
        "from": "T08n0229_003:0683b21_0",
        "context_with_next_sentence": true
    },
    {
        "source_sentence": "出彼寂靜三摩地，　　而入欲界為世間。",
        "from": "T08n0229_003:0683b22_17",
        "context_with_next_sentence": true
    },
    {
        "source_sentence": "若菩薩行三摩地，　　不樂羅漢及緣覺，",
        "from": "T08n0229_003:0683b23_0",
        "context_with_next_sentence": true
    },
    {
        "source_sentence": "乃至散亂兇惡心，　　無知迷亂無功德。",
        "from": "T08n0229_003:0683b24_17",
        "context_with_next_sentence": true
    },
    {
        "source_sentence": "色聲香味觸五欲，　　及彼緣覺聲聞等，",
        "from": "T08n0229_003:0683b25_0",
        "context_with_next_sentence": true
    },
    {
        "source_sentence": "如是之法悉遠離，　　等引不離菩提心。",
        "from": "T08n0229_003:0683b26_17",
        "context_with_next_sentence": true
    },
    {
        "source_sentence": "菩薩一向為眾生，　　修行精進波羅蜜，",
        "from": "T08n0229_003:0683b27_0",
        "context_with_next_sentence": true
    },
    {
        "source_sentence": "由如奴僕事其主，　　利於眾生亦如是。",
        "from": "T08n0229_003:0683b28_17",
        "context_with_next_sentence": true
    },
    {
        "source_sentence": "如僕事主心專注，　　雖被瞋辱而無對，",
        "from": "T08n0229_003:0683b29_0",
        "context_with_next_sentence": true
    },
    {
        "source_sentence": "凡所動止常在心，　　唯恐彼主責其過。",
        "from": "T08n0229_003:0683c01_17",
        "context_with_next_sentence": true
    },
    {
        "source_sentence": "菩薩為求佛菩提，　　如奴事主利眾生，",
        "from": "T08n0229_003:0683c02_0",
        "context_with_next_sentence": true
    },
    {
        "source_sentence": "證得無上菩提已，　　利生如火燒草木。",
        "from": "T08n0229_003:0683c03_17",
        "context_with_next_sentence": true
    },
    {
        "source_sentence": "晝夜勤行利他行，　　利已內心無我相，",
        "from": "T08n0229_003:0683c04_0",
        "context_with_next_sentence": true
    },
    {
        "source_sentence": "如母愛子常衛護，　　寒暑雖苦心無倦。",
        "from": "T08n0229_003:0683c05_17",
        "context_with_next_sentence": true
    },
    {
        "source_sentence": "「菩薩愛樂為眾生，　　修治佛剎清淨行，",
        "from": "T08n0229_003:0683c07_0",
        "context_with_next_sentence": true
    },
    {
        "source_sentence": "恒行精進波羅蜜，　　無如微塵心退倦。",
        "from": "T08n0229_003:0683c08_17",
        "context_with_next_sentence": true
    },
    {
        "source_sentence": "大智菩薩俱胝劫，　　久修苦行為菩提，",
        "from": "T08n0229_003:0683c09_0",
        "context_with_next_sentence": true
    },
    {
        "source_sentence": "不離精進波羅蜜，　　無懈怠心終得證。",
        "from": "T08n0229_003:0683c10_17",
        "context_with_next_sentence": true
    },
    {
        "source_sentence": "從初發心為菩提，　　乃至得獲寂靜證，",
        "from": "T08n0229_003:0683c11_0",
        "context_with_next_sentence": true
    },
    {
        "source_sentence": "恒於晝夜行精進，　　大智菩薩應如是。",
        "from": "T08n0229_003:0683c12_17",
        "context_with_next_sentence": true
    },
    {
        "source_sentence": "有言能破於須彌，　　方證無上菩提果，",
        "from": "T08n0229_003:0683c13_0",
        "context_with_next_sentence": true
    },
    {
        "source_sentence": "聞已懈怠而退心，　　是彼菩薩之過失。",
        "from": "T08n0229_003:0683c14_17",
        "context_with_next_sentence": true
    },
    {
        "source_sentence": "大智菩薩聞是言，　　謂須彌盧甚微小，",
        "from": "T08n0229_003:0683c15_0",
        "context_with_next_sentence": true
    },
    {
        "source_sentence": "於一念間可破壞，　　亦不住證佛菩提。",
        "from": "T08n0229_003:0683c16_17",
        "context_with_next_sentence": true
    },
    {
        "source_sentence": "於身心語行精進，　　度脫世間作大利，",
        "from": "T08n0229_003:0683c17_0",
        "context_with_next_sentence": true
    },
    {
        "source_sentence": "或著我相起懈怠，　　而不能證佛菩提。",
        "from": "T08n0229_003:0683c18_17",
        "context_with_next_sentence": true
    },
    {
        "source_sentence": "無身心相無眾生，　　離諸相住不二法，",
        "from": "T08n0229_003:0683c19_0",
        "context_with_next_sentence": true
    },
    {
        "source_sentence": "為求無上佛菩提，　　是行精進波羅蜜。",
        "from": "T08n0229_003:0683c20_17",
        "context_with_next_sentence": true
    },
    {
        "source_sentence": "大智菩薩行利樂，　　令人聞言悉歡喜，",
        "from": "T08n0229_003:0683c21_0",
        "context_with_next_sentence": true
    },
    {
        "source_sentence": "說法無說無聽人，　　名最上忍波羅蜜。",
        "from": "T08n0229_003:0683c22_17",
        "context_with_next_sentence": true
    },
    {
        "source_sentence": "譬如寶滿三千界，　　施佛緣覺及羅漢，",
        "from": "T08n0229_003:0683c23_0",
        "context_with_next_sentence": true
    },
    {
        "source_sentence": "不如知法忍功德，　　百千萬分不及一。",
        "from": "T08n0229_003:0683c24_17",
        "context_with_next_sentence": true
    },
    {
        "source_sentence": "持忍菩薩得清淨，　　三十二相到彼岸，",
        "from": "T08n0229_003:0683c25_0",
        "context_with_next_sentence": true
    },
    {
        "source_sentence": "一切眾生悉愛樂，　　聞法信受而調伏。",
        "from": "T08n0229_003:0683c26_17",
        "context_with_next_sentence": true
    },
    {
        "source_sentence": "或有眾生以栴檀，　　塗菩薩身為供養，",
        "from": "T08n0229_003:0683c27_0",
        "context_with_next_sentence": true
    },
    {
        "source_sentence": "或有持火遍燒然，　　行平等心無瞋喜。",
        "from": "T08n0229_003:0683c28_17",
        "context_with_next_sentence": true
    },
    {
        "source_sentence": "大智菩薩持是忍，　　或為緣覺及聲聞，",
        "from": "T08n0229_003:0683c29_0",
        "context_with_next_sentence": true
    },
    {
        "source_sentence": "乃至世間諸眾生，　　悉皆迴向佛菩提。",
        "from": "T08n0229_003:0684a01_17",
        "context_with_next_sentence": true
    },
    {
        "source_sentence": "譬如世間貪五欲，　　甘忍三塗無邊苦，",
        "from": "T08n0229_003:0684a02_0",
        "context_with_next_sentence": true
    },
    {
        "source_sentence": "菩薩為求佛菩提，　　今何不勤持忍辱。",
        "from": "T08n0229_003:0684a03_17",
        "context_with_next_sentence": true
    },
    {
        "source_sentence": "割截首足劓耳鼻，　　禁縛捶拷諸楚毒，",
        "from": "T08n0229_003:0684a04_0",
        "context_with_next_sentence": true
    },
    {
        "source_sentence": "如是苦惱悉能忍，　　是住忍辱波羅蜜。",
        "from": "T08n0229_003:0684a05_17",
        "context_with_next_sentence": true
    },
    {
        "source_sentence": "「持戒當得高名稱，　　亦復證得三摩地，",
        "from": "T08n0229_003:0684a07_0",
        "context_with_next_sentence": true
    },
    {
        "source_sentence": "持戒為利諸眾生，　　後當證於佛菩提。",
        "from": "T08n0229_003:0684a08_17",
        "context_with_next_sentence": true
    },
    {
        "source_sentence": "心重緣覺及聲聞，　　及見破戒說他過，",
        "from": "T08n0229_003:0684a09_0",
        "context_with_next_sentence": true
    },
    {
        "source_sentence": "雖實持戒為菩提，　　是名持戒行五欲。",
        "from": "T08n0229_003:0684a10_17",
        "context_with_next_sentence": true
    },
    {
        "source_sentence": "欲證菩提功德法，　　持戒具足行利樂，",
        "from": "T08n0229_003:0684a11_0",
        "context_with_next_sentence": true
    },
    {
        "source_sentence": "若行毀破於尸羅，　　是則滅壞於菩提。",
        "from": "T08n0229_003:0684a12_17",
        "context_with_next_sentence": true
    },
    {
        "source_sentence": "菩薩雖樂受五欲，　　歸命佛法及聖眾，",
        "from": "T08n0229_003:0684a13_0",
        "context_with_next_sentence": true
    },
    {
        "source_sentence": "念我當證一切智，　　是住尸羅波羅蜜。",
        "from": "T08n0229_003:0684a14_17",
        "context_with_next_sentence": true
    },
    {
        "source_sentence": "菩薩經歷俱胝劫，　　奉行十善無間斷，",
        "from": "T08n0229_003:0684a15_0",
        "context_with_next_sentence": true
    },
    {
        "source_sentence": "心樂緣覺及羅漢，　　是犯波羅夷重罪。",
        "from": "T08n0229_003:0684a16_17",
        "context_with_next_sentence": true
    },
    {
        "source_sentence": "持戒迴向佛菩提，　　而不作念求自益，",
        "from": "T08n0229_003:0684a17_0",
        "context_with_next_sentence": true
    },
    {
        "source_sentence": "但念利他諸眾生，　　是則持戒波羅蜜。",
        "from": "T08n0229_003:0684a18_17",
        "context_with_next_sentence": true
    },
    {
        "source_sentence": "菩薩若行諸佛道，　　於眾生離種種相，",
        "from": "T08n0229_003:0684a19_0",
        "context_with_next_sentence": true
    },
    {
        "source_sentence": "不見破戒諸過患，　　此為最上善持戒。",
        "from": "T08n0229_003:0684a20_17",
        "context_with_next_sentence": true
    },
    {
        "source_sentence": "菩薩要離於諸相，　　無我無人及壽者，",
        "from": "T08n0229_003:0684a21_0",
        "context_with_next_sentence": true
    },
    {
        "source_sentence": "不著戒相及行相，　　是則持戒之殊勝。",
        "from": "T08n0229_003:0684a22_17",
        "context_with_next_sentence": true
    },
    {
        "source_sentence": "如是具足而持戒，　　一切無礙無分別，",
        "from": "T08n0229_003:0684a23_0",
        "context_with_next_sentence": true
    },
    {
        "source_sentence": "頭目手足施無悋，　　一切所愛皆無著。",
        "from": "T08n0229_003:0684a24_17",
        "context_with_next_sentence": true
    },
    {
        "source_sentence": "了知法本空無我，　　乃於此身無戀著，",
        "from": "T08n0229_003:0684a25_0",
        "context_with_next_sentence": true
    },
    {
        "source_sentence": "況外財物而不捨，　　及彼非處而嫉妬。",
        "from": "T08n0229_003:0684a26_17",
        "context_with_next_sentence": true
    },
    {
        "source_sentence": "於內外施生我慢，　　是菩薩病非為施，",
        "from": "T08n0229_003:0684a27_0",
        "context_with_next_sentence": true
    },
    {
        "source_sentence": "或起嫉妬生鬼趣，　　或得為人處貧賤。",
        "from": "T08n0229_003:0684a28_17",
        "context_with_next_sentence": true
    },
    {
        "source_sentence": "知彼眾生貧賤因，　　菩薩發心恒布施，",
        "from": "T08n0229_003:0684a29_0",
        "context_with_next_sentence": true
    },
    {
        "source_sentence": "施如四洲草木數，　　如是廣大亦無相。",
        "from": "T08n0229_003:0684b01_17",
        "context_with_next_sentence": true
    },
    {
        "source_sentence": "大智菩薩行施已，　　復念三有諸眾生，",
        "from": "T08n0229_003:0684b02_0",
        "context_with_next_sentence": true
    },
    {
        "source_sentence": "菩薩亦為彼眾生，　　悉皆迴向於菩提。",
        "from": "T08n0229_003:0684b03_17",
        "context_with_next_sentence": true
    },
    {
        "source_sentence": "如是行施無所著，　　亦復不求於果報，",
        "from": "T08n0229_003:0684b04_0",
        "context_with_next_sentence": true
    },
    {
        "source_sentence": "名大智者為一切，　　施因雖少果無量。",
        "from": "T08n0229_003:0684b05_17",
        "context_with_next_sentence": true
    },
    {
        "source_sentence": "乃至三有諸眾生，　　一切皆以尊重施，",
        "from": "T08n0229_003:0684b06_0",
        "context_with_next_sentence": true
    },
    {
        "source_sentence": "如供養佛及菩薩，　　緣覺聲聞之功德。",
        "from": "T08n0229_003:0684b07_17",
        "context_with_next_sentence": true
    },
    {
        "source_sentence": "大智菩薩以方便，　　用彼施福行迴向，",
        "from": "T08n0229_003:0684b08_0",
        "context_with_next_sentence": true
    },
    {
        "source_sentence": "當令一切眾生類，　　皆悉證得無上覺。",
        "from": "T08n0229_003:0684b09_17",
        "context_with_next_sentence": true
    },
    {
        "source_sentence": "如假琉璃寶大聚，　　不及一真琉璃寶，",
        "from": "T08n0229_003:0684b10_0",
        "context_with_next_sentence": true
    },
    {
        "source_sentence": "迴施世間一切眾，　　不及迴施無上覺。",
        "from": "T08n0229_003:0684b11_17",
        "context_with_next_sentence": true
    },
    {
        "source_sentence": "菩薩行施於世間，　　不作我慢無所愛，",
        "from": "T08n0229_003:0684b12_0",
        "context_with_next_sentence": true
    },
    {
        "source_sentence": "修行而得大增長，　　如月離障出雲中。",
        "from": "T08n0229_003:0684b13_17",
        "context_with_next_sentence": true
    },
    {
        "source_sentence": "「菩薩布施濟貧乏，　　令得富盛度苦惱，",
        "from": "T08n0229_003:0684b15_0",
        "context_with_next_sentence": true
    },
    {
        "source_sentence": "果報永滅餓鬼趣，　　及得斷除諸煩惱。",
        "from": "T08n0229_003:0684b16_17",
        "context_with_next_sentence": true
    },
    {
        "source_sentence": "持戒遠離畜生趣，　　捨八非念得正念，",
        "from": "T08n0229_003:0684b17_0",
        "context_with_next_sentence": true
    },
    {
        "source_sentence": "忍辱當得最上色，　　如金世間悉愛樂。",
        "from": "T08n0229_003:0684b18_17",
        "context_with_next_sentence": true
    },
    {
        "source_sentence": "精進善法獲無邊，　　所有功德不可盡，",
        "from": "T08n0229_003:0684b19_0",
        "context_with_next_sentence": true
    },
    {
        "source_sentence": "修行禪定離五欲，　　從等持得神通明。",
        "from": "T08n0229_003:0684b20_17",
        "context_with_next_sentence": true
    },
    {
        "source_sentence": "智獲無邊佛法藏，　　慧了諸法本來因，",
        "from": "T08n0229_003:0684b21_0",
        "context_with_next_sentence": true
    },
    {
        "source_sentence": "佛知三界諸過咎，　　為轉法輪滅諸苦。",
        "from": "T08n0229_003:0684b22_17",
        "context_with_next_sentence": true
    },
    {
        "source_sentence": "菩薩此法得圓滿，　　佛剎清淨眾生淨，",
        "from": "T08n0229_003:0684b23_0",
        "context_with_next_sentence": true
    },
    {
        "source_sentence": "受持佛種并法種，　　聖眾種及一切法。",
        "from": "T08n0229_003:0684b24_17",
        "context_with_next_sentence": true
    },
    {
        "source_sentence": "醫世間病最上師，　　以智慧說菩提方，",
        "from": "T08n0229_003:0684b25_0",
        "context_with_next_sentence": true
    },
    {
        "source_sentence": "寶德藏有種種藥，　　令眾生服悉證道。",
        "from": "T08n0229_003:0684b26_17",
        "context_with_next_sentence": true
    },
    {
        "source_sentence": "佛母寶德藏般若波羅蜜經卷下",
        "from": "T08n0229_003:0684b27_100",
        "context_with_next_sentence": false
    }
]