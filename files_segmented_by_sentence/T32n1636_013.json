[
    {
        "source_sentence": "大乘集菩薩學論卷第十三",
        "from": "T32n1636_013:0112c02_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_013:0112c04_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_013:0112c05_0",
        "context_with_next_sentence": true
    },
    {
        "source_sentence": "沙門臣日稱等奉　詔譯10 精進波羅蜜多品精進波羅蜜多品第十論曰：",
        "from": "T32n1636_013:0112c08_2",
        "context_with_next_sentence": true
    },
    {
        "source_sentence": "雖聞住如是忍發生精進，然於此未聞尚起毀犯。",
        "from": "T32n1636_013:0112c09_4",
        "context_with_next_sentence": true
    },
    {
        "source_sentence": "如《月燈經》偈云：",
        "from": "T32n1636_013:0112c09_13",
        "context_with_next_sentence": true
    },
    {
        "source_sentence": "「傲法不護戒，　　為得幾多福？",
        "from": "T32n1636_013:0112c10_14",
        "context_with_next_sentence": true
    },
    {
        "source_sentence": "破戒縱多聞，　　無能免惡道。",
        "from": "T32n1636_013:0112c11_13",
        "context_with_next_sentence": true
    },
    {
        "source_sentence": "」論曰：",
        "from": "T32n1636_013:0112c12_2",
        "context_with_next_sentence": true
    },
    {
        "source_sentence": "由聞具勝能者，《那羅延所問經》云：",
        "from": "T32n1636_013:0112c12_19",
        "context_with_next_sentence": true
    },
    {
        "source_sentence": "「善男子！",
        "from": "T32n1636_013:0112c13_1",
        "context_with_next_sentence": true
    },
    {
        "source_sentence": "如所聞解得勝惠性。",
        "from": "T32n1636_013:0112c13_10",
        "context_with_next_sentence": true
    },
    {
        "source_sentence": "若聞息除煩惱，令煩惱魔皆不得便。",
        "from": "T32n1636_013:0112c14_6",
        "context_with_next_sentence": true
    },
    {
        "source_sentence": "」是中廣如《最上大仙本起經》云：",
        "from": "T32n1636_013:0112c15_1",
        "context_with_next_sentence": true
    },
    {
        "source_sentence": "「菩薩摩訶薩具足深心尊重法欲，住餘世界現諸佛前隨所聞法。",
        "from": "T32n1636_013:0112c16_9",
        "context_with_next_sentence": true
    },
    {
        "source_sentence": "若菩薩摩訶薩精進法欲，於山林中貯法伏藏，得無量經典法門如置掌中。",
        "from": "T32n1636_013:0112c18_4",
        "context_with_next_sentence": true
    },
    {
        "source_sentence": "又諸菩薩精進法欲而得佛現前，及諸天等與佛辯才，乃至命欲將盡，為佛世尊及諸天等增益壽命及與色力，住命千歲非本所求，為佛諸天共加持故，乃至求住一劫。",
        "from": "T32n1636_013:0112c22_1",
        "context_with_next_sentence": true
    },
    {
        "source_sentence": "又諸菩薩生法尊重，為佛世尊除老病苦，得授正念及通達辯才，乃至得授正見隨見能說。",
        "from": "T32n1636_013:0112c24_2",
        "context_with_next_sentence": true
    },
    {
        "source_sentence": "又若菩薩摩訶薩精進法欲，無他一切冤敵等怖。",
        "from": "T32n1636_013:0112c25_4",
        "context_with_next_sentence": true
    },
    {
        "source_sentence": "是故精進多聞資糧善巧菩薩脩習得如是等。",
        "from": "T32n1636_013:0112c26_5",
        "context_with_next_sentence": true
    },
    {
        "source_sentence": "」論曰：",
        "from": "T32n1636_013:0112c27_2",
        "context_with_next_sentence": true
    },
    {
        "source_sentence": "菩薩聞幾種行入解毘奈耶？",
        "from": "T32n1636_013:0112c27_14",
        "context_with_next_sentence": true
    },
    {
        "source_sentence": "如《無盡意經》云：",
        "from": "T32n1636_013:0112c28_3",
        "context_with_next_sentence": true
    },
    {
        "source_sentence": "「由聞八十種行而能入解。",
        "from": "T32n1636_013:0112c28_15",
        "context_with_next_sentence": true
    },
    {
        "source_sentence": "所謂欲行、深心行、深固心行、極相應行、無倨傲行、不放逸行、恭敬行、極尊重行、離名相行、善言行、承事行、聞利益行、作意行、不散亂行、無住行、寶想行、藥想行、消除一切疾病行、念器行、達解行、意喜行、悟入行、聽聞佛法無厭行、廣捨行、了知調伏行、親近多聞行、喜樂容受所作行、身踊躍行、心悅樂行、聞不懈退行、聞義行、聞法行、聞威儀行、聞他說行、聞所未聞妙法行、聞神通行、不樂餘乘行、聞諸波羅蜜多行、聞菩薩藏行、聞攝事行、聞方便善巧行、聞梵行行、聞正念正知行、聞已生善巧行、聞未生善巧行、觀不淨行、觀慈行、觀緣生行、觀無常行、觀苦行、觀無我行、觀寂滅行、觀空無相無願行、無作行、善作行、建立真實行、無減失行、單己行、守護自心行、精進不懈行、諦察諸法行、對治煩惱行、希求自分善法行、降伏他分煩惱行、依止七財行、斷諸貧窮行、讚諸有智行、欣樂智者行、眾聖平等行、非聖淨信行、見諦行、遠離諸蘊過失行、稱量有為過失行、依義行、依法行、一切惡作行、利益自他行、於善脩作不發餘業行、趣向殊勝行、所得一切佛法行。",
        "from": "T32n1636_013:0113a21_5",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_013:0113a21_11",
        "context_with_next_sentence": true
    },
    {
        "source_sentence": "「若於助法相應，則得如是智業。",
        "from": "T32n1636_013:0113a22_4",
        "context_with_next_sentence": true
    },
    {
        "source_sentence": "云何助法相應？",
        "from": "T32n1636_013:0113a22_11",
        "context_with_next_sentence": true
    },
    {
        "source_sentence": "謂若少務少求、慎語慎行，初夜後夜聞諸世間順理相應者，稱量利他數數推求，心無濁染除諸蓋障。",
        "from": "T32n1636_013:0113a24_16",
        "context_with_next_sentence": true
    },
    {
        "source_sentence": "於餘罪犯以智出離、不起惡作，發起趣向、堅固正行。",
        "from": "T32n1636_013:0113a26_1",
        "context_with_next_sentence": true
    },
    {
        "source_sentence": "樂法敬法，為法奧府具足精進如救頭然，希求智惠為遊止處。",
        "from": "T32n1636_013:0113a27_8",
        "context_with_next_sentence": true
    },
    {
        "source_sentence": "不墮禁戒不捨重負，趣發殊勝捨無益眾。",
        "from": "T32n1636_013:0113a28_7",
        "context_with_next_sentence": true
    },
    {
        "source_sentence": "樂單己行，於阿蘭若現前作意及聖種子杜多功德喜足不亂欣樂法樂。",
        "from": "T32n1636_013:0113a29_17",
        "context_with_next_sentence": true
    },
    {
        "source_sentence": "不念世間語言，求出世法要，及無妄念通達義利、隨順真道。",
        "from": "T32n1636_013:0113b02_7",
        "context_with_next_sentence": true
    },
    {
        "source_sentence": "知持戒緣，慚愧莊嚴。",
        "from": "T32n1636_013:0113b02_17",
        "context_with_next_sentence": true
    },
    {
        "source_sentence": "以堅實智破壞無智，以勝惠眼極妙清淨覺了無明癡暗繫縛，謂廣大覺了、無邪曲覺了、分別覺了、現證覺了，不從他得。",
        "from": "T32n1636_013:0113b05_11",
        "context_with_next_sentence": true
    },
    {
        "source_sentence": "持自功德、讚他功德，善所脩作不墮業報。",
        "from": "T32n1636_013:0113b06_8",
        "context_with_next_sentence": true
    },
    {
        "source_sentence": "是為智業清淨。",
        "from": "T32n1636_013:0113b06_15",
        "context_with_next_sentence": true
    },
    {
        "source_sentence": "」又《般若》中說：",
        "from": "T32n1636_013:0113b07_2",
        "context_with_next_sentence": true
    },
    {
        "source_sentence": "「應何所聞？",
        "from": "T32n1636_013:0113b07_8",
        "context_with_next_sentence": true
    },
    {
        "source_sentence": "於方廣經論當如是學，非義利者亦應遠離。",
        "from": "T32n1636_013:0113b08_6",
        "context_with_next_sentence": true
    },
    {
        "source_sentence": "所謂世間處論、鞭扑論、蠱毒論、默置論、童子戲劇論，乃至所有別部解脫等論成就癡冥，善住一切菩薩乘者悉應遠離。",
        "from": "T32n1636_013:0113b11_3",
        "context_with_next_sentence": true
    },
    {
        "source_sentence": "」又如《無盡意經》云：",
        "from": "T32n1636_013:0113b11_14",
        "context_with_next_sentence": true
    },
    {
        "source_sentence": "「有四種施，於說法師為智資糧而得成就。",
        "from": "T32n1636_013:0113b12_9",
        "context_with_next_sentence": true
    },
    {
        "source_sentence": "何等為四？",
        "from": "T32n1636_013:0113b12_14",
        "context_with_next_sentence": true
    },
    {
        "source_sentence": "一者謂紙筆墨經、二者嚴飾法座、三者具諸名聞利養、四者為攝受法不以諂詐稱讚。",
        "from": "T32n1636_013:0113b14_12",
        "context_with_next_sentence": true
    },
    {
        "source_sentence": "復有四護。",
        "from": "T32n1636_013:0113b14_17",
        "context_with_next_sentence": true
    },
    {
        "source_sentence": "何等為四？",
        "from": "T32n1636_013:0113b15_3",
        "context_with_next_sentence": true
    },
    {
        "source_sentence": "一者謂護己身、二者護善、三者護諸世間、四者護利益事。",
        "from": "T32n1636_013:0113b16_9",
        "context_with_next_sentence": true
    },
    {
        "source_sentence": "乃至復有四住，為智資糧而得成就。",
        "from": "T32n1636_013:0113b17_5",
        "context_with_next_sentence": true
    },
    {
        "source_sentence": "何等為四？",
        "from": "T32n1636_013:0113b17_10",
        "context_with_next_sentence": true
    },
    {
        "source_sentence": "一者住說法師、二者住法、三者住利養、四者住覺悟。",
        "from": "T32n1636_013:0113b18_14",
        "context_with_next_sentence": true
    },
    {
        "source_sentence": "是名四種。",
        "from": "T32n1636_013:0113b18_19",
        "context_with_next_sentence": true
    },
    {
        "source_sentence": "」又《華樓閣經》云：",
        "from": "T32n1636_013:0113b19_7",
        "context_with_next_sentence": true
    },
    {
        "source_sentence": "「若人以須彌量七寶聚布施在家菩薩者，不如能以千錢奉施出家菩薩，或以信解出家功德施一指節脩難行施。",
        "from": "T32n1636_013:0113b21_15",
        "context_with_next_sentence": true
    },
    {
        "source_sentence": "若諸所有唯除出家得是大果。",
        "from": "T32n1636_013:0113b22_10",
        "context_with_next_sentence": true
    },
    {
        "source_sentence": "如來最上最聖，非在家者有如是理，況復在家無智心不具足。",
        "from": "T32n1636_013:0113b23_18",
        "context_with_next_sentence": true
    },
    {
        "source_sentence": "」如《最上問經》云：",
        "from": "T32n1636_013:0113b24_8",
        "context_with_next_sentence": true
    },
    {
        "source_sentence": "「謂若一心於他眷屬等罪而能遠離，說為無罪。",
        "from": "T32n1636_013:0113b25_8",
        "context_with_next_sentence": true
    },
    {
        "source_sentence": "彼若不能遠離，性難調故，於在家者建立是罪。",
        "from": "T32n1636_013:0113b26_8",
        "context_with_next_sentence": true
    },
    {
        "source_sentence": "」11 說阿蘭若品1說阿蘭若品第十一如《最上授所問經》說：",
        "from": "T32n1636_013:0113b28_10",
        "context_with_next_sentence": true
    },
    {
        "source_sentence": "「依止住阿蘭若，次第居家者性過失故。",
        "from": "T32n1636_013:0113b29_6",
        "context_with_next_sentence": true
    },
    {
        "source_sentence": "」又如《月燈經》偈云：",
        "from": "T32n1636_013:0113b29_17",
        "context_with_next_sentence": true
    },
    {
        "source_sentence": "「不起著欲，　　遠離眷屬，　　棄捨在家，",
        "from": "T32n1636_013:0113c01_0",
        "context_with_next_sentence": true
    },
    {
        "source_sentence": "得無上道。",
        "from": "T32n1636_013:0113c02_4",
        "context_with_next_sentence": true
    },
    {
        "source_sentence": "怖畏在家，　　遠離眷屬，　　無上菩提，",
        "from": "T32n1636_013:0113c03_0",
        "context_with_next_sentence": true
    },
    {
        "source_sentence": "斯不難得。",
        "from": "T32n1636_013:0113c04_4",
        "context_with_next_sentence": true
    },
    {
        "source_sentence": "由常在家，　　住於欲地，　　而能獲得，",
        "from": "T32n1636_013:0113c05_0",
        "context_with_next_sentence": true
    },
    {
        "source_sentence": "勝妙菩提。",
        "from": "T32n1636_013:0113c06_4",
        "context_with_next_sentence": true
    },
    {
        "source_sentence": "安住空閑，　　遠離諸欲，　　斷除煩惱，",
        "from": "T32n1636_013:0113c07_0",
        "context_with_next_sentence": true
    },
    {
        "source_sentence": "降伏魔冤，　　離垢無為，　　悟菩提道。",
        "from": "T32n1636_013:0113c08_18",
        "context_with_next_sentence": true
    },
    {
        "source_sentence": "飲食衣服，　　妙花塗香，　　而得承事，",
        "from": "T32n1636_013:0113c09_0",
        "context_with_next_sentence": true
    },
    {
        "source_sentence": "人中聖尊。",
        "from": "T32n1636_013:0113c10_4",
        "context_with_next_sentence": true
    },
    {
        "source_sentence": "若有如是，　　求菩提者，　　善利眾生，",
        "from": "T32n1636_013:0113c11_0",
        "context_with_next_sentence": true
    },
    {
        "source_sentence": "厭有為事，　　趣向空閑，　　至行七步，",
        "from": "T32n1636_013:0113c12_0",
        "context_with_next_sentence": true
    },
    {
        "source_sentence": "所獲福報，　　最勝無比。",
        "from": "T32n1636_013:0113c13_11",
        "context_with_next_sentence": true
    },
    {
        "source_sentence": "　　若復值遇，非眾同分，　　樂處眾會。",
        "from": "T32n1636_013:0113c14_11",
        "context_with_next_sentence": true
    },
    {
        "source_sentence": "　　悕財利者，眾生隨行，　　離彼方所，　　是愚闇難。",
        "from": "T32n1636_013:0113c15_18",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_013:0113c16_4",
        "context_with_next_sentence": true
    },
    {
        "source_sentence": "「智不為愚諍，　　猛利應當捨，",
        "from": "T32n1636_013:0113c17_0",
        "context_with_next_sentence": true
    },
    {
        "source_sentence": "離此極惡心，　　勿競愚者法。",
        "from": "T32n1636_013:0113c18_13",
        "context_with_next_sentence": true
    },
    {
        "source_sentence": "智不近於愚，　　了知愚本性，",
        "from": "T32n1636_013:0113c19_0",
        "context_with_next_sentence": true
    },
    {
        "source_sentence": "能使久相親，　　後當成怨嫉。",
        "from": "T32n1636_013:0113c20_13",
        "context_with_next_sentence": true
    },
    {
        "source_sentence": "智不保於愚，　　了知愚本性，",
        "from": "T32n1636_013:0113c21_0",
        "context_with_next_sentence": true
    },
    {
        "source_sentence": "謂體性癡冥，　　自當求破壞。",
        "from": "T32n1636_013:0113c22_13",
        "context_with_next_sentence": true
    },
    {
        "source_sentence": "由是諸異生，　　何有善知識？",
        "from": "T32n1636_013:0113c23_13",
        "context_with_next_sentence": true
    },
    {
        "source_sentence": "若法共言說，　　不順瞋過咎，",
        "from": "T32n1636_013:0113c24_0",
        "context_with_next_sentence": true
    },
    {
        "source_sentence": "斯愚法磣毒，　　故智者不保。",
        "from": "T32n1636_013:0113c25_13",
        "context_with_next_sentence": true
    },
    {
        "source_sentence": "愚與愚者合，　　如糞投不淨，",
        "from": "T32n1636_013:0113c26_0",
        "context_with_next_sentence": true
    },
    {
        "source_sentence": "智復與智俱，　　如酥置酥內。",
        "from": "T32n1636_013:0113c27_13",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_013:0113c28_4",
        "context_with_next_sentence": true
    },
    {
        "source_sentence": "「常於世間，　　最極樂處，　　無有少分，",
        "from": "T32n1636_013:0113c29_0",
        "context_with_next_sentence": true
    },
    {
        "source_sentence": "若樂不樂，　　唯樂林泉，　　隨得受用，",
        "from": "T32n1636_013:0114a01_0",
        "context_with_next_sentence": true
    },
    {
        "source_sentence": "沙門勝樂。",
        "from": "T32n1636_013:0114a02_4",
        "context_with_next_sentence": true
    },
    {
        "source_sentence": "無有纖毫，　　所繫屬者，　　如風轉空，",
        "from": "T32n1636_013:0114a03_0",
        "context_with_next_sentence": true
    },
    {
        "source_sentence": "如獨覺行。",
        "from": "T32n1636_013:0114a04_4",
        "context_with_next_sentence": true
    },
    {
        "source_sentence": "心常如風，　　無所繫著，　　若樂不樂，",
        "from": "T32n1636_013:0114a05_0",
        "context_with_next_sentence": true
    },
    {
        "source_sentence": "不有合集。",
        "from": "T32n1636_013:0114a06_4",
        "context_with_next_sentence": true
    },
    {
        "source_sentence": "謂若樂彼，　　無苦無違，　　離二邊故，",
        "from": "T32n1636_013:0114a07_0",
        "context_with_next_sentence": true
    },
    {
        "source_sentence": "唯此法樂，　　非人中樂。",
        "from": "T32n1636_013:0114a08_11",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_013:0114a09_4",
        "context_with_next_sentence": true
    },
    {
        "source_sentence": "「彼得常時，　　微作相應，　　離別眾失，",
        "from": "T32n1636_013:0114a10_0",
        "context_with_next_sentence": true
    },
    {
        "source_sentence": "不諍少分。",
        "from": "T32n1636_013:0114a11_4",
        "context_with_next_sentence": true
    },
    {
        "source_sentence": "　　彼相應理，　　住阿蘭若，獲是功德，　　而常獲得。",
        "from": "T32n1636_013:0114a12_11",
        "context_with_next_sentence": true
    },
    {
        "source_sentence": "不樂世間，　　不增有漏，　　住山林者，",
        "from": "T32n1636_013:0114a13_0",
        "context_with_next_sentence": true
    },
    {
        "source_sentence": "獲是勝能，　　不起過分。",
        "from": "T32n1636_013:0114a14_11",
        "context_with_next_sentence": true
    },
    {
        "source_sentence": "身語意密，　　及遠離行，　　住空閑者，",
        "from": "T32n1636_013:0114a15_0",
        "context_with_next_sentence": true
    },
    {
        "source_sentence": "獲多功德。",
        "from": "T32n1636_013:0114a16_4",
        "context_with_next_sentence": true
    },
    {
        "source_sentence": "　　得彼厭離，　　速悟解脫，寂靜解脫，　　住山林者，　　即住解脫。",
        "from": "T32n1636_013:0114a17_18",
        "context_with_next_sentence": true
    },
    {
        "source_sentence": "諸阿蘭若，　　獲是功德，　　棲止林泉，",
        "from": "T32n1636_013:0114a18_0",
        "context_with_next_sentence": true
    },
    {
        "source_sentence": "而常遠離，　　城邑聚落。",
        "from": "T32n1636_013:0114a19_11",
        "context_with_next_sentence": true
    },
    {
        "source_sentence": "常如獨覺，　　無有伴侶，　　非久如間，",
        "from": "T32n1636_013:0114a20_0",
        "context_with_next_sentence": true
    },
    {
        "source_sentence": "得斯勝定。",
        "from": "T32n1636_013:0114a21_4",
        "context_with_next_sentence": true
    },
    {
        "source_sentence": "」又《護國經》所說偈云：",
        "from": "T32n1636_013:0114a22_10",
        "context_with_next_sentence": true
    },
    {
        "source_sentence": "「棄捨在家，　　無量過咎，　　亦常不愛，",
        "from": "T32n1636_013:0114a23_0",
        "context_with_next_sentence": true
    },
    {
        "source_sentence": "深險思慮，　　得樂山林，　　諸根妙樂，",
        "from": "T32n1636_013:0114a24_0",
        "context_with_next_sentence": true
    },
    {
        "source_sentence": "寂靜功德，　　無有男女，　　戲笑言論。",
        "from": "T32n1636_013:0114a25_18",
        "context_with_next_sentence": true
    },
    {
        "source_sentence": "設有人來，　　如獨覺行，　　心淨無垢，",
        "from": "T32n1636_013:0114a26_0",
        "context_with_next_sentence": true
    },
    {
        "source_sentence": "不喜財利，　　意不耽著，　　處處少欲，",
        "from": "T32n1636_013:0114a27_0",
        "context_with_next_sentence": true
    },
    {
        "source_sentence": "當遠離此，　　諂求恭敬。",
        "from": "T32n1636_013:0114a28_11",
        "context_with_next_sentence": true
    },
    {
        "source_sentence": "」《最上問經》云：",
        "from": "T32n1636_013:0114a29_7",
        "context_with_next_sentence": true
    },
    {
        "source_sentence": "「我應不作眾生合集，非為於一眾生而起善根。",
        "from": "T32n1636_013:0114b01_6",
        "context_with_next_sentence": true
    },
    {
        "source_sentence": "或先所聞具剎那頃繫著財利心不淨者，若天若人咸悉捨去，設一天人亦復捨去。",
        "from": "T32n1636_013:0114b03_4",
        "context_with_next_sentence": true
    },
    {
        "source_sentence": "」又如《寶樓閣經》云：",
        "from": "T32n1636_013:0114b03_15",
        "context_with_next_sentence": true
    },
    {
        "source_sentence": "「佛言：",
        "from": "T32n1636_013:0114b03_19",
        "context_with_next_sentence": true
    },
    {
        "source_sentence": "『迦葉波！",
        "from": "T32n1636_013:0114b03_24",
        "context_with_next_sentence": true
    },
    {
        "source_sentence": "譬若有人泛大水中為渴而死。",
        "from": "T32n1636_013:0114b04_12",
        "context_with_next_sentence": true
    },
    {
        "source_sentence": "迦葉波！",
        "from": "T32n1636_013:0114b04_16",
        "context_with_next_sentence": true
    },
    {
        "source_sentence": "此沙門婆羅門亦復如是，然於多法受持讀誦，而不能斷貪瞋癡渴，遊大法海為諸煩惱渴愛而死，後墮惡道。",
        "from": "T32n1636_013:0114b07_7",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_013:0114b08_2",
        "context_with_next_sentence": true
    },
    {
        "source_sentence": "是故決定依阿蘭若及相似處。",
        "from": "T32n1636_013:0114b08_15",
        "context_with_next_sentence": true
    },
    {
        "source_sentence": "又《寶雲經》說：",
        "from": "T32n1636_013:0114b09_3",
        "context_with_next_sentence": true
    },
    {
        "source_sentence": "「若住所依之處，得行乞食不近不遠，流泉浴池清淨無垢，少怖畏處，樹葉花果皆悉具足，遠離險惡，多諸龕窟寂靜第一。",
        "from": "T32n1636_013:0114b11_17",
        "context_with_next_sentence": true
    },
    {
        "source_sentence": "菩薩如是當依此處。",
        "from": "T32n1636_013:0114b12_6",
        "context_with_next_sentence": true
    },
    {
        "source_sentence": "應先晝夜六時自誦經典聲不高下，善閉諸根心不外馳，於此淨命繫念所受，善取其相不著睡眠。",
        "from": "T32n1636_013:0114b14_11",
        "context_with_next_sentence": true
    },
    {
        "source_sentence": "若王王臣、剎利婆羅門及餘官屬或親來詣阿蘭若處，彼比丘應作是言：",
        "from": "T32n1636_013:0114b16_4",
        "context_with_next_sentence": true
    },
    {
        "source_sentence": "『善來大王！",
        "from": "T32n1636_013:0114b16_10",
        "context_with_next_sentence": true
    },
    {
        "source_sentence": "如所施設，可就此座。",
        "from": "T32n1636_013:0114b16_20",
        "context_with_next_sentence": true
    },
    {
        "source_sentence": "』王若坐時，比丘亦坐；",
        "from": "T32n1636_013:0114b17_8",
        "context_with_next_sentence": true
    },
    {
        "source_sentence": "王若不坐，比丘亦立。",
        "from": "T32n1636_013:0114b17_18",
        "context_with_next_sentence": true
    },
    {
        "source_sentence": "王若諸根動亂，應當讚言：",
        "from": "T32n1636_013:0114b18_9",
        "context_with_next_sentence": true
    },
    {
        "source_sentence": "『大王！",
        "from": "T32n1636_013:0114b18_13",
        "context_with_next_sentence": true
    },
    {
        "source_sentence": "得大善利。",
        "from": "T32n1636_013:0114b18_18",
        "context_with_next_sentence": true
    },
    {
        "source_sentence": "王之境土有諸具戒具德多聞沙門婆羅門，安住其中，不為惡人冤賊惱害。",
        "from": "T32n1636_013:0114b20_10",
        "context_with_next_sentence": true
    },
    {
        "source_sentence": "』王若諸根善淨堪為說法，即當為說善巧之法。",
        "from": "T32n1636_013:0114b21_11",
        "context_with_next_sentence": true
    },
    {
        "source_sentence": "審若不樂善巧，則當為說厭離之法。",
        "from": "T32n1636_013:0114b22_7",
        "context_with_next_sentence": true
    },
    {
        "source_sentence": "審若不樂厭離，則當令知如來有大慈悲具大威德。",
        "from": "T32n1636_013:0114b23_10",
        "context_with_next_sentence": true
    },
    {
        "source_sentence": "為諸來者剎利婆羅門及餘官屬，隨其所宜為作化度。",
        "from": "T32n1636_013:0114b24_15",
        "context_with_next_sentence": true
    },
    {
        "source_sentence": "彼若多聞堪任法器者，使聞妙法降伏其心。",
        "from": "T32n1636_013:0114b25_15",
        "context_with_next_sentence": true
    },
    {
        "source_sentence": "彼等眾生信樂是法得大歡喜。",
        "from": "T32n1636_013:0114b26_9",
        "context_with_next_sentence": true
    },
    {
        "source_sentence": "」《最上授所問經》云：",
        "from": "T32n1636_013:0114b26_20",
        "context_with_next_sentence": true
    },
    {
        "source_sentence": "「復次長者！",
        "from": "T32n1636_013:0114b27_3",
        "context_with_next_sentence": true
    },
    {
        "source_sentence": "出家菩薩住阿蘭若，應如是觀察是義：",
        "from": "T32n1636_013:0114b28_1",
        "context_with_next_sentence": true
    },
    {
        "source_sentence": "『云何我住阿蘭若中？",
        "from": "T32n1636_013:0114b28_11",
        "context_with_next_sentence": true
    },
    {
        "source_sentence": "非獨沙門相者而多猛惡𢤱悷，非密非靜非律儀非相應非願求之所共住，所謂非人諸惡鳥獸盜賊旃陀羅等之所共住，彼不具足沙門功德。",
        "from": "T32n1636_013:0114c02_14",
        "context_with_next_sentence": true
    },
    {
        "source_sentence": "爾時我住阿蘭若處，我應圓滿是沙門義。",
        "from": "T32n1636_013:0114c03_13",
        "context_with_next_sentence": true
    },
    {
        "source_sentence": "』乃至復次長者！",
        "from": "T32n1636_013:0114c04_1",
        "context_with_next_sentence": true
    },
    {
        "source_sentence": "出家菩薩阿蘭若行，應如是觀察：",
        "from": "T32n1636_013:0114c04_16",
        "context_with_next_sentence": true
    },
    {
        "source_sentence": "『我以何義至阿蘭若？",
        "from": "T32n1636_013:0114c05_5",
        "context_with_next_sentence": true
    },
    {
        "source_sentence": "我當為此怖畏。",
        "from": "T32n1636_013:0114c05_12",
        "context_with_next_sentence": true
    },
    {
        "source_sentence": "云何怖畏？",
        "from": "T32n1636_013:0114c05_17",
        "context_with_next_sentence": true
    },
    {
        "source_sentence": "謂處眾憒閙怖、合集怖、貪瞋癡怖、憍慢覆很怖、慳嫉財利怖、色香味觸怖、蘊魔怖、煩惱魔怖、死魔怖、天魔怖、無常計常顛倒怖、無我為我顛倒怖、不淨為淨顛倒怖、執苦為樂顛倒怖、心意識怖、離障起障怖、身見怖、我我所怖、疑三世怖、惡友怖、惡屬怖、名聞利養怖、不見言見怖、不聞言聞怖、不覺言覺怖、不知言知怖、沙門垢穢怖、互相瞋忿怖、三界怖、諸有趣生怖、三惡道怖，總略一切不善作意怖。",
        "from": "T32n1636_013:0114c14_18",
        "context_with_next_sentence": true
    },
    {
        "source_sentence": "我為如是此惡怖畏行相詣阿蘭若住。",
        "from": "T32n1636_013:0114c15_14",
        "context_with_next_sentence": true
    },
    {
        "source_sentence": "』乃至復次長者！",
        "from": "T32n1636_013:0114c16_3",
        "context_with_next_sentence": true
    },
    {
        "source_sentence": "出家菩薩住阿蘭若，當如是學。",
        "from": "T32n1636_013:0114c16_17",
        "context_with_next_sentence": true
    },
    {
        "source_sentence": "若怖生時，一切皆由我執所起。",
        "from": "T32n1636_013:0114c17_11",
        "context_with_next_sentence": true
    },
    {
        "source_sentence": "以要言之，復次住阿蘭若遠離我執，則無我、無我所、無我相、無我愛、無我想、無我見，不為我所持、不為我所計，捨離於我，不為守護住阿蘭若，此非利益。",
        "from": "T32n1636_013:0114c20_18",
        "context_with_next_sentence": true
    },
    {
        "source_sentence": "復次長者！",
        "from": "T32n1636_013:0114c21_3",
        "context_with_next_sentence": true
    },
    {
        "source_sentence": "住空閑者，無己想、無他想，若於諸法無說則於諸法無雜。",
        "from": "T32n1636_013:0114c22_8",
        "context_with_next_sentence": true
    },
    {
        "source_sentence": "以要言之，長者！",
        "from": "T32n1636_013:0114c22_16",
        "context_with_next_sentence": true
    },
    {
        "source_sentence": "譬如阿蘭若處藥草樹林不驚不怖不畏，亦無驚懾毛豎。",
        "from": "T32n1636_013:0114c24_2",
        "context_with_next_sentence": true
    },
    {
        "source_sentence": "此出家菩薩住阿蘭若行亦復如是，於身發起藥草樹林牆壁瓦礫之想，心如幻化所生，何有分別及有怖畏驚懾毛豎？",
        "from": "T32n1636_013:0114c26_15",
        "context_with_next_sentence": true
    },
    {
        "source_sentence": "如是深心於身觀察，是身無有，我、人、眾生、壽者、養者、意生、儒童，虛妄遍計。",
        "from": "T32n1636_013:0114c28_10",
        "context_with_next_sentence": true
    },
    {
        "source_sentence": "此怖畏者但有假名，虛妄遍計不應分別。",
        "from": "T32n1636_013:0114c29_7",
        "context_with_next_sentence": true
    },
    {
        "source_sentence": "如彼阿蘭若處藥草樹林，無有主宰亦無攝屬，此阿蘭若無有攝屬亦復如是。",
        "from": "T32n1636_013:0115a02_3",
        "context_with_next_sentence": true
    },
    {
        "source_sentence": "於一切法如是知已，應起是行。",
        "from": "T32n1636_013:0115a02_17",
        "context_with_next_sentence": true
    },
    {
        "source_sentence": "所以者何？",
        "from": "T32n1636_013:0115a03_2",
        "context_with_next_sentence": true
    },
    {
        "source_sentence": "住空閑者猶若強屍，無有主宰亦無攝屬。",
        "from": "T32n1636_013:0115a04_1",
        "context_with_next_sentence": true
    },
    {
        "source_sentence": "乃至復次長者！",
        "from": "T32n1636_013:0115a04_8",
        "context_with_next_sentence": true
    },
    {
        "source_sentence": "出家菩薩如住空閑，於此知已，依佛所說住阿蘭若，即得圓滿白法、深植善根，然後出詣聚落國邑，入於王宮而為說法。",
        "from": "T32n1636_013:0115a07_2",
        "context_with_next_sentence": true
    },
    {
        "source_sentence": "復次長者！",
        "from": "T32n1636_013:0115a07_7",
        "context_with_next_sentence": true
    },
    {
        "source_sentence": "出家菩薩讀誦演說解其義趣，入彼眾中而得恭敬親近和尚阿闍梨及耆舊中，而新學比丘亦應尊敬亦無懈怠，悉自營辦無令他惱，亦應勿使尊重承事。",
        "from": "T32n1636_013:0115a10_16",
        "context_with_next_sentence": true
    },
    {
        "source_sentence": "當如是觀察。",
        "from": "T32n1636_013:0115a11_3",
        "context_with_next_sentence": true
    },
    {
        "source_sentence": "又如來、應、等正覺，為諸天人魔梵沙門婆羅門及諸眾生尊重供養，乃至諸有所作悉自營辦不怖承事，況復我今欲求無學。",
        "from": "T32n1636_013:0115a13_18",
        "context_with_next_sentence": true
    },
    {
        "source_sentence": "如是承事一切眾生。",
        "from": "T32n1636_013:0115a14_8",
        "context_with_next_sentence": true
    },
    {
        "source_sentence": "若我承事於他一切供給，則我諸有所作悉自成辦，不復悕求承事供給。",
        "from": "T32n1636_013:0115a16_2",
        "context_with_next_sentence": true
    },
    {
        "source_sentence": "所以者何？",
        "from": "T32n1636_013:0115a16_7",
        "context_with_next_sentence": true
    },
    {
        "source_sentence": "長者！",
        "from": "T32n1636_013:0115a16_10",
        "context_with_next_sentence": true
    },
    {
        "source_sentence": "此尊重承事者，於比丘功德法中攝取毀犯。",
        "from": "T32n1636_013:0115a17_8",
        "context_with_next_sentence": true
    },
    {
        "source_sentence": "造此攝取者，因得承事故，我勿由是法造此攝取。",
        "from": "T32n1636_013:0115a18_11",
        "context_with_next_sentence": true
    },
    {
        "source_sentence": "」彼經又說：",
        "from": "T32n1636_013:0115a18_17",
        "context_with_next_sentence": true
    },
    {
        "source_sentence": "「復次長者！",
        "from": "T32n1636_013:0115a19_1",
        "context_with_next_sentence": true
    },
    {
        "source_sentence": "彼阿蘭若菩薩法，若見若聞和尚阿闍梨疾病者，雖處逈野應往問訊，謂若旦時詣彼。",
        "from": "T32n1636_013:0115a20_19",
        "context_with_next_sentence": true
    },
    {
        "source_sentence": "應發是心：",
        "from": "T32n1636_013:0115a21_4",
        "context_with_next_sentence": true
    },
    {
        "source_sentence": "設復為他所請讀誦解說，令住僧坊者如阿蘭若心勿受著。",
        "from": "T32n1636_013:0115a22_10",
        "context_with_next_sentence": true
    },
    {
        "source_sentence": "如是住阿蘭若，求法無厭，於一切事皆空閑想。",
        "from": "T32n1636_013:0115a23_13",
        "context_with_next_sentence": true
    },
    {
        "source_sentence": "」大乘集菩薩學論卷第十三",
        "from": "T32n1636_013:0115a24_100",
        "context_with_next_sentence": false
    }
]