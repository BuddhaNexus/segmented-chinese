{
    "T54n2128_057:0684a05_0": "一切經音義卷第五十七",
    "T54n2128_057:0684a07_0": "翻經沙門慧琳撰",
    "T54n2128_057:0684a08_0": "音大安般守意經二卷　慧琳",
    "T54n2128_057:0684a09_0": "陰持入經二卷　慧琳",
    "T54n2128_057:0684a10_0": "處處經一卷　慧琳",
    "T54n2128_057:0684a11_0": "罵意經一卷　慧琳",
    "T54n2128_057:0684a12_0": "分別善惡所起經一卷　慧琳",
    "T54n2128_057:0684a13_0": "出家緣經一卷　慧琳",
    "T54n2128_057:0684a14_0": "阿鋡正行經一卷　慧琳",
    "T54n2128_057:0684a15_0": "十八泥犁經一卷　玄應",
    "T54n2128_057:0684a16_0": "法受塵經一卷　無字",
    "T54n2128_057:0684a17_0": "禪行法想經一卷　慧琳",
    "T54n2128_057:0684a18_0": "長者子懊惱三處經一卷　慧琳",
    "T54n2128_057:0684a19_0": "揵陀國王經一卷　慧琳",
    "T54n2128_057:0684a20_0": "須摩提長者經一卷　慧琳",
    "T54n2128_057:0684a21_0": "阿難四事經一卷　慧琳",
    "T54n2128_057:0684a22_0": "未生怨王經一卷　玄應",
    "T54n2128_057:0684a23_0": "猘狗經一卷　慧琳",
    "T54n2128_057:0684a24_0": "四願經一卷　無字",
    "T54n2128_057:0684a25_0": "黑氏梵志經一卷　慧琳",
    "T54n2128_057:0684a26_0": "分別經一卷　慧琳",
    "T54n2128_057:0684a27_0": "八關齋經一卷　慧琳",
    "T54n2128_057:0684a28_0": "阿鳩[一/(匚*〡*〡*(巨匚))/田]經一卷　慧琳孝子經一卷五百弟子自說本起經一卷　玄應大迦葉本經一卷　玄應四自侵經一卷　玄應羅云忍辱經一卷　慧琳佛為年少比丘說正事經　無字時非時經一卷　玄應沙曷比丘功德經一卷　玄應自愛經一卷　玄應中心經一卷　玄應正見經一卷　玄應阿難七夢經一卷　無字大魚事經一卷　無字呵鵰阿那含經一卷　無字燈指因緣經一卷　玄應婦人遇辜經一卷　慧琳摩訶迦葉度貧女經一卷　玄應十二品生死經一卷　無字罪福報應經一卷　玄應五無返復經一卷　無字佛大僧大經一卷　玄應邪祇經一卷　玄應摩達國王經一卷　慧琳旃陀越國王經一卷　慧琳五恐怖世經一卷　慧琳弟子死復生經一卷　慧琳懈怠耕者經一卷　慧琳辯意長者子經一卷　慧琳天請問經一卷　慧琳賢者五福經一卷　無字無垢優婆夷問經一卷　無字護淨經一卷　慧琳木槵子經一卷　慧琳無上處經一卷　慧琳盧志長者因緣經一卷　玄應僧護經一卷　慧琳出家功德經一卷　慧琳栴檀樹經一卷　玄應頞多和多耆經一卷　慧琳普達王經一卷　慧琳佛滅度後殯斂葬送經一卷　玄應五王經一卷　玄應四天王經一卷　慧琳末羅王經一卷　玄應梵摩難國王經一卷　慧琳父母恩難報經一卷　慧琳孫多邪致經一卷　慧琳新歲經一卷　玄應群牛譬喻經一卷　琳九橫經一卷　琳禪行三十七經一卷　琳比丘避女惡名欲自殺經一卷　琳比丘聽施經一卷　應身觀經一卷　琳無常經一卷　琳八無暇有暇經一卷　琳長爪梵志經一卷　琳譬喻經一卷　琳略教誡經一卷　琳療痔病經一卷　慧琳右八十一經八十二卷同此卷音。",
    "T54n2128_057:0685a04_0": "佛說大安般守意經上卷",
    "T54n2128_057:0685a05_0": "翻經沙門慧琳撰",
    "T54n2128_057:0685a06_0": "[罵/中]瘦(上居冝反鄭注周禮云馽旅過行寄止也說文從网從[罵/中]音槷或從革作羈下搜皺反莊子云疾[病丙+(唚口)]死[(哭、)/土]憂患其中也考聲羸也說文從疒叜聲也)。",
    "T54n2128_057:0685a08_0": "蝝飛(悅泉反公羊傳蝝即蠉也蝗始生曰蝝大曰[虫*(血/(豕一))]說文蝗子也從虫彖聲[虫*(血/(豕一))][乏之+虫]音終毀也)。",
    "T54n2128_057:0685a09_0": "蝡動(上潤允反考聲云元從口蝡有足曰[乏之+蟲]說文從虫耎聲也)。",
    "T54n2128_057:0685a10_0": "軶觀(上烏革反鄭注考工記云軶轅端壓牛領軶也說文從車戹聲也經作軶俗字)。",
    "T54n2128_057:0685a11_0": "痛蛘(羊蔣反禮記云蛘不敢搔也考聲云瘡瘡中有[乏之+蟲]也說文[橙豆+虫]蛘也從虫羊聲經文從疒作痒是病也非經意也)。",
    "T54n2128_057:0685a12_0": "喘息(上川耎反桂苑珠叢云人氣息謂之喘也說文云息也而從口耑聲耑音端而為之)。",
    "T54n2128_057:0685a13_0": "細滑(上西祭反孔注尚書云細小也說文微也從糸從囟囟音信)。",
    "T54n2128_057:0685a14_0": "十絆(般漫反文字集略云絆繫馬足繩也說文絆馬馽也從糸半聲也馽音知立反)。",
    "T54n2128_057:0685a15_0": "三輩(北味反顧野王云輩猶部也宋忠注太玄經云輩類也說文從車非聲經從北作輩俗字是也)。",
    "T54n2128_057:0685a16_0": "[夢夕+登]瞢(上音縢下墨崩反蒼頡篇云[夢夕+登]瞢臥初起貌也又悶也毛詩詩傳曰瞢瞢神亂貌也上從登從夢省下從目亦從夢省經文從足作蹬誤用非本字也)。",
    "T54n2128_057:0685a18_0": "下卷",
    "T54n2128_057:0685a19_0": "鑽火(上纂巒反國語云鑽鑿也顧野王云鑽謂鐫也集訓云鑽刺也亦穿物鐵也說文從金贊聲也)。",
    "T54n2128_057:0685a20_0": "攘故(上攘章反韓詩云攘除也鄭注周禮云却災也說文從手襄聲)。",
    "T54n2128_057:0685a21_0": "黛眉(上徒戴反聲類云粉黛可以畵眉也說文黛亦畵眉類也從黑代聲也)。",
    "T54n2128_057:0685a22_0": "陰持入經上卷慧琳撰",
    "T54n2128_057:0685a23_0": "懣懣(門頓反王逸注楚辭云懣憤蒼頡篇云悶也說文煩也從心滿聲也)。",
    "T54n2128_057:0685a24_0": "為拕(音他顧野王云拕猶曳也廣雅云拕亦引也說文從木它聲它音同上經作拕俗字也)。",
    "T54n2128_057:0685a25_0": "下卷",
    "T54n2128_057:0685b01_0": "已分(下甫墳反王注周易云分隔也杜注左傳分猶遍也顧野王云分析也鄭注禮記云分別也說文從八從刀以別物也經文作份音筆貧反與斌彬同非經義訓也)。",
    "T54n2128_057:0685b03_0": "若干態(胎[夾/貝]反王注楚辭云態姿也高誘注呂氏春秋云態度情貌也說文從心能聲也)。",
    "T54n2128_057:0685b04_0": "受跓(誅縷反考聲正從木作柱經從足作跓亦通也)。",
    "T54n2128_057:0685b05_0": "青[月*逄](朴邦友)。",
    "T54n2128_057:0685b06_0": "溝港(上苟侯反鄭注周禮云通水於川曰溝考工記云廣四尺深四尺曰溝也考聲云亦水注谷也說文溝瀆也從水冓音古候反下江項反文字集略云水別流也考聲云水派流而不通也從水巷聲也)。",
    "T54n2128_057:0685b08_0": "得猗(下音依也)。",
    "T54n2128_057:0685b09_0": "摸賈(上母蒲反下莫候反顧野王云賈猶交也郭注爾雅云廣易名也文字典說從貝丣聲丣音酉)。",
    "T54n2128_057:0685b10_0": "[高/肉]炷(上果敖反鄭注禮記云膏香牛脂又曰肥脂說文從高從肉下朱戍反考聲云炷燈心也從火主聲集訓作主主燈內布而施行今之時用也)。",
    "T54n2128_057:0685b12_0": "睡眠(上垂類反下蔑邊反蒼頡篇睡眠熟也王逸注楚辭云眠亦臥也顧野王云寐也說文並從目垂民皆聲經作瞑非)。",
    "T54n2128_057:0685b14_0": "佛說處處經慧琳撰",
    "T54n2128_057:0685b15_0": "撓撈(上好高反廣雅云撓亂也聲類云攪也說文從手堯聲下老刀反方言云撈取也郭璞注云撈鉤勞也考聲云漉取也古今之正字從手勞聲)。",
    "T54n2128_057:0685b17_0": "牛齝(下試之反爾雅云齡牛食已又吐嚼之說文云吐而噍噍音撨笑反從齒台聲)。",
    "T54n2128_057:0685b18_0": "熛起(上匹遙反呂氏春秋云熛焚宮燒積也說文火飛也從火票聲票音必消反古今之正字也)。",
    "T54n2128_057:0685b19_0": "佛說罵意經慧琳撰",
    "T54n2128_057:0685b20_0": "瞳子(上動東反尚書大傳舜目重瞳也埤蒼云目珠子是也考聲云目中瞳子也古今正字從目童聲也)。",
    "T54n2128_057:0685b21_0": "蛇蚖(上社遮反下五官反枹朴子曰蛇類甚多唯蚢蛇中人最急可以刀割所螫處肉棄於地肉自沸似火炙須臾焦盡人得活矣不割必死玄中記云蚖蛇身長三四尺有四足形如守宮尋脊有針利如刀甚毒惡中人不逾半日則死山海經云皮可以飾刀劒與鮫魚皮相似但[夕/鹿]細異也)。",
    "T54n2128_057:0685b24_0": "犁槅(下耕核反說文槅車軶也從木鬲聲或作扼音嚶革反說文扼[打丁+巳]提非經義經從木作枙俗字)。",
    "T54n2128_057:0685c01_0": "几上(飢履反考聲云几案屬也周禮有五几玉彫彤漆素是也諸侯朝覲祭祀皆用之矣說文几踞也象形字也經文從木作机是木名非經義借用)。",
    "T54n2128_057:0685c03_0": "鷄鶩(下蒙卜反郭注爾雅云鶩即鴨也古今正字云騖舒[梟木+儿]也從烏敄聲敄音務)。",
    "T54n2128_057:0685c04_0": "燌燌(忿分反說文燌燒也今作焚古今正字從火賁聲經從貴作[火*貴]書誤也)。",
    "T54n2128_057:0685c05_0": "持[戶@木](下胡古反說文古文戶字也埤蒼云小戶也聲類云房門也字書云窓也古今正字從戶木聲經文作[戶@木]非也)。",
    "T54n2128_057:0685c06_0": "師捲(下倦員反國語云捲舒也廣雅云捲愛也毛詩傳云捲力也說文勢也從手卷聲也)。",
    "T54n2128_057:0685c07_0": "澆灌(下官換反顧野王云灌[泛之+(犮乂+又)]澍也考聲云灌漬也注也說文從水雚聲經作[漠旲+((囗@(人*人))/貝)]非此字也)。",
    "T54n2128_057:0685c08_0": "脛脠(上形定反孔注論語云脛脚也說文脛脚胻也從肉巠聲胻音衡更反巠音公冷反下地頂反鄭注禮記誔直也何注公羊云胊申曰脡古今正字從肉廷聲胊音渠俱反)。",
    "T54n2128_057:0685c10_0": "確正(上腔角反周易確牢也考聲云堅固也古今之正字也從石寉聲)。",
    "T54n2128_057:0685c11_0": "白髀(下鼙米反考聲云髀股也古今正字亦股外也文字典說從骨坒聲經作髀亦通坒音毘利反而音訓時之大用也)。",
    "T54n2128_057:0685c13_0": "佛說分別善惡所起經慧琳撰",
    "T54n2128_057:0685c14_0": "污之(上烏故反顧野王云染污也韓詩云污穢也字書污塗也說文從水亐聲經從夸作洿音於徒反與經義乖也)。",
    "T54n2128_057:0685c15_0": "鼽鼻(上渠牛反禮記云鼽鼻不利也古今正字病塞鼻窒塞也從鼻九聲經從几作鼽非此也)。",
    "T54n2128_057:0685c16_0": "塞壅(下邕拱反鄭注周禮云壅陽防止水也鄭箋詩云壅猶蔽也顧野王云塞也公羊傳云壅不流也廣雅云隔也或作[雝/土]古今正字從土雝聲經作塵誤書也)。",
    "T54n2128_057:0685c18_0": "鷄[梟木+儿](下輔無反郭注爾雅云[梟木+儿]似鴨而小長尾背上有文今江東人亦呼為鸍音詩考聲云亦野鴨之小者從鳥几聲几音殊經從力作[島山+力]非此鳥也)。",
    "T54n2128_057:0685c20_0": "啤呲(上音卑下子思反)。",
    "T54n2128_057:0685c21_0": "桹檔(上朗當反下黨郎反)。",
    "T54n2128_057:0685c22_0": "彌觔(疑字錯未詳所以未音之)。",
    "T54n2128_057:0685c23_0": "謇吃(上建偃反周易云謇難也方言云謇吃語澀也郭注云亦北方通語亦作[言*(謇(宋木)+(冗几))]古今正字從言[塞土]聲經作蹇跛也非經義[塞土]音僧則反下斤仡反聲類云吃重言也說文語難也從口乞聲)。",
    "T54n2128_057:0686a01_0": "嚾罵(上音喧考聲云嚾嚾嘑也聲類作囂古今正字從口雚聲也或從言作讙雚音桓而音訓之義)。",
    "T54n2128_057:0686a02_0": "蟲豸(下持里反爾雅云有足曰蟲無足曰豸也)。",
    "T54n2128_057:0686a03_0": "蹲踞(上音存考聲云蹲踞也謂竪厀坐也杜注左傳云蹲聚足坐也說文亦踞也從足尊聲下居御反)。",
    "T54n2128_057:0686a04_0": "鞭榜(下伯孟反考聲云使船也王逸注楚辞云榜船擢也又注云擢亦檝也說文從木旁聲也)。",
    "T54n2128_057:0686a05_0": "萎黑(上委為反說文從草委聲)。",
    "T54n2128_057:0686a06_0": "憋性(上片蔑反方言憋惡也郭璞注云憋怤急性也古今正字從心敝聲也敝音毘袂反)。",
    "T54n2128_057:0686a07_0": "瘭疾(上褾遙反廣雅云癰成膿也埤蒼云瘭疽浮熱也集訓云熾也古今正字從疒票聲也經從火作[熛*寸]非也票音必消反)。",
    "T54n2128_057:0686a09_0": "鈔綴(上炒稍反或作抄考聲鈔略取也廣雅掠也說文從金少聲下追銳反賈注國語云綴連也說文綴令著也從糸叕聲經文從心作惙非也叕音猪劣反)。",
    "T54n2128_057:0686a11_0": "牽將(上企堅反廣雅牽挽是也)。",
    "T54n2128_057:0686a12_0": "輪轢(上音倫顧野王云輪車輞也說文有輻曰輪從車侖聲侖音淪下零的反蒼頡篇云轢輾也說文轢車所踐也從車樂聲也)。",
    "T54n2128_057:0686a14_0": "啖圂蟲(上談濫反廣雅云啖食也說文啖亦噍也從口炎聲中魂困反蒼頡篇云圂豕所居也說文圂廁也從口作[口*圂]非也囗音韋)。",
    "T54n2128_057:0686a16_0": "火燔(下伐袁反考聲燔燒也毛詩傳云炰加火曰燔廣雅燔乾也說文從火番聲而古今之正字形)。",
    "T54n2128_057:0686a17_0": "夗轉(上冤院反說文夗轉臥也從夕從卩卩音節經從宀作宛非也)。",
    "T54n2128_057:0686a18_0": "躁[打丁+夒](上遭譟反顧野王云躁猶動也鄭注論語云躁不安靜也賈注國語云躁擾也說文從足喿聲經作[跳兆+參]俗字喿音[耳*參]到反)。",
    "T54n2128_057:0686a20_0": "蜚蛾(上音非郭注爾雅云蜚即負盤臭虫也杜注左傳云蜚亦[蠜爻+歹]也顧野王云負[蠜爻+歹]蜚也說文從虫非聲)。",
    "T54n2128_057:0686a21_0": "畜牲(下省英反鄭注周禮云牛馬羊豕雞犬曰六牲杜注左傳曰改牛名曰牲說文從牛生聲)。",
    "T54n2128_057:0686a22_0": "調嬈(泥鳥反)。",
    "T54n2128_057:0686a23_0": "墟聚(上去魚反周易云墟邑也廣雅云墟居也南楚汝頴言亦墟聲經從阜作[阿可+虛][阿可+聚]非正也今之時行也)。",
    "T54n2128_057:0686a24_0": "貧寠(劬乳反考聲云居無財以備禮也毛詩傳云寠者無考[乳孚+禾]也說文從宀婁聲宀音綿古令正字也)。",
    "T54n2128_057:0686b01_0": "迷惛(音昏考聲云老而多忘曰惛孔注尚書云惛乱也毛詩箋云惛無所知也說文從心昏聲而成之)。",
    "T54n2128_057:0686b02_0": "中這(音彥蒼頡篇云這迎也說文從辵言聲也)。",
    "T54n2128_057:0686b03_0": "世福(下風伏反禮記福者備也太玄經云人道所喜曰福毛詩箋云爵命為福說文從示畐音逼聲經從示作[示*(二/口/子)]字書撿尋都無音釋之處也)。",
    "T54n2128_057:0686b05_0": "聾聵(下頑怪反賈注國語云生聾曰聵說文從耳貴聲也)。",
    "T54n2128_057:0686b06_0": "騬割(上阻蠅反考聲云騬云今之敦馬也犍牛也去其外腎也說文從馬乘聲又音囚陵反)。",
    "T54n2128_057:0686b07_0": "曒若(上澆澆反埤蒼云曒明也考聲云光明貌也古今正字云月光也從日敫聲亦作皎也)。",
    "T54n2128_057:0686b08_0": "泛愛(芳劒反)。",
    "T54n2128_057:0686b09_0": "豓天(上音焰也)。",
    "T54n2128_057:0686b10_0": "佛說出家緣經慧琳撰",
    "T54n2128_057:0686b11_0": "驚悸(下葵季反考聲云心驚也怒也說文悸心動也從心季聲)。",
    "T54n2128_057:0686b12_0": "頑憒(下壞內反蒼頡篇憒亂也[病丙+土]子云憒憒然為世俗之禮也說文從心貴聲)。",
    "T54n2128_057:0686b13_0": "佛說阿鋡正行經慧琳撰",
    "T54n2128_057:0686b14_0": "考治(枯老反考聲云苦也又擊也毛詩云子有鍾鼓不擊不考方言考引也經從手作拷俗字非也)。",
    "T54n2128_057:0686b15_0": "呼吸(噷急反毛詩箋云吸猶引也顧野王云吸亦息入也廣雅云吸飲也說文從口及聲)。",
    "T54n2128_057:0686b16_0": "十八泥犁經一卷玄應撰",
    "T54n2128_057:0686b17_0": "倅略(倉對反依字倅副也廣雅倅盈也又作體音蒲本反)。",
    "T54n2128_057:0686b18_0": "焯熱(之藥反廣雅焯熱也說文焯明也經文作[目*卓]都角反[目*卓]非此義)。",
    "T54n2128_057:0686b19_0": "[陛比+非]牢(方奚反說文[陛比+非]牢獄名也所以拘非者也家語天子周[陛比+非]執之王肅曰[陛比+非]獄牢也字從非作陛省聲經文作椑非體也)。",
    "T54n2128_057:0686b21_0": "法受塵經(無字可音訓)",
    "T54n2128_057:0686b22_0": "禪行法想經慧琳撰",
    "T54n2128_057:0686b23_0": "[月*夆]脹(上璞尨反埤蒼云[月*夆]肛膓脹也古今正字從月夆聲尨音麥邦反而行有為之)。",
    "T54n2128_057:0686b24_0": "費秏(上妃未反廣雅云費猶損也說文費散財用也從貝弗聲下蒿告反毛詩箋云耗害也蒼頡篇云秏消也說文從禾毛聲經從耒作耗誤也)。",
    "T54n2128_057:0686c02_0": "佛說長者子懊惱三處經慧琳撰",
    "T54n2128_057:0686c03_0": "摩挱(下索何反聲類云摩挱猶捫摸也古今正字從手沙聲經從少作抄誤遺脫也)。",
    "T54n2128_057:0686c04_0": "揵陀國王經慧琳撰",
    "T54n2128_057:0686c05_0": "揵陀(上件焉反下度何反梵語國名也)。",
    "T54n2128_057:0686c06_0": "擔樵(慈遙反韓詩云樵取也杜注左傳云樵薪也說文從木焦聲也)。",
    "T54n2128_057:0686c07_0": "須摩提長者經慧琳撰",
    "T54n2128_057:0686c08_0": "相棖(宅庚反俗字也正作[尚*殳]亦作[敲高+(目/(冗几+丁))]又作楟先儒隨意作之散在墳典集訓云楟撞也[角/牛]也轉注字而說之也)。",
    "T54n2128_057:0686c09_0": "哽塞(厄杏反韻詮云氣塞哀極之爾)。",
    "T54n2128_057:0686c10_0": "標心(必遙反毛詩云標拊心貌也顧野王云標謂捐表以識之說文從手票聲)。",
    "T54n2128_057:0686c11_0": "鷹逐鴿(上憶矜反毛詩箋云鷙鳥也顧野王云亦謂[(木(企止)+((人/人)*(人/人)))/大]鳩也下甘合反王逸注楚辞云鴿鳩之類也說文從鳥合聲也)。",
    "T54n2128_057:0686c13_0": "贖之(常欲反俗字也王肅注尚書云出金贖罪也考聲云輸物以免罪也以財賞直也說文[贖士+出]賈也從[出/買][出/買]音育)。",
    "T54n2128_057:0686c14_0": "佛說阿難四事經慧琳撰",
    "T54n2128_057:0686c15_0": "[(一/(匚*〡*〡*(巨匚)))/貝]賣(上矛候反顧野王云賈猶交易也爾雅云賈市賣也文字典說文貝丣聲經作[(ㄙ*ㄙ)/貝]非也)。",
    "T54n2128_057:0686c16_0": "未生怨王經玄應撰",
    "T54n2128_057:0686c17_0": "涕泗(息利反詩云涕泗滂池傳曰自鼻出曰泗也自目曰涕也)。",
    "T54n2128_057:0686c18_0": "瘦眚(字苑作[病丙+省]同所景反釋名眚[病丙+省]也如病痟瘦也鄭玄注周禮云眚者猶人[生/月]瘦也經文作省非字體也今行之)。",
    "T54n2128_057:0686c19_0": "桀逆(奇列反桀案諡法曰賊人多累曰桀劉熈曰多以惡逆累賢人也)。",
    "T54n2128_057:0686c20_0": "佛說猘狗經慧琳撰",
    "T54n2128_057:0686c21_0": "狾狗(上折例反廣雅云狾狂也說文亦狂犬也從犬折聲也)。",
    "T54n2128_057:0686c22_0": "湔洗(上節前反廣雅云湔亦洗說文湔浣也從水前聲)。",
    "T54n2128_057:0686c23_0": "四願經(無字音訓)",
    "T54n2128_057:0686c24_0": "黑氏梵志經慧琳",
    "T54n2128_057:0687a01_0": "栲掠(下力酌反杜注左傳云掠劫財物也鄭注禮記掠索也古今正字從手諒省聲)。",
    "T54n2128_057:0687a02_0": "[怡台+(遻(這言))]然(上五各反字書作[遻(這言)]字也[遻(這言)]驚也亦訟譁也聲類云嚴敬貌也古今正字從心[遻(這言)]聲)。",
    "T54n2128_057:0687a03_0": "悒遽(上音邑王逸注楚辭云悒也古今正字從心憂也歎息也蒼頡篇不辭舒之貌也說文不安也從心邑聲下音渠杜注左傳云遽畏懼也賈注國語遽疾也鄭注論語云卒也說文窘也從辵豦聲經從心作懅誤)。",
    "T54n2128_057:0687a05_0": "徑順(上音經蒼頡篇云徑過也廣雅云徑歷也文字典說從彳巠聲然得而行也)。",
    "T54n2128_057:0687a06_0": "鈎銸(下尼輒反釋名云銸攝也拔取也說文銸鉆也從金耴聲耴音尼輒反也)。",
    "T54n2128_057:0687a07_0": "佛說分別經慧琳撰",
    "T54n2128_057:0687a08_0": "是祟(下雖醉反考聲云神鬼為害也疾也說文神為禍也從示從出聲經從宗作祟非也)。",
    "T54n2128_057:0687a09_0": "禱祀(上刀老反鄭注周禮云求福曰禱包注論語云請鬼神也廣雅云謝也說文從示壽聲下詞枲反祀潔敬而祭也顧野王云百神之庿可祭曰祀也說文從示已聲)。",
    "T54n2128_057:0687a11_0": "[女*芺]嬳(上夭嬌反毛詩傳云[女*芺]少也馬注論語云和舒之貌也顧野王云謂女子好淑說文巧也從女芺聲下枉籰反文字典說云嬳作姿態貌也從女蒦聲經從矍作[女*矍]誤也)。",
    "T54n2128_057:0687a13_0": "不憚(下壇[娕*頁]反毛詩箋云憚畏也難也韓詩云憚惡也考聲云勞也說文從心單聲古今正字也)。",
    "T54n2128_057:0687a14_0": "佛說八關齋經慧琳撰",
    "T54n2128_057:0687a15_0": "族姓(上叢鹿反孔注尚書云族類也同姓也百家為族使之相葬也說文從於矢聲經從手作挨非也)。",
    "T54n2128_057:0687a16_0": "佛說阿鳩留經慧琳撰",
    "T54n2128_057:0687a17_0": "曰[女*參](下倉含反集訓云[女*參]婪也謂貪於衣食也說文從女參聲)。",
    "T54n2128_057:0687a18_0": "一[(百日+ㄎ)/皿](榮俱反何注公羊傳云[(百日+ㄎ)/皿]飲器也考聲云椀之大者也說文飯器也從皿亐聲經從木作杇非)。",
    "T54n2128_057:0687a19_0": "佛說孝子經慧琳撰",
    "T54n2128_057:0687a20_0": "推燥(下騷早反周易云火就燥也說文云燥乾也從火喿聲經作[女*參]非也喿音噪也)。",
    "T54n2128_057:0687a21_0": "禮賂(下盧妬反毛詩傳云賂遺也顧野王云以財相請謁也說文從貝路省聲)。",
    "T54n2128_057:0687a22_0": "惕惕(汀的反孔注尚書云惕懼也毛詩傳云惕惕猶切切也賈注國語云惕疾也考聲不安也憂也說文從心易而聲)。",
    "T54n2128_057:0687a24_0": "以賽(下桑代反穆天子傳云酬福也考聲云報也說文從寒貌聲[塞土]音僧則反)。",
    "T54n2128_057:0687b01_0": "沈沔(上除林反孔注尚書云沈謂冥醉也杜注左傳云沈溺濕也顧野王沒也說文從水冘聲冘音淫下綿褊反考聲云[泳永+(百日+回)]躭酒也孔注尚書云[沔丏+丐]飲酒過差失度也說文從水丐聲也經從心作忱愐非也)。",
    "T54n2128_057:0687b03_0": "兇櫱(上兇字下從人下言羯反杜注左傳云櫱災也蟲獸為怪曰櫱衣服草木為怪曰[袖由+芺]今通作[薜/女]俗字也正從示辥聲)。",
    "T54n2128_057:0687b05_0": "蠆毒(上丑芥反象形字鄭箋毛詩蠆毒蟲也秦晉之間謂之[虫*束*頁][剌/虫]通謂之蠍鄭玄曰蠆尾如婦人拳髮曲而上卷尾竭有毒說文從虫萬象其形也)。",
    "T54n2128_057:0687b07_0": "號絕(上号高反韻英云大哭也韻詮哀痛聲也古今正字從虎号聲經作嗽非茲也)。",
    "T54n2128_057:0687b08_0": "佞嬖(上寧定反賈注國語云偽善乍仁也顧野王云諂從諫以悅君上之意也案[佞二+〦]者諂媚於上曲順人情乍偽似仁故從仁從女說文巧諂也下音閉杜注左傳云嬖親幸也王注楚辭云嬖猶愛也謚法曰賤而得愛曰嬖劉熈曰嬖卑也媟卑接媚以色事人也說文從女辟而聲也媟音屑也)。",
    "T54n2128_057:0687b11_0": "[女*芺]冶(下音野易曰冶容誨淫考聲云婦人變態也說文冶亦銷也從氷台古今文也經從蟲作蠱雖通非經之本義也而亦非今時之本字)。",
    "T54n2128_057:0687b13_0": "五百弟子自說本起經玄應撰",
    "T54n2128_057:0687b14_0": "僥值(古堯反漢書晉灼音義曰獥遇也謂願求親遇也)。",
    "T54n2128_057:0687b15_0": "[燕/鳥]麥(又作燕同煙見反爾雅蘥雀麥也注云即鷰麥也經文作鷖伊奚反鷖水鳥非此用之)。",
    "T54n2128_057:0687b16_0": "傅飾(方務反傅猶塗附也傅藥傅粉皆是)。",
    "T54n2128_057:0687b17_0": "餼施(古文槩同虛氣反儀禮餼之以其禮鄭玄曰以牲曰餼餼猶稟給也埤蒼餼饋也字書餼餉也方言餼而熟也)。",
    "T54n2128_057:0687b18_0": "雜糅(古文粗[飢几+(刃/一)]二形同女救反說文雜飯也今以異色物相參曰糅糅雜也)。",
    "T54n2128_057:0687b19_0": "譚俱(徒含反或作具譚經中多云瞿曇皆是梵言輕重也)。",
    "T54n2128_057:0687b20_0": "賣姓(埋稗反梵言薩俱盧也一本作薄經文作賈誤)。",
    "T54n2128_057:0687b21_0": "訶[酉*且](側於反梵言摩訶[酉*且]此譯云大長也)。",
    "T54n2128_057:0687b22_0": "殷皮(於斤反詩云殷其盈矣傳曰殷眾也殷大也又於艱反赤黑色為殷此借音用爾)。",
    "T54n2128_057:0687b23_0": "敷愉(翼珠反纂文作孚瑜亦美色也方言怤愉悅也)。",
    "T54n2128_057:0687b24_0": "繫[木*絜](呼結反埤蒼圍係也通俗文束縛謂之[木*絜]古今正字)。",
    "T54n2128_057:0687c01_0": "莅吒(古文作[棣木+立]同音也力四力季二反也)。",
    "T54n2128_057:0687c02_0": "堊飾(烏各反白土也爾雅牆謂之堊郭璞曰以白土飾牆也廣雅云堊塗也古文云)。",
    "T54n2128_057:0687c03_0": "孚譴(字體作[起巳+孚]同芳務反禮記云無[起巳+孚]往鄭玄曰[起巳+孚]疾也廣雅[起巳+孚]行也下去戰反譴責)。",
    "T54n2128_057:0687c04_0": "輕邈(亡角反楚辭高馳之邈王逸曰遠也方言邈離也漸漸也廣也亦盛也)。",
    "T54n2128_057:0687c05_0": "大迦葉本經玄應撰",
    "T54n2128_057:0687c06_0": "開披(正字作破同普陂反纂文云破折也披猶分也亦披折也經文作擺捕買反手擊也擺非此義也)。",
    "T54n2128_057:0687c07_0": "四自侵經玄應撰",
    "T54n2128_057:0687c08_0": "不肖(先妙反禮記其子不肖鄭玄曰不似也言不似其先故曰不肖謂儜惡之類也字從肉小聲)。",
    "T54n2128_057:0687c09_0": "佂忪(之盈反古文伀同之容反方言佂伀惶遽也江湖之間凡窘卒怖遽皆相謂之佂伀)。",
    "T54n2128_057:0687c10_0": "羅云忍辱經慧琳撰",
    "T54n2128_057:0687c11_0": "無慍(於運反毛詩傳云慍恚也蒼頡篇云慍恨也說文怒也從心昷聲昷音溫潤也)。",
    "T54n2128_057:0687c12_0": "毒蟒(下莫牓反郭注爾雅云蛇之最大者也考聲云亦大蛇也說文從虫莾聲)。",
    "T54n2128_057:0687c13_0": "煒熚(上韋鬼反毛詩傳云赤貌也考聲云亦光色盛貌也說文從火韋聲也下炎劫反方言熚熚熾盛貌廣雅云熚赤光也說文從火畢聲畢音同上經從畢作畢非也古文云爾時之音訓字也)。",
    "T54n2128_057:0687c15_0": "佛為年少比丘說正事經(無字音訓)時非時經玄應撰釪[王*寶](案字義冝作于窴二形窴音徒賢也又云徒見反而古今之正形國名也)。",
    "T54n2128_057:0687c18_0": "沙曷比丘功德經玄應撰",
    "T54n2128_057:0687c19_0": "陷此(古文錎同陷猶墜入也亦沒也說文陷從高而下也一曰墮也)。",
    "T54n2128_057:0687c20_0": "笥中(胥吏反說文盛衣器曰笥也禮記簞笥門人者鄭玄曰並盛食之器也而圓曰簞方曰笥也)。",
    "T54n2128_057:0687c21_0": "闓化(上口哀反說文闓開也廣雅闓化也亦欲也聲類此亦開字也)。",
    "T54n2128_057:0687c22_0": "自愛經玄應撰",
    "T54n2128_057:0687c23_0": "攘衣(而羊反謂攘除衣袂出臂也子曰攘臂而下車是也袂音彌世反今訓爾)。",
    "T54n2128_057:0687c24_0": "跣襪(先典反下舞發反古文作[袖由+未]怽[皮*未]並同足衣也經文作懱非也)。",
    "T54n2128_057:0688a01_0": "揮涕(毀歸反說文揮奮也謂揮奮振訊也揮灑也爾雅云揮竭也注云揮振去水為竭也經文作指麾之麾亦非體也)。",
    "T54n2128_057:0688a03_0": "中心經玄應撰",
    "T54n2128_057:0688a04_0": "脆不(清歲反說文脆少耎易斷也廣雅脆弱也脆猶[娕*頁]也經文作毳非也[娕*頁]音奴困反)。",
    "T54n2128_057:0688a05_0": "翾飛(今作蠉同隳緣反說文小飛也周書翾飛蠕動是)。",
    "T54n2128_057:0688a06_0": "見正經玄應撰",
    "T54n2128_057:0688a07_0": "包毓(說文云亦育字同餘祝反說文養子使從善也育亦長大也覆育也亦生也)。",
    "T54n2128_057:0688a08_0": "挻土(舒延反淮南子云陶人之剋挻埴許叔重曰挻揉也埴土也挻擊也亦和也)。",
    "T54n2128_057:0688a09_0": "斲柹(敷廢反說文削木也蒼頡篇柹札也謂削木柹)。",
    "T54n2128_057:0688a10_0": "蝮蜟(扶福反下夷六反字林蝮蜟蟬皮也猶蛣蜣變為蟬也廣雅蝮蜟蛻也蛻音他外　始銳二反謂蛇蛻皮也經文作輹育非體也)。",
    "T54n2128_057:0688a12_0": "臭茹(下如庶反案茹亦臭也今謂腇敗為茹也腇音乃罪反)。",
    "T54n2128_057:0688a13_0": "羸臞(又作臞同渠駒反爾雅云臞瘠也說文少肉也正古文)。",
    "T54n2128_057:0688a14_0": "阿難七夢經(無字可音訓)",
    "T54n2128_057:0688a15_0": "大魚事經(無字可音訓)",
    "T54n2128_057:0688a16_0": "阿鵰阿那含經(無字可音訓)",
    "T54n2128_057:0688a17_0": "燈指因緣經玄應撰",
    "T54n2128_057:0688a18_0": "蕭森(今作槮同所金反說文多木長貌也)。",
    "T54n2128_057:0688a19_0": "子胤(與振反爾雅胤繼也亦嗣也說文子孫相承續曰胤言番育之謂也已)。",
    "T54n2128_057:0688a20_0": "喟然(又作嘳同口愧反說文大息也論語顏淵喟然歎曰何晏曰歎而聲也)。",
    "T54n2128_057:0688a21_0": "罄竭(古文[穴/巠]同可定反說文器中空也爾雅罄盡也經文作石樂器名也古者母句作磬非此義古文云)。",
    "T54n2128_057:0688a22_0": "飲酣(古文作佄同胡甘反尚書酣歌干室孔安國曰樂酒曰酣漢書應劭曰不醉不醒曰甘酉曰酣)。",
    "T54n2128_057:0688a23_0": "孑然(居折反案孑猶孤獨也說文孑無右臂曰孑國語有孑然是之也)。",
    "T54n2128_057:0688a24_0": "親昵(今作暱同女栗反爾雅昵近也郭璞曰謂相近也亦親也私昵也)。",
    "T54n2128_057:0688b01_0": "[目*咸]陷(苦洽反說文目陷也廣雅[目*咸]陷經文作抓掐之作掐非體抓側交反也)。",
    "T54n2128_057:0688b02_0": "捃拾(又作[打丁+塵]同居運反方言捃取也國語收捃而烝賈逵曰捃拾穗也穗音遂也)。",
    "T54n2128_057:0688b03_0": "猜疑(古文睵猜二形今作[怡台+釆]同[夕/鹿]來反案猜亦疑也廣雅云猜懼也方言猜恨也)。",
    "T54n2128_057:0688b04_0": "端確(又作碻埤蒼作塙同苦學反周易夫乹確然韓康伯曰確堅貌也經文作磬胡族反穀盡也非此義也)。",
    "T54n2128_057:0688b05_0": "譸張(又作酬嚋侜三形同竹尤反尚書云無或譸張為幻孔安國曰譸張誑也相欺惑也)。",
    "T54n2128_057:0688b06_0": "上翳(又作瞖同一計反說文注云目病生瞖也三蒼郭璞注云目瞖病也)。",
    "T54n2128_057:0688b07_0": "喁喁(古文顒同牛匈反說文眾口上見也謂羣仰其德也詩云顒顒昂昂傳曰顒顒溫貌也)。",
    "T54n2128_057:0688b08_0": "婦人遇辜經慧琳撰",
    "T54n2128_057:0688b09_0": "娶婦(上趨句反白虎通云娶者取也周禮男三十而娶說文從女從取聲也)。",
    "T54n2128_057:0688b10_0": "水碓(堆內反顧野王云碓亦以用舂也方言碓亦機也考聲云舂具也說文從石隹聲也)。",
    "T54n2128_057:0688b11_0": "頓躓(竹利反顧野王云躓猶頓也廣雅云躓亦蹋也說文從足質聲古文)。",
    "T54n2128_057:0688b12_0": "姑妐(燭容反方言云今關中人呼夫之父曰妐考聲云妐亦夫之兄也從女從公聲也古文云爾)。",
    "T54n2128_057:0688b13_0": "尪劣(上柱王反蒼頡篇尪小倭也說文云跛曲脛也從大象偏曲一脚之形也經從兀從王誤之爾)。",
    "T54n2128_057:0688b14_0": "摩訶迦葉度貧女經玄應撰",
    "T54n2128_057:0688b15_0": "除饉(渠鎮反舊言除饉女即今比丘比丘尼也分別功德論云世人飢饉於色欲比丘除此愛饉之想故名除饉也)。",
    "T54n2128_057:0688b17_0": "米潘(敷哀反蒼頡篇云泔汁也說文潘淅米汁也江北名泔江南名潘經文而作之[米*番]非此也)。",
    "T54n2128_057:0688b18_0": "佛說十二生死經(無字可音訓)",
    "T54n2128_057:0688b19_0": "罪福報應經玄應撰",
    "T54n2128_057:0688b20_0": "麋麈(之乳反以冬至解角者也說文鹿屬也似鹿而大尾可以為拂也此皆古文云)。",
    "T54n2128_057:0688b21_0": "鵂[(一/(匚*〡*〡*(巨匚))/田)*鳥](許牛反下力周反亦名鉤鵅即[尨*鳥][鳽廾+ㄠ]也夜見晝伏也亦別名怪鳥也古今之正字也)。",
    "T54n2128_057:0688b22_0": "五無返復經(無字音訓)",
    "T54n2128_057:0688b23_0": "佛大僧大經玄應撰",
    "T54n2128_057:0688b24_0": "不滋(聲類作[孑*予]同子思反說文滋益也滋蕃長也經文作孳方言東楚之間凡人去乳而雙產者曰釐孳說文孳孳沒沒)。",
    "T54n2128_057:0688c02_0": "[示*芺][(薩產+辛)/虫](言列反說文云衣服歌謠之怪謂之[袖由+芺]禽獸虫蝗之怪謂之[(薩產+辛)/虫][(薩產+辛)/虫]災祥也)。",
    "T54n2128_057:0688c03_0": "謚比(時至反說文行之迹也從言益聲也白虎通曰謚之言列也釋名云謚申也物在後為申言名之於人也)。",
    "T54n2128_057:0688c04_0": "鷹鸇(之然反爾雅鷐風鸇也郭注爾疋云鸇鷂之類屬也)。",
    "T54n2128_057:0688c05_0": "齮[齒*齊](丘依丘倚二反蒼頡篇云齊人謂齧咋為齮齮齧也許慎云側齧也下竹皆反齧挽曰齮)。",
    "T54n2128_057:0688c06_0": "齩齧(又作[齒*堯]同五狡反廣疋[齒*堯]齧也說文齧噬也)。",
    "T54n2128_057:0688c07_0": "儲偫(上直於反下直埋反說文儲偫具也亦待)。",
    "T54n2128_057:0688c08_0": "惕惕(汀歷反詩云心焉惕惕傳曰惕愒猶切切也亦懼也亦愁也)。",
    "T54n2128_057:0688c09_0": "噫乎(又作譩同於熈反謂歎傷之聲)。",
    "T54n2128_057:0688c10_0": "菚其(側賢反字林表識書也一曰表職書曰菚)。",
    "T54n2128_057:0688c11_0": "俘取(上防膚反國語而安俘女賈逵曰伐國取人曰俘也俘亦取也)。",
    "T54n2128_057:0688c12_0": "邪祇經玄應撰",
    "T54n2128_057:0688c13_0": "恢[弓*口](又作[多*(厂@火)]同苦[廷壬+(同(一/口)+巳)]反字林恢大者也)。",
    "T54n2128_057:0688c14_0": "[瞿隹+犬]咤(况伇反通俗文驚視曰[瞿隹+犬]經文作臭呼赤反說文犬視也)。",
    "T54n2128_057:0688c15_0": "掔我(三蒼亦牽字音苦田反引制也廣雅牽挽也連也經文作掔脚田反掔固也非此義也)。",
    "T54n2128_057:0688c16_0": "摩達國王經慧琳撰",
    "T54n2128_057:0688c17_0": "澡手(子老反顧野王云澡猶洗潔也說文澡洗手也從水喿聲)。",
    "T54n2128_057:0688c18_0": "整衣(之郢反鄭注禮記云整正也考聲理也說文齊也從敕正聲經作整誤也敕音恥力反古文云爾)。",
    "T54n2128_057:0688c19_0": "旃陀越國王經慧琳撰",
    "T54n2128_057:0688c20_0": "譖之(戢禁反廣雅云譖毀也劉[土*(└@士)]注公羊傳言旁入口曰譖說文譖讒也從言[兟/曰]聲古文云爾)。",
    "T54n2128_057:0688c21_0": "其湩(冡用反穆天子傳湩乳汁也郭璞云今江南人呼乳汁為湩湩亦聲也)。",
    "T54n2128_057:0688c22_0": "五恐怖世經慧琳撰",
    "T54n2128_057:0688c23_0": "遵令(子倫反孔注尚書云遵修也郭注爾雅云遵行也蒼頡篇遵習也說文從辵尊聲)。",
    "T54n2128_057:0688c24_0": "就冥(覓瓶反郭注爾雅云冥昧也毛詩箋云冥衣也說文從冖音覓從日從六經從人宀從具非也)。",
    "T54n2128_057:0689a01_0": "佛說弟子死復生經慧琳撰",
    "T54n2128_057:0689a02_0": "[(甘/肉)*犬]苦(上伊焰反顧野王云猒猶足也鄭注禮記云猒[飢几+犮]也說文從甘從肉從犬會意字也[飢几+犮]音於據反)。",
    "T54n2128_057:0689a03_0": "髠[髟/剔](上閫昆反說文髠鬀也從髟几聲髟音標下他歷反鄭注禮記云[髟/剔]鬀也說文從髟剔聲經作剔俗字也鬀音剃)。",
    "T54n2128_057:0689a05_0": "殯[僉*殳](賓牝反杜注左傳云殯窆棺也何休從棺曰殯說文從歺賓聲歺音矝古文云耳)。",
    "T54n2128_057:0689a06_0": "噉食(上達濫反廣雅云噉食也說文噉噍也從口敢聲或作啗亦通也經云幻化也)。",
    "T54n2128_057:0689a07_0": "漚惒(上烏侯反下音和梵語菩薩名也)。",
    "T54n2128_057:0689a08_0": "淵泓(上於玄反毛詩傳云淵猶深也說文淵亦深泉也從水[棩木]聲也[棩木]音同上下烏宏反廣雅泓猶水深澄也說文云亦下深大也從水弘聲)。",
    "T54n2128_057:0689a10_0": "瘖痾(上邑今反說文不能言也從疒音聲下烏歌反說文病也從疒阿聲)。",
    "T54n2128_057:0689a11_0": "鳥獸(收救反爾疋云四足而毛曰獸說文從犬嘼聲嘼音同上經作狩非也)。",
    "T54n2128_057:0689a12_0": "拯濟(拯字無疊韻取蒸字上聲呼之杜注左傳云拯救助也方言云拯扶也說文從手丞聲下精細反孔注尚書云濟救渡也杜注左傳云益也賈注國語云成也說文從水齊聲也)。",
    "T54n2128_057:0689a14_0": "懈怠耕者經",
    "T54n2128_057:0689a15_0": "法誼(冝奇反毛詩傳云誼善也)。",
    "T54n2128_057:0689a16_0": "辯意長者子經玄應",
    "T54n2128_057:0689a17_0": "鼎沸(上音湏應劭注漢書云鼎方金器也顧野王云鼎烹餁調和五味之器也三足兩耳從貞省加耳足象形古文作)。",
    "T54n2128_057:0689a19_0": "肝肺(上割丹反下孚廢反考聲云五藏名也說文從肉干市皆聲也市音北旆反從八也)。",
    "T54n2128_057:0689a20_0": "遏惡(上安曷反孔絕也毛詩傳遏止也考聲遮也說文從辵曷聲)。",
    "T54n2128_057:0689a21_0": "為飴(以之反方言凡飴謂之餳也毛詩箋云甘如飴也說文以米[卄/(阿可+辛)/木]煎成之從食呂聲[耜耒]古文以字)。",
    "T54n2128_057:0689a22_0": "達嚫(楚靳反文字集略云嚫施也　　從口親聲)。",
    "T54n2128_057:0689a23_0": "讖書(楚禁反顧野王云讖謂占候有効記其事也說文讖驗也從言韱聲經作讖俗字也韱音僉也)。",
    "T54n2128_057:0689a24_0": "鐵[車*(同(一/口)+又)](下音[网(ㄨ*ㄨ)+又]也)。",
    "T54n2128_057:0689b01_0": "天請問經慧琳撰",
    "T54n2128_057:0689b02_0": "慘毒(上初錦反方言慘殺也說文慘亦毒也從心參聲經文作磣亦通用也)。",
    "T54n2128_057:0689b03_0": "髫齔(上音調埤蒼云髫髦也考聲云小兒剃髮留兩邊髮也說文從髟召聲經文作齠亦通也髟音必遙反下初謹反鄭注周禮男七歲女八歲即毀齒也說文從齒七聲經作齓非也古文也)。",
    "T54n2128_057:0689b05_0": "甲冑(下直宥反杜注左傳云冑兜鍪也)。",
    "T54n2128_057:0689b06_0": "欻然(上薰屈反)。",
    "T54n2128_057:0689b07_0": "賢者五福經",
    "T54n2128_057:0689b08_0": "無垢優婆夷問經",
    "T54n2128_057:0689b09_0": "(右二卷並無字可音訓)。",
    "T54n2128_057:0689b10_0": "護淨經慧琳撰",
    "T54n2128_057:0689b11_0": "蜣蜋(上却良反下力張反郭注爾雅云蜣蜋啖糞者也說文並從虫羌艮皆聲)。",
    "T54n2128_057:0689b12_0": "秸稾(上艱八反下高考反孔注尚書秸亦槀也說文槀亦秆也並從禾吉高皆聲而成矣)。",
    "T54n2128_057:0689b13_0": "濤米(道勞反纂韻云濤汰也文字典說從水壽聲經作洮非經義也)。",
    "T54n2128_057:0689b14_0": "木槵子經慧琳撰",
    "T54n2128_057:0689b15_0": "疫疾(營璧反周禮方相氏執戈揚楯以驚疫癘之鬼說文民皆疾也從疒伇省聲也)。",
    "T54n2128_057:0689b16_0": "莎升(蘇和反西國比丘之名也)。",
    "T54n2128_057:0689b17_0": "無上處經慧琳撰",
    "T54n2128_057:0689b18_0": "叢聚(族公反孔注尚書叢亦聚也說文草木聚生為叢從丵取聲經從草作藂非也亦俗字也丵音士學反也)。",
    "T54n2128_057:0689b19_0": "盧至長者因緣經玄應撰",
    "T54n2128_057:0689b20_0": "密弆(姜語反弆藏也通俗畵也物空盡也)。",
    "T54n2128_057:0689b21_0": "物儩(又作澌同悉漬反言鋌賜盡也物空盡曰儩儩索)。",
    "T54n2128_057:0689b22_0": "僧護經慧琳撰",
    "T54n2128_057:0689b23_0": "氣噓(許居反)。",
    "T54n2128_057:0689b24_0": "敬諾(那洛反毛詩傳云諾辭應也顧野王云諾謂聽許之辭也論語子路無宿諾說文從言若聲)。",
    "T54n2128_057:0689c01_0": "瓶瓨(下項江反蒼頡篇瓨缶瓶也說文似缶長頸受十升從瓦工聲)。",
    "T54n2128_057:0689c02_0": "抓捶(上爪交反埤蒼云爪插也廣雅抓[打丁+蜜]也古今正字刮[打丁+蜜]也從手爪聲也)。",
    "T54n2128_057:0689c03_0": "煼疼(抄爪反方言火乾也古今正字從火芻聲或作[取/火][烈列+芻]亦作炒並義同芻音楚愚反)。",
    "T54n2128_057:0689c04_0": "羝羊(抵西反毛詩傳羝牡羊也廣雅羝雄也吳羊牡者三歲曰羝說文從羊氐聲也)。",
    "T54n2128_057:0689c05_0": "申縮(上失真反白虎通云申者身也說文從臼臼音掬經作申古之字也)。",
    "T54n2128_057:0689c06_0": "斲斤(竹角反孔注尚書云斲削也杜注左傳云報斲匠人也說文斲斫也從[斲斤]斤聲[斲斤]音豆也)。",
    "T54n2128_057:0689c07_0": "噉舐(食爾反考聲云以舌取物也說文以舌取食也從舌氏而聲也)。",
    "T54n2128_057:0689c08_0": "豎橛(權月反鄭注禮記云橛之言蹶也廣雅云橛杙也說文從木厥聲杙音餘織反)。",
    "T54n2128_057:0689c09_0": "出家功德經慧琳撰",
    "T54n2128_057:0689c10_0": "鞞羅羡那(上音毘梵語西國比丘名是也)。",
    "T54n2128_057:0689c11_0": "栴檀樹經玄應撰",
    "T54n2128_057:0689c12_0": "躊躇(又作踟蹰同長留反腸知反下除厨二音並通廣雅躊躇猶豫也又云住足不進也亦躑躅時也)。",
    "T54n2128_057:0689c13_0": "跢地(多箇反江南俗音帶謂倒地也)。",
    "T54n2128_057:0689c14_0": "拍殺(普格反廣雅拍擊也釋名拍搏也以手搏其上也今謂拍其上而死也經文作摽非也)。",
    "T54n2128_057:0689c15_0": "憮然(上音舞怪愕之意也論語夫子憮然何晏曰為其不達已意而非此之字意也)。",
    "T54n2128_057:0689c16_0": "頞多和多耆經慧琳撰",
    "T54n2128_057:0689c17_0": "頞多和(上阿葛反西國經名梵語也)。",
    "T54n2128_057:0689c18_0": "普達王經慧琳撰",
    "T54n2128_057:0689c19_0": "已售(上音以下讎祐反字書售賣物得售也顧野王云售賣物去也說文從口從隹省聲)。",
    "T54n2128_057:0689c20_0": "佛滅度後金棺葬送經玄應撰",
    "T54n2128_057:0689c21_0": "藉身(茨夜反案藉猶廌藉也周易藉用白茅是也)。",
    "T54n2128_057:0689c22_0": "[僉*殳]骨(力冉反說文[僉*殳]收也亦藏也爾雅[僉*殳]聚也廣雅[僉*殳]取也經文作[牛*僉]非體也)。",
    "T54n2128_057:0689c23_0": "[番*瓦]瓳(普安反下侯徒反廣雅[番*瓦]瓳[鹿*瓦]甎也埤蒼大甎)。",
    "T54n2128_057:0689c24_0": "旌表(子盈反爾雅云旄首曰旌郭璞曰載旄於竿頭也國語為車服旗章以旌之賈逵曰旌表也取其幖幟)。",
    "T54n2128_057:0690a01_0": "欣懌(以炙反爾雅怡懌樂也郭璞曰懌怡心之樂也懌意解之樂也字林懌怡也)。",
    "T54n2128_057:0690a02_0": "購鉢(古候反說文以財有所求也廣雅購償也古云)。",
    "T54n2128_057:0690a03_0": "燔身(扶袁反說文燔燒也加火曰燔廣雅燔乾也)。",
    "T54n2128_057:0690a04_0": "明踰(庾俱反廣疋踰度也亦越也勝也經文作跨非也)。",
    "T54n2128_057:0690a05_0": "陵遲(古文作[處(虍/几)+((土/儿)*力)]本作夌同力蒸反淮南子云山以陵遲故能高案陵陂也平易不峭峻者之耳)。",
    "T54n2128_057:0690a06_0": "五王經玄應撰",
    "T54n2128_057:0690a07_0": "了[?了](又作了同丁皎反方言了[?了]懸也趙魏之閒謂懸曰[?了]郭璞曰了[?了]懸貌也[糸*(?了)]是絹[?了])。",
    "T54n2128_057:0690a08_0": "陜山(胡夾反案陜迫隘不廣大也說文陜隘也)。",
    "T54n2128_057:0690a09_0": "茫茫(莫荒反[茫亡+(└@人)][茫亡+(└@人)]遠貌也[茫亡+(└@人)]然曰謂不了也經文作[(梳木+目)ㄊ+(└@乂)]呼光反不明也兩通)。",
    "T54n2128_057:0690a10_0": "侹直(古文作頲同他頂反通俗文平直曰侹經文作)。",
    "T54n2128_057:0690a11_0": "檻車(下斬反釋名云檻車聲轞也)。",
    "T54n2128_057:0690a12_0": "擩箭(而注反謂張弓擩箭也亦言捻箭也經文作澍非體也)。",
    "T54n2128_057:0690a13_0": "四天王經慧琳撰",
    "T54n2128_057:0690a14_0": "[蛫厄+又]行(上岐冝反周書曰蚑行喘息也考聲云蚑[虫*朮]蟲名[虫*朮][蛇匕+(六/ㄆ)]也說文從虫攴聲經文作蚊誤也古文云)。",
    "T54n2128_057:0690a15_0": "僉然(上七廉反孔注尚書云僉皆也方言僉亦劇也說文從亼吅从古從字也亼音才入反吅音喧也)。",
    "T54n2128_057:0690a16_0": "呪詛(上州狩反下阻[跳兆+(梳木)]反郭注周禮云詛者欲相共惡之說文呪亦詛也或從言作酬去聲下從言且聲)。",
    "T54n2128_057:0690a17_0": "苾芬(上頻蜜反毛詩云苾苾芬芬考聲云香貌也文字典說云亦香草也並從草必分皆聲也)。",
    "T54n2128_057:0690a18_0": "囹圄(上歷丁反下魚舉反姬周獄名也鄭注禮記云囹圄所以禁守繫人者之處也並從口令吾皆聲口音韋也)。",
    "T54n2128_057:0690a19_0": "末羅王經玄應撰",
    "T54n2128_057:0690a20_0": "震悚(又作竦同思勇反字林悚惶遽也經文作聳非也)。",
    "T54n2128_057:0690a21_0": "梵摩難國王經",
    "T54n2128_057:0690a22_0": "僧跋(蒲末反梵語也此云眾等即今之等供是也)。",
    "T54n2128_057:0690a23_0": "父母恩難報經慧琳撰",
    "T54n2128_057:0690a24_0": "乳哺(蒲路反許叔重注淮南子云哺口中嚼食也說文咀也從口甫聲經從金作鋪非也)。",
    "T54n2128_057:0690b01_0": "孫多邪致經慧琳撰",
    "T54n2128_057:0690b02_0": "除饉(勤靳反穀梁傳三穀不升為饉爾雅蔬不熟為饉說文從食堇聲堇音謹)。",
    "T54n2128_057:0690b03_0": "新歲經玄應撰",
    "T54n2128_057:0690b04_0": "如鶡(何葛反山海經輝諸山多鶡郭璞曰似雉而大青色有毛負相鬪死乃止也)。",
    "T54n2128_057:0690b05_0": "噲樂(苦壞反經文作噲字林噲咽也蒼頡篇此亦快字也字林快喜云之)。",
    "T54n2128_057:0690b06_0": "佛說群牛譬經慧琳撰",
    "T54n2128_057:0690b07_0": "掊土(上[魚*色]交反方言掊深也廣疋云掊猶減也又插也鄭注禮記亦手匊也說文從手咅聲音音土口反也)。",
    "T54n2128_057:0690b08_0": "佛說九橫經慧琳撰",
    "T54n2128_057:0690b09_0": "噫吐(上烏介反禮記云不敢噦噫也說文噫飽食而息也從口意聲也噦音於越反)。",
    "T54n2128_057:0690b10_0": "嚏(上丁計反蒼頡篇嚏噴也禮記不敢嚏欬也月令云人名鼽嚏是也說文啎氣解也從口疐聲也鼽音求疐音帝也)。",
    "T54n2128_057:0690b11_0": "禪行三十七經慧琳撰",
    "T54n2128_057:0690b12_0": "撮取(宗活反廣雅云撮持也應劭注漢書云以三指撮也說文從手最聲)。",
    "T54n2128_057:0690b13_0": "比丘避女惡名欲自殺經慧琳撰",
    "T54n2128_057:0690b14_0": "輕躁(遭到反賈注國語云躁擾也鄭注論語不安靜也謚法曰好變動民曰躁說文從足喿聲經作[跳兆+參]非也喿音桑到反)。",
    "T54n2128_057:0690b16_0": "比丘聽施經玄應撰",
    "T54n2128_057:0690b17_0": "孚呼(芳于反孚疾也呼召也命也又音呼餓反發聲也)。",
    "T54n2128_057:0690b18_0": "殟殟(烏沒反說文暴無知也聲類欲死)。",
    "T54n2128_057:0690b19_0": "身觀經慧琳撰",
    "T54n2128_057:0690b20_0": "齩之(五巧反廣雅云齩齧也說文從齒交聲或作[齒*元]經文作[齒*殳]非也齧音研結反)。",
    "T54n2128_057:0690b21_0": "[盜皿]唾(上羨延反考聲云口中津也說文口液也從水從欠或作況流又作延)。",
    "T54n2128_057:0690b22_0": "一切經音義卷第五十七"
}