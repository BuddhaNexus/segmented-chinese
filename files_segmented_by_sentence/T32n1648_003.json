[
    {
        "source_sentence": "解脫道論卷第三",
        "from": "T32n1648_003:0409b20_0",
        "context_with_next_sentence": true
    },
    {
        "source_sentence": "阿羅漢優波底沙梁言大光造",
        "from": "T32n1648_003:0409b22_0",
        "context_with_next_sentence": true
    },
    {
        "source_sentence": "梁扶南三藏僧伽婆羅譯",
        "from": "T32n1648_003:0409b23_0",
        "context_with_next_sentence": true
    },
    {
        "source_sentence": "6 分別行品分別行品第六爾時依止阿闍梨，以數日觀其行。",
        "from": "T32n1648_003:0409b25_14",
        "context_with_next_sentence": true
    },
    {
        "source_sentence": "其行相應行處，應當教於是行者十四行：",
        "from": "T32n1648_003:0409b26_13",
        "context_with_next_sentence": true
    },
    {
        "source_sentence": "欲行、瞋恚行、癡行、信行、意行、覺行、欲瞋恚行、欲癡行、瞋癡行、等分行、信意行、信覺行、意覺行、等分行。",
        "from": "T32n1648_003:0409b28_19",
        "context_with_next_sentence": true
    },
    {
        "source_sentence": "復次愛見慢等種種行可知。",
        "from": "T32n1648_003:0409b29_9",
        "context_with_next_sentence": true
    },
    {
        "source_sentence": "於是貪欲意使行性樂著，無異於是義，由行故成十四人：",
        "from": "T32n1648_003:0409c01_15",
        "context_with_next_sentence": true
    },
    {
        "source_sentence": "欲行人、嗔行人、癡行人、信行人、意行人、覺行人、欲瞋行人、欲癡行人、瞋癡行人、等分行人、信意行人、信覺行人、意覺行人、等分行人。",
        "from": "T32n1648_003:0409c04_12",
        "context_with_next_sentence": true
    },
    {
        "source_sentence": "於是欲欲、欲使、欲性、欲樂，此謂欲行人。",
        "from": "T32n1648_003:0409c05_10",
        "context_with_next_sentence": true
    },
    {
        "source_sentence": "其欲常行增上欲，是謂欲行。",
        "from": "T32n1648_003:0409c06_2",
        "context_with_next_sentence": true
    },
    {
        "source_sentence": "如是一切當分別。",
        "from": "T32n1648_003:0409c06_10",
        "context_with_next_sentence": true
    },
    {
        "source_sentence": "爾時此十四人略成七人：",
        "from": "T32n1648_003:0409c07_2",
        "context_with_next_sentence": true
    },
    {
        "source_sentence": "如是欲行人、信行人成一；",
        "from": "T32n1648_003:0409c07_14",
        "context_with_next_sentence": true
    },
    {
        "source_sentence": "瞋行人、意行人成一；",
        "from": "T32n1648_003:0409c08_3",
        "context_with_next_sentence": true
    },
    {
        "source_sentence": "癡行人、覺行人成一；",
        "from": "T32n1648_003:0409c08_13",
        "context_with_next_sentence": true
    },
    {
        "source_sentence": "欲瞋行人、信意行人成一；",
        "from": "T32n1648_003:0409c09_4",
        "context_with_next_sentence": true
    },
    {
        "source_sentence": "欲癡行人、信覺行人成一；",
        "from": "T32n1648_003:0409c09_16",
        "context_with_next_sentence": true
    },
    {
        "source_sentence": "瞋癡行人、意覺行人成一；",
        "from": "T32n1648_003:0409c10_8",
        "context_with_next_sentence": true
    },
    {
        "source_sentence": "二等分行人成一。",
        "from": "T32n1648_003:0409c10_16",
        "context_with_next_sentence": true
    },
    {
        "source_sentence": "問：",
        "from": "T32n1648_003:0409c10_18",
        "context_with_next_sentence": true
    },
    {
        "source_sentence": "何故欲行人、信行人成一？",
        "from": "T32n1648_003:0409c11_9",
        "context_with_next_sentence": true
    },
    {
        "source_sentence": "答：",
        "from": "T32n1648_003:0409c11_11",
        "context_with_next_sentence": true
    },
    {
        "source_sentence": "欲行人於善朋增長信行欲，親覲功德故。",
        "from": "T32n1648_003:0409c12_9",
        "context_with_next_sentence": true
    },
    {
        "source_sentence": "復次以三行欲及信，此句成一相，有愛念義、覓功德義，非捨義。",
        "from": "T32n1648_003:0409c13_19",
        "context_with_next_sentence": true
    },
    {
        "source_sentence": "於是欲者念欲、信者念善，欲者覓欲功德、信者覓善功德，欲者不捨非可愛為相、信者不捨可愛為相，是故欲行及信行成一相。",
        "from": "T32n1648_003:0409c16_16",
        "context_with_next_sentence": true
    },
    {
        "source_sentence": "問：",
        "from": "T32n1648_003:0409c16_18",
        "context_with_next_sentence": true
    },
    {
        "source_sentence": "何故瞋恚行及意行成一？",
        "from": "T32n1648_003:0409c17_9",
        "context_with_next_sentence": true
    },
    {
        "source_sentence": "答：",
        "from": "T32n1648_003:0409c17_11",
        "context_with_next_sentence": true
    },
    {
        "source_sentence": "瞋行人於善朋增長智行瞋，親覲功德故。",
        "from": "T32n1648_003:0409c18_10",
        "context_with_next_sentence": true
    },
    {
        "source_sentence": "復次以三行瞋恚及智成一相，非愛念故、覓瞋故捨故。",
        "from": "T32n1648_003:0409c19_15",
        "context_with_next_sentence": true
    },
    {
        "source_sentence": "於是瞋人非安愛念、智者非安行念，瞋恚人覓瞋、智者覓行過患，瞋人安捨、智者安捨行，是故瞋行人及意行成一相，等故。",
        "from": "T32n1648_003:0409c22_10",
        "context_with_next_sentence": true
    },
    {
        "source_sentence": "問：",
        "from": "T32n1648_003:0409c22_12",
        "context_with_next_sentence": true
    },
    {
        "source_sentence": "何故癡行人及覺行人成一？",
        "from": "T32n1648_003:0409c23_4",
        "context_with_next_sentence": true
    },
    {
        "source_sentence": "答：",
        "from": "T32n1648_003:0409c23_6",
        "context_with_next_sentence": true
    },
    {
        "source_sentence": "癡行人為得善，增長覺行癡，親覲功德故、信慧動離故。",
        "from": "T32n1648_003:0409c24_11",
        "context_with_next_sentence": true
    },
    {
        "source_sentence": "復次以二行，癡覺成一相，不自定故、動故。",
        "from": "T32n1648_003:0409c25_12",
        "context_with_next_sentence": true
    },
    {
        "source_sentence": "於是癡安亂故不安、覺種種覺憶故成不安，癡無所趣向成動、覺輕安故成動，是故癡行及覺行成一相，等故。",
        "from": "T32n1648_003:0409c28_4",
        "context_with_next_sentence": true
    },
    {
        "source_sentence": "以此方便，餘行當分別，如是此成七人。",
        "from": "T32n1648_003:0409c29_1",
        "context_with_next_sentence": true
    },
    {
        "source_sentence": "於此七人云何速修行？",
        "from": "T32n1648_003:0409c29_11",
        "context_with_next_sentence": true
    },
    {
        "source_sentence": "云何遲修行？",
        "from": "T32n1648_003:0409c29_17",
        "context_with_next_sentence": true
    },
    {
        "source_sentence": "欲行人速修行，以安可教化，信力故、癡覺薄故。",
        "from": "T32n1648_003:0410a02_1",
        "context_with_next_sentence": true
    },
    {
        "source_sentence": "瞋行人速修行，安可教化，有意力故、癡覺薄故。",
        "from": "T32n1648_003:0410a03_2",
        "context_with_next_sentence": true
    },
    {
        "source_sentence": "癡行人遲修行，難可教化，有癡覺力故、信意薄故。",
        "from": "T32n1648_003:0410a04_6",
        "context_with_next_sentence": true
    },
    {
        "source_sentence": "欲瞋行人速修行，安可教化，有信意力故、癡覺薄故。",
        "from": "T32n1648_003:0410a05_10",
        "context_with_next_sentence": true
    },
    {
        "source_sentence": "欲癡行人遲修行，難可教化，不安信故、癡覺力故。",
        "from": "T32n1648_003:0410a06_14",
        "context_with_next_sentence": true
    },
    {
        "source_sentence": "瞋癡行人遲修行，難可教化，不安意故、癡覺力故。",
        "from": "T32n1648_003:0410a07_18",
        "context_with_next_sentence": true
    },
    {
        "source_sentence": "等分行人遲修行，難可教化，不安住意故、有癡覺力故。",
        "from": "T32n1648_003:0410a09_4",
        "context_with_next_sentence": true
    },
    {
        "source_sentence": "爾時此七人，由本煩惱成三：",
        "from": "T32n1648_003:0410a09_17",
        "context_with_next_sentence": true
    },
    {
        "source_sentence": "欲行人、嗔恚行人、癡行人。",
        "from": "T32n1648_003:0410a10_10",
        "context_with_next_sentence": true
    },
    {
        "source_sentence": "問：",
        "from": "T32n1648_003:0410a10_12",
        "context_with_next_sentence": true
    },
    {
        "source_sentence": "此三行何因緣？",
        "from": "T32n1648_003:0410a10_19",
        "context_with_next_sentence": true
    },
    {
        "source_sentence": "云何可知此欲行人、此瞋行人、此癡行人。",
        "from": "T32n1648_003:0410a11_16",
        "context_with_next_sentence": true
    },
    {
        "source_sentence": "云何行受衣、乞食、坐臥行處威儀？",
        "from": "T32n1648_003:0410a12_12",
        "context_with_next_sentence": true
    },
    {
        "source_sentence": "答：",
        "from": "T32n1648_003:0410a12_14",
        "context_with_next_sentence": true
    },
    {
        "source_sentence": "初所造因緣、諸行界為因緣、過患為因緣。",
        "from": "T32n1648_003:0410a13_11",
        "context_with_next_sentence": true
    },
    {
        "source_sentence": "云何諸行初所造因緣？",
        "from": "T32n1648_003:0410a14_2",
        "context_with_next_sentence": true
    },
    {
        "source_sentence": "於初可愛方便故，多善業成欲行人。",
        "from": "T32n1648_003:0410a14_18",
        "context_with_next_sentence": true
    },
    {
        "source_sentence": "復從天堂落生於此，多起殺割桁械怨業，成瞋行人。",
        "from": "T32n1648_003:0410a16_3",
        "context_with_next_sentence": true
    },
    {
        "source_sentence": "不愛業所覆，從地獄從龍生墮落生此。",
        "from": "T32n1648_003:0410a17_1",
        "context_with_next_sentence": true
    },
    {
        "source_sentence": "初多飲酒離間成癡行人，從畜生墮落生此。",
        "from": "T32n1648_003:0410a18_2",
        "context_with_next_sentence": true
    },
    {
        "source_sentence": "如是行，初造因緣。",
        "from": "T32n1648_003:0410a18_11",
        "context_with_next_sentence": true
    },
    {
        "source_sentence": "云何界為因緣？",
        "from": "T32n1648_003:0410a18_18",
        "context_with_next_sentence": true
    },
    {
        "source_sentence": "二界最近故成癡行人，所謂地界、水界。",
        "from": "T32n1648_003:0410a19_16",
        "context_with_next_sentence": true
    },
    {
        "source_sentence": "二界最近故成瞋行人，所謂火界、風界。",
        "from": "T32n1648_003:0410a20_15",
        "context_with_next_sentence": true
    },
    {
        "source_sentence": "四界等故成欲行人。",
        "from": "T32n1648_003:0410a21_4",
        "context_with_next_sentence": true
    },
    {
        "source_sentence": "如是諸行，界為因緣。",
        "from": "T32n1648_003:0410a21_14",
        "context_with_next_sentence": true
    },
    {
        "source_sentence": "云何過患為因緣？",
        "from": "T32n1648_003:0410a22_2",
        "context_with_next_sentence": true
    },
    {
        "source_sentence": "最多淡成欲行人，最多瞻成瞋行人，最多風成癡行人。",
        "from": "T32n1648_003:0410a23_7",
        "context_with_next_sentence": true
    },
    {
        "source_sentence": "復有說：",
        "from": "T32n1648_003:0410a23_11",
        "context_with_next_sentence": true
    },
    {
        "source_sentence": "最多淡成癡行人，最多風成欲行人。",
        "from": "T32n1648_003:0410a24_9",
        "context_with_next_sentence": true
    },
    {
        "source_sentence": "如是過患為因緣。",
        "from": "T32n1648_003:0410a24_17",
        "context_with_next_sentence": true
    },
    {
        "source_sentence": "云何可知此人欲行、此人瞋行、此人癡行？",
        "from": "T32n1648_003:0410a25_17",
        "context_with_next_sentence": true
    },
    {
        "source_sentence": "答：",
        "from": "T32n1648_003:0410a25_19",
        "context_with_next_sentence": true
    },
    {
        "source_sentence": "以七行可知。",
        "from": "T32n1648_003:0410a26_4",
        "context_with_next_sentence": true
    },
    {
        "source_sentence": "如是以事、以煩惱、以行、以受取、以食、以業、以臥。",
        "from": "T32n1648_003:0410a27_7",
        "context_with_next_sentence": true
    },
    {
        "source_sentence": "云何以事可知？",
        "from": "T32n1648_003:0410a27_14",
        "context_with_next_sentence": true
    },
    {
        "source_sentence": "欲行人見所有事。",
        "from": "T32n1648_003:0410a28_1",
        "context_with_next_sentence": true
    },
    {
        "source_sentence": "未常見而見，既見。",
        "from": "T32n1648_003:0410a28_10",
        "context_with_next_sentence": true
    },
    {
        "source_sentence": "恒觀於真實過患不作意，於小功德成不難，不從此欲解脫。",
        "from": "T32n1648_003:0410a29_16",
        "context_with_next_sentence": true
    },
    {
        "source_sentence": "既觀不能捨行，知於餘事。",
        "from": "T32n1648_003:0410b01_9",
        "context_with_next_sentence": true
    },
    {
        "source_sentence": "諸如是行，欲行可知，嗔行人者，見所有如是事，如倦不能久看，隨取過患多毀人，於多功德非不難。",
        "from": "T32n1648_003:0410b03_14",
        "context_with_next_sentence": true
    },
    {
        "source_sentence": "從此不捨，唯以過患得已便，知行餘事亦如是，行瞋行可知。",
        "from": "T32n1648_003:0410b05_4",
        "context_with_next_sentence": true
    },
    {
        "source_sentence": "癡行人見所有如是事，於功德過患成信他，聞他人所薄亦薄、聞他所讚歎亦讚歎，自不知故。",
        "from": "T32n1648_003:0410b07_7",
        "context_with_next_sentence": true
    },
    {
        "source_sentence": "以如是行於外事，癡行可知。",
        "from": "T32n1648_003:0410b08_1",
        "context_with_next_sentence": true
    },
    {
        "source_sentence": "如是以事。",
        "from": "T32n1648_003:0410b08_6",
        "context_with_next_sentence": true
    },
    {
        "source_sentence": "問：",
        "from": "T32n1648_003:0410b08_8",
        "context_with_next_sentence": true
    },
    {
        "source_sentence": "云何以煩惱可知？",
        "from": "T32n1648_003:0410b08_16",
        "context_with_next_sentence": true
    },
    {
        "source_sentence": "答：",
        "from": "T32n1648_003:0410b08_18",
        "context_with_next_sentence": true
    },
    {
        "source_sentence": "欲行人五煩惱，多行嫉、慳、幻、諂、欲，此謂五。",
        "from": "T32n1648_003:0410b09_20",
        "context_with_next_sentence": true
    },
    {
        "source_sentence": "瞋恚行人五煩惱，多行忿、恨、覆、慳、瞋，此謂五。",
        "from": "T32n1648_003:0410b10_21",
        "context_with_next_sentence": true
    },
    {
        "source_sentence": "癡行人五煩惱，多行懶、懈怠、疑、悔、無明是五。",
        "from": "T32n1648_003:0410b11_21",
        "context_with_next_sentence": true
    },
    {
        "source_sentence": "如是以煩惱可知。",
        "from": "T32n1648_003:0410b12_6",
        "context_with_next_sentence": true
    },
    {
        "source_sentence": "問：",
        "from": "T32n1648_003:0410b12_8",
        "context_with_next_sentence": true
    },
    {
        "source_sentence": "云何以行？",
        "from": "T32n1648_003:0410b12_13",
        "context_with_next_sentence": true
    },
    {
        "source_sentence": "答：",
        "from": "T32n1648_003:0410b12_15",
        "context_with_next_sentence": true
    },
    {
        "source_sentence": "欲行人見行以性，舉脚疾行平，舉脚平，下脚不廣，舉脚可愛行。",
        "from": "T32n1648_003:0410b14_3",
        "context_with_next_sentence": true
    },
    {
        "source_sentence": "如是以行，欲行可知。",
        "from": "T32n1648_003:0410b14_13",
        "context_with_next_sentence": true
    },
    {
        "source_sentence": "嗔恚行人見行以性，急起脚急下，相觸以半脚入地。",
        "from": "T32n1648_003:0410b15_16",
        "context_with_next_sentence": true
    },
    {
        "source_sentence": "如是已行，瞋恚人可知。",
        "from": "T32n1648_003:0410b16_7",
        "context_with_next_sentence": true
    },
    {
        "source_sentence": "癡行人見行以性，起脚摩地亦摩下，以脚觸脚行。",
        "from": "T32n1648_003:0410b17_9",
        "context_with_next_sentence": true
    },
    {
        "source_sentence": "以如是行，癡行人可知。",
        "from": "T32n1648_003:0410b17_20",
        "context_with_next_sentence": true
    },
    {
        "source_sentence": "如是以行。",
        "from": "T32n1648_003:0410b18_4",
        "context_with_next_sentence": true
    },
    {
        "source_sentence": "問：",
        "from": "T32n1648_003:0410b18_6",
        "context_with_next_sentence": true
    },
    {
        "source_sentence": "云何以著衣欲行人？",
        "from": "T32n1648_003:0410b18_15",
        "context_with_next_sentence": true
    },
    {
        "source_sentence": "答：",
        "from": "T32n1648_003:0410b18_17",
        "context_with_next_sentence": true
    },
    {
        "source_sentence": "欲行人若捉衣以性，不多見不寬著衣太下，周正圓，種種可愛可見。",
        "from": "T32n1648_003:0410b20_6",
        "context_with_next_sentence": true
    },
    {
        "source_sentence": "瞋行人著衣以性，大急太上，不周正不圓，不種種可愛，不可觀。",
        "from": "T32n1648_003:0410b21_17",
        "context_with_next_sentence": true
    },
    {
        "source_sentence": "癡行人若著衣以性，多寬，不周正不圓，非種種可愛可觀。",
        "from": "T32n1648_003:0410b23_3",
        "context_with_next_sentence": true
    },
    {
        "source_sentence": "如是以著衣可知。",
        "from": "T32n1648_003:0410b23_11",
        "context_with_next_sentence": true
    },
    {
        "source_sentence": "問：",
        "from": "T32n1648_003:0410b23_13",
        "context_with_next_sentence": true
    },
    {
        "source_sentence": "云何以食可知？",
        "from": "T32n1648_003:0410b23_20",
        "context_with_next_sentence": true
    },
    {
        "source_sentence": "答：",
        "from": "T32n1648_003:0410b24_1",
        "context_with_next_sentence": true
    },
    {
        "source_sentence": "欲行人樂肥甜，瞋恚行人樂酢，癡行人不定樂。",
        "from": "T32n1648_003:0410b25_2",
        "context_with_next_sentence": true
    },
    {
        "source_sentence": "復次欲行人食時，自量相應中適取揣食，亦知氣味，不速食，若得少味成大歡喜。",
        "from": "T32n1648_003:0410b26_19",
        "context_with_next_sentence": true
    },
    {
        "source_sentence": "瞋行人見食，多取揣食滿口食，若得少味太瞋惱。",
        "from": "T32n1648_003:0410b28_2",
        "context_with_next_sentence": true
    },
    {
        "source_sentence": "癡行人見食，不圓小揣食不中適，少取以食塗染其口，半揣入口、半墮盤器，亂心不思惟食。",
        "from": "T32n1648_003:0410c01_5",
        "context_with_next_sentence": true
    },
    {
        "source_sentence": "如是以欲可知。",
        "from": "T32n1648_003:0410c01_12",
        "context_with_next_sentence": true
    },
    {
        "source_sentence": "問：",
        "from": "T32n1648_003:0410c01_14",
        "context_with_next_sentence": true
    },
    {
        "source_sentence": "云何以事知？",
        "from": "T32n1648_003:0410c02_1",
        "context_with_next_sentence": true
    },
    {
        "source_sentence": "欲行人掃地，平身捉掃󰆠，不駃不知土沙而能清淨。",
        "from": "T32n1648_003:0410c03_5",
        "context_with_next_sentence": true
    },
    {
        "source_sentence": "瞋行人若掃地，急捉掃󰆠，兩邊駃除去土沙，急聲，雖淨潔而不平等。",
        "from": "T32n1648_003:0410c04_16",
        "context_with_next_sentence": true
    },
    {
        "source_sentence": "愚癡行人若掃地，寬捉掃󰆠，輾轉看盡處處不淨，亦不平等。",
        "from": "T32n1648_003:0410c06_3",
        "context_with_next_sentence": true
    },
    {
        "source_sentence": "如是浣染縫等，一切事平等作不與心，是欲人瞋行人。",
        "from": "T32n1648_003:0410c07_8",
        "context_with_next_sentence": true
    },
    {
        "source_sentence": "於一切事不平等作不與心。",
        "from": "T32n1648_003:0410c08_1",
        "context_with_next_sentence": true
    },
    {
        "source_sentence": "癡行人亂心，多作不成。",
        "from": "T32n1648_003:0410c08_12",
        "context_with_next_sentence": true
    },
    {
        "source_sentence": "如是以事可知。",
        "from": "T32n1648_003:0410c08_19",
        "context_with_next_sentence": true
    },
    {
        "source_sentence": "問：",
        "from": "T32n1648_003:0410c09_1",
        "context_with_next_sentence": true
    },
    {
        "source_sentence": "云何以臥坐？",
        "from": "T32n1648_003:0410c09_7",
        "context_with_next_sentence": true
    },
    {
        "source_sentence": "欲行人眠不駃，眠先拼擋臥處令周正平等，安隱置身屈臂眠，夜中有喚即起，如有所疑即答。",
        "from": "T32n1648_003:0410c11_10",
        "context_with_next_sentence": true
    },
    {
        "source_sentence": "瞋行人若眠駃，隨得所安置，身面目頻蹙，於夜若有人喚即起瞋答。",
        "from": "T32n1648_003:0410c13_3",
        "context_with_next_sentence": true
    },
    {
        "source_sentence": "癡人若眠臥，處不周正，放手脚覆身而臥，夜中若有人喚，應聲噫噫久時方答。",
        "from": "T32n1648_003:0410c14_19",
        "context_with_next_sentence": true
    },
    {
        "source_sentence": "如是以臥可知。",
        "from": "T32n1648_003:0410c15_6",
        "context_with_next_sentence": true
    },
    {
        "source_sentence": "問何行何法用受衣、乞食、坐臥行處？",
        "from": "T32n1648_003:0410c16_3",
        "context_with_next_sentence": true
    },
    {
        "source_sentence": "若欲行人，衣麁不下色可憎，是與其衣當著。",
        "from": "T32n1648_003:0410c17_4",
        "context_with_next_sentence": true
    },
    {
        "source_sentence": "瞋行人衣精細，衣淨潔好色下可愛，是應當著。",
        "from": "T32n1648_003:0410c18_6",
        "context_with_next_sentence": true
    },
    {
        "source_sentence": "癡行人衣隨所得當著。",
        "from": "T32n1648_003:0410c18_16",
        "context_with_next_sentence": true
    },
    {
        "source_sentence": "欲行人乞食，麁不淨潔、無美氣味，少乞食。",
        "from": "T32n1648_003:0410c19_17",
        "context_with_next_sentence": true
    },
    {
        "source_sentence": "瞋行人乞食，肥美淨潔、好氣味，如意所得。",
        "from": "T32n1648_003:0410c20_17",
        "context_with_next_sentence": true
    },
    {
        "source_sentence": "癡行人乞食，隨所得有節。",
        "from": "T32n1648_003:0410c21_9",
        "context_with_next_sentence": true
    },
    {
        "source_sentence": "欲行人臥坐於樹影水間，於小遠村處，復於未成寺。",
        "from": "T32n1648_003:0410c22_13",
        "context_with_next_sentence": true
    },
    {
        "source_sentence": "於無臥具處，是其當眠坐。",
        "from": "T32n1648_003:0410c23_5",
        "context_with_next_sentence": true
    },
    {
        "source_sentence": "瞋行人坐臥樹影水邊，成就平正，於寺已成，臥具具足，成其坐臥處。",
        "from": "T32n1648_003:0410c24_17",
        "context_with_next_sentence": true
    },
    {
        "source_sentence": "癡行人依師親覲當住。",
        "from": "T32n1648_003:0410c25_7",
        "context_with_next_sentence": true
    },
    {
        "source_sentence": "欲行人行處，麁飯飲食處，若入聚落應向日而行，於惡人處是其當行。",
        "from": "T32n1648_003:0410c26_18",
        "context_with_next_sentence": true
    },
    {
        "source_sentence": "瞋恚行人處，於飯水飲食具足，逐日而入，多信向人處是其當入。",
        "from": "T32n1648_003:0410c28_8",
        "context_with_next_sentence": true
    },
    {
        "source_sentence": "癡行人隨所得處。",
        "from": "T32n1648_003:0410c28_16",
        "context_with_next_sentence": true
    },
    {
        "source_sentence": "欲行人威儀多行脚處，瞋行人依坐臥，癡行人依行處。",
        "from": "T32n1648_003:0411a01_3",
        "context_with_next_sentence": true
    },
    {
        "source_sentence": "於是散向，欲者依可愛境界為信，瞋恚者不可愛境界為信，癡者不觀為因。",
        "from": "T32n1648_003:0411a02_17",
        "context_with_next_sentence": true
    },
    {
        "source_sentence": "欲者如奴，瞋恚者如主，癡者如毒。",
        "from": "T32n1648_003:0411a03_14",
        "context_with_next_sentence": true
    },
    {
        "source_sentence": "貪者少過患斷無染，瞋恚大過患使無染，癡者大過患斷無染。",
        "from": "T32n1648_003:0411a05_3",
        "context_with_next_sentence": true
    },
    {
        "source_sentence": "欲行人樂色，瞋行人樂諍，癡行人樂懈怠。",
        "from": "T32n1648_003:0411a06_2",
        "context_with_next_sentence": true
    },
    {
        "source_sentence": "7 分別行處品分別行處品第七爾時依止師觀其所行，授三十八行，當復教示令二行相應。",
        "from": "T32n1648_003:0411a09_6",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411a09_8",
        "context_with_next_sentence": true
    },
    {
        "source_sentence": "云何三十八行處？",
        "from": "T32n1648_003:0411a09_16",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411a09_18",
        "context_with_next_sentence": true
    },
    {
        "source_sentence": "謂十一切入：",
        "from": "T32n1648_003:0411a10_4",
        "context_with_next_sentence": true
    },
    {
        "source_sentence": "地、水、火、風、青、黃、赤、白、空處、識處一切入。",
        "from": "T32n1648_003:0411a11_1",
        "context_with_next_sentence": true
    },
    {
        "source_sentence": "又十不淨想：",
        "from": "T32n1648_003:0411a11_7",
        "context_with_next_sentence": true
    },
    {
        "source_sentence": "膖脹想、青淤想、爛想、棄擲想、鳥獸食噉想、身肉分張想、斬斫離散想、赤血塗染想、虫臭想、骨想。",
        "from": "T32n1648_003:0411a13_14",
        "context_with_next_sentence": true
    },
    {
        "source_sentence": "又十念：",
        "from": "T32n1648_003:0411a13_18",
        "context_with_next_sentence": true
    },
    {
        "source_sentence": "念佛、念法、念僧、念戒、念施、念天、念死、念身、念數息、念寂寂。",
        "from": "T32n1648_003:0411a15_2",
        "context_with_next_sentence": true
    },
    {
        "source_sentence": "又四無量心：",
        "from": "T32n1648_003:0411a15_8",
        "context_with_next_sentence": true
    },
    {
        "source_sentence": "慈、悲、喜、捨。",
        "from": "T32n1648_003:0411a15_16",
        "context_with_next_sentence": true
    },
    {
        "source_sentence": "觀四大、食不淨想、無所有處、非非想處。",
        "from": "T32n1648_003:0411a16_12",
        "context_with_next_sentence": true
    },
    {
        "source_sentence": "斯謂三十八行處。",
        "from": "T32n1648_003:0411a16_20",
        "context_with_next_sentence": true
    },
    {
        "source_sentence": "此三十八行處，以九行當知最勝。",
        "from": "T32n1648_003:0411a17_14",
        "context_with_next_sentence": true
    },
    {
        "source_sentence": "一以禪、二以正越、三以增長、四以緣、五以事、六以勝、七以地、八以取、九以人。",
        "from": "T32n1648_003:0411a19_11",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411a19_13",
        "context_with_next_sentence": true
    },
    {
        "source_sentence": "云何為禪？",
        "from": "T32n1648_003:0411a19_18",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411a19_20",
        "context_with_next_sentence": true
    },
    {
        "source_sentence": "謂十行處成禪外行。",
        "from": "T32n1648_003:0411a20_6",
        "context_with_next_sentence": true
    },
    {
        "source_sentence": "又十一行處成就初禪。",
        "from": "T32n1648_003:0411a20_16",
        "context_with_next_sentence": true
    },
    {
        "source_sentence": "又三行處成就三禪。",
        "from": "T32n1648_003:0411a21_6",
        "context_with_next_sentence": true
    },
    {
        "source_sentence": "又一行處成就四禪。",
        "from": "T32n1648_003:0411a21_15",
        "context_with_next_sentence": true
    },
    {
        "source_sentence": "又九行處成就四禪五禪。",
        "from": "T32n1648_003:0411a22_8",
        "context_with_next_sentence": true
    },
    {
        "source_sentence": "又四行處成就無色四禪。",
        "from": "T32n1648_003:0411a23_1",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411a23_3",
        "context_with_next_sentence": true
    },
    {
        "source_sentence": "云何十行處成禪外行？",
        "from": "T32n1648_003:0411a23_13",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411a23_15",
        "context_with_next_sentence": true
    },
    {
        "source_sentence": "除數息及觀身，餘八念及觀四大、食不淨想，是謂十外行。",
        "from": "T32n1648_003:0411a24_20",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411a25_1",
        "context_with_next_sentence": true
    },
    {
        "source_sentence": "云何十一行處初禪所攝？",
        "from": "T32n1648_003:0411a25_12",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411a25_14",
        "context_with_next_sentence": true
    },
    {
        "source_sentence": "十不淨想及觀身，是謂初禪所攝。",
        "from": "T32n1648_003:0411a26_9",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411a26_11",
        "context_with_next_sentence": true
    },
    {
        "source_sentence": "云何三行處，三禪所攝？",
        "from": "T32n1648_003:0411a27_2",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411a27_4",
        "context_with_next_sentence": true
    },
    {
        "source_sentence": "謂慈、悲、喜。",
        "from": "T32n1648_003:0411a27_11",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411a27_13",
        "context_with_next_sentence": true
    },
    {
        "source_sentence": "云何一行處四禪所攝？",
        "from": "T32n1648_003:0411a28_1",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411a29_1",
        "context_with_next_sentence": true
    },
    {
        "source_sentence": "謂捨。",
        "from": "T32n1648_003:0411a29_4",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411a29_6",
        "context_with_next_sentence": true
    },
    {
        "source_sentence": "云何九行處，四禪五禪所攝？",
        "from": "T32n1648_003:0411a29_19",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411a29_21",
        "context_with_next_sentence": true
    },
    {
        "source_sentence": "除空一切入、識一切入，餘殘八一切入及數息念。",
        "from": "T32n1648_003:0411b02_1",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b02_3",
        "context_with_next_sentence": true
    },
    {
        "source_sentence": "云何四行處，四無色所攝？",
        "from": "T32n1648_003:0411b02_15",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b02_17",
        "context_with_next_sentence": true
    },
    {
        "source_sentence": "虛空一切入、識一切入、無所有處、非非想處，是名四行。",
        "from": "T32n1648_003:0411b04_1",
        "context_with_next_sentence": true
    },
    {
        "source_sentence": "如是以禪可知。",
        "from": "T32n1648_003:0411b04_8",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b04_10",
        "context_with_next_sentence": true
    },
    {
        "source_sentence": "云何以正越？",
        "from": "T32n1648_003:0411b04_16",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b04_18",
        "context_with_next_sentence": true
    },
    {
        "source_sentence": "入行處成為越色，除無色一切入，餘八一切入。",
        "from": "T32n1648_003:0411b05_17",
        "context_with_next_sentence": true
    },
    {
        "source_sentence": "餘三十行處，不成為越色。",
        "from": "T32n1648_003:0411b06_10",
        "context_with_next_sentence": true
    },
    {
        "source_sentence": "又三行處成為越事，二無色一切入及無所有處。",
        "from": "T32n1648_003:0411b07_11",
        "context_with_next_sentence": true
    },
    {
        "source_sentence": "餘三十五行處，不成為越事。",
        "from": "T32n1648_003:0411b08_7",
        "context_with_next_sentence": true
    },
    {
        "source_sentence": "又一行處成為越想受，所謂非非想處。",
        "from": "T32n1648_003:0411b09_5",
        "context_with_next_sentence": true
    },
    {
        "source_sentence": "餘三十七行，不成為越想受。",
        "from": "T32n1648_003:0411b09_18",
        "context_with_next_sentence": true
    },
    {
        "source_sentence": "如是以越可知。",
        "from": "T32n1648_003:0411b10_5",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b10_7",
        "context_with_next_sentence": true
    },
    {
        "source_sentence": "云何以增長？",
        "from": "T32n1648_003:0411b10_13",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b10_15",
        "context_with_next_sentence": true
    },
    {
        "source_sentence": "十四行處可令增長，所謂十一切入及四無量心。",
        "from": "T32n1648_003:0411b11_15",
        "context_with_next_sentence": true
    },
    {
        "source_sentence": "餘二十四行處，不應令增長。",
        "from": "T32n1648_003:0411b12_10",
        "context_with_next_sentence": true
    },
    {
        "source_sentence": "如是以增長可知。",
        "from": "T32n1648_003:0411b12_18",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b12_20",
        "context_with_next_sentence": true
    },
    {
        "source_sentence": "云何為緣？",
        "from": "T32n1648_003:0411b13_4",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b13_6",
        "context_with_next_sentence": true
    },
    {
        "source_sentence": "九行處為神通緣，除無色一切入。",
        "from": "T32n1648_003:0411b14_1",
        "context_with_next_sentence": true
    },
    {
        "source_sentence": "八一切入，及分別虛空一切入。",
        "from": "T32n1648_003:0411b14_15",
        "context_with_next_sentence": true
    },
    {
        "source_sentence": "餘三十行，不成神通緣。",
        "from": "T32n1648_003:0411b15_5",
        "context_with_next_sentence": true
    },
    {
        "source_sentence": "三十七行處成為毘婆舍那緣，除非非想處。",
        "from": "T32n1648_003:0411b16_5",
        "context_with_next_sentence": true
    },
    {
        "source_sentence": "又一行處不成毘婆舍那緣，所謂非非想處。",
        "from": "T32n1648_003:0411b17_5",
        "context_with_next_sentence": true
    },
    {
        "source_sentence": "如是以緣可知。",
        "from": "T32n1648_003:0411b17_12",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b17_14",
        "context_with_next_sentence": true
    },
    {
        "source_sentence": "云何為事？",
        "from": "T32n1648_003:0411b17_19",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b17_21",
        "context_with_next_sentence": true
    },
    {
        "source_sentence": "二十一行處是分別事，十二行處是為實事，五行處不應說分別事、實事。",
        "from": "T32n1648_003:0411b19_12",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b19_14",
        "context_with_next_sentence": true
    },
    {
        "source_sentence": "云何二十一行處是分別事？",
        "from": "T32n1648_003:0411b20_6",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b20_8",
        "context_with_next_sentence": true
    },
    {
        "source_sentence": "除識一切入，餘九一切入，十不淨想及念數息、念身。",
        "from": "T32n1648_003:0411b21_11",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b21_13",
        "context_with_next_sentence": true
    },
    {
        "source_sentence": "云何十二實事？",
        "from": "T32n1648_003:0411b21_20",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b22_1",
        "context_with_next_sentence": true
    },
    {
        "source_sentence": "識一切入、非非想處，及十禪外行。",
        "from": "T32n1648_003:0411b22_17",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411b22_19",
        "context_with_next_sentence": true
    },
    {
        "source_sentence": "云何五不應說分別事及實事？",
        "from": "T32n1648_003:0411b23_10",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411b23_12",
        "context_with_next_sentence": true
    },
    {
        "source_sentence": "謂四無量心及無所有處。",
        "from": "T32n1648_003:0411b24_4",
        "context_with_next_sentence": true
    },
    {
        "source_sentence": "復次二行處，內營事內事。",
        "from": "T32n1648_003:0411b24_16",
        "context_with_next_sentence": true
    },
    {
        "source_sentence": "又二行處，內營事外事。",
        "from": "T32n1648_003:0411b25_7",
        "context_with_next_sentence": true
    },
    {
        "source_sentence": "又一行處，外營事內事。",
        "from": "T32n1648_003:0411b25_18",
        "context_with_next_sentence": true
    },
    {
        "source_sentence": "又二十一行處，外營事外事。",
        "from": "T32n1648_003:0411b26_11",
        "context_with_next_sentence": true
    },
    {
        "source_sentence": "又四行處，內營事內事設外事。",
        "from": "T32n1648_003:0411b27_5",
        "context_with_next_sentence": true
    },
    {
        "source_sentence": "又四行處，設內營事設外營事外事。",
        "from": "T32n1648_003:0411b28_3",
        "context_with_next_sentence": true
    },
    {
        "source_sentence": "又二行處，設內營事設外營事設內事設外事。",
        "from": "T32n1648_003:0411b29_5",
        "context_with_next_sentence": true
    },
    {
        "source_sentence": "又一行處，內外營事內事。",
        "from": "T32n1648_003:0411b29_17",
        "context_with_next_sentence": true
    },
    {
        "source_sentence": "又一行處，內營事不應說及內事外事。",
        "from": "T32n1648_003:0411c01_14",
        "context_with_next_sentence": true
    },
    {
        "source_sentence": "於是二行處內營事內事者，謂識一切入及非非想處。",
        "from": "T32n1648_003:0411c02_18",
        "context_with_next_sentence": true
    },
    {
        "source_sentence": "又二行處內營事外事者，所謂念數息、念身。",
        "from": "T32n1648_003:0411c03_19",
        "context_with_next_sentence": true
    },
    {
        "source_sentence": "又一行處外營事內事者，所謂念死。",
        "from": "T32n1648_003:0411c04_15",
        "context_with_next_sentence": true
    },
    {
        "source_sentence": "又二十一行處外營事外事者，謂十不淨想、四無量心、四色一切入、虛空一切入及念佛念僧。",
        "from": "T32n1648_003:0411c06_18",
        "context_with_next_sentence": true
    },
    {
        "source_sentence": "又四行處內營事內事設外事者，謂念戒、念施、觀於四大及不淨食想。",
        "from": "T32n1648_003:0411c08_11",
        "context_with_next_sentence": true
    },
    {
        "source_sentence": "又四行處設內營事設外營事說外事，謂四色一切入。",
        "from": "T32n1648_003:0411c09_15",
        "context_with_next_sentence": true
    },
    {
        "source_sentence": "又二行處設內營事設外營事設內事設外事，謂念法念寂寂。",
        "from": "T32n1648_003:0411c11_4",
        "context_with_next_sentence": true
    },
    {
        "source_sentence": "又一行處內外營事內事，謂為念天。",
        "from": "T32n1648_003:0411c12_1",
        "context_with_next_sentence": true
    },
    {
        "source_sentence": "又一行處內營事內事外事不應說，謂無所有處。",
        "from": "T32n1648_003:0411c13_3",
        "context_with_next_sentence": true
    },
    {
        "source_sentence": "又二行處過去事，謂識一切入及非非想處。",
        "from": "T32n1648_003:0411c14_4",
        "context_with_next_sentence": true
    },
    {
        "source_sentence": "又一行處於未來事，所謂念死。",
        "from": "T32n1648_003:0411c14_18",
        "context_with_next_sentence": true
    },
    {
        "source_sentence": "又一行處於現在事，所謂念天。",
        "from": "T32n1648_003:0411c15_12",
        "context_with_next_sentence": true
    },
    {
        "source_sentence": "又六行處設過去事設未來事設現在事，謂念佛念僧念戒念施，及觀四大不淨食想。",
        "from": "T32n1648_003:0411c17_12",
        "context_with_next_sentence": true
    },
    {
        "source_sentence": "又二行處設過去事設現在事設不應說過去未來者，所謂念法、念寂寂。",
        "from": "T32n1648_003:0411c19_8",
        "context_with_next_sentence": true
    },
    {
        "source_sentence": "又二十六行處不應設三世事，謂九一切入、十不淨想、四無量心，及念數息、念身、無所有處。",
        "from": "T32n1648_003:0411c21_12",
        "context_with_next_sentence": true
    },
    {
        "source_sentence": "又四行處動事，謂火一切入、風一切入，及虫爛想，及念數息，其處則動，其相不動。",
        "from": "T32n1648_003:0411c23_9",
        "context_with_next_sentence": true
    },
    {
        "source_sentence": "餘三十四不動事。",
        "from": "T32n1648_003:0411c23_17",
        "context_with_next_sentence": true
    },
    {
        "source_sentence": "如是以事可知。",
        "from": "T32n1648_003:0411c24_4",
        "context_with_next_sentence": true
    },
    {
        "source_sentence": "問：",
        "from": "T32n1648_003:0411c24_6",
        "context_with_next_sentence": true
    },
    {
        "source_sentence": "云何為勝？",
        "from": "T32n1648_003:0411c24_11",
        "context_with_next_sentence": true
    },
    {
        "source_sentence": "答：",
        "from": "T32n1648_003:0411c24_13",
        "context_with_next_sentence": true
    },
    {
        "source_sentence": "八一切入、四無色定，是名勝，真實事故。",
        "from": "T32n1648_003:0411c25_10",
        "context_with_next_sentence": true
    },
    {
        "source_sentence": "以八一切入是名定勝故，彼第四禪得勝地故。",
        "from": "T32n1648_003:0411c26_10",
        "context_with_next_sentence": true
    },
    {
        "source_sentence": "四無色定成勝。",
        "from": "T32n1648_003:0411c26_17",
        "context_with_next_sentence": true
    },
    {
        "source_sentence": "十不淨想及食不淨想是名想勝，以色、以形、以空、以方、以分別、以和合、以執著故、以不淨想事故。",
        "from": "T32n1648_003:0411c29_1",
        "context_with_next_sentence": true
    },
    {
        "source_sentence": "以十念處是名勝念，微細故、隨念故。",
        "from": "T32n1648_003:0411c29_18",
        "context_with_next_sentence": true
    },
    {
        "source_sentence": "四無量心以無過為勝，受饒益故。",
        "from": "T32n1648_003:0412a01_13",
        "context_with_next_sentence": true
    },
    {
        "source_sentence": "觀四大是名慧勝，以執著空故。",
        "from": "T32n1648_003:0412a02_8",
        "context_with_next_sentence": true
    },
    {
        "source_sentence": "如是以勝可知。",
        "from": "T32n1648_003:0412a02_15",
        "context_with_next_sentence": true
    },
    {
        "source_sentence": "問：",
        "from": "T32n1648_003:0412a02_17",
        "context_with_next_sentence": true
    },
    {
        "source_sentence": "云何以地？",
        "from": "T32n1648_003:0412a03_1",
        "context_with_next_sentence": true
    },
    {
        "source_sentence": "答：",
        "from": "T32n1648_003:0412a03_3",
        "context_with_next_sentence": true
    },
    {
        "source_sentence": "十二行處不生於天上，謂十不淨及念身、食不淨想。",
        "from": "T32n1648_003:0412a04_7",
        "context_with_next_sentence": true
    },
    {
        "source_sentence": "又十三行處不生於色有，初十二及數息念不生色有。",
        "from": "T32n1648_003:0412a05_10",
        "context_with_next_sentence": true
    },
    {
        "source_sentence": "除四無色處，餘行處不生於無色有。",
        "from": "T32n1648_003:0412a06_7",
        "context_with_next_sentence": true
    },
    {
        "source_sentence": "如是以地可知。",
        "from": "T32n1648_003:0412a06_14",
        "context_with_next_sentence": true
    },
    {
        "source_sentence": "問：",
        "from": "T32n1648_003:0412a06_16",
        "context_with_next_sentence": true
    },
    {
        "source_sentence": "云何以取？",
        "from": "T32n1648_003:0412a07_1",
        "context_with_next_sentence": true
    },
    {
        "source_sentence": "答：",
        "from": "T32n1648_003:0412a07_3",
        "context_with_next_sentence": true
    },
    {
        "source_sentence": "謂十七行處，以見應取相。",
        "from": "T32n1648_003:0412a07_15",
        "context_with_next_sentence": true
    },
    {
        "source_sentence": "除風一切入及無色一切入，餘七一切入、十不淨想。",
        "from": "T32n1648_003:0412a08_17",
        "context_with_next_sentence": true
    },
    {
        "source_sentence": "又一行處以觸應取相，謂念數息。",
        "from": "T32n1648_003:0412a09_12",
        "context_with_next_sentence": true
    },
    {
        "source_sentence": "又一行處，或以見或以觸應取，謂風一切入。",
        "from": "T32n1648_003:0412a10_13",
        "context_with_next_sentence": true
    },
    {
        "source_sentence": "餘十九行處，以聞分別應取。",
        "from": "T32n1648_003:0412a11_6",
        "context_with_next_sentence": true
    },
    {
        "source_sentence": "又五行處，初坐禪人不應修行，四無色及捨。",
        "from": "T32n1648_003:0412a12_7",
        "context_with_next_sentence": true
    },
    {
        "source_sentence": "餘二十三，初學禪人應取。",
        "from": "T32n1648_003:0412a12_19",
        "context_with_next_sentence": true
    },
    {
        "source_sentence": "如是以取可知。",
        "from": "T32n1648_003:0412a13_6",
        "context_with_next_sentence": true
    },
    {
        "source_sentence": "問：",
        "from": "T32n1648_003:0412a13_8",
        "context_with_next_sentence": true
    },
    {
        "source_sentence": "云何以人？",
        "from": "T32n1648_003:0412a13_13",
        "context_with_next_sentence": true
    },
    {
        "source_sentence": "答：",
        "from": "T32n1648_003:0412a13_15",
        "context_with_next_sentence": true
    },
    {
        "source_sentence": "欲行人，四無量不應修行，以淨相故。",
        "from": "T32n1648_003:0412a14_10",
        "context_with_next_sentence": true
    },
    {
        "source_sentence": "何以故？",
        "from": "T32n1648_003:0412a14_14",
        "context_with_next_sentence": true
    },
    {
        "source_sentence": "欲行人作意淨想非其所行，如痰病人多食肥腴非其所宜。",
        "from": "T32n1648_003:0412a16_1",
        "context_with_next_sentence": true
    },
    {
        "source_sentence": "瞋行人十不淨想不應修行，瞋恚想故，瞋恚作意非其所行。",
        "from": "T32n1648_003:0412a17_7",
        "context_with_next_sentence": true
    },
    {
        "source_sentence": "如瞻病人飲食沸熱非其所宜。",
        "from": "T32n1648_003:0412a18_2",
        "context_with_next_sentence": true
    },
    {
        "source_sentence": "癡行人未增長智，不應令起修行處，離方便故。",
        "from": "T32n1648_003:0412a19_4",
        "context_with_next_sentence": true
    },
    {
        "source_sentence": "若離方便，其精進無果，如人騎象無鉤。",
        "from": "T32n1648_003:0412a20_2",
        "context_with_next_sentence": true
    },
    {
        "source_sentence": "欲行人應修不淨想及觀身，是其欲對治故。",
        "from": "T32n1648_003:0412a21_2",
        "context_with_next_sentence": true
    },
    {
        "source_sentence": "瞋行人應修四無量心，是瞋對治故；",
        "from": "T32n1648_003:0412a21_18",
        "context_with_next_sentence": true
    },
    {
        "source_sentence": "或當修色一切入，心隨逐故。",
        "from": "T32n1648_003:0412a22_11",
        "context_with_next_sentence": true
    },
    {
        "source_sentence": "信行人當修六念處，念佛為初信定故。",
        "from": "T32n1648_003:0412a23_9",
        "context_with_next_sentence": true
    },
    {
        "source_sentence": "意行人當修觀四大、於食不淨想、念死、念寂寂，深處故。",
        "from": "T32n1648_003:0412a24_15",
        "context_with_next_sentence": true
    },
    {
        "source_sentence": "復次意行人於一切行處無所妨礙。",
        "from": "T32n1648_003:0412a25_10",
        "context_with_next_sentence": true
    },
    {
        "source_sentence": "覺行人當修念數息，以斷覺故。",
        "from": "T32n1648_003:0412a26_6",
        "context_with_next_sentence": true
    },
    {
        "source_sentence": "癡行人以言問法、以時聞法、以恭敬法與師共住，令智增長。",
        "from": "T32n1648_003:0412a27_12",
        "context_with_next_sentence": true
    },
    {
        "source_sentence": "於三十八行隨其所樂，應當修念死及觀四大最勝。",
        "from": "T32n1648_003:0412a28_16",
        "context_with_next_sentence": true
    },
    {
        "source_sentence": "復說於分別行處，我見彼勝。",
        "from": "T32n1648_003:0412a29_11",
        "context_with_next_sentence": true
    },
    {
        "source_sentence": "六人於所分別，略而為三。",
        "from": "T32n1648_003:0412b01_3",
        "context_with_next_sentence": true
    },
    {
        "source_sentence": "問：",
        "from": "T32n1648_003:0412b01_5",
        "context_with_next_sentence": true
    },
    {
        "source_sentence": "若然，於初有妨。",
        "from": "T32n1648_003:0412b01_13",
        "context_with_next_sentence": true
    },
    {
        "source_sentence": "答：",
        "from": "T32n1648_003:0412b01_15",
        "context_with_next_sentence": true
    },
    {
        "source_sentence": "二欲行人，謂鈍根、利根。",
        "from": "T32n1648_003:0412b02_5",
        "context_with_next_sentence": true
    },
    {
        "source_sentence": "為鈍根欲人修不淨觀，為其欲對治，是所應教，行修得除欲。",
        "from": "T32n1648_003:0412b03_12",
        "context_with_next_sentence": true
    },
    {
        "source_sentence": "利根欲人，初信增長，當修念處，是所應教，行修得除欲。",
        "from": "T32n1648_003:0412b04_17",
        "context_with_next_sentence": true
    },
    {
        "source_sentence": "二瞋行人，謂鈍根、利根。",
        "from": "T32n1648_003:0412b05_8",
        "context_with_next_sentence": true
    },
    {
        "source_sentence": "為鈍根瞋恚行人，修四無量，是其瞋恚對治，是所應教，行修得除瞋。",
        "from": "T32n1648_003:0412b06_19",
        "context_with_next_sentence": true
    },
    {
        "source_sentence": "利根瞋恚行人，以智增長修行，勝處是所教，修得除瞋。",
        "from": "T32n1648_003:0412b08_3",
        "context_with_next_sentence": true
    },
    {
        "source_sentence": "二癡行人，謂無根、鈍根。",
        "from": "T32n1648_003:0412b08_15",
        "context_with_next_sentence": true
    },
    {
        "source_sentence": "為無根癡行人，不應教修行處。",
        "from": "T32n1648_003:0412b09_8",
        "context_with_next_sentence": true
    },
    {
        "source_sentence": "為鈍根癡行人，為除覺，應教修念數息。",
        "from": "T32n1648_003:0412b10_5",
        "context_with_next_sentence": true
    },
    {
        "source_sentence": "如是以略，唯成三人，是故無妨。",
        "from": "T32n1648_003:0412b10_20",
        "context_with_next_sentence": true
    },
    {
        "source_sentence": "於是法，一切入及數息，以空增長，無妨成一切行。",
        "from": "T32n1648_003:0412b12_2",
        "context_with_next_sentence": true
    },
    {
        "source_sentence": "若已得勝功德，勝一切行所行之處，故成不妨。",
        "from": "T32n1648_003:0412b13_3",
        "context_with_next_sentence": true
    },
    {
        "source_sentence": "解脫道論卷第三",
        "from": "T32n1648_003:0412b14_100",
        "context_with_next_sentence": false
    }
]