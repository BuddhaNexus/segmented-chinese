[
    {
        "source_sentence": "佛說黑氏梵志經",
        "from": "T14n0583_001:0967a05_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0583_001:0967a07_0",
        "context_with_next_sentence": true
    },
    {
        "source_sentence": "聞如是：一時，佛遊尼連江水邊，在彼一月，",
        "from": "T14n0583_001:0967a08_0",
        "context_with_next_sentence": true
    },
    {
        "source_sentence": "造十八變，化於迦葉兄弟三人及千弟子，轉遊行羅閱祇城，止頓一年，教授國民，為其講法。",
        "from": "T14n0583_001:0967a11_2",
        "context_with_next_sentence": true
    },
    {
        "source_sentence": "初成佛道竟二年已，乃到舍衛，興隆道化，開度天人、世間人民。",
        "from": "T14n0583_001:0967a12_12",
        "context_with_next_sentence": true
    },
    {
        "source_sentence": "時香山有梵志，名曰迦羅，得備四禪，具足五通：",
        "from": "T14n0583_001:0967a13_13",
        "context_with_next_sentence": true
    },
    {
        "source_sentence": "徹視、洞聽、身能飛行、自察心念、知人來生。",
        "from": "T14n0583_001:0967a14_13",
        "context_with_next_sentence": true
    },
    {
        "source_sentence": "講說經義，感動釋梵及四天王、諸鬼神、龍并閻羅王，悉往聽之；",
        "from": "T14n0583_001:0967a16_2",
        "context_with_next_sentence": true
    },
    {
        "source_sentence": "言語雅妙，聲和猶梵，日日諮受不以為懈；",
        "from": "T14n0583_001:0967a17_2",
        "context_with_next_sentence": true
    },
    {
        "source_sentence": "音徹于遠，普來歸聽。",
        "from": "T14n0583_001:0967a17_12",
        "context_with_next_sentence": true
    },
    {
        "source_sentence": "時閻羅王坐聞經法，淚下如雨，舉目觀視，益用悲歎。",
        "from": "T14n0583_001:0967a18_18",
        "context_with_next_sentence": true
    },
    {
        "source_sentence": "于時梵志問閻羅王：",
        "from": "T14n0583_001:0967a19_6",
        "context_with_next_sentence": true
    },
    {
        "source_sentence": "「何為悲泣淚下如雨？",
        "from": "T14n0583_001:0967a19_16",
        "context_with_next_sentence": true
    },
    {
        "source_sentence": "」閻羅答曰：",
        "from": "T14n0583_001:0967a20_1",
        "context_with_next_sentence": true
    },
    {
        "source_sentence": "「事當歸實，不可虛言。",
        "from": "T14n0583_001:0967a20_12",
        "context_with_next_sentence": true
    },
    {
        "source_sentence": "仁今說經便辭利口，義理甚妙猶如蓮華，若明月珠。",
        "from": "T14n0583_001:0967a21_15",
        "context_with_next_sentence": true
    },
    {
        "source_sentence": "而命欲盡，餘有七日，恐忽然過，就於後世。",
        "from": "T14n0583_001:0967a22_16",
        "context_with_next_sentence": true
    },
    {
        "source_sentence": "是以悲泣，不能自勝。",
        "from": "T14n0583_001:0967a23_4",
        "context_with_next_sentence": true
    },
    {
        "source_sentence": "又仁命過，墮地獄中，在我部界。",
        "from": "T14n0583_001:0967a23_19",
        "context_with_next_sentence": true
    },
    {
        "source_sentence": "今自相歸，一心受法，及當取卿拷掠五毒。",
        "from": "T14n0583_001:0967a24_17",
        "context_with_next_sentence": true
    },
    {
        "source_sentence": "熟思惟此，遂用增懷，不可為喻。",
        "from": "T14n0583_001:0967a25_13",
        "context_with_next_sentence": true
    },
    {
        "source_sentence": "」梵志愕然，心中沈吟，報閻羅王曰：",
        "from": "T14n0583_001:0967a26_9",
        "context_with_next_sentence": true
    },
    {
        "source_sentence": "「吾獲四禪，成五神通，獨步四域，超昇梵天，不以為礙。",
        "from": "T14n0583_001:0967a27_14",
        "context_with_next_sentence": true
    },
    {
        "source_sentence": "既無罪釁，何因當墮地獄閻界？",
        "from": "T14n0583_001:0967a28_8",
        "context_with_next_sentence": true
    },
    {
        "source_sentence": "」閻王曰：",
        "from": "T14n0583_001:0967a28_13",
        "context_with_next_sentence": true
    },
    {
        "source_sentence": "「仁臨壽終時，當值惡對，起瞋恚恨，意欲有所害，失本行義，故趣閻界。",
        "from": "T14n0583_001:0967b01_4",
        "context_with_next_sentence": true
    },
    {
        "source_sentence": "」梵志聞之，忽然悒懅，不知何計、設何方便得濟斯難？",
        "from": "T14n0583_001:0967b02_8",
        "context_with_next_sentence": true
    },
    {
        "source_sentence": "愁慼惘惘，心懷湯火，坐起不安，為長歎息。",
        "from": "T14n0583_001:0967b03_9",
        "context_with_next_sentence": true
    },
    {
        "source_sentence": "釋梵四王諸神問曰：",
        "from": "T14n0583_001:0967b03_18",
        "context_with_next_sentence": true
    },
    {
        "source_sentence": "「何為不安長太息乎？",
        "from": "T14n0583_001:0967b04_7",
        "context_with_next_sentence": true
    },
    {
        "source_sentence": "」梵志答曰：",
        "from": "T14n0583_001:0967b04_13",
        "context_with_next_sentence": true
    },
    {
        "source_sentence": "「吾命欲盡，餘有七日，且有惡對，來亂吾善心，緣是之故，恐歸惡趣。",
        "from": "T14n0583_001:0967b06_2",
        "context_with_next_sentence": true
    },
    {
        "source_sentence": "是以反側，不能自勝。",
        "from": "T14n0583_001:0967b06_12",
        "context_with_next_sentence": true
    },
    {
        "source_sentence": "」時彼香山有諸善神，數詣佛所，諮受經典，謂於梵志：",
        "from": "T14n0583_001:0967b07_16",
        "context_with_next_sentence": true
    },
    {
        "source_sentence": "「佛興于世，仁不知乎？",
        "from": "T14n0583_001:0967b08_4",
        "context_with_next_sentence": true
    },
    {
        "source_sentence": "」梵志答曰：",
        "from": "T14n0583_001:0967b08_10",
        "context_with_next_sentence": true
    },
    {
        "source_sentence": "「身沈俗人，安能知之？",
        "from": "T14n0583_001:0967b08_21",
        "context_with_next_sentence": true
    },
    {
        "source_sentence": "」其神復謂：",
        "from": "T14n0583_001:0967b09_3",
        "context_with_next_sentence": true
    },
    {
        "source_sentence": "「佛為一切三界之救，度諸未度，脫未脫，安未安，皆濟危厄，令至永寂、無為之道。",
        "from": "T14n0583_001:0967b10_20",
        "context_with_next_sentence": true
    },
    {
        "source_sentence": "何不詣佛？",
        "from": "T14n0583_001:0967b11_3",
        "context_with_next_sentence": true
    },
    {
        "source_sentence": "可脫憂患，長得恬怕，道德合同。",
        "from": "T14n0583_001:0967b11_18",
        "context_with_next_sentence": true
    },
    {
        "source_sentence": "」梵志聞之，欣然踊躍，如冥覩明，兩手各取梧桐、合歡好色華樹，飛到佛所。",
        "from": "T14n0583_001:0967b13_11",
        "context_with_next_sentence": true
    },
    {
        "source_sentence": "未到之頃，佛告摩夷：",
        "from": "T14n0583_001:0967b14_2",
        "context_with_next_sentence": true
    },
    {
        "source_sentence": "「世尊大慈，修無極哀！",
        "from": "T14n0583_001:0967b14_13",
        "context_with_next_sentence": true
    },
    {
        "source_sentence": "未曾忘捨應當度者。",
        "from": "T14n0583_001:0967b15_1",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0583_001:0967b15_7",
        "context_with_next_sentence": true
    },
    {
        "source_sentence": "「潮水徑順崖，　　未曾越故際，",
        "from": "T14n0583_001:0967b16_0",
        "context_with_next_sentence": true
    },
    {
        "source_sentence": "儻有水神亂，　　起犯於故流。",
        "from": "T14n0583_001:0967b17_13",
        "context_with_next_sentence": true
    },
    {
        "source_sentence": "佛觀於本無，　　察應當度者，",
        "from": "T14n0583_001:0967b18_0",
        "context_with_next_sentence": true
    },
    {
        "source_sentence": "普使得免濟，　　終無越失耶。",
        "from": "T14n0583_001:0967b19_13",
        "context_with_next_sentence": true
    },
    {
        "source_sentence": "」於是梵志飛到佛所，住虛空中，正向歸佛。",
        "from": "T14n0583_001:0967b20_18",
        "context_with_next_sentence": true
    },
    {
        "source_sentence": "佛告梵志謂黑氏曰：",
        "from": "T14n0583_001:0967b21_7",
        "context_with_next_sentence": true
    },
    {
        "source_sentence": "「放捨！",
        "from": "T14n0583_001:0967b21_11",
        "context_with_next_sentence": true
    },
    {
        "source_sentence": "放捨！",
        "from": "T14n0583_001:0967b21_14",
        "context_with_next_sentence": true
    },
    {
        "source_sentence": "」梵志應諾：",
        "from": "T14n0583_001:0967b21_20",
        "context_with_next_sentence": true
    },
    {
        "source_sentence": "「如世尊教。",
        "from": "T14n0583_001:0967b22_3",
        "context_with_next_sentence": true
    },
    {
        "source_sentence": "」即捨右手梧桐之樹，種佛右面。",
        "from": "T14n0583_001:0967b22_18",
        "context_with_next_sentence": true
    },
    {
        "source_sentence": "復謂梵志：",
        "from": "T14n0583_001:0967b23_2",
        "context_with_next_sentence": true
    },
    {
        "source_sentence": "「放捨！",
        "from": "T14n0583_001:0967b23_6",
        "context_with_next_sentence": true
    },
    {
        "source_sentence": "放捨！",
        "from": "T14n0583_001:0967b23_9",
        "context_with_next_sentence": true
    },
    {
        "source_sentence": "」梵志即捨左手所執合歡之樹，種佛左面。",
        "from": "T14n0583_001:0967b24_6",
        "context_with_next_sentence": true
    },
    {
        "source_sentence": "佛復重告：",
        "from": "T14n0583_001:0967b24_11",
        "context_with_next_sentence": true
    },
    {
        "source_sentence": "「放捨！",
        "from": "T14n0583_001:0967b24_15",
        "context_with_next_sentence": true
    },
    {
        "source_sentence": "放捨！",
        "from": "T14n0583_001:0967b24_18",
        "context_with_next_sentence": true
    },
    {
        "source_sentence": "」梵志白曰：",
        "from": "T14n0583_001:0967b25_1",
        "context_with_next_sentence": true
    },
    {
        "source_sentence": "「適有兩樹，捨佛左右，空手而立，當復何捨？",
        "from": "T14n0583_001:0967b26_1",
        "context_with_next_sentence": true
    },
    {
        "source_sentence": "」佛告梵志：",
        "from": "T14n0583_001:0967b26_7",
        "context_with_next_sentence": true
    },
    {
        "source_sentence": "「佛不謂卿捨手中物。",
        "from": "T14n0583_001:0967b26_17",
        "context_with_next_sentence": true
    },
    {
        "source_sentence": "佛曰所捨，令捨其前，亦當捨後，復捨中間，使無處所，乃度生死眾患之難。",
        "from": "T14n0583_001:0967b28_10",
        "context_with_next_sentence": true
    },
    {
        "source_sentence": "」佛於是頌曰：",
        "from": "T14n0583_001:0967b28_17",
        "context_with_next_sentence": true
    },
    {
        "source_sentence": "「仁當捨其本，　　亦當捨其末，",
        "from": "T14n0583_001:0967b29_0",
        "context_with_next_sentence": true
    },
    {
        "source_sentence": "中間無處所，　　乃度生死原。",
        "from": "T14n0583_001:0967c01_13",
        "context_with_next_sentence": true
    },
    {
        "source_sentence": "內無有六入，　　外衰不得前，",
        "from": "T14n0583_001:0967c02_0",
        "context_with_next_sentence": true
    },
    {
        "source_sentence": "放置於六情，　　乃成無為疾。",
        "from": "T14n0583_001:0967c03_13",
        "context_with_next_sentence": true
    },
    {
        "source_sentence": "」黑氏梵志聞佛所說，心自念言：",
        "from": "T14n0583_001:0967c04_13",
        "context_with_next_sentence": true
    },
    {
        "source_sentence": "「不見吾我，則了心無。",
        "from": "T14n0583_001:0967c05_4",
        "context_with_next_sentence": true
    },
    {
        "source_sentence": "心者本無，應病與藥，鄙心開解。",
        "from": "T14n0583_001:0967c05_19",
        "context_with_next_sentence": true
    },
    {
        "source_sentence": "如盲得目，聾者得聽，真為普見，審一切智。",
        "from": "T14n0583_001:0967c06_18",
        "context_with_next_sentence": true
    },
    {
        "source_sentence": "今已值佛，德不可訾。",
        "from": "T14n0583_001:0967c07_7",
        "context_with_next_sentence": true
    },
    {
        "source_sentence": "」尋即來下，稽首佛足，退住一面。",
        "from": "T14n0583_001:0967c08_2",
        "context_with_next_sentence": true
    },
    {
        "source_sentence": "佛應心本而分別說，顯示道場，演三脫門。",
        "from": "T14n0583_001:0967c09_1",
        "context_with_next_sentence": true
    },
    {
        "source_sentence": "於時輒住不退轉地，無一憂患，歎佛功德，而說頌曰：",
        "from": "T14n0583_001:0967c10_6",
        "context_with_next_sentence": true
    },
    {
        "source_sentence": "「光明踰日月，　　智慧猶大海，",
        "from": "T14n0583_001:0967c11_0",
        "context_with_next_sentence": true
    },
    {
        "source_sentence": "大慈無極哀，　　十方悉欣戴。",
        "from": "T14n0583_001:0967c12_13",
        "context_with_next_sentence": true
    },
    {
        "source_sentence": "眾生流三界，　　無數億萬載，",
        "from": "T14n0583_001:0967c13_0",
        "context_with_next_sentence": true
    },
    {
        "source_sentence": "應病授法藥，　　宣暢大辯才。",
        "from": "T14n0583_001:0967c14_13",
        "context_with_next_sentence": true
    },
    {
        "source_sentence": "雖現入生死，　　周旋無往來，",
        "from": "T14n0583_001:0967c15_0",
        "context_with_next_sentence": true
    },
    {
        "source_sentence": "勸化令精進，　　罪福無能代。",
        "from": "T14n0583_001:0967c16_13",
        "context_with_next_sentence": true
    },
    {
        "source_sentence": "努力勤精進，　　勿為欲所災，",
        "from": "T14n0583_001:0967c17_0",
        "context_with_next_sentence": true
    },
    {
        "source_sentence": "降衰四魔除，　　道成無罣礙。",
        "from": "T14n0583_001:0967c18_13",
        "context_with_next_sentence": true
    },
    {
        "source_sentence": "」梵志白佛：",
        "from": "T14n0583_001:0967c19_4",
        "context_with_next_sentence": true
    },
    {
        "source_sentence": "「我迷已來，其日久矣！",
        "from": "T14n0583_001:0967c19_15",
        "context_with_next_sentence": true
    },
    {
        "source_sentence": "願見垂愍，得為沙門！",
        "from": "T14n0583_001:0967c20_4",
        "context_with_next_sentence": true
    },
    {
        "source_sentence": "」佛即聽之。",
        "from": "T14n0583_001:0967c20_10",
        "context_with_next_sentence": true
    },
    {
        "source_sentence": "頭髮自墮，袈裟著身，威儀齊整，成為寂志。",
        "from": "T14n0583_001:0967c21_9",
        "context_with_next_sentence": true
    },
    {
        "source_sentence": "往詣閻王，而謂之曰：",
        "from": "T14n0583_001:0967c21_19",
        "context_with_next_sentence": true
    },
    {
        "source_sentence": "「卿本謂我餘命七日，當墮地獄。",
        "from": "T14n0583_001:0967c22_14",
        "context_with_next_sentence": true
    },
    {
        "source_sentence": "今為沙門，神通已具，諸漏已盡，度於四瀆，眾病永除，猶大圍屋。",
        "from": "T14n0583_001:0967c24_6",
        "context_with_next_sentence": true
    },
    {
        "source_sentence": "一時增壽七七日。",
        "from": "T14n0583_001:0967c24_14",
        "context_with_next_sentence": true
    },
    {
        "source_sentence": "諸苦已消，超外異術。",
        "from": "T14n0583_001:0967c25_4",
        "context_with_next_sentence": true
    },
    {
        "source_sentence": "自在住世，更無數劫。",
        "from": "T14n0583_001:0967c25_14",
        "context_with_next_sentence": true
    },
    {
        "source_sentence": "」閻王答曰：",
        "from": "T14n0583_001:0967c25_20",
        "context_with_next_sentence": true
    },
    {
        "source_sentence": "「仁賴餘福得遇佛，時應病授法，滅婬、怒、癡，神通悉備，內外無疑。",
        "from": "T14n0583_001:0967c27_9",
        "context_with_next_sentence": true
    },
    {
        "source_sentence": "設不爾者，如鼠遭狸，如稻得災，為罪所牽；",
        "from": "T14n0583_001:0967c28_9",
        "context_with_next_sentence": true
    },
    {
        "source_sentence": "如魚鉤餌，墮地獄中，無有出期。",
        "from": "T14n0583_001:0967c29_4",
        "context_with_next_sentence": true
    },
    {
        "source_sentence": "今已永脫，相代歡喜。",
        "from": "T14n0583_001:0967c29_14",
        "context_with_next_sentence": true
    },
    {
        "source_sentence": "」說是語時，無央數人皆發道意。",
        "from": "T14n0583_001:0968a01_8",
        "context_with_next_sentence": true
    },
    {
        "source_sentence": "佛說如是，比丘、菩薩、黑氏寂志、天、龍、鬼神、阿須倫、世間人，莫不悅豫，作禮而去。",
        "from": "T14n0583_001:0968a03_7",
        "context_with_next_sentence": true
    },
    {
        "source_sentence": "佛說黑氏梵志經",
        "from": "T14n0583_001:0968a04_100",
        "context_with_next_sentence": false
    }
]