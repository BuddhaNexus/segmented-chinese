{
    "T17n0722_007:0438b02_0": "妙法聖念處經卷第七",
    "T17n0722_007:0438b04_0": "西天中印度摩伽陀國",
    "T17n0722_007:0438b05_0": "那爛陀寺三藏傳教大師",
    "T17n0722_007:0438b06_0": "賜紫沙門臣法天奉　詔譯",
    "T17n0722_007:0438b07_0": "爾時，有飛禽名未曾有見，彼行不散亂，而說頌曰：「貪、瞋、癡意，　　恒為罪友，　　為地獄種；　貪、瞋、癡心，　　恒行罪人，　　落三途崖。",
    "T17n0722_007:0438b11_0": "　彼後方覺，　　貪、瞋、癡毒，　　無得不怖，　智者制伏，　　不令散亂。",
    "T17n0722_007:0438b12_1": "　　若縱貪、癡，　飲酒妄語，　　殺生偷盜，　　無信因果，　意瞋惡業，　　而不防護；　　天上不生，　而沈惡趣。",
    "T17n0722_007:0438b15_2": "　　恒行欲愛，　　愛具大力，　役使有情，　　慵懶懈怠，　　恒無彼善。",
    "T17n0722_007:0438b17_0": "　又如雲翳，　　障智慧眼，　　於其戒律，　多諸缺犯，　　設得人身，　　而獲下劣。",
    "T17n0722_007:0438b19_0": "　若意住罪，　　黑暗無邊；　　若意住覺，　如晝大明。",
    "T17n0722_007:0438b20_1": "　　如是眾法，　　佛所宣說。",
    "T17n0722_007:0438b21_0": "　天生散亂，　　如酒迷醉，　　彼散亂故；　如行地獄，　　輪轉人間，　　皆得滅壞。",
    "T17n0722_007:0438b23_0": "　如是決定，　　生實無常，　　散亂障重，　墮境界海，　　成枷鎖因。",
    "T17n0722_007:0438b24_1": "　　天多嬉戲，　彼生若盡，　　永絕快樂。",
    "T17n0722_007:0438b25_2": "　　天不思惟，　心生散亂，　　改轉善根，　　深著樂境，　心猶不足；　　天人不知，　　為苦惱本，　無莫護多，　　無須臾頃，　　無剎那間。",
    "T17n0722_007:0438b29_0": "　不被愛降，　　欲境間斷，　　百般不悟。",
    "T17n0722_007:0438c01_0": "　天恒受用，　　耽著放逸，　　被欲降伏。",
    "T17n0722_007:0438c02_0": "　如地獄火，　　焚燒有情，　　而不揀擇；　欲火亦然，　　焚燒天眾，　　亦不揀擇。",
    "T17n0722_007:0438c04_0": "　又如餓鬼，　　口出火炬，　　燒彼飲食；　傍生之類，　　飢火亦然。",
    "T17n0722_007:0438c05_1": "　　天人自作，　如是欲火，　　普遍世間，　　焚燒一切，　有情不覺。」",
    "T17n0722_007:0438c08_0": "彼有飛禽，名具足德，覺彼散亂，善不能行，後墮彼天，而說頌曰：「善業斷盡，　　此壽剎那。",
    "T17n0722_007:0438c10_1": "　　眾生調伏，　人得最上。",
    "T17n0722_007:0438c11_2": "　　一切少年，　　須臾命盡。",
    "T17n0722_007:0438c12_0": "　一切富貴，　　須臾破壞。",
    "T17n0722_007:0438c12_1": "　　天人不恒，　富貴不恒，　　剎那不住，　　勿作亂意。",
    "T17n0722_007:0438c14_0": "　是故早行，　　勤修利益，　　護律儀法，　寂靜理處，　　塵過不生，　　天何不見！",
    "T17n0722_007:0438c16_0": "　意若散亂，　　行法不恒，　　此去不迴，　快樂亦然。",
    "T17n0722_007:0438c17_1": "　　守護戒根，　　天人快樂。",
    "T17n0722_007:0438c18_0": "　彼諸眾生，　　若無此戒，　　後必煩惱。",
    "T17n0722_007:0438c19_0": "　是故戒行，　　如是恒行，　　樂中最上。",
    "T17n0722_007:0438c20_0": "　彼戒清淨，　　而得大果；　　愚人無戒，　不生天上。",
    "T17n0722_007:0438c21_1": "　　若天行欲，　　散亂迷毒，　於五欲境，　　受其快樂，　　心不思惟，　一切不久。",
    "T17n0722_007:0438c23_2": "　　彼命破壞，　　無數百千，　那由他天，　　迷欲散亂；　　被五欲火，　置害焚燒。",
    "T17n0722_007:0438c25_3": "　　一切散亂，　　人所樂著，　彼後無常，　　得果方覺。",
    "T17n0722_007:0438c26_4": "　　心馳境界，　動極大苦，　　得苦見迷，　　心著愛境，　苦惱不知。",
    "T17n0722_007:0438c28_5": "　　苦惱續生，　　於後悔恨。",
    "T17n0722_007:0438c29_0": "　煩惱疑惑，　　從境界生，　　我心無知，　行輪迴行。",
    "T17n0722_007:0439a01_1": "　　那覺輪迴，　　隨逐人心，　互相愚迷，　　展轉三界。",
    "T17n0722_007:0439a02_2": "　　智者證真，　見輪迴住，　　無常苦空，　　彼苦非有。",
    "T17n0722_007:0439a04_0": "　若耽女色，　　恒行欲染，　　彼後不見，　諸天境界。",
    "T17n0722_007:0439a05_1": "　　法非法行，　　惡中最上。",
    "T17n0722_007:0439a06_0": "　一切世間，　　無別救者，　　唯如正法，　是故依法。",
    "T17n0722_007:0439a07_1": "　　法若遠離，　　人樂非法；　非法既作，　　苦火熾然，　　永離天界。",
    "T17n0722_007:0439a09_0": "　善業滅盡，　　不覺墜墮，　　思彼快樂，　無常無有，　　業繩繫縛，　　誰有安樂？",
    "T17n0722_007:0439a11_0": "　貪愛轉增，　　牽入惡趣，　　永離天上。」",
    "T17n0722_007:0439a12_0": "爾時，帝釋見諸天眾受百般福德，而大驚怖，即說頌曰：「作善快樂，　　天受善報，　　天人上因。",
    "T17n0722_007:0439a15_0": "　彼作前善，　　如日行空，　　明照世間，　無二重輪；　　其智慧光，　　明照邪暗，　亦復如是，　　而無二種。",
    "T17n0722_007:0439a17_1": "　　欲往天宮，　行悲愍行，　　悲與群生，　　為出生母。",
    "T17n0722_007:0439a19_0": "　依憑斯善，　　人生天上，　　又復悲心，　饒益利樂，　　一切有情，　　得天愛樂。",
    "T17n0722_007:0439a21_0": "　悲者恒善，　　一切眾生，　　及諸賢聖，　普皆歸命；　　又復行悲，　　如清涼月，　去彼煩惱，　　炎苦之熱。",
    "T17n0722_007:0439a23_1": "　　是故悲心，　為快樂本，　　一切欲心，　　天人業主。",
    "T17n0722_007:0439a25_0": "　於其色、聲，　　香、味、觸、法，　　攀緣不足。」",
    "T17n0722_007:0439a26_0": "　苾芻觀察，　　而說頌言：「譬如劫壞，　　日火盛時，　　大海江河，　普皆乾竭。",
    "T17n0722_007:0439a28_1": "　　眼識、根等，　　觀攀色境，　經彼俱胝，　　百千萬劫，　　貪癡欲海，　而不能竭。",
    "T17n0722_007:0439b01_2": "　　人之貪心，　　勝龍不足。",
    "T17n0722_007:0439b02_0": "　散亂之因，　　生一切惡。",
    "T17n0722_007:0439b02_1": "　　勿行散亂，　散亂過人，　　障真如理；　　若行散亂，　彼恒無善。",
    "T17n0722_007:0439b04_2": "　　人若離善，　　牽墜三途，　離一切樂，　　不生天界，　　命恒生滅，　為煩亂根，　　意通知此，　　苦中最上。",
    "T17n0722_007:0439b07_0": "　若前根境，　　不了輪迴，　　而執決定；　如空中花，　　如乾闥城，　　如水上泡，　如水聚沫；　　迷彼聚沫，　　為臥具等；　迷彼幻化，　　為自集動；　　天龍、藥叉，　及阿修羅，　　迦魯拏等，　　虛幻亦然。",
    "T17n0722_007:0439b12_0": "　誰救無常？",
    "T17n0722_007:0439b12_1": "　　若但作業，　　而不早怖，　極惡死王，　　速來逼害。",
    "T17n0722_007:0439b13_2": "　　是故作善，　後無煩惱，　　我覺汝等，　　勿行放逸。",
    "T17n0722_007:0439b15_0": "　彼復生愛，　　而被境牽，　　境縛有情，　如牢枷鎖，　　為地獄因，　　永離解脫。",
    "T17n0722_007:0439b17_0": "　是故不實，　　汝須遠離，　　此真實法，　世尊所說，　　諦聽奉行，　　得益無盡。」",
    "T17n0722_007:0439b19_0": "爾時，帝釋忽然之間，覩佛影像，與諸天眾，發尊重心，頭面作禮，而說頌曰：「彼佛世尊，　　正遍知者，　　現救度像，　善開解脫。",
    "T17n0722_007:0439b22_1": "　　若人歸禮，　　解脫輪迴，　心獲勝善；　　此善調適，　　無垢清淨。",
    "T17n0722_007:0439b24_0": "　佛說此法，　　成涅槃道，　　言此行人，　得無畏力，　　受寂滅樂，　　住真空地，　過輪迴海；　　度三界難，　　開智慧眼，　放最勝光，　　普見世間。",
    "T17n0722_007:0439b27_1": "　　非如土木，　凡愚之類，　　無其光明，　　遊行妄境。",
    "T17n0722_007:0439b29_0": "　若人貪垢，　　心不清淨，　　口過等毒；　復以智水，　　洗蕩離染。",
    "T17n0722_007:0439c01_1": "　　一切外道，　執我無知，　　於斯諦理，　　而不能見，　彼無垢言，　　為汝解說。",
    "T17n0722_007:0439c03_2": "　　佛在因地，　不行散亂，　　救度汝等；　　今到彼岸，　復度他人，　　利樂一切，　　於其世間。",
    "T17n0722_007:0439c06_0": "　唯一佛住，　　無利為利，　　利人最上。",
    "T17n0722_007:0439c07_0": "　如是造惡，　　墮大地獄；　　如是修善，　當生天上。」",
    "T17n0722_007:0439c09_0": "彼時，帝釋觀察天眾，即說頌曰：「譬如飛禽，　　順風吹急，　　輪轉人、天，　往復亦爾，　　皆因業感。",
    "T17n0722_007:0439c11_1": "　　如其苦樂，　聚集散壞，　　隨業勝劣，　　其義亦然。",
    "T17n0722_007:0439c13_0": "　是故造作，　　皆成因果。",
    "T17n0722_007:0439c13_1": "　　牟尼宣說：『真如無邊，　　平等所依，　　業習種子，　一切心作，　　而難調伏，　　唯佛如來，　而為開覺。』",
    "T17n0722_007:0439c16_2": "　　若業種種，　　從一至十，　從十至百，　　從百至千，　　至那由他，　無數有情，　　若干種類，　　墮大業網。",
    "T17n0722_007:0439c19_0": "　莊畫世間，　　譬如飛鳥，　　連繩繫絆，　欲往虛空，　　終不能去。",
    "T17n0722_007:0439c20_1": "　　有情亦爾，　但造諸業，　　被業繫縛，　　欲出輪迴，　而不得去。」",
    "T17n0722_007:0439c23_0": "彼時，帝釋見天散亂，互相嬉戲樂著快樂，觀彼天眾，即說頌曰：「五樂歌舞，　　普徧天中，　　若不思惟，　決定墮落。",
    "T17n0722_007:0439c26_1": "　　汝貪女人，　　自性堅著，　無暫捨離；　　他意不恒，　　隨情進退。",
    "T17n0722_007:0439c28_0": "　富者戀愛，　　常獲財物，　　詐親適悅，　如有固悋，　　輕棄遠離。",
    "T17n0722_007:0439c29_1": "　　貪癡之人，　追逐欲樂，　　譬如渴鹿，　　競奔陽炎，　而求於水。",
    "T17n0722_007:0440a02_2": "　　耽欲亦爾，　　虛妄不實。",
    "T17n0722_007:0440a03_0": "　彼諸女人，　　無恩、無義，　　無踈、無親，　尊卑不分，　　種姓不顧。",
    "T17n0722_007:0440a04_1": "　　譬如遊蜂，　其花芳盛，　　而即採食；　　若見萎花，　而即捨去。",
    "T17n0722_007:0440a06_2": "　　又復女人，　　矯誑惑亂，　如彼蜜內，　　隱藏毒藥，　　違害亦爾。",
    "T17n0722_007:0440a08_0": "　有智之人，　　心正決定，　　於斯欲妄，　而皆不著。",
    "T17n0722_007:0440a09_1": "　　迷人見喜，　　深自樂著，　如蟻聚羶，　　如蜂護蜜，　　天、龍、神、鬼，　諸惡夜叉，　　毘舍遮等，　　魔護囉誐，　及羅剎娑，　　亦被迷惑。",
    "T17n0722_007:0440a12_2": "　　欲性不實，　生妄境界，　　喻如幻法，　　誑賺有情，　得無常時，　　衰壞不覺。",
    "T17n0722_007:0440a14_3": "　　彼天妙地，　一切林木，　　花菓莊嚴，　　為生死繩，　牽繫汝等，　　如繩繫犢，　　而不自在。",
    "T17n0722_007:0440a17_0": "　快樂境界，　　男女眷屬，　　於無常時，　誰能救護？",
    "T17n0722_007:0440a18_1": "　　若人得住，　　多聞智慧，　善業之舍，　　適心最上，　　我今當去。",
    "T17n0722_007:0440a20_0": "　南閻浮提，　　泉流河海，　　園苑、亭臺，　悉皆具足。",
    "T17n0722_007:0440a21_1": "　　如是種種，　　有如法者，　不如法者，　　論義慧學，　　法與非法，　我今悉知。",
    "T17n0722_007:0440a23_2": "　　虛妄怨心，　　迷賺有情。」",
    "T17n0722_007:0440a24_0": "　彼有苾芻，　　復說頌曰：「心怨下劣，　　生五根毒，　　齩螫眾生，　如五頭蛇，　　虛懷悔恨。",
    "T17n0722_007:0440a26_1": "　　色等五境，　為大愛河，　　無到彼岸；　　彼岸寂靜，　離諸邪妄。",
    "T17n0722_007:0440a28_2": "　　邪見無利，　　迷墮地獄。",
    "T17n0722_007:0440a29_0": "　彼邪見人，　　無因計因，　　墮惡邪見，　障覆靜心，　　謬解因果，　　行輪迴難，　得苦惱身。",
    "T17n0722_007:0440b02_1": "　　業果生滅，　　善惡亦然；　若見真空，　　即到彼岸，　　永離生滅。",
    "T17n0722_007:0440b04_0": "　汝等應知，　　愚癡迷欲，　　欲覆迷人。",
    "T17n0722_007:0440b05_0": "　若住正見，　　微妙清淨，　　戒行律儀，　出世及天，　　求不難得。",
    "T17n0722_007:0440b06_1": "　　若著邪見，　修邪難業：　　我願長壽。",
    "T17n0722_007:0440b07_2": "　　非自愚迷，　而復迷他，　　所行黑暗，　　墮大輪迴，　成就苦因，　　逼迫自性。",
    "T17n0722_007:0440b09_3": "　　如佛所說：『利樂之要，　　反照正性，　　根塵境空，　我山自摧，　　煩惱清淨，　　出生死難，　住涅槃城，　　是真解脫。』",
    "T17n0722_007:0440b12_4": "　　汝等世間，　一切有情，　　深著欲樂，　　邪毒入心，　涅槃彼岸，　　終不能到。",
    "T17n0722_007:0440b14_5": "　　假使百劫，　輪沒世間，　　如被枷鎖，　　不可得脫。",
    "T17n0722_007:0440b16_0": "　智者所說，　　出世法財，　　微妙經典，　信受奉行，　　快得善利。",
    "T17n0722_007:0440b17_1": "　　邪見無因，　橫執下劣，　　虛妄典教，　　迷謬有情，　普墮輪迴。",
    "T17n0722_007:0440b19_2": "　　眾生云何，　　虛誑真法？",
    "T17n0722_007:0440b20_0": "　無因妄見，　　不愍含生，　　自墮、墮他，　俱入惡趣。」",
    "T17n0722_007:0440b22_0": "彼有飛禽名曰蜜行，於其樹林，食蜜嬉戲，而說頌曰：「眾生飲酒癡迷醉，　　愛味誰知癡索牽，　墜墮無常惡趣中，　　是故勿飲無明酒。",
    "T17n0722_007:0440b26_0": "　輪迴因觸生癡見，　　非法皆從貪愛生，　一切塵勞業海深，　　是名如來大智說。",
    "T17n0722_007:0440b28_0": "　汝知飲酒壞名色，　　善惡無分譬目盲，　乃至身倒不覺知，　　可喻木石人恥笑；　飲酒無恒多過失，　　三十六失作乖違，　智者染著為大暗，　　是故遠離於飲酒。",
    "T17n0722_007:0440c03_0": "　迦捨花輕等彼人，　　浮囂不定無忠信，　增長貪、瞋生死續，　　要摧此力勤救護。」",
    "T17n0722_007:0440c05_0": "爾時，帝釋天主復說頌曰：「無瞋破瞋，　　忍辱破怨，　　法破非法，　光破黑暗；　　實破妄語，　　定破兩舌，　善破惡口，　　親破非親；　　慈破殺生，　施破慳悋，　　念破非念，　　明破無明；　晝破於夜，　　白破黑月；　　邪欲思惟，　真覺智破；　　惡趣難業，　　八聖道破；　四無礙智，　　破諸訥鈍；　　智破無智，　安住寂靜，　　破彼攀緣；　　風破於山，　火破一切，　　海吞江河，　　日破星宿；　富破貧窮，　　火破於寒，　　水破於渴，　食破於飢；　　足破不足，　　恒讚於悲，　不讚無悲。",
    "T17n0722_007:0440c17_1": "　　妄語惡業，　　破墜有情；　善說真如，　　破有為慧，　　如佛世尊，　能破外道；　　天諸勢力，　　破阿修羅。",
    "T17n0722_007:0440c20_0": "　帝釋告言：　　『我降汝等，　　一切天眾。』",
    "T17n0722_007:0440c21_0": "　所以者何？",
    "T17n0722_007:0440c21_1": "　　住正法者，　　威勢若斯。",
    "T17n0722_007:0440c22_0": "　若復輪迴，　　奴僕之類，　　如處地眠，　一切居下。",
    "T17n0722_007:0440c23_1": "　　若復一心，　　奉行正法，　如登床座，　　一切居上。",
    "T17n0722_007:0440c24_2": "　　行迷智慧，　好行非法，　　天自業果，　　不墮何去？",
    "T17n0722_007:0440c26_0": "　被業風吹，　　輪轉地獄，　　餓鬼傍生，　誰同代受？",
    "T17n0722_007:0440c27_1": "　　如是一切，　　天男、天女，　及諸愚迷，　　一切眾生，　　自作惡業，　受大破壞。」",
    "T17n0722_007:0441a01_0": "爾時，帝釋而說頌曰：「譬如大風，　　吹空中水，　　聚散不恒；　輪迴有情，　　隨業聚散，　　不定亦然。",
    "T17n0722_007:0441a04_0": "　又如花敷，　　開結應時，　　茂盛凋殘，　隨時不住。",
    "T17n0722_007:0441a05_1": "　　時亦如是，　　過去、未來，　亦復不住。",
    "T17n0722_007:0441a06_2": "　　人作福善，　　嬉戲得時，　福樂若盡，　　往而不復。",
    "T17n0722_007:0441a07_3": "　　如樹生葉，　繁茂甚多，　　若值霜雹，　　墮而不復。",
    "T17n0722_007:0441a09_0": "　天人亦爾，　　受天快樂，　　若值輪迴，　無復快樂。",
    "T17n0722_007:0441a10_1": "　　譬如天雨，　　不住虛空；　快樂亦然，　　不住幻體。",
    "T17n0722_007:0441a11_2": "　　譬如大風，　吹壞雲雷；　　快樂亦爾，　　吹壞生命。",
    "T17n0722_007:0441a13_0": "　譬如朽木，　　墮大焰中，　　永不復故。",
    "T17n0722_007:0441a14_0": "　迷愛亦然，　　經百千生，　　墜墮泥黎，　不復人、天。",
    "T17n0722_007:0441a15_1": "　　虛妄迷愛，　　廣遍一切。",
    "T17n0722_007:0441a16_0": "　魔滅善行，　　遠離人、天。",
    "T17n0722_007:0441a16_1": "　　守護此戒，　七佛所說，　　戒定第一，　　思念生生，　得人業地；　　思念多劫，　　父母業地，　得生天上。」",
    "T17n0722_007:0441a20_0": "爾時，帝釋復說偈言：「若得人中生，　　由宿行多善，　今奉諸律儀，　　而復生天上。",
    "T17n0722_007:0441a23_0": "　人中難得生，　　得者針投芥，　迷惑若散亂，　　復墮於地獄。",
    "T17n0722_007:0441a25_0": "　善行三業已，　　寂靜審觀心，　煩惱自消除，　　定得生天上。",
    "T17n0722_007:0441a27_0": "　煩惱伏令盡，　　內生適悅心，　清淨離貪、瞋，　　而得生天上。",
    "T17n0722_007:0441a29_0": "　斷除於憎、愛，　　摩訶苦不生，　種種復行檀，　　而得生天上。",
    "T17n0722_007:0441b02_0": "　恒運慈悲心，　　救護於含識，　如護自身命，　　而得生天上。",
    "T17n0722_007:0441b04_0": "　他行不善心，　　害物毒如火。",
    "T17n0722_007:0441b05_0": "　所求皆施與，　　而得生天上。",
    "T17n0722_007:0441b06_0": "　若覩他妻妾，　　不生邪染心，　如母敬愛觀，　　而得生天上。",
    "T17n0722_007:0441b08_0": "　若人觀妄語，　　如火生舌頭，　禁戒若真實，　　而得生天上。",
    "T17n0722_007:0441b10_0": "　兩舌而不作，　　親友使和合，　愛語絕乖離，　　而得生天上。",
    "T17n0722_007:0441b12_0": "　惡口言無度，　　傷人利若刀，　善語離前非，　　而得生天上。",
    "T17n0722_007:0441b14_0": "　綺語而增過，　　加言飾說多，　如理稱實談，　　而得生天上。",
    "T17n0722_007:0441b16_0": "　此戒宜持護，　　七佛同所宣，　無畏戒法圓，　　而得生天上。",
    "T17n0722_007:0441b18_0": "　一切諸眾生，　　若生增上慢，　如被枷鎖縛，　　不得於解脫。」",
    "T17n0722_007:0441b20_0": "爾時，有一苾芻而說頌曰：「若此女人索，　　縛人最堅固，　輪迴受報時，　　惡果居第一。",
    "T17n0722_007:0441b23_0": "　若此女人索，　　非縛項頸索，　纏縛有情心，　　生苦為第一。",
    "T17n0722_007:0441b25_0": "　女索縛人切，　　人間無有比，　地獄、鬼、畜生，　　為彼女縛去。",
    "T17n0722_007:0441b27_0": "　大色索縛身，　　可見索形量，　女索心非色，　　縛大無形量。",
    "T17n0722_007:0441b29_0": "　女索雖悅意，　　迷生不解脫，　縛彼一切人，　　不出輪迴難。",
    "T17n0722_007:0441c02_0": "　六塵俱縛人，　　女索力最大，　降伏於眾生，　　此縛居最上。",
    "T17n0722_007:0441c04_0": "　若此女人縛，　　愚迷心愛戀，　為妻妾眷屬，　　堅牢不可解。」",
    "T17n0722_007:0441c06_0": "彼帝釋天主，如是一千天子，一切皆見。",
    "T17n0722_007:0441c06_1": "心生歡喜歌舞作唱，稱讚天王而說頌曰：「帝釋忉利王，　　娑婆世父母，　行天梵善行，　　不著於欲樂；　正法救世間，　　非法令除斷，　以法適其心，　　此樂未曾有。",
    "T17n0722_007:0441c12_0": "　最上、最勝智，　　慈心真實言，　快樂法非常，　　清淨而無染。",
    "T17n0722_007:0441c14_0": "　所有世間德，　　及彼出世德，　天王自在行，　　一切見無異。",
    "T17n0722_007:0441c16_0": "　救度恐怖者，　　離苦獲安樂，　天、人、阿修羅，　　世間常持護。",
    "T17n0722_007:0441c18_0": "　此處忉利天，　　彼諸林木樹，　種種寶莊嚴，　　密覆如繒蓋；　地布瑠璃渠，　　宮殿眾寶色，　蓮華恒自敷，　　莊嚴適其意。",
    "T17n0722_007:0441c22_0": "　天人業因盡，　　劫火破壞時，　妙高一切無，　　未有不空者。",
    "T17n0722_007:0441c24_0": "　何況諸天眾，　　如泡、如水沫，　纔生又復無，　　無明迷不覺。",
    "T17n0722_007:0441c26_0": "　帝釋天中尊，　　彼恒放光明，　照耀於我等，　　一切皆依住。」",
    "T17n0722_007:0441c28_0": "爾時，帝釋而說頌曰：「妙高眾山王，　　光明真金色，　瑩淨體分明，　　喻彼水中月；　若此金光明，　　喻彼持戒者，　無垢戒光明，　　十六分虧一。",
    "T17n0722_007:0442a04_0": "　自業得生天，　　莊嚴而具足，　業有上、中、下，　　感果亦復然。",
    "T17n0722_007:0442a06_0": "　隨自禁戒心，　　遠離於散亂，　住此正法位，　　恒獲於快樂。",
    "T17n0722_007:0442a08_0": "　若生無垢戒，　　身有大光明，　如彼千日輪，　　共聚光無異。",
    "T17n0722_007:0442a10_0": "　佛說七種戒，　　歡喜若受持，　彼為最上人，　　當獲第一果。",
    "T17n0722_007:0442a12_0": "　種種作善業，　　彼定有後身，　無作無彼行，　　無業無破壞。",
    "T17n0722_007:0442a14_0": "　愚迷不信因，　　無因亦無果，　如覓水中酥，　　不受於安樂。",
    "T17n0722_007:0442a16_0": "　迷罪心行暗，　　非善、非安樂，　煩惱互相增，　　見彼未曾有。」",
    "T17n0722_007:0442a18_0": "妙法聖念處經卷第七"
}