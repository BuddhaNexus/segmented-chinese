{
    "T08n0228_005:0604a06_0": "佛說佛母出生三法藏般若",
    "T08n0228_005:0604a07_0": "波羅蜜多經卷第五",
    "T08n0228_005:0604a09_0": "西天譯經三藏朝奉大夫試光祿卿",
    "T08n0228_005:0604a10_0": "傳法大師賜紫臣施護奉　詔譯",
    "T08n0228_005:0604a11_0": "正福品第五之二",
    "T08n0228_005:0604a12_0": "「復次，憍尸迦！",
    "T08n0228_005:0604a12_1": "若善男子、善女人，以滿閻浮提所有眾生，各各教令修四禪定。",
    "T08n0228_005:0604a13_2": "憍尸迦！",
    "T08n0228_005:0604a13_3": "於汝意云何，彼人以是因緣得福多不？」",
    "T08n0228_005:0604a14_4": "帝釋天主白佛言：「甚多，世尊！」",
    "T08n0228_005:0604a15_5": "佛言：「憍尸迦！",
    "T08n0228_005:0604a15_6": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0604a21_7": "此般若波羅蜜多是菩薩道，汝於是中如所宣說應當修學。",
    "T08n0228_005:0604a22_8": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0604a25_9": "憍尸迦！",
    "T08n0228_005:0604a25_10": "是善男子、善女人得福甚多。",
    "T08n0228_005:0604a26_0": "「復次，憍尸迦！",
    "T08n0228_005:0604a26_1": "置是滿閻浮提所有眾生。",
    "T08n0228_005:0604a26_2": "若滿四大洲所有眾生，各各教令修四禪定，復置是數；若滿小千世界所有眾生，各各教令修四禪定，亦置是數；若滿中千世界所有眾生，各各教令修四禪定，亦置是數；若滿三千大千世界所有眾生，各各教令修四禪定，亦置是數；如是乃至若滿兢伽沙數三千大千世界所有眾生，一一教令修四禪定。",
    "T08n0228_005:0604b05_3": "憍尸迦！",
    "T08n0228_005:0604b05_4": "於汝意云何，彼人以是因緣得福多不？」",
    "T08n0228_005:0604b06_5": "帝釋天主白佛言：「甚多，世尊！」",
    "T08n0228_005:0604b07_6": "佛言：「憍尸迦！",
    "T08n0228_005:0604b07_7": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0604b13_8": "此般若波羅蜜多是菩薩道，汝於是中如所宣說應當修學。",
    "T08n0228_005:0604b14_9": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0604b17_10": "憍尸迦！",
    "T08n0228_005:0604b17_11": "當知是人得福甚多。",
    "T08n0228_005:0604b17_12": "「復次，憍尸迦！",
    "T08n0228_005:0604b18_13": "若滿閻浮提所有眾生，各各教修四無量行、四無色定，乃至普修一切神通梵行諸禪定法及諸福行。",
    "T08n0228_005:0604b20_14": "憍尸迦！",
    "T08n0228_005:0604b20_15": "於汝意云何，彼人以是因緣得福多不？」",
    "T08n0228_005:0604b21_16": "帝釋天主白佛言：「甚多，世尊！」",
    "T08n0228_005:0604b22_17": "佛言：「憍尸迦！",
    "T08n0228_005:0604b22_18": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0604b28_19": "此般若波羅蜜多是菩薩道，汝於是中如所宣說應當修學。",
    "T08n0228_005:0604b29_20": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0604c02_21": "憍尸迦！",
    "T08n0228_005:0604c02_22": "是善男子、善女人得福甚多。",
    "T08n0228_005:0604c04_0": "「復次，憍尸迦！",
    "T08n0228_005:0604c04_1": "置是滿閻浮提所有眾生，各各教修無量無邊神通梵行諸禪定法及諸福行。",
    "T08n0228_005:0604c06_2": "憍尸迦！",
    "T08n0228_005:0604c06_3": "若滿四大洲、若滿小千世界、若滿中千世界、若滿三千大千世界所有眾生，各各教修無量無邊神通梵行諸禪定法及諸福行。",
    "T08n0228_005:0604c09_4": "一一皆置是數，憍尸迦！",
    "T08n0228_005:0604c09_5": "假使若滿兢伽沙數三千大千世界所有眾生，各各教修無量無邊神通梵行諸禪定法及諸福行。",
    "T08n0228_005:0604c11_6": "憍尸迦！",
    "T08n0228_005:0604c12_0": "於汝意云何，是人以是因緣得福多不？」",
    "T08n0228_005:0604c12_1": "帝釋天主白佛言：「甚多，世尊！」",
    "T08n0228_005:0604c13_2": "佛言：「憍尸迦！",
    "T08n0228_005:0604c13_3": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0604c19_4": "此般若波羅蜜多是菩薩道，汝於是中如所宣說應當修學。",
    "T08n0228_005:0604c21_5": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0604c23_6": "憍尸迦！",
    "T08n0228_005:0604c23_7": "是善男子、善女人得福甚多。",
    "T08n0228_005:0604c25_0": "「復次，憍尸迦！",
    "T08n0228_005:0604c25_1": "若善男子、善女人，以此般若波羅蜜多書寫經卷，自當受持讀誦，轉勸他人使其讀誦，得福雖多。",
    "T08n0228_005:0604c27_2": "不如有人以此般若波羅蜜多法門，廣為他人解釋其義。",
    "T08n0228_005:0604c28_3": "憍尸迦！",
    "T08n0228_005:0604c28_4": "當知是善男子、善女人得福甚多。」",
    "T08n0228_005:0605a01_0": "爾時，帝釋天主白佛言：「世尊！",
    "T08n0228_005:0605a01_1": "當為何等人解說此般若波羅蜜多？」",
    "T08n0228_005:0605a02_2": "佛告帝釋天主言：「若有善男子、善女人，於此般若波羅蜜多不能了知者，當為彼說。",
    "T08n0228_005:0605a04_3": "何以故？",
    "T08n0228_005:0605a04_4": "憍尸迦！",
    "T08n0228_005:0605a04_5": "未來世中當有人說相似般若波羅蜜多。",
    "T08n0228_005:0605a05_6": "若有善男子、善女人，為欲趣證阿耨多羅三藐三菩提者，聞是相似般若波羅蜜多於中學者、則為錯亂，非正了知。」",
    "T08n0228_005:0605a08_7": "帝釋天主白佛言：「世尊！",
    "T08n0228_005:0605a08_8": "未來世中，云何說彼相似般若波羅蜜多？",
    "T08n0228_005:0605a09_9": "又復云何悉能辯了？」",
    "T08n0228_005:0605a10_10": "佛告帝釋天主言：「憍尸迦！",
    "T08n0228_005:0605a10_11": "未來世中有諸苾芻，作如是說：『色是無常，若身若心及戒定慧，悉無所有，離諸所觀。』",
    "T08n0228_005:0605a12_12": "作是說者，當知是說相似般若波羅蜜多。",
    "T08n0228_005:0605a13_13": "憍尸迦！",
    "T08n0228_005:0605a13_14": "云何名為相似般若波羅蜜多？",
    "T08n0228_005:0605a14_15": "彼作是說：『壞色故觀色無常，壞受、想、行、識故觀受、想、行、識無常，若如是求，是為行般若波羅蜜多。』",
    "T08n0228_005:0605a16_16": "憍尸迦！",
    "T08n0228_005:0605a16_17": "當知此說皆得名為相似般若波羅蜜多。",
    "T08n0228_005:0605a17_18": "憍尸迦！",
    "T08n0228_005:0605a17_19": "汝今當知，不壞色故觀色無常，不壞受、想、行、識故觀受想行識無常。",
    "T08n0228_005:0605a19_20": "作是說者，是為如實宣說般若波羅蜜多。",
    "T08n0228_005:0605a20_21": "憍尸迦！",
    "T08n0228_005:0605a20_22": "以是義故，若善男子、善女人，能為他人如實解說般若波羅蜜多義者，當知是善男子、善女人得福甚多。",
    "T08n0228_005:0605a23_0": "「復次，憍尸迦！",
    "T08n0228_005:0605a23_1": "若善男子、善女人，以滿閻浮提所有眾生，普令安住須陀洹果。",
    "T08n0228_005:0605a24_2": "憍尸迦！",
    "T08n0228_005:0605a24_3": "於汝意云何，是善男子、善女人，以是因緣得福多不？」",
    "T08n0228_005:0605a26_4": "帝釋天主白佛言：「甚多，世尊！」",
    "T08n0228_005:0605a26_5": "佛言：「憍尸迦！",
    "T08n0228_005:0605a27_6": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0605b03_7": "此般若波羅蜜多是菩薩道，汝於是中如所宣說應當修學。",
    "T08n0228_005:0605b05_8": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0605b07_9": "憍尸迦！",
    "T08n0228_005:0605b07_10": "是善男子、善女人得福甚多。",
    "T08n0228_005:0605b08_11": "何以故？",
    "T08n0228_005:0605b08_12": "所有須陀洹果，從是般若波羅蜜多所出生故。",
    "T08n0228_005:0605b09_13": "憍尸迦！",
    "T08n0228_005:0605b09_14": "如前所說，若人以滿閻浮提所有眾生，普令安住須陀洹果，所作福行，且置是數。",
    "T08n0228_005:0605b11_15": "假使若滿四大洲、若滿小千世界、若滿中千世界、若滿三千大千世界所有眾生，普令安住須陀洹果，所作福行，亦置是數。",
    "T08n0228_005:0605b14_16": "憍尸迦！",
    "T08n0228_005:0605b14_17": "假使若滿兢伽沙數三千大千世界所有眾生，普令安住須陀洹果。",
    "T08n0228_005:0605b15_18": "憍尸迦！",
    "T08n0228_005:0605b16_19": "於汝意云何，是人以是因緣得福多不？」",
    "T08n0228_005:0605b17_0": "帝釋天主白佛言：「甚多，世尊！」",
    "T08n0228_005:0605b17_1": "佛言：「憍尸迦！",
    "T08n0228_005:0605b18_0": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0605b23_1": "此般若波羅蜜多是菩薩道，汝於是中如所宣說應當修學。",
    "T08n0228_005:0605b25_2": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0605b27_3": "憍尸迦！",
    "T08n0228_005:0605b27_4": "是善男子、善女人得福甚多。",
    "T08n0228_005:0605b28_5": "何以故？",
    "T08n0228_005:0605b28_6": "所有須陀洹果，從是般若波羅蜜多所出生故。",
    "T08n0228_005:0605c01_0": "「復次，憍尸迦！",
    "T08n0228_005:0605c01_1": "若善男子善女人，以滿閻浮提所有眾生，普令安住斯陀含果。",
    "T08n0228_005:0605c02_2": "憍尸迦！",
    "T08n0228_005:0605c02_3": "於汝意云何，此人以是因緣得福多不？」",
    "T08n0228_005:0605c03_4": "帝釋天主白佛言：「甚多，世尊！」",
    "T08n0228_005:0605c04_5": "佛言：「憍尸迦！",
    "T08n0228_005:0605c04_6": "是善男子、善女人得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0605c10_7": "此般若波羅蜜多是菩薩道，汝於是中如所宣說應當修學。",
    "T08n0228_005:0605c11_8": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0605c13_9": "憍尸迦！",
    "T08n0228_005:0605c14_0": "是善男子、善女人得福甚多。",
    "T08n0228_005:0605c14_1": "何以故？",
    "T08n0228_005:0605c14_2": "所有斯陀含果，從是般若波羅蜜多所出生故。",
    "T08n0228_005:0605c15_3": "憍尸迦！",
    "T08n0228_005:0605c16_4": "如前所說，若人以滿閻浮提所有眾，普令安住斯陀含果，所作福行，且置是數。",
    "T08n0228_005:0605c17_5": "假使若滿四大洲、若滿小千世界、若滿中千世界、若滿三千大千世界所有眾生，普令安住斯陀含果，皆置是數。",
    "T08n0228_005:0605c20_6": "憍尸迦！",
    "T08n0228_005:0605c20_7": "假使若滿兢伽沙數三千大千世界所有眾生，普令安住斯陀含果。",
    "T08n0228_005:0605c22_8": "憍尸迦！",
    "T08n0228_005:0605c22_9": "於汝意云何，是人以是因緣得福多不？」",
    "T08n0228_005:0605c23_10": "帝釋天主白佛言：「甚多，世尊！」",
    "T08n0228_005:0605c23_11": "佛言：「憍尸迦！",
    "T08n0228_005:0605c24_12": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0605c29_13": "此般若波羅蜜多是菩薩道，汝於是中如所宣說應當修學。",
    "T08n0228_005:0606a02_14": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0606a04_15": "憍尸迦！",
    "T08n0228_005:0606a04_16": "是善男子、善女人得福甚多。",
    "T08n0228_005:0606a05_17": "何以故？",
    "T08n0228_005:0606a05_18": "所有斯陀含果，從是般若波羅蜜多所出生故。",
    "T08n0228_005:0606a07_0": "「復次，憍尸迦！",
    "T08n0228_005:0606a07_1": "若有善男子、善女人，以滿閻浮提所有眾生，普令安住阿那含果。",
    "T08n0228_005:0606a08_2": "憍尸迦！",
    "T08n0228_005:0606a08_3": "於汝意云何，此人以是因緣得福多不？」",
    "T08n0228_005:0606a09_4": "帝釋天主白佛言：「甚多，世尊！」",
    "T08n0228_005:0606a10_5": "佛言：「憍尸迦！",
    "T08n0228_005:0606a10_6": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0606a16_7": "此般若波羅蜜多是菩薩道，汝於是中如所宣說應當修學。",
    "T08n0228_005:0606a17_8": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0606a20_9": "憍尸迦！",
    "T08n0228_005:0606a20_10": "是善男子、善女人得福甚多。",
    "T08n0228_005:0606a20_11": "何以故？",
    "T08n0228_005:0606a21_12": "所有阿那含果，從是般若波羅蜜多所出生故。",
    "T08n0228_005:0606a22_13": "憍尸迦！",
    "T08n0228_005:0606a22_14": "如前所說，若人以滿閻浮提所有眾生，普令安住阿那含果，所作福行，且置是數。",
    "T08n0228_005:0606a24_15": "假使若滿四大洲、若滿小千世界、若滿中千世界、若滿三千大千世界所有眾生，普令安住阿那含果，皆置是數。",
    "T08n0228_005:0606a26_16": "憍尸迦！",
    "T08n0228_005:0606a26_17": "假使有人以滿兢伽沙數三千大千世界所有眾生，普令安住阿那含果。",
    "T08n0228_005:0606a28_18": "憍尸迦！",
    "T08n0228_005:0606a28_19": "於汝意云何，是善男子、善女人，以是因緣得福多不？」",
    "T08n0228_005:0606a29_20": "帝釋天主白佛言：「甚多，世尊！」",
    "T08n0228_005:0606b01_21": "佛言：「憍尸迦！",
    "T08n0228_005:0606b01_22": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0606b07_23": "此般若波羅蜜多是菩薩道，汝於是中如所宣說應當修學。",
    "T08n0228_005:0606b09_0": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0606b11_1": "憍尸迦！",
    "T08n0228_005:0606b11_2": "是善男子、善女人得福甚多。",
    "T08n0228_005:0606b12_0": "何以故？",
    "T08n0228_005:0606b12_1": "所有阿那含果，從是般若波羅蜜多所出生故。",
    "T08n0228_005:0606b14_0": "「復次，憍尸迦！",
    "T08n0228_005:0606b14_1": "若有善男子、善女人，以滿閻浮提所有眾生，普令安住阿羅漢果。",
    "T08n0228_005:0606b15_2": "憍尸迦！",
    "T08n0228_005:0606b15_3": "於汝意云何，此人以是因緣得福多不？」",
    "T08n0228_005:0606b16_4": "帝釋天主白佛言：「甚多，世尊！」",
    "T08n0228_005:0606b17_5": "佛言：「憍尸迦！",
    "T08n0228_005:0606b17_6": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0606b23_7": "此般若波羅蜜多是菩薩道，汝於是中如所宣說應當修學。",
    "T08n0228_005:0606b24_8": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0606b27_9": "憍尸迦！",
    "T08n0228_005:0606b27_10": "是善男子、善女人得福甚多。",
    "T08n0228_005:0606b27_11": "何以故？",
    "T08n0228_005:0606b28_12": "所有阿羅漢果，從是般若波羅蜜多所出生故。",
    "T08n0228_005:0606b29_13": "又此善男子、善女人，隨所宣說般若波羅蜜多，即能隨轉；以隨轉故，如其所說即能修學，得先佛法成就阿耨多羅三藐三菩提。",
    "T08n0228_005:0606c03_14": "是故所有須陀洹、斯陀含、阿那含、阿羅漢、緣覺，及彼如來、應供、正等正覺，皆悉從是般若波羅蜜多出生。",
    "T08n0228_005:0606c05_15": "如所出生，如理而得。",
    "T08n0228_005:0606c05_16": "「憍尸迦！",
    "T08n0228_005:0606c06_17": "如前所說，若人以滿閻浮提所有眾生，普令安住阿羅漢果，且置是數。",
    "T08n0228_005:0606c07_18": "假使若滿四大洲、若滿小千世界、若滿中千世界、若滿三千大千世界所有眾生，普令安住阿羅漢果，皆置是數。",
    "T08n0228_005:0606c10_19": "憍尸迦！",
    "T08n0228_005:0606c10_20": "假使若滿兢伽沙數三千大千世界所有眾生，普令安住阿羅漢果。",
    "T08n0228_005:0606c12_21": "憍尸迦！",
    "T08n0228_005:0606c12_22": "於汝意云何？",
    "T08n0228_005:0606c12_23": "此人以是因緣得福多不？」",
    "T08n0228_005:0606c13_24": "帝釋天主白佛言：「世尊！",
    "T08n0228_005:0606c13_25": "是善男子、善女人，其所得福轉復甚多，算數譬喻所不能及。」",
    "T08n0228_005:0606c15_26": "佛言：「憍尸迦！",
    "T08n0228_005:0606c15_27": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0606c21_28": "此般若波羅蜜多是菩薩道，汝於是中如所宣說應當修學。",
    "T08n0228_005:0606c22_29": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0606c25_30": "憍尸迦！",
    "T08n0228_005:0606c25_31": "是善男子、善女人得福甚多。",
    "T08n0228_005:0606c25_32": "何以故？",
    "T08n0228_005:0606c26_33": "所有阿羅漢果，從是般若波羅蜜多所出生故。",
    "T08n0228_005:0606c27_34": "又此善男子、善女人，隨所宣說般若波羅蜜多，即能隨轉；以隨轉故，如其所說即能修學，得先佛法成就阿耨多羅三藐三菩提。",
    "T08n0228_005:0606c30_35": "是故所有須陀洹、斯陀含、阿那含、阿羅漢、緣覺，及彼如來、應供、正等正覺，皆悉從是般若波羅蜜多出生。",
    "T08n0228_005:0607a02_36": "如所出生，如理而得。",
    "T08n0228_005:0607a03_0": "「復次，憍尸迦！",
    "T08n0228_005:0607a03_1": "若有善男子、善女人，以滿閻浮提所有眾生，若滿四大洲、若滿小千世界、若滿中千世界、若滿三千大千世界，乃至若滿兢伽沙數三千大千世界所有眾生，普令安住諸緣覺果。",
    "T08n0228_005:0607a07_2": "憍尸迦！",
    "T08n0228_005:0607a07_3": "於汝意云何，此人以是因緣得福多不？」",
    "T08n0228_005:0607a08_4": "帝釋天主白佛言：「甚多，世尊！」",
    "T08n0228_005:0607a09_5": "佛言：「憍尸迦！",
    "T08n0228_005:0607a09_6": "是善男子、善女人，以是因緣得福雖多，不如有人於此般若波羅蜜多，發信解心、發菩提心住菩薩法，以此般若波羅蜜多，書寫經卷受持讀誦，生歡喜心為人演說，或復為人解釋其義，於此正法生清淨心離諸疑惑，轉勸他人使其受持，作如是言：『汝善男子！",
    "T08n0228_005:0607a15_7": "此般若波羅蜜多是菩薩道，汝於是中如所宣說應當修學。",
    "T08n0228_005:0607a16_8": "如是學者乃名得法，即能速證阿耨多羅三藐三菩提，能盡一切諸有情界，普令安住真如實際。』",
    "T08n0228_005:0607a18_9": "憍尸迦！",
    "T08n0228_005:0607a18_10": "是善男子、善女人得福甚多。",
    "T08n0228_005:0607a19_11": "何以故？",
    "T08n0228_005:0607a19_12": "所有緣覺果，從是般若波羅蜜多所出生故。",
    "T08n0228_005:0607a20_13": "又此善男子、善女人，隨所宣說般若波羅蜜多，即能隨轉；以隨轉故即能修學，得先佛法成就阿耨多羅三藐三菩提。",
    "T08n0228_005:0607a23_14": "是故所有須陀洹乃至如來、應供、正等正覺，皆悉從是般若波羅蜜多出生。",
    "T08n0228_005:0607a25_15": "如所出生，如理而得。",
    "T08n0228_005:0607a26_0": "「復次，憍尸迦！",
    "T08n0228_005:0607a26_1": "若滿閻浮提中所有眾生，皆發阿耨多羅三藐三菩提心，若有善男子、善女人，以此般若波羅蜜多書寫經卷，普施一切使其受持。",
    "T08n0228_005:0607a29_2": "不如有人以此般若波羅蜜多，書寫經卷，與一住不退轉菩薩摩訶薩，令其於此般若波羅蜜多，修學相應堅固增長，廣大圓滿成就佛法。",
    "T08n0228_005:0607b03_3": "憍尸迦！",
    "T08n0228_005:0607b03_4": "當知是善男子、善女人得福甚多。",
    "T08n0228_005:0607b04_5": "何以故？",
    "T08n0228_005:0607b04_6": "此般若波羅蜜多出生阿耨多羅三藐三菩提故。",
    "T08n0228_005:0607b05_7": "憍尸迦！",
    "T08n0228_005:0607b05_8": "如前所說，若滿閻浮提所有眾生，皆發阿耨多羅三藐三菩提心，且置是數。",
    "T08n0228_005:0607b07_9": "假使若滿四大洲、若滿小千世界、若滿中千世界、若滿三千大千世界，乃至若滿兢伽沙數三千大千世界所有眾生，皆發阿耨多羅三藐三菩提心。",
    "T08n0228_005:0607b10_10": "若善男子、善女人，以此般若波羅蜜多，書寫經卷，普施一切使其受持。",
    "T08n0228_005:0607b12_11": "憍尸迦！",
    "T08n0228_005:0607b12_12": "不如有人以此般若波羅蜜多，書寫經卷，與一住不退轉菩薩摩訶薩，令其於此般若波羅蜜多，修學相應堅固增長，廣大圓滿成就佛法。",
    "T08n0228_005:0607b15_13": "憍尸迦！",
    "T08n0228_005:0607b15_14": "當知是善男子、善女人得福甚多。",
    "T08n0228_005:0607b16_15": "何以故？",
    "T08n0228_005:0607b16_16": "此般若波羅蜜多出生阿耨多羅三藐三菩提故。",
    "T08n0228_005:0607b18_0": "「復次，憍尸迦！",
    "T08n0228_005:0607b18_1": "若滿閻浮提所有眾生，一切皆住不退轉地。",
    "T08n0228_005:0607b19_2": "若有善男子、善女人，以此般若波羅蜜多法門，普為一切解釋其義。",
    "T08n0228_005:0607b20_3": "憍尸迦！",
    "T08n0228_005:0607b21_0": "於汝意云何，此人以是因緣得福多不？」",
    "T08n0228_005:0607b21_1": "帝釋天主白佛言：「世尊！",
    "T08n0228_005:0607b22_2": "是善男子、善女人所獲福德，轉復甚多無量無邊，算數譬喻所不能及。」",
    "T08n0228_005:0607b24_0": "佛言：「憍尸迦！",
    "T08n0228_005:0607b24_1": "此人以是因緣得福雖多，不如有人為一將證阿耨多羅三藐三菩提者，以此般若波羅蜜多法門解釋其義，當知是人得福甚多。",
    "T08n0228_005:0607b27_2": "憍尸迦！",
    "T08n0228_005:0607b27_3": "如前所說，滿閻浮提所有眾生，皆住不退轉地，若人普為解釋其義，且置是數。",
    "T08n0228_005:0607b29_4": "假使若滿四大洲、若滿小千世界、若滿中千世界、若滿三千大千世界，乃至若滿兢伽沙數三千大千世界所有眾生，一切皆住不退轉地。",
    "T08n0228_005:0607c03_5": "若善男子、善女人，以此般若波羅蜜多法門，普為一切解釋其義。",
    "T08n0228_005:0607c04_6": "憍尸迦！",
    "T08n0228_005:0607c04_7": "於汝意云何，此人以是因緣得福多不？」",
    "T08n0228_005:0607c05_8": "帝釋天主白佛言：「世尊！",
    "T08n0228_005:0607c06_9": "是善男子、善女人所獲福德無量無邊，算數譬喻所不能及。」",
    "T08n0228_005:0607c07_10": "佛言：「憍尸迦！",
    "T08n0228_005:0607c08_0": "此人以是因緣得福雖多，不如有人為一將證阿耨多羅三藐三菩提者，以此般若波羅蜜多法門解釋其義，當知是人得福甚多。",
    "T08n0228_005:0607c10_1": "憍尸迦！",
    "T08n0228_005:0607c11_2": "菩薩摩訶薩修學是般若波羅蜜多故，速得阿耨多羅三藐三菩提。」",
    "T08n0228_005:0607c13_0": "爾時，帝釋天主白佛言：「世尊！",
    "T08n0228_005:0607c13_1": "菩薩摩訶薩隨轉般若波羅蜜多故，得近阿耨多羅三藐三菩提。",
    "T08n0228_005:0607c15_2": "隨近阿耨多羅三藐三菩提故，當隨教受般若波羅蜜多。",
    "T08n0228_005:0607c16_3": "如所教受故，隨近一切智。",
    "T08n0228_005:0607c17_0": "是故當以飲食、衣服、臥具、醫藥種種供養般若波羅蜜多。",
    "T08n0228_005:0607c18_1": "隨其所作一切福行，彼獲福德無量無邊。",
    "T08n0228_005:0607c19_2": "何以故？",
    "T08n0228_005:0607c19_3": "得近阿耨多羅三藐三菩提成就一切智。」",
    "T08n0228_005:0607c21_0": "爾時，尊者須菩提讚帝釋天主言：「善哉，善哉！",
    "T08n0228_005:0607c22_0": "憍尸迦！",
    "T08n0228_005:0607c22_1": "汝善開導諸菩薩摩訶薩，復能護念諸菩薩摩訶薩。",
    "T08n0228_005:0607c23_2": "憍尸迦！",
    "T08n0228_005:0607c23_3": "佛諸弟子皆以阿耨多羅三藐三菩提法護念諸菩薩摩訶薩，令發阿耨多羅三藐三菩提心，令住阿耨多羅三藐三菩提果。",
    "T08n0228_005:0607c26_4": "何以故？",
    "T08n0228_005:0607c26_5": "過去諸菩薩摩訶薩，皆因學是六波羅蜜多故，發菩提心住菩提果，今佛世尊亦學是六波羅蜜多故得菩提果，未來諸菩薩摩訶薩亦復如是。",
    "T08n0228_005:0607c29_6": "是故，憍尸迦！",
    "T08n0228_005:0608a01_7": "若菩薩摩訶薩不學是六波羅蜜多，即不能得阿耨多羅三藐三菩提果。」",
    "T08n0228_005:0608a03_0": "佛說佛母出生三法藏般若波羅蜜多經卷第五"
}