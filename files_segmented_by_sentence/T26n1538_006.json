[
    {
        "source_sentence": "施設論卷第六",
        "from": "T26n1538_006:0525b21_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿",
        "from": "T26n1538_006:0525b23_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等",
        "from": "T26n1538_006:0525b24_0",
        "context_with_next_sentence": true
    },
    {
        "source_sentence": "奉　詔譯對法大論中因施設門第十之二又問：",
        "from": "T26n1538_006:0525b27_2",
        "context_with_next_sentence": true
    },
    {
        "source_sentence": "何因有一類山多樹多草，有一類山少樹少草？",
        "from": "T26n1538_006:0525b28_3",
        "context_with_next_sentence": true
    },
    {
        "source_sentence": "答：",
        "from": "T26n1538_006:0525b28_5",
        "context_with_next_sentence": true
    },
    {
        "source_sentence": "謂一類山下有龍宮，故多樹草。",
        "from": "T26n1538_006:0525b28_19",
        "context_with_next_sentence": true
    },
    {
        "source_sentence": "有一類山下無龍宮，故少樹草。",
        "from": "T26n1538_006:0525b29_12",
        "context_with_next_sentence": true
    },
    {
        "source_sentence": "又復有山，土界高涌，故多樹草。",
        "from": "T26n1538_006:0525c01_14",
        "context_with_next_sentence": true
    },
    {
        "source_sentence": "又復有山，多諸寶物，謂金銀銅鐵、赤土白土藏伏山下，故少樹草。",
        "from": "T26n1538_006:0525c03_4",
        "context_with_next_sentence": true
    },
    {
        "source_sentence": "又復有山，下有各別地獄居處，故少樹草。",
        "from": "T26n1538_006:0525c04_4",
        "context_with_next_sentence": true
    },
    {
        "source_sentence": "又復山下無別地獄，故多樹草。",
        "from": "T26n1538_006:0525c05_13",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0525c06_3",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0525c07_2",
        "context_with_next_sentence": true
    },
    {
        "source_sentence": "何因有一類樹其狀極大，一類不大？",
        "from": "T26n1538_006:0525c07_18",
        "context_with_next_sentence": true
    },
    {
        "source_sentence": "答：",
        "from": "T26n1538_006:0525c07_20",
        "context_with_next_sentence": true
    },
    {
        "source_sentence": "謂有地方，地界溫暖、水界增涌、火界調順、風界穩平，故樹極大。",
        "from": "T26n1538_006:0525c09_9",
        "context_with_next_sentence": true
    },
    {
        "source_sentence": "謂有地方，地不溫暖、水不增涌、火不調順、風不穩平，故樹不大。",
        "from": "T26n1538_006:0525c10_18",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0525c11_7",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0525c12_2",
        "context_with_next_sentence": true
    },
    {
        "source_sentence": "何因有一類樹其葉極大，一類不大。",
        "from": "T26n1538_006:0525c12_18",
        "context_with_next_sentence": true
    },
    {
        "source_sentence": "答：",
        "from": "T26n1538_006:0525c12_20",
        "context_with_next_sentence": true
    },
    {
        "source_sentence": "謂有樹木，地界溫暖、水界增涌、火界調順、風界穩平，故樹葉大。",
        "from": "T26n1538_006:0525c14_9",
        "context_with_next_sentence": true
    },
    {
        "source_sentence": "謂有樹木，地不溫暖、水不增涌、火不調順、風不穩平，故葉不大。",
        "from": "T26n1538_006:0525c15_18",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0525c16_7",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0525c17_2",
        "context_with_next_sentence": true
    },
    {
        "source_sentence": "何因有一類樹其花茂盛，一類無花。",
        "from": "T26n1538_006:0525c17_18",
        "context_with_next_sentence": true
    },
    {
        "source_sentence": "答：",
        "from": "T26n1538_006:0525c17_20",
        "context_with_next_sentence": true
    },
    {
        "source_sentence": "謂一類樹，殊妙高聳，故花茂盛。",
        "from": "T26n1538_006:0525c18_14",
        "context_with_next_sentence": true
    },
    {
        "source_sentence": "有一類樹，狀不殊妙，復不高聳，故彼無花。",
        "from": "T26n1538_006:0525c19_13",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0525c20_2",
        "context_with_next_sentence": true
    },
    {
        "source_sentence": "又復何因有一類樹有其果實，一類無果？",
        "from": "T26n1538_006:0525c21_17",
        "context_with_next_sentence": true
    },
    {
        "source_sentence": "答：",
        "from": "T26n1538_006:0525c22_1",
        "context_with_next_sentence": true
    },
    {
        "source_sentence": "謂一類樹，味界增盛，彼即有果。",
        "from": "T26n1538_006:0525c22_16",
        "context_with_next_sentence": true
    },
    {
        "source_sentence": "有一類樹，味界不增，故無其果。",
        "from": "T26n1538_006:0525c23_11",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0525c24_1",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0525c25_2",
        "context_with_next_sentence": true
    },
    {
        "source_sentence": "何因有一類樹花有妙香，一類無香？",
        "from": "T26n1538_006:0525c25_18",
        "context_with_next_sentence": true
    },
    {
        "source_sentence": "答：",
        "from": "T26n1538_006:0525c25_20",
        "context_with_next_sentence": true
    },
    {
        "source_sentence": "有一類花，本狀殊妙，不為火損，故有妙香。",
        "from": "T26n1538_006:0525c26_19",
        "context_with_next_sentence": true
    },
    {
        "source_sentence": "有一類花，本非殊妙，復為火損，故無妙香。",
        "from": "T26n1538_006:0525c27_18",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0525c28_7",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0525c28_10",
        "context_with_next_sentence": true
    },
    {
        "source_sentence": "何因有一類果足其嘉味，一類無味？",
        "from": "T26n1538_006:0525c29_7",
        "context_with_next_sentence": true
    },
    {
        "source_sentence": "答：",
        "from": "T26n1538_006:0525c29_9",
        "context_with_next_sentence": true
    },
    {
        "source_sentence": "有一類果，味為火損，其果無味。",
        "from": "T26n1538_006:0526a01_2",
        "context_with_next_sentence": true
    },
    {
        "source_sentence": "有一類果，不為火損，其果有味。",
        "from": "T26n1538_006:0526a01_17",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0526a02_6",
        "context_with_next_sentence": true
    },
    {
        "source_sentence": "餘諸花果色香味等，有無亦然。",
        "from": "T26n1538_006:0526a03_13",
        "context_with_next_sentence": true
    },
    {
        "source_sentence": "對法大論中因施設門第十一總說頌曰：",
        "from": "T26n1538_006:0526a05_4",
        "context_with_next_sentence": true
    },
    {
        "source_sentence": "佛世尊及聲聞眾，　　化人所食四大種，",
        "from": "T26n1538_006:0526a06_0",
        "context_with_next_sentence": true
    },
    {
        "source_sentence": "隱沒煙及火熾然，　　最後如空無表現。",
        "from": "T26n1538_006:0526a07_17",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526a08_2",
        "context_with_next_sentence": true
    },
    {
        "source_sentence": "何因佛世尊者，善能化彼所化之人，妙色端嚴人所樂見，具大人相莊嚴其身。",
        "from": "T26n1538_006:0526a09_16",
        "context_with_next_sentence": true
    },
    {
        "source_sentence": "若佛語言，化人即默；",
        "from": "T26n1538_006:0526a10_7",
        "context_with_next_sentence": true
    },
    {
        "source_sentence": "若化人語，佛即默然。",
        "from": "T26n1538_006:0526a10_17",
        "context_with_next_sentence": true
    },
    {
        "source_sentence": "彼聲聞弟子，亦能化彼所化之人，色相端嚴，剃髮被衣作沙門相。",
        "from": "T26n1538_006:0526a12_6",
        "context_with_next_sentence": true
    },
    {
        "source_sentence": "何故能化之者語言，所化之者亦言；",
        "from": "T26n1538_006:0526a13_4",
        "context_with_next_sentence": true
    },
    {
        "source_sentence": "能化之者若默，所化之者亦默。",
        "from": "T26n1538_006:0526a13_18",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526a13_20",
        "context_with_next_sentence": true
    },
    {
        "source_sentence": "佛世尊者，常住三摩地，心自在故，若入若出速疾無礙，於一切時不捨所緣。",
        "from": "T26n1538_006:0526a15_13",
        "context_with_next_sentence": true
    },
    {
        "source_sentence": "聲聞即不然，不同世尊具一切智、智心得自在、已到彼岸。",
        "from": "T26n1538_006:0526a16_19",
        "context_with_next_sentence": true
    },
    {
        "source_sentence": "由此因故，佛所化人妙色端嚴，語時能默、默時能語。",
        "from": "T26n1538_006:0526a18_3",
        "context_with_next_sentence": true
    },
    {
        "source_sentence": "而彼聲聞所化之人，雖復色相端嚴剃髮被衣，然能化之者，語即能語、默即還默，不自在故。",
        "from": "T26n1538_006:0526a20_6",
        "context_with_next_sentence": true
    },
    {
        "source_sentence": "或有問言：",
        "from": "T26n1538_006:0526a21_4",
        "context_with_next_sentence": true
    },
    {
        "source_sentence": "若佛所化如聲聞所化、聲聞所化如佛所化者，可說具四大種、或不具邪？",
        "from": "T26n1538_006:0526a22_17",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526a22_19",
        "context_with_next_sentence": true
    },
    {
        "source_sentence": "具四大種。",
        "from": "T26n1538_006:0526a23_3",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526a24_2",
        "context_with_next_sentence": true
    },
    {
        "source_sentence": "所化之者，說所造色、或不說邪？",
        "from": "T26n1538_006:0526a24_17",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526a24_19",
        "context_with_next_sentence": true
    },
    {
        "source_sentence": "說所造色。",
        "from": "T26n1538_006:0526a25_2",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526a26_2",
        "context_with_next_sentence": true
    },
    {
        "source_sentence": "所化之者，有思惟邪、無思惟邪？",
        "from": "T26n1538_006:0526a26_17",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526a26_19",
        "context_with_next_sentence": true
    },
    {
        "source_sentence": "此有二種所起：",
        "from": "T26n1538_006:0526a27_5",
        "context_with_next_sentence": true
    },
    {
        "source_sentence": "一者緣持；",
        "from": "T26n1538_006:0526a27_10",
        "context_with_next_sentence": true
    },
    {
        "source_sentence": "二者想成。",
        "from": "T26n1538_006:0526a27_15",
        "context_with_next_sentence": true
    },
    {
        "source_sentence": "若緣持所起者，即有思惟。",
        "from": "T26n1538_006:0526a28_7",
        "context_with_next_sentence": true
    },
    {
        "source_sentence": "若想成所起者，即無思惟。",
        "from": "T26n1538_006:0526a28_19",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526a29_2",
        "context_with_next_sentence": true
    },
    {
        "source_sentence": "彼所化者，如何得心自在？",
        "from": "T26n1538_006:0526a29_14",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526a29_16",
        "context_with_next_sentence": true
    },
    {
        "source_sentence": "此有二種所起：",
        "from": "T26n1538_006:0526b01_2",
        "context_with_next_sentence": true
    },
    {
        "source_sentence": "一者緣持；",
        "from": "T26n1538_006:0526b01_7",
        "context_with_next_sentence": true
    },
    {
        "source_sentence": "二者想成。",
        "from": "T26n1538_006:0526b01_12",
        "context_with_next_sentence": true
    },
    {
        "source_sentence": "若緣持所起，彼所化者即心自在。",
        "from": "T26n1538_006:0526b02_6",
        "context_with_next_sentence": true
    },
    {
        "source_sentence": "若想成所起，彼所化者心不自在。",
        "from": "T26n1538_006:0526b03_2",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b04_2",
        "context_with_next_sentence": true
    },
    {
        "source_sentence": "所化之者，中間分位說具四大種、或不具邪？",
        "from": "T26n1538_006:0526b05_2",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b05_4",
        "context_with_next_sentence": true
    },
    {
        "source_sentence": "說具四大種。",
        "from": "T26n1538_006:0526b05_10",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b06_2",
        "context_with_next_sentence": true
    },
    {
        "source_sentence": "中間分位，說所造色、或不說邪？",
        "from": "T26n1538_006:0526b06_17",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b06_19",
        "context_with_next_sentence": true
    },
    {
        "source_sentence": "說所造色。",
        "from": "T26n1538_006:0526b07_2",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b08_2",
        "context_with_next_sentence": true
    },
    {
        "source_sentence": "中間分位，有思惟邪、無思惟邪？",
        "from": "T26n1538_006:0526b08_17",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b08_19",
        "context_with_next_sentence": true
    },
    {
        "source_sentence": "此有思惟。",
        "from": "T26n1538_006:0526b09_2",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b10_2",
        "context_with_next_sentence": true
    },
    {
        "source_sentence": "中間分位，如何得心自在？",
        "from": "T26n1538_006:0526b10_14",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b10_16",
        "context_with_next_sentence": true
    },
    {
        "source_sentence": "隨能化者自心自在故。",
        "from": "T26n1538_006:0526b11_5",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b12_2",
        "context_with_next_sentence": true
    },
    {
        "source_sentence": "所化之者，食於藏腹如何銷散？",
        "from": "T26n1538_006:0526b12_16",
        "context_with_next_sentence": true
    },
    {
        "source_sentence": "以是化故。",
        "from": "T26n1538_006:0526b13_2",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b13_4",
        "context_with_next_sentence": true
    },
    {
        "source_sentence": "此有二種所起：",
        "from": "T26n1538_006:0526b13_11",
        "context_with_next_sentence": true
    },
    {
        "source_sentence": "一者緣持；",
        "from": "T26n1538_006:0526b13_16",
        "context_with_next_sentence": true
    },
    {
        "source_sentence": "二者想成。",
        "from": "T26n1538_006:0526b14_1",
        "context_with_next_sentence": true
    },
    {
        "source_sentence": "若緣持所起者，食即銷散。",
        "from": "T26n1538_006:0526b14_13",
        "context_with_next_sentence": true
    },
    {
        "source_sentence": "若想成所起者，食即不散。",
        "from": "T26n1538_006:0526b15_4",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b16_2",
        "context_with_next_sentence": true
    },
    {
        "source_sentence": "彼所化人，何時即隱？",
        "from": "T26n1538_006:0526b16_12",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b16_14",
        "context_with_next_sentence": true
    },
    {
        "source_sentence": "此有二種所起：",
        "from": "T26n1538_006:0526b16_21",
        "context_with_next_sentence": true
    },
    {
        "source_sentence": "一者緣持；",
        "from": "T26n1538_006:0526b17_4",
        "context_with_next_sentence": true
    },
    {
        "source_sentence": "二者想成。",
        "from": "T26n1538_006:0526b17_9",
        "context_with_next_sentence": true
    },
    {
        "source_sentence": "若想成所起者，彼即能隱。",
        "from": "T26n1538_006:0526b18_1",
        "context_with_next_sentence": true
    },
    {
        "source_sentence": "若緣持所起者，或隱不隱。",
        "from": "T26n1538_006:0526b18_13",
        "context_with_next_sentence": true
    },
    {
        "source_sentence": "問：",
        "from": "T26n1538_006:0526b19_1",
        "context_with_next_sentence": true
    },
    {
        "source_sentence": "至何時隱？",
        "from": "T26n1538_006:0526b19_6",
        "context_with_next_sentence": true
    },
    {
        "source_sentence": "答隨能化者，若天、若人、若阿修羅，或善相、或惡相，彼隱即隱。",
        "from": "T26n1538_006:0526b20_14",
        "context_with_next_sentence": true
    },
    {
        "source_sentence": "何故不隱邪？",
        "from": "T26n1538_006:0526b20_20",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b21_1",
        "context_with_next_sentence": true
    },
    {
        "source_sentence": "中間最後相去懸遠，乃至還歸自相而住，此即不隱。",
        "from": "T26n1538_006:0526b22_4",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b23_2",
        "context_with_next_sentence": true
    },
    {
        "source_sentence": "何因聖人化火之時，為有煙不？",
        "from": "T26n1538_006:0526b23_16",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b23_18",
        "context_with_next_sentence": true
    },
    {
        "source_sentence": "能化之者心自在故，隨其所化而即有煙。",
        "from": "T26n1538_006:0526b24_15",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0526b25_6",
        "context_with_next_sentence": true
    },
    {
        "source_sentence": "又問，何因化火之時，火熾焰不？",
        "from": "T26n1538_006:0526b26_14",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526b26_16",
        "context_with_next_sentence": true
    },
    {
        "source_sentence": "能化之者心自在故，隨其所化火即熾焰。",
        "from": "T26n1538_006:0526b27_13",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0526b28_3",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526b29_2",
        "context_with_next_sentence": true
    },
    {
        "source_sentence": "何因化火之時，唯燒自身及自衣飾，不燒他者？",
        "from": "T26n1538_006:0526c01_3",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526c01_5",
        "context_with_next_sentence": true
    },
    {
        "source_sentence": "隨能化者其心自在、意所樂故，唯燒自身及自衣飾。",
        "from": "T26n1538_006:0526c02_7",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0526c02_17",
        "context_with_next_sentence": true
    },
    {
        "source_sentence": "又問：",
        "from": "T26n1538_006:0526c03_2",
        "context_with_next_sentence": true
    },
    {
        "source_sentence": "何因聖人化火爇其身時，但觀虛空，外無所有影像，及餘悉無表現？",
        "from": "T26n1538_006:0526c04_12",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526c04_14",
        "context_with_next_sentence": true
    },
    {
        "source_sentence": "聖人化火之時，地方分位行坐等處，悉以化所成火混一火界，普皆焚爇，但觀虛空外無所有影像，及餘悉無表現。",
        "from": "T26n1538_006:0526c07_5",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0526c07_15",
        "context_with_next_sentence": true
    },
    {
        "source_sentence": "對法大論中因施設門第十二總說頌曰：",
        "from": "T26n1538_006:0526c09_4",
        "context_with_next_sentence": true
    },
    {
        "source_sentence": "大海次第及深廣，　　海居眾生同鹹味，",
        "from": "T26n1538_006:0526c10_0",
        "context_with_next_sentence": true
    },
    {
        "source_sentence": "不宿死屍珍寶多，　　大身眾生注雨等。",
        "from": "T26n1538_006:0526c11_17",
        "context_with_next_sentence": true
    },
    {
        "source_sentence": "如經所說，大海次第從小增廣，亦非本來而自深險。",
        "from": "T26n1538_006:0526c13_3",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0526c13_6",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0526c13_13",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526c13_15",
        "context_with_next_sentence": true
    },
    {
        "source_sentence": "非大海次第從小增廣，亦非本來而自深險。",
        "from": "T26n1538_006:0526c14_13",
        "context_with_next_sentence": true
    },
    {
        "source_sentence": "隨其大洲分位如是，如穀麥聚次第分位。",
        "from": "T26n1538_006:0526c15_12",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0526c16_2",
        "context_with_next_sentence": true
    },
    {
        "source_sentence": "如經所說，大海深廣難徹源底。",
        "from": "T26n1538_006:0526c16_16",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0526c16_19",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0526c17_5",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526c17_7",
        "context_with_next_sentence": true
    },
    {
        "source_sentence": "非大海深廣難徹源底，但以海水若出若入，或用一器、或百或千、或復百千而汲海水。",
        "from": "T26n1538_006:0526c19_6",
        "context_with_next_sentence": true
    },
    {
        "source_sentence": "隨其所取，不能度量海之分量。",
        "from": "T26n1538_006:0526c20_1",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0526c20_11",
        "context_with_next_sentence": true
    },
    {
        "source_sentence": "如經所說，大海中水潮不失時。",
        "from": "T26n1538_006:0526c21_13",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0526c21_16",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0526c22_3",
        "context_with_next_sentence": true
    },
    {
        "source_sentence": "答：",
        "from": "T26n1538_006:0526c22_5",
        "context_with_next_sentence": true
    },
    {
        "source_sentence": "時有二種：",
        "from": "T26n1538_006:0526c22_10",
        "context_with_next_sentence": true
    },
    {
        "source_sentence": "一、旦暮時；",
        "from": "T26n1538_006:0526c22_16",
        "context_with_next_sentence": true
    },
    {
        "source_sentence": "二、大時。",
        "from": "T26n1538_006:0526c22_21",
        "context_with_next_sentence": true
    },
    {
        "source_sentence": "何名旦暮時？",
        "from": "T26n1538_006:0526c23_3",
        "context_with_next_sentence": true
    },
    {
        "source_sentence": "謂大海中所居眾生，有其饑虛羸劣之者，少得飲食。",
        "from": "T26n1538_006:0526c24_7",
        "context_with_next_sentence": true
    },
    {
        "source_sentence": "為伺求故，從水出陸。",
        "from": "T26n1538_006:0526c24_17",
        "context_with_next_sentence": true
    },
    {
        "source_sentence": "以所食因，依時伺求。",
        "from": "T26n1538_006:0526c25_6",
        "context_with_next_sentence": true
    },
    {
        "source_sentence": "由此名為旦暮之時。",
        "from": "T26n1538_006:0526c25_15",
        "context_with_next_sentence": true
    },
    {
        "source_sentence": "何名大時？",
        "from": "T26n1538_006:0526c25_20",
        "context_with_next_sentence": true
    },
    {
        "source_sentence": "謂大海中所居眾生，以海居人，每至八日十四日十五日，及餘神通月分日，是等之日自船登岸。",
        "from": "T26n1538_006:0526c28_3",
        "context_with_next_sentence": true
    },
    {
        "source_sentence": "有信向宗事月天之人、有事日天之人、有事童子天人、有尊重信向事佛優婆塞，依法不食，廣作祠祭乞歡喜事。",
        "from": "T26n1538_006:0527a01_13",
        "context_with_next_sentence": true
    },
    {
        "source_sentence": "彼海居眾生以伺求食故，從海出陸，故曰大時。",
        "from": "T26n1538_006:0527a02_15",
        "context_with_next_sentence": true
    },
    {
        "source_sentence": "如經所說，大海中水同一鹹味。",
        "from": "T26n1538_006:0527a03_13",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0527a03_16",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0527a04_3",
        "context_with_next_sentence": true
    },
    {
        "source_sentence": "答：",
        "from": "T26n1538_006:0527a04_5",
        "context_with_next_sentence": true
    },
    {
        "source_sentence": "謂有海居眾生，大海中生、大海中老、大海中歿。",
        "from": "T26n1538_006:0527a05_6",
        "context_with_next_sentence": true
    },
    {
        "source_sentence": "其未歿者，彼身之垢、身之穢惡在大海中，故海鹹味。",
        "from": "T26n1538_006:0527a06_10",
        "context_with_next_sentence": true
    },
    {
        "source_sentence": "又復海中有眾山居，經久銷鎔，亦成鹹味。",
        "from": "T26n1538_006:0527a07_9",
        "context_with_next_sentence": true
    },
    {
        "source_sentence": "又復大洲之中近海居人，以其草木枝葉莖𦼮等物棄置海中，亦成鹹味。",
        "from": "T26n1538_006:0527a09_2",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0527a09_12",
        "context_with_next_sentence": true
    },
    {
        "source_sentence": "如經所說，大海之中眾寶充滿。",
        "from": "T26n1538_006:0527a10_13",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0527a10_16",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0527a11_3",
        "context_with_next_sentence": true
    },
    {
        "source_sentence": "答：",
        "from": "T26n1538_006:0527a11_5",
        "context_with_next_sentence": true
    },
    {
        "source_sentence": "以其大海世界成時，界地最上、處徑最上、輪圍最上，總聚方分成須彌山王安止其中，有七金山周匝圍繞。",
        "from": "T26n1538_006:0527a13_12",
        "context_with_next_sentence": true
    },
    {
        "source_sentence": "彼大海中有大威力諸龍王宮，是故大海有眾珍寶。",
        "from": "T26n1538_006:0527a14_16",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0527a15_7",
        "context_with_next_sentence": true
    },
    {
        "source_sentence": "如經所說，大海之中有大身眾生居止於彼。",
        "from": "T26n1538_006:0527a16_18",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0527a17_2",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0527a17_9",
        "context_with_next_sentence": true
    },
    {
        "source_sentence": "答：",
        "from": "T26n1538_006:0527a17_11",
        "context_with_next_sentence": true
    },
    {
        "source_sentence": "彼大身眾生者，往昔為人，作諸非法，廣積受用子息眷屬、奴婢飲食，但自資身不行惠施。",
        "from": "T26n1538_006:0527a19_11",
        "context_with_next_sentence": true
    },
    {
        "source_sentence": "由斯罪業，乃至最後身壞命終，墮在惡趣地獄中生。",
        "from": "T26n1538_006:0527a20_15",
        "context_with_next_sentence": true
    },
    {
        "source_sentence": "地獄歿已，以彼宿造餘業未盡故，生海中為彼極大畜類之身。",
        "from": "T26n1538_006:0527a22_4",
        "context_with_next_sentence": true
    },
    {
        "source_sentence": "身相大故，令多眾生共所食噉。",
        "from": "T26n1538_006:0527a22_18",
        "context_with_next_sentence": true
    },
    {
        "source_sentence": "陸地大洲不能容受，皆以宿昔不善業報故，於海中受斯極苦。",
        "from": "T26n1538_006:0527a24_6",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0527a24_16",
        "context_with_next_sentence": true
    },
    {
        "source_sentence": "如經所說，大海之中不宿死屍。",
        "from": "T26n1538_006:0527a25_13",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0527a25_16",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0527a26_3",
        "context_with_next_sentence": true
    },
    {
        "source_sentence": "答？",
        "from": "T26n1538_006:0527a26_5",
        "context_with_next_sentence": true
    },
    {
        "source_sentence": "謂大海中有潔淨行諸大龍宮，若彼最上龍王宮中有死屍者，即於夜分棄置第二龍王宮中乃至第四宮中，如是次第，出置岸上。",
        "from": "T26n1538_006:0527a29_3",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0527a29_13",
        "context_with_next_sentence": true
    },
    {
        "source_sentence": "如經所說，大海中有大閻浮樹，枝葉繁茂、樹汁涌渧，於虛空中如惡叉聚，流注於彼大海之中，而其海水不增不減。",
        "from": "T26n1538_006:0527b03_11",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0527b03_14",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0527b04_2",
        "context_with_next_sentence": true
    },
    {
        "source_sentence": "答：",
        "from": "T26n1538_006:0527b04_4",
        "context_with_next_sentence": true
    },
    {
        "source_sentence": "彼大海中所居眾生共所受用，餘即熱風吹蕩而盡，是故海水不增不減。",
        "from": "T26n1538_006:0527b05_15",
        "context_with_next_sentence": true
    },
    {
        "source_sentence": "如經所說，大海之中，有其種種形顯色相種種音聲眾生居止，非一種類色相音聲。",
        "from": "T26n1538_006:0527b07_16",
        "context_with_next_sentence": true
    },
    {
        "source_sentence": "今問：",
        "from": "T26n1538_006:0527b07_19",
        "context_with_next_sentence": true
    },
    {
        "source_sentence": "何因其事如是？",
        "from": "T26n1538_006:0527b08_6",
        "context_with_next_sentence": true
    },
    {
        "source_sentence": "答：",
        "from": "T26n1538_006:0527b08_8",
        "context_with_next_sentence": true
    },
    {
        "source_sentence": "彼諸眾生往昔為人，廣造多種罪不善業，謂身語意起諸惡行。",
        "from": "T26n1538_006:0527b09_15",
        "context_with_next_sentence": true
    },
    {
        "source_sentence": "乃至最後身壞命終，墮在惡趣地獄中。",
        "from": "T26n1538_006:0527b10_13",
        "context_with_next_sentence": true
    },
    {
        "source_sentence": "生地獄歿已餘業未盡，墮大海中受畜類報，故有種種形顯色相種種音聲，非一種類色相音聲。",
        "from": "T26n1538_006:0527b12_16",
        "context_with_next_sentence": true
    },
    {
        "source_sentence": "由此因故，其事如是。",
        "from": "T26n1538_006:0527b13_7",
        "context_with_next_sentence": true
    },
    {
        "source_sentence": "施設論卷第六",
        "from": "T26n1538_006:0527b14_100",
        "context_with_next_sentence": false
    }
]