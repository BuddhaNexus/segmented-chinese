{
    "T26n1538_006:0525b21_0": "施設論卷第六",
    "T26n1538_006:0525b23_0": "譯經三藏朝散大夫試光祿卿",
    "T26n1538_006:0525b24_0": "光梵大師賜紫沙門臣惟淨等",
    "T26n1538_006:0525b25_0": "奉　詔譯",
    "T26n1538_006:0525b26_0": "◎對法大論中因施設門第十之二",
    "T26n1538_006:0525b27_0": "又問：何因有一類山多樹多草，有一類山少樹少草？",
    "T26n1538_006:0525b28_1": "答：謂一類山下有龍宮，故多樹草。",
    "T26n1538_006:0525b28_2": "有一類山下無龍宮，故少樹草。",
    "T26n1538_006:0525c01_0": "又復有山，土界高涌，故多樹草。",
    "T26n1538_006:0525c01_1": "又復有山，多諸寶物，謂金銀銅鐵、赤土白土藏伏山下，故少樹草。",
    "T26n1538_006:0525c03_2": "又復有山，下有各別地獄居處，故少樹草。",
    "T26n1538_006:0525c05_0": "又復山下無別地獄，故多樹草。",
    "T26n1538_006:0525c05_1": "由此因故，其事如是。",
    "T26n1538_006:0525c07_0": "又問：何因有一類樹其狀極大，一類不大？",
    "T26n1538_006:0525c07_1": "答：謂有地方，地界溫暖、水界增涌、火界調順、風界穩平，故樹極大。",
    "T26n1538_006:0525c09_2": "謂有地方，地不溫暖、水不增涌、火不調順、風不穩平，故樹不大。",
    "T26n1538_006:0525c10_3": "由此因故，其事如是。",
    "T26n1538_006:0525c12_0": "又問：何因有一類樹其葉極大，一類不大。",
    "T26n1538_006:0525c12_1": "答：謂有樹木，地界溫暖、水界增涌、火界調順、風界穩平，故樹葉大。",
    "T26n1538_006:0525c14_2": "謂有樹木，地不溫暖、水不增涌、火不調順、風不穩平，故葉不大。",
    "T26n1538_006:0525c15_3": "由此因故，其事如是。",
    "T26n1538_006:0525c17_0": "又問：何因有一類樹其花茂盛，一類無花。",
    "T26n1538_006:0525c17_1": "答：謂一類樹，殊妙高聳，故花茂盛。",
    "T26n1538_006:0525c18_2": "有一類樹，狀不殊妙，復不高聳，故彼無花。",
    "T26n1538_006:0525c19_3": "由此因故，其事如是。",
    "T26n1538_006:0525c21_0": "又復何因有一類樹有其果實，一類無果？",
    "T26n1538_006:0525c22_0": "答：謂一類樹，味界增盛，彼即有果。",
    "T26n1538_006:0525c22_1": "有一類樹，味界不增，故無其果。",
    "T26n1538_006:0525c23_2": "由此因故，其事如是。",
    "T26n1538_006:0525c25_0": "又問：何因有一類樹花有妙香，一類無香？",
    "T26n1538_006:0525c25_1": "答：有一類花，本狀殊妙，不為火損，故有妙香。",
    "T26n1538_006:0525c26_2": "有一類花，本非殊妙，復為火損，故無妙香。",
    "T26n1538_006:0525c27_3": "由此因故，其事如是。",
    "T26n1538_006:0525c28_4": "又問：何因有一類果足其嘉味，一類無味？",
    "T26n1538_006:0525c29_5": "答：有一類果，味為火損，其果無味。",
    "T26n1538_006:0526a01_6": "有一類果，不為火損，其果有味。",
    "T26n1538_006:0526a01_7": "由此因故，其事如是。",
    "T26n1538_006:0526a03_0": "餘諸花果色香味等，有無亦然。",
    "T26n1538_006:0526a04_0": "對法大論中因施設門第十一",
    "T26n1538_006:0526a05_0": "總說頌曰：　佛世尊及聲聞眾，　　化人所食四大種，　隱沒煙及火熾然，　　最後如空無表現。",
    "T26n1538_006:0526a08_0": "又問：何因佛世尊者，善能化彼所化之人，妙色端嚴人所樂見，具大人相莊嚴其身。",
    "T26n1538_006:0526a09_1": "若佛語言，化人即默；若化人語，佛即默然。",
    "T26n1538_006:0526a10_2": "彼聲聞弟子，亦能化彼所化之人，色相端嚴，剃髮被衣作沙門相。",
    "T26n1538_006:0526a12_3": "何故能化之者語言，所化之者亦言；能化之者若默，所化之者亦默。",
    "T26n1538_006:0526a13_4": "答：佛世尊者，常住三摩地，心自在故，若入若出速疾無礙，於一切時不捨所緣。",
    "T26n1538_006:0526a15_5": "聲聞即不然，不同世尊具一切智、智心得自在、已到彼岸。",
    "T26n1538_006:0526a17_0": "由此因故，佛所化人妙色端嚴，語時能默、默時能語。",
    "T26n1538_006:0526a18_1": "而彼聲聞所化之人，雖復色相端嚴剃髮被衣，然能化之者，語即能語、默即還默，不自在故。",
    "T26n1538_006:0526a21_0": "或有問言：若佛所化如聲聞所化、聲聞所化如佛所化者，可說具四大種、或不具邪？",
    "T26n1538_006:0526a22_1": "答：具四大種。",
    "T26n1538_006:0526a24_0": "又問：所化之者，說所造色、或不說邪？",
    "T26n1538_006:0526a24_1": "答：說所造色。",
    "T26n1538_006:0526a26_0": "又問：所化之者，有思惟邪、無思惟邪？",
    "T26n1538_006:0526a26_1": "答：此有二種所起：一者緣持；二者想成。",
    "T26n1538_006:0526a27_2": "若緣持所起者，即有思惟。",
    "T26n1538_006:0526a28_3": "若想成所起者，即無思惟。",
    "T26n1538_006:0526a29_0": "又問：彼所化者，如何得心自在？",
    "T26n1538_006:0526a29_1": "答：此有二種所起：一者緣持；二者想成。",
    "T26n1538_006:0526b01_2": "若緣持所起，彼所化者即心自在。",
    "T26n1538_006:0526b02_3": "若想成所起，彼所化者心不自在。",
    "T26n1538_006:0526b04_0": "又問：所化之者，中間分位說具四大種、或不具邪？",
    "T26n1538_006:0526b05_1": "答：說具四大種。",
    "T26n1538_006:0526b06_0": "又問：中間分位，說所造色、或不說邪？",
    "T26n1538_006:0526b06_1": "答：說所造色。",
    "T26n1538_006:0526b08_0": "又問：中間分位，有思惟邪、無思惟邪？",
    "T26n1538_006:0526b08_1": "答：此有思惟。",
    "T26n1538_006:0526b10_0": "又問：中間分位，如何得心自在？",
    "T26n1538_006:0526b10_1": "答：隨能化者自心自在故。",
    "T26n1538_006:0526b12_0": "又問：所化之者，食於藏腹如何銷散？",
    "T26n1538_006:0526b12_1": "以是化故。",
    "T26n1538_006:0526b13_2": "答：此有二種所起：一者緣持；二者想成。",
    "T26n1538_006:0526b14_3": "若緣持所起者，食即銷散。",
    "T26n1538_006:0526b14_4": "若想成所起者，食即不散。",
    "T26n1538_006:0526b16_0": "又問：彼所化人，何時即隱？",
    "T26n1538_006:0526b16_1": "答：此有二種所起：一者緣持；二者想成。",
    "T26n1538_006:0526b17_2": "若想成所起者，彼即能隱。",
    "T26n1538_006:0526b18_3": "若緣持所起者，或隱不隱。",
    "T26n1538_006:0526b19_0": "問：至何時隱？",
    "T26n1538_006:0526b19_1": "答隨能化者，若天、若人、若阿修羅，或善相、或惡相，彼隱即隱。",
    "T26n1538_006:0526b20_2": "何故不隱邪？",
    "T26n1538_006:0526b21_0": "答：中間最後相去懸遠，乃至還歸自相而住，此即不隱。",
    "T26n1538_006:0526b23_0": "又問：何因聖人化火之時，為有煙不？",
    "T26n1538_006:0526b23_1": "答：能化之者心自在故，隨其所化而即有煙。",
    "T26n1538_006:0526b24_2": "由此因故，其事如是。",
    "T26n1538_006:0526b26_0": "又問，何因化火之時，火熾焰不？",
    "T26n1538_006:0526b26_1": "答：能化之者心自在故，隨其所化火即熾焰。",
    "T26n1538_006:0526b27_2": "由此因故，其事如是。",
    "T26n1538_006:0526b29_0": "又問：何因化火之時，唯燒自身及自衣飾，不燒他者？",
    "T26n1538_006:0526c01_1": "答：隨能化者其心自在、意所樂故，唯燒自身及自衣飾。",
    "T26n1538_006:0526c02_2": "由此因故，其事如是。",
    "T26n1538_006:0526c03_0": "又問：何因聖人化火爇其身時，但觀虛空，外無所有影像，及餘悉無表現？",
    "T26n1538_006:0526c04_1": "答：聖人化火之時，地方分位行坐等處，悉以化所成火混一火界，普皆焚爇，但觀虛空外無所有影像，及餘悉無表現。",
    "T26n1538_006:0526c07_2": "由此因故，其事如是。",
    "T26n1538_006:0526c08_0": "對法大論中因施設門第十二",
    "T26n1538_006:0526c09_0": "總說頌曰：　大海次第及深廣，　　海居眾生同鹹味，　不宿死屍珍寶多，　　大身眾生注雨等。",
    "T26n1538_006:0526c12_0": "如經所說，大海次第從小增廣，亦非本來而自深險。",
    "T26n1538_006:0526c13_1": "今問：何因其事如是？",
    "T26n1538_006:0526c13_2": "答：非大海次第從小增廣，亦非本來而自深險。",
    "T26n1538_006:0526c14_3": "隨其大洲分位如是，如穀麥聚次第分位。",
    "T26n1538_006:0526c15_4": "由此因故，其事如是。",
    "T26n1538_006:0526c16_5": "如經所說，大海深廣難徹源底。",
    "T26n1538_006:0526c16_6": "今問：何因其事如是？",
    "T26n1538_006:0526c17_7": "答：非大海深廣難徹源底，但以海水若出若入，或用一器、或百或千、或復百千而汲海水。",
    "T26n1538_006:0526c19_8": "隨其所取，不能度量海之分量。",
    "T26n1538_006:0526c20_9": "由此因故，其事如是。",
    "T26n1538_006:0526c21_0": "如經所說，大海中水潮不失時。",
    "T26n1538_006:0526c21_1": "今問：何因其事如是？",
    "T26n1538_006:0526c22_2": "答：時有二種：一、旦暮時；二、大時。",
    "T26n1538_006:0526c22_3": "何名旦暮時？",
    "T26n1538_006:0526c23_4": "謂大海中所居眾生，有其饑虛羸劣之者，少得飲食。",
    "T26n1538_006:0526c24_5": "為伺求故，從水出陸。",
    "T26n1538_006:0526c24_6": "以所食因，依時伺求。",
    "T26n1538_006:0526c25_7": "由此名為旦暮之時。",
    "T26n1538_006:0526c25_8": "何名大時？",
    "T26n1538_006:0526c26_0": "謂大海中所居眾生，以海居人，每至八日十四日十五日，及餘神通月分日，是等之日自船登岸。",
    "T26n1538_006:0526c28_1": "有信向宗事月天之人、有事日天之人、有事童子天人、有尊重信向事佛優婆塞，依法不食，廣作祠祭乞歡喜事。",
    "T26n1538_006:0527a01_2": "彼海居眾生以伺求食故，從海出陸，故曰大時。",
    "T26n1538_006:0527a03_0": "如經所說，大海中水同一鹹味。",
    "T26n1538_006:0527a03_1": "今問：何因其事如是？",
    "T26n1538_006:0527a04_2": "答：謂有海居眾生，大海中生、大海中老、大海中歿。",
    "T26n1538_006:0527a05_3": "其未歿者，彼身之垢、身之穢惡在大海中，故海鹹味。",
    "T26n1538_006:0527a06_4": "又復海中有眾山居，經久銷鎔，亦成鹹味。",
    "T26n1538_006:0527a07_5": "又復大洲之中近海居人，以其草木枝葉莖[卄/幹]等物棄置海中，亦成鹹味。",
    "T26n1538_006:0527a09_6": "由此因故，其事如是。",
    "T26n1538_006:0527a10_0": "如經所說，大海之中眾寶充滿。",
    "T26n1538_006:0527a10_1": "今問：何因其事如是？",
    "T26n1538_006:0527a11_2": "答：以其大海世界成時，界地最上、處徑最上、輪圍最上，總聚方分成須彌山王安止其中，有七金山周匝圍繞。",
    "T26n1538_006:0527a13_3": "彼大海中有大威力諸龍王宮，是故大海有眾珍寶。",
    "T26n1538_006:0527a14_4": "由此因故，其事如是。",
    "T26n1538_006:0527a16_0": "如經所說，大海之中有大身眾生居止於彼。",
    "T26n1538_006:0527a17_0": "今問：何因其事如是？",
    "T26n1538_006:0527a17_1": "答：彼大身眾生者，往昔為人，作諸非法，廣積受用子息眷屬、奴婢飲食，但自資身不行惠施。",
    "T26n1538_006:0527a19_2": "由斯罪業，乃至最後身壞命終，墮在惡趣地獄中生。",
    "T26n1538_006:0527a20_3": "地獄歿已，以彼宿造餘業未盡故，生海中為彼極大畜類之身。",
    "T26n1538_006:0527a22_4": "身相大故，令多眾生共所食噉。",
    "T26n1538_006:0527a22_5": "陸地大洲不能容受，皆以宿昔不善業報故，於海中受斯極苦。",
    "T26n1538_006:0527a24_6": "由此因故，其事如是。",
    "T26n1538_006:0527a25_0": "如經所說，大海之中不宿死屍。",
    "T26n1538_006:0527a25_1": "今問：何因其事如是？",
    "T26n1538_006:0527a26_2": "答？",
    "T26n1538_006:0527a26_3": "謂大海中有潔淨行諸大龍宮，若彼最上龍王宮中有死屍者，即於夜分棄置第二龍王宮中乃至第四宮中，如是次第，出置岸上。",
    "T26n1538_006:0527a29_4": "由此因故，其事如是。",
    "T26n1538_006:0527b01_0": "如經所說，大海中有大閻浮樹，枝葉繁茂、樹汁涌渧，於虛空中如惡叉聚，流注於彼大海之中，而其海水不增不減。",
    "T26n1538_006:0527b03_1": "今問：何因其事如是？",
    "T26n1538_006:0527b04_2": "答：彼大海中所居眾生共所受用，餘即熱風吹蕩而盡，是故海水不增不減。",
    "T26n1538_006:0527b06_0": "如經所說，大海之中，有其種種形顯色相種種音聲眾生居止，非一種類色相音聲。",
    "T26n1538_006:0527b07_1": "今問：何因其事如是？",
    "T26n1538_006:0527b08_2": "答：彼諸眾生往昔為人，廣造多種罪不善業，謂身語意起諸惡行。",
    "T26n1538_006:0527b09_3": "乃至最後身壞命終，墮在惡趣地獄中。",
    "T26n1538_006:0527b10_4": "生地獄歿已餘業未盡，墮大海中受畜類報，故有種種形顯色相種種音聲，非一種類色相音聲。",
    "T26n1538_006:0527b12_5": "由此因故，其事如是。",
    "T26n1538_006:0527b14_0": "施設論卷第六"
}