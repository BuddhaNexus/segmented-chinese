[
    {
        "source_sentence": "6大般涅槃經集解卷第四十一",
        "from": "T37n1763_041:0507c09_0",
        "context_with_next_sentence": true
    },
    {
        "source_sentence": "　釋念法無相　念僧為福田",
        "from": "T37n1763_041:0507c11_0",
        "context_with_next_sentence": true
    },
    {
        "source_sentence": "　念戒為橋梁　念施為菩提因",
        "from": "T37n1763_041:0507c12_0",
        "context_with_next_sentence": true
    },
    {
        "source_sentence": "　念天是第一義天　辨三品入胎差別　解迦葉佛法七日滅義　明涅槃經流通則佛法不滅　明惡世聲聞取相失理佛法則滅　出不得食十種肉之數及賣刀酒洛沙等事梵行品之第六云何菩薩摩訶薩念法至是名菩薩念法。",
        "from": "T37n1763_041:0507c19_16",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0507c20_4",
        "context_with_next_sentence": true
    },
    {
        "source_sentence": "以《涅槃經》為法，朝修夕得利，夕修朝得利，故言無時而有現果。",
        "from": "T37n1763_041:0507c21_12",
        "context_with_next_sentence": true
    },
    {
        "source_sentence": "「法眼所見」至「無為無數」，說十一空。",
        "from": "T37n1763_041:0507c22_9",
        "context_with_next_sentence": true
    },
    {
        "source_sentence": "「是法無舍宅」至「畢竟微妙」，釋空，以名法能涅槃也。",
        "from": "T37n1763_041:0507c23_10",
        "context_with_next_sentence": true
    },
    {
        "source_sentence": "非色斷色者，說真也。",
        "from": "T37n1763_041:0507c24_1",
        "context_with_next_sentence": true
    },
    {
        "source_sentence": "而亦是色者，說應也。",
        "from": "T37n1763_041:0507c24_11",
        "context_with_next_sentence": true
    },
    {
        "source_sentence": "非因者，非作因也。",
        "from": "T37n1763_041:0507c24_20",
        "context_with_next_sentence": true
    },
    {
        "source_sentence": "是因者，智為解脫作了因也。",
        "from": "T37n1763_041:0507c25_12",
        "context_with_next_sentence": true
    },
    {
        "source_sentence": "云何念僧？",
        "from": "T37n1763_041:0507c26_4",
        "context_with_next_sentence": true
    },
    {
        "source_sentence": "諸佛聖僧至常不變易是名念僧。",
        "from": "T37n1763_041:0507c26_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0507c27_4",
        "context_with_next_sentence": true
    },
    {
        "source_sentence": "「諸佛聖僧」至「修行正直法」，釋如法住也。",
        "from": "T37n1763_041:0507c28_2",
        "context_with_next_sentence": true
    },
    {
        "source_sentence": "佛師於法，法常故如來常。",
        "from": "T37n1763_041:0507c28_14",
        "context_with_next_sentence": true
    },
    {
        "source_sentence": "僧有三義，此釋和合及弟子僧義。",
        "from": "T37n1763_041:0507c29_8",
        "context_with_next_sentence": true
    },
    {
        "source_sentence": "「不可觀見」至「不可思議」，義常僧也。",
        "from": "T37n1763_041:0508a01_4",
        "context_with_next_sentence": true
    },
    {
        "source_sentence": "一切眾生良祐福田，釋福田僧義也。",
        "from": "T37n1763_041:0508a02_1",
        "context_with_next_sentence": true
    },
    {
        "source_sentence": "云何念戒？",
        "from": "T37n1763_041:0508a03_4",
        "context_with_next_sentence": true
    },
    {
        "source_sentence": "菩薩思惟至是名菩薩摩訶薩念戒。",
        "from": "T37n1763_041:0508a03_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508a04_4",
        "context_with_next_sentence": true
    },
    {
        "source_sentence": "「有戒不破」至「諸佛讚歎」，說淨戒體也。",
        "from": "T37n1763_041:0508a05_3",
        "context_with_next_sentence": true
    },
    {
        "source_sentence": "「是大方等」至「妙寶勝幢」，美戒也。",
        "from": "T37n1763_041:0508a05_21",
        "context_with_next_sentence": true
    },
    {
        "source_sentence": "能生萬行譬地，度生死河譬船，莊嚴眾生譬瓔珞，能持僧眾譬如大姓，洗除煩惱譬灰汁，障諸惡風雨譬舍宅，斷諸結縛譬刀劍，無樂不備譬寶珠，所向自在譬脚足，見涅槃路譬眼目，能生眾善譬父母，彰煩惱熱譬蔭涼，昇涅槃山譬梯橙，摧諸魔賊譬幢也。",
        "from": "T37n1763_041:0508a11_14",
        "context_with_next_sentence": true
    },
    {
        "source_sentence": "云何念施？",
        "from": "T37n1763_041:0508a12_4",
        "context_with_next_sentence": true
    },
    {
        "source_sentence": "菩薩摩訶薩至廣說如雜華中。",
        "from": "T37n1763_041:0508a12_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508a13_3",
        "context_with_next_sentence": true
    },
    {
        "source_sentence": "初訖「之所讚歎」，說成就外功德也。",
        "from": "T37n1763_041:0508a13_20",
        "context_with_next_sentence": true
    },
    {
        "source_sentence": "從「施眾生食則施命」，說內功德也。",
        "from": "T37n1763_041:0508a14_15",
        "context_with_next_sentence": true
    },
    {
        "source_sentence": "云何念天？",
        "from": "T37n1763_041:0508a15_4",
        "context_with_next_sentence": true
    },
    {
        "source_sentence": "有四天王處至而是菩薩所知見覺。",
        "from": "T37n1763_041:0508a15_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508a16_4",
        "context_with_next_sentence": true
    },
    {
        "source_sentence": "遣三塗之畏也。",
        "from": "T37n1763_041:0508a16_11",
        "context_with_next_sentence": true
    },
    {
        "source_sentence": "信戒施聞慧，三界天因；",
        "from": "T37n1763_041:0508a17_3",
        "context_with_next_sentence": true
    },
    {
        "source_sentence": "我今具之，無地獄等苦。",
        "from": "T37n1763_041:0508a17_14",
        "context_with_next_sentence": true
    },
    {
        "source_sentence": "世天無常，迴此功德以求義天，永離生死，何有生死之畏。",
        "from": "T37n1763_041:0508a18_19",
        "context_with_next_sentence": true
    },
    {
        "source_sentence": "善男！",
        "from": "T37n1763_041:0508a19_2",
        "context_with_next_sentence": true
    },
    {
        "source_sentence": "子若我弟子至甚奇甚特不可思議。",
        "from": "T37n1763_041:0508a19_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508a20_4",
        "context_with_next_sentence": true
    },
    {
        "source_sentence": "已說修經者德，今結經不可思議也。",
        "from": "T37n1763_041:0508a21_1",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_041:0508a21_5",
        "context_with_next_sentence": true
    },
    {
        "source_sentence": "自梵行以來，明四無量慈悲喜捨。",
        "from": "T37n1763_041:0508a21_20",
        "context_with_next_sentence": true
    },
    {
        "source_sentence": "而明捨自有八段，文句相生。",
        "from": "T37n1763_041:0508a22_12",
        "context_with_next_sentence": true
    },
    {
        "source_sentence": "其義已畢，故今歎經也。",
        "from": "T37n1763_041:0508a23_3",
        "context_with_next_sentence": true
    },
    {
        "source_sentence": "有三翻：",
        "from": "T37n1763_041:0508a23_7",
        "context_with_next_sentence": true
    },
    {
        "source_sentence": "第一明受持書寫功德，則大不比餘經。",
        "from": "T37n1763_041:0508a24_4",
        "context_with_next_sentence": true
    },
    {
        "source_sentence": "第二寄人以歎經也。",
        "from": "T37n1763_041:0508a24_13",
        "context_with_next_sentence": true
    },
    {
        "source_sentence": "言所以得八不思議者，由經力故也。",
        "from": "T37n1763_041:0508a25_10",
        "context_with_next_sentence": true
    },
    {
        "source_sentence": "第三寄興滅歎經。",
        "from": "T37n1763_041:0508a25_18",
        "context_with_next_sentence": true
    },
    {
        "source_sentence": "言此經在世則法興，此經若沒則淪翳。",
        "from": "T37n1763_041:0508a26_15",
        "context_with_next_sentence": true
    },
    {
        "source_sentence": "既興滅必由此典，當知眾經之勝也。",
        "from": "T37n1763_041:0508a27_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0508a27_17",
        "context_with_next_sentence": true
    },
    {
        "source_sentence": "此以下是梵行中第三文，歎經流通。",
        "from": "T37n1763_041:0508a28_14",
        "context_with_next_sentence": true
    },
    {
        "source_sentence": "就此歎經中有三翻：",
        "from": "T37n1763_041:0508a29_4",
        "context_with_next_sentence": true
    },
    {
        "source_sentence": "第一將《法華》以前校量，今《涅槃》具足明六行故勝。",
        "from": "T37n1763_041:0508b01_6",
        "context_with_next_sentence": true
    },
    {
        "source_sentence": "然昔經但明三行，是故不如也。",
        "from": "T37n1763_041:0508b02_1",
        "context_with_next_sentence": true
    },
    {
        "source_sentence": "第二從「復言菩薩不可思議」以下，就益人以致歎。",
        "from": "T37n1763_041:0508b03_3",
        "context_with_next_sentence": true
    },
    {
        "source_sentence": "此人不從人聞法，惡世中但見此經，能自依六行而修因取益，猶經力大故爾也。",
        "from": "T37n1763_041:0508b04_18",
        "context_with_next_sentence": true
    },
    {
        "source_sentence": "第三從上「佛法幾時而滅」以下，盡就興廢以為歎也。",
        "from": "T37n1763_041:0508b06_3",
        "context_with_next_sentence": true
    },
    {
        "source_sentence": "何故爾？",
        "from": "T37n1763_041:0508b06_7",
        "context_with_next_sentence": true
    },
    {
        "source_sentence": "自《法華》以前經，應眾生根性，漸進其行，為伏四倒。",
        "from": "T37n1763_041:0508b07_9",
        "context_with_next_sentence": true
    },
    {
        "source_sentence": "根機亦熟，便廢此教。",
        "from": "T37n1763_041:0508b07_19",
        "context_with_next_sentence": true
    },
    {
        "source_sentence": "然大涅槃是究竟無餘之唱，三世諸佛共宣此理，故無興廢也。",
        "from": "T37n1763_041:0508b09_7",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0508b09_11",
        "context_with_next_sentence": true
    },
    {
        "source_sentence": "此下品中第四段歎經也。",
        "from": "T37n1763_041:0508b10_2",
        "context_with_next_sentence": true
    },
    {
        "source_sentence": "夫行不孤立，立必藉經。",
        "from": "T37n1763_041:0508b10_13",
        "context_with_next_sentence": true
    },
    {
        "source_sentence": "故辨行體竟，次歎經也。",
        "from": "T37n1763_041:0508b11_4",
        "context_with_next_sentence": true
    },
    {
        "source_sentence": "有三翻：",
        "from": "T37n1763_041:0508b11_8",
        "context_with_next_sentence": true
    },
    {
        "source_sentence": "第一約受持、第二約成就不思議、第三約法興滅。",
        "from": "T37n1763_041:0508b12_10",
        "context_with_next_sentence": true
    },
    {
        "source_sentence": "此即第一寄受持之勝負，辨經力之優降也。",
        "from": "T37n1763_041:0508b13_10",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_041:0508b14_7",
        "context_with_next_sentence": true
    },
    {
        "source_sentence": "世尊至大般涅槃亦不可思議。",
        "from": "T37n1763_041:0508b15_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508b15_6",
        "context_with_next_sentence": true
    },
    {
        "source_sentence": "將欲致問，先受解也。",
        "from": "T37n1763_041:0508b15_16",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_041:0508b16_1",
        "context_with_next_sentence": true
    },
    {
        "source_sentence": "此下第二翻，寄人以為歎也。",
        "from": "T37n1763_041:0508b16_14",
        "context_with_next_sentence": true
    },
    {
        "source_sentence": "以經力故，得八不思議也。",
        "from": "T37n1763_041:0508b17_5",
        "context_with_next_sentence": true
    },
    {
        "source_sentence": "世尊！",
        "from": "T37n1763_041:0508b18_2",
        "context_with_next_sentence": true
    },
    {
        "source_sentence": "以何義故復言菩薩至三藐三菩提因。",
        "from": "T37n1763_041:0508b18_18",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_041:0508b19_4",
        "context_with_next_sentence": true
    },
    {
        "source_sentence": "第一明菩薩得此經，無師自悟，能依六行理而修因取佛也。",
        "from": "T37n1763_041:0508b20_10",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508b21_3",
        "context_with_next_sentence": true
    },
    {
        "source_sentence": "如是菩薩未見阿耨至是故菩薩不可思議。",
        "from": "T37n1763_041:0508b22_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508b22_7",
        "context_with_next_sentence": true
    },
    {
        "source_sentence": "聞經發心，無有人數。",
        "from": "T37n1763_041:0508b22_17",
        "context_with_next_sentence": true
    },
    {
        "source_sentence": "未見菩提之利，而能不惜身命，第一事也。",
        "from": "T37n1763_041:0508b23_17",
        "context_with_next_sentence": true
    },
    {
        "source_sentence": "又復不可思議菩薩至是故復名不可思議。",
        "from": "T37n1763_041:0508b24_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508b25_4",
        "context_with_next_sentence": true
    },
    {
        "source_sentence": "有兩譬顯安苦無厭，第二事也。",
        "from": "T37n1763_041:0508b25_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0508b26_3",
        "context_with_next_sentence": true
    },
    {
        "source_sentence": "菩薩見此經，自能修行，為眾生受苦，乃至三塗不厭也。",
        "from": "T37n1763_041:0508b27_7",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508b28_3",
        "context_with_next_sentence": true
    },
    {
        "source_sentence": "無量眾生發菩提心至是故復名不可思議。",
        "from": "T37n1763_041:0508b29_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508b29_7",
        "context_with_next_sentence": true
    },
    {
        "source_sentence": "上二菩薩未階初地，而心堅固，由經力致爾。",
        "from": "T37n1763_041:0508c01_8",
        "context_with_next_sentence": true
    },
    {
        "source_sentence": "重結上二事也。",
        "from": "T37n1763_041:0508c01_15",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0508c01_19",
        "context_with_next_sentence": true
    },
    {
        "source_sentence": "第四三事，明眾生發心雖多而成就者少，此人見經而能畢竟不退也。",
        "from": "T37n1763_041:0508c03_10",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508c04_3",
        "context_with_next_sentence": true
    },
    {
        "source_sentence": "若有唱言我能浮度至是故復名不可思議。",
        "from": "T37n1763_041:0508c05_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508c05_7",
        "context_with_next_sentence": true
    },
    {
        "source_sentence": "為發心作譬也。",
        "from": "T37n1763_041:0508c05_14",
        "context_with_next_sentence": true
    },
    {
        "source_sentence": "力小而現事大，果其心也。",
        "from": "T37n1763_041:0508c06_7",
        "context_with_next_sentence": true
    },
    {
        "source_sentence": "第三事也。",
        "from": "T37n1763_041:0508c06_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0508c06_16",
        "context_with_next_sentence": true
    },
    {
        "source_sentence": "第四事。",
        "from": "T37n1763_041:0508c06_20",
        "context_with_next_sentence": true
    },
    {
        "source_sentence": "世人能度生死海，此人能度，取佛果故也。",
        "from": "T37n1763_041:0508c07_18",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508c08_3",
        "context_with_next_sentence": true
    },
    {
        "source_sentence": "菩薩摩訶薩至是故復名不可思議。",
        "from": "T37n1763_041:0508c08_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508c09_4",
        "context_with_next_sentence": true
    },
    {
        "source_sentence": "雖顛倒說，而不染生死，第四事也。",
        "from": "T37n1763_041:0508c10_1",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_041:0508c10_6",
        "context_with_next_sentence": true
    },
    {
        "source_sentence": "第五事，此人為眾生說常等，而非虛妄也。",
        "from": "T37n1763_041:0508c11_5",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508c12_3",
        "context_with_next_sentence": true
    },
    {
        "source_sentence": "人有三品謂上中下至是故復名不可思議。",
        "from": "T37n1763_041:0508c13_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508c13_7",
        "context_with_next_sentence": true
    },
    {
        "source_sentence": "凡夫受生顛倒，下者起顛、上者生貪。",
        "from": "T37n1763_041:0508c14_6",
        "context_with_next_sentence": true
    },
    {
        "source_sentence": "而六念菩薩同是凡夫受生，不起貪顛。",
        "from": "T37n1763_041:0508c15_4",
        "context_with_next_sentence": true
    },
    {
        "source_sentence": "第五事也。",
        "from": "T37n1763_041:0508c15_9",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0508c15_13",
        "context_with_next_sentence": true
    },
    {
        "source_sentence": "第六事。",
        "from": "T37n1763_041:0508c15_17",
        "context_with_next_sentence": true
    },
    {
        "source_sentence": "此人得經力，能修定學慧，自知入胎出胎等事也。",
        "from": "T37n1763_041:0508c16_19",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508c17_3",
        "context_with_next_sentence": true
    },
    {
        "source_sentence": "阿耨多羅三藐至是故復名不可思議。",
        "from": "T37n1763_041:0508c18_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508c18_6",
        "context_with_next_sentence": true
    },
    {
        "source_sentence": "菩提果，心是因。",
        "from": "T37n1763_041:0508c18_14",
        "context_with_next_sentence": true
    },
    {
        "source_sentence": "因果皆不可以事比說，《涅槃經》說之，菩薩更不師人。",
        "from": "T37n1763_041:0508c19_19",
        "context_with_next_sentence": true
    },
    {
        "source_sentence": "能滅菩提能為人說，第六事也。",
        "from": "T37n1763_041:0508c20_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0508c20_16",
        "context_with_next_sentence": true
    },
    {
        "source_sentence": "第七事。",
        "from": "T37n1763_041:0508c21_1",
        "context_with_next_sentence": true
    },
    {
        "source_sentence": "佛果真如，有而無相，非人比類不可取。",
        "from": "T37n1763_041:0508c21_19",
        "context_with_next_sentence": true
    },
    {
        "source_sentence": "此因中得此經，故安心修行，復能令他安心，同起極果也。",
        "from": "T37n1763_041:0508c23_5",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508c24_3",
        "context_with_next_sentence": true
    },
    {
        "source_sentence": "菩薩摩訶薩至不可思議口亦如是。",
        "from": "T37n1763_041:0508c24_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508c25_4",
        "context_with_next_sentence": true
    },
    {
        "source_sentence": "離即十善戒也。",
        "from": "T37n1763_041:0508c25_11",
        "context_with_next_sentence": true
    },
    {
        "source_sentence": "菩薩無我無我所而修淨戒，輕重不犯，第七事也。",
        "from": "T37n1763_041:0508c26_14",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0508c27_3",
        "context_with_next_sentence": true
    },
    {
        "source_sentence": "從身離身從口離口至是故復名不可思議。",
        "from": "T37n1763_041:0508c28_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0508c28_7",
        "context_with_next_sentence": true
    },
    {
        "source_sentence": "欲說菩薩善解假名，先說實法無斷結。",
        "from": "T37n1763_041:0508c29_5",
        "context_with_next_sentence": true
    },
    {
        "source_sentence": "從身作遠離，身無作也。",
        "from": "T37n1763_041:0508c29_16",
        "context_with_next_sentence": true
    },
    {
        "source_sentence": "餘類爾也。",
        "from": "T37n1763_041:0509a01_1",
        "context_with_next_sentence": true
    },
    {
        "source_sentence": "慧是實，言實有。",
        "from": "T37n1763_041:0509a01_9",
        "context_with_next_sentence": true
    },
    {
        "source_sentence": "實法無斷結，不能令菩薩遠離異生異滅也。",
        "from": "T37n1763_041:0509a02_7",
        "context_with_next_sentence": true
    },
    {
        "source_sentence": "終不生念至非虛妄，善解法假故，言不虛妄。",
        "from": "T37n1763_041:0509a03_8",
        "context_with_next_sentence": true
    },
    {
        "source_sentence": "第八事也。",
        "from": "T37n1763_041:0509a03_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0509a03_17",
        "context_with_next_sentence": true
    },
    {
        "source_sentence": "第八事，明菩薩遠離十惡而不在離相，不見一法是身是業及離主者，以空理而求則不見三業，以緣假而求亦是有也。",
        "from": "T37n1763_041:0509a06_9",
        "context_with_next_sentence": true
    },
    {
        "source_sentence": "實有此慧，不能令菩薩遠離者，言菩薩不存實慧，虛心會理，故能知從身離身，乃至從慧遠離，非身非口。",
        "from": "T37n1763_041:0509a08_17",
        "context_with_next_sentence": true
    },
    {
        "source_sentence": "三業既空，十惡斯遣也。",
        "from": "T37n1763_041:0509a09_8",
        "context_with_next_sentence": true
    },
    {
        "source_sentence": "無有一法者，上句明緣成假空，此明相續假空。",
        "from": "T37n1763_041:0509a10_9",
        "context_with_next_sentence": true
    },
    {
        "source_sentence": "言無一法者，就實法道，常分自滅，前不至後，故無慧遠離。",
        "from": "T37n1763_041:0509a11_15",
        "context_with_next_sentence": true
    },
    {
        "source_sentence": "舊此下第八翻，明此人由經力故，識假名實法，知因緣虛有，能息三業，不為非法，亦不思議也。",
        "from": "T37n1763_041:0509a13_19",
        "context_with_next_sentence": true
    },
    {
        "source_sentence": "止身三惡，故言從身離身。",
        "from": "T37n1763_041:0509a14_10",
        "context_with_next_sentence": true
    },
    {
        "source_sentence": "止口四過，故言從口離口。",
        "from": "T37n1763_041:0509a15_2",
        "context_with_next_sentence": true
    },
    {
        "source_sentence": "要得慧故，能翻三毒，故言從慧遠離非身非口也。",
        "from": "T37n1763_041:0509a16_4",
        "context_with_next_sentence": true
    },
    {
        "source_sentence": "實有此慧然不能離者，明實法之中無別力用。",
        "from": "T37n1763_041:0509a17_5",
        "context_with_next_sentence": true
    },
    {
        "source_sentence": "前生後滅初不相及，慧生之時無惑可斷，惑在之時復無有慧。",
        "from": "T37n1763_041:0509a18_13",
        "context_with_next_sentence": true
    },
    {
        "source_sentence": "要是相續道中，向有而今無，方得辨用也。",
        "from": "T37n1763_041:0509a19_13",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_041:0509a20_7",
        "context_with_next_sentence": true
    },
    {
        "source_sentence": "世尊至住當久近幾時而滅。",
        "from": "T37n1763_041:0509a21_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509a21_6",
        "context_with_next_sentence": true
    },
    {
        "source_sentence": "欲聞經故，先受解也。",
        "from": "T37n1763_041:0509a21_16",
        "context_with_next_sentence": true
    },
    {
        "source_sentence": "當久近住者，問一切佛法也。",
        "from": "T37n1763_041:0509a22_9",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0509a22_13",
        "context_with_next_sentence": true
    },
    {
        "source_sentence": "此下第三就興廢為歎也，故先審後開問也。",
        "from": "T37n1763_041:0509a23_12",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0509a23_16",
        "context_with_next_sentence": true
    },
    {
        "source_sentence": "就此第三歎中有七翻論興廢也。",
        "from": "T37n1763_041:0509a24_10",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0509a25_3",
        "context_with_next_sentence": true
    },
    {
        "source_sentence": "若大涅槃經至當知爾時佛法未滅。",
        "from": "T37n1763_041:0509a25_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509a26_4",
        "context_with_next_sentence": true
    },
    {
        "source_sentence": "說佛常住一句偈，是此經五行，文備稱之，是眾經之本。",
        "from": "T37n1763_041:0509a27_9",
        "context_with_next_sentence": true
    },
    {
        "source_sentence": "人能奉本，則枝條必茂，佛法未滅。",
        "from": "T37n1763_041:0509a28_4",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0509a29_3",
        "context_with_next_sentence": true
    },
    {
        "source_sentence": "若大涅槃經至當知佛法將滅不久。",
        "from": "T37n1763_041:0509a29_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509b01_4",
        "context_with_next_sentence": true
    },
    {
        "source_sentence": "經雖流布，而不能信敬，則為將滅不久也。",
        "from": "T37n1763_041:0509b02_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0509b02_7",
        "context_with_next_sentence": true
    },
    {
        "source_sentence": "若行此經者，則其道不廢；",
        "from": "T37n1763_041:0509b02_19",
        "context_with_next_sentence": true
    },
    {
        "source_sentence": "若棄而從惡，則將滅不久也。",
        "from": "T37n1763_041:0509b03_11",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0509b03_15",
        "context_with_next_sentence": true
    },
    {
        "source_sentence": "第一翻明此經在故則佛法不滅，故知理攝眾典矣。",
        "from": "T37n1763_041:0509b04_17",
        "context_with_next_sentence": true
    },
    {
        "source_sentence": "迦葉菩薩復白佛言：",
        "from": "T37n1763_041:0509b05_8",
        "context_with_next_sentence": true
    },
    {
        "source_sentence": "世尊至是諸如來祕密之藏。",
        "from": "T37n1763_041:0509b06_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509b06_6",
        "context_with_next_sentence": true
    },
    {
        "source_sentence": "理及名句為經。",
        "from": "T37n1763_041:0509b06_13",
        "context_with_next_sentence": true
    },
    {
        "source_sentence": "有三種：",
        "from": "T37n1763_041:0509b06_17",
        "context_with_next_sentence": true
    },
    {
        "source_sentence": "一謂名字經、二謂章句經、三謂紙墨經。",
        "from": "T37n1763_041:0509b07_15",
        "context_with_next_sentence": true
    },
    {
        "source_sentence": "彼時人皆強記，不須紙墨，放紙墨經滅也。",
        "from": "T37n1763_041:0509b08_14",
        "context_with_next_sentence": true
    },
    {
        "source_sentence": "有是經不者，若有是經，人應恭敬，經法不應滅。",
        "from": "T37n1763_041:0509b09_17",
        "context_with_next_sentence": true
    },
    {
        "source_sentence": "名其無者，則非共有，不應說言此經典者是諸佛祕藏也。",
        "from": "T37n1763_041:0509b11_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_041:0509b11_7",
        "context_with_next_sentence": true
    },
    {
        "source_sentence": "就言語中非不相負，故致問也。",
        "from": "T37n1763_041:0509b12_1",
        "context_with_next_sentence": true
    },
    {
        "source_sentence": "假為二開，意在願聞不滅之理，乃所以為歎經也。",
        "from": "T37n1763_041:0509b13_3",
        "context_with_next_sentence": true
    },
    {
        "source_sentence": "若常教恒在則不應言滅，以其滅盡則不應常也。",
        "from": "T37n1763_041:0509b14_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0509b14_9",
        "context_with_next_sentence": true
    },
    {
        "source_sentence": "先作一審，即結兩開難也。",
        "from": "T37n1763_041:0509b15_1",
        "context_with_next_sentence": true
    },
    {
        "source_sentence": "若迦葉佛法有此常經，則不得言七日便滅；",
        "from": "T37n1763_041:0509b16_1",
        "context_with_next_sentence": true
    },
    {
        "source_sentence": "若其無者，則不得言諸佛祕藏也。",
        "from": "T37n1763_041:0509b16_16",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0509b16_20",
        "context_with_next_sentence": true
    },
    {
        "source_sentence": "第二翻將顯興廢之相，先作兩開難也。",
        "from": "T37n1763_041:0509b17_16",
        "context_with_next_sentence": true
    },
    {
        "source_sentence": "佛言：",
        "from": "T37n1763_041:0509b18_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0509b18_6",
        "context_with_next_sentence": true
    },
    {
        "source_sentence": "我上說言至當知爾時佛法不滅。",
        "from": "T37n1763_041:0509b19_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509b19_6",
        "context_with_next_sentence": true
    },
    {
        "source_sentence": "《涅槃經》興二種法，皆不滅也。",
        "from": "T37n1763_041:0509b19_21",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_041:0509b20_3",
        "context_with_next_sentence": true
    },
    {
        "source_sentence": "以九重法相對，明常法不滅，無常不滅也。",
        "from": "T37n1763_041:0509b21_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0509b21_6",
        "context_with_next_sentence": true
    },
    {
        "source_sentence": "第一事，舉世法，以音聲章句有滅。",
        "from": "T37n1763_041:0509b22_1",
        "context_with_next_sentence": true
    },
    {
        "source_sentence": "第一義非世間可毀，故不滅也。",
        "from": "T37n1763_041:0509b22_15",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0509b22_19",
        "context_with_next_sentence": true
    },
    {
        "source_sentence": "第三翻，將欲答，先列諸法，略明興廢在文，不在於理。",
        "from": "T37n1763_041:0509b24_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0509b25_3",
        "context_with_next_sentence": true
    },
    {
        "source_sentence": "汝向所問迦葉如來至所不說故故名為藏。",
        "from": "T37n1763_041:0509b26_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509b26_7",
        "context_with_next_sentence": true
    },
    {
        "source_sentence": "一切諸佛皆具淨穢二土。",
        "from": "T37n1763_041:0509b26_18",
        "context_with_next_sentence": true
    },
    {
        "source_sentence": "佛在惡土，開三乘教，先淺後深，漸除諸惡，故名藏也。",
        "from": "T37n1763_041:0509b28_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_041:0509b28_7",
        "context_with_next_sentence": true
    },
    {
        "source_sentence": "迦葉佛時有此經不者，上已定理，今答其問。",
        "from": "T37n1763_041:0509b29_7",
        "context_with_next_sentence": true
    },
    {
        "source_sentence": "言迦葉佛時豈得無邪。",
        "from": "T37n1763_041:0509b29_17",
        "context_with_next_sentence": true
    },
    {
        "source_sentence": "所以法教不傳者，于時人根易悟、煩惱減少，不假言教自能深思幽旨。",
        "from": "T37n1763_041:0509c02_9",
        "context_with_next_sentence": true
    },
    {
        "source_sentence": "不可以人不傳，故使常理亦喪也。",
        "from": "T37n1763_041:0509c03_5",
        "context_with_next_sentence": true
    },
    {
        "source_sentence": "今世眾生多煩惱故，須說此經也。",
        "from": "T37n1763_041:0509c04_1",
        "context_with_next_sentence": true
    },
    {
        "source_sentence": "若有眾生我計無我者，出其人。",
        "from": "T37n1763_041:0509c04_15",
        "context_with_next_sentence": true
    },
    {
        "source_sentence": "政有如此人，其惑厚重，故須常教以訓物心耳。",
        "from": "T37n1763_041:0509c05_16",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0509c05_20",
        "context_with_next_sentence": true
    },
    {
        "source_sentence": "豈問有無，但十一部不明，故為滅。",
        "from": "T37n1763_041:0509c06_15",
        "context_with_next_sentence": true
    },
    {
        "source_sentence": "如人七寶不出外用至迦葉佛時有是經不。",
        "from": "T37n1763_041:0509c07_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509c08_4",
        "context_with_next_sentence": true
    },
    {
        "source_sentence": "經為滅重惡故出。",
        "from": "T37n1763_041:0509c08_12",
        "context_with_next_sentence": true
    },
    {
        "source_sentence": "若惡不息，經則名隱。",
        "from": "T37n1763_041:0509c09_2",
        "context_with_next_sentence": true
    },
    {
        "source_sentence": "經隱故，一切法滅也。",
        "from": "T37n1763_041:0509c09_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0509c09_16",
        "context_with_next_sentence": true
    },
    {
        "source_sentence": "釋所以不明者，如外問藏積七寶，要具四種因緣方出用耳。",
        "from": "T37n1763_041:0509c11_3",
        "context_with_next_sentence": true
    },
    {
        "source_sentence": "一為穀貴、二擬賊來賞賚、三為值惡王贖命、四擬財物難得時出用。",
        "from": "T37n1763_041:0509c12_13",
        "context_with_next_sentence": true
    },
    {
        "source_sentence": "明佛意亦然，如說四時教，後眾生斷常見病發，便為說《涅槃經》，令物情得法味以自充，如為穀貴而須食也。",
        "from": "T37n1763_041:0509c15_2",
        "context_with_next_sentence": true
    },
    {
        "source_sentence": "既起煩惱，於行道事發，便為說常教，如賊來運財而賜賞。",
        "from": "T37n1763_041:0509c16_7",
        "context_with_next_sentence": true
    },
    {
        "source_sentence": "眾生智慧命不續，如值惡王贖命。",
        "from": "T37n1763_041:0509c17_3",
        "context_with_next_sentence": true
    },
    {
        "source_sentence": "既起結業，招生死八苦，今說於極理，令解心得發，是於生死也。",
        "from": "T37n1763_041:0509c18_11",
        "context_with_next_sentence": true
    },
    {
        "source_sentence": "是以眾生起種種病時，如來欲為滅此之惡故，以說此理而導物也。",
        "from": "T37n1763_041:0509c20_2",
        "context_with_next_sentence": true
    },
    {
        "source_sentence": "既顯祕藏之義如此，便呵迦葉向難，然後正答。",
        "from": "T37n1763_041:0509c21_3",
        "context_with_next_sentence": true
    },
    {
        "source_sentence": "明迦葉佛法于時住世七日後方滅。",
        "from": "T37n1763_041:0509c21_18",
        "context_with_next_sentence": true
    },
    {
        "source_sentence": "何以然？",
        "from": "T37n1763_041:0509c22_3",
        "context_with_next_sentence": true
    },
    {
        "source_sentence": "此是淨土眾生，神根㑺利、智慧滋多，故七日之中受持悉得。",
        "from": "T37n1763_041:0509c23_9",
        "context_with_next_sentence": true
    },
    {
        "source_sentence": "過是已後，不復須此音聲章句，故言其滅，理寶常恒而不毀也。",
        "from": "T37n1763_041:0509c24_18",
        "context_with_next_sentence": true
    },
    {
        "source_sentence": "今此世界愚癡無智，穢濁居懷，不體於常故，所以須分明宣辨理本常住，豈容滅耶？",
        "from": "T37n1763_041:0509c26_15",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0509c27_3",
        "context_with_next_sentence": true
    },
    {
        "source_sentence": "迦葉佛時所有眾生至雖有是典不須演說。",
        "from": "T37n1763_041:0509c28_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0509c28_7",
        "context_with_next_sentence": true
    },
    {
        "source_sentence": "于時國土嚴淨，無有鈍根，不須三種經也。",
        "from": "T37n1763_041:0509c29_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0510a01_3",
        "context_with_next_sentence": true
    },
    {
        "source_sentence": "今世眾生多諸煩惱至何以故常不變。",
        "from": "T37n1763_041:0510a02_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0510a02_6",
        "context_with_next_sentence": true
    },
    {
        "source_sentence": "明此國土穢惡，眾生喜忘，故具有三種經也。",
        "from": "T37n1763_041:0510a03_7",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0510a03_11",
        "context_with_next_sentence": true
    },
    {
        "source_sentence": "第四正答所問也。",
        "from": "T37n1763_041:0510a03_19",
        "context_with_next_sentence": true
    },
    {
        "source_sentence": "明迦葉佛法理常不滅，正以學者根利，不須言說。",
        "from": "T37n1763_041:0510a05_2",
        "context_with_next_sentence": true
    },
    {
        "source_sentence": "由言教不興，故言滅也。",
        "from": "T37n1763_041:0510a05_13",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0510a06_3",
        "context_with_next_sentence": true
    },
    {
        "source_sentence": "若有眾生我見無我至不可說言如來法滅。",
        "from": "T37n1763_041:0510a07_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0510a07_7",
        "context_with_next_sentence": true
    },
    {
        "source_sentence": "上說多諸煩惱，今說煩惱相也。",
        "from": "T37n1763_041:0510a08_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_041:0510a08_6",
        "context_with_next_sentence": true
    },
    {
        "source_sentence": "對向七寶譬贖命等句也。",
        "from": "T37n1763_041:0510a08_17",
        "context_with_next_sentence": true
    },
    {
        "source_sentence": "若眾生斷常病起，便說六行。",
        "from": "T37n1763_041:0510a09_10",
        "context_with_next_sentence": true
    },
    {
        "source_sentence": "有能安心此理，則慧命增也，乃引㑺等六事為誓也。",
        "from": "T37n1763_041:0510a10_13",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0510a10_17",
        "context_with_next_sentence": true
    },
    {
        "source_sentence": "第五翻辨諸須說時也。",
        "from": "T37n1763_041:0510a11_8",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0510a12_3",
        "context_with_next_sentence": true
    },
    {
        "source_sentence": "若佛初出得阿耨至當知是法久住於世。",
        "from": "T37n1763_041:0510a13_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0510a13_6",
        "context_with_next_sentence": true
    },
    {
        "source_sentence": "明此經隱時，餘經亦滅也。",
        "from": "T37n1763_041:0510a13_18",
        "context_with_next_sentence": true
    },
    {
        "source_sentence": "行惡法者，惡法互起。",
        "from": "T37n1763_041:0510a14_8",
        "context_with_next_sentence": true
    },
    {
        "source_sentence": "起惡，《涅槃經》隱也。",
        "from": "T37n1763_041:0510a14_19",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_041:0510a14_23",
        "context_with_next_sentence": true
    },
    {
        "source_sentence": "廣明佛法滅不滅相，乃有十二句，合為六對。",
        "from": "T37n1763_041:0510a15_19",
        "context_with_next_sentence": true
    },
    {
        "source_sentence": "要使道俗相須，方得弘法。",
        "from": "T37n1763_041:0510a16_11",
        "context_with_next_sentence": true
    },
    {
        "source_sentence": "得失相形，互辨優劣也。",
        "from": "T37n1763_041:0510a17_3",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0510a17_7",
        "context_with_next_sentence": true
    },
    {
        "source_sentence": "第六翻，廣明滅不滅相。",
        "from": "T37n1763_041:0510a17_18",
        "context_with_next_sentence": true
    },
    {
        "source_sentence": "善男子！",
        "from": "T37n1763_041:0510a18_3",
        "context_with_next_sentence": true
    },
    {
        "source_sentence": "我法滅時至悉發阿耨多羅三藐三菩提心。",
        "from": "T37n1763_041:0510a19_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_041:0510a19_7",
        "context_with_next_sentence": true
    },
    {
        "source_sentence": "上說諸佛法有興衰，此說釋迦法中第六惡也。",
        "from": "T37n1763_041:0510a20_8",
        "context_with_next_sentence": true
    },
    {
        "source_sentence": "酪沙者，從波羅奢華中出也，出時純虫可用除也。",
        "from": "T37n1763_041:0510a21_11",
        "context_with_next_sentence": true
    },
    {
        "source_sentence": "「有十二萬諸大菩薩」至「燒一切經典」，證涅槃經不滅，直是紙墨文字滅耳。",
        "from": "T37n1763_041:0510a23_4",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_041:0510a23_8",
        "context_with_next_sentence": true
    },
    {
        "source_sentence": "第七翻，明釋迦法興滅之相也。",
        "from": "T37n1763_041:0510a24_2",
        "context_with_next_sentence": true
    },
    {
        "source_sentence": "大般涅槃經集解卷第四十一",
        "from": "T37n1763_041:0510a25_100",
        "context_with_next_sentence": false
    }
]