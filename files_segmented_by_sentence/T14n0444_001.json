{
    "T14n0444_001:0354a08_0": "佛說百佛名經",
    "T14n0444_001:0354a10_0": "隋天竺三藏那連提耶舍譯",
    "T14n0444_001:0354a11_0": "如是我聞：一時，佛在舍衛國祇樹給孤獨園，與大比丘、比丘尼、優婆塞、優婆夷，大菩薩眾，及大諸天、帝釋天王、大梵天王、四天大王，天、龍、夜叉、乾闥婆、阿修羅、迦樓羅、緊那羅、摩睺羅伽，人、非人等，無量百千大眾，前後圍繞，恭敬供養，尊重讚歎。",
    "T14n0444_001:0354a16_1": "爾時，世尊為諸大眾宣說妙法。",
    "T14n0444_001:0354a17_2": "時，尊者舍利弗即從坐起，整理衣服，右膝著地，合十指掌，而白佛言：「唯願世尊，演說十方現在世界諸佛名號。",
    "T14n0444_001:0354a19_3": "所以者何？",
    "T14n0444_001:0354a19_4": "若有善男子、善女人，聞是現在諸佛名者，生大功德，發阿耨多羅三藐三菩提心，得不退轉，亦當速成阿耨多羅三藐三菩提。」",
    "T14n0444_001:0354a23_0": "爾時，佛告舍利弗：「善哉，善哉！",
    "T14n0444_001:0354a23_1": "汝今為欲利益安樂諸大眾故，覆護憐愍諸眾生故，令諸眾生所求滿故，欲令一切生歡喜故，亦為未來諸菩薩等增善根故，善哉，善哉！",
    "T14n0444_001:0354a26_2": "生善覺觀，作如是問。",
    "T14n0444_001:0354a27_3": "如是問者，皆是如來威神之力。",
    "T14n0444_001:0354a27_4": "舍利弗！",
    "T14n0444_001:0354a28_5": "汝今諦聽，若有善男子、善女人，聞是現在諸佛名號，能受持者，一切魔眾於是人所不得其便，一切惡人亦不得便，獲得無量無邊甚深功德，隨所生處具菩薩行，得宿命通，顏容端正、眾相具足，常得親近、供養諸佛，乃至速成阿耨多羅三藐三菩提。",
    "T14n0444_001:0354b04_6": "何以故？",
    "T14n0444_001:0354b04_7": "舍利弗！",
    "T14n0444_001:0354b05_0": "若有聞是諸佛名號，受持讀誦、恭敬禮拜、書寫供養、展轉教他，所得功德無量無邊。」",
    "T14n0444_001:0354b06_1": "爾時，世尊即說偈言：「若能持此佛名者，　　此人不為刀所傷，　毒不能害、火不燒，　　亦不墮於八難中；　得見大智金色光，　　三十二相諸法王，　既得見於諸佛已，　　無量供養彼諸佛。",
    "T14n0444_001:0354b12_0": "　其目不盲、不赤黃，　　身不傴曲、不一眼，　得那羅延大力身，　　受持佛名報如是。",
    "T14n0444_001:0354b14_0": "　常得天龍及夜叉、　　乾闥婆等所供養，　怨家惡人不能害，　　受持佛名報如是。",
    "T14n0444_001:0354b16_0": "　汝今諦聽，舍利弗！",
    "T14n0444_001:0354b16_1": "　　如我所說微妙語，　若有聞此佛名者，　　則得近於菩提道。",
    "T14n0444_001:0354b18_0": "　是故汝今至心聽，　　十方世界大法王，　能拔眾生煩惱刺，　　譬如藥樹除眾病，　愚癡盲瞑凡夫等，　　施與菩薩智慧眼；　又如行施勝菩薩，　　無量千億恒沙界，　於中悉滿閻浮金，　　晝夜六時無休息，　施與大悲大導師；　　又以栴檀滿百剎，　幡蓋衣服如恒沙，　　無量千萬億劫中，　一心而以用布施；　　復於一佛國土中，　滿中建立諸佛塔，　　於十劫中而供養，　如恒河沙等諸佛；　　又造高塔如須彌，　其塔悉以七寶成，　　如是遍滿十千剎，　其數三十有六億，　　以赤栴檀及真珠，　造作傘蓋供養具，　　一一傘蓋能遍覆，　百佛世界等諸國，　　真珠、旒蘇齊佛剎，　其數猶如恒河沙，　　於空復造金傘蓋，　其數亦如恒河沙，　　色如紫磨真金像，　各各遍照三千界，　　一一塔中設供養，　無量無邊無數劫。",
    "T14n0444_001:0354c06_1": "　　如上所作諸功德，　不及能發菩提心。",
    "T14n0444_001:0354c07_2": "　　如是能發菩提心，　住不放逸清淨戒，　　不及能持此佛名。",
    "T14n0444_001:0354c09_0": "　如是能持此佛名，　　又能憐愍諸眾生，　所在諸方廣流布，　　教令受持佛名者，　彼於一切眾生中，　　為作福田猶如來。」",
    "T14n0444_001:0354c12_0": "爾時，佛告舍利弗：「若有一心受持、讀誦、憶念不忘此佛名者，所生貪欲、瞋恚、愚癡諸怖畏等即得除滅，未生貪欲、瞋恚、愚癡諸怖畏者能令不生。」",
    "T14n0444_001:0354c15_1-0": "爾時，世尊即說佛名：「南無月光佛　南無阿閦佛　南無大莊嚴佛　南無多伽羅香佛　南無常照曜佛　南無栴檀德佛　南無最上佛　南無蓮花幢佛　南無蓮華生佛　南無寶聚佛　南無阿伽樓香佛　南無大精進佛　南無栴檀德佛　南無海佛　南無巨海佛　南無幢德佛　南無梵德佛　南無大香佛　南無大生佛　南無寶輞佛　南無阿彌陀佛　南無大施德佛　",
    "T14n0444_001:0354c15_1-1": "南無大金柱佛　南無大念佛　南無言無盡佛　南無常散花佛　南無大愛佛　南無師子香勝佛　南無養德佛　南無帝釋火炎佛　南無常樂德佛　南無師子華德佛　南無寂滅幢佛　南無戒王佛　南無普德佛　南無普德像佛　南無無憂德佛　南無優波羅香佛　南無大地佛　南無大龍德佛　南無清淨王佛　南無廣念佛　南無蓮花德佛　南無捨花佛　南無龍德佛　",
    "T14n0444_001:0354c15_1-2": "南無花聚佛　南無香象佛　南無常觀佛　南無正作佛　南無善住佛　南無尼瞿嚧陀王佛　南無無上王佛　南無月德佛　南無栴檀林佛　南無日藏佛　南無德藏佛　南無須彌力佛　南無摩尼藏佛　南無金剛王佛　南無威德佛　南無無壞佛　南無善見佛　南無精進德佛　南無大海佛　南無覆娑羅樹佛　南無跋瑳德佛　南無佛天佛　南無師子幢佛　",
    "T14n0444_001:0354c15_1-3": "南無毘頭德佛　南無無邊德佛　南無德智佛　南無厚德佛　南無花幢佛　南無象德佛　南無精進德佛　南無龍德佛　南無德生佛　南無寶聚佛　南無德婆瑳子佛　南無論義佛　南無普見佛　南無寶多羅佛　南無普捨佛　南無大供養德佛　南無大網佛　南無斷一切眾生疑王佛　南無寶德佛　南無普蓋佛　南無大蓋佛　南無勝德佛　南無千供養佛　",
    "T14n0444_001:0354c15_1-4": "南無寶蓮花奮迅佛　南無厚德佛　南無智幢佛　南無寶月德佛　南無尼瞿嚧陀婆瑳王佛　南無常德佛　南無普蓮花佛　南無平等德佛　南無龍護救濟佛「此諸佛名等，　　能救護世間。",
    "T14n0444_001:0355a26_0": "　初夜誦一遍，　　思念佛而眠，　中夜誦一遍，　　後夜亦復然，　如是晝三時，　　於初、中、後分，　一時誦一遍，　　精勤不放逸。",
    "T14n0444_001:0355a30_0": "　誦此佛名故，　　常得見好夢，　惡鬼及惡人，　　不能得其便。",
    "T14n0444_001:0355b02_0": "　是故此佛名，　　能救護世間，　一切天樂神、　　夜叉、鳩槃茶、　羅剎諸鬼神，　　不能起障礙。",
    "T14n0444_001:0355b05_0": "　於此百佛名，　　常能念持者，　一切諸魔事，　　不能得其便。」",
    "T14n0444_001:0355b07_0": "　爾時天帝釋，　　三十三天王，　整理身衣服，　　胡跪而合掌，　白佛言：「世尊！",
    "T14n0444_001:0355b09_1": "　　我等常衛護，　受持佛名者，　　及四天大王，　亦常護於彼，　　受持佛名者。",
    "T14n0444_001:0355b12_0": "　唯除必定業，　　不可得救護，　一切天人中，　　無能加惡者。」",
    "T14n0444_001:0355b14_0": "　爾時一切智，　　出大微妙聲，　八種和雅音，　　善美眾樂聞，　普告諸大眾：　　「速受此佛名，　於十方世界，　　所在廣流布，　而作大法施，　　斷除眾生疑。」",
    "T14n0444_001:0355b19_0": "　大聖釋迦文，　　演說此法時，　三百諸比丘，　　悉得諸漏盡；　復有比丘尼，　　其數有四十，　一切漏法盡，　　逮得阿羅漢；　復有優婆塞，　　其數滿五千，　住勝歡喜心，　　獲果須陀洹；　復有優婆夷，　　其數千一百，　皆遠離塵垢，　　而得法眼淨；　復有大天王，　　無量千萬眾，　於法王法中，　　得清淨法眼；　如彼恒河沙，　　分之為三分，　菩薩如一分，　　悉獲無生忍。",
    "T14n0444_001:0355c02_0": "　三千大千剎，　　是時六震動，　諸山及高峯，　　大地皆震吼。",
    "T14n0444_001:0355c04_0": "　於上虛空中，　　雨諸天妙花，　天、龍、非人等，　　喜聲悉遍滿。",
    "T14n0444_001:0355c06_0": "　爾時帝釋天、　　目連、離波多、　蛇奴、劫賓那、　　摩訶迦旃延，　及摩訶迦葉、　　漚樓頻迦葉，　乃至那迦葉、　　富樓彌多羅、　善吉、不見空、　　阿難陀、跋提、　沓婆摩羅子，　　如是等大眾，　二萬五千人，　　同聲白佛言：「釋師子法王，　　我盡精進力，　皆悉無有餘，　　以諸神通力，　於無量世界，　　化作無量身，　過無量佛剎，　　常說此佛名，　亦如佛所說。」",
    "T14n0444_001:0355c17_1": "　　爾時佛世尊，　為令眾見故，　　示現大神通，　現無量億剎，　　以佛神通力，　見釋師子王，　　處處而遍滿，　說此修多羅，　　亦如過去佛，　所說無差別。",
    "T14n0444_001:0355c22_2": "　　佛告諸大眾：「我於無量劫，　　久善修神通，　於無上佛法，　　決定莫生疑。",
    "T14n0444_001:0355c25_0": "　安隱眾生故，　　速說此佛名，　令諸眾生等，　　永離生死苦。」",
    "T14n0444_001:0355c27_0": "爾時，佛告慧命舍利弗：「若有善男子、善女人聞佛名已，深信清淨、發菩提心，愛樂受持、晝夜精勤，讀誦書寫、廣為他說，得無量無邊廣大功德，得不退轉乃至速成阿耨多羅三藐三菩提，一切眾魔不能嬈亂。」",
    "T14n0444_001:0356a02_1": "佛說是經已，慧命舍利弗，釋梵四王，比丘、比丘尼、優婆塞、優婆夷，天、龍、夜叉、乾闥婆、阿修羅等，一切大眾聞此法已，皆大歡喜。",
    "T14n0444_001:0356a06_0": "佛說百佛名經"
}