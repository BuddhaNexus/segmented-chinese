{
    "T22n1425_016:0351b02_0": "摩訶僧祇律卷第十六",
    "T22n1425_016:0351b04_0": "東晉天竺三藏佛陀跋陀羅",
    "T22n1425_016:0351b05_0": "共法顯譯",
    "T22n1425_016:0351b06_0": "明單提九十二事法之五",
    "T22n1425_016:0351b07_0": "佛住舍衛城，廣說如上。",
    "T22n1425_016:0351b07_1": "時有比丘在聚落中安居竟，來向舍衛城，欲禮覲世尊。",
    "T22n1425_016:0351b08_2": "時有居士在聚落中作福舍，施四方僧一食。",
    "T22n1425_016:0351b09_3": "此比丘來，居士見已，歡喜言：「善來大德！」",
    "T22n1425_016:0351b10_4": "即敷床褥與水洗脚、給塗足油及非時飲、夜燃燈明敷置臥具，安隱令寢。",
    "T22n1425_016:0351b12_5": "晨起又給楊枝淨水，施以適身美食。",
    "T22n1425_016:0351b13_6": "比丘食已，便作是念：「我遠來飢乏，今日得如是適身飲食，且可小停消息四大，然後當往奉覲世尊！」",
    "T22n1425_016:0351b15_7": "如是念已，晝在阿練若處住，暮則還舍。",
    "T22n1425_016:0351b16_8": "檀越見之，如前歡喜，如是乃至三日。",
    "T22n1425_016:0351b17_9": "檀越問言：「大德！",
    "T22n1425_016:0351b17_10": "今日在何處食？」",
    "T22n1425_016:0351b17_11": "答言：「此間。」",
    "T22n1425_016:0351b18_12": "又問：「昨日何處？」",
    "T22n1425_016:0351b18_13": "亦言：「此間。」",
    "T22n1425_016:0351b18_14": "又問：「先日何處？」",
    "T22n1425_016:0351b19_0": "又言：「此間。」",
    "T22n1425_016:0351b19_1": "檀越嫌言：「我家窮儉，自力於此為四方僧作一食施處，大德不應久停。",
    "T22n1425_016:0351b20_2": "若我家豐饒，當自恣施一切僧。」",
    "T22n1425_016:0351b21_3": "比丘念言：「檀越出此恨聲，我自當去。」",
    "T22n1425_016:0351b22_4": "於是漸行前至佛所，稽首禮足，却住一面，佛知而故問：「汝在何處安居？」",
    "T22n1425_016:0351b23_5": "答言：「在某聚落。」",
    "T22n1425_016:0351b24_6": "「發來幾時？」",
    "T22n1425_016:0351b24_7": "答言：「爾許。」",
    "T22n1425_016:0351b24_8": "時佛問比丘：「有何因緣道里不遠，來日經久？」",
    "T22n1425_016:0351b25_9": "比丘即以上事具白世尊。",
    "T22n1425_016:0351b26_10": "佛言：「此事不可。",
    "T22n1425_016:0351b26_11": "汝云何以身口故，為檀越所嫌？",
    "T22n1425_016:0351b27_12": "從今日施一食處，比丘不得過一食。」",
    "T22n1425_016:0351b29_0": "復次佛住舍衛城，爾時有比丘在聚落中夏安居訖，來詣舍衛，欲禮覲世尊。",
    "T22n1425_016:0351c01_1": "時有檀越，在聚落中作福舍，施四方僧一食。",
    "T22n1425_016:0351c02_2": "是比丘行過此舍，供給所須，如前所說。",
    "T22n1425_016:0351c03_3": "比丘食已而出，風病發動，自念：「我不能行，世尊制戒施一食處不聽過一食。",
    "T22n1425_016:0351c05_4": "我今且住，但不受其食。」",
    "T22n1425_016:0351c05_5": "念已即還入舍，檀越如初供給所須，比丘不受。",
    "T22n1425_016:0351c07_0": "至明日復與前食，亦復不受，於是即去，心念：「我到某村，當乞食。」",
    "T22n1425_016:0351c08_1": "比丘至聚落，日時已過，即便失食，四大飢羸，至世尊所，稽首禮足，却住一面。",
    "T22n1425_016:0351c10_2": "佛知而故問，即以上事，具白世尊。",
    "T22n1425_016:0351c10_3": "佛言：「善哉！",
    "T22n1425_016:0351c11_4": "善哉！",
    "T22n1425_016:0351c11_5": "比丘汝隨順正法信心出家，少欲順行不為命故，世尊制戒護而不犯。」",
    "T22n1425_016:0351c12_6": "佛言：「從今已後福德舍中，若病比丘，聽過一食。」",
    "T22n1425_016:0351c13_7": "佛告諸比丘：「依止舍衛城住者盡集，以十利故與諸比丘制戒，乃至已聞者當重聞。",
    "T22n1425_016:0351c15_8": "若比丘施一食處，不病比丘應一食。",
    "T22n1425_016:0351c16_9": "若過一食者，波夜提。」",
    "T22n1425_016:0351c17_10": "比丘者，如上說。",
    "T22n1425_016:0351c17_11": "施一食處者，世尊所聽。",
    "T22n1425_016:0351c18_12": "食者，五種食，如上說。",
    "T22n1425_016:0351c18_13": "不病者，身無疾患。",
    "T22n1425_016:0351c19_14": "身有疾患不能進路，住食無罪。",
    "T22n1425_016:0351c19_15": "若不病過一食者，波夜提。",
    "T22n1425_016:0351c20_16": "波夜提者，如上說。",
    "T22n1425_016:0351c20_17": "若十六間屋一間中，一家施一食處，若在我屋中宿者，我當與食。",
    "T22n1425_016:0351c22_18": "若比丘為僧事、為塔事、自為事到一間中宿，一食已欲料理事，事不了者，應到第二間中，宿食已當去。",
    "T22n1425_016:0351c24_19": "若事復不了者，乃至十六間中宿食已，事訖當去。",
    "T22n1425_016:0351c25_20": "若復不了，不得更食，當乞食。",
    "T22n1425_016:0351c26_21": "乞食時當餘處乞，不得還從其家乞。",
    "T22n1425_016:0351c27_22": "若復本作舍時，同村相助者，亦不得從乞。",
    "T22n1425_016:0351c28_23": "當往餘村中乞食已，當即彼村中宿，宿已更來料理事。",
    "T22n1425_016:0351c29_24": "若事不了，復得如上十六間中食。",
    "T22n1425_016:0352a01_25": "若事不了者，復離去，隔一宿已，復來得食料理事。",
    "T22n1425_016:0352a02_26": "若彼家遣女迎婦入新舍，作如是言：「我遣使往請師，猶恐難得，何況今見而欲去！」",
    "T22n1425_016:0352a04_27": "比丘爾時受請食者，無罪。",
    "T22n1425_016:0352a04_28": "是故說。",
    "T22n1425_016:0352a05_0": "佛住舍衛城，廣說如上。",
    "T22n1425_016:0352a05_1": "爾時僧園民年年穀麥新熟時，供僧食。",
    "T22n1425_016:0352a06_2": "云何年年新熟？",
    "T22n1425_016:0352a06_3": "稻熟時、麥熟時、豆熟時、蘇油石蜜時，各取少許分置一處，擬供眾僧。",
    "T22n1425_016:0352a08_4": "時園民語比丘言：「我當年年新穀熟時，施僧食。",
    "T22n1425_016:0352a09_5": "若祇洹無人供日，唯願見語，我當設供，令僧自恣飽滿。」",
    "T22n1425_016:0352a10_6": "爾時諸居士信心供養種種飲食，前食、後食少有缺日，中間遇有一空日，便往語言：「長壽！",
    "T22n1425_016:0352a12_7": "明日祇洹無供，汝先欲設供，今可及時。」",
    "T22n1425_016:0352a13_8": "園民聞已，即詣祇洹頭面禮僧足，右膝著地，合掌白言：「我園民某甲明日設供，請一切僧，唯願受請。」",
    "T22n1425_016:0352a15_9": "僧即受請。",
    "T22n1425_016:0352a16_10": "爾時有長者，用舊錢五百，買得二牛，得已欲試看，駕著車中打走，往返一由延。",
    "T22n1425_016:0352a17_11": "車鞅急故，一牛即死。",
    "T22n1425_016:0352a18_12": "便大憂惱，苦住不樂：「云何貴價買牛未用便死？」",
    "T22n1425_016:0352a19_13": "有知識居士語言：「汝何故不樂如是？」",
    "T22n1425_016:0352a20_14": "居士具說上事，即語言：「汝何以不作堅法？」",
    "T22n1425_016:0352a21_15": "問云：「何堅法？」",
    "T22n1425_016:0352a21_16": "答言：「堅法者，汝往詣祇洹，請僧持此肉供飯眾僧。」",
    "T22n1425_016:0352a22_17": "彼人聞已，即到祇洹，入僧中頭面禮僧足，胡跪合掌，作如是言：「我某甲明日請僧薄設微供，願受我請。」",
    "T22n1425_016:0352a24_18": "有舊知識比丘，即往語言：「汝不解請法，何不先語我？",
    "T22n1425_016:0352a26_19": "我當教汝請僧。」",
    "T22n1425_016:0352a26_20": "彼即答言：「阿闍梨！",
    "T22n1425_016:0352a26_21": "我五百舊錢買得二牛，一牛已死。",
    "T22n1425_016:0352a27_22": "我今欲以此牛肉作堅法。」",
    "T22n1425_016:0352a28_23": "比丘言：「僧已受人請。」",
    "T22n1425_016:0352a28_24": "檀越言：「我已作食，今當云何？」",
    "T22n1425_016:0352a29_25": "知識比丘言：「我今教汝，更往白眾僧：『我請僧明日前食。』",
    "T22n1425_016:0352b01_26": "若問汝：『作何等前食？』",
    "T22n1425_016:0352b02_27": "汝當答言：『作麥飯肉段。』」",
    "T22n1425_016:0352b02_28": "教已即往到僧所，頭面禮足，胡跪合掌，作如是言：「我某甲請僧，明日設前食，願受我請。」",
    "T22n1425_016:0352b04_29": "比丘問言：「汝作何等前食？」",
    "T22n1425_016:0352b05_30": "答言：「作麥飯肉段。」",
    "T22n1425_016:0352b05_31": "語言：「長壽！",
    "T22n1425_016:0352b05_32": "汝明日清旦早辦。」",
    "T22n1425_016:0352b06_33": "答言：「爾！",
    "T22n1425_016:0352b06_34": "願諸尊者，明旦早來。」",
    "T22n1425_016:0352b07_0": "即便還家，通夜煮肉作種種飲食。",
    "T22n1425_016:0352b07_1": "清旦敷置床褥，漉淨水已，往白僧時到，僧著衣持鉢來到其家。",
    "T22n1425_016:0352b09_2": "次第坐已，檀越自下種種美食，自恣飽滿，即還精舍。",
    "T22n1425_016:0352b10_3": "園民作是念：「阿闍梨是一食人，當須早食。」",
    "T22n1425_016:0352b11_4": "通夜辦具種種飲食，敷置床耨，漉淨水已。",
    "T22n1425_016:0352b12_5": "往祇祇洹，頭面禮僧足，胡跪合掌白言：「時到。」",
    "T22n1425_016:0352b13_6": "爾時諸比丘以前食飽滿故，雖見請至，猶如不聞。",
    "T22n1425_016:0352b14_7": "時園民念言：「甚奇！",
    "T22n1425_016:0352b14_8": "甚奇！",
    "T22n1425_016:0352b14_9": "諸阿闍梨是一食人法，應飢想。",
    "T22n1425_016:0352b15_10": "今聞請食，猶如不聞。",
    "T22n1425_016:0352b16_11": "若外道聞請食者，便捉三奇杖軍持，在前而去。」",
    "T22n1425_016:0352b17_12": "如是第二、第三讚歎已，諸比丘方起，彷佯大小行，嚬伸緩帶威儀，安詳往到其舍，次第坐已，園民手自下食，滿杓而與，上座舉手現少著相。",
    "T22n1425_016:0352b20_13": "園民復作是言：「諸阿闍梨是一食人，於此種種食中都無貪想。」",
    "T22n1425_016:0352b21_14": "園民作是念：「若上座食少，下座應食多。」",
    "T22n1425_016:0352b22_15": "如是第二、第三，乃至年少，復作是言：「阿闍梨是一食人，於此飲食都無貪想。」",
    "T22n1425_016:0352b24_16": "爾時下座中有一晚學摩訶羅，作如是言：「我等今日不為食來，意為汝意故來，我等已於餘處飽食竟。",
    "T22n1425_016:0352b26_17": "汝若不信者，看我脚上肉汁。」",
    "T22n1425_016:0352b27_18": "園民聞已，心中不悅，即棄食器置地而嫌恨言：「諸阿闍梨先受我請，云何復於餘處而食？」",
    "T22n1425_016:0352b29_19": "心嫌不止，即往佛所，頭面禮足，却住一面，白佛言：「云何諸比丘先受我請，而於餘處食？」",
    "T22n1425_016:0352c02_20": "佛即為園民隨順說法，示教利喜已，即白佛言：「世尊！",
    "T22n1425_016:0352c03_21": "我供僧餘食當置何處？」",
    "T22n1425_016:0352c04_22": "佛言：「汝到某甲池上淨掃治地，持食置彼。",
    "T22n1425_016:0352c05_23": "波斯匿王與彌尼剎利共鬪不如，軍今退還，當於彼住，汝可以此食上之。」",
    "T22n1425_016:0352c06_24": "王來入池洗浴更著新衣，即持向者種種飲食，奉獻大王并及將士。",
    "T22n1425_016:0352c08_25": "於飢渴中來，得是種種飲食，皆大歡喜，勅令賞賜種種珍寶，園民現得善利喜慶無量。",
    "T22n1425_016:0352c10_26": "佛言：「呼彼食比丘來。」",
    "T22n1425_016:0352c10_27": "即呼來已，佛問比丘：「汝云何先受人請，而於餘處食？",
    "T22n1425_016:0352c11_28": "比丘汝不知耶？",
    "T22n1425_016:0352c12_29": "如人所事宅神樹神，若欲餘行，先當食主人食已，然後餘行。",
    "T22n1425_016:0352c13_30": "汝等不隨順行，先受人請而於餘處食，從今以後不聽處處食。」",
    "T22n1425_016:0352c15_0": "復次佛住舍衛城，廣說如上。",
    "T22n1425_016:0352c15_1": "世尊五事利益故，五日一行諸比丘房，見有病比丘，佛知而故問：「比丘！",
    "T22n1425_016:0352c17_2": "汝所患何等，今為增損？」",
    "T22n1425_016:0352c17_3": "答言：「我患苦無損，我先得數數食時，身得安樂。",
    "T22n1425_016:0352c18_4": "世尊制戒不得數數食故，我病不損。」",
    "T22n1425_016:0352c19_5": "佛言：「從今日聽病時數數食。」",
    "T22n1425_016:0352c21_0": "復次佛住舍衛城，毘舍佉鹿母年年請僧飯食施衣。",
    "T22n1425_016:0352c22_1": "時祇洹精舍有六十病比丘，來到其家，毘舍佉鹿母言：「阿闍梨！",
    "T22n1425_016:0352c23_2": "祇洹精舍有五百眾僧，今有何因緣，正有六十比丘來？」",
    "T22n1425_016:0352c24_3": "諸比丘語優婆夷言：「世尊制戒不得處處食，唯聽病者，是故諸病比丘來。」",
    "T22n1425_016:0352c26_4": "毘舍佉鹿母言：「阿闍梨！",
    "T22n1425_016:0352c27_5": "世人正以請食為限。",
    "T22n1425_016:0352c27_6": "若食我食者，我當施衣。",
    "T22n1425_016:0352c28_7": "若不食者我不施衣。",
    "T22n1425_016:0352c28_8": "阿闍梨！",
    "T22n1425_016:0352c28_9": "此施衣時可往白佛，或有開聽。」",
    "T22n1425_016:0352c29_10": "諸比丘以是因緣往白世尊，佛告諸比丘：「毘舍佉鹿母是黠慧聰明，從今日聽施衣時。」",
    "T22n1425_016:0353a03_0": "復次佛住舍衛城，爾時眾人勸化欲設大會，供養飯食九十六種出家人。",
    "T22n1425_016:0353a04_1": "有至優婆塞所勸化索物者，優婆塞言：「我欲作要，若使我諸師作上座者，當與汝物。」",
    "T22n1425_016:0353a06_2": "勸化人言：「汝聽若有信向外道者，亦作是言：『若使我諸師作上座者，當與汝物。』",
    "T22n1425_016:0353a08_3": "我當云何得人人許其上座？",
    "T22n1425_016:0353a09_0": "汝但與我物，我當某月某日在阿耆河岸上，莊嚴其處施竪幢幡，行列寶樹間，敷妙座細軟快樂，設供餚饍，作斯大會。",
    "T22n1425_016:0353a11_1": "諸出家人中有先至者，即為上座。」",
    "T22n1425_016:0353a12_2": "諸優婆塞以佛僧是良福田故，即便與物。",
    "T22n1425_016:0353a13_3": "與物已，往尊者阿難所，頭面禮足具白上事：「尊者！",
    "T22n1425_016:0353a14_4": "當以何方便，令諸比丘得為上座，使外道恥辱？」",
    "T22n1425_016:0353a15_5": "尊者阿難即往佛所，頭面禮足，却住一面，以上因緣具白世尊。",
    "T22n1425_016:0353a17_0": "諸勸化人辦具食已，請九十六種諸出家人，復請波斯匿王及群臣太子，諸聚落主、宿舊長者并薩薄主，至於某時，皆詣阿耆河上大會處，受我供食。",
    "T22n1425_016:0353a20_1": "先前一日，佛告目連：「宜知是時。」",
    "T22n1425_016:0353a21_2": "尊者目連即以神足，使河水瀑漲泡沫彌岸，諸外道各作是言：「我當先渡，取第一坐處。」",
    "T22n1425_016:0353a23_0": "諸外道各各通夜競縳&#;栰，皆欲先渡，而水激急，適欲渡岸，還復漂還。",
    "T22n1425_016:0353a24_1": "竟夜疲苦&#;栰散壞，沒溺寒凍，在於岸邊，向日而蹲，乃至食時無能渡者。",
    "T22n1425_016:0353a26_2": "爾時祇洹精舍有人供僧，佛住待時。",
    "T22n1425_016:0353a27_3": "諸比丘中有年少者，皆作是言：「世尊今出何乃太晚？",
    "T22n1425_016:0353a28_4": "恐諸外道得上座處。」",
    "T22n1425_016:0353a28_5": "爾時世尊時到，著衣持鉢威儀庠序，與大眾俱詣河上。",
    "T22n1425_016:0353b01_6": "諸外道見已，各相謂言：「我等竟夜造諸方便，如是苦惱無能渡者。",
    "T22n1425_016:0353b02_7": "此剃髮沙門，當云何渡？」",
    "T22n1425_016:0353b03_8": "爾時佛告目連：「汝自知時，使諸比丘得安隱渡。」",
    "T22n1425_016:0353b04_9": "爾時目連即以神力，造作七寶橋，種種雜寶以為欄楯，上施寶縵七寶絞絡，羅覆其上，雨眾名花，作眾伎樂，燒眾名香，香烟如雲。",
    "T22n1425_016:0353b07_10": "諸外道見是橋已，皆大歡喜，各作是言：「此諸沙門徐徐而來，我等當先渡，取第一坐處。」",
    "T22n1425_016:0353b09_11": "即皆奔走競抄趣橋，各欲先渡。",
    "T22n1425_016:0353b09_12": "足蹈橋上，皆悉墮水。",
    "T22n1425_016:0353b10_13": "諸外道服飾三奇杖軍持等物，皆落水中隨流而去；佛神力故，令無死者。",
    "T22n1425_016:0353b11_14": "於是世尊與諸比丘威儀庠序儼然而進。",
    "T22n1425_016:0353b12_15": "佛最在前，諸比丘次第而行，目連最後，隨進步處寶橋即滅。",
    "T22n1425_016:0353b14_16": "佛與諸比丘渡已，佛告目連：「汝可使河還復如故，諸外道等各各方便乘&#;栰渡。」",
    "T22n1425_016:0353b16_17": "佛既渡已，一切迴身而說偈言：「先渡此岸眾，　　已渡生死海；　不為世流漂，　　正智渡彼岸。」",
    "T22n1425_016:0353b19_0": "佛說偈已，安詳就坐，諸比丘亦次第坐，諸外道後渡，在比丘下行而坐。",
    "T22n1425_016:0353b20_1": "爾時檀越手自斟酌種種飲食，供養世尊及弟子眾。",
    "T22n1425_016:0353b21_2": "爾時諸比丘心疑：「世尊制戒不得處處食，我等云何當復得食？」",
    "T22n1425_016:0353b23_3": "即起白佛，佛言：「聽作施食法。」",
    "T22n1425_016:0353b23_4": "應作如是言：「我今日得食，施與某甲比丘乃至沙彌尼，彼於我不計，我當食。」",
    "T22n1425_016:0353b25_5": "如是三說。",
    "T22n1425_016:0353b25_6": "爾時檀越各各念言：「誰應呪願？」",
    "T22n1425_016:0353b26_7": "或有言：「尼乾子。」",
    "T22n1425_016:0353b26_8": "或言：「不蘭迦葉。」",
    "T22n1425_016:0353b27_9": "如是外道等各云：「應呪願。」",
    "T22n1425_016:0353b27_10": "爾時有多人言：「沙門瞿曇上座，法應呪願。」",
    "T22n1425_016:0353b28_11": "爾時世尊在九十六種道中，不自高顯、不輕他人，隨順呪願。",
    "T22n1425_016:0353c01_12": "如《生經》中廣說。",
    "T22n1425_016:0353c01_13": "爾時世尊復廣為眾人隨順說法，示教利喜，歡喜而去。",
    "T22n1425_016:0353c02_14": "佛還祇洹，告諸比丘：「依止舍衛城住者皆悉令集，以十利故與諸比丘制戒，乃至已聞者當重聞。",
    "T22n1425_016:0353c05_0": "若比丘處處食，除餘時，波夜提。",
    "T22n1425_016:0353c05_1": "餘時者，病時、衣時，是名餘時。」",
    "T22n1425_016:0353c06_2": "比丘者，如上說。",
    "T22n1425_016:0353c06_3": "處處食者，數數食。",
    "T22n1425_016:0353c07_4": "除餘時者，病時。",
    "T22n1425_016:0353c07_5": "病者，熱病風冷，如是等病，若食已更食，身得安隱，食者無罪。",
    "T22n1425_016:0353c08_6": "衣時者，無迦絺那衣一月，有迦絺那衣五月，彼衣中間得捨五戒無罪：所謂別眾食、處處食，不白離同食處、畜長衣、離衣宿。",
    "T22n1425_016:0353c11_7": "餘時者，世尊說無罪。",
    "T22n1425_016:0353c12_8": "波夜提者，如上說。",
    "T22n1425_016:0353c12_9": "比丘要當知日數應施食，知臘數憶所受持衣，別眾食病不病。",
    "T22n1425_016:0353c14_10": "若人問：「今日幾？」",
    "T22n1425_016:0353c14_11": "不得逆問：「昨日是幾日？」",
    "T22n1425_016:0353c14_12": "當知月一日、二日，乃至十四、十五日、月大、月小悉應知。",
    "T22n1425_016:0353c16_13": "比丘清旦當作施食念：「今日得食施某甲，某甲於我不計，我當食。」",
    "T22n1425_016:0353c17_14": "如是三說。",
    "T22n1425_016:0353c18_0": "日日自憶，若干臘數。",
    "T22n1425_016:0353c18_1": "當憶受持三衣及不受作淨施者，念別眾食。",
    "T22n1425_016:0353c19_2": "若病、若不病，齊幾名為比丘食？",
    "T22n1425_016:0353c20_3": "若麥飯三鉢他邏，若麨二鉢他邏、若一鉢他邏，米作飯魚肉，若一鉢、若半鉢，是中若得一一，是名比丘食。",
    "T22n1425_016:0353c22_4": "若僧伽藍中作食，食未熟，若比丘受麨，作麨漿飲，犯處處食，得波夜提。",
    "T22n1425_016:0353c24_5": "若作施食法、若病，不犯。",
    "T22n1425_016:0353c24_6": "若衣時者，二俱不犯。",
    "T22n1425_016:0353c25_7": "若外有請家者，即名比丘食。",
    "T22n1425_016:0353c25_8": "比丘爾時倩人迎食，迎食未至，比丘若受麨作麨漿送食至，送食比丘若知戒相者，應小住。",
    "T22n1425_016:0353c28_0": "待彼比丘作施食法己，然後授食。",
    "T22n1425_016:0353c28_1": "若送食比丘不知戒相，便疾授食，不容作施食法者，比丘爾時口中有食，應含食說施食法，以輕貿重故。",
    "T22n1425_016:0354a02_2": "若比丘到一家，檀越語言：「阿闍梨！",
    "T22n1425_016:0354a02_3": "今日當我家食。」",
    "T22n1425_016:0354a03_4": "此即名食處。",
    "T22n1425_016:0354a03_5": "比丘作是念：「此食未熟，我今欲到餘家。」",
    "T22n1425_016:0354a04_6": "爾時應白已去。",
    "T22n1425_016:0354a04_7": "若不白去，波夜提。",
    "T22n1425_016:0354a05_8": "若彼間得五正食，五雜正食，食者，二波夜提。",
    "T22n1425_016:0354a06_9": "處處食、離食處不白，若病、若作施食法，食者無罪。",
    "T22n1425_016:0354a07_10": "衣時者，二俱無罪。",
    "T22n1425_016:0354a07_11": "若檀越作如是言：「阿闍梨！",
    "T22n1425_016:0354a08_12": "若無食時來我家食。」",
    "T22n1425_016:0354a08_13": "比丘往到其家，作是言：「長壽！",
    "T22n1425_016:0354a09_14": "我今日當此間食。」",
    "T22n1425_016:0354a09_15": "優婆夷言：「善哉！",
    "T22n1425_016:0354a10_16": "正爾當辦。」",
    "T22n1425_016:0354a10_17": "若食未熟，此比丘欲往餘家者，當白去。",
    "T22n1425_016:0354a11_18": "若不白者，如上說得罪。",
    "T22n1425_016:0354a12_0": "若比丘次行乞食到一家，檀越言：「今日此間請諸比丘食，願阿闍梨亦受我請，勿復餘處食。」",
    "T22n1425_016:0354a14_1": "若比丘受請者即名食處。",
    "T22n1425_016:0354a14_2": "若乞食比丘受請已，作是念：「誰能受是重信施食？」",
    "T22n1425_016:0354a15_3": "若欲捨去者，應白已去。",
    "T22n1425_016:0354a16_4": "若不白去者，如上說得罪。",
    "T22n1425_016:0354a16_5": "若比丘有大功德名稱，有眾多人送食來，欲取諸檀越意，一切受諸食者犯處處食，得波夜提。",
    "T22n1425_016:0354a19_6": "若作施食法、若病，無罪。",
    "T22n1425_016:0354a19_7": "若衣時者，二俱無罪。",
    "T22n1425_016:0354a20_8": "有二比丘，各各別受一家長請，第一比丘語第二比丘言：「長老！",
    "T22n1425_016:0354a21_9": "今日共到我檀越家食去。」",
    "T22n1425_016:0354a22_10": "第二比丘應白已去。",
    "T22n1425_016:0354a22_11": "若不白去者，如上說。",
    "T22n1425_016:0354a23_12": "若第二比丘請者，亦如是。",
    "T22n1425_016:0354a23_13": "比丘食處者，麥飯三鉢他邏、麨二鉢他邏、米一鉢他邏。",
    "T22n1425_016:0354a25_0": "作飯魚肉，若一鉢半鉢，是中一一是比丘食。",
    "T22n1425_016:0354a26_0": "若一家或得三升、或二升、或一升、半升，如是眾多乞得，無罪。",
    "T22n1425_016:0354a27_1": "若一家得三鉢他麥飯，麨二鉢他、若一鉢他，米作飯魚肉若一鉢半鉢，餘處更不得取，此中何等是犯？",
    "T22n1425_016:0354a29_2": "何等不犯？",
    "T22n1425_016:0354a29_3": "若粥初出釜畫成字者犯，若不成字者不犯。",
    "T22n1425_016:0354b01_4": "一切菜、一切麨、一切餅、一切果、非處處食、非別眾食、非足食，多積舍里，不犯。",
    "T22n1425_016:0354b03_5": "是故說。",
    "T22n1425_016:0354b04_0": "佛住舍衛城，廣說如上。",
    "T22n1425_016:0354b04_1": "爾時有婆羅門請僧施食時，辦種種飲食訖，漉淨水敷床褥已，作如是念：「阿闍梨是一食人，當須早食。」",
    "T22n1425_016:0354b06_2": "即往到祇洹，頭面禮僧足，胡跪合掌，作如是言：「我某甲請僧食，食具已辦，願僧知時。」",
    "T22n1425_016:0354b08_3": "爾時比丘到時，著衣持鉢往到其家，次第坐已，時婆羅門自手下種種飲食，自恣飽滿。",
    "T22n1425_016:0354b10_4": "婆羅門復自持食，順行強勸，諸比丘皆言：「不用飽滿。」",
    "T22n1425_016:0354b11_5": "諸比丘食訖，無緣者徑還精舍，有緣者過諸檀越。",
    "T22n1425_016:0354b12_6": "檀越見已，歡喜禮拜問訊，作是言：「阿闍梨須前食不？",
    "T22n1425_016:0354b14_7": "須果蓏不？",
    "T22n1425_016:0354b14_8": "須粥不？",
    "T22n1425_016:0354b14_9": "若阿闍梨有所須者，我當作。」",
    "T22n1425_016:0354b15_10": "比丘言：「我於某甲婆羅門家，食已飽滿。」",
    "T22n1425_016:0354b16_11": "時檀越知比丘食時未過，作是言：「阿闍梨！",
    "T22n1425_016:0354b17_0": "日故早，可持此餅還精舍食。」",
    "T22n1425_016:0354b17_1": "比丘即授鉢與盛滿鉢餅，還到祇洹門間坐食此餅，復喚餘比丘共食。",
    "T22n1425_016:0354b19_2": "時婆羅門自食訖，語其婦言：「以餘食餉諸隣近，我欲往詣世尊所，禮覲問訊。」",
    "T22n1425_016:0354b20_3": "遙見比丘在祇洹門間坐共食餅，見已往一經行比丘所，問言：「此是客比丘耶？」",
    "T22n1425_016:0354b22_4": "答言：「非也。」",
    "T22n1425_016:0354b22_5": "「是欲行比丘耶？」",
    "T22n1425_016:0354b23_6": "答言：「非也。」",
    "T22n1425_016:0354b23_7": "又問：「是我家食比丘耶？」",
    "T22n1425_016:0354b24_8": "答言：「是。」",
    "T22n1425_016:0354b24_9": "復問言：「作何等？」",
    "T22n1425_016:0354b24_10": "比丘言：「婆羅門汝不知耶？」",
    "T22n1425_016:0354b25_11": "答言：「不知。」",
    "T22n1425_016:0354b25_12": "「此比丘食少，更足令滿。」",
    "T22n1425_016:0354b26_13": "時婆羅門心即不悅，作是言：「沙門釋子是實語人，而今不實。",
    "T22n1425_016:0354b27_14": "不足言足，用言不用，不滿言滿。",
    "T22n1425_016:0354b28_15": "此壞敗人，有何道哉？」",
    "T22n1425_016:0354b28_16": "以心嫌故竟不詣佛，於是便還。",
    "T22n1425_016:0354b29_17": "諸比丘聞已，往白世尊，佛言：「呼是比丘來。」",
    "T22n1425_016:0354c01_18": "來已，佛問比丘：「汝實爾不？」",
    "T22n1425_016:0354c01_19": "答言：「實爾。",
    "T22n1425_016:0354c02_20": "世尊！」",
    "T22n1425_016:0354c02_21": "佛言：「比丘！",
    "T22n1425_016:0354c02_22": "汝云何食足已起，離坐而更食？",
    "T22n1425_016:0354c03_23": "從今以後不聽食足已，離坐更食。」",
    "T22n1425_016:0354c04_0": "復次佛住舍衛城，廣說如上。",
    "T22n1425_016:0354c04_1": "爾時諸比丘噉菜言足，噉鹽言足，飲水已，皆名為足。",
    "T22n1425_016:0354c05_2": "離坐處更不噉食，身體羸瘦。",
    "T22n1425_016:0354c06_3": "諸比丘以是因緣，往白世尊，佛言：「從今已後，聽食五正食、五雜正食，是名為足。」",
    "T22n1425_016:0354c08_4": "爾時諸比丘在坐處，得少食已，名作足食，更不復食，猶故羸劣。",
    "T22n1425_016:0354c09_5": "諸比丘以是因緣，往白世尊，佛言：「一坐食，五正食，五雜正食，自恣與，是名足。」",
    "T22n1425_016:0354c12_0": "復次佛住舍衛城，爾時祇洹精舍有六十比丘病，比丘迎六十分食，病比丘食殘不盡，棄著牆邊，烏鳥共噉鬪諍作聲。",
    "T22n1425_016:0354c14_1": "佛知而故問：「比丘！",
    "T22n1425_016:0354c15_2": "此眾鳥何以聲大？」",
    "T22n1425_016:0354c15_3": "諸比丘白佛言：「有六十比丘病，為迎食分，食不能盡，棄著牆邊，眾鳥諍此殘食故，出大聲耳。」",
    "T22n1425_016:0354c17_4": "佛語諸比丘：「若病比丘食不盡者，聽看病比丘作殘食法已得食。」",
    "T22n1425_016:0354c19_0": "復次佛住舍衛城，爾時看病比丘作殘食法，食已猶故不盡，眾鳥共諍，如上說。",
    "T22n1425_016:0354c20_1": "佛知而故問比丘：「眾鳥何以鬪諍？」",
    "T22n1425_016:0354c21_2": "諸比丘白佛言：「看病比丘作殘食法，食已猶不能盡，棄著牆邊，以是故眾鳥諍食作聲。」",
    "T22n1425_016:0354c23_3": "佛言：「從今日聽一人作殘食，餘人盡得食。」",
    "T22n1425_016:0354c24_4": "佛告諸比丘：「依止舍衛城者皆悉令集，以十利故與諸比丘制戒，乃至已聞者當重聞。",
    "T22n1425_016:0354c26_5": "若比丘食已足，起離坐，不作殘食，食者，波夜提。」",
    "T22n1425_016:0354c27_6": "比丘者，如上說。",
    "T22n1425_016:0354c27_7": "食者有五種：麨、飯、麥飯、魚、肉。",
    "T22n1425_016:0354c28_8": "復有五雜正食，是名食。",
    "T22n1425_016:0354c29_9": "足有八種：一者自恣足；二者少欲足；三者穢污足；四者雜足；五者不便足；六者諂足；七者停住足；八者自己足。",
    "T22n1425_016:0355a02_10": "自恣足者，檀越自恣與麨飯麥飯魚肉，及雜正食，自恣勸食。",
    "T22n1425_016:0355a03_11": "比丘言：「我已滿足。」",
    "T22n1425_016:0355a04_12": "如是起離坐，不作殘食，食者，波夜提，是名自恣足。",
    "T22n1425_016:0355a05_13": "少欲足者，檀越自恣與五正食，及五雜正食，比丘動手現少取相，如是離坐已，不作殘食，食者，波夜提，是名少欲足。",
    "T22n1425_016:0355a08_14": "穢污足者，行食時淨人手疥瘡及諸不淨，比丘見污之言：「不用過去。」",
    "T22n1425_016:0355a09_15": "起離坐處，不作殘食，食者，波夜提，是名穢污足。",
    "T22n1425_016:0355a10_16": "雜足者，淨人持乳酪器盛麨飯行，比丘見已，惡之言：「不用過去。」",
    "T22n1425_016:0355a12_17": "起離坐，不作殘食，食者，波夜提，是名雜足。",
    "T22n1425_016:0355a13_18": "不便足者，淨人行食，比丘問言：「是何等？」",
    "T22n1425_016:0355a14_19": "答言：「麨。」",
    "T22n1425_016:0355a14_20": "比丘言：「此動我風病，我不便過去。」",
    "T22n1425_016:0355a15_21": "如是起離坐，不作殘食，食者，波夜提。",
    "T22n1425_016:0355a15_22": "若行飯時，比丘問言：「為堅軟？」",
    "T22n1425_016:0355a16_23": "答言：「堅。」",
    "T22n1425_016:0355a16_24": "比丘言：「此硬米難消，我不便過去。」",
    "T22n1425_016:0355a17_25": "若言：「軟。」",
    "T22n1425_016:0355a17_26": "比丘言：「此爛難食，我不便過去。」",
    "T22n1425_016:0355a18_27": "若行肉時，比丘問言：「是何等肉？」",
    "T22n1425_016:0355a19_28": "答言：「牛肉。」",
    "T22n1425_016:0355a19_29": "比丘言：「牛肉性熱，我不便下過。」",
    "T22n1425_016:0355a20_30": "若言：「水牛肉。」",
    "T22n1425_016:0355a20_31": "比丘言：「冷性難消下過。」",
    "T22n1425_016:0355a21_32": "若言：「鹿肉。」",
    "T22n1425_016:0355a21_33": "比丘言：「此肉風性下過。」",
    "T22n1425_016:0355a21_34": "是名不便足，如是起離坐已，不作殘食，食者，波夜提，是名不便足。",
    "T22n1425_016:0355a23_35": "諂足者，淨人行五正食、五雜正食，比丘畏多，口不言足，現手作相、若搖頭、若縮鉢作相，起離座不作殘食，食者，波夜提，是名諂足。",
    "T22n1425_016:0355a26_36": "停住足者，淨人行五正食、五雜正食，比丘言：「長壽！",
    "T22n1425_016:0355a27_37": "莫先行飯摶恐觸足，當先下菜、鹽、冷水。」",
    "T22n1425_016:0355a28_38": "如是起離坐已，不作殘食，食者，波夜提。",
    "T22n1425_016:0355a29_39": "若作直月維那等指示現相不名足，是名停住足。",
    "T22n1425_016:0355b01_40": "自己足者，比丘乞食至一家，放麨囊置一處，從檀越乞水欲飲。",
    "T22n1425_016:0355b02_41": "檀越作是念：「此比丘必當須麨。」",
    "T22n1425_016:0355b03_42": "即問言：「須麨不？」",
    "T22n1425_016:0355b03_43": "比丘作是念：「此檀越必欲家中取麨與我。」",
    "T22n1425_016:0355b04_44": "答言：「須。」",
    "T22n1425_016:0355b05_0": "時檀越即捉比丘麨囊授比丘，比丘以惜己麨故，便言：「置！",
    "T22n1425_016:0355b06_1": "置！」",
    "T22n1425_016:0355b06_2": "如是語已，起離坐，不作殘食，食者，波夜提，是名自己足。",
    "T22n1425_016:0355b07_3": "起離座者，離有八處：行、住、坐、臥、長床、坐床、船、乘。",
    "T22n1425_016:0355b08_4": "住者，比丘立食自恣與食，應立足中間。",
    "T22n1425_016:0355b09_5": "若行若坐若臥，皆名離本處不作殘食，食者，波夜提。",
    "T22n1425_016:0355b10_6": "行坐臥亦如是。",
    "T22n1425_016:0355b11_7": "若比丘在長床上坐，自恣與食，若見上座、若和上、阿闍梨來，不得起離坐避，得曳身不離床移避，若床脚折者，即名離本處。",
    "T22n1425_016:0355b13_8": "若不作殘食，食者，波夜提，是名長床坐。",
    "T22n1425_016:0355b14_9": "床者，若比丘在獨坐床上座，自恣與食。",
    "T22n1425_016:0355b15_10": "若坐方覺背後有塔、若僧、若和上、阿闍梨，應不離床迴身。",
    "T22n1425_016:0355b17_0": "若雨者，當持傘蓋覆上。",
    "T22n1425_016:0355b17_1": "若無蓋者，得合床舉著覆處，若舉時到地，即名離本處。",
    "T22n1425_016:0355b18_2": "若不作殘食，食者，波夜提，是名坐床。",
    "T22n1425_016:0355b19_3": "船者，若比丘在船上自恣與食，若船築岸、若觸木石、若迴波，比丘身離本處，不作殘食，食者，波夜提。",
    "T22n1425_016:0355b21_4": "乘者，若比丘在乘上自恣與食，若乘上坂、下坂、若乘飜身離本處，不作殘食，食者，波夜提，是名乘。",
    "T22n1425_016:0355b24_5": "有五非法不名作殘食。",
    "T22n1425_016:0355b24_6": "何等五？",
    "T22n1425_016:0355b24_7": "離處、離食、離境界、離申手、離語。",
    "T22n1425_016:0355b25_8": "離處者，若為作殘食，比丘行時與噉食，住時、坐時、臥時，說殘食法，是不名作。",
    "T22n1425_016:0355b27_9": "如是住坐臥時與噉食，行時、住時、坐時，說殘食法，是名離處。",
    "T22n1425_016:0355b28_10": "離食者，不與噉作殘食，即便說與，不名作，是名離食。",
    "T22n1425_016:0355b29_11": "離境界者，食放地作殘，非手中，不名作，是名離境界。",
    "T22n1425_016:0355c01_12": "離申手者，舒手外作殘食，非申手內，不名作，是名離申手。",
    "T22n1425_016:0355c03_13": "離語者，口不作是言：「我手中鉢中食，我今一切不須，是殘食與長老。」",
    "T22n1425_016:0355c04_14": "是名離語，不名作，是名五非法，不成作殘食。",
    "T22n1425_016:0355c05_15": "有五如法，名如法作殘食。",
    "T22n1425_016:0355c06_16": "何等五？",
    "T22n1425_016:0355c06_17": "不離處、不離食、不離境界、不離申手內、不離語。",
    "T22n1425_016:0355c07_18": "不離處者，若為作殘食，比丘行時與噉，即行時說殘食法，是名作。",
    "T22n1425_016:0355c09_19": "如是住時、坐時、臥時亦如是，是名不離處。",
    "T22n1425_016:0355c10_20": "不離食者，噉食已即說殘食法與，是名不離食。",
    "T22n1425_016:0355c11_21": "不離境界者，在手中作殘食，非在地，是名不離境界。",
    "T22n1425_016:0355c12_22": "不離申手者，申手內作殘食，非申手外，是名不離申手。",
    "T22n1425_016:0355c13_23": "不離語者，為噉已作是言：「我手中鉢中所有飯食，我今一切不須，是殘食與長老。」",
    "T22n1425_016:0355c15_24": "是名不離語，是名五如法作殘食。",
    "T22n1425_016:0355c16_25": "若成就五非法，盡命不得作殘食食。",
    "T22n1425_016:0355c16_26": "何等五？",
    "T22n1425_016:0355c17_27": "於處不善、於食不善、於境界不善、於申手不善、於遮不善。",
    "T22n1425_016:0355c18_28": "處不善者，不知行時食行足、住時食住足、坐時食坐足、臥時食臥足，是名處不善。",
    "T22n1425_016:0355c20_29": "食不善者，不知五正食、五雜正食是足，餘者非足，是名食不善。",
    "T22n1425_016:0355c21_30": "境界不善者，不知在手中者是足，在地者不足，是名境界不善。",
    "T22n1425_016:0355c23_31": "申手不善者，不知在申手內是足，申手外是不足，是名申手不善。",
    "T22n1425_016:0355c24_32": "遮不善者，不知遮是足，不遮是不足，是名遮不善。",
    "T22n1425_016:0355c25_33": "如是成就此五非法，盡命不聽作殘食食。",
    "T22n1425_016:0355c26_34": "若成就五如法，聽盡壽作殘食食。",
    "T22n1425_016:0355c27_35": "何等五？",
    "T22n1425_016:0355c27_36": "善處、善食、善境界、善申手、善遮。",
    "T22n1425_016:0355c28_37": "善處者，知行時食行足，知立時食立足，知坐時食坐足，知臥時食臥足，是名善處。",
    "T22n1425_016:0356a01_38": "善食者，知五正食、五雜正食是足，餘者非足，是名善食。",
    "T22n1425_016:0356a02_39": "善境界者，知食在手中是足，在地非足，是名善境界。",
    "T22n1425_016:0356a03_40": "善申手者，知申手內是足，申手外非足，是名善申手。",
    "T22n1425_016:0356a04_41": "善遮者，知遮是足、不遮非足，是名善遮。",
    "T22n1425_016:0356a05_42": "成就此五法，盡命聽作殘食食。",
    "T22n1425_016:0356a06_43": "若比丘持食來欲作殘食時，即於鉢上椀中作殘者，正得椀中名作殘食，鉢中食不名作。",
    "T22n1425_016:0356a08_44": "若椀中食汁流入鉢中，得俱名殘食。",
    "T22n1425_016:0356a09_45": "若比丘並兩鉢索作殘食，若前人正食一鉢中食者，正一鉢得作殘食。",
    "T22n1425_016:0356a10_46": "若二鉢上若餅若菜通覆鉢橫上者，二俱得名作殘食，餘種種器亦如是。",
    "T22n1425_016:0356a12_47": "若比丘食足已，往檀越家，主人言：「阿闍梨！",
    "T22n1425_016:0356a13_48": "能食餅不？」",
    "T22n1425_016:0356a13_49": "答言：「我食已足。」",
    "T22n1425_016:0356a14_0": "知法優婆塞作是言：「某甲家有比丘未足，若須食者，我當往作殘食法。」",
    "T22n1425_016:0356a15_1": "比丘若須者，應答言：「可爾。」",
    "T22n1425_016:0356a16_2": "檀越淨洗器，盛滿中種種美食，比丘受取持好細[疊*毛]裹，莫使外塵土得入，著淨人手中，作是言：「汝去作殘食已持來。」",
    "T22n1425_016:0356a18_3": "淨人持食，到彼比丘所，作如是言：「尊者！",
    "T22n1425_016:0356a19_4": "我家中有食未足食比丘，願尊者為我作殘食。」",
    "T22n1425_016:0356a20_5": "彼比丘應淨洗手，受此食已，語淨人言：「汝近我邊在申手內立。」",
    "T22n1425_016:0356a22_6": "比丘於彼鉢中食一口已，作如是言：「我手中器中所有食，一切不須，作殘食與汝。」",
    "T22n1425_016:0356a23_7": "淨人持來授與比丘，比丘得食。",
    "T22n1425_016:0356a24_8": "若更有餘已足，比丘須者亦得共食。",
    "T22n1425_016:0356a25_9": "若國土少比丘處，比丘食已，有大檀越持種種飲食至，比丘已起去，當云何？",
    "T22n1425_016:0356a27_10": "若彼間有直月維那、諸知事人、未食足者，當從彼人邊作殘食。",
    "T22n1425_016:0356a28_11": "若彼已食足，若上座未足者，當於上座邊作殘食。",
    "T22n1425_016:0356a29_12": "若上座羞，不能人中作者，當合坐舉，上座至屏處作殘食。",
    "T22n1425_016:0356b02_0": "若上座已足者，有客比丘來者，當問：「長老！",
    "T22n1425_016:0356b02_1": "今日自恣足未？」",
    "T22n1425_016:0356b03_2": "若客比丘答言：「我未得夏安居，云何得自恣足？」",
    "T22n1425_016:0356b04_3": "當知是人不知律相，更應問：「汝食未？」",
    "T22n1425_016:0356b05_4": "若言：「已食。」",
    "T22n1425_016:0356b05_5": "復問：「檀越自恣與不？」",
    "T22n1425_016:0356b06_0": "若言：「長老何處得自恣食？",
    "T22n1425_016:0356b06_1": "水菜尚不足，況復餘食。」",
    "T22n1425_016:0356b07_2": "當知是不足，應從彼比丘作殘食法。",
    "T22n1425_016:0356b08_0": "若言：「我檀越家自恣與食。」",
    "T22n1425_016:0356b08_1": "當知已足，僧應作方便，不應破檀越善心。",
    "T22n1425_016:0356b09_2": "若眾中有大沙彌，將至戒場上，與受具足，教作殘食法已，然後當食。",
    "T22n1425_016:0356b11_3": "若比丘食五雜正食，離五正食作殘食，是不名作。",
    "T22n1425_016:0356b12_4": "若不足，更食者無罪。",
    "T22n1425_016:0356b12_5": "若足起離坐更食者，得越毘尼罪。",
    "T22n1425_016:0356b13_6": "若比丘食五正食，離五雜正食作殘食，不名作。",
    "T22n1425_016:0356b14_7": "若不足，食無罪。",
    "T22n1425_016:0356b15_8": "若食足離坐更食者，波夜提。",
    "T22n1425_016:0356b15_9": "若比丘離五正食、離五雜正食，作殘食者，不名作殘食。",
    "T22n1425_016:0356b16_10": "不足更食者，無罪。",
    "T22n1425_016:0356b17_11": "若足起離坐更食者，得越毘尼罪。",
    "T22n1425_016:0356b18_12": "若比丘食五正食、五雜正食作殘食，是名如法作殘食。",
    "T22n1425_016:0356b19_13": "若食未足，更食無罪。",
    "T22n1425_016:0356b19_14": "若足起離坐，更食犯罪。",
    "T22n1425_016:0356b20_15": "此中何者犯？",
    "T22n1425_016:0356b20_16": "何者非犯？",
    "T22n1425_016:0356b20_17": "若一切粥新出釜畫不成字，一切果一切菜、非別眾食、非處處食、非足食、多積屋裏，不犯。",
    "T22n1425_016:0356b22_18": "是故說。",
    "T22n1425_016:0356b24_0": "佛住舍衛城，廣說如上。",
    "T22n1425_016:0356b24_1": "爾時阿難有二共行弟子：一名滿荼，二名阿毘耆。",
    "T22n1425_016:0356b25_2": "共尊者大目連二共行弟子：一名阿闍都，二名舍舍都，各各作如是言：「誰多聞？",
    "T22n1425_016:0356b27_3": "誰辯才？」",
    "T22n1425_016:0356b27_4": "時阿難共行弟子辯才利根，目連弟子論議不如，行住坐臥常隨逐左右伺求其短。",
    "T22n1425_016:0356b29_5": "或時二人同受一請，時尊者目連弟子得餅，食半持半出外語阿難弟子，如是言：「長老！",
    "T22n1425_016:0356c02_6": "汝欲食餅不？」",
    "T22n1425_016:0356c02_7": "問言：「汝何處得餅？」",
    "T22n1425_016:0356c03_8": "答言：「我於彼食處持來。」",
    "T22n1425_016:0356c03_9": "即便取食。",
    "T22n1425_016:0356c04_0": "食已便作是言：「長老！",
    "T22n1425_016:0356c04_1": "汝犯罪。」",
    "T22n1425_016:0356c04_2": "問言：「何等罪？」",
    "T22n1425_016:0356c05_0": "答言：「世尊制戒不聽比丘食足已離坐，不作殘食法更食。」",
    "T22n1425_016:0356c06_1": "阿難弟子言：「汝云何欲中我不作殘食法，而教我食？」",
    "T22n1425_016:0356c07_2": "目連弟子言：「汝前論議時，何故以辯才強折辱我？」",
    "T22n1425_016:0356c08_3": "遂共諍競，往世尊所，頭面禮足，却住一面，以上因緣，具白世尊，佛語諸比丘：「於意云何？",
    "T22n1425_016:0356c10_4": "我為諸聲聞說九部法，所謂《修多羅》、《祇夜》、《授記》、《伽陀》、《優陀那》、《如是語》、《本生》、《方廣》、《未曾有》，諸聲聞聞說此九部法已，為欲使諸弟子論議諍勝負耶？」",
    "T22n1425_016:0356c13_5": "答言：「不也。",
    "T22n1425_016:0356c14_6": "世尊！」",
    "T22n1425_016:0356c14_7": "佛語諸比丘：「若不爾者，我為諸聲聞說此九部法，欲使諸聲聞如說修行不？」",
    "T22n1425_016:0356c15_8": "答言：「如是。",
    "T22n1425_016:0356c16_9": "世尊！」",
    "T22n1425_016:0356c16_10": "時二比丘即於世尊前，相向悔過，佛言：「不得自恃知法輕他，亦不聽知比丘食已足，不作殘食法，強勸令食。」",
    "T22n1425_016:0356c18_11": "佛告諸比丘：「依止舍衛城住者皆悉令集，以十利故為諸比丘制戒，乃至已聞者當重聞。",
    "T22n1425_016:0356c20_12": "若比丘知彼食已足，離坐不作殘食法，欲惱故勸食者，波夜提。」",
    "T22n1425_016:0356c22_13": "比丘者，如上說。",
    "T22n1425_016:0356c22_14": "知者，若自知、若從他聞。",
    "T22n1425_016:0356c23_15": "食者，五正食、五雜正食。",
    "T22n1425_016:0356c23_16": "足者，有八種，如上說。",
    "T22n1425_016:0356c24_17": "離本處者，八種，如上說。",
    "T22n1425_016:0356c24_18": "惱者，觸擾前人欲使不樂。",
    "T22n1425_016:0356c25_19": "不作殘食者，五非法成就不名作殘食。",
    "T22n1425_016:0356c26_20": "五法成就名如法作殘食。",
    "T22n1425_016:0356c26_21": "強勸食，食者，波夜提。",
    "T22n1425_016:0356c27_22": "波夜提者，如上說。",
    "T22n1425_016:0356c27_23": "五非法成就，比丘盡命，不得作殘食食。",
    "T22n1425_016:0356c28_24": "五法成就，盡命聽作殘食食，中間廣說如上。",
    "T22n1425_016:0356c29_25": "乃至足不足想勸食，越毘尼罪。",
    "T22n1425_016:0357a01_26": "不足足想勸食，越毘尼罪。",
    "T22n1425_016:0357a01_27": "足作足想勸食，波夜提。",
    "T22n1425_016:0357a02_28": "不足不足想勸食，無罪。",
    "T22n1425_016:0357a02_29": "此中不犯者，一切粥初出釜畫不成字、一切果一切菜，是不犯。",
    "T22n1425_016:0357a04_30": "是故說。",
    "T22n1425_016:0357a05_0": "佛住舍衛城，廣說如上。",
    "T22n1425_016:0357a05_1": "爾時尊者阿那律一切糞掃，糞掃鉢、糞掃衣、糞掃食、糞掃革屣。",
    "T22n1425_016:0357a06_2": "云何糞掃鉢？",
    "T22n1425_016:0357a07_3": "比丘破鉢滿五綴擲棄者，阿那律取已，更綴受持，是名糞掃鉢。",
    "T22n1425_016:0357a08_4": "糞掃衣者，里巷中棄弊故衣，取淨浣補染受持，是名糞掃衣。",
    "T22n1425_016:0357a10_0": "糞掃食者，若他棄祠祀鬼神食，是長老自取食，是名糞掃食。",
    "T22n1425_016:0357a11_1": "糞掃革屣者，諸比丘所著革屣斷壞棄者，拾取更補治著，是名糞掃革屣。",
    "T22n1425_016:0357a13_0": "是長老時到著衣持鉢入城欲乞食，初入城門見一婦女，挾篋持飯，持草牛屎并火祭祀之具而出，是尊者見已，作是念：「此中可有得食理，於我為樂，當更求。」",
    "T22n1425_016:0357a16_1": "即便捨去，從巷至巷，遍無所得。",
    "T22n1425_016:0357a17_2": "到池水邊，還見前婦人灑掃塗地，敷淨草安置祭具祭祀已訖。",
    "T22n1425_016:0357a18_3": "以飯灑散四邊，作如是言：「賢烏來食！",
    "T22n1425_016:0357a19_4": "賢烏來食！」",
    "T22n1425_016:0357a19_5": "爾時尊者在一樹下立，尊者威神力故，眾烏無來食者。",
    "T22n1425_016:0357a21_6": "時此婦人見尊者已，作如是言：「汝如瞎眼烏，常隨逐人。」",
    "T22n1425_016:0357a22_7": "婦人罵已即還。",
    "T22n1425_016:0357a22_8": "時尊者收拾祭食還向精舍，諸比丘見已，更相謂言：「是尊者求食極苦難得。」",
    "T22n1425_016:0357a24_9": "諸比丘問言：「尊者得食不？」",
    "T22n1425_016:0357a25_0": "答言：「得，但彼中有多過，不甘。」",
    "T22n1425_016:0357a25_1": "即問：「有何過？」",
    "T22n1425_016:0357a25_2": "答言：「如是！",
    "T22n1425_016:0357a26_3": "如是！」",
    "T22n1425_016:0357a26_4": "諸比丘聞已，往白世尊：「此罵女人為得幾罪？」",
    "T22n1425_016:0357a27_5": "佛言：「得多罪。」",
    "T22n1425_016:0357a27_6": "比丘復問：「齊幾為多？」",
    "T22n1425_016:0357a28_7": "佛語比丘：「此女人五百世中常作瞎眼烏，一切受身皆當餓死。」",
    "T22n1425_016:0357a29_8": "佛言：「呼阿那律來。」",
    "T22n1425_016:0357a29_9": "即呼來已，佛問阿那律：「汝實爾不？」",
    "T22n1425_016:0357b01_10": "答言：「實爾。」",
    "T22n1425_016:0357b01_11": "佛語阿那律：「汝雖欲少事，從今日不聽不與自手取。」",
    "T22n1425_016:0357b04_0": "復次佛住舍衛城，爾時世尊制不得自手取，諸比丘聞已，水及齒木皆從人受，有淨人者便得，無淨人者苦不能得。",
    "T22n1425_016:0357b06_1": "爾時世尊為大眾說法，有比丘自聞口邊臭，在眾人下風而坐，不欲令口臭氣熏諸梵行人。",
    "T22n1425_016:0357b08_2": "佛知而故問：「比丘何故在彼坐？",
    "T22n1425_016:0357b09_3": "如瞋恨人。」",
    "T22n1425_016:0357b09_4": "諸比丘白佛言：「世尊制戒不授不得取，諸比丘水及齒木，皆從人受。",
    "T22n1425_016:0357b11_5": "有淨人者得，無淨人者苦不能得，口中氣臭恐熏諸梵行人故，在下風而住。」",
    "T22n1425_016:0357b12_6": "佛言：「從今日聽除水及齒木。」",
    "T22n1425_016:0357b13_7": "佛告諸比丘：「依止舍衛城住者皆悉令集，以十利故與諸比丘制戒，乃至已聞者當重聞。",
    "T22n1425_016:0357b15_8": "若比丘不與取，著口中除水及齒木，波夜提。」",
    "T22n1425_016:0357b16_9": "比丘者，如上說。",
    "T22n1425_016:0357b16_10": "不與者，他不與，不從前人受，著口中食者，除水及齒木。",
    "T22n1425_016:0357b18_11": "水有十種，如前說，若水濁者應受。",
    "T22n1425_016:0357b18_12": "若水性黃色者飲無罪。",
    "T22n1425_016:0357b19_13": "齒木者有二種：一、擗，二、團。",
    "T22n1425_016:0357b20_14": "若比丘口中有熱氣生瘡，醫言：「應嚼齒木咽汁。」",
    "T22n1425_016:0357b21_15": "者，應當受。",
    "T22n1425_016:0357b21_16": "除水及齒木，世尊說無罪。",
    "T22n1425_016:0357b21_17": "波夜提者，如上說。",
    "T22n1425_016:0357b22_18": "食上、樹上、井中、屋上、淨厨、器受非器受、床、船、乘、心念受、道路。",
    "T22n1425_016:0357b23_19": "食上者，若食時敷床、若長板、若甘蔗束、若蘿蔔束、若穀豆囊上、敷種種坐床褥覆上。",
    "T22n1425_016:0357b25_20": "比丘坐時不應動身，不應問。",
    "T22n1425_016:0357b26_21": "若動若問：「此是何等？」",
    "T22n1425_016:0357b27_22": "是名不淨。",
    "T22n1425_016:0357b27_23": "若比丘食時，風吹塵來坋鉢下草、不坋食者得食，草葉當受。",
    "T22n1425_016:0357b28_24": "若坋草葉及食者，一切更受。",
    "T22n1425_016:0357b29_25": "比丘食時，若牛、若駱駝等行，脚下塵來坋，不污食者得食。",
    "T22n1425_016:0357c01_26": "坋草葉者，當更受。",
    "T22n1425_016:0357c02_27": "若坋草葉及食者，一切更受。",
    "T22n1425_016:0357c02_28": "若畜生振身塵來，若作意受者，得名為受。",
    "T22n1425_016:0357c03_29": "若眾鳥塵來亦如是。",
    "T22n1425_016:0357c04_30": "若比丘食時，女人行衣曳地塵起來坋，亦復如是。",
    "T22n1425_016:0357c05_31": "若淨人行草葉時，比丘應語言：「懸放。」",
    "T22n1425_016:0357c06_32": "若行鹽果菜，應語：「懸放。」",
    "T22n1425_016:0357c06_33": "若淨人行果墮草上，即轉去者，不名為受。",
    "T22n1425_016:0357c07_34": "小停者，得名為受。",
    "T22n1425_016:0357c08_0": "果堅者得取洗，噉爛者不應取。",
    "T22n1425_016:0357c08_1": "若淨人行麨抖擻麨器，麨坋墮器中，若作意受者，即名為受。",
    "T22n1425_016:0357c10_2": "若不作意者，當更受。",
    "T22n1425_016:0357c10_3": "若淨人持器行麨，器墮比丘鉢中，即墮時以手撥去者，器故名淨。",
    "T22n1425_016:0357c12_4": "若停須臾，即名不淨。",
    "T22n1425_016:0357c12_5": "若是銅器者，當淨洗用。",
    "T22n1425_016:0357c13_6": "若是木器膩，入中當棄。",
    "T22n1425_016:0357c13_7": "若膩不入者，得削用。",
    "T22n1425_016:0357c14_8": "若行飯時，抖擻器飯迸空中來，比丘作受意者，即名為受。",
    "T22n1425_016:0357c15_9": "若不作受心者，當更受。",
    "T22n1425_016:0357c16_10": "行酥乳酪肉菜醬等，亦復如是。",
    "T22n1425_016:0357c16_11": "若作五年大會時，佛生日、得道日、轉法輪日、阿難大會時、羅睺羅大會時，若淨人難得，比丘應到菜聚邊受菜，行鹽麨飯亦如是。",
    "T22n1425_016:0357c19_12": "若淨人舉不離地，亦得名為受，但非威儀。",
    "T22n1425_016:0357c20_13": "比丘應語淨人：「汝舉離地授我。」",
    "T22n1425_016:0357c21_14": "若淨人小不能舉者，應言：「汝稍稍分授我。」",
    "T22n1425_016:0357c22_15": "受羹餅飲食時，亦復如是。",
    "T22n1425_016:0357c22_16": "若受酥瓶時，繩著地者應語：「合是繩舉。」",
    "T22n1425_016:0357c23_17": "若淨人小不能舉者，應教：「稍稍減授我。」",
    "T22n1425_016:0357c24_18": "如是一切若鐺鑊熱不得受者，當以兩木橫置地，比丘脚躡上，當作是言：「受！",
    "T22n1425_016:0357c26_19": "受！」",
    "T22n1425_016:0357c26_20": "是名食上。",
    "T22n1425_016:0357c26_21": "樹上者，淨人樹上食果，比丘言：「與我果。」",
    "T22n1425_016:0357c27_22": "淨人即搖樹落果，墮比丘器中者，得名為受，但非威儀。",
    "T22n1425_016:0357c28_23": "如是，若以脚、若以手、若以口下果時，果觸枝葉，比丘當更生心言：「受！",
    "T22n1425_016:0358a01_24": "受！」",
    "T22n1425_016:0358a01_25": "得名受。",
    "T22n1425_016:0358a01_26": "若繩繫懸下，若脚、若手放繩下時，若觸枝葉者，亦當言：「受！",
    "T22n1425_016:0358a02_27": "受！」",
    "T22n1425_016:0358a02_28": "是名為受。",
    "T22n1425_016:0358a03_29": "若淨人食麨豆時比丘欲得，即從索，作是言：「與我麨豆。」",
    "T22n1425_016:0358a04_30": "淨人不欲與，比丘擗淨人手，瀉著衣裓中言：「受！",
    "T22n1425_016:0358a05_31": "受！」",
    "T22n1425_016:0358a05_32": "得名為受，但非威儀。",
    "T22n1425_016:0358a05_33": "獼猴樹上噉果，比丘欲得果，語獼猴言：「與我果。」",
    "T22n1425_016:0358a07_0": "獼猴動樹下果，比丘以器承取。",
    "T22n1425_016:0358a07_1": "墮器中者，得名為受，但非威儀。",
    "T22n1425_016:0358a08_2": "如是，若手、若脚、口中下果時，若撐枝葉，當更生心言：「受！",
    "T22n1425_016:0358a09_3": "受！」",
    "T22n1425_016:0358a09_4": "得名為受，是名樹上。",
    "T22n1425_016:0358a10_5": "井中者，若比丘在阿練若處住，井水滿，無淨人。",
    "T22n1425_016:0358a11_6": "比丘自抒井，有比丘言：「時到，可出食。」",
    "T22n1425_016:0358a12_7": "井中比丘言：「我若出者，水更還滿。",
    "T22n1425_016:0358a13_0": "我欲此間食，可下食來。」",
    "T22n1425_016:0358a13_1": "淨人應盛飲食著一器中，以繩紐繫下。",
    "T22n1425_016:0358a14_2": "食時，井底比丘應語淨人言：「下繩手捉。」",
    "T22n1425_016:0358a15_3": "若井腹邊有生草木者，應教令避之。",
    "T22n1425_016:0358a16_4": "下至井底已，比丘應一手挽繩、一手承捉，作是言：「受！",
    "T22n1425_016:0358a17_5": "受！」",
    "T22n1425_016:0358a17_6": "是名受。",
    "T22n1425_016:0358a17_7": "若井水清者，自得取飲。",
    "T22n1425_016:0358a18_8": "若濁者，語淨人言：「持新淨瓶紐繫下水。」",
    "T22n1425_016:0358a19_0": "如上說，是名井中。",
    "T22n1425_016:0358a19_1": "屋上者，若比丘在阿練若處住，無淨人，比丘自覆屋。",
    "T22n1425_016:0358a20_2": "有比丘語屋上比丘言：「食時至，可下食。」",
    "T22n1425_016:0358a21_3": "比丘言：「廢作上下亦復難，欲此間食，可上食來。」",
    "T22n1425_016:0358a22_4": "語淨人言：「持食著器中上。」",
    "T22n1425_016:0358a23_5": "比丘下長竿拘，語淨人：「著是拘上。」",
    "T22n1425_016:0358a24_6": "作是言：「受！",
    "T22n1425_016:0358a24_7": "受！」",
    "T22n1425_016:0358a24_8": "是名受。",
    "T22n1425_016:0358a24_9": "下繩亦如是，是名屋上。",
    "T22n1425_016:0358a25_10": "淨厨者，若新作僧伽藍，不應在東廂北廂作厨屋，應在南廂西廂作厨屋，應開風道，通利水道，出盪滌潘水。",
    "T22n1425_016:0358a27_11": "厨屋中當作食棧。",
    "T22n1425_016:0358a28_0": "作食時，若淨人小者，比丘得自淨洗銅釜鑊著水已，應語淨人：「汝知洗米。」",
    "T22n1425_016:0358a29_1": "若淨人小不能作者，得捉手教，洗教瀉抒飯。",
    "T22n1425_016:0358b01_2": "若食器不覆者語令覆。",
    "T22n1425_016:0358b02_3": "若無淨人者，若有淨席、淨氈、淨板，得自覆，但懸放覆上。",
    "T22n1425_016:0358b03_4": "若曬穀時，比丘在穀上行者，當脚處使淨人[打-丁+先]去。",
    "T22n1425_016:0358b04_5": "若師子虎狼逐，女人欲心逐，比丘捨走不看，雖蹈無罪。",
    "T22n1425_016:0358b05_6": "若穀聚天雨者，當使淨人覆。",
    "T22n1425_016:0358b06_7": "若無淨人者，淨席得遙擲覆上，得捉淨塼石擲鎮上。",
    "T22n1425_016:0358b07_8": "若新作僧伽藍，淨厨裏有種種物，有淨油、有七日油，或麨瓶、石灰瓶、鹽瓶、草屑瓶、石蜜瓶、埿瓶、苷蔗束、竹束、脯束、染樹皮束，淨屋中在一處，比丘語比丘言：「汝取七日油來。」",
    "T22n1425_016:0358b11_9": "比丘誤捉淨油來，比丘雖遙見知是淨油，不得即語，恐其驚懼破器物故。",
    "T22n1425_016:0358b13_10": "待來至已問言：「長老！",
    "T22n1425_016:0358b13_11": "是何等油？」",
    "T22n1425_016:0358b13_12": "答言：「七日油。」",
    "T22n1425_016:0358b14_13": "當語：「置！",
    "T22n1425_016:0358b14_14": "置！」",
    "T22n1425_016:0358b14_15": "不得名字，得作七日受持。",
    "T22n1425_016:0358b15_16": "若言：「長老！",
    "T22n1425_016:0358b15_17": "汝取淨油來。」",
    "T22n1425_016:0358b15_18": "比丘誤持七日油來，不得即語，應待來至已問言：「長老！",
    "T22n1425_016:0358b16_19": "是何等油？」",
    "T22n1425_016:0358b17_20": "答言：「淨油。」",
    "T22n1425_016:0358b17_21": "當語：「置！",
    "T22n1425_016:0358b17_22": "置！」",
    "T22n1425_016:0358b17_23": "故名七日油。",
    "T22n1425_016:0358b17_24": "如是語：「取石灰瓶。」",
    "T22n1425_016:0358b18_25": "誤持麨瓶；語：「取屑末瓶。」",
    "T22n1425_016:0358b18_26": "誤持鹽瓶；語：「取埿瓶。」",
    "T22n1425_016:0358b19_27": "誤取石蜜瓶；語：「取竹束。」",
    "T22n1425_016:0358b19_28": "誤取苷蔗束；語：「取染樹皮束。」",
    "T22n1425_016:0358b20_29": "誤持脯束來，廣說如上。",
    "T22n1425_016:0358b21_30": "比丘語比丘言：「長老！",
    "T22n1425_016:0358b21_31": "汝往審悉看灰瓶已，持來。」",
    "T22n1425_016:0358b22_32": "此比丘往內手瓶中把麨，看此瓶故是淨。",
    "T22n1425_016:0358b23_33": "若把麨還著瓶中者，即名不淨。",
    "T22n1425_016:0358b23_34": "如是屑末瓶、埿瓶亦如是。",
    "T22n1425_016:0358b24_35": "若言：「汝審悉看竹已，持來。」",
    "T22n1425_016:0358b25_36": "比丘往拔苷蔗看時，故是淨。",
    "T22n1425_016:0358b25_37": "若還刺束中，舉束不淨，如是脯束亦爾。",
    "T22n1425_016:0358b26_38": "若淨厨屋破穿漏，語淨人言：「出厨裏一切物。」",
    "T22n1425_016:0358b27_39": "出已當塞鼠孔，掃地用拒磨埿之，壁底作塼埵，以次大者在下、小者著上。",
    "T22n1425_016:0358b29_40": "比丘得在中央立，指示安置乳酪、酥、油、蜜、石蜜、鹽，不得見厨屋壞而不治，當隨法律治事，是名厨屋。",
    "T22n1425_016:0358c02_41": "器受非器者，一切葉若捲者是器，舒者非器。",
    "T22n1425_016:0358c03_42": "若盤有緣深沒穬麥者，名為器。",
    "T22n1425_016:0358c04_43": "若床、若坐床繩，緻織者是器，若希織者非器。",
    "T22n1425_016:0358c05_44": "船，在水中非器，在岸上者是器。",
    "T22n1425_016:0358c06_45": "若車，駕牛時非器，無牛時是器。",
    "T22n1425_016:0358c06_46": "若比丘乞食時，店肆家以斗盛麨與比丘，斗瑣連諸升，或五升、四升、三升、二升、一升相連，比丘爾時應語施主言：「解後升令相離已授我。」",
    "T22n1425_016:0358c10_47": "若瑣不可得解者，比丘當從索葉已，令瀉葉上受，是名器受非器受。",
    "T22n1425_016:0358c11_48": "床受者，若比丘床上坐、若禪、若眠，淨人持食來著抱中，若覺者即名受。",
    "T22n1425_016:0358c13_49": "若不覺者，覺時欲食者，當從淨人更受。",
    "T22n1425_016:0358c14_50": "若不欲食者，當自捉已，授與淨人。",
    "T22n1425_016:0358c15_0": "如是著床上，懸床邊亦如是。",
    "T22n1425_016:0358c15_1": "若比丘棧閣上有淨食、若衣鉢，取衣鉢時動淨物，一切盡不淨。",
    "T22n1425_016:0358c17_2": "若堅不動，無罪。",
    "T22n1425_016:0358c17_3": "若比丘衣架上，有酥瓶、油瓶，比丘取衣時，動者亦如是，是名床。",
    "T22n1425_016:0358c18_4": "船者，船上載十七種穀，穀上敷籧篨，若席覆上，比丘得在上坐，不應名字。",
    "T22n1425_016:0358c20_5": "若名字者，是名不淨。",
    "T22n1425_016:0358c21_6": "若此船卒為風吹、若下流、若迴波漂船上岸者，一切皆不淨。",
    "T22n1425_016:0358c22_7": "若繩、若竹篙不離水者是淨，是名船。",
    "T22n1425_016:0358c23_8": "乘者，若大車上載十七種穀，穀上敷籧篨席覆上，比丘在上坐，不應字名，字名者，即不淨。",
    "T22n1425_016:0358c25_9": "若小車上有淨物、若衣鉢，若比丘取衣鉢時動淨物者，一切不淨。",
    "T22n1425_016:0358c26_10": "應語淨人：「與我取衣鉢。」",
    "T22n1425_016:0358c27_11": "不得以牛作淨。",
    "T22n1425_016:0358c27_12": "上時應使淨人先上，然後比丘上。",
    "T22n1425_016:0358c28_13": "下時比丘先下，淨人後下。",
    "T22n1425_016:0358c29_0": "若載下坂時，車翻離地離牛，一切皆不淨。",
    "T22n1425_016:0358c29_1": "若下坂，若車翻，牛身及繩尾不離車者，一切是淨，是名乘。",
    "T22n1425_016:0359a02_2": "心念受者，有登瞿國，是邊地邪見人，惡比丘故不授食。",
    "T22n1425_016:0359a03_3": "爾時當滿荼邏規地作相，若葉弊鉢下，遙作是言：「受！",
    "T22n1425_016:0359a04_4": "受！」",
    "T22n1425_016:0359a04_5": "下時覺、墮鉢中時不覺，得名為受，但非威儀。",
    "T22n1425_016:0359a05_6": "墮時覺、初下時不覺，得名為受，但非威儀。",
    "T22n1425_016:0359a06_7": "下時、墮鉢中時盡覺，是名善受。",
    "T22n1425_016:0359a07_8": "若比丘乞食時，若烏鳥墮肉叚比丘鉢中，下時覺、非墮時，是名為受，但非威儀。",
    "T22n1425_016:0359a09_9": "墮時覺、非下時，是名受，但非威儀。",
    "T22n1425_016:0359a10_10": "下時覺、墮時覺，是名善受，是名心念受。",
    "T22n1425_016:0359a10_11": "道路者，若比丘欲共商人行，語商人言：「借我淨人。」",
    "T22n1425_016:0359a12_12": "答言：「可爾。」",
    "T22n1425_016:0359a12_13": "臨發時，便言：「我無淨人，有牛，尊者須者當取。」",
    "T22n1425_016:0359a13_14": "使淨人長囊盛種種糧食，計日日食分，作一齊已，紐結著牛上，至食時，當使淨人取。",
    "T22n1425_016:0359a15_15": "若無淨人者，一人挽紐，一人承取，口言：「受！",
    "T22n1425_016:0359a16_16": "受！」",
    "T22n1425_016:0359a16_17": "是名受。",
    "T22n1425_016:0359a16_18": "若囊中糧食盡，道里未至所在者，當解囊淨浣已，更求糧食著囊中，紐結如前。",
    "T22n1425_016:0359a18_19": "在道行時，當隨時與牛食著涼處，不得使苦惱。",
    "T22n1425_016:0359a19_20": "到已牛還本主。",
    "T22n1425_016:0359a19_21": "若比丘隨道行，過苷蔗園邊。",
    "T22n1425_016:0359a20_22": "從守苷蔗園人乞，作如是言：「長壽！",
    "T22n1425_016:0359a21_23": "施我苷蔗。」",
    "T22n1425_016:0359a21_24": "答言：「尊者自取。」",
    "T22n1425_016:0359a21_25": "比丘言：「長壽！",
    "T22n1425_016:0359a22_26": "我不得自取。」",
    "T22n1425_016:0359a22_27": "又復言：「若欲食者便自取，若不欲食者便去。」",
    "T22n1425_016:0359a23_28": "比丘爾時以繩紐繫好苷蔗著牛頭，作如是言：「知是眾生。」",
    "T22n1425_016:0359a24_29": "苷蔗園邊有火聚，即驅牛行過火，不使燒牛。",
    "T22n1425_016:0359a25_30": "使苷蔗得作淨已，一人扶舉牛頭，一人解紐，作是言：「受！",
    "T22n1425_016:0359a27_31": "受！」",
    "T22n1425_016:0359a27_32": "是名為受。",
    "T22n1425_016:0359a27_33": "蕪菁根亦如是。",
    "T22n1425_016:0359a27_34": "若牛食蕪菁根時，比丘捉牛頭頓遜：「受！",
    "T22n1425_016:0359a28_35": "受！」",
    "T22n1425_016:0359a28_36": "得名為受，但非威儀。",
    "T22n1425_016:0359a29_37": "比丘隨道行時，淨人邊合囊受麨，繩未離地，得名為受，但非威儀。",
    "T22n1425_016:0359b01_38": "當教合繩授，是故說。",
    "T22n1425_016:0359b03_0": "摩訶僧祇律卷第十六"
}