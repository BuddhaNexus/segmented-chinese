[
    {
        "source_sentence": "菩提資糧論卷第六",
        "from": "T32n1660_006:0537c03_0",
        "context_with_next_sentence": true
    },
    {
        "source_sentence": "聖者龍樹本　比丘自在釋",
        "from": "T32n1660_006:0537c05_0",
        "context_with_next_sentence": true
    },
    {
        "source_sentence": "大隋南印度三藏達磨笈多譯",
        "from": "T32n1660_006:0537c06_0",
        "context_with_next_sentence": true
    },
    {
        "source_sentence": "問：",
        "from": "T32n1660_006:0537c07_1",
        "context_with_next_sentence": true
    },
    {
        "source_sentence": "云何修習？",
        "from": "T32n1660_006:0537c07_6",
        "context_with_next_sentence": true
    },
    {
        "source_sentence": "答：",
        "from": "T32n1660_006:0537c07_8",
        "context_with_next_sentence": true
    },
    {
        "source_sentence": "四神足為根，　　欲進心思惟；",
        "from": "T32n1660_006:0537c08_13",
        "context_with_next_sentence": true
    },
    {
        "source_sentence": "四無量住持，　　謂慈悲喜捨。",
        "from": "T32n1660_006:0537c09_13",
        "context_with_next_sentence": true
    },
    {
        "source_sentence": "於此四無量中習近多作已，得心堪能。",
        "from": "T32n1660_006:0537c10_16",
        "context_with_next_sentence": true
    },
    {
        "source_sentence": "得心堪能已，便入初禪那，如是第二，如是第三，如是第四。",
        "from": "T32n1660_006:0537c12_6",
        "context_with_next_sentence": true
    },
    {
        "source_sentence": "彼得禪那已得身心輕，彼以身心輕具足故出生入神通道，出生入神通道具足故便生神足，謂若欲、若精進、若心、若思惟。",
        "from": "T32n1660_006:0537c15_1",
        "context_with_next_sentence": true
    },
    {
        "source_sentence": "於中欲者向法，精進者成就法，心者於法觀察，思惟者於法善巧。",
        "from": "T32n1660_006:0537c16_10",
        "context_with_next_sentence": true
    },
    {
        "source_sentence": "彼菩薩於神通若信解、若作用，其心自在，隨欲所行，以善成熟故、自根本住持故，諸處順行如風遍空。",
        "from": "T32n1660_006:0537c18_15",
        "context_with_next_sentence": true
    },
    {
        "source_sentence": "於中菩薩得四無量及四禪那已，若信解、若作用，出生天眼，若諸天、龍、夜叉、乾闥婆等，若學人及聲聞、獨覺天眼，於中獨有增上之力，清淨勝過、光明勝過、上首勝過、殊異勝過，其眼無礙，世間色相麁細遠近，隨其所欲彼皆能見。",
        "from": "T32n1660_006:0537c23_17",
        "context_with_next_sentence": true
    },
    {
        "source_sentence": "如是聞天、人、畜生等聲，如是念知前世無邊無際，如是知他心與貪欲等俱，乃至八萬四千差別，如是得無量神足。",
        "from": "T32n1660_006:0537c26_10",
        "context_with_next_sentence": true
    },
    {
        "source_sentence": "以得神足故，諸所應調伏眾生悉令調伏。",
        "from": "T32n1660_006:0537c27_8",
        "context_with_next_sentence": true
    },
    {
        "source_sentence": "四界如毒蛇，　　六入如空村，",
        "from": "T32n1660_006:0537c28_0",
        "context_with_next_sentence": true
    },
    {
        "source_sentence": "五眾如殺者，　　應作如是觀。",
        "from": "T32n1660_006:0537c29_13",
        "context_with_next_sentence": true
    },
    {
        "source_sentence": "長夜以諸樂具受用因緣，雖守護將息長養，此地等四界而速疾發動，不知恩養、不可依怙，不可委信故，應當觀察猶如毒蛇，以無主故、離我我所故。",
        "from": "T32n1660_006:0538a04_7",
        "context_with_next_sentence": true
    },
    {
        "source_sentence": "眼等諸入有六賊眾，逼惱可畏故，應當觀察猶如空村，共和與物，破壞打罰不能遮障故，猶如殺者。",
        "from": "T32n1660_006:0538a06_11",
        "context_with_next_sentence": true
    },
    {
        "source_sentence": "於五受眾，應當日日如是觀察。",
        "from": "T32n1660_006:0538a07_5",
        "context_with_next_sentence": true
    },
    {
        "source_sentence": "重法及法師，　　亦捨於法慳，",
        "from": "T32n1660_006:0538a08_0",
        "context_with_next_sentence": true
    },
    {
        "source_sentence": "教師勿捲祕，　　聽者勿散亂。",
        "from": "T32n1660_006:0538a09_13",
        "context_with_next_sentence": true
    },
    {
        "source_sentence": "於此有四種法，能生大智，應當受取。",
        "from": "T32n1660_006:0538a10_16",
        "context_with_next_sentence": true
    },
    {
        "source_sentence": "於法及法師中應當尊重；",
        "from": "T32n1660_006:0538a11_7",
        "context_with_next_sentence": true
    },
    {
        "source_sentence": "亦捨法慳，隨所聞法、隨所習誦為他演說；",
        "from": "T32n1660_006:0538a12_6",
        "context_with_next_sentence": true
    },
    {
        "source_sentence": "若有樂欲法者，教師勿為捲手祕惜；",
        "from": "T32n1660_006:0538a13_3",
        "context_with_next_sentence": true
    },
    {
        "source_sentence": "聽者勿散亂，謂莫有異欲。",
        "from": "T32n1660_006:0538a13_15",
        "context_with_next_sentence": true
    },
    {
        "source_sentence": "無慢無希望，　　唯以悲愍心，",
        "from": "T32n1660_006:0538a14_0",
        "context_with_next_sentence": true
    },
    {
        "source_sentence": "尊重恭敬意，　　為眾而說法。",
        "from": "T32n1660_006:0538a15_13",
        "context_with_next_sentence": true
    },
    {
        "source_sentence": "復有四種法，是大智相，應當受取。",
        "from": "T32n1660_006:0538a16_15",
        "context_with_next_sentence": true
    },
    {
        "source_sentence": "所謂遠離自高輕他，無憍慢故。",
        "from": "T32n1660_006:0538a17_10",
        "context_with_next_sentence": true
    },
    {
        "source_sentence": "棄捨利養恭敬名聞，無希望心故。",
        "from": "T32n1660_006:0538a18_5",
        "context_with_next_sentence": true
    },
    {
        "source_sentence": "於無明闇障眾生中唯悲愍故，尊重恭敬為其說法。",
        "from": "T32n1660_006:0538a19_8",
        "context_with_next_sentence": true
    },
    {
        "source_sentence": "以此四種法故，菩薩大智具足，應當受取。",
        "from": "T32n1660_006:0538a20_8",
        "context_with_next_sentence": true
    },
    {
        "source_sentence": "於聞無厭足，　　聞已皆誦持，",
        "from": "T32n1660_006:0538a21_0",
        "context_with_next_sentence": true
    },
    {
        "source_sentence": "不誑尊福田，　　亦令師歡喜。",
        "from": "T32n1660_006:0538a22_13",
        "context_with_next_sentence": true
    },
    {
        "source_sentence": "多聞無厭，聞已持法，持法已順法行法，不誑所尊福田，亦令教師歡喜此法。",
        "from": "T32n1660_006:0538a24_13",
        "context_with_next_sentence": true
    },
    {
        "source_sentence": "是菩提心不忘失因。",
        "from": "T32n1660_006:0538a25_3",
        "context_with_next_sentence": true
    },
    {
        "source_sentence": "不應觀他家，　　心懷於敬養，",
        "from": "T32n1660_006:0538a26_0",
        "context_with_next_sentence": true
    },
    {
        "source_sentence": "勿以論難故，　　習誦於世典。",
        "from": "T32n1660_006:0538a27_13",
        "context_with_next_sentence": true
    },
    {
        "source_sentence": "不應為供養恭敬因緣往觀他家，除為安立菩提心因緣。",
        "from": "T32n1660_006:0538a29_5",
        "context_with_next_sentence": true
    },
    {
        "source_sentence": "亦不應欲為論難故習誦諸世論等，除為多聞因緣。",
        "from": "T32n1660_006:0538b01_9",
        "context_with_next_sentence": true
    },
    {
        "source_sentence": "勿以瞋恚故，　　毀呰諸菩薩，",
        "from": "T32n1660_006:0538b02_0",
        "context_with_next_sentence": true
    },
    {
        "source_sentence": "未受未聞法，　　亦勿生誹謗。",
        "from": "T32n1660_006:0538b03_13",
        "context_with_next_sentence": true
    },
    {
        "source_sentence": "何以故？",
        "from": "T32n1660_006:0538b04_3",
        "context_with_next_sentence": true
    },
    {
        "source_sentence": "為護續生善法因緣。",
        "from": "T32n1660_006:0538b04_12",
        "context_with_next_sentence": true
    },
    {
        "source_sentence": "斷除於憍慢，　　當住四聖種，",
        "from": "T32n1660_006:0538b05_0",
        "context_with_next_sentence": true
    },
    {
        "source_sentence": "勿嫌於他人，　　亦勿自高舉。",
        "from": "T32n1660_006:0538b06_13",
        "context_with_next_sentence": true
    },
    {
        "source_sentence": "斷除憍慢者，於諸眾生中當下心如狗，斷除我慢。",
        "from": "T32n1660_006:0538b08_2",
        "context_with_next_sentence": true
    },
    {
        "source_sentence": "於輕儉衣食臥床藥具四聖種中亦應當住，於彼聖種知足故。",
        "from": "T32n1660_006:0538b09_10",
        "context_with_next_sentence": true
    },
    {
        "source_sentence": "不應嫌他，亦不應自高舉。",
        "from": "T32n1660_006:0538b10_2",
        "context_with_next_sentence": true
    },
    {
        "source_sentence": "若實不實犯，　　不得發覺他，",
        "from": "T32n1660_006:0538b11_0",
        "context_with_next_sentence": true
    },
    {
        "source_sentence": "勿求他錯失，　　自錯當覺知。",
        "from": "T32n1660_006:0538b12_13",
        "context_with_next_sentence": true
    },
    {
        "source_sentence": "他同梵行者犯罪，若實若不實，皆不應發覺。",
        "from": "T32n1660_006:0538b13_19",
        "context_with_next_sentence": true
    },
    {
        "source_sentence": "他有錯失不應求覓，唯於自錯即應覺知。",
        "from": "T32n1660_006:0538b14_17",
        "context_with_next_sentence": true
    },
    {
        "source_sentence": "佛及諸佛法，　　不應分別疑，",
        "from": "T32n1660_006:0538b15_0",
        "context_with_next_sentence": true
    },
    {
        "source_sentence": "法雖最難信，　　於中應信之。",
        "from": "T32n1660_006:0538b16_13",
        "context_with_next_sentence": true
    },
    {
        "source_sentence": "於佛不應分別，以世尊具足未曾有法故。",
        "from": "T32n1660_006:0538b17_17",
        "context_with_next_sentence": true
    },
    {
        "source_sentence": "亦於佛法不應疑惑，以於諸眾生是不共法故。",
        "from": "T32n1660_006:0538b18_18",
        "context_with_next_sentence": true
    },
    {
        "source_sentence": "及於最難信佛法中以深心清淨故，應當信之。",
        "from": "T32n1660_006:0538b20_1",
        "context_with_next_sentence": true
    },
    {
        "source_sentence": "雖由實語死，　　退失轉輪王，",
        "from": "T32n1660_006:0538b21_0",
        "context_with_next_sentence": true
    },
    {
        "source_sentence": "及以諸天王，　　唯應作實語。",
        "from": "T32n1660_006:0538b22_13",
        "context_with_next_sentence": true
    },
    {
        "source_sentence": "若菩薩由實語故，若奪物、若死，雖退失轉輪王及諸天王，唯應實語，何況其餘而不實語。",
        "from": "T32n1660_006:0538b24_19",
        "context_with_next_sentence": true
    },
    {
        "source_sentence": "打罵恐殺縛，　　終不怨責他，",
        "from": "T32n1660_006:0538b25_0",
        "context_with_next_sentence": true
    },
    {
        "source_sentence": "皆是我自罪，　　業報故來現。",
        "from": "T32n1660_006:0538b26_13",
        "context_with_next_sentence": true
    },
    {
        "source_sentence": "諸有他來打罵恐怖殺縛幽閉，皆是自罪應當有此，終不瞋他。",
        "from": "T32n1660_006:0538b28_8",
        "context_with_next_sentence": true
    },
    {
        "source_sentence": "此是我業，前世已作，今時還受相似不愛之果。",
        "from": "T32n1660_006:0538b29_8",
        "context_with_next_sentence": true
    },
    {
        "source_sentence": "彼諸眾生都無有罪，唯是我罪業報來現，應當有此。",
        "from": "T32n1660_006:0538c01_12",
        "context_with_next_sentence": true
    },
    {
        "source_sentence": "應極尊重愛，　　供養於父母，",
        "from": "T32n1660_006:0538c02_0",
        "context_with_next_sentence": true
    },
    {
        "source_sentence": "亦給侍和上，　　恭敬阿闍梨。",
        "from": "T32n1660_006:0538c03_13",
        "context_with_next_sentence": true
    },
    {
        "source_sentence": "於父母所，應當極愛尊重供養、應作天想，隨父母意令得悅樂，離諂幻心。",
        "from": "T32n1660_006:0538c05_12",
        "context_with_next_sentence": true
    },
    {
        "source_sentence": "又應恭敬給侍和上、阿闍梨，隨和上、阿闍梨所說法中，無有內祕，皆為外化。",
        "from": "T32n1660_006:0538c07_7",
        "context_with_next_sentence": true
    },
    {
        "source_sentence": "為信聲聞乘，　　及以獨覺乘，",
        "from": "T32n1660_006:0538c08_0",
        "context_with_next_sentence": true
    },
    {
        "source_sentence": "說於最深法，　　此是菩薩錯。",
        "from": "T32n1660_006:0538c09_13",
        "context_with_next_sentence": true
    },
    {
        "source_sentence": "此中菩薩有四種菩薩錯失，應當捨離。",
        "from": "T32n1660_006:0538c10_16",
        "context_with_next_sentence": true
    },
    {
        "source_sentence": "所謂於聲聞獨覺乘諸眾生中為說最深之法，是菩薩錯。",
        "from": "T32n1660_006:0538c12_3",
        "context_with_next_sentence": true
    },
    {
        "source_sentence": "為信深大乘，　　眾生而演說，",
        "from": "T32n1660_006:0538c13_0",
        "context_with_next_sentence": true
    },
    {
        "source_sentence": "聲聞獨覺乘，　　此亦是其錯。",
        "from": "T32n1660_006:0538c14_13",
        "context_with_next_sentence": true
    },
    {
        "source_sentence": "於信深大乘諸眾生中為說聲聞獨覺乘，是菩薩錯。",
        "from": "T32n1660_006:0538c16_3",
        "context_with_next_sentence": true
    },
    {
        "source_sentence": "大人來求法，　　慢緩不為說，",
        "from": "T32n1660_006:0538c17_0",
        "context_with_next_sentence": true
    },
    {
        "source_sentence": "而反攝受惡，　　委任無信者。",
        "from": "T32n1660_006:0538c18_13",
        "context_with_next_sentence": true
    },
    {
        "source_sentence": "若有正住大眾生來有所求時，應即為說善法，而更慢緩破戒惡法。",
        "from": "T32n1660_006:0538c20_10",
        "context_with_next_sentence": true
    },
    {
        "source_sentence": "反攝受之，是菩薩錯。",
        "from": "T32n1660_006:0538c20_20",
        "context_with_next_sentence": true
    },
    {
        "source_sentence": "於大乘中未有信解，未以四攝事成熟者，而信任之，是菩薩錯。",
        "from": "T32n1660_006:0538c22_8",
        "context_with_next_sentence": true
    },
    {
        "source_sentence": "是為四種。",
        "from": "T32n1660_006:0538c22_13",
        "context_with_next_sentence": true
    },
    {
        "source_sentence": "遠捨所說錯，　　所說頭多德，",
        "from": "T32n1660_006:0538c23_0",
        "context_with_next_sentence": true
    },
    {
        "source_sentence": "於彼當念知，　　亦皆應習近。",
        "from": "T32n1660_006:0538c24_13",
        "context_with_next_sentence": true
    },
    {
        "source_sentence": "此中所說四種錯失，應遠捨離，以此去菩提遠故。",
        "from": "T32n1660_006:0538c26_2",
        "context_with_next_sentence": true
    },
    {
        "source_sentence": "若聲聞獨覺乘中所說頭多等及餘功德，但知彼等不與菩提作障礙者，於彼彼中亦應習近。",
        "from": "T32n1660_006:0538c28_4",
        "context_with_next_sentence": true
    },
    {
        "source_sentence": "等心平等說，　　平等善安立，",
        "from": "T32n1660_006:0538c29_0",
        "context_with_next_sentence": true
    },
    {
        "source_sentence": "亦令正相應，　　諸眾生無別。",
        "from": "T32n1660_006:0539a01_13",
        "context_with_next_sentence": true
    },
    {
        "source_sentence": "此四種菩薩道，應當習近。",
        "from": "T32n1660_006:0539a02_11",
        "context_with_next_sentence": true
    },
    {
        "source_sentence": "何等為四？",
        "from": "T32n1660_006:0539a02_16",
        "context_with_next_sentence": true
    },
    {
        "source_sentence": "所謂諸眾生中起平等心、諸眾生中平等說法、諸眾生中平等善安立、諸眾生中令正相應。",
        "from": "T32n1660_006:0539a04_16",
        "context_with_next_sentence": true
    },
    {
        "source_sentence": "此等皆無差別，是為四種。",
        "from": "T32n1660_006:0539a05_9",
        "context_with_next_sentence": true
    },
    {
        "source_sentence": "為法不為利，　　為德不為名，",
        "from": "T32n1660_006:0539a06_0",
        "context_with_next_sentence": true
    },
    {
        "source_sentence": "欲脫眾生苦，　　不欲自身樂。",
        "from": "T32n1660_006:0539a07_13",
        "context_with_next_sentence": true
    },
    {
        "source_sentence": "此四種真實菩薩，應當覺知。",
        "from": "T32n1660_006:0539a08_12",
        "context_with_next_sentence": true
    },
    {
        "source_sentence": "何等為四？",
        "from": "T32n1660_006:0539a08_17",
        "context_with_next_sentence": true
    },
    {
        "source_sentence": "所謂但為於法不為財利、但為功德不為名稱、但欲脫眾生苦、不欲自身安樂。",
        "from": "T32n1660_006:0539a10_12",
        "context_with_next_sentence": true
    },
    {
        "source_sentence": "密意求業果，　　所作福事生，",
        "from": "T32n1660_006:0539a11_0",
        "context_with_next_sentence": true
    },
    {
        "source_sentence": "亦為成熟眾，　　捨離於自事。",
        "from": "T32n1660_006:0539a12_13",
        "context_with_next_sentence": true
    },
    {
        "source_sentence": "若於業果密意欲求作三福事，生此福時，唯為菩提利樂眾生，亦唯為菩提成熟於眾，為利眾故捨離自事。",
        "from": "T32n1660_006:0539a15_7",
        "context_with_next_sentence": true
    },
    {
        "source_sentence": "此是四種真實菩薩。",
        "from": "T32n1660_006:0539a15_16",
        "context_with_next_sentence": true
    },
    {
        "source_sentence": "親近善知識，　　所謂法師佛，",
        "from": "T32n1660_006:0539a16_0",
        "context_with_next_sentence": true
    },
    {
        "source_sentence": "勸勵出家者，　　及以乞求輩。",
        "from": "T32n1660_006:0539a17_13",
        "context_with_next_sentence": true
    },
    {
        "source_sentence": "此四種菩薩善知識，應當親近。",
        "from": "T32n1660_006:0539a18_13",
        "context_with_next_sentence": true
    },
    {
        "source_sentence": "何等為四？",
        "from": "T32n1660_006:0539a18_18",
        "context_with_next_sentence": true
    },
    {
        "source_sentence": "所謂法師是菩薩善知識，為助持聞慧故。",
        "from": "T32n1660_006:0539a19_16",
        "context_with_next_sentence": true
    },
    {
        "source_sentence": "佛世尊是菩薩善知識，為助持諸佛法故。",
        "from": "T32n1660_006:0539a20_15",
        "context_with_next_sentence": true
    },
    {
        "source_sentence": "勸出家者是菩薩善知識，為助持諸善根故。",
        "from": "T32n1660_006:0539a21_15",
        "context_with_next_sentence": true
    },
    {
        "source_sentence": "乞求者是菩薩善知識，為助持菩提心故。",
        "from": "T32n1660_006:0539a22_14",
        "context_with_next_sentence": true
    },
    {
        "source_sentence": "此四種菩薩善知識，應當親近。",
        "from": "T32n1660_006:0539a23_9",
        "context_with_next_sentence": true
    },
    {
        "source_sentence": "依止世論者，　　專求世財者，",
        "from": "T32n1660_006:0539a24_0",
        "context_with_next_sentence": true
    },
    {
        "source_sentence": "信解獨覺乘，　　及以聲聞乘。",
        "from": "T32n1660_006:0539a25_13",
        "context_with_next_sentence": true
    },
    {
        "source_sentence": "此四種菩薩惡知識，應當知之。",
        "from": "T32n1660_006:0539a26_13",
        "context_with_next_sentence": true
    },
    {
        "source_sentence": "何等為四？",
        "from": "T32n1660_006:0539a26_18",
        "context_with_next_sentence": true
    },
    {
        "source_sentence": "所謂世論者，習近種種雜辯才故。",
        "from": "T32n1660_006:0539a27_13",
        "context_with_next_sentence": true
    },
    {
        "source_sentence": "攝世財物者，不攝法故。",
        "from": "T32n1660_006:0539a28_4",
        "context_with_next_sentence": true
    },
    {
        "source_sentence": "獨覺乘者，少義利少作事故。",
        "from": "T32n1660_006:0539a28_17",
        "context_with_next_sentence": true
    },
    {
        "source_sentence": "聲聞乘者，自利行故。",
        "from": "T32n1660_006:0539a29_7",
        "context_with_next_sentence": true
    },
    {
        "source_sentence": "此四惡知識，　　菩薩應當知，",
        "from": "T32n1660_006:0539b01_0",
        "context_with_next_sentence": true
    },
    {
        "source_sentence": "復有應求者，　　所謂四大藏。",
        "from": "T32n1660_006:0539b02_13",
        "context_with_next_sentence": true
    },
    {
        "source_sentence": "如前所說四種知識，是惡知識，知已應離。",
        "from": "T32n1660_006:0539b03_18",
        "context_with_next_sentence": true
    },
    {
        "source_sentence": "復有應求得者，所謂四大藏。",
        "from": "T32n1660_006:0539b04_11",
        "context_with_next_sentence": true
    },
    {
        "source_sentence": "佛出聞諸度，　　及於法師所，",
        "from": "T32n1660_006:0539b05_0",
        "context_with_next_sentence": true
    },
    {
        "source_sentence": "見之心無礙，　　樂住空閑處。",
        "from": "T32n1660_006:0539b06_13",
        "context_with_next_sentence": true
    },
    {
        "source_sentence": "此四種菩薩大藏，應當得之。",
        "from": "T32n1660_006:0539b07_12",
        "context_with_next_sentence": true
    },
    {
        "source_sentence": "何等為四？",
        "from": "T32n1660_006:0539b07_17",
        "context_with_next_sentence": true
    },
    {
        "source_sentence": "所謂奉事出世諸佛，聽聞六波羅蜜，以無礙心見於法師，以不放逸樂住空閑之處。",
        "from": "T32n1660_006:0539b09_14",
        "context_with_next_sentence": true
    },
    {
        "source_sentence": "此是四種菩薩大藏，應當得之。",
        "from": "T32n1660_006:0539b10_9",
        "context_with_next_sentence": true
    },
    {
        "source_sentence": "地水火風空，　　悉與其相似，",
        "from": "T32n1660_006:0539b11_0",
        "context_with_next_sentence": true
    },
    {
        "source_sentence": "一切處平等，　　利益諸眾生。",
        "from": "T32n1660_006:0539b12_13",
        "context_with_next_sentence": true
    },
    {
        "source_sentence": "與地水火風虛空等，有二因緣相似菩薩，應當攝受，所謂平等故、利益故。",
        "from": "T32n1660_006:0539b14_13",
        "context_with_next_sentence": true
    },
    {
        "source_sentence": "如地等大及虛空五種，於有心無心中一切處平等，無有異相。",
        "from": "T32n1660_006:0539b16_1",
        "context_with_next_sentence": true
    },
    {
        "source_sentence": "諸眾生等常所資用，而無變異不求報恩。",
        "from": "T32n1660_006:0539b17_1",
        "context_with_next_sentence": true
    },
    {
        "source_sentence": "我亦如是，乃至覺場究竟，為諸眾生之所資用，而無變異、不求報恩。",
        "from": "T32n1660_006:0539b18_12",
        "context_with_next_sentence": true
    },
    {
        "source_sentence": "當善思惟義，　　勤生陀羅尼，",
        "from": "T32n1660_006:0539b19_0",
        "context_with_next_sentence": true
    },
    {
        "source_sentence": "勿於聽法者，　　為作於障礙。",
        "from": "T32n1660_006:0539b20_13",
        "context_with_next_sentence": true
    },
    {
        "source_sentence": "義者，佛所說義，於彼當善思惟，若共談、若獨住，應如是作。",
        "from": "T32n1660_006:0539b22_6",
        "context_with_next_sentence": true
    },
    {
        "source_sentence": "又安住禁戒清淨心意，精勤鮮潔當生，及聞銀主海主等陀羅尼。",
        "from": "T32n1660_006:0539b23_14",
        "context_with_next_sentence": true
    },
    {
        "source_sentence": "又於聽法者所，勿以微少因緣而作障礙，為離法災生業故。",
        "from": "T32n1660_006:0539b25_2",
        "context_with_next_sentence": true
    },
    {
        "source_sentence": "惱中能調伏，　　小事捨無餘，",
        "from": "T32n1660_006:0539b26_0",
        "context_with_next_sentence": true
    },
    {
        "source_sentence": "八種懈怠事，　　皆亦應除斷。",
        "from": "T32n1660_006:0539b27_13",
        "context_with_next_sentence": true
    },
    {
        "source_sentence": "惱中能調伏者，於中有九種惱事，所謂於我作無利益，已作、今作、當作，是為三種。",
        "from": "T32n1660_006:0539b29_18",
        "context_with_next_sentence": true
    },
    {
        "source_sentence": "於我親愛作無利益，已作、今作、當作，復為三種。",
        "from": "T32n1660_006:0539c01_19",
        "context_with_next_sentence": true
    },
    {
        "source_sentence": "於我憎嫌與作利益。",
        "from": "T32n1660_006:0539c02_6",
        "context_with_next_sentence": true
    },
    {
        "source_sentence": "已作、今作、當作，復為三種。",
        "from": "T32n1660_006:0539c02_20",
        "context_with_next_sentence": true
    },
    {
        "source_sentence": "此等皆作惱事。",
        "from": "T32n1660_006:0539c03_5",
        "context_with_next_sentence": true
    },
    {
        "source_sentence": "於此九種惱事之中，當自調伏。",
        "from": "T32n1660_006:0539c03_19",
        "context_with_next_sentence": true
    },
    {
        "source_sentence": "小事捨無餘者，於中有二十種小事，所謂不信一、無慚二、諂幻三、掉四、亂五、放逸六、害七、無愧八、懈怠九、憂十、昏十一舊睡、睡十二舊眠、恨十三、覆十四、嫉十五、慳十六、高十七、忿十八、悔十九、悶二十。",
        "from": "T32n1660_006:0539c07_14",
        "context_with_next_sentence": true
    },
    {
        "source_sentence": "此等二十種小事，皆捨無餘。",
        "from": "T32n1660_006:0539c08_12",
        "context_with_next_sentence": true
    },
    {
        "source_sentence": "八種懈怠事皆亦應除斷者，於中有八種懈怠事，所謂我欲作務即便安臥不發精進一、我作務已二、我於行路三、我行路已四、我身疲乏不能修業五、我身沈重不能修業六、我已生病七、我病得起不久即便安臥不發精進八。",
        "from": "T32n1660_006:0539c13_10",
        "context_with_next_sentence": true
    },
    {
        "source_sentence": "由此等故，應得不得、應到不到、應證不證。",
        "from": "T32n1660_006:0539c14_11",
        "context_with_next_sentence": true
    },
    {
        "source_sentence": "此等八種懈怠事中，為除斷故應發精進。",
        "from": "T32n1660_006:0539c15_8",
        "context_with_next_sentence": true
    },
    {
        "source_sentence": "莫作非分貪，　　橫貪不稱意，",
        "from": "T32n1660_006:0539c16_0",
        "context_with_next_sentence": true
    },
    {
        "source_sentence": "離者皆令合，　　無問親非親。",
        "from": "T32n1660_006:0539c17_13",
        "context_with_next_sentence": true
    },
    {
        "source_sentence": "若見具足利養名聞安樂稱譽福德眾生，於彼具足福中莫作非分貪心。",
        "from": "T32n1660_006:0539c19_11",
        "context_with_next_sentence": true
    },
    {
        "source_sentence": "以作非分貪心則不稱意，是故所不應作。",
        "from": "T32n1660_006:0539c20_11",
        "context_with_next_sentence": true
    },
    {
        "source_sentence": "又於各各共諍離壞眾生中，無問親與非親，皆令和合同心相愛。",
        "from": "T32n1660_006:0539c22_2",
        "context_with_next_sentence": true
    },
    {
        "source_sentence": "於空而得空，　　智者莫依行，",
        "from": "T32n1660_006:0539c23_0",
        "context_with_next_sentence": true
    },
    {
        "source_sentence": "若當得於空，　　彼惡過身見。",
        "from": "T32n1660_006:0539c24_13",
        "context_with_next_sentence": true
    },
    {
        "source_sentence": "依空拔除大無智聚故，智者莫依得空而行。",
        "from": "T32n1660_006:0539c25_18",
        "context_with_next_sentence": true
    },
    {
        "source_sentence": "若依得空而行，則於有身見人難治過之惡亦過之。",
        "from": "T32n1660_006:0539c27_3",
        "context_with_next_sentence": true
    },
    {
        "source_sentence": "以諸見行由空出離，若著空見彼不可治，以更無令出離故。",
        "from": "T32n1660_006:0539c28_10",
        "context_with_next_sentence": true
    },
    {
        "source_sentence": "掃塗與莊嚴，　　及多種鼓樂，",
        "from": "T32n1660_006:0539c29_0",
        "context_with_next_sentence": true
    },
    {
        "source_sentence": "香鬘等供具，　　供養於支提。",
        "from": "T32n1660_006:0540a01_13",
        "context_with_next_sentence": true
    },
    {
        "source_sentence": "於如來支提及形像所，掃地塗地、香鬘燒香末香、華蓋幢幡等莊嚴供養之具，當作供養，為得端正戒香自在故。",
        "from": "T32n1660_006:0540a04_9",
        "context_with_next_sentence": true
    },
    {
        "source_sentence": "貝笛箜篌腰鼓大鼓雷鼓拍手等，種種鼓樂供養，為得天耳故。",
        "from": "T32n1660_006:0540a05_18",
        "context_with_next_sentence": true
    },
    {
        "source_sentence": "作種種燈輪，　　供養支提舍，",
        "from": "T32n1660_006:0540a06_0",
        "context_with_next_sentence": true
    },
    {
        "source_sentence": "施蓋及革屣，　　騎乘車輿等。",
        "from": "T32n1660_006:0540a07_13",
        "context_with_next_sentence": true
    },
    {
        "source_sentence": "支提舍中，應以種種香油酥燈鬘等善作供養，為得佛眼故。",
        "from": "T32n1660_006:0540a09_7",
        "context_with_next_sentence": true
    },
    {
        "source_sentence": "布施傘蓋皮鞋象馬車輿乘等，為得菩薩無上神通乘不難故。",
        "from": "T32n1660_006:0540a10_14",
        "context_with_next_sentence": true
    },
    {
        "source_sentence": "專應喜樂法，　　樂知信佛得，",
        "from": "T32n1660_006:0540a11_0",
        "context_with_next_sentence": true
    },
    {
        "source_sentence": "喜樂給侍僧，　　亦樂聞正法。",
        "from": "T32n1660_006:0540a12_13",
        "context_with_next_sentence": true
    },
    {
        "source_sentence": "於中菩薩常應如是喜樂於法，莫喜五欲福樂。",
        "from": "T32n1660_006:0540a14_1",
        "context_with_next_sentence": true
    },
    {
        "source_sentence": "當知信佛所得之利，莫唯信樂見於色身。",
        "from": "T32n1660_006:0540a14_19",
        "context_with_next_sentence": true
    },
    {
        "source_sentence": "當於僧中以諸樂具常憙給侍，莫唯憙詣問訊而已。",
        "from": "T32n1660_006:0540a16_3",
        "context_with_next_sentence": true
    },
    {
        "source_sentence": "常憙聞法無有厭足，莫唯憙樂暫聞其語。",
        "from": "T32n1660_006:0540a17_2",
        "context_with_next_sentence": true
    },
    {
        "source_sentence": "前世中不生，　　現在中不住，",
        "from": "T32n1660_006:0540a18_0",
        "context_with_next_sentence": true
    },
    {
        "source_sentence": "後際中不到，　　如是觀諸法。",
        "from": "T32n1660_006:0540a19_13",
        "context_with_next_sentence": true
    },
    {
        "source_sentence": "因緣和合力故及無所從來故，前世中不生；",
        "from": "T32n1660_006:0540a20_18",
        "context_with_next_sentence": true
    },
    {
        "source_sentence": "念念破滅故及不住故，現在中不住；",
        "from": "T32n1660_006:0540a21_15",
        "context_with_next_sentence": true
    },
    {
        "source_sentence": "滅無餘故及無所至去故，後際中不到。",
        "from": "T32n1660_006:0540a22_13",
        "context_with_next_sentence": true
    },
    {
        "source_sentence": "應當如是觀察諸法。",
        "from": "T32n1660_006:0540a23_3",
        "context_with_next_sentence": true
    },
    {
        "source_sentence": "好事與眾生，　　不求彼好報，",
        "from": "T32n1660_006:0540a24_0",
        "context_with_next_sentence": true
    },
    {
        "source_sentence": "當為獨忍苦，　　不自偏受樂。",
        "from": "T32n1660_006:0540a25_13",
        "context_with_next_sentence": true
    },
    {
        "source_sentence": "菩薩於諸眾生，當以好事而利樂之，自不希望彼等眾生利樂好事。",
        "from": "T32n1660_006:0540a27_9",
        "context_with_next_sentence": true
    },
    {
        "source_sentence": "及諸眾生有無量苦相，我獨為其忍受。",
        "from": "T32n1660_006:0540a28_8",
        "context_with_next_sentence": true
    },
    {
        "source_sentence": "我有樂具，與諸眾生受用為樂。",
        "from": "T32n1660_006:0540a29_2",
        "context_with_next_sentence": true
    },
    {
        "source_sentence": "雖足大福報，　　心不舉不喜，",
        "from": "T32n1660_006:0540b01_0",
        "context_with_next_sentence": true
    },
    {
        "source_sentence": "雖貧如餓鬼，　　亦不下不憂。",
        "from": "T32n1660_006:0540b02_13",
        "context_with_next_sentence": true
    },
    {
        "source_sentence": "雖住大具足福報天中，其心不作喜之與舉。",
        "from": "T32n1660_006:0540b03_18",
        "context_with_next_sentence": true
    },
    {
        "source_sentence": "雖為餓鬼，貧窮破散逼惱此最難活，不應生下心亦復不應憂，何況人道貧窮破散。",
        "from": "T32n1660_006:0540b05_16",
        "context_with_next_sentence": true
    },
    {
        "source_sentence": "若有已學者，　　應極尊重之；",
        "from": "T32n1660_006:0540b06_13",
        "context_with_next_sentence": true
    },
    {
        "source_sentence": "未學令入學，　　不應生輕蔑。",
        "from": "T32n1660_006:0540b07_13",
        "context_with_next_sentence": true
    },
    {
        "source_sentence": "若有已學眾生，於彼應作至極尊重。",
        "from": "T32n1660_006:0540b08_15",
        "context_with_next_sentence": true
    },
    {
        "source_sentence": "若未學者，應令彼等入學，亦不應輕蔑之。",
        "from": "T32n1660_006:0540b09_15",
        "context_with_next_sentence": true
    },
    {
        "source_sentence": "戒具者恭敬，　　破戒令入戒，",
        "from": "T32n1660_006:0540b10_0",
        "context_with_next_sentence": true
    },
    {
        "source_sentence": "智具者親近，　　愚者令住智。",
        "from": "T32n1660_006:0540b11_13",
        "context_with_next_sentence": true
    },
    {
        "source_sentence": "戒具足人應當問訊，合掌向禮等而恭敬之，亦應為彼說持戒福。",
        "from": "T32n1660_006:0540b13_8",
        "context_with_next_sentence": true
    },
    {
        "source_sentence": "若破戒者應令入戒，亦應為彼說破戒罪。",
        "from": "T32n1660_006:0540b14_7",
        "context_with_next_sentence": true
    },
    {
        "source_sentence": "智具足者應當親近，亦應為彼顯智慧德。",
        "from": "T32n1660_006:0540b15_6",
        "context_with_next_sentence": true
    },
    {
        "source_sentence": "愚者應令住智，亦應為彼演愚癡過。",
        "from": "T32n1660_006:0540b16_3",
        "context_with_next_sentence": true
    },
    {
        "source_sentence": "流轉苦多種，　　生老死惡趣，",
        "from": "T32n1660_006:0540b17_0",
        "context_with_next_sentence": true
    },
    {
        "source_sentence": "不怖此等畏，　　當降魔惡智。",
        "from": "T32n1660_006:0540b18_13",
        "context_with_next_sentence": true
    },
    {
        "source_sentence": "菩薩於流轉中流轉多種，生老死憂悲苦惱等、地獄畜生餓鬼阿修羅惡趣等，不應怖畏，唯當降伏惡魔惡智。",
        "from": "T32n1660_006:0540b21_8",
        "context_with_next_sentence": true
    },
    {
        "source_sentence": "所有諸佛土，　　摶聚諸功德，",
        "from": "T32n1660_006:0540b22_0",
        "context_with_next_sentence": true
    },
    {
        "source_sentence": "為皆得彼故，　　發願及精進。",
        "from": "T32n1660_006:0540b23_13",
        "context_with_next_sentence": true
    },
    {
        "source_sentence": "十方無量諸佛國土，若佛土具足、若佛土莊嚴，若從諸佛菩薩聞、若自見之，彼皆摶聚殊勝功德，皆令彼等入到自佛土中。",
        "from": "T32n1660_006:0540b26_14",
        "context_with_next_sentence": true
    },
    {
        "source_sentence": "應當作如是願，隨所願即隨成就，亦應如是精勤修行。",
        "from": "T32n1660_006:0540b27_19",
        "context_with_next_sentence": true
    },
    {
        "source_sentence": "恒於諸法中，　　不取而行捨，",
        "from": "T32n1660_006:0540b28_0",
        "context_with_next_sentence": true
    },
    {
        "source_sentence": "此為諸眾生，　　受擔欲荷負。",
        "from": "T32n1660_006:0540b29_13",
        "context_with_next_sentence": true
    },
    {
        "source_sentence": "以取故苦、不取故樂。",
        "from": "T32n1660_006:0540c01_9",
        "context_with_next_sentence": true
    },
    {
        "source_sentence": "作是念已，恒於諸法不取而捨。",
        "from": "T32n1660_006:0540c02_3",
        "context_with_next_sentence": true
    },
    {
        "source_sentence": "雖不取而捨，若此先時為趣菩提故，作願受擔眾生，未度者我當度、未脫者我當脫、未寂滅者我當寂滅。",
        "from": "T32n1660_006:0540c04_10",
        "context_with_next_sentence": true
    },
    {
        "source_sentence": "此應荷負，為諸眾生故。",
        "from": "T32n1660_006:0540c05_1",
        "context_with_next_sentence": true
    },
    {
        "source_sentence": "正觀於諸法，　　無我無我所，",
        "from": "T32n1660_006:0540c06_0",
        "context_with_next_sentence": true
    },
    {
        "source_sentence": "亦勿捨大悲，　　及以於大慈。",
        "from": "T32n1660_006:0540c07_13",
        "context_with_next_sentence": true
    },
    {
        "source_sentence": "說諸法無所有，如夢如幻故。",
        "from": "T32n1660_006:0540c08_12",
        "context_with_next_sentence": true
    },
    {
        "source_sentence": "諸法無我，其無我所者觀無相故。",
        "from": "T32n1660_006:0540c09_7",
        "context_with_next_sentence": true
    },
    {
        "source_sentence": "如是以最勝義法觀此相時，然於眾生亦不捨大悲及以大慈。",
        "from": "T32n1660_006:0540c10_15",
        "context_with_next_sentence": true
    },
    {
        "source_sentence": "如是應當倍復稱量歎言奇哉。",
        "from": "T32n1660_006:0540c11_9",
        "context_with_next_sentence": true
    },
    {
        "source_sentence": "彼諸眾生癡闇所覆、著我我所，於此最勝義道法中而不覺知。",
        "from": "T32n1660_006:0540c12_17",
        "context_with_next_sentence": true
    },
    {
        "source_sentence": "我當何時令彼眾生於此最勝義道法中而得覺知？",
        "from": "T32n1660_006:0540c14_2",
        "context_with_next_sentence": true
    },
    {
        "source_sentence": "是為於眾生中不捨大悲及以大慈。",
        "from": "T32n1660_006:0540c14_17",
        "context_with_next_sentence": true
    },
    {
        "source_sentence": "勝過諸供養，　　以供佛世尊，",
        "from": "T32n1660_006:0540c15_0",
        "context_with_next_sentence": true
    },
    {
        "source_sentence": "彼作何者是？",
        "from": "T32n1660_006:0540c16_5",
        "context_with_next_sentence": true
    },
    {
        "source_sentence": "　　所謂法供養。",
        "from": "T32n1660_006:0540c16_13",
        "context_with_next_sentence": true
    },
    {
        "source_sentence": "若有以諸供具供養諸聲聞獨覺菩薩及佛世尊，所謂或以諸華香鬘末香燈輪供養、或以諸蓋幢幡供養、或以諸音樂等供養、或以諸藥美飲食等布施供養。",
        "from": "T32n1660_006:0540c20_10",
        "context_with_next_sentence": true
    },
    {
        "source_sentence": "若欲勝過彼諸供養，以供養佛。",
        "from": "T32n1660_006:0540c21_6",
        "context_with_next_sentence": true
    },
    {
        "source_sentence": "復何者是？",
        "from": "T32n1660_006:0540c21_11",
        "context_with_next_sentence": true
    },
    {
        "source_sentence": "答言所謂法供養。",
        "from": "T32n1660_006:0540c21_19",
        "context_with_next_sentence": true
    },
    {
        "source_sentence": "彼法供養復有何相？",
        "from": "T32n1660_006:0540c22_7",
        "context_with_next_sentence": true
    },
    {
        "source_sentence": "若持菩薩藏，　　及得陀羅尼，",
        "from": "T32n1660_006:0540c23_0",
        "context_with_next_sentence": true
    },
    {
        "source_sentence": "入深法源底，　　是為法供養。",
        "from": "T32n1660_006:0540c24_13",
        "context_with_next_sentence": true
    },
    {
        "source_sentence": "於中若與菩薩藏相應，如來所說經等甚深明相、背諸世間，難得其底、難見微細，無著、了義，以總持經王印印之。",
        "from": "T32n1660_006:0540c27_8",
        "context_with_next_sentence": true
    },
    {
        "source_sentence": "不退轉因從六度生，善攝所攝順入助菩提法合正覺性，入諸大悲說於大慈，離眾魔見善說緣生，入無眾生、無命、無長養、無人，與空、無相、無願無作相應，坐於覺場轉於法輪，為天、龍、夜叉、乾闥婆之所讚歎，度在家泥，攝諸聖人，演說諸菩薩行，入法、義、辭、樂說之辯，震於無常、苦、無我等音聲之雷，怖諸外論見得之執，諸佛所歎，對治流轉、示涅槃樂。",
        "from": "T32n1660_006:0541a06_6",
        "context_with_next_sentence": true
    },
    {
        "source_sentence": "如是等經，若說若持觀察攝取，是名法供養。",
        "from": "T32n1660_006:0541a07_5",
        "context_with_next_sentence": true
    },
    {
        "source_sentence": "又法供養者，得不退墮，順行總持故。",
        "from": "T32n1660_006:0541a08_2",
        "context_with_next_sentence": true
    },
    {
        "source_sentence": "於空、無相、無願無作相應深法中，入至其底無動無疑，是名最勝義中法之供養。",
        "from": "T32n1660_006:0541a09_17",
        "context_with_next_sentence": true
    },
    {
        "source_sentence": "應當依於義，　　莫唯愛雜味，",
        "from": "T32n1660_006:0541a10_0",
        "context_with_next_sentence": true
    },
    {
        "source_sentence": "於深法道中，　　善入莫放逸。",
        "from": "T32n1660_006:0541a11_13",
        "context_with_next_sentence": true
    },
    {
        "source_sentence": "又法供養者，若於法中思法行法，隨順緣生、離諸邊取之見，得無出無生忍入於無我，於因緣中無違無鬪無諍，離我我所。",
        "from": "T32n1660_006:0541a14_14",
        "context_with_next_sentence": true
    },
    {
        "source_sentence": "應當依義，莫愛馳逐雜飾句味。",
        "from": "T32n1660_006:0541a15_8",
        "context_with_next_sentence": true
    },
    {
        "source_sentence": "應當依智，莫依於識。",
        "from": "T32n1660_006:0541a15_18",
        "context_with_next_sentence": true
    },
    {
        "source_sentence": "依了義經，莫著不了義世俗言說。",
        "from": "T32n1660_006:0541a16_13",
        "context_with_next_sentence": true
    },
    {
        "source_sentence": "應當依法，莫取人見。",
        "from": "T32n1660_006:0541a17_3",
        "context_with_next_sentence": true
    },
    {
        "source_sentence": "應當隨順如實法行入無住處，善觀無明、行、識、名色、六入、觸、受、愛、取、有、生、老死憂悲苦惱困極，皆悉寂滅。",
        "from": "T32n1660_006:0541a19_9",
        "context_with_next_sentence": true
    },
    {
        "source_sentence": "如是觀緣生已，引出無盡，以愍念眾生故，不著諸見、不作放逸。",
        "from": "T32n1660_006:0541a20_18",
        "context_with_next_sentence": true
    },
    {
        "source_sentence": "若常如此，乃名無上法之供養。",
        "from": "T32n1660_006:0541a21_11",
        "context_with_next_sentence": true
    },
    {
        "source_sentence": "如是此資糧，　　恒沙等大劫，",
        "from": "T32n1660_006:0541a22_0",
        "context_with_next_sentence": true
    },
    {
        "source_sentence": "出家及在家，　　當得滿正覺。",
        "from": "T32n1660_006:0541a23_13",
        "context_with_next_sentence": true
    },
    {
        "source_sentence": "如前所說資糧，於恒伽沙等量大劫中出家眾及在家眾菩薩乘者，多時滿願，得成正覺。",
        "from": "T32n1660_006:0541a25_19",
        "context_with_next_sentence": true
    },
    {
        "source_sentence": "繫彼資糧頌，　　為菩提思惟，",
        "from": "T32n1660_006:0541a26_0",
        "context_with_next_sentence": true
    },
    {
        "source_sentence": "資糧義無闕，　　能如在彼頌。",
        "from": "T32n1660_006:0541a27_13",
        "context_with_next_sentence": true
    },
    {
        "source_sentence": "我今擇彼頌，　　於義或增減，",
        "from": "T32n1660_006:0541a28_0",
        "context_with_next_sentence": true
    },
    {
        "source_sentence": "善解頌義等，　　賢智當忍之。",
        "from": "T32n1660_006:0541a29_13",
        "context_with_next_sentence": true
    },
    {
        "source_sentence": "釋彼資糧頌，　　我所作福善，",
        "from": "T32n1660_006:0541b01_0",
        "context_with_next_sentence": true
    },
    {
        "source_sentence": "為流轉眾生，　　當得正遍覺。",
        "from": "T32n1660_006:0541b02_13",
        "context_with_next_sentence": true
    },
    {
        "source_sentence": "聖者龍樹所作《菩提資糧論》竟，我比丘自在解釋竟。",
        "from": "T32n1660_006:0541b04_3",
        "context_with_next_sentence": true
    },
    {
        "source_sentence": "菩提資糧論卷第六",
        "from": "T32n1660_006:0541b05_100",
        "context_with_next_sentence": false
    }
]