[
    {
        "source_sentence": "犍陀國王經",
        "from": "T14n0506_001:0774a07_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T14n0506_001:0774a09_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T14n0506_001:0774a10_0",
        "context_with_next_sentence": true
    },
    {
        "source_sentence": "千二百五十比丘俱。",
        "from": "T14n0506_001:0774a11_8",
        "context_with_next_sentence": true
    },
    {
        "source_sentence": "時有國王，號名犍陀，奉事婆羅門。",
        "from": "T14n0506_001:0774a12_5",
        "context_with_next_sentence": true
    },
    {
        "source_sentence": "婆羅門居在山中，多種果樹。",
        "from": "T14n0506_001:0774a12_18",
        "context_with_next_sentence": true
    },
    {
        "source_sentence": "時有採樵人，毀敗其果樹，婆羅門時見之，便將詣王所，言：",
        "from": "T14n0506_001:0774a14_6",
        "context_with_next_sentence": true
    },
    {
        "source_sentence": "「是人無狀，殘敗我果樹，王當治殺之。",
        "from": "T14n0506_001:0774a15_3",
        "context_with_next_sentence": true
    },
    {
        "source_sentence": "」王敬事婆羅門，不敢違之，即為殺敗樹者。",
        "from": "T14n0506_001:0774a16_3",
        "context_with_next_sentence": true
    },
    {
        "source_sentence": "自後未久，有牛食人稻，其主逐捶牛，折其一角，血流被面，痛不可忍。",
        "from": "T14n0506_001:0774a17_16",
        "context_with_next_sentence": true
    },
    {
        "source_sentence": "牛徑到王所白言：",
        "from": "T14n0506_001:0774a18_4",
        "context_with_next_sentence": true
    },
    {
        "source_sentence": "「我實無狀，食此人少稻，今為其見捶、折我角。",
        "from": "T14n0506_001:0774a19_6",
        "context_with_next_sentence": true
    },
    {
        "source_sentence": "」稻主亦追到王所。",
        "from": "T14n0506_001:0774a19_15",
        "context_with_next_sentence": true
    },
    {
        "source_sentence": "王曉鳥獸語，告牛言：",
        "from": "T14n0506_001:0774a20_3",
        "context_with_next_sentence": true
    },
    {
        "source_sentence": "「我當為汝治殺之。",
        "from": "T14n0506_001:0774a20_12",
        "context_with_next_sentence": true
    },
    {
        "source_sentence": "」牛即報言：",
        "from": "T14n0506_001:0774a20_18",
        "context_with_next_sentence": true
    },
    {
        "source_sentence": "「今雖殺此人，亦不能令我不痛，但當約勅，後莫取人如我耳。",
        "from": "T14n0506_001:0774a22_5",
        "context_with_next_sentence": true
    },
    {
        "source_sentence": "」王便感念言：",
        "from": "T14n0506_001:0774a22_12",
        "context_with_next_sentence": true
    },
    {
        "source_sentence": "「我事婆羅門，但坐果樹，令我殺人，不如此牛也。",
        "from": "T14n0506_001:0774a23_14",
        "context_with_next_sentence": true
    },
    {
        "source_sentence": "」便呼婆羅門問言：",
        "from": "T14n0506_001:0774a24_3",
        "context_with_next_sentence": true
    },
    {
        "source_sentence": "「今事此道，有何福乎？",
        "from": "T14n0506_001:0774a24_14",
        "context_with_next_sentence": true
    },
    {
        "source_sentence": "」婆羅門報言：",
        "from": "T14n0506_001:0774a24_21",
        "context_with_next_sentence": true
    },
    {
        "source_sentence": "「可得攘災致福、富貴長壽。",
        "from": "T14n0506_001:0774a25_12",
        "context_with_next_sentence": true
    },
    {
        "source_sentence": "」王復問言：",
        "from": "T14n0506_001:0774a25_18",
        "context_with_next_sentence": true
    },
    {
        "source_sentence": "「可得免於生死不？",
        "from": "T14n0506_001:0774a26_5",
        "context_with_next_sentence": true
    },
    {
        "source_sentence": "」報言：",
        "from": "T14n0506_001:0774a26_9",
        "context_with_next_sentence": true
    },
    {
        "source_sentence": "「不得免於生死也。",
        "from": "T14n0506_001:0774a26_18",
        "context_with_next_sentence": true
    },
    {
        "source_sentence": "」王獨念言：",
        "from": "T14n0506_001:0774a27_1",
        "context_with_next_sentence": true
    },
    {
        "source_sentence": "「當用此道為事？",
        "from": "T14n0506_001:0774a27_9",
        "context_with_next_sentence": true
    },
    {
        "source_sentence": "」便勅群臣嚴駕。",
        "from": "T14n0506_001:0774a27_17",
        "context_with_next_sentence": true
    },
    {
        "source_sentence": "往到佛所，五體投地，為佛作禮，白言：",
        "from": "T14n0506_001:0774a28_14",
        "context_with_next_sentence": true
    },
    {
        "source_sentence": "「我聞佛道至尊，巍巍教化，天下所度無數。",
        "from": "T14n0506_001:0774a29_13",
        "context_with_next_sentence": true
    },
    {
        "source_sentence": "願受法言，以自改操。",
        "from": "T14n0506_001:0774b01_3",
        "context_with_next_sentence": true
    },
    {
        "source_sentence": "」佛即授王五戒十善，為說一切天地人物無生不死者。",
        "from": "T14n0506_001:0774b02_7",
        "context_with_next_sentence": true
    },
    {
        "source_sentence": "王以頭面著地為禮，白佛言：",
        "from": "T14n0506_001:0774b03_1",
        "context_with_next_sentence": true
    },
    {
        "source_sentence": "「今奉尊法戒，當得何福？",
        "from": "T14n0506_001:0774b03_13",
        "context_with_next_sentence": true
    },
    {
        "source_sentence": "」佛言：",
        "from": "T14n0506_001:0774b03_17",
        "context_with_next_sentence": true
    },
    {
        "source_sentence": "「布施持戒，現世得福；",
        "from": "T14n0506_001:0774b04_4",
        "context_with_next_sentence": true
    },
    {
        "source_sentence": "忍辱、精進、一心、智慧者，其德無量，後上天上，亦可得作遮迦越王，亦可得無為度世之道。",
        "from": "T14n0506_001:0774b06_6",
        "context_with_next_sentence": true
    },
    {
        "source_sentence": "」佛即為王現相好、威神光耀，王即歡喜意解，便得須陀洹道。",
        "from": "T14n0506_001:0774b07_13",
        "context_with_next_sentence": true
    },
    {
        "source_sentence": "阿難正衣服，頭面著地，為佛作禮，白佛言：",
        "from": "T14n0506_001:0774b08_15",
        "context_with_next_sentence": true
    },
    {
        "source_sentence": "「此王與牛本何因緣？",
        "from": "T14n0506_001:0774b09_4",
        "context_with_next_sentence": true
    },
    {
        "source_sentence": "牛語，意便解，捨婆羅門而事佛道，見佛聞法即得道迹。",
        "from": "T14n0506_001:0774b10_10",
        "context_with_next_sentence": true
    },
    {
        "source_sentence": "」佛言：",
        "from": "T14n0506_001:0774b10_14",
        "context_with_next_sentence": true
    },
    {
        "source_sentence": "「乃昔拘那含牟尼佛時，王與牛為兄弟，作優婆塞，俱持齋一日一夜。",
        "from": "T14n0506_001:0774b12_5",
        "context_with_next_sentence": true
    },
    {
        "source_sentence": "王守法精進不懈怠，壽終昇天上，壽盡下為國王；",
        "from": "T14n0506_001:0774b13_9",
        "context_with_next_sentence": true
    },
    {
        "source_sentence": "牛時犯齋夜食，後受其罪，罪畢復作牛，百世尚有宿識，故來開悟王意。",
        "from": "T14n0506_001:0774b15_3",
        "context_with_next_sentence": true
    },
    {
        "source_sentence": "牛後七日，壽終上生天上。",
        "from": "T14n0506_001:0774b15_15",
        "context_with_next_sentence": true
    },
    {
        "source_sentence": "」佛言：",
        "from": "T14n0506_001:0774b15_19",
        "context_with_next_sentence": true
    },
    {
        "source_sentence": "「四輩弟子！",
        "from": "T14n0506_001:0774b16_3",
        "context_with_next_sentence": true
    },
    {
        "source_sentence": "受持齋戒，不可犯也。",
        "from": "T14n0506_001:0774b16_13",
        "context_with_next_sentence": true
    },
    {
        "source_sentence": "」諸比丘僧、比丘尼、優婆塞、優婆夷、天、龍、鬼神，聞經歡喜，前為佛作禮而去。",
        "from": "T14n0506_001:0774b18_7",
        "context_with_next_sentence": true
    },
    {
        "source_sentence": "犍陀國王經",
        "from": "T14n0506_001:0774b19_100",
        "context_with_next_sentence": false
    }
]