[
    {
        "source_sentence": "卷三之下",
        "from": "T36n1741_03b:1035c18_0",
        "context_with_next_sentence": true
    },
    {
        "source_sentence": "大唐北京李通玄撰",
        "from": "T36n1741_03b:1035c20_0",
        "context_with_next_sentence": true
    },
    {
        "source_sentence": "十迴向十迴向",
        "from": "T36n1741_03b:1035c21_0",
        "context_with_next_sentence": true
    },
    {
        "source_sentence": "第一救護一切眾生離眾生相迴向善知識，以檀波羅蜜為主，餘九為伴。",
        "from": "T36n1741_03b:1035c23_12",
        "context_with_next_sentence": true
    },
    {
        "source_sentence": "南義如前。",
        "from": "T36n1741_03b:1035c23_17",
        "context_with_next_sentence": true
    },
    {
        "source_sentence": "有一國土名為廣大者，以此迴前十住、十行，自修解脫心多，令同於生死，調和生死涅槃。",
        "from": "T36n1741_03b:1035c25_17",
        "context_with_next_sentence": true
    },
    {
        "source_sentence": "五位菩薩地位昇進，教化一切眾生相智慧之香，令成就普賢廣大願海。",
        "from": "T36n1741_03b:1035c27_9",
        "context_with_next_sentence": true
    },
    {
        "source_sentence": "由此為首，故國名廣大。",
        "from": "T36n1741_03b:1035c28_1",
        "context_with_next_sentence": true
    },
    {
        "source_sentence": "有鬻香長者，以明能和鬻諸香，以表能調治生死，便成大智大慈悲五分法身戒定慧解脫解脫知見香。",
        "from": "T36n1741_03b:1036a01_7",
        "context_with_next_sentence": true
    },
    {
        "source_sentence": "普燻一切眾生，皆令發意，故名鬻香。",
        "from": "T36n1741_03b:1036a02_4",
        "context_with_next_sentence": true
    },
    {
        "source_sentence": "鬻香融易出世間解脫入於生死，成大智大悲，以為一體無二也。",
        "from": "T36n1741_03b:1036a03_13",
        "context_with_next_sentence": true
    },
    {
        "source_sentence": "解脫不壞，能與生死一體，猶如淨水處泥不濁，猶如水精寶入濁水中能清濁水，其水現在而不濁性，猶如臭草處栴檀林，猶如濁水生妙蓮華。",
        "from": "T36n1741_03b:1036a06_17",
        "context_with_next_sentence": true
    },
    {
        "source_sentence": "又如阿澤迦藥一兩，能變千兩銅鐵以成真金，純作金體，無有銅鐵性。",
        "from": "T36n1741_03b:1036a08_10",
        "context_with_next_sentence": true
    },
    {
        "source_sentence": "若人一念與根本普光明智相應時，能和無始無明惡業，變為如來大智大慈悲海故。",
        "from": "T36n1741_03b:1036a10_7",
        "context_with_next_sentence": true
    },
    {
        "source_sentence": "猶如和合諸香以為一丸，互為資熏以成妙味，然諸香體各不相知，純雜自在，一一諸香不合不離。",
        "from": "T36n1741_03b:1036a12_12",
        "context_with_next_sentence": true
    },
    {
        "source_sentence": "是故菩薩以清淨智，同於生死以為一體，一切眾生八萬四千不可說諸塵勞門，皆與同成智悲之海。",
        "from": "T36n1741_03b:1036a14_17",
        "context_with_next_sentence": true
    },
    {
        "source_sentence": "生死無垢、智無清淨，無和無合、不散不離。",
        "from": "T36n1741_03b:1036a15_18",
        "context_with_next_sentence": true
    },
    {
        "source_sentence": "若見生死有濁、見智有清淨，即居染淨二心。",
        "from": "T36n1741_03b:1036a16_17",
        "context_with_next_sentence": true
    },
    {
        "source_sentence": "心境無非解脫。",
        "from": "T36n1741_03b:1036a17_4",
        "context_with_next_sentence": true
    },
    {
        "source_sentence": "以長者號青蓮華者，以明同生死而不染污故。",
        "from": "T36n1741_03b:1036a18_5",
        "context_with_next_sentence": true
    },
    {
        "source_sentence": "像此十迴向，迴前十住十行出世心多，迴入生死成就大悲。",
        "from": "T36n1741_03b:1036a19_12",
        "context_with_next_sentence": true
    },
    {
        "source_sentence": "無染著故，以俗人長者青蓮華表之。",
        "from": "T36n1741_03b:1036a20_8",
        "context_with_next_sentence": true
    },
    {
        "source_sentence": "十住初十行初，皆以比丘為首，表出世心多。",
        "from": "T36n1741_03b:1036a21_9",
        "context_with_next_sentence": true
    },
    {
        "source_sentence": "既得出世已，須入生死廣行行海度脫眾生。",
        "from": "T36n1741_03b:1036a22_8",
        "context_with_next_sentence": true
    },
    {
        "source_sentence": "是故此十迴向，以俗士長者號青蓮華表之取像。",
        "from": "T36n1741_03b:1036a23_10",
        "context_with_next_sentence": true
    },
    {
        "source_sentence": "下意思之可見。",
        "from": "T36n1741_03b:1036a23_17",
        "context_with_next_sentence": true
    },
    {
        "source_sentence": "以迴真入俗等塵勞，而無塵勞可污也。",
        "from": "T36n1741_03b:1036a24_15",
        "context_with_next_sentence": true
    },
    {
        "source_sentence": "長者云我知一切香者，以明一切眾生皆有五分法身之香，只為發心時未至。",
        "from": "T36n1741_03b:1036a26_10",
        "context_with_next_sentence": true
    },
    {
        "source_sentence": "一切燒香者，於生死海中教化令覺悟，焚燒煩惱故。",
        "from": "T36n1741_03b:1036a27_13",
        "context_with_next_sentence": true
    },
    {
        "source_sentence": "一切塗香者，以明於生死海中慰喻讚歎一切眾生，令歡喜發心故。",
        "from": "T36n1741_03b:1036a29_4",
        "context_with_next_sentence": true
    },
    {
        "source_sentence": "一切粖香者，令一切眾生散煩惱故。",
        "from": "T36n1741_03b:1036b01_1",
        "context_with_next_sentence": true
    },
    {
        "source_sentence": "亦知香王出處者，根本智香王出在無明中，以達無明成根本智慧為佛知見，自在為王，以萬境不能染污故。",
        "from": "T36n1741_03b:1036b03_10",
        "context_with_next_sentence": true
    },
    {
        "source_sentence": "已下天香龍香等八部眾有八種香，以明和合世間人天八部眾八種邪思惟等，成聖道中八種正道。",
        "from": "T36n1741_03b:1036b05_15",
        "context_with_next_sentence": true
    },
    {
        "source_sentence": "已下善香惡香及世所受用香有十三種香，以明和合人天六道中六根，及境上善惡煩惱有十二，總合為一丸，成聖所知見受用之香，即十三也。",
        "from": "T36n1741_03b:1036b09_2",
        "context_with_next_sentence": true
    },
    {
        "source_sentence": "已下菩薩差別香，差別智也。",
        "from": "T36n1741_03b:1036b09_15",
        "context_with_next_sentence": true
    },
    {
        "source_sentence": "一切菩薩地位香，以明五位差別昇進。",
        "from": "T36n1741_03b:1036b10_12",
        "context_with_next_sentence": true
    },
    {
        "source_sentence": "總結如是等香形狀生起及根本者，以明和合五位昇進生起相。",
        "from": "T36n1741_03b:1036b12_2",
        "context_with_next_sentence": true
    },
    {
        "source_sentence": "且如十住有十位生起形相，皆以後位生前位，引令修行者昇進不得停住，使令加行不息，智德慈悲諸藝速明，道行增廣，不滯一法。",
        "from": "T36n1741_03b:1036b15_2",
        "context_with_next_sentence": true
    },
    {
        "source_sentence": "又初發心住至第三住，出世心現前。",
        "from": "T36n1741_03b:1036b15_18",
        "context_with_next_sentence": true
    },
    {
        "source_sentence": "以第四住彌伽居士市肆上者為生起，引前位出世心多，使令知鬧處是出世故。",
        "from": "T36n1741_03b:1036b17_14",
        "context_with_next_sentence": true
    },
    {
        "source_sentence": "第四住至六住，有世間出世心多，即第七住純入生死、無求出世，成大慈悲行以為生起，皆有十重。",
        "from": "T36n1741_03b:1036b19_19",
        "context_with_next_sentence": true
    },
    {
        "source_sentence": "及第四第七兩度生起，後十住以十行為生起，十行以十迴向為生起，五位皆然。",
        "from": "T36n1741_03b:1036b21_16",
        "context_with_next_sentence": true
    },
    {
        "source_sentence": "若不如是，得一法即自謂言足，便即無求也。",
        "from": "T36n1741_03b:1036b22_16",
        "context_with_next_sentence": true
    },
    {
        "source_sentence": "人間有香名曰象藏，因龍鬪而生者，以明象為大力，含藏大用在其身，表根本智以明無明貪欲所翳障，今以定慧觀照力，與貪欲瞋愛龍鬪，方始發明其香。",
        "from": "T36n1741_03b:1036b26_9",
        "context_with_next_sentence": true
    },
    {
        "source_sentence": "若燒一丸，起大香雲彌覆王都者，以量周虛空，生死界為王都，以智者於中止故。",
        "from": "T36n1741_03b:1036b28_5",
        "context_with_next_sentence": true
    },
    {
        "source_sentence": "於七日中雨微細香雨，著其身者悉皆金色，以明與無明鬪，現根本智白淨無垢，以起差別智，說七淨財之妙法。",
        "from": "T36n1741_03b:1036c01_16",
        "context_with_next_sentence": true
    },
    {
        "source_sentence": "有能悟入，身心白淨無垢，名為金色。",
        "from": "T36n1741_03b:1036c02_13",
        "context_with_next_sentence": true
    },
    {
        "source_sentence": "若著衣服、宮殿、樓閣亦皆金色者，以明慈悲喜捨諸助道行。",
        "from": "T36n1741_03b:1036c03_18",
        "context_with_next_sentence": true
    },
    {
        "source_sentence": "總皆金色，以明萬行以根本智為體。",
        "from": "T36n1741_03b:1036c04_15",
        "context_with_next_sentence": true
    },
    {
        "source_sentence": "若因風吹入金殿中者，以明因說教風吹，入眾生心，信受七覺支觀。",
        "from": "T36n1741_03b:1036c06_6",
        "context_with_next_sentence": true
    },
    {
        "source_sentence": "以為七日七夜歡喜充滿者，法樂也，廣如經說。",
        "from": "T36n1741_03b:1036c07_8",
        "context_with_next_sentence": true
    },
    {
        "source_sentence": "并此象藏香向下，通有十種香，五位通用，且如十住，一住配一，十行、十迴向、十地各各十位，皆配一種香。",
        "from": "T36n1741_03b:1036c09_15",
        "context_with_next_sentence": true
    },
    {
        "source_sentence": "第五如雪山中香，表禪。",
        "from": "T36n1741_03b:1036c10_6",
        "context_with_next_sentence": true
    },
    {
        "source_sentence": "第六羅剎界中香，表第六智慧。",
        "from": "T36n1741_03b:1036c10_20",
        "context_with_next_sentence": true
    },
    {
        "source_sentence": "以智慧如羅剎，能食噉眾生血肉，取力用猛壯。",
        "from": "T36n1741_03b:1036c11_20",
        "context_with_next_sentence": true
    },
    {
        "source_sentence": "所表當位之法，以明智慧羅剎破壞無明，不可為對。",
        "from": "T36n1741_03b:1036c13_3",
        "context_with_next_sentence": true
    },
    {
        "source_sentence": "此羅剎界香名為海藏，以智慧為海藏。",
        "from": "T36n1741_03b:1036c14_1",
        "context_with_next_sentence": true
    },
    {
        "source_sentence": "其香但為轉輪王所用者，以明第六位般若波羅蜜智慧成已，方能善轉法輪，像輪王也。",
        "from": "T36n1741_03b:1036c16_1",
        "context_with_next_sentence": true
    },
    {
        "source_sentence": "燒之一丸，及四軍皆騰虛空者，以明至般若波羅蜜位，所說之法，身心四辯皆與空合，一一像取之，得法像亡。",
        "from": "T36n1741_03b:1036c18_10",
        "context_with_next_sentence": true
    },
    {
        "source_sentence": "從我唯知此調和諸香法已下，推德昇進。",
        "from": "T36n1741_03b:1036c19_9",
        "context_with_next_sentence": true
    },
    {
        "source_sentence": "以明此十迴向法，前十住、十行出生死心多，令入生死中而無所著，起普賢行願。",
        "from": "T36n1741_03b:1036c21_5",
        "context_with_next_sentence": true
    },
    {
        "source_sentence": "亦與後十地及等覺位，為大智大慈悲之體故。",
        "from": "T36n1741_03b:1036c22_6",
        "context_with_next_sentence": true
    },
    {
        "source_sentence": "於兜率天宮，於欲界處中而說故。",
        "from": "T36n1741_03b:1036c23_2",
        "context_with_next_sentence": true
    },
    {
        "source_sentence": "以此調和根本智普賢行願，總滿十地及等覺位，依樣而行故。",
        "from": "T36n1741_03b:1036c24_10",
        "context_with_next_sentence": true
    },
    {
        "source_sentence": "前經中於膝上放光，說十迴向位，以表膝者卷舒自在義，以彰此位調和生死涅槃而得自在，故將合和香法而表之。",
        "from": "T36n1741_03b:1036c27_3",
        "context_with_next_sentence": true
    },
    {
        "source_sentence": "第二不壞迴向，以戒波羅蜜為主，餘九為伴。",
        "from": "T36n1741_03b:1036c28_19",
        "context_with_next_sentence": true
    },
    {
        "source_sentence": "以明不壞清淨法身智身以為戒體，以此清淨戒體為大慈悲，處於世間生死而了生死之性悉清淨故。",
        "from": "T36n1741_03b:1037a02_6",
        "context_with_next_sentence": true
    },
    {
        "source_sentence": "若處迷也，心境俱縛；",
        "from": "T36n1741_03b:1037a02_16",
        "context_with_next_sentence": true
    },
    {
        "source_sentence": "若在悟也，心境俱真。",
        "from": "T36n1741_03b:1037a03_6",
        "context_with_next_sentence": true
    },
    {
        "source_sentence": "故名不壞迴向。",
        "from": "T36n1741_03b:1037a03_13",
        "context_with_next_sentence": true
    },
    {
        "source_sentence": "於此南方，南義如前。",
        "from": "T36n1741_03b:1037a04_2",
        "context_with_next_sentence": true
    },
    {
        "source_sentence": "有大城名樓閣者，為以無量重重差別智觀察諸根，以為其樓。",
        "from": "T36n1741_03b:1037a05_10",
        "context_with_next_sentence": true
    },
    {
        "source_sentence": "無盡智海，隨根隨時，接生為閣。",
        "from": "T36n1741_03b:1037a06_6",
        "context_with_next_sentence": true
    },
    {
        "source_sentence": "有船師名婆施羅者，此云自在。",
        "from": "T36n1741_03b:1037a06_20",
        "context_with_next_sentence": true
    },
    {
        "source_sentence": "為此位以淨戒處生死而不污，故云自在。",
        "from": "T36n1741_03b:1037a07_17",
        "context_with_next_sentence": true
    },
    {
        "source_sentence": "其船師在城門外者，以接眾生故，不住自智德故，處外接眾生也。",
        "from": "T36n1741_03b:1037a09_8",
        "context_with_next_sentence": true
    },
    {
        "source_sentence": "海岸上者，以此位大慈悲為戒體，明臨生死海岸接眾生，令無失時故，像大海潮無失時故。",
        "from": "T36n1741_03b:1037a11_8",
        "context_with_next_sentence": true
    },
    {
        "source_sentence": "百千商人及餘無量大眾圍遶者，以明萬行圓滿。",
        "from": "T36n1741_03b:1037a12_11",
        "context_with_next_sentence": true
    },
    {
        "source_sentence": "船師云：",
        "from": "T36n1741_03b:1037a12_15",
        "context_with_next_sentence": true
    },
    {
        "source_sentence": "「我在此城海岸路中，淨修菩薩大悲幢行。",
        "from": "T36n1741_03b:1037a13_13",
        "context_with_next_sentence": true
    },
    {
        "source_sentence": "」以明於生死大海流轉路中，淨修菩薩大慈悲幢行者，以明處生死不傾動故，摧破一切生死軍故。",
        "from": "T36n1741_03b:1037a15_17",
        "context_with_next_sentence": true
    },
    {
        "source_sentence": "此船師有二義：",
        "from": "T36n1741_03b:1037a16_5",
        "context_with_next_sentence": true
    },
    {
        "source_sentence": "一以菩薩常處世濟難，現同凡行，為大船師，引諸商眾生其寶所，辯諸寶類、定其寶價，非聖智不可為也。",
        "from": "T36n1741_03b:1037a18_14",
        "context_with_next_sentence": true
    },
    {
        "source_sentence": "二示法，以明此位大慈悲為戒體，以十住十行得出生死之海，此位迴令入於生死海，濟渡沈倫生死眾生，故以船師像之。",
        "from": "T36n1741_03b:1037a21_9",
        "context_with_next_sentence": true
    },
    {
        "source_sentence": "是故船師云：",
        "from": "T36n1741_03b:1037a21_15",
        "context_with_next_sentence": true
    },
    {
        "source_sentence": "「聞我法者，令其不怖生死海，必得入於一切智海。",
        "from": "T36n1741_03b:1037a22_16",
        "context_with_next_sentence": true
    },
    {
        "source_sentence": "」廣如經說。",
        "from": "T36n1741_03b:1037a23_2",
        "context_with_next_sentence": true
    },
    {
        "source_sentence": "從我唯得此大悲幢行法門已下，是推德昇進。",
        "from": "T36n1741_03b:1037a24_3",
        "context_with_next_sentence": true
    },
    {
        "source_sentence": "第三等一切佛迴向，以忍波羅蜜為主，餘九為伴。",
        "from": "T36n1741_03b:1037a26_2",
        "context_with_next_sentence": true
    },
    {
        "source_sentence": "南義如前。",
        "from": "T36n1741_03b:1037a26_7",
        "context_with_next_sentence": true
    },
    {
        "source_sentence": "有城名曰可樂，城是從前位昇進，至此位言。",
        "from": "T36n1741_03b:1037a27_7",
        "context_with_next_sentence": true
    },
    {
        "source_sentence": "城是防護之義，以明心境之上永不起瞋恨，不忌之心故名為城。",
        "from": "T36n1741_03b:1037a28_15",
        "context_with_next_sentence": true
    },
    {
        "source_sentence": "城云可樂者，為常行忍辱，眾所樂見故。",
        "from": "T36n1741_03b:1037a29_14",
        "context_with_next_sentence": true
    },
    {
        "source_sentence": "長者名無上勝者，以明諸行之中忍為最勝。",
        "from": "T36n1741_03b:1037b01_13",
        "context_with_next_sentence": true
    },
    {
        "source_sentence": "此位善財所以悲泣流淚，以明忍辱，慈悲之行故。",
        "from": "T36n1741_03b:1037b02_16",
        "context_with_next_sentence": true
    },
    {
        "source_sentence": "見無上勝長者在其城東者，是春生眾善發明之首也。",
        "from": "T36n1741_03b:1037b04_1",
        "context_with_next_sentence": true
    },
    {
        "source_sentence": "大莊嚴林幢無憂林中者，以忍心成滿在萬行無憂，以為處所也。",
        "from": "T36n1741_03b:1037b05_10",
        "context_with_next_sentence": true
    },
    {
        "source_sentence": "居無量商人者，以求法寶也。",
        "from": "T36n1741_03b:1037b06_3",
        "context_with_next_sentence": true
    },
    {
        "source_sentence": "百千居士者，處世俗而恒真也。",
        "from": "T36n1741_03b:1037b06_17",
        "context_with_next_sentence": true
    },
    {
        "source_sentence": "如上諸眾之所圍遶者，接生行圓也。",
        "from": "T36n1741_03b:1037b07_13",
        "context_with_next_sentence": true
    },
    {
        "source_sentence": "善財見彼長者，以身投地，頂禮其足，良久乃起，以明忍行以成深智禮敬也。",
        "from": "T36n1741_03b:1037b09_7",
        "context_with_next_sentence": true
    },
    {
        "source_sentence": "無上勝長者云：",
        "from": "T36n1741_03b:1037b09_14",
        "context_with_next_sentence": true
    },
    {
        "source_sentence": "「我成就至一切處菩薩行門無依無作神通。",
        "from": "T36n1741_03b:1037b10_13",
        "context_with_next_sentence": true
    },
    {
        "source_sentence": "」初云三千大千世界一切人中，次云三十三天及八部龍神，乃至十方一切國土地獄惡道之身皆遍周，以其同類教化皆令歡喜，隨器所堪皆令離苦。",
        "from": "T36n1741_03b:1037b14_3",
        "context_with_next_sentence": true
    },
    {
        "source_sentence": "以明法忍即成，無依智現，以智無處所大小中邊，非三世所攝，性自遍周、量濟法界，不往而到、不來而至。",
        "from": "T36n1741_03b:1037b16_12",
        "context_with_next_sentence": true
    },
    {
        "source_sentence": "此乃無神而神，大用遍周；",
        "from": "T36n1741_03b:1037b17_3",
        "context_with_next_sentence": true
    },
    {
        "source_sentence": "無作而作，大功普應。",
        "from": "T36n1741_03b:1037b17_13",
        "context_with_next_sentence": true
    },
    {
        "source_sentence": "十方六道，恒常於一切眾生前對現色身，隨應教化，現同凡事，而諸眾生無疑怪心。",
        "from": "T36n1741_03b:1037b19_10",
        "context_with_next_sentence": true
    },
    {
        "source_sentence": "此乃十方人天世間常爾，是普賢常道也。",
        "from": "T36n1741_03b:1037b20_9",
        "context_with_next_sentence": true
    },
    {
        "source_sentence": "此乃立樣，令修行者設功行未及，知位欣修須及，不無其此。",
        "from": "T36n1741_03b:1037b21_16",
        "context_with_next_sentence": true
    },
    {
        "source_sentence": "我唯知此至一切處修菩薩行清淨法門無依無作神通之力已下，是推德昇進。",
        "from": "T36n1741_03b:1037b23_11",
        "context_with_next_sentence": true
    },
    {
        "source_sentence": "此前之三位，是十迴向入生死成大悲行，以鬻香長者號青蓮華、船師自在、無上勝等三箇長者俗士表之。",
        "from": "T36n1741_03b:1037b25_19",
        "context_with_next_sentence": true
    },
    {
        "source_sentence": "至此南方有國土名曰輸那，有比丘尼名師子頻伸，是十迴向中入生死出世間慈悲，故以比丘尼表之。",
        "from": "T36n1741_03b:1037b28_6",
        "context_with_next_sentence": true
    },
    {
        "source_sentence": "尼字者，慈悲之音。",
        "from": "T36n1741_03b:1037b28_15",
        "context_with_next_sentence": true
    },
    {
        "source_sentence": "比丘者，出世之相，以表生死中出生死清淨大慈悲行。",
        "from": "T36n1741_03b:1037b29_18",
        "context_with_next_sentence": true
    },
    {
        "source_sentence": "為明修行者了生死而性清淨故，愍其不了者，恒處其中無有出期。",
        "from": "T36n1741_03b:1037c02_10",
        "context_with_next_sentence": true
    },
    {
        "source_sentence": "第四至一切處迴向者，以明此精進行，無生死不遍、無惡道不至故。",
        "from": "T36n1741_03b:1037c04_10",
        "context_with_next_sentence": true
    },
    {
        "source_sentence": "以精進波羅蜜為主，餘九為伴。",
        "from": "T36n1741_03b:1037c05_4",
        "context_with_next_sentence": true
    },
    {
        "source_sentence": "南義如前。",
        "from": "T36n1741_03b:1037c05_9",
        "context_with_next_sentence": true
    },
    {
        "source_sentence": "有國土名輸那者，此云勇猛。",
        "from": "T36n1741_03b:1037c06_2",
        "context_with_next_sentence": true
    },
    {
        "source_sentence": "為此位於生死之中，行大慈悲度，量同虛空界，六道眾生隨器現形，悉遍周故，無不濟度故。",
        "from": "T36n1741_03b:1037c08_3",
        "context_with_next_sentence": true
    },
    {
        "source_sentence": "以精進如是，國土名勇猛。",
        "from": "T36n1741_03b:1037c08_15",
        "context_with_next_sentence": true
    },
    {
        "source_sentence": "其國有城名迦陵林，此云鬪諍時，以明此位處世無染，大慈悲於世間能和鬪諍，故以為名。",
        "from": "T36n1741_03b:1037c10_15",
        "context_with_next_sentence": true
    },
    {
        "source_sentence": "比丘尼名師子頻伸者，以德行立名，以明清淨智如師子，久處生死，以大慈悲故，廣度眾生，無辭勞倦、心恒適悅，名曰頻伸。",
        "from": "T36n1741_03b:1037c13_12",
        "context_with_next_sentence": true
    },
    {
        "source_sentence": "師子頻伸者，展舒適悅之義。",
        "from": "T36n1741_03b:1037c14_4",
        "context_with_next_sentence": true
    },
    {
        "source_sentence": "此比丘尼在勝光王所捨施之園中者，以明於生死中，行出生死大慈悲之行而得自在，故名勝光王。",
        "from": "T36n1741_03b:1037c16_10",
        "context_with_next_sentence": true
    },
    {
        "source_sentence": "捨施之園，以明行慈悲法，以表居生死中勝於生死，行慈施法以為悅樂，故名為園。",
        "from": "T36n1741_03b:1037c18_8",
        "context_with_next_sentence": true
    },
    {
        "source_sentence": "園者，遊觀悅樂義，以像菩薩恒居生死，度脫眾生以為已樂，故名之為園。",
        "from": "T36n1741_03b:1037c20_1",
        "context_with_next_sentence": true
    },
    {
        "source_sentence": "此位中以普光明智成種種意生身，十方利益，一身作無量身，遍周法界眾生前，成就差別智門。",
        "from": "T36n1741_03b:1037c22_4",
        "context_with_next_sentence": true
    },
    {
        "source_sentence": "意明此慈悲精進行，都含十方虛空六道眾生總為一，大慈悲饒益眾生，令離苦得樂，發菩提心，成無上道。",
        "from": "T36n1741_03b:1037c24_13",
        "context_with_next_sentence": true
    },
    {
        "source_sentence": "廣大之園，一眾生不盡不出。",
        "from": "T36n1741_03b:1037c25_5",
        "context_with_next_sentence": true
    },
    {
        "source_sentence": "其中一切菩薩皆如是行，以眾生界本真性故，以比丘尼號師子頻伸像之。",
        "from": "T36n1741_03b:1037c26_18",
        "context_with_next_sentence": true
    },
    {
        "source_sentence": "園中所有寶樹及塵陂池樓閣等，皆以明依行報莊嚴，廣如經說。",
        "from": "T36n1741_03b:1037c28_9",
        "context_with_next_sentence": true
    },
    {
        "source_sentence": "從我唯知此成就一切智已下，是推德昇進。",
        "from": "T36n1741_03b:1037c29_9",
        "context_with_next_sentence": true
    },
    {
        "source_sentence": "第五無盡功德藏迴向，以禪波羅蜜為主，餘九為伴。",
        "from": "T36n1741_03b:1038a02_3",
        "context_with_next_sentence": true
    },
    {
        "source_sentence": "於此南方有一國土名曰險難者，以女人術行，以違真理，聞者難信，故國名險難。",
        "from": "T36n1741_03b:1038a03_20",
        "context_with_next_sentence": true
    },
    {
        "source_sentence": "城名寶莊嚴者，為明及至其所，心大慈悲故，常隨生死之流，廣利群品，同行利生。",
        "from": "T36n1741_03b:1038a05_16",
        "context_with_next_sentence": true
    },
    {
        "source_sentence": "了五欲性無，不離禪體。",
        "from": "T36n1741_03b:1038a06_7",
        "context_with_next_sentence": true
    },
    {
        "source_sentence": "以大慈悲故，不離俗體。",
        "from": "T36n1741_03b:1038a06_18",
        "context_with_next_sentence": true
    },
    {
        "source_sentence": "為大智故，處俗而不染。",
        "from": "T36n1741_03b:1038a07_8",
        "context_with_next_sentence": true
    },
    {
        "source_sentence": "夫俗間之境，畏而離之，是二乘法；",
        "from": "T36n1741_03b:1038a08_3",
        "context_with_next_sentence": true
    },
    {
        "source_sentence": "染而愛之，是凡夫法。",
        "from": "T36n1741_03b:1038a08_13",
        "context_with_next_sentence": true
    },
    {
        "source_sentence": "故菩薩不同此二，為大慈故處生死同行，為大悲故。",
        "from": "T36n1741_03b:1038a09_16",
        "context_with_next_sentence": true
    },
    {
        "source_sentence": "了生死及世間境界總無也。",
        "from": "T36n1741_03b:1038a10_8",
        "context_with_next_sentence": true
    },
    {
        "source_sentence": "以大慈悲故，以智幻生其身，處於世間如影，猶如化人。",
        "from": "T36n1741_03b:1038a11_14",
        "context_with_next_sentence": true
    },
    {
        "source_sentence": "雖同世間，無境可染，亦無心染境。",
        "from": "T36n1741_03b:1038a12_9",
        "context_with_next_sentence": true
    },
    {
        "source_sentence": "但為大慈悲行，於世間不行一行，行無量等眾生行門故。",
        "from": "T36n1741_03b:1038a13_14",
        "context_with_next_sentence": true
    },
    {
        "source_sentence": "雖同世間，世間如化、自身如幻，以智隨塵。",
        "from": "T36n1741_03b:1038a14_14",
        "context_with_next_sentence": true
    },
    {
        "source_sentence": "塵無染者，塵亦本無。",
        "from": "T36n1741_03b:1038a15_3",
        "context_with_next_sentence": true
    },
    {
        "source_sentence": "以此義故，雖同世俗，常離欲際。",
        "from": "T36n1741_03b:1038a15_18",
        "context_with_next_sentence": true
    },
    {
        "source_sentence": "法門以明自智無五欲，以大慈悲故，常入生死隨俗利生，得大功德。",
        "from": "T36n1741_03b:1038a17_8",
        "context_with_next_sentence": true
    },
    {
        "source_sentence": "五名無盡功德藏迴向，故城名寶莊嚴。",
        "from": "T36n1741_03b:1038a18_5",
        "context_with_next_sentence": true
    },
    {
        "source_sentence": "以自智無五欲，為利眾生行萬行故，城名寶莊嚴也。",
        "from": "T36n1741_03b:1038a19_9",
        "context_with_next_sentence": true
    },
    {
        "source_sentence": "是故《淨名經》云「示受於五欲，亦復現行禪，令魔心憒亂，不能得其便。",
        "from": "T36n1741_03b:1038a20_20",
        "context_with_next_sentence": true
    },
    {
        "source_sentence": "火中生蓮華，實可為希有；",
        "from": "T36n1741_03b:1038a21_11",
        "context_with_next_sentence": true
    },
    {
        "source_sentence": "在欲而行禪，希有亦如是。",
        "from": "T36n1741_03b:1038a22_3",
        "context_with_next_sentence": true
    },
    {
        "source_sentence": "」此位以大慈悲為禪體，居世間不染，如婆須蜜女表之。",
        "from": "T36n1741_03b:1038a23_7",
        "context_with_next_sentence": true
    },
    {
        "source_sentence": "表一切菩薩大慈之行，法合同纏，不要須是女也。",
        "from": "T36n1741_03b:1038a24_9",
        "context_with_next_sentence": true
    },
    {
        "source_sentence": "如離世間之行，亦無菩薩行故。",
        "from": "T36n1741_03b:1038a25_3",
        "context_with_next_sentence": true
    },
    {
        "source_sentence": "為眾生煩惱多，菩薩行多；",
        "from": "T36n1741_03b:1038a25_15",
        "context_with_next_sentence": true
    },
    {
        "source_sentence": "眾生無煩惱，菩薩行亦無故。",
        "from": "T36n1741_03b:1038a26_8",
        "context_with_next_sentence": true
    },
    {
        "source_sentence": "前比丘尼，以入生死中成大慈悲，得出世解脫慈悲行門。",
        "from": "T36n1741_03b:1038a27_13",
        "context_with_next_sentence": true
    },
    {
        "source_sentence": "此位以於出世解脫慈悲中，入於五欲境界，以明菩薩心大慈故，不染而染、染而不染，示受五欲而無虧女志，不壞無作自性禪門，十方世界隨所見者，如應差別各身不同。",
        "from": "T36n1741_03b:1038b02_11",
        "context_with_next_sentence": true
    },
    {
        "source_sentence": "善財見婆須蜜女，此云世友，以能十方一切世界對現色身，隨所根睹者友而不捨，皆令離苦得樂，故云世友。",
        "from": "T36n1741_03b:1038b05_1",
        "context_with_next_sentence": true
    },
    {
        "source_sentence": "所居在市󱈎之北自宅中住者，以此位生死塵勞為市󱈎，無法不寂為自宅。",
        "from": "T36n1741_03b:1038b06_14",
        "context_with_next_sentence": true
    },
    {
        "source_sentence": "其宅廣博嚴麗，寶牆寶樹園林樓閣一切皆寶莊嚴者，以禪體遍周、萬行圓滿，所得果報生也。",
        "from": "T36n1741_03b:1038b08_17",
        "context_with_next_sentence": true
    },
    {
        "source_sentence": "若有聞法得見親近，無不獲益，離貪欲際，廣如經說。",
        "from": "T36n1741_03b:1038b10_1",
        "context_with_next_sentence": true
    },
    {
        "source_sentence": "宅居市北者，以表北方為玄武，主姦邪盜賊，夜暗之所也。",
        "from": "T36n1741_03b:1038b11_7",
        "context_with_next_sentence": true
    },
    {
        "source_sentence": "以菩薩常處無明長夜生死市󱈎，以接迷流，令歸正見，故行貪欲方便化迷。",
        "from": "T36n1741_03b:1038b13_1",
        "context_with_next_sentence": true
    },
    {
        "source_sentence": "善財問：",
        "from": "T36n1741_03b:1038b13_5",
        "context_with_next_sentence": true
    },
    {
        "source_sentence": "「修何福業，得如是自在？",
        "from": "T36n1741_03b:1038b13_17",
        "context_with_next_sentence": true
    },
    {
        "source_sentence": "」其女答言「過去有佛名曰高行」者，以此禪位體高勝，出過情念諸見故，佛號高行。",
        "from": "T36n1741_03b:1038b15_11",
        "context_with_next_sentence": true
    },
    {
        "source_sentence": "城名妙門者，以定能發慧，故名妙門。",
        "from": "T36n1741_03b:1038b16_8",
        "context_with_next_sentence": true
    },
    {
        "source_sentence": "彼佛入王城，蹈彼門閫，其城一切悉皆震動者，以明定慧相應，一切煩惱悉皆破壞。",
        "from": "T36n1741_03b:1038b18_4",
        "context_with_next_sentence": true
    },
    {
        "source_sentence": "其城忽然廣博眾寶莊嚴者，以禪體相應，心無內外、量等虛空，名為廣博。",
        "from": "T36n1741_03b:1038b19_18",
        "context_with_next_sentence": true
    },
    {
        "source_sentence": "無虧定體，入󱈎同事，以接眾生，獲得報化莊嚴，不離禪定自在故。",
        "from": "T36n1741_03b:1038b21_6",
        "context_with_next_sentence": true
    },
    {
        "source_sentence": "我為長者妻者，以禪定為夫，慈悲心為妻也。",
        "from": "T36n1741_03b:1038b22_6",
        "context_with_next_sentence": true
    },
    {
        "source_sentence": "以明不失禪心，大悲隨俗不污也。",
        "from": "T36n1741_03b:1038b23_2",
        "context_with_next_sentence": true
    },
    {
        "source_sentence": "以將一寶錢供養彼佛者，世中流通可貴莫過寶錢，於世間聖道流通者莫過於智慧也。",
        "from": "T36n1741_03b:1038b25_2",
        "context_with_next_sentence": true
    },
    {
        "source_sentence": "文殊師利為佛侍者，是根本智之妙慧也。",
        "from": "T36n1741_03b:1038b26_1",
        "context_with_next_sentence": true
    },
    {
        "source_sentence": "以此根本智為定體，出生妙慧為侍人，教化眾生發菩提心，是菩薩自在故，以明不壞禪心而能隨俗，表菩薩大智大慈悲為禪體，處生死󱈎肆，垢淨不能滯其禪、喧諍不能留其性。",
        "from": "T36n1741_03b:1038c01_2",
        "context_with_next_sentence": true
    },
    {
        "source_sentence": "從我唯知此離貪欲際解脫門已下，是推德昇進。",
        "from": "T36n1741_03b:1038c02_4",
        "context_with_next_sentence": true
    },
    {
        "source_sentence": "第六隨順堅固迴向，以般若波羅蜜為主，餘九為伴。",
        "from": "T36n1741_03b:1038c04_3",
        "context_with_next_sentence": true
    },
    {
        "source_sentence": "南義如前。",
        "from": "T36n1741_03b:1038c04_8",
        "context_with_next_sentence": true
    },
    {
        "source_sentence": "有城名善度者，以明此第六位般若波羅蜜智悲以成，善度群品故，城名善度。",
        "from": "T36n1741_03b:1038c06_3",
        "context_with_next_sentence": true
    },
    {
        "source_sentence": "有居士名鞞瑟胝羅者，此云包攝，以表此位智慧無邊、包含萬德，救攝一切眾生。",
        "from": "T36n1741_03b:1038c08_2",
        "context_with_next_sentence": true
    },
    {
        "source_sentence": "常供養栴檀座佛塔，以明栴檀是香樹，能止蛇之熱毒。",
        "from": "T36n1741_03b:1038c09_8",
        "context_with_next_sentence": true
    },
    {
        "source_sentence": "以此居士常坐智慧解脫之香座，能消一切眾生之熱惱。",
        "from": "T36n1741_03b:1038c10_14",
        "context_with_next_sentence": true
    },
    {
        "source_sentence": "塔者，佛形像之所居。",
        "from": "T36n1741_03b:1038c11_5",
        "context_with_next_sentence": true
    },
    {
        "source_sentence": "此塔唯置栴檀座，座上不置形像者，以明坐空慧之座。",
        "from": "T36n1741_03b:1038c12_10",
        "context_with_next_sentence": true
    },
    {
        "source_sentence": "以為佛塔，以明空慧是佛不滅解脫門也。",
        "from": "T36n1741_03b:1038c13_9",
        "context_with_next_sentence": true
    },
    {
        "source_sentence": "開栴檀座塔，即得三昧。",
        "from": "T36n1741_03b:1038c14_1",
        "context_with_next_sentence": true
    },
    {
        "source_sentence": "名佛種無盡者，以明無作空智慧現前，是佛種無盡。",
        "from": "T36n1741_03b:1038c15_4",
        "context_with_next_sentence": true
    },
    {
        "source_sentence": "亦是普見三世諸佛，亦是佛不滅度門，以此無作空智慧法無有生滅故，恒用而常寂靜故，一切諸佛共同有故。",
        "from": "T36n1741_03b:1038c17_14",
        "context_with_next_sentence": true
    },
    {
        "source_sentence": "能壞生死、神用自在故。",
        "from": "T36n1741_03b:1038c18_5",
        "context_with_next_sentence": true
    },
    {
        "source_sentence": "如空中響，應繫成故，十方普應，無去無來。",
        "from": "T36n1741_03b:1038c19_4",
        "context_with_next_sentence": true
    },
    {
        "source_sentence": "是故居士供養栴檀座佛塔，得佛不滅度法門，以空智慧為座體，來觀栴檀座佛塔中無形像，即是佛不滅度故。",
        "from": "T36n1741_03b:1038c21_14",
        "context_with_next_sentence": true
    },
    {
        "source_sentence": "以明空智是佛故，無有滅度也。",
        "from": "T36n1741_03b:1038c22_9",
        "context_with_next_sentence": true
    },
    {
        "source_sentence": "但來觀塔，即得道而去，故城名善度。",
        "from": "T36n1741_03b:1038c23_5",
        "context_with_next_sentence": true
    },
    {
        "source_sentence": "從我唯得此菩薩不涅槃際解脫門已下，是推德昇進。",
        "from": "T36n1741_03b:1038c24_10",
        "context_with_next_sentence": true
    },
    {
        "source_sentence": "第七等一切眾生迴向者，以明凡五位之中第七，皆以第六空智慧法門，隨順一切眾生，處於生死，成大慈悲行，故云隨順一切眾生迴向。",
        "from": "T36n1741_03b:1038c28_2",
        "context_with_next_sentence": true
    },
    {
        "source_sentence": "以方便波羅蜜為主，餘九為伴。",
        "from": "T36n1741_03b:1038c28_16",
        "context_with_next_sentence": true
    },
    {
        "source_sentence": "南方義如前。",
        "from": "T36n1741_03b:1038c29_2",
        "context_with_next_sentence": true
    },
    {
        "source_sentence": "有山名補怛洛迦者，此云小白華樹山，其山多有小自華樹。",
        "from": "T36n1741_03b:1039a01_8",
        "context_with_next_sentence": true
    },
    {
        "source_sentence": "以表觀世音菩薩，處大慈悲行，教化眾生，令使不作小非、不棄小善，纖微之善皆悉行之。",
        "from": "T36n1741_03b:1039a03_8",
        "context_with_next_sentence": true
    },
    {
        "source_sentence": "以大由小起故，以積微霜而堅氷至、聚微塵而山岳成，是以聖人誡小過如大非至、行小善而大善自成。",
        "from": "T36n1741_03b:1039a05_15",
        "context_with_next_sentence": true
    },
    {
        "source_sentence": "但於一切法性自空虛，無微心可生，是非盡矣。",
        "from": "T36n1741_03b:1039a06_18",
        "context_with_next_sentence": true
    },
    {
        "source_sentence": "是故觀世音以慈悲行，居小白華樹山表之。",
        "from": "T36n1741_03b:1039a07_17",
        "context_with_next_sentence": true
    },
    {
        "source_sentence": "舊經云觀自在者，非理也。",
        "from": "T36n1741_03b:1039a08_10",
        "context_with_next_sentence": true
    },
    {
        "source_sentence": "依新經為觀世音者，正也，以表大慈悲義。",
        "from": "T36n1741_03b:1039a09_9",
        "context_with_next_sentence": true
    },
    {
        "source_sentence": "善財於此山西面巖谷之中，見觀世音於金剛寶石上結跏趺坐，無量菩薩皆坐寶石，在山西面。",
        "from": "T36n1741_03b:1039a11_12",
        "context_with_next_sentence": true
    },
    {
        "source_sentence": "於巖谷之中坐金剛寶石者，以表山西面及巖谷者，以明大悲菩薩常處一切嶮惡道中，行大慈悲行，以明山及西巖谷，竝是諸惡趣，行大慈悲行。",
        "from": "T36n1741_03b:1039a14_18",
        "context_with_next_sentence": true
    },
    {
        "source_sentence": "以明西為白虎、為金、為秋殺、為凶害故。",
        "from": "T36n1741_03b:1039a15_17",
        "context_with_next_sentence": true
    },
    {
        "source_sentence": "以大悲表於惡趣行慈悲，即有一切處東方、一切處西方，十方總爾坐金剛寶石。",
        "from": "T36n1741_03b:1039a17_12",
        "context_with_next_sentence": true
    },
    {
        "source_sentence": "不現眾妙宮殿樓閣莊嚴者，以明堅固大悲，不捨惡趣一切眾生，常於惡道對現種種身相度脫眾生，無退無動故，坐於金剛寶石。",
        "from": "T36n1741_03b:1039a20_11",
        "context_with_next_sentence": true
    },
    {
        "source_sentence": "餘菩薩所坐寶石皆然，以常於惡道潛形，同類利生，不現自報莊嚴之事。",
        "from": "T36n1741_03b:1039a22_4",
        "context_with_next_sentence": true
    },
    {
        "source_sentence": "常為大眾說慈悲經，為善財說大慈悲行解脫門，於一切處恒以愛語利行同事攝眾生故。",
        "from": "T36n1741_03b:1039a24_5",
        "context_with_next_sentence": true
    },
    {
        "source_sentence": "從我唯得此菩薩大悲行法門已下，是推德昇進。",
        "from": "T36n1741_03b:1039a25_8",
        "context_with_next_sentence": true
    },
    {
        "source_sentence": "第八真如相迴向，以明此位智位增明，心境皆真也。",
        "from": "T36n1741_03b:1039a27_3",
        "context_with_next_sentence": true
    },
    {
        "source_sentence": "以此真智迴向，入生死不住真體。",
        "from": "T36n1741_03b:1039a27_18",
        "context_with_next_sentence": true
    },
    {
        "source_sentence": "以願波羅蜜為主，餘九為伴。",
        "from": "T36n1741_03b:1039a28_11",
        "context_with_next_sentence": true
    },
    {
        "source_sentence": "爾時東方有菩薩名曰正趣，前之諸位皆云南方，此位何獨言東方？",
        "from": "T36n1741_03b:1039b01_2",
        "context_with_next_sentence": true
    },
    {
        "source_sentence": "以此十迴向迴真入俗，成大慈悲行。",
        "from": "T36n1741_03b:1039b01_18",
        "context_with_next_sentence": true
    },
    {
        "source_sentence": "此第七第八位和會悲智之體。",
        "from": "T36n1741_03b:1039b02_11",
        "context_with_next_sentence": true
    },
    {
        "source_sentence": "東方表智，以春生發明之首。",
        "from": "T36n1741_03b:1039b03_5",
        "context_with_next_sentence": true
    },
    {
        "source_sentence": "西方表悲，以秋殺潛明之首。",
        "from": "T36n1741_03b:1039b03_18",
        "context_with_next_sentence": true
    },
    {
        "source_sentence": "以表正趣是智，觀音是悲，和會智悲而無二體。",
        "from": "T36n1741_03b:1039b04_19",
        "context_with_next_sentence": true
    },
    {
        "source_sentence": "舉來處，即從東方妙藏世界普勝生佛所來至此也。",
        "from": "T36n1741_03b:1039b06_2",
        "context_with_next_sentence": true
    },
    {
        "source_sentence": "又舉從彼佛所來時久近言，經不可說佛剎微塵數劫，一一念中舉不可說佛剎微塵數步，過不可說不可說世界微塵數佛剎，一一佛剎皆遍入至其佛所以供具而為供養。",
        "from": "T36n1741_03b:1039b10_1",
        "context_with_next_sentence": true
    },
    {
        "source_sentence": "此諸供具，無上心所成，無作智所印，乃至下方一切眾生前教化，廣如經說。",
        "from": "T36n1741_03b:1039b11_15",
        "context_with_next_sentence": true
    },
    {
        "source_sentence": "及善財見正趣菩薩，與觀世音同會而見，以明觀音、正趣會智悲一體。",
        "from": "T36n1741_03b:1039b13_7",
        "context_with_next_sentence": true
    },
    {
        "source_sentence": "又表第七是悲增、第八智增，以明正趣得智體增明，返歸悲位，是就觀音同會而見。",
        "from": "T36n1741_03b:1039b15_5",
        "context_with_next_sentence": true
    },
    {
        "source_sentence": "云從東方妙藏世界普勝生佛所而來，以明法身無身無相妙慧以為世界，自性清淨普光明無作智海，性自遍周十方國剎，名為普勝生佛。",
        "from": "T36n1741_03b:1039b18_9",
        "context_with_next_sentence": true
    },
    {
        "source_sentence": "以此根本普光明智生差別智，一念遍周十方一切佛前、一切眾生前，如應現身，供養諸佛、教化眾生，一時普現十方，無有來去。",
        "from": "T36n1741_03b:1039b21_7",
        "context_with_next_sentence": true
    },
    {
        "source_sentence": "論主頌曰「猶如於日月，普現河海中，池沼眾泉流，無不皆普現。",
        "from": "T36n1741_03b:1039b22_15",
        "context_with_next_sentence": true
    },
    {
        "source_sentence": "其相無來去，光影悉遍周，影之與本質，其性如虛空。",
        "from": "T36n1741_03b:1039b23_19",
        "context_with_next_sentence": true
    },
    {
        "source_sentence": "眾生業力起，業性無來去，本智亦如是，體相如虛空。",
        "from": "T36n1741_03b:1039b25_2",
        "context_with_next_sentence": true
    },
    {
        "source_sentence": "光明照十方，普現眾生水，教化十方眾，及供養諸佛，亦無能作者，以智自在故。",
        "from": "T36n1741_03b:1039b26_17",
        "context_with_next_sentence": true
    },
    {
        "source_sentence": "神用滿十方，在神無有神，神功乃如是。",
        "from": "T36n1741_03b:1039b27_15",
        "context_with_next_sentence": true
    },
    {
        "source_sentence": "」如是大用神功遍周，及供養種種供具，經云「皆是無上心所成、無作法所印。",
        "from": "T36n1741_03b:1039b29_9",
        "context_with_next_sentence": true
    },
    {
        "source_sentence": "」以明無作智體有無量功德福業而莊嚴故。",
        "from": "T36n1741_03b:1039c01_8",
        "context_with_next_sentence": true
    },
    {
        "source_sentence": "大意此之觀音、正趣和會智悲無二門已後，直至第十迴向無量功德，不離第七迴向中慈悲之門。",
        "from": "T36n1741_03b:1039c03_13",
        "context_with_next_sentence": true
    },
    {
        "source_sentence": "以觀世音是一切古今諸大悲之體，以明智悲廣故，不離本也。",
        "from": "T36n1741_03b:1039c05_2",
        "context_with_next_sentence": true
    },
    {
        "source_sentence": "乃至十地之樣不離觀音，一切諸佛不離其此。",
        "from": "T36n1741_03b:1039c06_3",
        "context_with_next_sentence": true
    },
    {
        "source_sentence": "此先立樣，後位倣之。",
        "from": "T36n1741_03b:1039c06_13",
        "context_with_next_sentence": true
    },
    {
        "source_sentence": "從我唯得此菩薩普速疾行解脫門已下，是推德昇進。",
        "from": "T36n1741_03b:1039c07_16",
        "context_with_next_sentence": true
    },
    {
        "source_sentence": "第九無縛無著解脫迴向，以力波羅蜜為主，餘九為伴。",
        "from": "T36n1741_03b:1039c09_4",
        "context_with_next_sentence": true
    },
    {
        "source_sentence": "南方有城名墮羅鉢底，此云有門。",
        "from": "T36n1741_03b:1039c09_19",
        "context_with_next_sentence": true
    },
    {
        "source_sentence": "為此位是第九法師位，有大法門故，城名有門。",
        "from": "T36n1741_03b:1039c11_1",
        "context_with_next_sentence": true
    },
    {
        "source_sentence": "其中有天神名曰大天，善財見已，頂禮致敬申請。",
        "from": "T36n1741_03b:1039c12_3",
        "context_with_next_sentence": true
    },
    {
        "source_sentence": "大天長舒四手，取四大海水，自洗其面，持諸金華以散善財者，以明敬初發心。",
        "from": "T36n1741_03b:1039c13_18",
        "context_with_next_sentence": true
    },
    {
        "source_sentence": "又長舒四手，以四攝法遍也。",
        "from": "T36n1741_03b:1039c14_11",
        "context_with_next_sentence": true
    },
    {
        "source_sentence": "自洗其面，以清淨智眼，用觀眾生，知根引接。",
        "from": "T36n1741_03b:1039c15_12",
        "context_with_next_sentence": true
    },
    {
        "source_sentence": "為善財說雲網法門。",
        "from": "T36n1741_03b:1039c16_1",
        "context_with_next_sentence": true
    },
    {
        "source_sentence": "天者，清淨義、慈悲義、覆蔭義，十方普含容養育眾生義，以明覆蔭如雲普潤。",
        "from": "T36n1741_03b:1039c17_14",
        "context_with_next_sentence": true
    },
    {
        "source_sentence": "教設如網，漉取眾生故。",
        "from": "T36n1741_03b:1039c18_5",
        "context_with_next_sentence": true
    },
    {
        "source_sentence": "是故天神出財寶如山，以施所乏。",
        "from": "T36n1741_03b:1039c19_1",
        "context_with_next_sentence": true
    },
    {
        "source_sentence": "以五停心觀，隨器受法。",
        "from": "T36n1741_03b:1039c19_12",
        "context_with_next_sentence": true
    },
    {
        "source_sentence": "以明修行者智會天然、用神妙道，出過情作，任智施為。",
        "from": "T36n1741_03b:1039c20_17",
        "context_with_next_sentence": true
    },
    {
        "source_sentence": "包含博施，任真而用故。",
        "from": "T36n1741_03b:1039c21_7",
        "context_with_next_sentence": true
    },
    {
        "source_sentence": "會大天神以為勝友，此明根本智之無作本體，名號天神，一切法門從此而出，故城名有門。",
        "from": "T36n1741_03b:1039c23_8",
        "context_with_next_sentence": true
    },
    {
        "source_sentence": "從我唯知此雲網法門已下，是推德昇進。",
        "from": "T36n1741_03b:1039c24_7",
        "context_with_next_sentence": true
    },
    {
        "source_sentence": "第十等法界迴向，以智波羅蜜為主，餘九為伴。",
        "from": "T36n1741_03b:1039c26_1",
        "context_with_next_sentence": true
    },
    {
        "source_sentence": "此閻浮提有國者，以明等法界迴向法遍周故，總言閻浮提。",
        "from": "T36n1741_03b:1039c27_8",
        "context_with_next_sentence": true
    },
    {
        "source_sentence": "摩竭國菩提場中者，以表此修行至本菩提體故。",
        "from": "T36n1741_03b:1039c28_9",
        "context_with_next_sentence": true
    },
    {
        "source_sentence": "有地神其名安住者，前天神表根本清淨之智。",
        "from": "T36n1741_03b:1039c29_10",
        "context_with_next_sentence": true
    },
    {
        "source_sentence": "地神名安住，表智中慈悲之體。",
        "from": "T36n1741_03b:1040a01_5",
        "context_with_next_sentence": true
    },
    {
        "source_sentence": "天神出天中寶藏，地神出地中寶藏，以明慈悲之中福德也，以利眾生之福感也。",
        "from": "T36n1741_03b:1040a03_2",
        "context_with_next_sentence": true
    },
    {
        "source_sentence": "天神是智之妙用，地神是智慈之恒寂，用而恒寂故，名安住不動，以天動地靜以設名也。",
        "from": "T36n1741_03b:1040a05_2",
        "context_with_next_sentence": true
    },
    {
        "source_sentence": "此兩位明修行者，於生死中修行，至寂用之本源也。",
        "from": "T36n1741_03b:1040a06_5",
        "context_with_next_sentence": true
    },
    {
        "source_sentence": "乃至十地果，終不離此二法故。",
        "from": "T36n1741_03b:1040a06_19",
        "context_with_next_sentence": true
    },
    {
        "source_sentence": "與後作樣，令十地及等覺位中，悲智慣習成滿不移，此二法為一法也。",
        "from": "T36n1741_03b:1040a08_11",
        "context_with_next_sentence": true
    },
    {
        "source_sentence": "以天為覆、地為載，含養之道不出於此智悲圓滿之法、是故取天地之像，像智慈覆載含養之法。",
        "from": "T36n1741_03b:1040a10_14",
        "context_with_next_sentence": true
    },
    {
        "source_sentence": "故天地含養，由眾生作業之化生；",
        "from": "T36n1741_03b:1040a11_10",
        "context_with_next_sentence": true
    },
    {
        "source_sentence": "大道含養，由智悲之妙靈也。",
        "from": "T36n1741_03b:1040a12_3",
        "context_with_next_sentence": true
    },
    {
        "source_sentence": "天地無私而萬物成，大道無私而萬神濟。",
        "from": "T36n1741_03b:1040a13_2",
        "context_with_next_sentence": true
    },
    {
        "source_sentence": "不為而成，而成十方大功；",
        "from": "T36n1741_03b:1040a13_14",
        "context_with_next_sentence": true
    },
    {
        "source_sentence": "不作而作，而作遍周法界。",
        "from": "T36n1741_03b:1040a14_5",
        "context_with_next_sentence": true
    },
    {
        "source_sentence": "是故安住地神以足指案地，百千億阿僧祇寶自然涌出。",
        "from": "T36n1741_03b:1040a15_10",
        "context_with_next_sentence": true
    },
    {
        "source_sentence": "告善財言：",
        "from": "T36n1741_03b:1040a15_15",
        "context_with_next_sentence": true
    },
    {
        "source_sentence": "「今此寶藏隨逐於汝，是汝往昔善根果報福力之所攝受。",
        "from": "T36n1741_03b:1040a17_2",
        "context_with_next_sentence": true
    },
    {
        "source_sentence": "」以明其神如地靜，故地出眾寶自嚴其神清也。",
        "from": "T36n1741_03b:1040a18_3",
        "context_with_next_sentence": true
    },
    {
        "source_sentence": "如天大開寶藏，天清地靜，神自彰焉。",
        "from": "T36n1741_03b:1040a18_20",
        "context_with_next_sentence": true
    },
    {
        "source_sentence": "皆智悲合道，神不為而福德萬物應也。",
        "from": "T36n1741_03b:1040a19_16",
        "context_with_next_sentence": true
    },
    {
        "source_sentence": "以明修行者智合天，而天且清；",
        "from": "T36n1741_03b:1040a20_11",
        "context_with_next_sentence": true
    },
    {
        "source_sentence": "悲合地柔和，而育含生，而神常靜，福德自明矣。",
        "from": "T36n1741_03b:1040a21_13",
        "context_with_next_sentence": true
    },
    {
        "source_sentence": "是故地神以足指按地，即眾寶涌現。",
        "from": "T36n1741_03b:1040a22_9",
        "context_with_next_sentence": true
    },
    {
        "source_sentence": "以智終悲滿任無功，而神用含養遍周。",
        "from": "T36n1741_03b:1040a23_6",
        "context_with_next_sentence": true
    },
    {
        "source_sentence": "是以天地之間果報福力眾寶感應，皆不從欲想有作業生也。",
        "from": "T36n1741_03b:1040a24_13",
        "context_with_next_sentence": true
    },
    {
        "source_sentence": "無為無作智悲任用滿眾生界，福感自彰。",
        "from": "T36n1741_03b:1040a25_12",
        "context_with_next_sentence": true
    },
    {
        "source_sentence": "經云「我憶自從燃燈佛來，常隨菩薩恭敬守護，觀察菩薩所有心行」者，言發心之首依他也。",
        "from": "T36n1741_03b:1040a27_14",
        "context_with_next_sentence": true
    },
    {
        "source_sentence": "亦以根本普光明智為燃燈佛，是發心之首。",
        "from": "T36n1741_03b:1040a28_13",
        "context_with_next_sentence": true
    },
    {
        "source_sentence": "過須彌山微塵劫，有劫名莊嚴，世界名月幢，佛號妙眼者，以自發心來所有迷障為塵劫。",
        "from": "T36n1741_03b:1040b01_12",
        "context_with_next_sentence": true
    },
    {
        "source_sentence": "迷解得法清涼為月幢。",
        "from": "T36n1741_03b:1040b02_4",
        "context_with_next_sentence": true
    },
    {
        "source_sentence": "妙慧現前為妙眼佛。",
        "from": "T36n1741_03b:1040b02_13",
        "context_with_next_sentence": true
    },
    {
        "source_sentence": "妙慧無形、體性如空，不可破壞、含容眾法，名之為藏。",
        "from": "T36n1741_03b:1040b03_18",
        "context_with_next_sentence": true
    },
    {
        "source_sentence": "從我唯知此不可壞智慧藏法門已下，是推德昇進。",
        "from": "T36n1741_03b:1040b05_1",
        "context_with_next_sentence": true
    },
    {
        "source_sentence": "已上明十迴向於生死之中智悲圓滿一終訖，像天地之靈養而不窮，無怖其報，末後天地之神表之。",
        "from": "T36n1741_03b:1040b07_6",
        "context_with_next_sentence": true
    },
    {
        "source_sentence": "向下九箇夜天、一箇瞿波女，以表十地長養大慈大悲，破生死無明之長夜，以夜天神表之，如下具明。",
        "from": "T36n1741_03b:1040b09_13",
        "context_with_next_sentence": true
    },
    {
        "source_sentence": "已上十善知識，以明入生死海，不出不沒，成就智悲，及一切智智令圓滿，如海功多。",
        "from": "T36n1741_03b:1040b11_10",
        "context_with_next_sentence": true
    },
    {
        "source_sentence": "若以生死海中，大智大慈悲漸漸任智無功，破長夜暗，周滿十方，覆蔭眾生，任其神用。",
        "from": "T36n1741_03b:1040b13_9",
        "context_with_next_sentence": true
    },
    {
        "source_sentence": "普周主治世法，如下十地位中諸夜天神等眾是也。",
        "from": "T36n1741_03b:1040b14_11",
        "context_with_next_sentence": true
    },
    {
        "source_sentence": "已下皆依十迴向中法樣，成滿至於等覺位也。",
        "from": "T36n1741_03b:1040b15_13",
        "context_with_next_sentence": true
    },
    {
        "source_sentence": "略釋新華嚴經修行次第決疑論卷三之下",
        "from": "T36n1741_03b:1040b16_100",
        "context_with_next_sentence": false
    }
]