{
    "T47n1983_002:0482a13_0": "淨土五會念佛略法事儀讚末",
    "T47n1983_002:0482a15_0": "南岳沙門法照於上",
    "T47n1983_002:0482a16_0": "都章敬寺淨土院述",
    "T47n1983_002:0482a17_0": "◎菩薩子讚文",
    "T47n1983_002:0482a18_0": "可怜生可怜生。",
    "T47n1983_002:0482a18_1": "菩薩子遊戲在西方(宛轉花臺裹宛轉花臺裹)出門能忍辱(花臺裹)入戶莫懷瞋(花臺裹)但能修淨土(菩薩子)證得紫金身(宛轉花臺裹宛轉花臺裹)眾生心眾生心。",
    "T47n1983_002:0482a21_0": "無明泥底沈。",
    "T47n1983_002:0482a21_1": "何時得惺悟(菩薩子)證得百千金(宛轉花臺裹宛轉花臺裹)眾生心眾生心。",
    "T47n1983_002:0482a22_2": "波浪壯難襟(攀緣四天下菩薩子)何處不追尋(宛轉花臺裹宛轉花臺裹)何指彌陀國轟轟樂。",
    "T47n1983_002:0482a24_0": "無有一人過地獄底苦。",
    "T47n1983_002:0482a24_1": "恤恤眾生竄者多。",
    "T47n1983_002:0482a24_2": "奈何天奈何天。",
    "T47n1983_002:0482a25_3": "眾生共佛無因緣。",
    "T47n1983_002:0482a25_4": "千言百語化不得(菩薩子)定知將罪人黃泉(宛轉花臺裹宛轉花臺裹)彌陀造大船。",
    "T47n1983_002:0482a27_5": "攪到苦海邊。",
    "T47n1983_002:0482a27_6": "船頭黯黯定欲沒(菩薩子)貴貴度得念佛人(宛轉花臺裹宛轉花臺裹)池東池西百寶臺。",
    "T47n1983_002:0482a28_7": "光明樓閣萬重開。",
    "T47n1983_002:0482a29_8": "暫向樓中觀補處(菩薩子)還來殿上禮如來(宛轉花臺裹宛轉花臺裹)紅蓮華青蓮華。",
    "T47n1983_002:0482b01_9": "千葉蓮華臺上生(攝受彌陀佛攝受彌陀佛)。",
    "T47n1983_002:0482b03_0": "鹿兒讚文",
    "T47n1983_002:0482b04_0": "　昔有一賢士(沙羅林)　　恒日在山林(沙羅林)　百鳥同一宣(沙羅林)　　相看如兄弟　有一傍行人　　失脚墮流泉　手把無根樹　　口稱觀世音　鹿兒聞此語　　便即跳入水　語汝上鹿背　　將汝出彼岸　汝得出彼岸　　步步向鹿跪　無物報鹿恩　　與鹿作奴僕　鹿是草間虫　　不用作奴僕　飢時食百草　　渴即飲流泉　欲得報鹿恩　　莫道鹿在此有一國王長患妃。",
    "T47n1983_002:0482b15_1": "夜夜見九色鹿。",
    "T47n1983_002:0482b15_2": "若不得九色鹿。",
    "T47n1983_002:0482b16_3": "大命難可續。",
    "T47n1983_002:0482b16_4": "國王出勅集群臣。",
    "T47n1983_002:0482b17_0": "　誰知九色鹿　　有人知鹿處",
    "T47n1983_002:0482b18_0": "　分國賜千金　　鬧兒聞此語",
    "T47n1983_002:0482b19_0": "　叉手向王前　　臣知九色鹿",
    "T47n1983_002:0482b20_0": "　恒在流水邊　　啟王多將兵",
    "T47n1983_002:0482b21_0": "　此鹿甚輕便",
    "T47n1983_002:0482b22_0": "國王將兵百萬眾。",
    "T47n1983_002:0482b22_1": "圍繞四山林。",
    "T47n1983_002:0482b22_2": "國王彎弓欲射鹿。",
    "T47n1983_002:0482b23_3": "聽鹿說一言。",
    "T47n1983_002:0482b23_4": "國王是迦葉。",
    "T47n1983_002:0482b23_5": "鹿是如來。",
    "T47n1983_002:0482b24_0": "身無人如鹿處。",
    "T47n1983_002:0482b24_1": "只是[阿-可+(環-王)]車大患人。",
    "T47n1983_002:0482b24_2": "昔日救汝命。",
    "T47n1983_002:0482b25_3": "何期今日害鹿身。",
    "T47n1983_002:0482b25_4": "傳語黑頭虫世世難與恩。",
    "T47n1983_002:0482b26_5": "普勸道場諸眾生。",
    "T47n1983_002:0482b26_6": "努力各發菩提心。",
    "T47n1983_002:0482b27_0": "請觀世音讚文",
    "T47n1983_002:0482b28_0-0": "迦摩那目佉　迦摩那母者　娜迦摩者那　迦摩那荷悉哆迦摩那佉辨(平聲引)禰迦摩那(上聲)迦摩娜(上聲)沙摩轉沙喝囉(二合)摩娜訖差(二合)南無悉底　觀世音菩薩南無觀世音菩薩道場樂讚文　大眾人人皆合掌(道場樂)　　碎身慚謝釋迦恩(道場樂)　能得慈悲巧方便(道場樂)　　指受西方快樂門(道場樂)　道場欲散人將別(道場樂)",
    "T47n1983_002:0482b28_0-1": "　　努力相勸斷貪瞋(道場樂)　貪瞋因緣障淨土(道場樂)　　不得解脫永沈淪(道場樂)　同行相親相策勵(道場樂)　　畢命為期到佛前(道場樂)　願此法輪相續轉(道場樂)　　道場眾等益長年(道場樂)　我等咸同受快樂(道場樂)　　見聞隨喜亦皆然(道場樂)　眾等迴心生淨土(道場樂)　　手執香華往西方(道場樂)往生樂願文　",
    "T47n1983_002:0482b28_0-2": "願往生(彌陀佛彌陀佛)　得生淨土報師恩(無量樂)　　人能念佛佛還念(彌陀佛彌陀佛)　專心想佛佛知人(無量樂)　　一切迴心向安樂(彌陀佛彌陀佛)　即見真金功德身(無量樂)　　淨土莊嚴諸聖眾(彌陀佛彌陀佛)　籠籠常在行人前(無量樂)　　行者見已心歡喜(彌陀佛彌陀佛)　終時從佛坐金蓮(無量樂)　　一念乘臺到佛會(彌陀佛彌陀佛)",
    "T47n1983_002:0482b28_0-3": "　即證不退入三賢(無量樂)　　一一池中華盡滿(彌陀佛彌陀佛)　華華總是往生人(無量樂)　　寧合金華百千劫(彌陀佛彌陀佛)　不願地獄須臾間(無量樂)　　各留半坐乘華葉(彌陀佛彌陀佛)　待我閻浮同行人(無量樂)　　寄語娑婆修行者(彌陀佛彌陀佛)　念念精勤莫睡眠(無量樂)　　乘此因緣生淨土(彌陀佛彌陀佛)　",
    "T47n1983_002:0482b28_0-4": "畢命為期到佛前(無量樂)小般舟三昧樂讚文　般舟三昧樂(願往生)　　三界六道苦難停(無量樂)　為度娑婆分化入(願往生)　　八相成佛度眾生(無量樂)　般舟三昧樂(願往生)　　三界六道苦難停(無量樂)　曠劫已來常沈沒(願往生)　　到處唯聞生死聲(無量樂)　般舟三昧樂(願往生)　　三界六道苦難停(無量樂)　釋迦牟尼真報土(願往生)",
    "T47n1983_002:0482b28_0-5": "　　碎身慚謝釋迦恩(無量樂)　般舟三昧樂(願往生)　　三界六道苦難停(無量樂)　口中橫骨語不得(願往生)　　總為前生無善因(無量樂)　般舟三昧樂(願往生)　　三界六道苦難停(無量樂)　被毛戴角畜生形(願往生)　　種種從他鞭打身(無量樂)　般舟三昧樂(願往生)　　三界六道苦難停(無量樂)　萬行俱迴皆得往(願往生)",
    "T47n1983_002:0482b28_0-6": "　　一一光明照十方(無量樂)　般舟三昧樂(願往生)　　三界六道苦難停(無量樂)　相好彌多八萬四(願往生)　　彌陀佛國亦無會(無量樂)　般舟三昧樂(願往生)　　三界六道苦難停(無量樂)　長病遠行不計日(願往生)　　念佛即道無功夫(無量樂)　般舟三昧樂(願往生)　　三界六道苦難停(無量樂)　三界無安如火宅(願往生)",
    "T47n1983_002:0482b28_0-7": "　　四衢露地絕塵埃(無量樂)　般舟三昧樂(願往生)　　三界六道苦難停(無量樂)　厭住死生居骨肉(願往生)　　何能五陰處胞胎(無量樂)　般舟三昧樂(願往生)　　三界六道苦難停(無量樂)　正值今生發道意(願往生)　　稀逢淨土法門開(無量樂)　般舟三昧樂(願往生)　　三界六道苦難停(無量樂)　願得西方安養國(願往生)",
    "T47n1983_002:0482b28_0-8": "　　彌陀聖眾要相携(無量樂)　般舟三昧樂(願往生)　　三界六道苦難停(無量樂)　定散二門皆得往(願往生)　　精麁九品盡乘臺(無量樂)　般舟三昧樂(願往生)　　三界六道苦難停(無量樂)　到彼三明八解脫(願往生)　　長辭五濁見如來(無量樂)　般舟三昧樂(願往生)　　三界六道苦難停(無量樂)　彌陀願行廣無邊(願往生)",
    "T47n1983_002:0482b28_0-9": "　　悲濟群生普盡憐(無量樂)　般舟三昧樂(願往生)　　三界六道苦難停　總欲化令歸本國　　眾生罪業共無緣相觀讚文　憂曇花(希現)　　大眾用心聽(彩憐)　沈淪五欲境　　託陰入幽胎　　巧風吹氣滿(希現)　形假出身來(彩憐)　　憂曇華(希現)　　大眾用心聽(彩憐)　能令眷屬喜　　車康弄孾姟　　初教掌中立(希現)",
    "T47n1983_002:0482b28_0-10": "　慈母逐身迴(彩憐)　　憂曇華　　大眾用心聽(彩憐)　竹馬緣林巷　　聚落摧沙堆　　雙眉分柳葉(希現)　兩頰似桃華(彩憐)　　憂曇華　　大眾用心聽(彩憐)　年至經三五　　專事好榮華　　携琴徹夜飲(希現)　翫是望朝霞　　憂曇華　　大眾用心聽(彩憐)　盛色心驍踊　　傲慢造英雄　　逍遙龍馬上(希現)　徘徊琴酒中(彩憐)",
    "T47n1983_002:0482b28_0-11": "　　憂曇華　　大眾用心聽(彩憐)　對坐看明月(彩憐)　　獨坐度清風　　手把相如釰(希現)　不畏死生弓　　憂曇華　　大眾用心聽　拔劍平四海　　橫戈敵萬夫　　一朝床枕上(希現)　起坐聽人扶(彩憐)　　咄嗟長歎息　　誰知老所侵　八十將衰邁(希現)　　萬事不堪住(彩憐)　　憂曇華　大眾用心聽(彩憐)　　曾經霜露積　",
    "T47n1983_002:0482b28_0-12": "　慮被風雨侵　欲作西方業(希現)　　無過少壯心　　憂曇華(希現)　大眾用心聽(彩憐)　　世間住日少　　臥土積年多　髑髏離骨散(希現)　　肉斷筋還[打-丁+危](彩憐)　　憂曇華(希現)　大眾用心聽(彩憐)　　支節皆顛倒　　飜成尖奮渦　計我凡夫骨(希現)　　堪成毘富羅(希現)　　憂曇華(希現)　大眾用心聽(彩憐)",
    "T47n1983_002:0482b28_0-13": "　　縱令勤遂善　　終是識昏沈　紅顏一罷艶(希現)　　白頭寧久吟(彩憐)出家樂讚文出家樂出家樂。",
    "T47n1983_002:0483c12_1": "無始起離諸著。",
    "T47n1983_002:0483c12_2": "今生值善割親緣。",
    "T47n1983_002:0483c13_3": "頓捨麁情。",
    "T47n1983_002:0483c13_4": "斷眾惡斷眾惡發身心。",
    "T47n1983_002:0483c13_5": "依聖學除於結使。",
    "T47n1983_002:0483c14_6": "下金刀落髮。",
    "T47n1983_002:0483c14_7": "披衣食寶藥。",
    "T47n1983_002:0483c14_8": "食寶藥懷法喜加踊躍。",
    "T47n1983_002:0483c15_9": "誰其長夜睡重昏此日清身。",
    "T47n1983_002:0483c16_10": "忻大覺忻大覺。",
    "T47n1983_002:0483c16_11": "出家安出家安。",
    "T47n1983_002:0483c16_12": "一切事不相忓。",
    "T47n1983_002:0483c17_13": "年登二十。",
    "T47n1983_002:0483c17_14": "逢和尚敬受尸羅。",
    "T47n1983_002:0483c17_15": "遇淨壇遇淨壇。",
    "T47n1983_002:0483c18_16": "修定慧證非難。",
    "T47n1983_002:0483c18_17": "悟若瑠璃明內外。",
    "T47n1983_002:0483c18_18": "妙喻蓮華。",
    "T47n1983_002:0483c19_19": "恣總看恣總看。",
    "T47n1983_002:0483c19_20": "稱釋子。",
    "T47n1983_002:0483c19_21": "法門寬出入。",
    "T47n1983_002:0483c19_22": "往來無礙道。",
    "T47n1983_002:0483c20_23": "解脫道遙證涅槃。",
    "T47n1983_002:0483c20_24": "識涅槃歸去來。",
    "T47n1983_002:0483c21_25": "寶門開正見彌陀。",
    "T47n1983_002:0483c21_26": "昇寶坐菩薩散華。",
    "T47n1983_002:0483c21_27": "稱善哉稱善哉。",
    "T47n1983_002:0483c22_28": "寶林看水鳥樹林。",
    "T47n1983_002:0483c22_29": "念五會哀婉慈聲。",
    "T47n1983_002:0483c23_30": "讚法王讚法王。",
    "T47n1983_002:0483c23_31": "共命鳥對鴛鴦鸚鵡頻伽。",
    "T47n1983_002:0483c24_0": "說妙法恒歎眾生。",
    "T47n1983_002:0483c24_1": "住苦方住苦方。",
    "T47n1983_002:0483c24_2": "歸去來。",
    "T47n1983_002:0483c24_3": "離娑婆常住如來。",
    "T47n1983_002:0483c25_4": "聽妙法指受西方。",
    "T47n1983_002:0483c25_5": "是釋迦是釋迦。",
    "T47n1983_002:0483c26_6": "歸去來。",
    "T47n1983_002:0483c26_7": "見彌陀今在西方。",
    "T47n1983_002:0483c26_8": "現說法運度眾生。",
    "T47n1983_002:0483c27_9": "出愛河出愛河。",
    "T47n1983_002:0483c27_10": "歸去來。",
    "T47n1983_002:0483c27_11": "上金臺勢至觀音。",
    "T47n1983_002:0484a01_12": "來引路百法明門。",
    "T47n1983_002:0484a01_13": "應自開應自開。",
    "T47n1983_002:0484a02_0-0": "願往生讚文　願往生(彌陀佛彌陀佛)　無常迅速莫安然(無量樂)　　水上色比非久住(彌陀佛彌陀佛)　緣生暫有忽還無(無量樂)　　假使百年如瞬頃(彌陀佛彌陀佛)　有生之者必無常(無量樂)　　壯色不停如雷滅(彌陀佛彌陀佛)　彌加念佛莫遊遊(無量樂)　　今日道場同法樂(彌陀佛彌陀佛)　從茲後會亦難期(無量樂)　",
    "T47n1983_002:0484a02_0-1": "　各各歎顏同發願(彌陀佛彌陀佛)　生生法會得相逢(無量樂)般若讚文　昔有菩薩安心坐(彌陀佛)　　照見五蘊悉皆空(彌陀佛彌陀佛)　空無相中無價寶(彌陀佛)　　般若性海絕難思(彌陀佛彌陀佛)　故知妙身無罣礙(彌陀佛)　　是大神呪起人慈(彌陀佛彌陀佛)　真實不虛深須信(彌陀佛)　　揭帝揭帝斷狐疑(彌陀佛彌陀佛)",
    "T47n1983_002:0484a02_0-2": "小道場樂讚文　如是我聞一時佛(道場樂)　　住在王舍靈鷲山(道場樂)　菩薩聲聞并八部(道場樂)　　地動天華非一般(道場樂)　此是諸佛生己相(道場樂)　　文殊為說宿因緣(道場樂)　毫光遍照咸生怪(道場樂)　　定說經名妙法蓮(道場樂)　大眾齊修淨土業(道場樂)　　手執香華往西方(道場樂)大樂讚文　弟子發願時(大樂)",
    "T47n1983_002:0484a02_0-3": "　　願住五臺山(大樂)　文殊菩薩聞心地(菩薩子)　　普賢菩薩座華臺(大樂)　弟子發願時(大樂)　　願作華嚴經(大樂)　花嚴信處品(大樂)　　心王菩薩在中間(大樂大樂)　弟子發願時(大樂)　　願作涅槃經(大樂)　涅槃佛性海(菩薩子)　　早證涅槃山(大樂大樂)　弟子發願時(大樂)　　願作藥師經(大樂)　藥師十二願(菩薩子)",
    "T47n1983_002:0484a02_0-4": "　　願願度眾生(大樂大樂)　弟子發願時(大樂)　　願作觀音經(大樂)　觀音勢至力(大樂)　　苦處在先登(大樂大樂)　弟子發願時(大樂)　　願作無量經(大樂)　經中十六觀(菩薩子)　　三昧自然成(大樂大樂)　弟子發願時(大樂)　　願作佛前燈(大樂)　照經并照像(菩薩子)　　得照師僧(大樂大樂)　弟子發願時(大樂)",
    "T47n1983_002:0484a02_0-5": "　　願作佛香燈(菩薩子)　燈香供養佛(大樂)　　度取有緣人(大樂)　弟子發願時(大樂)　　願作七寶池(大樂)　池中有賢聖(菩薩子)　　總是往生人(大樂大樂)嘆阿彌陀佛讚文　巍巍阿彌陀　　顏容紫金形　身相三十二　　爪足下安平　姿好八十種　　光曜常照明　梵音超三千　　妙響哀鸞聲　巍巍阿彌陀　　國土甚清明　",
    "T47n1983_002:0484a02_0-6": "悉純黃金色　　無四惡女名　池水流相注　　寶樹五音聲　歌嘆無常苦　　聞者得無生　巍巍阿彌陀　　眾善王中美　國土妙安樂　　無不願往生　佛與菩薩眾　　飜飛俱往迎　忽然七寶池　　蓮華中長成　巍巍阿彌陀　　威德妙無侶　軀體真金色　　光曜十方土　其聞得覩遇　　永拔生死苦　我今稽首禮　　無上眾生文嘆觀世音菩薩　眾生被困厄　",
    "T47n1983_002:0484a02_0-7": "　無量苦逼身　觀音妙智力　　能救世間苦(乃至)　諍訟經官所　　怖畏軍陣中　念彼觀音力　　眾怨悉退散　妙音觀世音　　梵音海潮音　勝彼世間音　　是故須常念　念念勿生疑　　觀世音淨聖　於苦惱死厄　　能為作依怙　具一切功德　　慈眼視眾生　福聚海無量　　是故應頂禮嘆大勢至菩薩大勢至菩薩。",
    "T47n1983_002:0484c21_1": "神通大自在。",
    "T47n1983_002:0484c21_2": "與觀音等無差。",
    "T47n1983_002:0484c21_3": "觀音勢至二大士。",
    "T47n1983_002:0484c22_4": "常侍彌陀佛左右。",
    "T47n1983_002:0484c22_5": "觀音頂戴彌陀佛。",
    "T47n1983_002:0484c23_6": "勢至冠中有寶瓶。",
    "T47n1983_002:0484c23_7": "瓶內光明甚無量。",
    "T47n1983_002:0484c24_0": "常放照曜苦眾生。",
    "T47n1983_002:0484c24_1": "慈悲喜捨常攝物。",
    "T47n1983_002:0484c24_2": "諸有所作不唐捐。",
    "T47n1983_002:0484c25_3": "故我遙頂禮。",
    "T47n1983_002:0484c26_0": "嘆大聖文殊師利菩薩",
    "T47n1983_002:0484c27_0": "文殊師利。",
    "T47n1983_002:0484c27_1": "妙德法王之子。",
    "T47n1983_002:0484c27_2": "是七佛之祖師。",
    "T47n1983_002:0484c27_3": "號龍種上尊王佛。",
    "T47n1983_002:0484c28_4": "雖得佛道轉于法輪入於涅槃。",
    "T47n1983_002:0484c29_5": "而不捨於菩薩之道。",
    "T47n1983_002:0484c29_6": "教化眾生。",
    "T47n1983_002:0484c29_7": "無量功德皆成就。",
    "T47n1983_002:0485a01_8": "無量佛土皆嚴淨。",
    "T47n1983_002:0485a01_9": "其見聞者無不蒙益。",
    "T47n1983_002:0485a02_10": "諸有所作亦不唐捐。",
    "T47n1983_002:0485a02_11": "現在東北方金色世界清涼山內。",
    "T47n1983_002:0485a03_12": "住首楞嚴三昧。",
    "T47n1983_002:0485a03_13": "與一萬菩薩同會。",
    "T47n1983_002:0485a04_14": "利樂苦眾生。",
    "T47n1983_002:0485a04_15": "故我遙頂禮。",
    "T47n1983_002:0485a05_0-0": "觀經十六觀讚(依觀經各誦少多)釋淨遐述　第一初觀日在西(阿彌陀佛)　　端身正坐去昏迷(阿彌陀佛南無阿彌陀佛)　見時欲沒如懸鼓(阿彌陀佛)　　令心堅故莫高低(阿彌陀佛南無阿彌陀佛)　第二觀水本澄清(阿彌陀佛)　　想水為氷理易成(阿彌陀佛南無阿彌陀佛)　令氷映作瑠璃地(阿彌陀佛)　　分明還見寶幢擎(阿彌陀佛南無阿彌陀佛)",
    "T47n1983_002:0485a05_0-1": "　第三寶地間黃金(阿彌陀佛)　　六時花雨滿瓊林(阿彌陀佛南無阿彌陀佛)　分暉變作空中樂(阿彌陀佛)　　簫管能清道者心(阿彌陀佛南無阿彌陀佛)　第四寶樹七寶行(阿彌陀佛)　　布葉垂條異色光(阿彌陀佛南無阿彌陀佛)　花葉四時皆具足(阿彌陀佛)　　風來林下更飛香(阿彌陀佛南無阿彌陀佛)　第五當觀七寶池(阿彌陀佛)",
    "T47n1983_002:0485a05_0-2": "　　清冷八德不思議(阿彌陀佛南無阿彌陀佛)　渠流悉是金沙水(阿彌陀佛)　　水上花開無盡時(阿彌陀佛南無阿彌陀佛)　第六應觀眾寶樓(阿彌陀佛)　　珠軒玉砌碧雲秋(阿彌陀佛南無阿彌陀佛)　天樂奏時清夜響(阿彌陀佛)　　法音微妙勸勤修(阿彌陀佛南無阿彌陀佛)　第七專觀華座開(阿彌陀佛)　　檀金為葉玉為臺(阿彌陀佛南無阿彌陀佛)",
    "T47n1983_002:0485a05_0-3": "　寶幢上覆真珠網(阿彌陀佛)　　莊嚴只擬為如來(阿彌陀佛南無阿彌陀佛)　第八寶像色圓明(阿彌陀佛)　　萬法皆從心想生(阿彌陀佛南無阿彌陀佛)　若見其身華上坐(阿彌陀佛)　　甚深三昧自然成(阿彌陀佛南無阿彌陀佛)　第九彌陀法王身(阿彌陀佛)　　相好光明無等倫(阿彌陀佛南無阿彌陀佛)　念佛眾生皆攝取(阿彌陀佛)",
    "T47n1983_002:0485a05_0-4": "　　心常不捨有緣人(阿彌陀佛南無阿彌陀佛)　第十觀音補處尊(阿彌陀佛)　　身同佛相妙難論(阿彌陀佛南無阿彌陀佛)　頂戴如來心敬重(阿彌陀佛)　　慈光恒住大悲門(阿彌陀佛南無阿彌陀佛)　十一勢至大威雄(阿彌陀佛)　　補翼長時振六道(阿彌陀佛南無阿彌陀佛)　世界動搖應度者(阿彌陀佛)　　光明常照行中人(阿彌陀佛南無阿彌陀佛)",
    "T47n1983_002:0485a05_0-5": "　十二觀身自往生(阿彌陀佛)　　蓮華開合極分明(阿彌陀佛南無阿彌陀佛)　端坐湛然心不動(阿彌陀佛)　　臨終當見佛來迎(阿彌陀佛南無阿彌陀佛)　十三丈六紫金容(阿彌陀佛)　　真化由來不二縱(阿彌陀佛南無阿彌陀佛)　但使隨心觀了了(阿彌陀佛)　　法身妙相自顆顆(阿彌陀佛南無阿彌陀佛)　十四生人行業高(阿彌陀佛)",
    "T47n1983_002:0485a05_0-6": "　　上品三心種姓豪(阿彌陀佛南無阿彌陀佛)　百法明門歡喜地(阿彌陀佛)　　金剛定力轉堅牢(阿彌陀佛南無阿彌陀佛)　十五生居九品中(阿彌陀佛)　　淨戒重修始業融(阿彌陀佛南無阿彌陀佛)　善友教令迴願往(阿彌陀佛)　　須臾不覺坐蓮宮(阿彌陀佛南無阿彌陀佛)　十六下生位最卑(阿彌陀佛)　　業障難消慧發遲(阿彌陀佛南無阿彌陀佛)",
    "T47n1983_002:0485a05_0-7": "　十念蓮胎雖住劫(阿彌陀佛)　　華開還得悟無生(阿彌陀佛南無阿彌陀佛)阿彌陀經讚文　釋迦調御大慈尊(阿彌陀佛)　　救世先開淨土門(南無阿彌陀佛南無阿彌陀佛)　欲說莊嚴極樂國(阿彌陀佛)　　其時正在給孤園(南無阿彌陀佛南無阿彌陀佛)　法輪將興多聽徒(阿彌陀佛)　　無量諸天大眾俱(南無阿彌陀佛南無阿彌陀佛)",
    "T47n1983_002:0485a05_0-8": "　第一聲聞舍利子(阿彌陀佛)　　上乘菩薩是文殊(南無阿彌陀佛南無阿彌陀佛)　初告真宗當爾時(阿彌陀佛)　　西方過此十俱胝(南無阿彌陀佛南無阿彌陀佛)　世界莊嚴名極樂(阿彌陀佛)　　彌陀在彼不思議(南無阿彌陀佛南無阿彌陀佛)　其國眾生苦已除(阿彌陀佛)　　清閑勝妙樂無餘(南無阿彌陀佛南無阿彌陀佛)　晝夜修行超八難(阿彌陀佛)",
    "T47n1983_002:0485a05_0-9": "　　色相端嚴盡一如(南無阿彌陀佛南無阿彌陀佛)　七重行樹七重欄(阿彌陀佛)　　寶蓋垂空寶網[革*怠](南無阿彌陀佛南無阿彌陀佛)　但是有緣皆得見(阿彌陀佛)　　慇懃學者用心觀(南無阿彌陀佛南無阿彌陀佛)　人至乘華坐寶林(阿彌陀佛)　　天來奏樂曲幽深(南無阿彌陀佛南無阿彌陀佛)　六度已能調六律(阿彌陀佛)",
    "T47n1983_002:0485a05_0-10": "　　八正還將和八音(南無阿彌陀佛南無阿彌陀佛)　寶池德水底砂新(阿彌陀佛)　　蓮開光色似車輪(南無阿彌陀佛南無阿彌陀佛)　菩薩端然華上坐(阿彌陀佛)　　看時總是往生人(南無阿彌陀佛南無阿彌陀佛)　彌陀淨土法王家(阿彌陀佛)　　願力莊嚴發道芽(南無阿彌陀佛南無阿彌陀佛)　碧玉樓中飛寶座(阿彌陀佛)　　黃金地上雨天華(南無阿彌陀佛南無阿彌陀佛)",
    "T47n1983_002:0485a05_0-11": "　收得天華衣裓盛(阿彌陀佛)　　六道如意覺身輕(南無阿彌陀佛南無阿彌陀佛)　供養他方諸佛已(阿彌陀佛)　　還來本國飯經行(南無阿彌陀佛南無阿彌陀佛)　眾鳥和音應六時(阿彌陀佛)　　清音演法妙難思(南無阿彌陀佛南無阿彌陀佛)　五力五根并七覺(阿彌陀佛)　　甚深八聖入無為(南無阿彌陀佛南無阿彌陀佛)　眾等同時聽法音(阿彌陀佛)",
    "T47n1983_002:0485a05_0-12": "　　聞者皆生念佛心(南無阿彌陀佛南無阿彌陀佛)　化鳥本非三惡趣(阿彌陀佛)　　彌陀宣暢法流深(南無阿彌陀佛南無阿彌陀佛)　微風吹動寶林清(阿彌陀佛)　　響颺如天奏樂聲(南無阿彌陀佛南無阿彌陀佛)　一一更無宣別法(阿彌陀佛)　　處處唯聞念佛名(南無阿彌陀佛南無阿彌陀佛)　彌陀壽量實無邊(阿彌陀佛)　　國中人民亦同然(南無阿彌陀佛南無阿彌陀佛)",
    "T47n1983_002:0485a05_0-13": "　成道於今經十劫(阿彌陀佛)　　光照恒沙法界國(南無阿彌陀佛南無阿彌陀佛)　菩薩聲聞眾甚多(阿彌陀佛)　　為求解脫見彌陀(南無阿彌陀佛南無阿彌陀佛)　算數不能知限量(阿彌陀佛)　　餘方諸佛亦來過(南無阿彌陀佛南無阿彌陀佛)　傳聞淨剎甚清真(阿彌陀佛)　　盡是阿鞞跋致人(南無阿彌陀佛南無阿彌陀佛)　一生補處修三昧(阿彌陀佛)",
    "T47n1983_002:0485a05_0-14": "　　證得金剛最後身(南無阿彌陀佛南無阿彌陀佛)　善根福少理難生(阿彌陀佛)　　七日專須念佛名(南無阿彌陀佛南無阿彌陀佛)　若至臨終心不亂(阿彌陀佛)　　彌陀決定自相迎(南無阿彌陀佛南無阿彌陀佛)　十號彌陀酬昔因(阿彌陀佛)　　六方諸佛證誠真(南無阿彌陀佛南無阿彌陀佛)　舌相廣長無妄語(阿彌陀佛)　　如來護念信心人(南無阿彌陀佛南無阿彌陀佛)",
    "T47n1983_002:0485a05_0-15": "　世界無常難久留(阿彌陀佛)　　唯須發願早懃求(南無阿彌陀佛南無阿彌陀佛)　已生當生皆不退(阿彌陀佛)　　豈限今修與未修(南無阿彌陀佛南無阿彌陀佛)　諸佛同時讚釋迦(阿彌陀佛)　　能於五濁救娑婆(南無阿彌陀佛南無阿彌陀佛)　說此世間難信法(阿彌陀佛)　　咸令覺悟令彌陀(南無阿彌陀佛南無阿彌陀佛)　法藏敷陳義已圓(阿彌陀佛)",
    "T47n1983_002:0485a05_0-16": "　　阿難從此渲真詮(南無阿彌陀佛南無阿彌陀佛)　大眾俱欣皆頂戴(阿彌陀佛)　　如來囑盡廣流傳(南無阿彌陀佛南無阿彌陀佛)新無量觀經讚法照述　釋迦住在靈鷲山(阿彌陀佛)　　為化娑婆出世間(南無阿彌陀佛)　菩薩聲聞無量眾(阿彌陀佛)　　初欲聞經意未閑(南無阿彌陀佛)　阿闍太子在王城(阿彌陀佛)　　收執徒囚在獄刑(南無阿彌陀佛)",
    "T47n1983_002:0485a05_0-17": "　韋提悲泣歸依佛(阿彌陀佛)　　永願不聞諸苦名(南無阿彌陀佛)　深心不樂閻浮界(阿彌陀佛)　　實為多諸鬼畜生(南無阿彌陀佛)　唯願慈尊為指授(阿彌陀佛)　　他方淨土誓經行(南無阿彌陀佛)　釋迦如來知彼念(阿彌陀佛)　　須臾沒見至王宮(南無阿彌陀佛)　乃放眉間金色照(阿彌陀佛)　　韋提障盡覩真容(南無阿彌陀佛)",
    "T47n1983_002:0485a05_0-18": "　諸餘淨剎雖無量(阿彌陀佛)　　白佛唯生極樂中(南無阿彌陀佛)　願見彌陀疾授記(阿彌陀佛)　　剎那便具六神通(南無阿彌陀佛)　世尊微咲生歡喜(阿彌陀佛)　　口中常放五神光(南無阿彌陀佛)　其光遂照頻婆頂(阿彌陀佛)　　隨機證果亦何妨(南無阿彌陀佛)　佛告韋提汝知不(阿彌陀佛)　　彌陀去此亦非遙(南無阿彌陀佛)",
    "T47n1983_002:0485a05_0-19": "　但當勤修三福行(阿彌陀佛)　　臨終迎子上金橋(南無阿彌陀佛)　亦為未來諸大眾(阿彌陀佛)　　五濁凡夫至惡人(南無阿彌陀佛)　但使迴心生彼國(阿彌陀佛)　　能令淨業斷貪瞋(南無阿彌陀佛)　於是韋提更有疑(阿彌陀佛)　　如來今說汝應知(南無阿彌陀佛)　據眾凡夫實未得(阿彌陀佛)　　為承諸佛大慈悲(南無阿彌陀佛)",
    "T47n1983_002:0485a05_0-20": "　既聞說已生歡喜(阿彌陀佛)　　復為今時五苦人(南無阿彌陀佛)　云何當見彌陀界(阿彌陀佛)　　相好光明微妙身(南無阿彌陀佛)　世尊為說初觀日(阿彌陀佛)　　意令住想向西方(南無阿彌陀佛)　智者必須依此觀(阿彌陀佛)　　曠劫塵沙罪滅亡(南無阿彌陀佛)　罪滅身心必清淨(阿彌陀佛)　　次應想水易成氷(南無阿彌陀佛)",
    "T47n1983_002:0485a05_0-21": "　須臾便見瑠璃地(阿彌陀佛)　　黃金界道以為繩(南無阿彌陀佛)　寶池澄澄千仞深(阿彌陀佛)　　月珠間錯是黃金(南無阿彌陀佛)　華雨紛紛隨處下(阿彌陀佛)　　能令道發真實心(南無阿彌陀佛)　瓊林寶樹七重行(阿彌陀佛)　　處處垂琳異色光(南無阿彌陀佛)　光中無數摩尼殿(阿彌陀佛)　　諸天童子散華香(南無阿彌陀佛)",
    "T47n1983_002:0485a05_0-22": "　極樂城中七寶池(阿彌陀佛)　　蓮開光色不思議(南無阿彌陀佛)　華間總是摩尼水(阿彌陀佛)　　唯歎娑婆去來者(南無阿彌陀佛)　瓊樓寶閣紫金光(阿彌陀佛)　　赫奕連輝照十方(南無阿彌陀佛)　白玉池邊聞妙法(阿彌陀佛)　　蓮光葉裏更飛香(南無阿彌陀佛)　彌陀無數寶城樓(阿彌陀佛)　　恒沙菩薩四邊遊(南無阿彌陀佛)",
    "T47n1983_002:0485a05_0-23": "　各各持華供養佛(阿彌陀佛)　　塵勞永斷更何憂(南無阿彌陀佛)　碧玉樓中華坐開(阿彌陀佛)　　黃金作葉寶為臺(南無阿彌陀佛)　摩尼幢上真珠網(阿彌陀佛)　　莊嚴至意為如來(南無阿彌陀佛)　寶像瑠璃內外明(阿彌陀佛)　　六通如意覺身輕(南無阿彌陀佛)　心須子細懃觀想(阿彌陀佛)　　想成便即悟無生(南無阿彌陀佛)",
    "T47n1983_002:0485a05_0-24": "　彌陀光色廣無邊(阿彌陀佛)　　普照群生度有緣(南無阿彌陀佛)　但有傾心能念佛(阿彌陀佛)　　當來決定離人天(南無阿彌陀佛)　觀音補處不思議(阿彌陀佛)　　無邊世界現希有(南無阿彌陀佛)　但令念者皆生樂(阿彌陀佛)　　頂戴彌陀尊重時(南無阿彌陀佛)　勢至菩薩甚難量(阿彌陀佛)　　雄雄猛利廣無方(南無阿彌陀佛)",
    "T47n1983_002:0485a05_0-25": "　頂上寶瓶光顯照(阿彌陀佛)　　幽途永得離無常(南無阿彌陀佛)　觀身自見往生時(阿彌陀佛)　　蓮華寶座不經遲(南無阿彌陀佛)　水鳥樹林皆說法(阿彌陀佛)　　彌陀迎攝更無疑(南無阿彌陀佛)　如來神變不思議(阿彌陀佛)　　大小隨緣感赴機(南無阿彌陀佛)　眾等傾心勤念佛(阿彌陀佛)　　寶池華內證無為(南無阿彌陀佛)",
    "T47n1983_002:0485a05_0-26": "　行業精誠須轉高(阿彌陀佛)　　上品之人種姓高(南無阿彌陀佛)　百法門中歡喜地(阿彌陀佛)　　金剛妙定自堅牢(南無阿彌陀佛)　念佛之人須至誠(阿彌陀佛)　　彌陀決定自親迎(南無阿彌陀佛)　到彼華開蒙授記(阿彌陀佛)　　登時聞法悟無生(南無阿彌陀佛)　十惡五逆至愚人(阿彌陀佛)　　永劫沈輪在久塵(南無阿彌陀佛)",
    "T47n1983_002:0485a05_0-27": "　一念稱得彌陀號(阿彌陀佛)　　至彼還同法性身(南無阿彌陀佛)　世尊說已向耆山(阿彌陀佛)　　阿難聞教廣宣傳(南無阿彌陀佛)　大眾傾心皆頂戴(阿彌陀佛)　　還將此法利天人(南無阿彌陀佛)新阿彌陀經讚(十六偈)　釋迦悲智廣無邊(阿彌陀佛)　　先開淨教利人天(南無阿彌陀佛南無阿彌陀佛)　菩薩聲聞無量眾(阿彌陀佛)",
    "T47n1983_002:0485a05_0-28": "　　其時聽在給孤園(南無阿彌陀佛南無阿彌陀佛)　初告聲聞舍利弗(阿彌陀佛)　　吾今欲說汝應聽(南無阿彌陀佛南無阿彌陀佛)　去此西方十萬億(阿彌陀佛)　　彌陀寶國紫金形(南無阿彌陀佛南無阿彌陀佛)　其國眾生極妙樂(阿彌陀佛)　　永劫不聞諸苦名(南無阿彌陀佛南無阿彌陀佛)　勸汝當勤稱彼佛(阿彌陀佛)　　須臾即至寶蓮城(南無阿彌陀佛南無阿彌陀佛)",
    "T47n1983_002:0485a05_0-29": "　瓊林寶樹七重欄(阿彌陀佛)　　眾等當須審諦觀(南無阿彌陀佛南無阿彌陀佛)　珠網層層千萬億(阿彌陀佛)　　能令見者得心安(南無阿彌陀佛南無阿彌陀佛)　彌陀淨剎不思議(阿彌陀佛)　　處處渠流七寶池(南無阿彌陀佛南無阿彌陀佛)　池中總是摩尼水(阿彌陀佛)　　晝夜華開無盡時(南無阿彌陀佛南無阿彌陀佛)　四岸瑠璃碧玉成(阿彌陀佛)",
    "T47n1983_002:0485a05_0-30": "　　香風拂體覺身輕(南無阿彌陀佛南無阿彌陀佛)　寶閣樓臺千萬億(阿彌陀佛)　　無邊菩薩盡經行(南無阿彌陀佛南無阿彌陀佛)　心心稽首法王家(阿彌陀佛)　　專想彌陀散道引(南無阿彌陀佛南無阿彌陀佛)　碧玉樓中聞妙法(阿彌陀佛)　　黃金地上散天華(南無阿彌陀佛南無阿彌陀佛)　衣裓持華十萬億(阿彌陀佛)　　聖眾塵沙受供同(南無阿彌陀佛南無阿彌陀佛)",
    "T47n1983_002:0485a05_0-31": "　一念還歸極樂國(阿彌陀佛)　　永絕胞胎證六通(南無阿彌陀佛南無阿彌陀佛)　淨國彌陀寶鳥音(阿彌陀佛)　　聞者皆生念佛心(南無阿彌陀佛南無阿彌陀佛)　此鳥實非三惡趣(阿彌陀佛)　　為令宣演法幽深(南無阿彌陀佛南無阿彌陀佛)　香風動時寶林鳴(阿彌陀佛)　　處處唯聞念佛聲(南無阿彌陀佛南無阿彌陀佛)　聲中皆說無邊法(阿彌陀佛)",
    "T47n1983_002:0485a05_0-32": "　　能令聽者證無生(南無阿彌陀佛南無阿彌陀佛)　彌陀壽量豈能知(阿彌陀佛)　　國中人眾亦如斯(南無阿彌陀佛南無阿彌陀佛)　到彼皆同跋致位(阿彌陀佛)　　永超生死證無為(南無阿彌陀佛南無阿彌陀佛)　善根福少理難容(阿彌陀佛)　　七日須成淨土功(南無阿彌陀佛南無阿彌陀佛)　十念傾心於彼國(阿彌陀佛)　　剎那便即坐蓮宮(南無阿彌陀佛南無阿彌陀佛)",
    "T47n1983_002:0485a05_0-33": "　彌陀願力不思議(阿彌陀佛)　　莊嚴淨國甚奇希(南無阿彌陀佛南無阿彌陀佛)　六方諸佛同時讚(阿彌陀佛)　　意令諸子斷狐疑(南無阿彌陀佛南無阿彌陀佛)　人命無常如剎那(阿彌陀佛)　　永劫沈淪惡趣多(南無阿彌陀佛南無阿彌陀佛)　急急須專念彼佛(阿彌陀佛)　　共汝相將出愛河(南無阿彌陀佛南無阿彌陀佛)　諸佛同聲讚釋迦(阿彌陀佛)",
    "T47n1983_002:0485a05_0-34": "　　能於苦海度人多(南無阿彌陀佛南無阿彌陀佛)　一一總令專念佛(阿彌陀佛)　　生生當得見彌陀(南無阿彌陀佛南無阿彌陀佛)　如來說已阿難宣(阿彌陀佛)　　普化群生被有緣(南無阿彌陀佛南無阿彌陀佛)　眾生傾心須頂戴(阿彌陀佛)　　弘斯淨教廣流傳(南無阿彌陀佛南無阿彌陀佛)歎散華供養讚　昔有仙人名善慧　　一時買得五莖蓮　",
    "T47n1983_002:0485a05_0-35": "持將供養定光佛　　因華果號釋迦尊　諸經皆說妙伽他　　散華供養福田多　但以一華散一佛　　因華盡得見彌陀　今時智者見經文　　但說華為成佛因　便即散華供養佛　　仍將華度有緣人　紛紛正見散華時　　片片青蓮空裏飛　一一爭前將手捧　　人人收得裓盛歸　空中片片雨天華　　散著人人發道芽　但使勤勤華供養　　福田一一遍恒沙　",
    "T47n1983_002:0485a05_0-36": "飛華颯颯遍虛空　　翠葉翩翩滿界中　漸瀝如鳥和雲下　　繽紛送子入蓮宮　蓮華欝欝甚寬平　　華上群群菩薩行　時時散華供養佛　　往往宣揚五會聲　般般聖眾裓盛華　　人人歷供遍恒妙　一一食時還本國　　行行不離世界家　時時天雨萬般華　　處處皆能發道芽　一一持將奉諸佛　　朝朝恒在法王家　百寶鮮華墜墜飛　　空中讚嘆不思議　",
    "T47n1983_002:0485a05_0-37": "若有眾生能獻者　　當來決定證無為　金剛臺上說真宗　　西方菩薩盡皆同　散華供養無休息　　皆生華上具神通　氛氛香氣轉綿綿　　華去華來華更鮮　清旦常持獻他國　　食時還到世尊前歎西方淨土五會妙音讚　第一會時除亂意　　第二高聲遍有緣　第三響颺能裏雅　　第四和鳥真可憐　第五震動天魔散　　能令念者入深禪　五會聲中十種利　",
    "T47n1983_002:0485a05_0-38": "　為令學者用心堅　妙音五會摩尼寶　　能雨無邊聖法財　智者必須依此學　　臨終一念坐華臺　寄語現前諸大眾　　五會念佛利無窮　今日道場同行者　　相將定取坐華宮　五會聖教是真宗　　定捨娑婆出苦籠　眾等發心迴願往　　西方世界獲神通　寶林森森是翠林　　微風五會演清音　華雨六時隨處下　　見聞之者發真心　眾等今時生信心　",
    "T47n1983_002:0485a05_0-39": "　聽法彌陀五會者　專求不忘稱名字　　迎將極樂坐華林　五會合響讚池城　　樓臺欝欝映雲青　瑠璃七寶金繩果　　家家唯聞念佛聲　彌陀五會是舟船　　永劫常於苦海傳　但使聞聲皆解脫　　定超生死離人天極樂五會讚　觀經妙讚定中成　　寶偈分明化有情　五會閻浮流布廣　　相期極樂悟無生　彌陀寶讚實堪傳　　恒為眾生作法船　五會佛聲聞解脫　",
    "T47n1983_002:0485a05_0-40": "　一時盡得坐金蓮　西方五會遍娑婆　　意在眾生念佛多　寶國華開千萬億　　聞名去者機恒沙　千般伎樂遠金臺　　百寶蓮華出水開　五會聲聲須急念　　臨終一一盡來迎　無邊化佛紫金身　　守護流傳五會人　念念彌陀心不退　　翩翩寶蓮坐自相歎五會妙音讚　彌陀五會響雄雄　　智者傳來五濁中　五苦聞聲皆得樂　　乘斯五會入蓮宮　",
    "T47n1983_002:0485a05_0-41": "智者慈悲傳五會　　意在將傳滅五燒　五燒既因五會滅　　皆承五會出塵勞　雄雄五會響清音　　隱隱雷聲寫妙音　聖眾相將同讚歎　　但是人聞皆發心　西方微妙五音聲　　將來五濁救眾生　五趣聞名皆解脫　　五會引到寶蓮城　零零五會出衡山　　隱隱如今遍五天　五眾咸言皆利樂　　末法仍留五百年　彌陀五會貫人心　　哀婉慈聲屈曲深　",
    "T47n1983_002:0485a05_0-42": "無量壽經如此說　　寶水長留演妙音　五會響颺出雲霞　　清音寥亮遍恒沙　朝朝暮暮常能念　　世世生生在佛家　香風颯起觸人身　　唯將五會斷貪瞋　五音兼能淨五蘊　　聞名五劫離囂塵　西方鼓樂及絃歌　　琴瑟簫笛雜相和　一一唯宣五會法　　聲聲皆說六波羅極樂莊嚴讚　彌陀願行廣無邊　　悲濟群生普盡憐　總欲化令歸本國　　眾生罪業共無緣　",
    "T47n1983_002:0485a05_0-43": "觀音菩薩大慈悲　　能於苦海現希有　紫金身相三十二　　頂戴彌陀尊重時　勢至菩薩甚難思　　紫金身相等無虧　頂上寶瓶光顯照　　普收念佛往生機　自慶往昔宿緣深　　得遇彌陀淨教音　執持名號無休息　　報盡臨終紫金身　我常自嘆苦精勤　　希聞無上法清真　須共無明賊鬪戰　　誓當破滅取金真　一念凝神往寶城　　六通起意覺身輕　",
    "T47n1983_002:0485a05_0-44": "足踏千葉蓮華上　　明月摩尼樹下行　彌陀淨剎甚精微　　彼處娑婆人豈知　曠劫沈淪於苦海　　何年得遇往生時　極樂寶國無衰變　　碧玉樓臺天自然　摩尼明月瑠璃水　　光明池臺真可憐　極樂寶界甚希有　　實為多生來不知　今日喜遇彌陀尊　　頓捨娑婆五濁時　彌陀寶界不思議　　唯歎娑婆去者希　阿鼻地獄人多往　　一墮何年更出時　",
    "T47n1983_002:0485a05_0-45": "歸去來歸去來　　閻浮五濁是塵埃　不如西方快樂處　　到彼華臺隨意開一切恭敬。",
    "T47n1983_002:0489b05_0": "至心歸命禮西方阿彌陀佛。",
    "T47n1983_002:0489b06_0": "　法藏因彌遠　　極樂果還深　　異珍參作地　眾寶間為林　　華開希有色　　波揚實相音　何當蒙授手　　一遂往生心　　(願共諸眾生往生安樂國)至心歸命禮西方阿彌陀佛。",
    "T47n1983_002:0489b10_0": "　濁世難還入　　淨土願逾深　　金繩直界道　珠網縵垂林　　見色皆真色　　聞音悉法音　莫為西方遠　　唯須十念心　　(願共諸眾生往生安樂國)至心歸命禮西方阿彌陀佛。",
    "T47n1983_002:0489b14_0": "　夜間嚴淨國　　垂起至誠因　　觀日心初定　想水念逾真　　林宣上品法　　蓮合下生人　既言同志友　　從餘洗客塵　　(願共諸眾生往生安樂國)至心歸命禮西方阿彌陀佛。",
    "T47n1983_002:0489b18_0": "　放言周遠剎　　分化滿遙空　　華臺三品異　人天一類同　　尋樹流香水　　吹樂起清風　在茲心若淨　　誰見有西東　　(願共諸眾生往生安樂國)至心歸命禮西方阿彌陀佛。",
    "T47n1983_002:0489b22_0": "　迴向漸為功　　西方路稍通　　寶幢承厚地　天香入遠風　　開華住浮水　　覆網細分空　願生何意切　　正為樂無窮　　(願共諸眾生往生安樂國)至心歸命禮西方阿彌陀佛。",
    "T47n1983_002:0489b26_0": "　十劫道先成　　嚴界引群萌　　金沙徹水照　玉葉滿枝明　　鳥本珠中出　　人唯華上生　敢請西方聖　　早晚定相迎　　(願共諸眾生往生安樂國)至心歸命禮西方阿彌陀佛。",
    "T47n1983_002:0489c01_0": "　欲選當生處　　西方最可歸　　間樹開重閣　滿道布鮮衣　　香飯隨心至　　寶殿逐身飛　有緣皆得往　　只自去人稀　　(願共諸眾生往生安樂國)至心歸命禮西方阿彌陀佛。",
    "T47n1983_002:0489c05_0": "　淨國無衰變　　一立古今然　　光臺千寶合　音樂八風宣　　池多說法鳥　　空滿散華天　得生不畏退　　隨意既開蓮　　(願共諸眾生往生安樂國)至心歸命禮西方阿彌陀佛。",
    "T47n1983_002:0489c09_0": "　已成窮理聖　　真有遍空威　　在西時現小　小則暫隨機　　葉珠相映飾　　沙水共澄輝　欲得無生果　　彼土必須依　　(願共諸眾生往生安樂國)至心歸命禮西方阿彌陀佛。",
    "T47n1983_002:0489c13_0": "　臺裏天人現　　光中侍者看　　懸空四寶閣　臨迴七重欄　　疑多邊地久　　德少上生難　且莫論餘願　　西望心已安　　(願共諸眾生往生安樂國)至心歸命禮西方阿彌陀佛。",
    "T47n1983_002:0489c17_0": "　淨國本無憂　　無數化城樓　　四面懸鈴匝　六度散華周　　樹合香氣動　　水帶法聲流　未曾聞苦事　　誰復辨春秋　　(願共諸眾生往生安樂國)藏鉤樂藏鉤樂。",
    "T47n1983_002:0489c20_1": "藏鉤本意解人愁得往。",
    "T47n1983_002:0489c20_2": "藏鉤樂得往藏鉤樂。",
    "T47n1983_002:0489c22_0-0": "　阿難迦葉共平章　　文殊菩薩對商量　聲聞緣覺兩行坐　　如來與汝作用頭　金剛無礙取為籌　　無價寶珠將作鉤　持戒將為打鉤杖　　得見佛性即捻籌　藏鉤心意莫遊戲　　只恐六賊競來偷　強者直取波羅蜜　　弱者勤修重更修　黃昏一座至三更　　貪籌不定共於事　弱者都緣心未志　　強家不動證無生　世尊喚出阿難來　　高舉光明蠟燭臺　",
    "T47n1983_002:0489c22_0-1": "為言佛性等閑得　　臨臨入手被他將　大眾努力覺無上　　無價寶珠心裏行　念念佛身如急箭　　如來平等度眾生父母恩重讚文　累劫有因緣　　今來託母胎　　月餘生五胞　七七六情開　　漸重如山岳　　動起怕身災　羅衣都不掛　　秦鏡染塵埃　　懷胎向十月　產難欲將臨　　朝朝如重病　　日日自暢吟　惶怖難為計　　愁恨滿胸衿　　",
    "T47n1983_002:0489c22_0-2": "含渧喚親眷　惟恐死來侵　　月滿將臨逼　　生時實是難　五內如力割　　隣里競來看　　生在於草上　傍人道是兒　　母聞歡喜喚　　忘却痛纏身　母身在濕處　　將兒迴就乾　　血乳充飢渴　羅衣障風寒　　吐甘無悋惜　　咽苦不嚬眉　但令子得飽　　慈母不辭飢　　紀年漸漸大　出即母心隨　　一朝男女病　　恨不母身當　愛別情難忍　",
    "T47n1983_002:0489c22_0-3": "　生離實苦腸　　兒行百里內　慈母一千強　　男大差征伐　　女長事他內　時逢冬歲節　　慈母唳霑衿　　每日思男女　逢日即問頻　　若得好消息　　修粲造福田　父母雖年老　　恩怜無斷時　　身年一百歲　長愁八十兒　　故知恩愛重　　今五識分離　黃泉由不捨　　作鬼亦憂之　　凡為男女者　供懃當莫移　　祖住由上說　　起得不作行　",
    "T47n1983_002:0489c22_0-4": "努力須行孝　　孝行立身名　　皇天將左助　諸佛亦讚之　　心行於五逆　　皇天不祐之　勸修三福業　　淨土目前明　　普告諸人者　同行不同心　　得生極樂國　　華間聽法音新華臺讚文可怜生可怜生。",
    "T47n1983_002:0490b02_1": "菩薩子遊戲在西方。",
    "T47n1983_002:0490b02_2": "宛轉華臺裏。",
    "T47n1983_002:0490b03_3": "宛轉華臺裏。",
    "T47n1983_002:0490b04_0": "　西方實妙樂　　天衣飯自然　　池中化生子　遊戲撥紅蓮　　紅蓮在寶池　　光色不思議　樹林常說法　　音樂每相隨　　相迎上寶殿　相喚下金橋　　遊戲諸樓閣　　到處法門開　七寶為宮殿　　瑠璃馬腦臺　　專心能念佛　總得上華來　　白玉池邊過　　蓮華葉裏香　更聞念五會　　讚歎說西方　　極樂誰家子　蓮華葉裏生　　為由念佛故　　從此得來生　蓮華一叢赤　　復有一聚青　　裏有化生子　言語甚分明　　飛閣重重起　　聖眾弟相遇　池上寶蓮華　　新賢聖者多往生心往生心。",
    "T47n1983_002:0490b15_1": "漸向法流。",
    "T47n1983_002:0490b15_2": "深沐浴如來功德海。",
    "T47n1983_002:0490b16_3": "欣遊淨土。",
    "T47n1983_002:0490b16_4": "樂四天王夜魔天。",
    "T47n1983_002:0490b16_5": "天宮近與人相連。",
    "T47n1983_002:0490b17_6": "共遊天上喚不得。",
    "T47n1983_002:0490b17_7": "定知。",
    "T47n1983_002:0490b17_8": "華裹入三禪。",
    "T47n1983_002:0490b18_0": "菩提心菩提心。",
    "T47n1983_002:0490b18_1": "菩薩眾如林。",
    "T47n1983_002:0490b18_2": "國土動搖迎世至。",
    "T47n1983_002:0490b19_3": "寶彌覆。",
    "T47n1983_002:0490b19_4": "觀見白蓮華赤蓮華。",
    "T47n1983_002:0490b19_5": "生在法王家。",
    "T47n1983_002:0490b20_6": "飯食經行依寶處。",
    "T47n1983_002:0490b20_7": "池中寶岸底金砂。",
    "T47n1983_002:0490b20_8": "紅蓮華青蓮華。",
    "T47n1983_002:0490b21_9": "千葉蓮華臺上生。",
    "T47n1983_002:0490b21_10": "攝授彌陀佛。",
    "T47n1983_002:0490b22_0": "攝授彌陀佛。",
    "T47n1983_002:0490b23_0": "述觀經九品往生讚文",
    "T47n1983_002:0490b24_0": "　上品上生行願強　　無邊化佛自迎將　寶殿金臺登初地　　衣裓盛華遍十方　上品中生義入微　　臨終聖眾喚西歸　五色雲中千佛引　　紫金臺座八音隨　上品下生慧性明　　端心迴心學無上　五百如來齊授手　　恒沙菩薩捧華迎　中品上生齋戒功　　即得三明及六通　紅蓮紫蓮空引攝　　天樂迎魂入佛宮　中品中生熏戒香　　心清自覩王毫光　一超便入無為會　　七日華開見法王　中品下生慈孝深　　善友令生厭離心　乘蓮託陰摩尼水　　華裹唯開解脫音　下品上生善種稀　　能知三寶是歸依　化佛來迎光滿室　　華臺更伴彩雲飛　下品中生黑業迷　　因稱佛號免泥梨　六劫華開方見佛　　一生補處果還齊　下品下生不善多　　唯將十念棄娑婆　雖住華間十二劫　　見佛心開一剎那勸修行偈云　勸君修道莫生瞋　　法中無我亦無人　欲識西方求淨土　　會是塵中不染塵依之修行盡得往生。",
    "T47n1983_002:0490c17_0": "淨土五會念佛略法事儀讚末(終)"
}