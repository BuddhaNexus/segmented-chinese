[
    {
        "source_sentence": "佛說法身經",
        "from": "T17n0766_001:0699b17_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T17n0766_001:0699b19_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T17n0766_001:0699b20_0",
        "context_with_next_sentence": true
    },
    {
        "source_sentence": "爾時，世尊於大眾中以微妙音作如是言：",
        "from": "T17n0766_001:0699b21_17",
        "context_with_next_sentence": true
    },
    {
        "source_sentence": "「諸佛如來有二種身，皆具河沙功德。",
        "from": "T17n0766_001:0699b22_14",
        "context_with_next_sentence": true
    },
    {
        "source_sentence": "何等為二？",
        "from": "T17n0766_001:0699b22_19",
        "context_with_next_sentence": true
    },
    {
        "source_sentence": "所謂化身、法身。",
        "from": "T17n0766_001:0699b23_7",
        "context_with_next_sentence": true
    },
    {
        "source_sentence": "「而化身者，示從父母所生，具三十二相、八十種好，莊嚴其身，以智慧眼普觀眾生，智者瞻仰心生適悅，三業清淨，一一相好百福具足，如是莊嚴百千福聚，大丈夫相皆色蘊攝；",
        "from": "T17n0766_001:0699b27_7",
        "context_with_next_sentence": true
    },
    {
        "source_sentence": "又復具足十力、四無所畏、三不空法、三念住法、三不護法、四無量法，具大丈夫一一最勝那羅延力，如是略說如來、應供、正等正覺莊嚴功德，具足圓滿，是名化身。",
        "from": "T17n0766_001:0699c02_3",
        "context_with_next_sentence": true
    },
    {
        "source_sentence": "「又復諸佛、如來、應供、正等正覺所有法身，不可思議、不可稱量，而無有人能廣宣說。",
        "from": "T17n0766_001:0699c04_1",
        "context_with_next_sentence": true
    },
    {
        "source_sentence": "假使緣覺及諸聲聞——舍利弗等，最上利根善解深法，大智明達了種種義——而亦不能廣大宣說法身功德。",
        "from": "T17n0766_001:0699c06_8",
        "context_with_next_sentence": true
    },
    {
        "source_sentence": "諸佛如來為三界師，是大悲者，為諸眾生作大利益，平等護念無所分別，住奢摩他、毘鉢舍那，而復善解三調伏法，善度四難，具四神足，而於長夜行四攝法，離於五慾超五趣苦，具六分法圓滿六波羅蜜，開七覺花演八正道，善解九種三摩鉢底，具十智力。",
        "from": "T17n0766_001:0699c12_4",
        "context_with_next_sentence": true
    },
    {
        "source_sentence": "以此智力，名聞十方，是故稱為第一義天。",
        "from": "T17n0766_001:0699c13_4",
        "context_with_next_sentence": true
    },
    {
        "source_sentence": "於時、方、處，晝三夜三常善觀察，如是諸佛內功德法無有能者而為廣說，是故我今略說此法。",
        "from": "T17n0766_001:0699c15_7",
        "context_with_next_sentence": true
    },
    {
        "source_sentence": "「是法身者，純一無二、無漏、無為，應當修證，諸有為法從無為生，如是真實，無淨、無染、無念、無依，離諸方便而與眾生作大依止，一切眾生所作行法無諸過失，是真善法離諸記念，於無邊三摩地門不動不搖而得解脫。",
        "from": "T17n0766_001:0699c20_6",
        "context_with_next_sentence": true
    },
    {
        "source_sentence": "以二種奢摩他、毘鉢舍那，於欲離欲而得解脫，無明欲法以慧解脫，學、無學法以念了知，以明解脫善達自性，而於諸法深能繫念，善以阿鉢底而生阿鉢底法，善以三摩鉢底而生三摩鉢底法，於一切法無求無證。",
        "from": "T17n0766_001:0699c25_3",
        "context_with_next_sentence": true
    },
    {
        "source_sentence": "離此二法，即無所緣，復無所修，而以盡智及無生智，畢竟成就三究竟法、三善根法、三方便門，離諸妄想得真實生。",
        "from": "T17n0766_001:0699c27_16",
        "context_with_next_sentence": true
    },
    {
        "source_sentence": "「了三種慧，謂聞、思、修。",
        "from": "T17n0766_001:0699c28_8",
        "context_with_next_sentence": true
    },
    {
        "source_sentence": "離三雜染，謂煩惱、業、苦。",
        "from": "T17n0766_001:0699c28_21",
        "context_with_next_sentence": true
    },
    {
        "source_sentence": "有三種三摩地，謂空、無相、無願；",
        "from": "T17n0766_001:0699c29_14",
        "context_with_next_sentence": true
    },
    {
        "source_sentence": "復名三解脫門，即空、無相、無願解脫門。",
        "from": "T17n0766_001:0700a01_11",
        "context_with_next_sentence": true
    },
    {
        "source_sentence": "三種蘊法，謂戒、定、慧蘊。",
        "from": "T17n0766_001:0700a02_1",
        "context_with_next_sentence": true
    },
    {
        "source_sentence": "三種學法，謂戒、定、慧學。",
        "from": "T17n0766_001:0700a02_14",
        "context_with_next_sentence": true
    },
    {
        "source_sentence": "有三種修，謂戒修、定修、慧修，有學、無學、非有學非無學。",
        "from": "T17n0766_001:0700a03_18",
        "context_with_next_sentence": true
    },
    {
        "source_sentence": "有三種道，謂見道、修道、無學道。",
        "from": "T17n0766_001:0700a04_12",
        "context_with_next_sentence": true
    },
    {
        "source_sentence": "有三種根，謂未知根、已知根、具知根。",
        "from": "T17n0766_001:0700a05_9",
        "context_with_next_sentence": true
    },
    {
        "source_sentence": "有三種行法，謂聖行、天行、梵行。",
        "from": "T17n0766_001:0700a06_4",
        "context_with_next_sentence": true
    },
    {
        "source_sentence": "有三分別，謂蘊、處、界。",
        "from": "T17n0766_001:0700a06_16",
        "context_with_next_sentence": true
    },
    {
        "source_sentence": "了三法已獲大福聚，證得解脫寂靜涅盤，三不空念住。",
        "from": "T17n0766_001:0700a07_17",
        "context_with_next_sentence": true
    },
    {
        "source_sentence": "如來於諸眾生平等覆護，三種蘊法，有三補特伽羅，謂上、中、下。",
        "from": "T17n0766_001:0700a09_9",
        "context_with_next_sentence": true
    },
    {
        "source_sentence": "「諸佛如來具三種大悲，謂無緣大悲、微妙大悲、為一切眾生大悲。",
        "from": "T17n0766_001:0700a10_17",
        "context_with_next_sentence": true
    },
    {
        "source_sentence": "有三種自在，謂身自在、世自在、法自在。",
        "from": "T17n0766_001:0700a11_16",
        "context_with_next_sentence": true
    },
    {
        "source_sentence": "有三不護法，謂諸如來身業清淨離不淨法、口業清淨離不淨法、意業清淨離不淨法。",
        "from": "T17n0766_001:0700a13_13",
        "context_with_next_sentence": true
    },
    {
        "source_sentence": "有三種劍，謂聞劍、思劍、修劍。",
        "from": "T17n0766_001:0700a14_9",
        "context_with_next_sentence": true
    },
    {
        "source_sentence": "有三種最上，謂定最上、慧最上、解脫最上。",
        "from": "T17n0766_001:0700a15_7",
        "context_with_next_sentence": true
    },
    {
        "source_sentence": "有三種界法，謂正斷、離欲、寂滅。",
        "from": "T17n0766_001:0700a16_1",
        "context_with_next_sentence": true
    },
    {
        "source_sentence": "復有三界，謂欲界、色界、無色界。",
        "from": "T17n0766_001:0700a16_17",
        "context_with_next_sentence": true
    },
    {
        "source_sentence": "有三種無學明，謂過去宿命明、未來天眼明、現在漏盡明。",
        "from": "T17n0766_001:0700a18_3",
        "context_with_next_sentence": true
    },
    {
        "source_sentence": "有三種無為法，謂諸行無常、諸法無我、涅盤寂靜。",
        "from": "T17n0766_001:0700a19_6",
        "context_with_next_sentence": true
    },
    {
        "source_sentence": "有三種菩提，謂聲聞菩提、緣覺菩提、無上菩提。",
        "from": "T17n0766_001:0700a20_8",
        "context_with_next_sentence": true
    },
    {
        "source_sentence": "有三種無學智，謂盡智、無生智、正見智。",
        "from": "T17n0766_001:0700a21_7",
        "context_with_next_sentence": true
    },
    {
        "source_sentence": "三寶、三歸、三最上智；",
        "from": "T17n0766_001:0700a21_18",
        "context_with_next_sentence": true
    },
    {
        "source_sentence": "四念處、四正斷、四神足、四信心法，四解脫句。",
        "from": "T17n0766_001:0700a22_17",
        "context_with_next_sentence": true
    },
    {
        "source_sentence": "「有四種善法，謂第一義善、自性善、發起善、相應善。",
        "from": "T17n0766_001:0700a23_20",
        "context_with_next_sentence": true
    },
    {
        "source_sentence": "四種修法、四種智法、四聖諦法、四禪定、四輪藏。",
        "from": "T17n0766_001:0700a25_1",
        "context_with_next_sentence": true
    },
    {
        "source_sentence": "四法，四依止，謂親近善友、聽聞正法、繫念思惟、如理修行。",
        "from": "T17n0766_001:0700a26_7",
        "context_with_next_sentence": true
    },
    {
        "source_sentence": "「復有四緣，謂因緣、等無間緣、增上緣、所緣緣。",
        "from": "T17n0766_001:0700a27_9",
        "context_with_next_sentence": true
    },
    {
        "source_sentence": "四加行位，謂煖位、頂位、忍位、世第一位。",
        "from": "T17n0766_001:0700a28_6",
        "context_with_next_sentence": true
    },
    {
        "source_sentence": "有四種道，謂方便道、無間道、解脫道、最勝道。",
        "from": "T17n0766_001:0700a29_6",
        "context_with_next_sentence": true
    },
    {
        "source_sentence": "四沙門果四種聖族，有四無量心，謂慈、悲、喜、捨。",
        "from": "T17n0766_001:0700b01_10",
        "context_with_next_sentence": true
    },
    {
        "source_sentence": "復有四生、四聖住、四記念、四威儀，有四出生門，謂出、入、寂靜、正覺。",
        "from": "T17n0766_001:0700b02_19",
        "context_with_next_sentence": true
    },
    {
        "source_sentence": "復有四證位。",
        "from": "T17n0766_001:0700b03_2",
        "context_with_next_sentence": true
    },
    {
        "source_sentence": "有學五蘊，五解脫處，五度生法，五聖智想。",
        "from": "T17n0766_001:0700b04_1",
        "context_with_next_sentence": true
    },
    {
        "source_sentence": "有五三摩地分，謂正斷分、調伏分、離過分、離相分、離性分。",
        "from": "T17n0766_001:0700b05_9",
        "context_with_next_sentence": true
    },
    {
        "source_sentence": "復有五種最上分、五現行，三摩鉢底、五蘊、五界，復五取蘊、六功德法、六通、六念。",
        "from": "T17n0766_001:0700b07_4",
        "context_with_next_sentence": true
    },
    {
        "source_sentence": "復六種法、五種離慾、六種修法、六見道位、六相續行、六證明想。",
        "from": "T17n0766_001:0700b08_13",
        "context_with_next_sentence": true
    },
    {
        "source_sentence": "七補特伽羅、七大丈夫行、七識住、七覺支、七無過失法、七三摩地受用法、七種妙法、七種界分、七善解處、七種修道。",
        "from": "T17n0766_001:0700b11_7",
        "context_with_next_sentence": true
    },
    {
        "source_sentence": "八正道分、八種補特伽羅、八種別解脫戒。",
        "from": "T17n0766_001:0700b12_5",
        "context_with_next_sentence": true
    },
    {
        "source_sentence": "復八解脫、八處、八智、八道、八戒、八會，及八種世法，如來相續、真常、精進、清淨無所染著。",
        "from": "T17n0766_001:0700b14_4",
        "context_with_next_sentence": true
    },
    {
        "source_sentence": "「復有九種過去三摩鉢底，九信心法、九證得法、九名色滅、九眾生住、九種依法、九無漏地、九修道地。",
        "from": "T17n0766_001:0700b16_11",
        "context_with_next_sentence": true
    },
    {
        "source_sentence": "十種補特伽羅，謂四向四果、第九緣覺、第十正等正覺。",
        "from": "T17n0766_001:0700b17_15",
        "context_with_next_sentence": true
    },
    {
        "source_sentence": "十大地善法、十種有學法、十如來力、十善業道、十惡業道、十種聖住、十如理作法。",
        "from": "T17n0766_001:0700b19_13",
        "context_with_next_sentence": true
    },
    {
        "source_sentence": "十一功德相好思念法、十一種起善解智具足法、十一種具足戒法。",
        "from": "T17n0766_001:0700b21_4",
        "context_with_next_sentence": true
    },
    {
        "source_sentence": "十二種出生言辭、十二處、十二緣、十二剎那會證得聖法。",
        "from": "T17n0766_001:0700b22_9",
        "context_with_next_sentence": true
    },
    {
        "source_sentence": "十三喜法、十三出生法、十三作業地。",
        "from": "T17n0766_001:0700b23_7",
        "context_with_next_sentence": true
    },
    {
        "source_sentence": "十四種化心。",
        "from": "T17n0766_001:0700b23_13",
        "context_with_next_sentence": true
    },
    {
        "source_sentence": "十五心見道。",
        "from": "T17n0766_001:0700b23_19",
        "context_with_next_sentence": true
    },
    {
        "source_sentence": "十六心正念。",
        "from": "T17n0766_001:0700b24_5",
        "context_with_next_sentence": true
    },
    {
        "source_sentence": "十七種相有學、十七樂欲相。",
        "from": "T17n0766_001:0700b24_18",
        "context_with_next_sentence": true
    },
    {
        "source_sentence": "十八界、十八不共法。",
        "from": "T17n0766_001:0700b25_8",
        "context_with_next_sentence": true
    },
    {
        "source_sentence": "十九分別地。",
        "from": "T17n0766_001:0700b25_14",
        "context_with_next_sentence": true
    },
    {
        "source_sentence": "二十二根。",
        "from": "T17n0766_001:0700b25_19",
        "context_with_next_sentence": true
    },
    {
        "source_sentence": "三十七菩提分法，謂四念處、四正斷、四神足、五根、五力、七覺支、八正道。",
        "from": "T17n0766_001:0700b27_13",
        "context_with_next_sentence": true
    },
    {
        "source_sentence": "四十四智法。",
        "from": "T17n0766_001:0700b27_19",
        "context_with_next_sentence": true
    },
    {
        "source_sentence": "復七十七智法，百六十二道，是謂修地。",
        "from": "T17n0766_001:0700b28_16",
        "context_with_next_sentence": true
    },
    {
        "source_sentence": "「如是等無量無邊相續真常之法，離諸煩惱，甚深廣大微妙難思，是大智者如實了知。",
        "from": "T17n0766_001:0700c01_15",
        "context_with_next_sentence": true
    },
    {
        "source_sentence": "而此佛法，乃是殑伽沙數正等正覺殊妙之法，是平等法，若有求證正等覺智，諸苾芻、苾芻尼、優婆、塞優婆夷，及諸外道尼乾子等，具正智者如實了知，復為眾生廣大宣說，如佛所化，令無量無邊阿僧祇眾生，悉皆證得寂靜無畏究竟涅盤。",
        "from": "T17n0766_001:0700c07_4",
        "context_with_next_sentence": true
    },
    {
        "source_sentence": "」佛說法身經",
        "from": "T17n0766_001:0700c08_100",
        "context_with_next_sentence": false
    }
]