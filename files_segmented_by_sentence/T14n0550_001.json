{
    "T14n0550_001:0865a19_0": "金色童子因緣經卷第一",
    "T14n0550_001:0865a21_0": "譯經三藏朝散大夫試鴻",
    "T14n0550_001:0865a22_0": "臚卿光梵大師賜紫沙門",
    "T14n0550_001:0865a23_0": "臣惟淨等奉　詔譯",
    "T14n0550_001:0865a24_0": "如是隨聞：尊者大迦葉已趣圓常，尊者阿難具大威德有大智慧，與尊者舍利子等無有異，悲心如佛普攝一切，能於國城聚落方處，隨彼彼處，以勝方便調伏化度一切眾生。",
    "T14n0550_001:0865a27_1": "乃至後時，廣為教化俱胝百千諸眾生故，宣說正法而雨甘露，灌注心頂，周遍廣嚴大城菴羅樹園，皆作利樂。",
    "T14n0550_001:0865b02_0": "是時，王舍大城有一商主，其名日照，居處城中，財寶富饒眷屬熾盛，其廣其大攝聚增多，與毘沙門天王等無有異；以富盛故，娶於上族，相與嬉戲遊止娛樂，久無嗣息，長者眷屬心懷渴慕極生憂惱。",
    "T14n0550_001:0865b07_0": "是時，忉利天中有一天子具福威德，天報將盡五衰相現，然其樂欲觀佛出世，乃至涅槃莊嚴等事，求於人中相續受生。",
    "T14n0550_001:0865b10_0": "爾時帝釋天主，觀彼天子將其謝滅，樂欲觀佛莊嚴等事，欲於人中相續受生。",
    "T14n0550_001:0865b11_1": "知已，乃謂彼天子言：「汝若樂欲人中生者，汝今應知，王舍城中有一商主其名日照，而彼妻室堪汝托陰。」",
    "T14n0550_001:0865b14_2": "天子答言：「我昔曾聞，彼商主者於佛法中而無淨信。」",
    "T14n0550_001:0865b15_3": "帝釋復言：「仁者！",
    "T14n0550_001:0865b15_4": "今當如我所作，我能令彼日照商主於佛法中深生淨信。」",
    "T14n0550_001:0865b17_0": "天子白言：「如天主語，唯然受教。",
    "T14n0550_001:0865b17_1": "若彼商主與其妻室，乃至盡壽歸依三寶，我當從命托彼陰中。」",
    "T14n0550_001:0865b19_2": "是時，帝釋天主從天中隱，即於王舍大城日照商主舍中，處空而住，以其帝釋天主色相威神，周匝是舍有微妙光，而為照耀。",
    "T14n0550_001:0865b22_0": "時日照商主見是微妙光明照已，深生奇異，舉熙怡目周遍四方，審諦觀察乃見帝釋天主勝相，即時頭面禮奉雙足，作是白言：「天主！",
    "T14n0550_001:0865b25_1": "我於今日快得善利，汝天聖尊降于小舍，當何教令？",
    "T14n0550_001:0865b26_2": "吉祥勝事何所成辦？」",
    "T14n0550_001:0865b26_3": "天主答言：「商主！",
    "T14n0550_001:0865b27_4": "知汝無子，汝若希求有子息者，汝與妻室從今已往乃至盡壽，應發淨心歸依三寶，當生貴子。」",
    "T14n0550_001:0865b29_5": "是時，日照商主聞是語已，心意泰然，踊躍歡喜，作是白言：「天主！",
    "T14n0550_001:0865c01_6": "我等今者如尊教令，從今已往乃至盡壽，同己妻室皆發淨心歸依三寶。」",
    "T14n0550_001:0865c04_0": "爾時，帝釋天主為其日照商主及彼妻室，開發淨信歸依三寶已，即於王舍城中隱而不現，還復忉利天中彼天子宮，現住其前，為彼天子一一廣宣如上事相。",
    "T14n0550_001:0865c07_1": "乃至其後，而彼天子於彼天中謝滅天報，即於王舍城中日照商主之妻托陰胎藏。",
    "T14n0550_001:0865c09_2": "聖子入胎，奇相斯現，時商主妻身中自然具有最上色相威光，悅意香風時來吹觸。",
    "T14n0550_001:0865c11_3": "是時，國城賢女之家皆生智者，復有五種獨異之相。",
    "T14n0550_001:0865c12_4": "何等為五？",
    "T14n0550_001:0865c12_5": "一者、能知人所愛樂；二者、能知人不愛樂；三者、知時；四者、能知時中微細；五者、能知入胎藏事。",
    "T14n0550_001:0865c15_0": "入胎藏事者，謂入胎時能知所生是男是女，若是男者於胎藏中依右而住，若是女者於胎藏中依左而住。",
    "T14n0550_001:0865c17_1": "是時，其妻心生歡喜，謂夫主言：「君應當知，我觀于今所懷聖子，胎藏分位漸增成長，依右而住，其後當生決定是男。」",
    "T14n0550_001:0865c20_2": "夫主聞已，加復欣悅。",
    "T14n0550_001:0865c20_3": "時商主妻其身輕舉，乃舒右臂，即作是言：「我久時中希求子息，願見子面，今所懷子，若生未生我今宜應營作福事。」",
    "T14n0550_001:0865c23_4": "即召主執：「聚以珍財隨力行施，令我種族久住昌盛。",
    "T14n0550_001:0865c24_5": "何以故？",
    "T14n0550_001:0865c24_6": "我於前世，若少若多隨行布施作福事已，於今生中施名不墜，亦復生生隨逐不失。」",
    "T14n0550_001:0865c27_0": "爾時，商主之妻胎藏漸成，預知其相，處于高閣安隱之所，善養護之。",
    "T14n0550_001:0865c28_1": "寒即隨寒而妙資養，熱即隨熱而妙資養，方藥攝治飲食順度，苦醋甘辛鹹淡之味悉無過極，六味調勻離諸愆失。",
    "T14n0550_001:0866a02_2": "復以瓔珞莊嚴其身，猶如天女，而常遊戲歡喜園中，若座若床高低隨易，或履地時無諸硬澁，亦不少聞不悅意聲。",
    "T14n0550_001:0866a04_3": "乃至其後胎中分位成熟圓滿，或滿八月、或滿九月，生一童子，色相殊麗人所樂觀，端正嚴好支體成滿，身有金色光相艶赫，諸分具足悅目適心。",
    "T14n0550_001:0866a08_4": "眾共瞻覩，金黃色衣自然覆體，旃檀香風遍觸其身，口中復出優鉢花香。",
    "T14n0550_001:0866a09_5": "童子生時，長者舍中又復雨眾妙衣，所雨之衣皆悉金色，迦尼迦花繽紛而墜，現如是等希有瑞相廣大圓成。",
    "T14n0550_001:0866a13_0": "是時，日照商主與其妻室、并諸眷屬，見是事已，咸生驚異。",
    "T14n0550_001:0866a14_1": "于時商主，即出其舍住於門側，自外而觀愈增欣躍，見是相已，乃作是念：「童子誕生誠多增長，心生最上最極歡喜。」",
    "T14n0550_001:0866a16_2": "還入舍中，乃至其後見是童子，色相殊麗端正嚴好，踊躍歡喜，說伽陀曰：「快哉！",
    "T14n0550_001:0866a19_3": "我今得善利。",
    "T14n0550_001:0866a19_4": "　　快哉！",
    "T14n0550_001:0866a19_5": "意願已圓成。",
    "T14n0550_001:0866a20_0": "　福威德子今日生，　　是故我心大歡喜。」",
    "T14n0550_001:0866a21_0": "說伽陀已，以歡喜故，復出家中殊妙衣服，普施沙門及婆羅門、孤露貧者、宗里、親屬，以營福事。",
    "T14n0550_001:0866a24_0": "爾時，童子生後已經二十一日，廣為修營眾福事已。",
    "T14n0550_001:0866a25_1": "親族共議宜當立名，有親者言：「今此童子身有金色艶赫光明，諸親今當為此童子立名金色。」",
    "T14n0550_001:0866a27_2": "眾議已定，于是乃名金色童子。",
    "T14n0550_001:0866a29_0": "是時，商主即為金色童子選八女人命為其母：二為養育；二為洗濯；二為乳哺；二為戲翫。",
    "T14n0550_001:0866b02_1": "由是速疾長養成立，如淨蓮花淤泥中出，漸當教習童子藝能，若書、若算，及諸事業：一為安布書算印記；二為安布諸所用具；三布衣服；四安布馬；五布乘輿；六布珍寶；七布童男；八布童女。",
    "T14n0550_001:0866b06_2": "如是八種廣安布已，悉令觀矚驗其所好。",
    "T14n0550_001:0866b07_3": "而後，童子藝業成立語言明利，信心清淨志意賢善，自利利他具大威德，善修悲行成就法欲，愛念眾生智慧明了，善解文論，如是童子功業圓備。",
    "T14n0550_001:0866b10_4": "商主爾時作是思惟：「今此童子福威德力，衣服財寶一切圓具，然我不知此福威德其何所因？",
    "T14n0550_001:0866b12_5": "豈非以我歸依三寶勝威力故，此子誕生獲是勝福？」",
    "T14n0550_001:0866b13_6": "其後商主於佛法中轉生淨信，依時如應作諸佛事。",
    "T14n0550_001:0866b16_0": "爾時，王舍城中有一商主名曰離垢，經泛大海獲利圓成安隱而還，為佛世尊及千二百五十苾芻眷屬，普遍清淨飯供已訖，一一苾芻復以三衣而為布施。",
    "T14n0550_001:0866b19_1": "于是，離垢商主淨信之名充遍世間，咸讚是言：「今此商主善為商導，涉渡大海果利無虛，而能於佛法中廣作勝事。」",
    "T14n0550_001:0866b23_0": "時，日照商主聞是言已，願相習斆，乃起是念：「我若同此涉渡大海無難還者，願我當以佛諸聲聞弟子之眾，乃至遍住此閻浮提，以佛教勅聚為一會。",
    "T14n0550_001:0866b26_1": "我當悉以上妙飲食，遍供給已，復於一一苾芻，各以上妙三衣周行給施。」",
    "T14n0550_001:0866b28_0": "作是念已，具以上事告語其妻，妻即答言：「夫主！",
    "T14n0550_001:0866b29_1": "若能有其勢用，隨汝所願必能成辦。」",
    "T14n0550_001:0866c01_0": "是時日照商主，即於王舍城中，三復振鈴遍警告已，乃與五百商人眷屬登涉大海，既已得渡安處彼方。",
    "T14n0550_001:0866c03_1": "時佛世尊已入涅槃，其後復聞尊者大迦葉亦入涅槃。",
    "T14n0550_001:0866c04_2": "乃至後時，金色童子於竹林精舍，聞一苾芻誦無常偈曰：「若晝若夜中，　　或行或復住，　如大河迅流，　　念念無停止。",
    "T14n0550_001:0866c08_0": "　寢宿過是夜，　　壽命隨減少，　猶如少水魚，　　斯何有其樂？",
    "T14n0550_001:0866c10_0": "　此色相衰朽，　　病集即破壞，　如羊被殺時，　　命去死不久。",
    "T14n0550_001:0866c12_0": "　此身非久住，　　地等六大成，　譬如曠野居，　　無門無關閉。",
    "T14n0550_001:0866c14_0": "　此身何所樂？",
    "T14n0550_001:0866c14_1": "　　穢惡眾盈流，　病苦所縈纏，　　老死常驚怖。",
    "T14n0550_001:0866c16_0": "　今此穢惡身，　　病集即離散，　得勝寂靜時，　　乃最上安樂。」",
    "T14n0550_001:0866c18_0": "是時，金色童子聞是偈已，於生死中極生厭離，欣樂涅槃廣多讚歎，即時禮奉彼苾芻已，乃發問言：「向聞聖者所誦偈句，云何語邪？」",
    "T14n0550_001:0866c20_1": "苾芻答言：「汝今當知，此是佛語。」",
    "T14n0550_001:0866c21_2": "童子聞已，於佛法中益生淨信，乃發諦誠樂欲出家。",
    "T14n0550_001:0866c22_3": "轉復肅恭於苾芻前，再伸拜奉白言：「聖者！",
    "T14n0550_001:0866c23_4": "我今樂欲清淨出家，惟願聖者，悲愍攝受令得出家。」",
    "T14n0550_001:0866c25_5": "苾芻答言：「汝欲出家，父母聽不？」",
    "T14n0550_001:0866c25_6": "童子答言：「未承其命。」",
    "T14n0550_001:0866c26_7": "苾芻告言：「汝今宜應往白父母，若其聽許，乃可出家。」",
    "T14n0550_001:0866c27_8": "童子復言：「如尊所教。」",
    "T14n0550_001:0866c28_9": "是時，金色童子深厭生死極大怖畏，志樂出家，即還自舍詣其母所，拜奉雙足前白母言：「願母知我，我今樂欲清淨出家，於佛法中修正法律，惟垂聽許。」",
    "T14n0550_001:0867a02_10": "母聞言已，悚然驚懼拊膝傷歎，謂其子言：「唯汝一子我所愛念，如其意樂百種依隨，云何汝今捨我出家？」",
    "T14n0550_001:0867a04_11": "子白母言：「母今當知，諸有恩愛決定離散，願母于今聽我出家修正法律。」",
    "T14n0550_001:0867a06_12": "母聞言已，逼惱之心，轉復增極哽咽垂涕，復謂子言：「子今當知，勿於我前三復斯說，無令熱血自口而流。」",
    "T14n0550_001:0867a09_0": "其母即時乃自思忖：「若今如是畢竟不能止其意樂，宜設方便以解其心。」",
    "T14n0550_001:0867a10_1": "乃復謂言：「童子！",
    "T14n0550_001:0867a11_2": "汝父淨信，於佛法中廣營勝事，已涉大海非久即還，汝今宜應俟父歸復，父必有命聽汝出家。」",
    "T14n0550_001:0867a14_0": "是時，童子於母孝奉即自思惟：「我若重復啟言陳告，必令我母極生逼惱，我宜從命俟父還家。」",
    "T14n0550_001:0867a16_1": "于是童子默然受教。",
    "T14n0550_001:0867a17_0": "爾時，金色童子以其色相嚴好殊麗，凡於四衢經遊出處，眾共瞻覩觀者無厭。",
    "T14n0550_001:0867a18_1": "時童子母復作是念：「我子端嚴色相殊麗，眾所愛樂，然我之子於世間法深生厭背，以是緣故心常懷疑，此子欻然捨我出家。",
    "T14n0550_001:0867a21_2": "我今應當隨逐防衛，子若去之後當生苦。」",
    "T14n0550_001:0867a23_0": "金色童子因緣經卷第一"
}