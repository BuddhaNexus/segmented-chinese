{
    "T14n0441_026:0285b04_0": "佛說佛名經卷第二十六",
    "T14n0441_026:0285b06_0-0": "「南無無邊華佛　南無無邊淨佛　南無無邊光佛　南無無邊明佛　南無無邊照佛　南無妙明佛　南無無邊境界佛　南無無邊步佛　南無等蓋行佛　南無寶蓋佛　南無星宿王佛　南無善星宿佛　南無光明輪佛　南無光明王佛　南無勝光明功德佛　南無不可量光佛　南無勝佛　南無不可量境界步佛　南無無礙聲吼佛　南無大雲光佛　南無闍梨尼山佛　",
    "T14n0441_026:0285b06_0-1": "南無佛華光明佛　南無波頭摩勝華山王佛　南無星宿上首佛　南無放光明佛　南無三周單那堅佛　南無不空見佛　南無頂勝功德佛　南無波頭摩頂勝功德佛　南無無癡佛　南無能度佛　南無無迷步佛　南無離愚境界佛　南無無闇光明佛　南無無邊精進佛　南無娑羅自在王佛　南無寶娑羅佛　南無一蓋佛　南無蓋莊嚴佛　南無寶聚佛　南無栴檀香佛　",
    "T14n0441_026:0285b06_0-2": "南無栴檀聚香佛　南無栴檀屋佛　南無無邊光明佛　南無光輪佛　南無山莊嚴佛　南無無障礙明佛　南無善眼佛　南無寶成佛　南無一切功德勝佛　南無成就佛華功德佛　南無善住意佛　南無無邊方便佛　南無不空功德佛　南無寶勢佛　南無無邊修行佛　南無莊嚴無邊功德佛　南無虛空輪光佛　南無無相聲佛　南無藥王佛　南無不怯弱佛　南無離諸畏毛竪佛　",
    "T14n0441_026:0285b06_0-3": "南無功德王光明佛　南無觀智慧起華佛　南無虛空寂佛　南無虛空聲佛　南無虛空莊嚴佛　南無大明佛　南無勝功德佛　南無成佛　南無佛波頭摩德佛　南無成功德佛　南無師子勝佛　南無成就義佛　南無師子護佛　南無善住王佛　南無梵山佛　南無淨目佛　南無不空跡步佛　南無香象佛　南無香德佛　南無香彌留佛　南無無邊眼佛　南無財屋佛　",
    "T14n0441_026:0285b06_0-4": "南無香山佛　南無寶師子佛　南無堅固眾生佛　南無妙勝住王佛　南無無邊境界勝王佛　南無勝精進王佛　南無無疑佛　南無善星宿王佛　南無然燈佛　南無能作光明佛　南無光明山佛　南無光明輪佛　南無妙蓋佛　南無香蓋佛　南無寶蓋佛　南無香雲蓋佛　南無栴檀勝佛　南無須彌山積聚佛　南無種種寶光明佛　南無堅固自在王佛　南無思惟佛法佛　",
    "T14n0441_026:0285b06_0-5": "南無淨勝佛　南無淨眼佛　南無不弱佛　南無寶勝佛　南無施羅王佛　南無發修行轉女根佛　南無發無邊修行佛　南無最妙光佛　南無闍梨尼光明山佛　南無斷一切惡佛　南無因王佛　南無梵勝佛　南無稱身佛　南無華山佛　南無轉胎佛　南無轉難佛　南無斷諸念佛　南無發起諸念佛　南無常修行佛　南無善住佛　南無一藏佛　南無一山佛　",
    "T14n0441_026:0285b06_0-6": "南無無邊身佛　南無無邊精進佛　南無光明輪佛　南無無邊功德王光佛　南無降伏一切諸怨佛　南無過一切魔境界佛　南無不可量華佛　南無不可量香佛　南無不可量聲佛　南無光明頂佛　南無光明勝佛　南無不離二佛　南無法輪清淨佛　南無不可量佛花光明佛　南無不可量聲佛　南無光明山佛　南無娑羅自在王佛　南無日面佛　南無善目佛　",
    "T14n0441_026:0285b06_0-7": "南無虛空佛　南無寶華佛　南無寶成佛　南無月華佛　南無發諸行佛　南無斷諸世間佛　南無無邊樂說佛　南無離諸競畏佛　南無樂說一切境界佛　南無普香光明佛　南無香光佛　南無香彌留佛　南無香勝佛　南無香象佛　南無香林佛　南無香王佛　南無波頭摩勝王佛　南無佛境界佛　南無最妙佛　南無妙勝佛　南無散華佛　南無華蓋鬘佛　",
    "T14n0441_026:0285b06_0-8": "南無華屋佛　南無金色華佛　南無香華佛　南無彌留王佛　南無導師佛　南無勝諸眾生佛　南無斷阿叉那佛　南無發善行佛　南無善華佛　南無無邊香佛　南無普散香光明佛　南無普散香佛　南無普散光佛　南無普散香花佛　南無普散波頭摩勝佛　南無寶闍梨尼手佛　南無起王佛　南無普佛國王蓋佛　南無善住王佛　南無妙香佛　南無無邊智境界佛　",
    "T14n0441_026:0285b06_0-9": "南無不空發佛　南無不空見佛　南無無障目佛　南無不動佛　南無發生菩提心佛　南無無量眼佛　南無有燈佛　南無普照佛　南無光明佛　南無一切佛國土佛　南無不斷慈一切眾生樂說佛　南無無垢步佛　南無無跡步佛　南無離一切憂佛　南無能離一切眾生有佛　南無樂修行勝佛　南無無畏王佛　南無勝山佛　南無救苦難佛　南無香面佛　南無俱隣佛　",
    "T14n0441_026:0285b06_0-10": "南無大力勝佛　南無寶優波羅勝佛　南無拘牟頭成佛　南無高聲眼佛　南無上首佛　南無華成佛　南無無邊光明佛　南無月出光佛　南無十方稱佛　南無多羅歌王增上佛　南無無邊光明佛　南無最勝香山佛　南無無畏佛　南無成就無畏德佛　南無成就無邊願功德佛　南無一切功德莊嚴佛　南無華王佛　南無不可降伏幢佛　南無增上護光佛　南無驚怖波頭摩勝王佛　",
    "T14n0441_026:0285b06_0-11": "南無不異心成就勝佛　南無一切上佛　南無虛空輪清淨王佛　南無無量聲吼佛　南無無相聲吼佛　南無寶起功德佛　南無梵勝佛　南無無障礙香手佛　南無彌留山光明佛　南無波頭摩勝光佛　南無能作稱名佛　南無稱親佛　南無堅固自在王佛　南無過去如是等無量無邊諸佛　南無現在積聚無畏佛　南無寶功德光明佛　南無普護佛　南無寶光照佛　",
    "T14n0441_026:0285b06_0-12": "南無月莊嚴寶光明智威德聲王佛　南無拘蘇摩樹提不謬王通佛　南無清淨月輪佛　南無寂靜月聲佛　南無阿僧祇住功德精進勝佛　南無善名稱勝佛　南無因陀羅雞兜幢星宿王佛　南無普光明莊嚴勝佛　南無降伏敵對步佛　南無普功德光明莊嚴勝佛　南無無礙藥王樹勝佛　南無波頭摩步佛　南無寶波頭摩善住娑羅主佛　南無師子佛　南無日光佛　",
    "T14n0441_026:0285b06_0-13": "南無火光佛　南無無邊光佛　南無波頭摩王佛　南無阿偶多羅佛　南無波頭摩勝佛　南無善華佛　南無寶心佛　南無無礙光佛　南無山幢佛　南無寶幢佛　南無寶炎佛　南無大炎聚佛　南無栴檀香佛　南無善利光佛　南無波頭摩敷身佛　南無依止無邊功德佛　南無寶體法決定聲王佛　南無阿僧祇精進聚集勝佛　南無智通佛　南無彌留山積佛　",
    "T14n0441_026:0285b06_0-14": "南無然燈佛　南無大威德力佛　南無日月佛　南無栴檀佛　南無須彌劫佛　南無月色佛　南無不染佛　南無降伏龍佛　南無龍天佛　南無金色鏡像佛　南無山聲自在王佛　南無山積佛　南無須彌藏佛　南無供養光佛　南無勝覺佛　南無地山佛　南無瑠璃華佛　南無妙瑠璃金形像佛　南無降伏月佛　南無日聲佛　南無散華莊嚴佛　南無山海智奮迅通佛　",
    "T14n0441_026:0285b06_0-15": "南無水光佛　南無大香鏡像佛　南無不動山佛　南無寶集佛　南無勝山佛　南無勇猛山佛　南無多功德法住持得通佛　南無日月瑠璃光佛　南無勝瑠璃光佛　南無心間智多拘蘇摩勝佛　南無日光佛　南無月光佛　南無散華王拘蘇摩通佛　南無栴檀月光佛　南無破無明闇佛　南無普蓋波婆羅佛　南無星宿佛　南無弗沙佛　南無法慧增長佛　南無師子鵝王山吼佛　",
    "T14n0441_026:0285b06_0-16": "南無梵聲龍奮迅佛　南無世間因陀羅佛　南無世間自在王佛　南無可得報佛　南無甘露聲佛　南無樹提光佛　南無那羅延首龍佛　南無力天佛　南無師子佛　南無毘羅闍光佛　南無世間最上佛　南無山嶽佛　南無人自在王佛　南無華勝佛　南無得四無畏佛　南無寶勝威德王劫佛　南無不可嫌身佛　南無稱護佛　南無稱威德佛　南無稱名聲佛　",
    "T14n0441_026:0285b06_0-17": "南無稱聲供養佛　南無勇猛稱佛　南無聲分清淨佛　南無智勝善黠慧佛　南無智勝成就佛　南無智炎佛　南無妙智佛　南無智炎聚佛　南無智勇猛佛　南無梵聲佛　南無梵勝佛　南無淨天佛　南無善臂佛　南無善淨天佛　南無梵聲佛　南無淨自在佛　南無淨善眼佛　南無淨聲自在王佛　南無善淨德佛　南無威德力增上佛　南無善勢自在佛　南無威德大勢力佛　",
    "T14n0441_026:0285b06_0-18": "南無勝威德佛　南無毘摩勝佛　南無毘摩意佛　南無善毘摩佛　南無毘摩面佛　南無毘摩成就佛　南無毘摩妙佛　南無見寶佛　南無須尼多佛　南無善眼清淨佛　南無無邊眼佛　南無普眼佛　南無無等眼佛　南無勝眼佛　南無不可降伏眼佛　南無不動眼佛　南無寂勝佛　南無善寂佛　南無善寂諸根佛　南無寂勝上佛　南無寂功德佛　南無寂彼岸佛　",
    "T14n0441_026:0285b06_0-19": "南無寂善住佛　南無寂心佛　南無寂意佛　南無寂靜然燈佛　南無自在王佛　南無眾勝佛　南無淨王佛　南無大眾自在勇猛佛　南無眾勝解脫佛　南無法幢佛　南無法雞兜佛　南無法起佛「次禮十二部尊經大藏法輪。",
    "T14n0441_026:0287b01_0": "「敬禮十方諸大菩薩摩訶薩。",
    "T14n0441_026:0287b02_0": "「歸命如是等十方世界無量無邊諸大菩薩摩訶薩。",
    "T14n0441_026:0287b04_0": "「敬禮聲聞緣覺一切賢聖。",
    "T14n0441_026:0287b05_0": "「歸命如是等無量無邊辟支佛。",
    "T14n0441_026:0287b06_0": "「禮三寶已，次復懺悔。",
    "T14n0441_026:0287b07_0": "「弟子等！",
    "T14n0441_026:0287b07_1": "已懺悔煩惱障，已懺悔業障，所餘報障今當次第披陳懺悔。",
    "T14n0441_026:0287b08_2": "經中說言：『業報至時，非空非海中，非入山石間，無有他方所，脫之不受報，唯有懺悔力，乃能得除滅。』",
    "T14n0441_026:0287b10_3": "何以知然？",
    "T14n0441_026:0287b11_0": "釋提桓因五衰相現，恐懼切心歸誠三寶，死相即滅得延天年。",
    "T14n0441_026:0287b12_1": "如是等比，經教所明其事非一，故知懺悔實能滅禍。",
    "T14n0441_026:0287b13_2": "但凡夫之人若不遇善友獎導，則靡惡而不造，致使大命將盡臨窮之際，地獄惡相皆現在前。",
    "T14n0441_026:0287b15_3": "當爾之時悔懼交至，不預修善臨窮方悔，悔之於後將何及乎？",
    "T14n0441_026:0287b17_4": "殃禍異處宿預嚴待，當獨趣入遠到他所，但得前行入於大鑊，身心摧碎精神痛苦，如此之時欲求一禮一懺豈復可得？",
    "T14n0441_026:0287b19_5": "「眾等！",
    "T14n0441_026:0287b19_6": "莫自恃盛年財寶勢力，嬾惰懈怠放逸自恣，死苦一至，無問老少貧富貴賤皆悉磨滅，奄忽而至不令人知。",
    "T14n0441_026:0287b22_7": "夫命無常喻如朝露，出息雖存入息難保，云何以此而不懺悔？",
    "T14n0441_026:0287b23_8": "且五天使者既來，無常殺鬼卒至，盛年壯色無得免者，當爾之時，華堂邃宇何關人事？",
    "T14n0441_026:0287b25_9": "高車大馬豈得自隨，妻子眷屬非復我親，七珍寶飾乃為他玩。",
    "T14n0441_026:0287b27_10": "以此而言，世間果報皆如幻化。",
    "T14n0441_026:0287b27_11": "「上天雖樂會歸敗壞，壽盡魂魄墮落三途，是故佛語須跋陀言：『汝師欝頭藍弗，利根聰明能伏煩惱，至於非非想處命終，還作畜生道中飛狸之身，況復餘者？』",
    "T14n0441_026:0287c02_12": "故知未證聖果已還，皆應流轉備經惡趣。",
    "T14n0441_026:0287c03_13": "如不謹慎，怱爾一朝親嬰斯事，將不及悔。",
    "T14n0441_026:0287c04_14": "或如今被罪行詣公門已是小苦，情神慞惶眷屬恐懼求救百端，地獄眾苦比於此者，百千萬倍不得為喻。",
    "T14n0441_026:0287c06_15": "「眾等！",
    "T14n0441_026:0287c06_16": "相與歷劫已來罪若須彌，云何聞此晏然不畏不驚不恐？",
    "T14n0441_026:0287c08_17": "令此精神復嬰斯苦實為可痛。",
    "T14n0441_026:0287c08_18": "是故，弟子等！",
    "T14n0441_026:0287c09_19": "運此丹誠，至心歸依佛。",
    "T14n0441_026:0287c10_0": "「南無東方功德華佛　南無南方光明尊佛　南無西方無邊命佛　南無北方功德勝佛　南無東南方須漫那佛　南無西南方無障礙利益佛　南無西北方是世善妙佛　南無東北方上香彌樓佛　南無下方調意越諸花佛　南無上方淨輪幡佛「歸命如是等十方盡虛空界一切三寶。",
    "T14n0441_026:0287c17_0": "「弟子等！",
    "T14n0441_026:0287c17_1": "自從無始已來至于今日，所有報障然其重者，第一唯有阿鼻地獄，如經所明，今當略說其相。",
    "T14n0441_026:0287c19_2": "此獄周匝有七重鐵城，復有七重鐵網羅覆其上，下有七重刀林無量猛火，縱廣八萬四千由旬。",
    "T14n0441_026:0287c21_3": "罪人之身遍滿其中，罪業因緣不相妨礙，上火徹下下火徹上，東西南北通徹交過，如魚在熬脂膏皆盡，此中罪苦亦復如是。",
    "T14n0441_026:0287c24_4": "「其城四門有四大銅狗，其身縱廣四十由旬，牙爪鋒鉅眼如閃電。",
    "T14n0441_026:0287c25_5": "復有無量鐵觜諸鳥，奮飛騰翔啄罪人肉，牛頭獄卒形如羅剎，而有九尾尾如鐵叉。",
    "T14n0441_026:0287c27_6": "復有八頭頭上有十八角，有六十四眼，一一眼中皆悉迸出諸鐵丸，燒罪人肉，然其一瞋一怒喈吼之時聲如霹靂。",
    "T14n0441_026:0288a01_7": "復有無量自然刀輪空中而下，從罪人頂入從足而出，於是罪人痛徹骨髓苦切肝心。",
    "T14n0441_026:0288a03_8": "如是經無量歲受諸苦惱，求生不得求死不得。",
    "T14n0441_026:0288a04_9": "如是等報，今日皆悉稽顙慚愧發露誠心懺悔。",
    "T14n0441_026:0288a06_0": "「其餘地獄，刀山劍樹地獄，身首脫落罪報懺悔；鑊湯爐炭地獄，燒煮罪報懺悔；鐵床銅柱地獄，燋然罪報懺悔；刀輪火車地獄，劈轢罪報懺悔；拔舌犁耕地獄，楚痛罪報懺悔；吞噉鐵丸洋銅灌口地獄，五內消爛罪報懺悔；鐵碓鐵磨地獄，骨肉灰粉罪報懺悔；黑繩鐵網地獄，支節分離罪報懺悔。",
    "T14n0441_026:0288a12_1": "灰河沸屎地獄，惱悶罪報懺悔；鹹水寒水地獄，皮膚坼裂裸凍罪報懺悔；虎狼鷹犬地獄，更相殘害罪報懺悔；刀兵分距地獄，更相搏撮斫刺罪報懺悔；火坑地獄，炮炙罪報懺悔；兩石相磕地獄，形骸破碎罪報懺悔；聚合黑耳地獄，解剔罪報懺悔。",
    "T14n0441_026:0288a18_2": "闇冥肉山地獄，斬剉罪報懺悔；鋸解釘身地獄，斷截罪報懺悔；鐵棒倒懸地獄，屠割罪報懺悔；燋熱叫喚地獄，煩冤罪報懺悔；大小鐵圍山間，長夜冥冥不識三光罪報懺悔。",
    "T14n0441_026:0288a22_0": "阿波波地獄、阿娑娑地獄、阿吒吒地獄、阿羅羅地獄，如是八寒八熱一切諸地獄，一一獄中復有八萬四千隔子地獄，以為眷屬，此中罪苦炮煮楚痛，剝皮咼肉削骨打髓抽膓拔肺無量諸苦不可聞不可說。",
    "T14n0441_026:0288a26_1": "「南無佛！",
    "T14n0441_026:0288a26_2": "今日在此中者，或是我等無始已來經生父母一切眷屬，我等相與命終之後，或當復墮如此獄中。",
    "T14n0441_026:0288a29_3": "今日洗心至到丹誠，叩頭稽顙向十方佛、大地菩薩求哀懺悔，令此一切報障畢竟消滅。",
    "T14n0441_026:0288b02_0": "「願弟子等，承是懺悔地獄等報所生功德，願生生世世諸佛慈悲救眾生苦，即時破壞阿鼻鐵城，悉與淨土無惡道名。",
    "T14n0441_026:0288b04_1": "其餘地獄，一切苦具轉為樂緣，刀山劍樹變成寶林，鑊湯鑪炭蓮華化生，牛頭獄卒除捨暴虐皆起慈悲無有惡念，地獄眾生得離苦果更不造因，等受安樂如第三禪，一時俱發無上道心。」",
    "T14n0441_026:0288b09_0": "大乘蓮華寶達問答報應沙門經",
    "T14n0441_026:0288b10_0": "寶達頃前入一鐵火屋地獄。",
    "T14n0441_026:0288b10_1": "云何名曰鐵屋地獄？",
    "T14n0441_026:0288b11_2": "其地獄縱廣三十四由旬，鐵壁周匝鐵網羅覆鐵城四角，有大風猛利來吹其城，鐵城動搖自然火出，周遍獄中炎赫熾盛。",
    "T14n0441_026:0288b13_3": "復有鐵鏘銐如鋒釯，虛空而住殷殷磑磑狀如雷聲，其鏘撩亂下刺罪人之體。",
    "T14n0441_026:0288b15_4": "有大鐵床周迴四十餘步，火屋圍繞罪人之身，遍布其床諸所受報了無妨礙。",
    "T14n0441_026:0288b17_5": "爾時，西門之中有無量無邊罪人，唱如是言：「我今何罪入於此處？」",
    "T14n0441_026:0288b18_6": "舉身自搥踉[跳-兆+旁]宛轉，悲啼號叫而不肯前。",
    "T14n0441_026:0288b19_7": "馬頭羅剎手捉鐵鉗，望胸而夾擲著獄中，鉗所著處烟焰俱出，獄卒夜叉以大鐵鈎望頭而搭，牽入鐵火屋中。",
    "T14n0441_026:0288b22_8": "其屋周匝猛火熾焰，業力吹轉罪人之身，登床而臥。",
    "T14n0441_026:0288b23_9": "有大毒蛇鱗甲皆刺，口中而入從下而出；復有鐵鳥望心而啄抽其心腸。",
    "T14n0441_026:0288b25_10": "如是苦痛不可堪忍，一日一夜受罪無量，求生不得求死不得。",
    "T14n0441_026:0288b26_11": "經千萬劫爾乃得脫，從地獄出當作畜生，牽犁負重償他宿債，百生千生無有休息。",
    "T14n0441_026:0288b29_0": "寶達問馬頭羅剎曰：「此諸罪人何罪所至，受苦如是？」",
    "T14n0441_026:0288c01_1": "馬頭羅剎答曰：「此諸沙門受佛淨戒而不護持，向白衣不受屋舍而則眠臥，或因此見而生欲想，污淨行比丘污比丘尼，偷僧祇物。",
    "T14n0441_026:0288c04_2": "以是罪故墮此地獄，後得為人當墮五逆，家貧寒賤弊衣不蓋形，自無家宅飃露居止。」",
    "T14n0441_026:0288c06_3": "寶達聞之，啼泣言曰：「云何名為出世人，而為俗所縛？",
    "T14n0441_026:0288c07_4": "以得解脫門，翻為欲所逼？」",
    "T14n0441_026:0288c07_5": "說是語已，涕泣而去。",
    "T14n0441_026:0288c09_0": "佛名經卷第二十六"
}