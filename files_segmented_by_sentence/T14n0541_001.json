[
    {
        "source_sentence": "佛說佛大僧大經",
        "from": "T14n0541_001:0826c26_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T14n0541_001:0826c28_0",
        "context_with_next_sentence": true
    },
    {
        "source_sentence": "佛在王舍國。國有富者，其名曰厲，金銀眾",
        "from": "T14n0541_001:0826c29_0",
        "context_with_next_sentence": true
    },
    {
        "source_sentence": "寶、田地舍宅、牛馬奴婢不可稱數。",
        "from": "T14n0541_001:0827a01_15",
        "context_with_next_sentence": true
    },
    {
        "source_sentence": "厲年西耄，絕無繼嗣。",
        "from": "T14n0541_001:0827a02_6",
        "context_with_next_sentence": true
    },
    {
        "source_sentence": "其國常法，人無子者，死後財物皆沒入官。",
        "from": "T14n0541_001:0827a03_5",
        "context_with_next_sentence": true
    },
    {
        "source_sentence": "厲禱日月、諸天、鬼、神，并九子母、山樹諸神，皆從請子，不能致之。",
        "from": "T14n0541_001:0827a04_14",
        "context_with_next_sentence": true
    },
    {
        "source_sentence": "厲自念曰：",
        "from": "T14n0541_001:0827a04_19",
        "context_with_next_sentence": true
    },
    {
        "source_sentence": "「人有緩急，輒往自歸山樹之神，靡所不至——財寶消索，產業不修，疾病相仍，災禍首尾，奴婢死亡，六畜不孳——俱為妖孽。",
        "from": "T14n0541_001:0827a07_14",
        "context_with_next_sentence": true
    },
    {
        "source_sentence": "鬼神導師迷惑舞使，亂君內居，云當有福，而禍重至，由盲吞毒謂之良藥，庶有瘳損，毒著喪身。",
        "from": "T14n0541_001:0827a09_17",
        "context_with_next_sentence": true
    },
    {
        "source_sentence": "吾今殺生祠祀鬼神，當入地獄而望天祚，豈不惑哉？",
        "from": "T14n0541_001:0827a11_3",
        "context_with_next_sentence": true
    },
    {
        "source_sentence": "世有佛道，高操之聖，有得仙者，名曰應真人。",
        "from": "T14n0541_001:0827a12_4",
        "context_with_next_sentence": true
    },
    {
        "source_sentence": "真人清淨，如瑠璃珠，精進存想，乃覩之耳，奉斯道者，唯守靖漠，無欲無求，以斯為樂，現世得安，終生天上。",
        "from": "T14n0541_001:0827a14_16",
        "context_with_next_sentence": true
    },
    {
        "source_sentence": "」厲自念曰：",
        "from": "T14n0541_001:0827a15_1",
        "context_with_next_sentence": true
    },
    {
        "source_sentence": "「置吾常供養，奉佛三寶。",
        "from": "T14n0541_001:0827a15_13",
        "context_with_next_sentence": true
    },
    {
        "source_sentence": "」奉佛一載，婦遇生男，厲曰：",
        "from": "T14n0541_001:0827a16_5",
        "context_with_next_sentence": true
    },
    {
        "source_sentence": "「奉佛獲願，字曰佛大，佛諸弟子，謚比丘僧。",
        "from": "T14n0541_001:0827a17_4",
        "context_with_next_sentence": true
    },
    {
        "source_sentence": "」試復事之，事未滿歲，復生賢男，字曰僧大。",
        "from": "T14n0541_001:0827a18_4",
        "context_with_next_sentence": true
    },
    {
        "source_sentence": "厲訓二子，示以聖道。",
        "from": "T14n0541_001:0827a18_14",
        "context_with_next_sentence": true
    },
    {
        "source_sentence": "僧大稟性仁愛人物，孝心難攀，誦佛法戒，親近沙門，清淨知足，親覩其志，愛之有特。",
        "from": "T14n0541_001:0827a20_13",
        "context_with_next_sentence": true
    },
    {
        "source_sentence": "親被疾著床，即呼長子，涕泣誡之：",
        "from": "T14n0541_001:0827a21_9",
        "context_with_next_sentence": true
    },
    {
        "source_sentence": "「夫生有死，萬物無常，持戒者安，犯戒者危，其持佛戒，終始無患。",
        "from": "T14n0541_001:0827a22_19",
        "context_with_next_sentence": true
    },
    {
        "source_sentence": "僧大尚小，仁孝清白……」厲已累爾，辭句適竟，奄忽歿故。",
        "from": "T14n0541_001:0827a24_4",
        "context_with_next_sentence": true
    },
    {
        "source_sentence": "弟去所天，孤無歸告，數啟其兄：",
        "from": "T14n0541_001:0827a25_1",
        "context_with_next_sentence": true
    },
    {
        "source_sentence": "「欲作沙門。",
        "from": "T14n0541_001:0827a25_7",
        "context_with_next_sentence": true
    },
    {
        "source_sentence": "」其國之法，兒欲求婦，便佯詐云：",
        "from": "T14n0541_001:0827a26_1",
        "context_with_next_sentence": true
    },
    {
        "source_sentence": "「欲作沙門。",
        "from": "T14n0541_001:0827a26_7",
        "context_with_next_sentence": true
    },
    {
        "source_sentence": "」親懼其然，立為娉妻。",
        "from": "T14n0541_001:0827a26_18",
        "context_with_next_sentence": true
    },
    {
        "source_sentence": "佛大以弟等彼偽類，即為尋索國最賢家女，字快見，光華煒煒，端正少雙，長短肥瘦適得其中，貞潔慈孝，猶星中月，國女賢婦靡不歎悅。",
        "from": "T14n0541_001:0827b01_2",
        "context_with_next_sentence": true
    },
    {
        "source_sentence": "婦歸昇堂，兄會賓客，九族欣然無不和樂。",
        "from": "T14n0541_001:0827b02_2",
        "context_with_next_sentence": true
    },
    {
        "source_sentence": "兄於眾賓，調其弟曰：",
        "from": "T14n0541_001:0827b02_12",
        "context_with_next_sentence": true
    },
    {
        "source_sentence": "「當今之日，可作沙門乎？",
        "from": "T14n0541_001:0827b03_3",
        "context_with_next_sentence": true
    },
    {
        "source_sentence": "」僧大答曰：",
        "from": "T14n0541_001:0827b03_9",
        "context_with_next_sentence": true
    },
    {
        "source_sentence": "「大兄！",
        "from": "T14n0541_001:0827b03_13",
        "context_with_next_sentence": true
    },
    {
        "source_sentence": "放吾使作沙門，實我宿願。",
        "from": "T14n0541_001:0827b04_3",
        "context_with_next_sentence": true
    },
    {
        "source_sentence": "」寤兄者，天審欲作之，戲之曰：",
        "from": "T14n0541_001:0827b04_18",
        "context_with_next_sentence": true
    },
    {
        "source_sentence": "「可從爾志願。",
        "from": "T14n0541_001:0827b05_3",
        "context_with_next_sentence": true
    },
    {
        "source_sentence": "」弟心歡喜，為兄作禮，即日入山。",
        "from": "T14n0541_001:0827b05_19",
        "context_with_next_sentence": true
    },
    {
        "source_sentence": "見一沙門，年少端正，獨處樹下，前趣叉手，稽首為禮，却住問曰：",
        "from": "T14n0541_001:0827b07_8",
        "context_with_next_sentence": true
    },
    {
        "source_sentence": "「賢者何緣，行作沙門？",
        "from": "T14n0541_001:0827b07_19",
        "context_with_next_sentence": true
    },
    {
        "source_sentence": "」其人已得應真之道，豫知去來無數劫事，謂僧大曰：",
        "from": "T14n0541_001:0827b09_3",
        "context_with_next_sentence": true
    },
    {
        "source_sentence": "「佛經說言：",
        "from": "T14n0541_001:0827b09_9",
        "context_with_next_sentence": true
    },
    {
        "source_sentence": "『人好婬泆，如火燒身，如持炬火逆風而行。",
        "from": "T14n0541_001:0827b10_7",
        "context_with_next_sentence": true
    },
    {
        "source_sentence": "其焰稍却，不置炬者，火燒其手，猶烏銜肉，鷹鸇追爭，烏不置肉，災及軀命。",
        "from": "T14n0541_001:0827b12_4",
        "context_with_next_sentence": true
    },
    {
        "source_sentence": "』婬泆如斯，無不危殆，吾以是故，作沙門耳。",
        "from": "T14n0541_001:0827b13_4",
        "context_with_next_sentence": true
    },
    {
        "source_sentence": "蜜塗利刀，小兒貪甜，以舌舐之，有截舌之患。",
        "from": "T14n0541_001:0827b14_5",
        "context_with_next_sentence": true
    },
    {
        "source_sentence": "婬泆之人，苟快愚心，不惟其後有燒身之害。",
        "from": "T14n0541_001:0827b15_6",
        "context_with_next_sentence": true
    },
    {
        "source_sentence": "譬如餓狗得路枯骨，齮䶩齩齧，傷口缺齒，適自傷毀，何益於己？",
        "from": "T14n0541_001:0827b16_17",
        "context_with_next_sentence": true
    },
    {
        "source_sentence": "婬泆如此，百千億劫無絲髮之福，而有三塗之罪。",
        "from": "T14n0541_001:0827b18_1",
        "context_with_next_sentence": true
    },
    {
        "source_sentence": "吾念是故，作沙門耳。",
        "from": "T14n0541_001:0827b18_11",
        "context_with_next_sentence": true
    },
    {
        "source_sentence": "譬如樹木華果茂盛，行人貪之，杖石撾擿，須臾之間，華損果落，枝葉殘傷。",
        "from": "T14n0541_001:0827b20_6",
        "context_with_next_sentence": true
    },
    {
        "source_sentence": "樹以華果，自招凋喪；",
        "from": "T14n0541_001:0827b20_16",
        "context_with_next_sentence": true
    },
    {
        "source_sentence": "蛾貪火色，投入于燈，體見燒煮，將何剋獲？",
        "from": "T14n0541_001:0827b21_16",
        "context_with_next_sentence": true
    },
    {
        "source_sentence": "為婬惑者不別善惡，遠賢親愚，日就流冥，亡國滅眾，死入地獄，惡著罪成，悔將何逮？",
        "from": "T14n0541_001:0827b23_16",
        "context_with_next_sentence": true
    },
    {
        "source_sentence": "佛見之諦，開示聖道。",
        "from": "T14n0541_001:0827b24_6",
        "context_with_next_sentence": true
    },
    {
        "source_sentence": "吾望佛恩，得覩經戒，心守清白，獨而無患，顧視流俗，乃知誤耳。",
        "from": "T14n0541_001:0827b25_16",
        "context_with_next_sentence": true
    },
    {
        "source_sentence": "吾以是故，作沙門也。",
        "from": "T14n0541_001:0827b26_6",
        "context_with_next_sentence": true
    },
    {
        "source_sentence": "」僧大聞之，頓首足下長跪而白：",
        "from": "T14n0541_001:0827b27_1",
        "context_with_next_sentence": true
    },
    {
        "source_sentence": "「佛真上聖、諸天之尊！",
        "from": "T14n0541_001:0827b27_12",
        "context_with_next_sentence": true
    },
    {
        "source_sentence": "經以滅癡，入我心中。",
        "from": "T14n0541_001:0827b28_1",
        "context_with_next_sentence": true
    },
    {
        "source_sentence": "願去世濁，履清淨道，奉沙門戒，以為榮福。",
        "from": "T14n0541_001:0827b29_1",
        "context_with_next_sentence": true
    },
    {
        "source_sentence": "」師即喻之沙門重戒。",
        "from": "T14n0541_001:0827b29_11",
        "context_with_next_sentence": true
    },
    {
        "source_sentence": "侍師數月，即啟師云：",
        "from": "T14n0541_001:0827c01_1",
        "context_with_next_sentence": true
    },
    {
        "source_sentence": "「何意欲入山間，寂定禪息，求道應真，爾乃滅患。",
        "from": "T14n0541_001:0827c02_3",
        "context_with_next_sentence": true
    },
    {
        "source_sentence": "」師曰：",
        "from": "T14n0541_001:0827c02_7",
        "context_with_next_sentence": true
    },
    {
        "source_sentence": "「獨居山中，大難處也。",
        "from": "T14n0541_001:0827c02_18",
        "context_with_next_sentence": true
    },
    {
        "source_sentence": "處山澤者，當學星宿明知候時，常當儲偫水、火、󰉓蜜。",
        "from": "T14n0541_001:0827c03_21",
        "context_with_next_sentence": true
    },
    {
        "source_sentence": "所以然者，盜賊之求水、火、󰉓蜜夜半向晨，問當解之，給賊所欲，違其意者，賊輒殺人。",
        "from": "T14n0541_001:0827c05_18",
        "context_with_next_sentence": true
    },
    {
        "source_sentence": "」僧大曰：",
        "from": "T14n0541_001:0827c06_2",
        "context_with_next_sentence": true
    },
    {
        "source_sentence": "「諾！",
        "from": "T14n0541_001:0827c06_5",
        "context_with_next_sentence": true
    },
    {
        "source_sentence": "敬奉慈教，具學所命。",
        "from": "T14n0541_001:0827c06_15",
        "context_with_next_sentence": true
    },
    {
        "source_sentence": "」却乃入山。",
        "from": "T14n0541_001:0827c06_21",
        "context_with_next_sentence": true
    },
    {
        "source_sentence": "其兄念曰：",
        "from": "T14n0541_001:0827c07_3",
        "context_with_next_sentence": true
    },
    {
        "source_sentence": "「弟作沙門，終不畜妻。",
        "from": "T14n0541_001:0827c07_14",
        "context_with_next_sentence": true
    },
    {
        "source_sentence": "」妻快見者，端正無雙，兄心悅之，起從快見，持琴自隨，作姿彈之，歌婬泆之曲：",
        "from": "T14n0541_001:0827c09_9",
        "context_with_next_sentence": true
    },
    {
        "source_sentence": "「煌煌欝金，生于野田，過時不採，宛見棄捐。",
        "from": "T14n0541_001:0827c10_11",
        "context_with_next_sentence": true
    },
    {
        "source_sentence": "曼爾豐熾，華色惟新，與我同歡，固斯厚親，年一西宿，孰復爾珍？",
        "from": "T14n0541_001:0827c12_1",
        "context_with_next_sentence": true
    },
    {
        "source_sentence": "」快見即覺兄欲為亂，便以歌曲答佛大曰：",
        "from": "T14n0541_001:0827c13_1",
        "context_with_next_sentence": true
    },
    {
        "source_sentence": "「巍巍我師，天人之尊，門徒清潔，謚曰沙門。",
        "from": "T14n0541_001:0827c14_1",
        "context_with_next_sentence": true
    },
    {
        "source_sentence": "歎真為聖，婬為畜倫。",
        "from": "T14n0541_001:0827c14_11",
        "context_with_next_sentence": true
    },
    {
        "source_sentence": "我受嚴戒，不事二君，終不婬生，寧就寸分。",
        "from": "T14n0541_001:0827c15_11",
        "context_with_next_sentence": true
    },
    {
        "source_sentence": "」佛大作情悲之曲、委靡之辭：",
        "from": "T14n0541_001:0827c16_4",
        "context_with_next_sentence": true
    },
    {
        "source_sentence": "「宿心加爾，故因良媒，問名詣師，占相良時；",
        "from": "T14n0541_001:0827c17_4",
        "context_with_next_sentence": true
    },
    {
        "source_sentence": "慘慘惕惕，懼爾不來，既覩光顏，我心怡怡；",
        "from": "T14n0541_001:0827c18_4",
        "context_with_next_sentence": true
    },
    {
        "source_sentence": "今不合歡，豈徒費哉！",
        "from": "T14n0541_001:0827c18_14",
        "context_with_next_sentence": true
    },
    {
        "source_sentence": "斯誓為定，淑女何疑？",
        "from": "T14n0541_001:0827c19_4",
        "context_with_next_sentence": true
    },
    {
        "source_sentence": "」快見惶㣿，歌答之曰：",
        "from": "T14n0541_001:0827c19_15",
        "context_with_next_sentence": true
    },
    {
        "source_sentence": "「佛設禮儀，尊卑有敘，叔妻即子，婿伯即父。",
        "from": "T14n0541_001:0827c20_14",
        "context_with_next_sentence": true
    },
    {
        "source_sentence": "我親奉戒，日有隆舉，真與聖齊，婬正蟲鼠。",
        "from": "T14n0541_001:0827c21_13",
        "context_with_next_sentence": true
    },
    {
        "source_sentence": "噫乎伯子！",
        "from": "T14n0541_001:0827c21_18",
        "context_with_next_sentence": true
    },
    {
        "source_sentence": "焉為斯語。",
        "from": "T14n0541_001:0827c22_3",
        "context_with_next_sentence": true
    },
    {
        "source_sentence": "」兄心迷惑，貪好快見，其意又甚，不可轉移。",
        "from": "T14n0541_001:0827c23_3",
        "context_with_next_sentence": true
    },
    {
        "source_sentence": "快見又歌：",
        "from": "T14n0541_001:0827c23_8",
        "context_with_next_sentence": true
    },
    {
        "source_sentence": "「夫人處世，當遠二事：",
        "from": "T14n0541_001:0827c23_19",
        "context_with_next_sentence": true
    },
    {
        "source_sentence": "不孝婬亂。",
        "from": "T14n0541_001:0827c24_3",
        "context_with_next_sentence": true
    },
    {
        "source_sentence": "行違佛戒，天及賢者，箋其自異。",
        "from": "T14n0541_001:0827c24_18",
        "context_with_next_sentence": true
    },
    {
        "source_sentence": "」佛大歌曰：",
        "from": "T14n0541_001:0827c25_3",
        "context_with_next_sentence": true
    },
    {
        "source_sentence": "「爾之容色，懌懌灼然，普天美女，豈有爾顏，我心相悅，故踰大山。",
        "from": "T14n0541_001:0827c26_13",
        "context_with_next_sentence": true
    },
    {
        "source_sentence": "」快見自念：",
        "from": "T14n0541_001:0827c26_19",
        "context_with_next_sentence": true
    },
    {
        "source_sentence": "「斯子欲我，悖狂之亂，沮致大難。",
        "from": "T14n0541_001:0827c27_13",
        "context_with_next_sentence": true
    },
    {
        "source_sentence": "請說身中惡露不淨，爾乃却耳。",
        "from": "T14n0541_001:0827c28_8",
        "context_with_next_sentence": true
    },
    {
        "source_sentence": "」快見重曰：",
        "from": "T14n0541_001:0827c28_14",
        "context_with_next_sentence": true
    },
    {
        "source_sentence": "「仁貪我軀，軀有何好？",
        "from": "T14n0541_001:0827c29_3",
        "context_with_next_sentence": true
    },
    {
        "source_sentence": "頭有九骨，合為髑髏，中但有腦，面有七孔，皆出洟唾；",
        "from": "T14n0541_001:0828a01_8",
        "context_with_next_sentence": true
    },
    {
        "source_sentence": "以皮裹骨，貪頭頸者，皮肉相裹，身有毛髮，爪齒皮肌，血腦骨肉；",
        "from": "T14n0541_001:0828a02_18",
        "context_with_next_sentence": true
    },
    {
        "source_sentence": "腹中有心，脾腎腸胃，肪肺𡱁𡱤，膿血寒熱；",
        "from": "T14n0541_001:0828a03_17",
        "context_with_next_sentence": true
    },
    {
        "source_sentence": "足與脛連，脛與髀連，髀與尻連，尻與腰連，腰與脊連，脊與脇連，脇與頸連，頸與髑髏連，臂與肘連，肘與肩連。",
        "from": "T14n0541_001:0828a06_8",
        "context_with_next_sentence": true
    },
    {
        "source_sentence": "我如畫瓶，中盈𡱁𡱤，身中不淨，可惡如此，何可貪乎！",
        "from": "T14n0541_001:0828a07_13",
        "context_with_next_sentence": true
    },
    {
        "source_sentence": "凡人所喜，有說其惡，心即賤之。",
        "from": "T14n0541_001:0828a08_8",
        "context_with_next_sentence": true
    },
    {
        "source_sentence": "」佛大自念：",
        "from": "T14n0541_001:0828a08_14",
        "context_with_next_sentence": true
    },
    {
        "source_sentence": "「女念其婿，何肯聽我？",
        "from": "T14n0541_001:0828a09_3",
        "context_with_next_sentence": true
    },
    {
        "source_sentence": "我殺弟者，爾乃隨耳。",
        "from": "T14n0541_001:0828a09_13",
        "context_with_next_sentence": true
    },
    {
        "source_sentence": "」佛大瞋恚，即行募求數為賊者。",
        "from": "T14n0541_001:0828a10_7",
        "context_with_next_sentence": true
    },
    {
        "source_sentence": "見輕薄人在于酒家，前與語曰：",
        "from": "T14n0541_001:0828a11_3",
        "context_with_next_sentence": true
    },
    {
        "source_sentence": "「寧知我家所畜六藉奴子，逃作沙門，今在山中。",
        "from": "T14n0541_001:0828a12_4",
        "context_with_next_sentence": true
    },
    {
        "source_sentence": "」賊曰：",
        "from": "T14n0541_001:0828a12_8",
        "context_with_next_sentence": true
    },
    {
        "source_sentence": "「識之。",
        "from": "T14n0541_001:0828a12_12",
        "context_with_next_sentence": true
    },
    {
        "source_sentence": "」佛大即出金銀與之，令殺奴子：",
        "from": "T14n0541_001:0828a13_3",
        "context_with_next_sentence": true
    },
    {
        "source_sentence": "「疾取其頭及身上衣、所持法杖、足下履屣，皆以相還，吾復重賜卿等金銀。",
        "from": "T14n0541_001:0828a14_17",
        "context_with_next_sentence": true
    },
    {
        "source_sentence": "」賊大喜曰：",
        "from": "T14n0541_001:0828a15_3",
        "context_with_next_sentence": true
    },
    {
        "source_sentence": "「從吾取足。",
        "from": "T14n0541_001:0828a15_9",
        "context_with_next_sentence": true
    },
    {
        "source_sentence": "」即去入山。",
        "from": "T14n0541_001:0828a15_15",
        "context_with_next_sentence": true
    },
    {
        "source_sentence": "到其弟所呼曰：",
        "from": "T14n0541_001:0828a16_1",
        "context_with_next_sentence": true
    },
    {
        "source_sentence": "「沙門！",
        "from": "T14n0541_001:0828a16_5",
        "context_with_next_sentence": true
    },
    {
        "source_sentence": "汝疾出來。",
        "from": "T14n0541_001:0828a16_10",
        "context_with_next_sentence": true
    },
    {
        "source_sentence": "」其弟出曰：",
        "from": "T14n0541_001:0828a16_16",
        "context_with_next_sentence": true
    },
    {
        "source_sentence": "「諸君何求？",
        "from": "T14n0541_001:0828a16_22",
        "context_with_next_sentence": true
    },
    {
        "source_sentence": "吾有水、火，󰉓蜜可食。",
        "from": "T14n0541_001:0828a17_9",
        "context_with_next_sentence": true
    },
    {
        "source_sentence": "」夜時已半，賊曰：",
        "from": "T14n0541_001:0828a17_18",
        "context_with_next_sentence": true
    },
    {
        "source_sentence": "「不求水、火、󰉓蜜，不問卿時也，欲得汝頭持去之耳。",
        "from": "T14n0541_001:0828a18_17",
        "context_with_next_sentence": true
    },
    {
        "source_sentence": "」其弟聞之即大惶怖，涕泣而曰：",
        "from": "T14n0541_001:0828a19_12",
        "context_with_next_sentence": true
    },
    {
        "source_sentence": "「吾非長者諸侯子也！",
        "from": "T14n0541_001:0828a20_3",
        "context_with_next_sentence": true
    },
    {
        "source_sentence": "捨俗為道，與世無爭，學道日淺，未獲溝港、頻來、不還、應真六通，殺吾何益？",
        "from": "T14n0541_001:0828a21_19",
        "context_with_next_sentence": true
    },
    {
        "source_sentence": "」賊曰：",
        "from": "T14n0541_001:0828a21_23",
        "context_with_next_sentence": true
    },
    {
        "source_sentence": "「來為汝首故，空復云云，求哀何益？",
        "from": "T14n0541_001:0828a22_16",
        "context_with_next_sentence": true
    },
    {
        "source_sentence": "」其弟自念：",
        "from": "T14n0541_001:0828a22_22",
        "context_with_next_sentence": true
    },
    {
        "source_sentence": "「此賊獨聞我富家，謂我持寶來在此也。",
        "from": "T14n0541_001:0828a23_17",
        "context_with_next_sentence": true
    },
    {
        "source_sentence": "」語其賊曰：",
        "from": "T14n0541_001:0828a24_2",
        "context_with_next_sentence": true
    },
    {
        "source_sentence": "「欲得寶者，吾兄在家，字曰佛大，吾與書令惠卿寶，在所欲得，從卿志願。",
        "from": "T14n0541_001:0828a25_15",
        "context_with_next_sentence": true
    },
    {
        "source_sentence": "」賊曰：",
        "from": "T14n0541_001:0828a25_19",
        "context_with_next_sentence": true
    },
    {
        "source_sentence": "「子兄令我來殺子。",
        "from": "T14n0541_001:0828a26_6",
        "context_with_next_sentence": true
    },
    {
        "source_sentence": "」其弟曰：",
        "from": "T14n0541_001:0828a26_11",
        "context_with_next_sentence": true
    },
    {
        "source_sentence": "「即吾今死矣，由斯婦也。",
        "from": "T14n0541_001:0828a27_2",
        "context_with_next_sentence": true
    },
    {
        "source_sentence": "師前誡我：",
        "from": "T14n0541_001:0828a27_7",
        "context_with_next_sentence": true
    },
    {
        "source_sentence": "人與婬居，如持炬火逆風而行，捨之不早，火將燒手；",
        "from": "T14n0541_001:0828a28_12",
        "context_with_next_sentence": true
    },
    {
        "source_sentence": "如蜜塗刀，如鷹追烏、狗得枯骨、樹之華菓。",
        "from": "T14n0541_001:0828a29_12",
        "context_with_next_sentence": true
    },
    {
        "source_sentence": "色為身害，深如師誡。",
        "from": "T14n0541_001:0828b01_2",
        "context_with_next_sentence": true
    },
    {
        "source_sentence": "」涕泣從賊：",
        "from": "T14n0541_001:0828b01_8",
        "context_with_next_sentence": true
    },
    {
        "source_sentence": "「乞一歲活，令吾得道。",
        "from": "T14n0541_001:0828b01_19",
        "context_with_next_sentence": true
    },
    {
        "source_sentence": "吾常在此，相殺不晚。",
        "from": "T14n0541_001:0828b02_7",
        "context_with_next_sentence": true
    },
    {
        "source_sentence": "」賊曰：",
        "from": "T14n0541_001:0828b02_11",
        "context_with_next_sentence": true
    },
    {
        "source_sentence": "「今欲得子頭去，何云一歲？",
        "from": "T14n0541_001:0828b03_2",
        "context_with_next_sentence": true
    },
    {
        "source_sentence": "山居道人多得道者，恐子輕舉行神足去。",
        "from": "T14n0541_001:0828b04_2",
        "context_with_next_sentence": true
    },
    {
        "source_sentence": "勿復多云，俘取頭去。",
        "from": "T14n0541_001:0828b04_12",
        "context_with_next_sentence": true
    },
    {
        "source_sentence": "」其弟重曰：",
        "from": "T14n0541_001:0828b04_18",
        "context_with_next_sentence": true
    },
    {
        "source_sentence": "「願莫即殺，先斷我一髀置吾前也。",
        "from": "T14n0541_001:0828b05_12",
        "context_with_next_sentence": true
    },
    {
        "source_sentence": "」其賊因前，先斷一髀，置於其前。",
        "from": "T14n0541_001:0828b06_8",
        "context_with_next_sentence": true
    },
    {
        "source_sentence": "弟遭此痛，痛不可言，天來下至道人所曰：",
        "from": "T14n0541_001:0828b07_8",
        "context_with_next_sentence": true
    },
    {
        "source_sentence": "「慎莫恐怖，牢持汝心。",
        "from": "T14n0541_001:0828b07_19",
        "context_with_next_sentence": true
    },
    {
        "source_sentence": "汝前世時入畜生中，人所屠割稱賣汝肉，非一世矣。",
        "from": "T14n0541_001:0828b09_3",
        "context_with_next_sentence": true
    },
    {
        "source_sentence": "地獄餓鬼，汝皆更之，苦痛以來，非適今也。",
        "from": "T14n0541_001:0828b10_3",
        "context_with_next_sentence": true
    },
    {
        "source_sentence": "」僧大語天：",
        "from": "T14n0541_001:0828b10_9",
        "context_with_next_sentence": true
    },
    {
        "source_sentence": "「一哀語我師，令知——吾因師示吾道——死生何在？",
        "from": "T14n0541_001:0828b11_10",
        "context_with_next_sentence": true
    },
    {
        "source_sentence": "」天即為行語其師曰：",
        "from": "T14n0541_001:0828b11_20",
        "context_with_next_sentence": true
    },
    {
        "source_sentence": "「卿賢弟子，人欲殺之，涕泣求哀，欲得見師。",
        "from": "T14n0541_001:0828b12_18",
        "context_with_next_sentence": true
    },
    {
        "source_sentence": "」師飛行到弟子所，為說經曰：",
        "from": "T14n0541_001:0828b13_11",
        "context_with_next_sentence": true
    },
    {
        "source_sentence": "「天地須彌尚有滅壞，海有消竭，七日有壞。",
        "from": "T14n0541_001:0828b14_12",
        "context_with_next_sentence": true
    },
    {
        "source_sentence": "天下有風，其名惟嵐，惟嵐一起，山山相搏，斯風有滅，況汝小軀，何等比數？",
        "from": "T14n0541_001:0828b16_8",
        "context_with_next_sentence": true
    },
    {
        "source_sentence": "但當念佛。",
        "from": "T14n0541_001:0828b16_13",
        "context_with_next_sentence": true
    },
    {
        "source_sentence": "佛常言無常，盛必有衰，合會有離，榮位難保，身亦如之。",
        "from": "T14n0541_001:0828b18_1",
        "context_with_next_sentence": true
    },
    {
        "source_sentence": "」僧大便得溝港道；",
        "from": "T14n0541_001:0828b18_10",
        "context_with_next_sentence": true
    },
    {
        "source_sentence": "復斷一髀，重念師戒，復得頻來道；",
        "from": "T14n0541_001:0828b19_5",
        "context_with_next_sentence": true
    },
    {
        "source_sentence": "賊斷左手，復念師戒，得不還道；",
        "from": "T14n0541_001:0828b20_1",
        "context_with_next_sentence": true
    },
    {
        "source_sentence": "賊斷右手，復念師戒，得應真道；",
        "from": "T14n0541_001:0828b20_16",
        "context_with_next_sentence": true
    },
    {
        "source_sentence": "便不畏三惡道也，生死自在，無所復畏。",
        "from": "T14n0541_001:0828b21_14",
        "context_with_next_sentence": true
    },
    {
        "source_sentence": "僧大曰：",
        "from": "T14n0541_001:0828b21_18",
        "context_with_next_sentence": true
    },
    {
        "source_sentence": "「取樹皮來。",
        "from": "T14n0541_001:0828b22_3",
        "context_with_next_sentence": true
    },
    {
        "source_sentence": "」即為剝樹皮與之。",
        "from": "T14n0541_001:0828b22_12",
        "context_with_next_sentence": true
    },
    {
        "source_sentence": "僧大取枝以為筆，自刺身血，書樹皮曰：",
        "from": "T14n0541_001:0828b23_11",
        "context_with_next_sentence": true
    },
    {
        "source_sentence": "「大兄！",
        "from": "T14n0541_001:0828b23_15",
        "context_with_next_sentence": true
    },
    {
        "source_sentence": "起居隨時安善？",
        "from": "T14n0541_001:0828b24_1",
        "context_with_next_sentence": true
    },
    {
        "source_sentence": "二親在時，以吾累兄。",
        "from": "T14n0541_001:0828b24_11",
        "context_with_next_sentence": true
    },
    {
        "source_sentence": "兄不承之，違廢親教，以女色故，骨肉相殘。",
        "from": "T14n0541_001:0828b25_11",
        "context_with_next_sentence": true
    },
    {
        "source_sentence": "違親慈教，為不孝也；",
        "from": "T14n0541_001:0828b26_1",
        "context_with_next_sentence": true
    },
    {
        "source_sentence": "殘殺人命，為不仁也。",
        "from": "T14n0541_001:0828b26_11",
        "context_with_next_sentence": true
    },
    {
        "source_sentence": "殺一畜生其罪不小，況殺應真？",
        "from": "T14n0541_001:0828b27_4",
        "context_with_next_sentence": true
    },
    {
        "source_sentence": "吾不中止，兄自招之。",
        "from": "T14n0541_001:0828b27_14",
        "context_with_next_sentence": true
    },
    {
        "source_sentence": "念吾有形，可得相殺；",
        "from": "T14n0541_001:0828b28_4",
        "context_with_next_sentence": true
    },
    {
        "source_sentence": "善逝寂寞，徒復相害。",
        "from": "T14n0541_001:0828b28_14",
        "context_with_next_sentence": true
    },
    {
        "source_sentence": "長別，努力，願崇真道。",
        "from": "T14n0541_001:0828b29_6",
        "context_with_next_sentence": true
    },
    {
        "source_sentence": "」曳頸長二尺，語其賊曰：",
        "from": "T14n0541_001:0828b29_18",
        "context_with_next_sentence": true
    },
    {
        "source_sentence": "「子斷吾頭，由泥頭也，勿有恐意。",
        "from": "T14n0541_001:0828c01_12",
        "context_with_next_sentence": true
    },
    {
        "source_sentence": "吾恐汝等墮地獄中。",
        "from": "T14n0541_001:0828c02_2",
        "context_with_next_sentence": true
    },
    {
        "source_sentence": "」賊前斷頭，取身上衣被、杖、屣及鉢，持至兄所，衣、杖、屣、鉢皆持與兄，兄以金銀重謝其賊。",
        "from": "T14n0541_001:0828c04_2",
        "context_with_next_sentence": true
    },
    {
        "source_sentence": "兄取弟頭，為作假形，以頭著上，以衣衣之，杖、鉢及屣皆著其傍，謂快見曰：",
        "from": "T14n0541_001:0828c05_17",
        "context_with_next_sentence": true
    },
    {
        "source_sentence": "「汝婿來歸，可問訊之。",
        "from": "T14n0541_001:0828c06_7",
        "context_with_next_sentence": true
    },
    {
        "source_sentence": "」快見大喜，走至其所，見閉目坐，以為思道，妻不敢呼。",
        "from": "T14n0541_001:0828c07_12",
        "context_with_next_sentence": true
    },
    {
        "source_sentence": "具作美食，須念道：",
        "from": "T14n0541_001:0828c07_21",
        "context_with_next_sentence": true
    },
    {
        "source_sentence": "「覺當飯之。",
        "from": "T14n0541_001:0828c08_5",
        "context_with_next_sentence": true
    },
    {
        "source_sentence": "」日中不覺，妻因前曰：",
        "from": "T14n0541_001:0828c08_16",
        "context_with_next_sentence": true
    },
    {
        "source_sentence": "「日今已中，恐過時也。",
        "from": "T14n0541_001:0828c09_4",
        "context_with_next_sentence": true
    },
    {
        "source_sentence": "」怪其不應，牽衣起之，頭便墮地，身皆分散，各在一面。",
        "from": "T14n0541_001:0828c10_9",
        "context_with_next_sentence": true
    },
    {
        "source_sentence": "妻即大怖，擗踊呼曰：",
        "from": "T14n0541_001:0828c10_19",
        "context_with_next_sentence": true
    },
    {
        "source_sentence": "「子竟坐，吾見殘賊乎！",
        "from": "T14n0541_001:0828c11_10",
        "context_with_next_sentence": true
    },
    {
        "source_sentence": "」哀憤呼天，摧裂肝心，崩血出口，奄忽而死。",
        "from": "T14n0541_001:0828c12_9",
        "context_with_next_sentence": true
    },
    {
        "source_sentence": "戒行清白，難污如空，樹心聖範，難動如地，貞淨行高，難揆如天。",
        "from": "T14n0541_001:0828c13_19",
        "context_with_next_sentence": true
    },
    {
        "source_sentence": "其未終時，諸天咨嗟，豫安所生，迎其魂靈，處忉利天。",
        "from": "T14n0541_001:0828c15_4",
        "context_with_next_sentence": true
    },
    {
        "source_sentence": "忍須臾之婬，獲天上難盡之榮。",
        "from": "T14n0541_001:0828c15_18",
        "context_with_next_sentence": true
    },
    {
        "source_sentence": "兄入神室視婦胡為，兄見弟頭、身分散狼藉，其婦吐血死在一面。",
        "from": "T14n0541_001:0828c17_7",
        "context_with_next_sentence": true
    },
    {
        "source_sentence": "兄見弟妻尸死如此，呼曰：",
        "from": "T14n0541_001:0828c17_19",
        "context_with_next_sentence": true
    },
    {
        "source_sentence": "「咄咄！",
        "from": "T14n0541_001:0828c18_3",
        "context_with_next_sentence": true
    },
    {
        "source_sentence": "吾為逆天，所作酷裂，乃致於此。",
        "from": "T14n0541_001:0828c18_18",
        "context_with_next_sentence": true
    },
    {
        "source_sentence": "」兄即至賊所問其意：",
        "from": "T14n0541_001:0828c19_7",
        "context_with_next_sentence": true
    },
    {
        "source_sentence": "「吾弟臨沒將有遺言乎？",
        "from": "T14n0541_001:0828c19_18",
        "context_with_next_sentence": true
    },
    {
        "source_sentence": "」賊曰：",
        "from": "T14n0541_001:0828c20_1",
        "context_with_next_sentence": true
    },
    {
        "source_sentence": "「有書。",
        "from": "T14n0541_001:0828c20_5",
        "context_with_next_sentence": true
    },
    {
        "source_sentence": "」以書見之。",
        "from": "T14n0541_001:0828c20_11",
        "context_with_next_sentence": true
    },
    {
        "source_sentence": "書辭懇惻，讀書訖竟，五內噎塞，涕泣交撗：",
        "from": "T14n0541_001:0828c21_8",
        "context_with_next_sentence": true
    },
    {
        "source_sentence": "「吾違尊親臨亡慈教，骨肉相殘，又殺應真，感激而死，死入地獄。",
        "from": "T14n0541_001:0828c22_18",
        "context_with_next_sentence": true
    },
    {
        "source_sentence": "」王及臣民聞其事變，麾涕泣哽噎，歎述清德，殯葬其弟；",
        "from": "T14n0541_001:0828c24_8",
        "context_with_next_sentence": true
    },
    {
        "source_sentence": "四輩立塔，天龍鬼神側塞空中，散華燒香，無不傷心。",
        "from": "T14n0541_001:0828c25_13",
        "context_with_next_sentence": true
    },
    {
        "source_sentence": "其妻快見，國人葬之，舉哀動國，諸天下讚，精進得道，五戒不虧，貞生天上。",
        "from": "T14n0541_001:0828c27_8",
        "context_with_next_sentence": true
    },
    {
        "source_sentence": "違佛法教，不孝、殘聖，死入地獄，燒煮苦毒，其歲難數。",
        "from": "T14n0541_001:0828c28_13",
        "context_with_next_sentence": true
    },
    {
        "source_sentence": "佛便告諸弟子，自斯之後，重相勅勵，尚於無欲。",
        "from": "T14n0541_001:0828c29_16",
        "context_with_next_sentence": true
    },
    {
        "source_sentence": "佛說經竟，諸弟子歡喜，作禮而去。",
        "from": "T14n0541_001:0829a01_12",
        "context_with_next_sentence": true
    },
    {
        "source_sentence": "佛說佛大僧大經",
        "from": "T14n0541_001:0829a02_100",
        "context_with_next_sentence": false
    }
]