[
    {
        "source_sentence": "佛說逝童子經",
        "from": "T14n0527_001:0801c24_0",
        "context_with_next_sentence": true
    },
    {
        "source_sentence": "西晉沙門支法度譯",
        "from": "T14n0527_001:0801c26_0",
        "context_with_next_sentence": true
    },
    {
        "source_sentence": "聞如是：一時，佛在羅閱祇耆闍崛山中。平旦",
        "from": "T14n0527_001:0801c27_0",
        "context_with_next_sentence": true
    },
    {
        "source_sentence": "從諸比丘，被袈裟持應器入城分衛。",
        "from": "T14n0527_001:0801c28_15",
        "context_with_next_sentence": true
    },
    {
        "source_sentence": "佛行向富迦羅越門，富迦羅越有子，年十六，名曰逝，時在第三門內遙見佛來，身有奇相容貌端正，心意安靜諸根寂寞，項中光出影耀殊絕，炎明熾盛，若日之淨、月盛滿時，悉照門內。",
        "from": "T14n0527_001:0802a03_21",
        "context_with_next_sentence": true
    },
    {
        "source_sentence": "逝見佛如是，心中歡喜肅然而敬，便趨上堂，為母說偈言：",
        "from": "T14n0527_001:0802a05_7",
        "context_with_next_sentence": true
    },
    {
        "source_sentence": "「金光色百餘，　　希此所見聞，",
        "from": "T14n0527_001:0802a06_0",
        "context_with_next_sentence": true
    },
    {
        "source_sentence": "今來住在外，　　當給其所求。",
        "from": "T14n0527_001:0802a07_13",
        "context_with_next_sentence": true
    },
    {
        "source_sentence": "威儀過梵王，　　光顏殊諸天，",
        "from": "T14n0527_001:0802a08_0",
        "context_with_next_sentence": true
    },
    {
        "source_sentence": "哀我故來耳，　　願以持與之。",
        "from": "T14n0527_001:0802a09_13",
        "context_with_next_sentence": true
    },
    {
        "source_sentence": "」其母聞逝言，即告曰：",
        "from": "T14n0527_001:0802a10_9",
        "context_with_next_sentence": true
    },
    {
        "source_sentence": "「如汝所稱者，其人豈貧窮？",
        "from": "T14n0527_001:0802a11_1",
        "context_with_next_sentence": true
    },
    {
        "source_sentence": "何為當乞兒耶？",
        "from": "T14n0527_001:0802a11_8",
        "context_with_next_sentence": true
    },
    {
        "source_sentence": "一何惑哉！",
        "from": "T14n0527_001:0802a11_13",
        "context_with_next_sentence": true
    },
    {
        "source_sentence": "今所言者殊不合義。",
        "from": "T14n0527_001:0802a12_3",
        "context_with_next_sentence": true
    },
    {
        "source_sentence": "」爾時，佛便以神足現化，放身光明徹照七重門內，盡為大明。",
        "from": "T14n0527_001:0802a13_10",
        "context_with_next_sentence": true
    },
    {
        "source_sentence": "逝感佛威神，復為母說偈言：",
        "from": "T14n0527_001:0802a14_3",
        "context_with_next_sentence": true
    },
    {
        "source_sentence": "「譬如人見火，　　端自投其中，",
        "from": "T14n0527_001:0802a15_0",
        "context_with_next_sentence": true
    },
    {
        "source_sentence": "不善向佛者，　　自賊亦如是。",
        "from": "T14n0527_001:0802a16_13",
        "context_with_next_sentence": true
    },
    {
        "source_sentence": "天人中獨尊，　　至聖無復上，",
        "from": "T14n0527_001:0802a17_0",
        "context_with_next_sentence": true
    },
    {
        "source_sentence": "是最可供養，　　施必得大利。",
        "from": "T14n0527_001:0802a18_13",
        "context_with_next_sentence": true
    },
    {
        "source_sentence": "今所有食分，　　願取用與我，",
        "from": "T14n0527_001:0802a19_0",
        "context_with_next_sentence": true
    },
    {
        "source_sentence": "欲以奉上尊，　　此歡難常值。",
        "from": "T14n0527_001:0802a20_13",
        "context_with_next_sentence": true
    },
    {
        "source_sentence": "」其母即以所有好衣及食具與逝，逝持出詣佛所，以頭面著地，為佛作禮，却住一面，叉手白佛言：",
        "from": "T14n0527_001:0802a23_3",
        "context_with_next_sentence": true
    },
    {
        "source_sentence": "「今我見如來，虔心恭敬注意於佛，惟以加哀受己所施。",
        "from": "T14n0527_001:0802a24_7",
        "context_with_next_sentence": true
    },
    {
        "source_sentence": "」佛應時受之，為逝說偈言：",
        "from": "T14n0527_001:0802a24_20",
        "context_with_next_sentence": true
    },
    {
        "source_sentence": "「汝以伏慳意，　　能善修治施，",
        "from": "T14n0527_001:0802a25_0",
        "context_with_next_sentence": true
    },
    {
        "source_sentence": "今日供養佛，　　所念莫不吉。",
        "from": "T14n0527_001:0802a26_13",
        "context_with_next_sentence": true
    },
    {
        "source_sentence": "」逝聞佛所語，即自說偈言：",
        "from": "T14n0527_001:0802a27_11",
        "context_with_next_sentence": true
    },
    {
        "source_sentence": "「我不願富貴，　　亦弗望釋梵，",
        "from": "T14n0527_001:0802a28_0",
        "context_with_next_sentence": true
    },
    {
        "source_sentence": "但願最智慧，　　如佛而無上。",
        "from": "T14n0527_001:0802a29_13",
        "context_with_next_sentence": true
    },
    {
        "source_sentence": "」爾時，天帝釋下立逝前，說偈言：",
        "from": "T14n0527_001:0802b01_14",
        "context_with_next_sentence": true
    },
    {
        "source_sentence": "「纔用一布施，　　欲求佛者難，",
        "from": "T14n0527_001:0802b02_0",
        "context_with_next_sentence": true
    },
    {
        "source_sentence": "道常世世施，　　積若須彌寶，",
        "from": "T14n0527_001:0802b03_0",
        "context_with_next_sentence": true
    },
    {
        "source_sentence": "經歷千億劫，　　恒行慈愛心，",
        "from": "T14n0527_001:0802b04_0",
        "context_with_next_sentence": true
    },
    {
        "source_sentence": "不可以一施，　　得覺無上道。",
        "from": "T14n0527_001:0802b05_13",
        "context_with_next_sentence": true
    },
    {
        "source_sentence": "」逝即答天帝釋，說偈言：",
        "from": "T14n0527_001:0802b06_10",
        "context_with_next_sentence": true
    },
    {
        "source_sentence": "「譬如大工匠，　　欲伐巨木者，",
        "from": "T14n0527_001:0802b07_0",
        "context_with_next_sentence": true
    },
    {
        "source_sentence": "猶不一下斧，　　便以斷大樹。",
        "from": "T14n0527_001:0802b08_13",
        "context_with_next_sentence": true
    },
    {
        "source_sentence": "斧斫稍以漸，　　可盡太山木，",
        "from": "T14n0527_001:0802b09_0",
        "context_with_next_sentence": true
    },
    {
        "source_sentence": "剝業從微得，　　求道亦如是。",
        "from": "T14n0527_001:0802b10_13",
        "context_with_next_sentence": true
    },
    {
        "source_sentence": "明不用一施，　　而得成大道，",
        "from": "T14n0527_001:0802b11_0",
        "context_with_next_sentence": true
    },
    {
        "source_sentence": "我有信精進，　　必為世間將。",
        "from": "T14n0527_001:0802b12_13",
        "context_with_next_sentence": true
    },
    {
        "source_sentence": "」天帝釋復為逝說偈言：",
        "from": "T14n0527_001:0802b13_9",
        "context_with_next_sentence": true
    },
    {
        "source_sentence": "「不如求尊天，　　釋梵易可得，",
        "from": "T14n0527_001:0802b14_0",
        "context_with_next_sentence": true
    },
    {
        "source_sentence": "尠能應佛法，　　佛道甚難得。",
        "from": "T14n0527_001:0802b15_13",
        "context_with_next_sentence": true
    },
    {
        "source_sentence": "」逝答天帝釋，說偈言：",
        "from": "T14n0527_001:0802b16_9",
        "context_with_next_sentence": true
    },
    {
        "source_sentence": "「設使一天下，　　滿中火洞然，",
        "from": "T14n0527_001:0802b17_0",
        "context_with_next_sentence": true
    },
    {
        "source_sentence": "吾以身遍投，　　終不捨佛意；",
        "from": "T14n0527_001:0802b18_13",
        "context_with_next_sentence": true
    },
    {
        "source_sentence": "假令一切人，　　皆共賊害我，",
        "from": "T14n0527_001:0802b19_0",
        "context_with_next_sentence": true
    },
    {
        "source_sentence": "願常慈心向，　　終不廢大道。",
        "from": "T14n0527_001:0802b20_13",
        "context_with_next_sentence": true
    },
    {
        "source_sentence": "脆哉釋梵天，　　彼皆為死法，",
        "from": "T14n0527_001:0802b21_0",
        "context_with_next_sentence": true
    },
    {
        "source_sentence": "願歸一切智，　　勇若師子雄。",
        "from": "T14n0527_001:0802b22_13",
        "context_with_next_sentence": true
    },
    {
        "source_sentence": "」天帝釋復為逝說一偈言：",
        "from": "T14n0527_001:0802b23_10",
        "context_with_next_sentence": true
    },
    {
        "source_sentence": "「快哉得善利！",
        "from": "T14n0527_001:0802b24_6",
        "context_with_next_sentence": true
    },
    {
        "source_sentence": "　　乃有敬在佛，專精向大道，　　想汝必作佛。",
        "from": "T14n0527_001:0802b25_13",
        "context_with_next_sentence": true
    },
    {
        "source_sentence": "」逝答天帝釋，說偈言：",
        "from": "T14n0527_001:0802b26_9",
        "context_with_next_sentence": true
    },
    {
        "source_sentence": "「天王且勿疑，　　於斯無上道，",
        "from": "T14n0527_001:0802b27_0",
        "context_with_next_sentence": true
    },
    {
        "source_sentence": "精進吾匪懈，　　會於世為佛。",
        "from": "T14n0527_001:0802b28_13",
        "context_with_next_sentence": true
    },
    {
        "source_sentence": "」於是，天帝釋默然。",
        "from": "T14n0527_001:0802b29_8",
        "context_with_next_sentence": true
    },
    {
        "source_sentence": "時佛為逝說偈言：",
        "from": "T14n0527_001:0802b29_16",
        "context_with_next_sentence": true
    },
    {
        "source_sentence": "「汝已於往世，　　敬事八千佛，",
        "from": "T14n0527_001:0802c01_0",
        "context_with_next_sentence": true
    },
    {
        "source_sentence": "心常願大道，　　欲得安群生。",
        "from": "T14n0527_001:0802c02_13",
        "context_with_next_sentence": true
    },
    {
        "source_sentence": "後十二億劫，　　終不墮惡道，",
        "from": "T14n0527_001:0802c03_0",
        "context_with_next_sentence": true
    },
    {
        "source_sentence": "但多修德善，　　恒以興尊意。",
        "from": "T14n0527_001:0802c04_13",
        "context_with_next_sentence": true
    },
    {
        "source_sentence": "汝當百億返，　　作王遮迦越，",
        "from": "T14n0527_001:0802c05_0",
        "context_with_next_sentence": true
    },
    {
        "source_sentence": "亦為四天王，　　每輒行正法。",
        "from": "T14n0527_001:0802c06_13",
        "context_with_next_sentence": true
    },
    {
        "source_sentence": "又當為帝釋，　　未常遠梵行，",
        "from": "T14n0527_001:0802c07_0",
        "context_with_next_sentence": true
    },
    {
        "source_sentence": "後生兜術天，　　然則道德成。",
        "from": "T14n0527_001:0802c08_13",
        "context_with_next_sentence": true
    },
    {
        "source_sentence": "當居千國界，　　中央得作佛，",
        "from": "T14n0527_001:0802c09_0",
        "context_with_next_sentence": true
    },
    {
        "source_sentence": "名曰須彌劫，　　一切莫不事。",
        "from": "T14n0527_001:0802c10_13",
        "context_with_next_sentence": true
    },
    {
        "source_sentence": "千國各橫廣，　　四百八十里，",
        "from": "T14n0527_001:0802c11_0",
        "context_with_next_sentence": true
    },
    {
        "source_sentence": "宮牆之嚴飾，　　一切皆以寶。",
        "from": "T14n0527_001:0802c12_13",
        "context_with_next_sentence": true
    },
    {
        "source_sentence": "初會說法時，　　六十千億人，",
        "from": "T14n0527_001:0802c13_0",
        "context_with_next_sentence": true
    },
    {
        "source_sentence": "為弟子得度，　　皆得阿羅漢；",
        "from": "T14n0527_001:0802c14_13",
        "context_with_next_sentence": true
    },
    {
        "source_sentence": "再會說經時，　　四十千億人，",
        "from": "T14n0527_001:0802c15_0",
        "context_with_next_sentence": true
    },
    {
        "source_sentence": "皆入羅漢慧，　　所度為甚眾；",
        "from": "T14n0527_001:0802c16_13",
        "context_with_next_sentence": true
    },
    {
        "source_sentence": "三會說經時，　　所度甚眾多，",
        "from": "T14n0527_001:0802c17_0",
        "context_with_next_sentence": true
    },
    {
        "source_sentence": "離垢入淨慧，　　悉得無所著。",
        "from": "T14n0527_001:0802c18_13",
        "context_with_next_sentence": true
    },
    {
        "source_sentence": "是時佛剎中，　　無有亂惡眾，",
        "from": "T14n0527_001:0802c19_0",
        "context_with_next_sentence": true
    },
    {
        "source_sentence": "皆悉向道法，　　一切行忠直；",
        "from": "T14n0527_001:0802c20_13",
        "context_with_next_sentence": true
    },
    {
        "source_sentence": "疾病之憂苦，　　都已無是鬼，",
        "from": "T14n0527_001:0802c21_0",
        "context_with_next_sentence": true
    },
    {
        "source_sentence": "時人皆和睦，　　展轉相念安；",
        "from": "T14n0527_001:0802c22_13",
        "context_with_next_sentence": true
    },
    {
        "source_sentence": "天日三時雨，　　纔足掩土塵，",
        "from": "T14n0527_001:0802c23_0",
        "context_with_next_sentence": true
    },
    {
        "source_sentence": "寒暑常調適，　　度人若干種。",
        "from": "T14n0527_001:0802c24_13",
        "context_with_next_sentence": true
    },
    {
        "source_sentence": "族姓之男女，　　若欲興善意，",
        "from": "T14n0527_001:0802c25_0",
        "context_with_next_sentence": true
    },
    {
        "source_sentence": "敬愛於佛者，　　供養當如此。",
        "from": "T14n0527_001:0802c26_13",
        "context_with_next_sentence": true
    },
    {
        "source_sentence": "吾今敷演是，　　菩薩所當行，",
        "from": "T14n0527_001:0802c27_0",
        "context_with_next_sentence": true
    },
    {
        "source_sentence": "面於正覺前，　　即得佛慧眼。",
        "from": "T14n0527_001:0802c28_13",
        "context_with_next_sentence": true
    },
    {
        "source_sentence": "諸佛無有數，　　經法不可盡，",
        "from": "T14n0527_001:0802c29_0",
        "context_with_next_sentence": true
    },
    {
        "source_sentence": "若以無數敬，　　福報亦無量。",
        "from": "T14n0527_001:0803a01_13",
        "context_with_next_sentence": true
    },
    {
        "source_sentence": "」佛說是決已，迦羅越子逝，天帝釋及諸比丘，聞經歡喜，皆前為佛作禮而去。",
        "from": "T14n0527_001:0803a03_15",
        "context_with_next_sentence": true
    },
    {
        "source_sentence": "逝童子經",
        "from": "T14n0527_001:0803a04_100",
        "context_with_next_sentence": false
    }
]