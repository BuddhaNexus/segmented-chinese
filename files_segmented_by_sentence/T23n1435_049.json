{
    "T23n1435_049:0355c10_0": "十誦律卷第四十九(第八誦之二)",
    "T23n1435_049:0355c12_0": "後秦北印度三藏弗若多羅共羅什譯",
    "T23n1435_049:0355c13_0": "毘尼增一之二",
    "T23n1435_049:0355c14_0": "◎三法初",
    "T23n1435_049:0355c15_0": "「有三羯磨攝諸羯磨：謂白羯磨、白二羯磨、白四羯磨。",
    "T23n1435_049:0355c16_1": "「有三人必墮惡趣地獄中。",
    "T23n1435_049:0355c16_2": "何等三？",
    "T23n1435_049:0355c16_3": "若人以無根波羅夷，謗清淨梵行比丘，是名初人必墮地獄。",
    "T23n1435_049:0355c18_4": "有人生惡邪見作是言：『諸欲中無罪。』",
    "T23n1435_049:0355c19_5": "以是故，是人深作放逸，自恣五欲，是第二人必墮地獄。",
    "T23n1435_049:0355c20_6": "有人出家作比丘，犯戒內爛流出，非沙門自言沙門、非梵行自言梵行。",
    "T23n1435_049:0355c21_7": "是第三人必墮地獄。」",
    "T23n1435_049:0355c22_8": "爾時世尊！",
    "T23n1435_049:0355c22_9": "欲明此事，而說偈言：「妄語墮地獄，　　及餘作重罪，　是惡不善人，　　後俱受罪報。",
    "T23n1435_049:0355c26_0": "　夫人生世間，　　斧在口中生，　以是自斬身，　　斯由作惡言。",
    "T23n1435_049:0355c28_0": "　應呵而讚歎，　　應讚歎而呵，　口過故得衰，　　衰故不受樂。",
    "T23n1435_049:0356a01_0": "　如奄失財物，　　是衰為尠少，　惡口向善人，　　是衰重於彼。",
    "T23n1435_049:0356a03_0": "　尼羅浮地獄，　　其數有十萬，　阿浮陀地獄，　　三十六及五。",
    "T23n1435_049:0356a05_0": "　惡心作惡言，　　輕毀聖人故，　壽終必當墮，　　如是地獄中。」",
    "T23n1435_049:0356a07_0": "「有三種證罪：見證罪、聞證罪、疑證罪。",
    "T23n1435_049:0356a07_1": "「有三法：毘尼中歌如哭法、毘尼中露齒笑如狂法、毘尼中掉臂舞如小兒法。",
    "T23n1435_049:0356a09_2": "「如來有三種不護無能知、無能見：如來身行清淨，無不清淨，是如來不護無能知、無能見；如來口業意業清淨，無不清淨，是如來不護無能知、無能見。",
    "T23n1435_049:0356a13_0": "「世間有三大賊無能及者，久壽作大罪人無能捉。",
    "T23n1435_049:0356a14_1": "何等三？",
    "T23n1435_049:0356a14_2": "有人野住、有嶮處住、有強力住。",
    "T23n1435_049:0356a15_3": "云何野住？",
    "T23n1435_049:0356a15_4": "謂草林藂中。",
    "T23n1435_049:0356a15_5": "云何嶮處住？",
    "T23n1435_049:0356a15_6": "謂山嶮水曲中。",
    "T23n1435_049:0356a16_7": "云何強力住？",
    "T23n1435_049:0356a16_8": "謂手力脚力。",
    "T23n1435_049:0356a16_9": "是名三法世間大賊，久壽作大罪人無能捉。",
    "T23n1435_049:0356a17_10": "如是三事，有惡比丘，久壽作大罪久住，僧不能擯。",
    "T23n1435_049:0356a19_11": "有野住、山嶮住、強力住。",
    "T23n1435_049:0356a19_12": "野住者，破戒內爛流出，非沙門自言沙門，非梵行自言梵行，是名野住。",
    "T23n1435_049:0356a21_13": "嶮住者，邪見、不如實說，如是見如是語，無施無果、無善惡報、無父母世間、無阿羅漢、無須陀洹、無斯陀含、無阿那含、無今世無後世、無得證法，是名嶮住。",
    "T23n1435_049:0356a24_14": "強力住者，依語力、依廣解力，是名強力住。",
    "T23n1435_049:0356a25_15": "是名三法，有惡比丘久壽作大罪，僧不能疾擯。",
    "T23n1435_049:0356a26_16": "「有三法，名大賊，久壽作大罪，人不能疾捉：野住、嶮處住、多有財物。",
    "T23n1435_049:0356a28_17": "云何名野住？",
    "T23n1435_049:0356a28_18": "如先說。",
    "T23n1435_049:0356a28_19": "云何名嶮處住？",
    "T23n1435_049:0356a29_20": "如先說。",
    "T23n1435_049:0356a29_21": "云何名多有財物？",
    "T23n1435_049:0356a29_22": "大有田宅人民財寶，是人作是念：『若有道我者，我當與財物。』",
    "T23n1435_049:0356b02_23": "是名多有財物。",
    "T23n1435_049:0356b02_24": "是名三法，大賊久壽作大罪，人不能疾捉。",
    "T23n1435_049:0356b03_25": "如是三法，有惡比丘，久壽作大罪，僧不能疾擯：野住、嶮住、依物住。",
    "T23n1435_049:0356b04_26": "云何野住？",
    "T23n1435_049:0356b05_27": "如先說。",
    "T23n1435_049:0356b05_28": "云何嶮住？",
    "T23n1435_049:0356b05_29": "如先說。",
    "T23n1435_049:0356b05_30": "云何依物住？",
    "T23n1435_049:0356b06_0": "若多得施物：衣被、飲食、臥具、醫藥種種諸物，作是念：『若有道我者，我與是物。』",
    "T23n1435_049:0356b07_1": "是名依物住。",
    "T23n1435_049:0356b08_0": "是名三法，有惡比丘久壽作大罪，僧不能疾擯。",
    "T23n1435_049:0356b09_1": "「復有三法，名大賊，久壽作大罪，人不能疾捉：依野住、依嶮處住、依力住。",
    "T23n1435_049:0356b10_2": "云何依野住？",
    "T23n1435_049:0356b10_3": "如先說。",
    "T23n1435_049:0356b11_4": "云何依嶮住？",
    "T23n1435_049:0356b11_5": "如先說。",
    "T23n1435_049:0356b11_6": "云何依力住？",
    "T23n1435_049:0356b11_7": "若依王、若依王等故，作是念：『有道我者，此人助我。』",
    "T23n1435_049:0356b13_0": "是名依力住。",
    "T23n1435_049:0356b13_1": "是為三法，大賊久壽作大罪，人不能捉。",
    "T23n1435_049:0356b14_2": "如是三法，有惡比丘，久壽作大罪，僧不能疾擯：依野住、依嶮住、依力住。",
    "T23n1435_049:0356b15_3": "云何依野住？",
    "T23n1435_049:0356b16_4": "如先說。",
    "T23n1435_049:0356b16_5": "云何依嶮住？",
    "T23n1435_049:0356b16_6": "如先說。",
    "T23n1435_049:0356b16_7": "云何依力住？",
    "T23n1435_049:0356b17_8": "若比丘依誦修多羅者、誦毘尼者、誦阿毘曇者，作是念：『有人道我者，此人助我。』",
    "T23n1435_049:0356b18_9": "是名三法，有惡比丘久壽作大罪，僧不能疾擯。",
    "T23n1435_049:0356b19_10": "「世間有三大賊。",
    "T23n1435_049:0356b20_11": "何等三？",
    "T23n1435_049:0356b20_12": "一者作百人主故，百人恭敬圍遶，二百、三百、四百、五百人主故，五百人恭敬圍遶；入城聚落穿踰牆壁，斷道偷奪破城殺人，是名初大賊。",
    "T23n1435_049:0356b23_13": "二者有比丘用四方僧園林中竹木、根莖、枝葉、華果、財物、飲食，賣以自活、若與白衣知識，是名第二大賊。",
    "T23n1435_049:0356b25_14": "三者有比丘為飲食供養故，空無過人聖法，故作妄語自說言得，若與百人乃至五百人恭敬圍遶，入城聚落受他供養小食中食，是名第三大賊。",
    "T23n1435_049:0356b29_15": "是中百人賊主，二百、三百、四百、五百人主，恭敬圍遶，入城聚落穿踰牆壁，斷道偷奪破城殺人，此名小賊。",
    "T23n1435_049:0356c02_16": "若有比丘用四方僧園林中竹木、根莖、枝葉、華果、財物、飲食，賣以自活、若與知識白衣，亦是名小賊。」",
    "T23n1435_049:0356c04_17": "佛言：「是第三賊，於天人世間魔界梵世、沙門、婆羅門、天人眾中，最是大賊。",
    "T23n1435_049:0356c06_18": "謂為飲食故，空無過人聖法，故作妄語自說言得。",
    "T23n1435_049:0356c07_19": "若與百人至五百人，恭敬圍遶入城聚落，受他供養小食中食，是名大賊。」",
    "T23n1435_049:0356c09_20": "佛說偈言：「比丘未得道，　　自說言得道，　天人中大賊，　　極惡破戒人，　是癡人身壞，　　當墮地獄中。」",
    "T23n1435_049:0356c13_0": "(三法竟)",
    "T23n1435_049:0356c14_0": "四法初",
    "T23n1435_049:0356c15_0": "「有四種和上：有和上與法不與食、有和上與食不與法、有和上與法與食、有和上不與法不與食。",
    "T23n1435_049:0356c17_1": "是中與法不與食者，應住是和上邊。",
    "T23n1435_049:0356c18_2": "與食不與法者，不應住。",
    "T23n1435_049:0356c18_3": "與法與食者，如是應盡形住。",
    "T23n1435_049:0356c19_4": "不與法不與食者，不應住，闇夜亦應捨去。",
    "T23n1435_049:0356c20_5": "阿闍梨亦如是。",
    "T23n1435_049:0356c20_6": "「有四種人數數犯數數悔過：一者無羞、二者輕戒、三者無怖畏心、四者愚癡。",
    "T23n1435_049:0356c22_7": "是名四種人數數犯戒數數悔過。",
    "T23n1435_049:0356c23_8": "「世間有四種人見犯罪生怖畏。",
    "T23n1435_049:0356c24_9": "何等四？",
    "T23n1435_049:0356c24_10": "若有人著黑衣奔頭往至多人所，作是言：『我作惡罪不善可羞，隨眾人所喜我當作之。』",
    "T23n1435_049:0356c26_11": "時彼眾人呵責驅出。",
    "T23n1435_049:0356c26_12": "有智人見已作是念：『是人著黑衣奔頭往多人所，作是言：「我作惡不善可羞，隨眾人所喜，我當作之。」",
    "T23n1435_049:0356c29_13": "作惡業故，眾呵驅棄。",
    "T23n1435_049:0356c29_14": "我當自勅亦教餘人，莫作如是惡業。』",
    "T23n1435_049:0357a01_15": "如是有比丘於波羅提提舍尼中生怖畏心，應如是知，未犯者不犯；若已犯者疾如法悔過。",
    "T23n1435_049:0357a03_16": "是名初人見罪怖畏。",
    "T23n1435_049:0357a03_17": "有人著黑衣奔頭捉棒著肩上，往多人所作是言：『我作惡罪不善可羞，隨眾所喜我當作之。』",
    "T23n1435_049:0357a05_18": "時彼眾人即取其棒打已驅出。",
    "T23n1435_049:0357a06_19": "有智人見作是言：『是人作惡不善故得大罪，我當自勅亦教餘人莫作如是惡業。』",
    "T23n1435_049:0357a08_20": "如是有比丘於波夜提中生怖畏心，應如是知，未犯者不犯；若已犯者疾悔過。",
    "T23n1435_049:0357a10_21": "是名第二見罪怖畏。",
    "T23n1435_049:0357a10_22": "有人著黑衣奔頭捉鐵鈧著肩上，往多人所作是言：『我作惡不善，隨眾所喜我當作之。』",
    "T23n1435_049:0357a12_23": "時彼眾人即取鐵鈧打之，便捉利刀恐之，驅出城西門，著於塹中。",
    "T23n1435_049:0357a14_24": "有智人見已作是言：『是人作惡業故得大罪，我當自勅亦教餘人，莫作如是惡。』",
    "T23n1435_049:0357a16_25": "如是有比丘於僧伽婆尸沙中生怖畏心，應如是知，未犯者不犯；若已犯者疾悔過。",
    "T23n1435_049:0357a18_0": "是名第三見罪怖畏。",
    "T23n1435_049:0357a18_1": "有如捕賊師捕得實賊，反縛兩手打鼓循行，出南城門坐著標下，便截其首。",
    "T23n1435_049:0357a20_2": "有智人見已作是言：『是人作惡業故得大罪，我當自勅亦教餘人，莫作如是惡業。』",
    "T23n1435_049:0357a22_0": "如是有比丘於波羅夷中生怖畏心，應如是知，未犯者終不敢犯。",
    "T23n1435_049:0357a23_1": "是名第四見罪怖畏。",
    "T23n1435_049:0357a23_2": "「有四種羯磨：非法別眾、非法和合眾、有法別眾、有法和合眾。",
    "T23n1435_049:0357a25_3": "是中非法別眾羯磨者，是不名作羯磨。",
    "T23n1435_049:0357a26_4": "非法和合眾作羯磨者，亦不名作羯磨。",
    "T23n1435_049:0357a27_5": "有法別眾作羯磨者，亦不名作羯磨。",
    "T23n1435_049:0357a28_0": "有法和合眾作羯磨者，是名作羯磨。",
    "T23n1435_049:0357a28_1": "非法別眾作羯磨者，是羯磨非法別眾應遮應置。",
    "T23n1435_049:0357b01_0": "非法和合眾作羯磨者，是羯磨非法和合眾應遮應置。",
    "T23n1435_049:0357b02_1": "有法別眾作羯磨者，是羯磨有法別眾應遮應置。",
    "T23n1435_049:0357b03_2": "有法和合眾作羯磨者，是羯磨有法和合眾，不應遮不應置。",
    "T23n1435_049:0357b04_3": "非法別眾作羯磨者，是非法別眾羯磨莫作、不名作、不好、不名好，應遮應置。",
    "T23n1435_049:0357b06_4": "非法和合眾作羯磨者，是羯磨非法和合眾莫作、不名作、不好、不名好，應遮應置。",
    "T23n1435_049:0357b08_5": "有法別眾作羯磨者，是羯磨有法別眾莫作、不名作、不好、不名好，應遮應置。",
    "T23n1435_049:0357b09_6": "有法和合眾作羯磨者，是羯磨有法和合眾應作、名作、是好、名好，不應遮不應置。",
    "T23n1435_049:0357b11_7": "「有四種人：一者麁人、二者濁人、三者中間人、四者上上人。",
    "T23n1435_049:0357b13_8": "如是僧中有四種斷事人：有僧斷事人無羞、不善義、不善文句。",
    "T23n1435_049:0357b14_9": "有僧斷事人無羞、善義、善文句。",
    "T23n1435_049:0357b15_10": "有僧斷事人有羞、不善義、不善文句。",
    "T23n1435_049:0357b16_11": "有僧斷事人有羞、善義、善文句。",
    "T23n1435_049:0357b17_0": "若僧斷事人無羞、不善義、不善文句者，是名麁人。",
    "T23n1435_049:0357b18_1": "若僧斷事人無羞、善義、善文句者，是名濁人。",
    "T23n1435_049:0357b19_2": "若僧斷事人有羞、不善義、不善文句者，是名中間人。",
    "T23n1435_049:0357b20_3": "若僧斷事人有羞、善義、善文句者，是名上人。",
    "T23n1435_049:0357b21_4": "若僧斷事人無羞、不善義、不善文句者，無人親近。",
    "T23n1435_049:0357b22_5": "若僧斷事人無羞、善義、善文句者，有人親近。",
    "T23n1435_049:0357b23_6": "若僧斷事人有羞、不善義、不善文句者，無人親近。",
    "T23n1435_049:0357b24_7": "若僧斷事人有羞、善義、善文句者，有人親近。",
    "T23n1435_049:0357b25_8": "若僧斷事人無羞、不善義、不善文句者，是名不可共語。",
    "T23n1435_049:0357b27_9": "若僧斷事人無羞、善義、善文句者，是可共語。",
    "T23n1435_049:0357b28_10": "若僧斷事人有羞、不善義、不善文句者，是不可共語。",
    "T23n1435_049:0357b29_11": "若僧斷事人有羞、善義、善文句者，是可共語。",
    "T23n1435_049:0357c01_12": "若僧斷事人無羞、不善義、不善文句者，如是斷事人可嫌、可訶、可擯，是不好人，迷亂、愁憂、生悔恨心。",
    "T23n1435_049:0357c03_13": "何以故？",
    "T23n1435_049:0357c04_14": "如是斷事人，僧中未起諍事便起，已起事不能滅。",
    "T23n1435_049:0357c05_15": "若僧斷事人無羞、善義、善文句者，如是斷事人，可嫌、可訶、可擯，是不好人，迷亂、愁憂、生悔恨心。",
    "T23n1435_049:0357c07_16": "何以故？",
    "T23n1435_049:0357c07_17": "如是斷事人，僧中未起諍事便起，已起事不能滅。",
    "T23n1435_049:0357c08_18": "若僧斷事人有羞、不善義、不善文句者，如是斷事者，應教義、應教文句。",
    "T23n1435_049:0357c10_19": "若僧斷事人有羞、善義、善文句，是斷事者應讚歎稱善。",
    "T23n1435_049:0357c11_20": "何以故？",
    "T23n1435_049:0357c11_21": "是人來僧中斷事時，未起諍者不起，已起者滅。",
    "T23n1435_049:0357c12_22": "「有四種義：有義非法分別他不撿究撿究不受、有義非法不分別他撿究撿究受、有義如法分別他不撿究撿究不受、有義如法不分別他撿究撿究受。",
    "T23n1435_049:0357c16_23": "是中義，非法分別他不撿究撿究不受，是名三過。",
    "T23n1435_049:0357c17_24": "如非法者，是過。",
    "T23n1435_049:0357c17_25": "如分別他者，是過。",
    "T23n1435_049:0357c18_26": "如不撿究撿究不受者，是過。",
    "T23n1435_049:0357c18_27": "是中有義，非法不分別他撿究撿究受，是一過。",
    "T23n1435_049:0357c19_28": "如非法者，是過。",
    "T23n1435_049:0357c20_29": "如不分別他者，是非過。",
    "T23n1435_049:0357c20_30": "如撿究撿究受，是非過。",
    "T23n1435_049:0357c21_31": "是中義，如法分別他不撿究撿究不受，是二過。",
    "T23n1435_049:0357c22_32": "如法者，是非過。",
    "T23n1435_049:0357c22_33": "如分別他者，是過。",
    "T23n1435_049:0357c23_34": "如不撿究撿究不受，是過。",
    "T23n1435_049:0357c23_35": "是中義，如法不分別他撿究撿究受，是皆非過。",
    "T23n1435_049:0357c24_36": "如法者，是非過。",
    "T23n1435_049:0357c25_37": "如不分別他者，是非過。",
    "T23n1435_049:0357c25_38": "如撿究撿究受者，是非過。",
    "T23n1435_049:0357c26_39": "「有四行闥賴吒比丘不能滅諍：愛、瞋、怖、癡。",
    "T23n1435_049:0357c27_40": "是名四行闥賴吒比丘不能滅諍。",
    "T23n1435_049:0357c28_41": "有四行闥賴吒比丘能滅諍：不愛、不瞋、不怖、不癡。",
    "T23n1435_049:0357c29_42": "是名四行，闥賴吒比丘能滅諍。",
    "T23n1435_049:0358a01_43": "「有四行闥賴吒比丘：不善觀義、不善取義；不應讚便讚、應讚而不讚；不應清淨令清淨、應清淨不令清淨；不應敬而敬、應敬而不敬。",
    "T23n1435_049:0358a04_44": "有四行闥賴吒比丘：善觀義、善取義；不應讚不讚、應讚而讚；不應清淨不與清淨、應清淨令清淨；不應敬不敬、應敬而敬。",
    "T23n1435_049:0358a06_45": "是名四行，闥賴吒比丘能滅諍。",
    "T23n1435_049:0358a07_46": "「有四行闥賴吒比丘：不善觀義、不善取義；以力勢語，不從他乞聽便出他罪；先有嫌心悔心、有見嫌見悔；自用意。",
    "T23n1435_049:0358a10_47": "是名四行不能滅諍。",
    "T23n1435_049:0358a10_48": "有四行闥賴吒比丘能滅諍：善觀義、善取義；不以力勢，從他乞聽；先無嫌心悔心、無見嫌見悔；不自用意。",
    "T23n1435_049:0358a13_49": "是名四行能滅諍。",
    "T23n1435_049:0358a13_50": "「有四行闥賴吒比丘有罪：愛、瞋、怖、癡故有罪過。",
    "T23n1435_049:0358a14_51": "有四行闥賴吒比丘無罪：不愛、不瞋、不怖、不癡故無罪過。",
    "T23n1435_049:0358a16_0": "「有四行闥賴吒比丘有罪過：不善觀義、不善取義；不應讚而讚、應讚不讚；不應清淨令清淨、應清淨不令清淨，是名四行有罪過。",
    "T23n1435_049:0358a19_1": "有四行闥賴吒比丘無罪過：善觀義、善取義；不應讚不讚、應讚而讚；不清淨不與清淨、應清淨與清淨。",
    "T23n1435_049:0358a21_2": "是名四行無罪過。",
    "T23n1435_049:0358a21_3": "「有四行闥賴吒比丘有罪過：不善觀義、不善取義；以力勢不乞聽；先有嫌心悔心，有見嫌見悔；自用意。",
    "T23n1435_049:0358a24_4": "是名四行有過。",
    "T23n1435_049:0358a24_5": "有四行闥賴吒比丘無過：善觀義、善取義；不以力勢，從他乞聽；先無嫌心悔心，無見嫌見悔；不自用意。",
    "T23n1435_049:0358a27_0": "是四無過。」",
    "T23n1435_049:0358a27_1": "(四法竟)◎◎五法初佛婆伽婆住釋迦國，大愛道比丘尼往詣佛所，頭面作禮在一面立，白佛言：「善哉世尊！",
    "T23n1435_049:0358b02_0": "願略說法非法、毘尼非毘尼，令我知是法、是毘尼、是佛法。」",
    "T23n1435_049:0358b03_1": "佛言：「瞿曇彌！",
    "T23n1435_049:0358b03_2": "若知是法隨欲不隨無欲、隨過不隨無過、隨增長不隨不增長、一向不轉隨煩惱不離。",
    "T23n1435_049:0358b05_3": "大愛道！",
    "T23n1435_049:0358b05_4": "汝定知是非法、非毘尼、非佛法。",
    "T23n1435_049:0358b06_5": "瞿曇彌！",
    "T23n1435_049:0358b06_6": "若知是法不隨欲隨無欲、不隨過隨無過、隨不增長不隨增長、不隨煩惱。",
    "T23n1435_049:0358b08_7": "大愛道！",
    "T23n1435_049:0358b08_8": "汝定知是法、是毘尼、是佛法。」",
    "T23n1435_049:0358b09_9": "爾時瞿曇彌比丘尼往詣佛所，頭面作禮在一面立，白佛言：「善哉世尊！",
    "T23n1435_049:0358b10_10": "願略說法非法、毘尼非毘尼，令我知是法是毘尼是佛法。」",
    "T23n1435_049:0358b11_11": "佛言：「瞿曇彌！",
    "T23n1435_049:0358b12_12": "汝若知是法隨貪不隨無貪、隨無厭不隨厭、隨多欲不隨少欲、隨難滿不隨不難滿、隨難養不隨不難養。",
    "T23n1435_049:0358b14_13": "瞿曇彌！",
    "T23n1435_049:0358b14_14": "汝定知是非法、非毘尼、非佛法。",
    "T23n1435_049:0358b15_15": "瞿曇彌！",
    "T23n1435_049:0358b15_16": "汝知是法隨無貪不隨貪、隨少欲不隨多欲、隨有厭不隨無厭、隨不難滿不隨難滿、隨不難養不隨難養。",
    "T23n1435_049:0358b18_0": "瞿曇彌！",
    "T23n1435_049:0358b18_1": "汝定知是法、是毘尼、是佛法。」",
    "T23n1435_049:0358b19_0": "爾時長老優波離往詣佛所，頭面作禮在一面坐，白佛言：「世尊！",
    "T23n1435_049:0358b20_1": "有幾法，正法滅亡沒？」",
    "T23n1435_049:0358b20_2": "佛言：「優波離！",
    "T23n1435_049:0358b21_3": "有五法，正法滅亡沒。",
    "T23n1435_049:0358b21_4": "何等五？",
    "T23n1435_049:0358b21_5": "有比丘無欲是名一；鈍根是名二；雖誦義句不能正受，亦不能令他解了是名三；不能令受者有恭敬威儀，有說法者不能如法教是名四；鬪諍相言，不在阿練若處，亦不愛敬阿練若處。",
    "T23n1435_049:0358b26_6": "優波離！",
    "T23n1435_049:0358b26_7": "是名五法，令正法滅亡沒。",
    "T23n1435_049:0358b27_0": "有五法，正法不滅、不亡、不沒：有欲；利根；能誦義句、能正受能為人解說；能令受者有威儀恭敬、有說法者能如法教；無鬪諍相言，在阿練若處、愛敬阿練若處。",
    "T23n1435_049:0358c01_1": "是名五法，正法不滅、不亡、不沒。",
    "T23n1435_049:0358c02_2": "「優波離！",
    "T23n1435_049:0358c02_3": "更有五法，正法滅亡沒。",
    "T23n1435_049:0358c02_4": "何等五？",
    "T23n1435_049:0358c03_5": "有比丘不隨法教、隨非法教；不隨忍法、隨不忍法；不敬上座、無有威儀，上座不以法教授；上座說法時愁惱，令後眾生不得受學修多羅、毘尼、阿毘曇；上座命終已後比丘放逸習非法失諸善法。",
    "T23n1435_049:0358c07_6": "是名五法正法滅亡沒。」",
    "T23n1435_049:0358c08_7": "佛語優波離：「更有五法，正法不滅、不亡、不沒：有比丘隨法教、不隨非法教；隨忍、不隨不忍；敬上座、有威儀，上座能以法教；說法時不愁惱，令後眾生得受學修多羅、毘尼、阿毘曇；上座命終已後比丘不放逸習善法。",
    "T23n1435_049:0358c12_8": "是名五法，正法不滅、不亡、不沒。」",
    "T23n1435_049:0358c13_9": "長老難提往詣佛所，頭面作禮在一面坐，白佛言：「世尊！",
    "T23n1435_049:0358c14_10": "正法滅像法時，有幾非法在世？」",
    "T23n1435_049:0358c15_11": "佛言：「難提！",
    "T23n1435_049:0358c15_12": "正法滅像法時，有五非法在世。」",
    "T23n1435_049:0358c16_13": "「何等五？」",
    "T23n1435_049:0358c16_14": "佛言：「正法滅像法時，有比丘心得小止，便謂已得聖法，是名初非法在世。",
    "T23n1435_049:0358c18_15": "難提！",
    "T23n1435_049:0358c18_16": "正法滅像法時，白衣生天，或有出家者墮惡道中，是名第二非法在世。",
    "T23n1435_049:0358c20_17": "難提！",
    "T23n1435_049:0358c20_18": "正法滅像法時，有人捨世間業出家破戒，是名第三非法在世。",
    "T23n1435_049:0358c21_19": "難提！",
    "T23n1435_049:0358c21_20": "正法滅像法時，有破戒者多人佐助，有持戒者無人佐助，是名第四非法在世。",
    "T23n1435_049:0358c23_21": "難提！",
    "T23n1435_049:0358c23_22": "正法滅像法時，無不被罵者，乃至阿羅漢亦被他罵，是名第五非法在世。」",
    "T23n1435_049:0358c25_23": "更有比丘重問此事，佛即以是事語諸比丘。",
    "T23n1435_049:0358c26_24": "佛告優波離：「當來有五怖畏，今者未有，應知是事求方便滅。",
    "T23n1435_049:0358c27_25": "何等五？",
    "T23n1435_049:0358c27_26": "後有比丘不修身、不修戒、不修心、不修智。",
    "T23n1435_049:0358c28_27": "是不修身戒心智已，度他出家受戒，不能令修身、修戒、修心、修智。",
    "T23n1435_049:0359a01_28": "自不調伏，復度他出家受戒，是亦不能令修身、修戒、修心、修智。",
    "T23n1435_049:0359a02_29": "是法中過、比尼中過，毘尼中過、是法中過。",
    "T23n1435_049:0359a03_30": "優波離！",
    "T23n1435_049:0359a03_31": "是名當來初怖畏，今未有當來有，應知是事求方便滅。",
    "T23n1435_049:0359a05_32": "優波離！",
    "T23n1435_049:0359a05_33": "後有比丘不修身、不修戒、不修心、不修智。",
    "T23n1435_049:0359a06_34": "是不修身戒心智已，與他依止畜沙彌，不能令修身、修戒、修心、修智。",
    "T23n1435_049:0359a07_35": "是不調伏，復與他依止、畜沙彌，不能令修身、修戒、修心、修智。",
    "T23n1435_049:0359a09_36": "是法中過、毘尼中過，毘尼中過、是法中過。",
    "T23n1435_049:0359a10_37": "優波離！",
    "T23n1435_049:0359a10_38": "是名第二、第三怖畏，應知是事求方便滅。",
    "T23n1435_049:0359a11_39": "優波離！",
    "T23n1435_049:0359a11_40": "後有比丘不修身、不修戒、不修心、不修智。",
    "T23n1435_049:0359a12_41": "是不修身戒心智已，與淨人、沙彌相近住，不知三相掘地、斷草、用水溉灌。",
    "T23n1435_049:0359a14_0": "是法中過、毘尼中過，毘尼中過、是法中過。",
    "T23n1435_049:0359a14_1": "優波離！",
    "T23n1435_049:0359a15_2": "是名第四怖畏。",
    "T23n1435_049:0359a15_3": "今未有當來有，應知是事求方便滅。",
    "T23n1435_049:0359a16_4": "優波離！",
    "T23n1435_049:0359a16_5": "後有比丘不修身、不修戒、不修心、不修智。",
    "T23n1435_049:0359a17_6": "是不修身戒心智已，共誦修多羅、毘尼、阿毘曇，以前後著中，以中著前後，現見不知白法犯非犯，是名法過、毘尼過，毘尼過、法過。",
    "T23n1435_049:0359a20_7": "優波離！",
    "T23n1435_049:0359a20_8": "是名第五怖畏。",
    "T23n1435_049:0359a20_9": "今未有當來有，應知是事求方便滅。」",
    "T23n1435_049:0359a21_10": "佛語優波離：「更有五怖畏，今未有當來有，應知是事求方便滅。",
    "T23n1435_049:0359a23_11": "何等為五？",
    "T23n1435_049:0359a23_12": "優波離！",
    "T23n1435_049:0359a23_13": "當來有比丘，不修身、不修戒、不修心、不修智。",
    "T23n1435_049:0359a24_14": "是不修身戒心智已，無欲、鈍根，雖誦句義不能正受。",
    "T23n1435_049:0359a25_15": "優波離！",
    "T23n1435_049:0359a25_16": "是初怖畏。",
    "T23n1435_049:0359a26_17": "今未有當來有，應知是事求方便滅。",
    "T23n1435_049:0359a27_0": "優波離！",
    "T23n1435_049:0359a27_1": "當來有比丘不修身、不修戒、不修心、不修智。",
    "T23n1435_049:0359a28_2": "是不修身戒心智已，與比丘尼相近，或犯大事捨戒還俗。",
    "T23n1435_049:0359a29_3": "優波離！",
    "T23n1435_049:0359a29_4": "是第二怖畏。",
    "T23n1435_049:0359a29_5": "今未有當來有，應知是事求方便滅。",
    "T23n1435_049:0359b01_6": "優波離！",
    "T23n1435_049:0359b01_7": "當來有比丘，不修身、不修戒、不修心、不修智。",
    "T23n1435_049:0359b02_8": "是不修身戒心智已，如來所說甚深修多羅，空無相、無願，十二因緣諸深要法，不能信樂受持，雖受不能通利。",
    "T23n1435_049:0359b05_9": "如是說時無憐愍心、無愛樂心，如好作文頌莊嚴章句樂世俗法，隨世所欲有信樂心，說俗事時有愛樂心，是故如來所說甚深修多羅，空、無相、無願，十二因緣諸深法滅。",
    "T23n1435_049:0359b09_10": "優波離！",
    "T23n1435_049:0359b09_11": "是第三怖畏。",
    "T23n1435_049:0359b09_12": "今未有當來有，應知是事求方便滅。",
    "T23n1435_049:0359b10_13": "優波離！",
    "T23n1435_049:0359b10_14": "當來有比丘，不修身、不修戒、不修心、不修智。",
    "T23n1435_049:0359b11_15": "是不修身戒心智已，為衣食故，捨阿練若處、捨林樹下，入聚落中。",
    "T23n1435_049:0359b13_16": "若為衣食故，多所求覓，求覓時擾亂。",
    "T23n1435_049:0359b14_17": "優波離！",
    "T23n1435_049:0359b14_18": "是名第四、第五怖畏。",
    "T23n1435_049:0359b14_19": "今未有當來有，應知是事求方便滅。」",
    "T23n1435_049:0359b15_20": "爾時有迦羅比丘，喜往不可行處與他共語，大童女、寡婦婦、婬女、比丘尼。",
    "T23n1435_049:0359b17_21": "佛言：「比丘有五不應行處。",
    "T23n1435_049:0359b17_22": "何等五？",
    "T23n1435_049:0359b18_23": "童女、寡婦、婦、婬女、比丘尼。",
    "T23n1435_049:0359b18_24": "更有五不應行處。",
    "T23n1435_049:0359b19_25": "何等五？",
    "T23n1435_049:0359b19_26": "賊家、栴陀羅家、屠兒家、婬女家、沽酒家。",
    "T23n1435_049:0359b20_27": "若比丘往五不應行處與他共語，令人生疑謂非梵行。",
    "T23n1435_049:0359b21_28": "童女、寡婦、婦、婬女、比丘尼，是名五不應行處，令人生疑謂非梵行。",
    "T23n1435_049:0359b22_29": "復有五事不應行處與他共語，令人生疑謂作惡法：行賊家、栴陀羅家、屠兒家、婬女家、沽酒家。",
    "T23n1435_049:0359b25_30": "是名五不應行處，令他生疑謂作惡法。",
    "T23n1435_049:0359b26_0": "「有五惡法故應知惡比丘：如小兒、不能善語、無男子行、所謂欲瞋怖癡、不消供養。",
    "T23n1435_049:0359b27_1": "是五法故名惡比丘，如小兒、癡、不能善語、無男子行。",
    "T23n1435_049:0359b29_0": "如是惡比丘尼、惡式叉摩尼、惡沙彌、沙彌尼皆如是，小兒、癡、不善語、無男子行、欲瞋怖癡、不消供養故。",
    "T23n1435_049:0359c02_1": "「有五法惡比丘有罪過：欲、瞋、怖、癡、不消供養，是名五法惡比丘有罪有過。",
    "T23n1435_049:0359c04_0": "如是惡比丘尼、惡式叉摩尼、惡沙彌、沙彌尼，欲、瞋、怖、癡、不消供養故有罪過。",
    "T23n1435_049:0359c05_1": "「有五非毘尼。",
    "T23n1435_049:0359c06_2": "何等五？",
    "T23n1435_049:0359c06_3": "犯波羅夷、僧伽婆尸沙、波夜提、波羅提提舍尼、突吉羅，是名五非毘尼。",
    "T23n1435_049:0359c07_4": "有五毘尼：不犯波羅夷、僧伽婆尸沙、波逸提、波羅提提舍尼、突吉羅，是名五毘尼。",
    "T23n1435_049:0359c09_5": "「有五塵坌不受得噉：食塵、穀塵、水塵、衣塵、一切塵，是名五塵坌，不須更受得噉。",
    "T23n1435_049:0359c11_6": "「有五種受：手來手受、衣裓來衣裓受、篋來篋受、器來器受、污賤國放地受，是名五受。",
    "T23n1435_049:0359c13_7": "更有五受：身身受、身身相觸受、身身並受、身並相觸受、污賤國放地受，是名五受。",
    "T23n1435_049:0359c15_8": "「有五非法自言。",
    "T23n1435_049:0359c15_9": "何等五？",
    "T23n1435_049:0359c16_10": "以王怖自言、以賊怖自言、以斷事人怖自言、以惡獸怖自言、誣己自言，是名五非法自言。",
    "T23n1435_049:0359c18_11": "有五如法自言：非王怖自言、非賊怖自言、非斷事人怖自言、非惡獸怖自言、非誣己自言，是名五如法自言。",
    "T23n1435_049:0359c20_12": "「有五非法見過。",
    "T23n1435_049:0359c20_13": "何謂五？",
    "T23n1435_049:0359c21_14": "向別住人、不共住人、非受大戒眾、犯無殘事、不見是事悔過，是名五非法見過。",
    "T23n1435_049:0359c22_15": "有五如法見過：不向別住人、不向不共住人、不向未受大戒眾、犯有殘事、見是事悔過，是名五如法見過。",
    "T23n1435_049:0359c25_16": "「有五種阿闍梨：出家阿闍梨、教授阿闍梨、羯磨阿闍梨、依止阿闍梨、受法阿闍梨，是名五種阿闍梨。",
    "T23n1435_049:0359c27_17": "有五種弟子：出家弟子、教授弟子、羯磨弟子、依止弟子、受法弟子，是名五種弟子。",
    "T23n1435_049:0359c29_18": "應好恭敬五種阿闍梨，若不恭敬者有罪過。",
    "T23n1435_049:0360a01_19": "「有五種布薩：說戒經布薩、心念布薩、獨在住處布薩、清淨布薩、自恣布薩，是名五種布薩。」",
    "T23n1435_049:0360a03_20": "有諸比丘不乞聽，舉他罪，令憶念，是比丘嫌，以是事白佛，佛言：「從今先不乞聽，不得舉他罪令憶念，若舉令憶念者，突吉羅罪。」",
    "T23n1435_049:0360a06_21": "是有罪人於僧中，無恭敬心無恭敬語，佛言：「若來者應教住五法中：教從坐起、偏袒著衣、脫革屣、右膝著地、合掌在前。」",
    "T23n1435_049:0360a09_0": "有舉罪者無恭敬，佛言：「應教住五法中：教從坐起、偏袒右肩、脫革屣、右膝著地、合掌在前。」",
    "T23n1435_049:0360a11_0": "諸比丘不知云何乞聽？",
    "T23n1435_049:0360a11_1": "佛言：「有五事乞聽。",
    "T23n1435_049:0360a11_2": "應語彼言：『我今語汝、示汝、舉汝、令汝憶念、汝聽我。』」",
    "T23n1435_049:0360a13_3": "諸比丘不知云何與聽？",
    "T23n1435_049:0360a13_4": "是事白佛，佛言：「有五事與聽。",
    "T23n1435_049:0360a14_5": "應言：『語我、示我、舉我、令我憶念、聽汝。』",
    "T23n1435_049:0360a15_6": "是名五。」",
    "T23n1435_049:0360a15_7": "又現前不知云何與聽？",
    "T23n1435_049:0360a15_8": "佛言：「有五種與：『汝云何舉我？",
    "T23n1435_049:0360a16_9": "見耶？",
    "T23n1435_049:0360a16_10": "聞耶？",
    "T23n1435_049:0360a16_11": "疑耶？",
    "T23n1435_049:0360a16_12": "身犯？",
    "T23n1435_049:0360a16_13": "口犯？』",
    "T23n1435_049:0360a17_0": "更有五種現前與聽：『汝舉我波羅夷、僧伽婆尸沙、波逸提、波羅提提舍尼、突吉羅耶？』",
    "T23n1435_049:0360a18_1": "更有五種現前與聽：『汝舉我犯惡口突吉羅耶？",
    "T23n1435_049:0360a20_0": "犯偷蘭遮突吉羅耶？",
    "T23n1435_049:0360a20_1": "犯毘尼突吉羅耶？",
    "T23n1435_049:0360a20_2": "犯眾學法耶？",
    "T23n1435_049:0360a21_3": "犯威儀耶？』",
    "T23n1435_049:0360a21_4": "更有五法現前應與聽：『汝舉我何事？",
    "T23n1435_049:0360a22_5": "有殘犯、無殘犯、有殘無殘犯、聚落中犯、阿練若處犯？』」",
    "T23n1435_049:0360a23_6": "如是現前語已生怖畏，佛言：「有五事現前應安慰：莫怖；莫驚；莫覆藏；莫走；莫群黨，莫不犯言犯，莫群黨已，犯言不犯。",
    "T23n1435_049:0360a26_7": "更有五事應安慰：『我不兇暴說、不受不具足事、亦不直受、不受不定說、我當三問汝。』」",
    "T23n1435_049:0360a28_0": "如是安慰時，彼作異種語，佛言：「應以五事撿究問是事：更以異事答當記識；若默然當記識；有惱他所犯不見過，當作不見擯；見罪不悔，當作不作擯；檢究惡邪見，惡邪見不捨已，當作不捨惡邪見擯舉。",
    "T23n1435_049:0360b03_1": "更有五法應撿究：應苦切作苦切、應依止作依止、應驅出作驅出、應下意作下意、應覓罪相作覓罪相。",
    "T23n1435_049:0360b05_2": "如是優波離！",
    "T23n1435_049:0360b06_3": "是名乞聽安慰。",
    "T23n1435_049:0360b06_4": "有羞無羞人來時，應知乞聽、應知與聽。",
    "T23n1435_049:0360b07_5": "又非法者不應助，如法者應助。",
    "T23n1435_049:0360b08_6": "優波離！",
    "T23n1435_049:0360b08_7": "我見比丘舉他，非實不以實、非時不以時、麁惡不以軟善、有瞋無慈、無益利不以益利。",
    "T23n1435_049:0360b10_8": "若比丘不實舉他有是五事，應教令生悔：若不實舉他，無實有悔，是事應置。",
    "T23n1435_049:0360b12_9": "非時不以時、麁惡不以軟善、有瞋無慈、無益不以益利。",
    "T23n1435_049:0360b13_10": "優波離！",
    "T23n1435_049:0360b13_11": "是比丘以非實舉他，有五事應教令生悔。",
    "T23n1435_049:0360b14_12": "優波離！",
    "T23n1435_049:0360b14_13": "是名五事不實舉他，應斷。",
    "T23n1435_049:0360b15_14": "被非實舉者，有五事不應悔：非實不以實、非時不以時、惡不以善、瞋不以慈、無益不以益利。",
    "T23n1435_049:0360b17_15": "優波離！",
    "T23n1435_049:0360b17_16": "被非實舉者，有是五事不應悔。",
    "T23n1435_049:0360b18_17": "優波離！",
    "T23n1435_049:0360b18_18": "我見比丘舉他，實非不實、時非不時、善非不善、慈非不慈、益非不益，是名五實舉比丘不生悔。",
    "T23n1435_049:0360b20_19": "優波離！",
    "T23n1435_049:0360b20_20": "被實舉者有五事應悔：是實非不實、時非不時、善非不善、慈非不慈、益非不益，是名五被實舉者應悔。",
    "T23n1435_049:0360b23_21": "「有五非法語：非實不以實、非時不以時、非善不以善、非慈不以慈、非益不以益。",
    "T23n1435_049:0360b24_22": "有五如法語：實非不實、時非不時、善非不善、慈非不慈、益非不益。",
    "T23n1435_049:0360b26_23": "「有五嫌呵：責、不責、問、約勅、教。",
    "T23n1435_049:0360b27_24": "責者，有所責，謂莫婬、莫偷、莫殺生、莫身相觸、莫殺草、莫過中食、莫飲酒，是名責。",
    "T23n1435_049:0360b28_25": "不責者，不婬、不偷、不殺生、不身相觸、不殺草、不過中食、不飲酒。",
    "T23n1435_049:0360c01_26": "問者，問言：『婬耶？",
    "T23n1435_049:0360c01_27": "盜耶？",
    "T23n1435_049:0360c01_28": "殺生耶？",
    "T23n1435_049:0360c01_29": "身相觸耶？",
    "T23n1435_049:0360c02_30": "殺草耶？",
    "T23n1435_049:0360c02_31": "過中食耶？",
    "T23n1435_049:0360c02_32": "飲酒耶？』",
    "T23n1435_049:0360c02_33": "約勅者，若婬墮地獄、餓鬼、畜生中；若偷、若殺生、若身相觸、殺草、過中食、飲酒，生地獄、餓鬼、畜生中。",
    "T23n1435_049:0360c04_34": "教者，言：『不應婬、不應偷、不應殺生、不應身相觸、不應殺草、不應過中食、不應飲酒。』",
    "T23n1435_049:0360c06_35": "更有五嫌呵：責、不責、問、現他過、激列他。",
    "T23n1435_049:0360c07_36": "責、不責、問，如先說。",
    "T23n1435_049:0360c08_0": "現他過者，我不婬他婬，隨語得突吉羅。",
    "T23n1435_049:0360c08_1": "我不偷、不殺、不身相觸、不殺草、不過中食、不飲酒、他飲酒，隨語得突吉羅，是名現他過。",
    "T23n1435_049:0360c10_2": "激列者，激列言：『我不婬、不偷、不殺生、不身相觸、不殺草、不過中食、不飲酒。』",
    "T23n1435_049:0360c12_3": "是名激列。",
    "T23n1435_049:0360c12_4": "「有五調伏：苦切、依止、驅出、下意、不見擯。",
    "T23n1435_049:0360c13_5": "「有五舉事：見舉、聞舉、疑舉、身犯、口犯。",
    "T23n1435_049:0360c14_6": "「復有五舉事：犯波羅夷、僧伽婆尸沙、波逸提、波羅提提舍尼、突吉羅。",
    "T23n1435_049:0360c15_7": "「復有五舉事：惡口，突吉羅；偷蘭遮，突吉羅；毘尼，突吉羅；眾學法，突吉羅；威儀，突吉羅。",
    "T23n1435_049:0360c17_8": "「持律者有五利益。",
    "T23n1435_049:0360c18_9": "何等五？",
    "T23n1435_049:0360c18_10": "戒身牢固，無能教者，說戒經時無所畏難，能斷他疑，能立正法。",
    "T23n1435_049:0360c19_11": "「持律復有五利：知犯、知不犯、知輕、知重、善廣誦戒。",
    "T23n1435_049:0360c20_12": "「持律有五利：知出家法、知羯磨、知威儀、知依止、知障道法、不障道法。",
    "T23n1435_049:0360c22_13": "「有五事，闥利吒比丘不能滅諍：非法言法、法言非法、非毘尼言毘尼、毘尼言非毘尼、犯言不犯。",
    "T23n1435_049:0360c24_14": "是名五事，闥利吒比丘不能滅諍。",
    "T23n1435_049:0360c25_15": "有五事，闥利吒比丘能滅諍：非法言非法、法言法、非毘尼言非毘尼、毘尼言毘尼、犯言犯。",
    "T23n1435_049:0360c27_16": "「復有五，闥利吒比丘不能滅諍：不犯言犯、犯言不犯、輕言重、重言輕、有殘言無殘。",
    "T23n1435_049:0360c29_17": "是名五事，闥利吒比丘不能滅諍。",
    "T23n1435_049:0361a01_18": "復有五，闥利吒比丘能滅諍：犯言犯、不犯言不犯、輕言輕、重言重、殘言殘。",
    "T23n1435_049:0361a02_19": "是名五，闥利吒比丘能滅諍。",
    "T23n1435_049:0361a03_20": "「復有五，闥利吒比丘不能滅諍：有殘言無殘、無殘言有殘、常所行事言非常所行事、非常所行事言是常所行事、鬪諍相言，是名五事不能滅諍。",
    "T23n1435_049:0361a06_21": "復有五事，闥利吒比丘能滅諍：有殘言有殘、無殘言無殘、常所行事言是常所行事、非常所行事言非常所行事、不鬪諍相言，是名五事能滅諍。",
    "T23n1435_049:0361a10_0": "「復有五，闥利吒比丘不能滅諍：不通利毘尼、不能分別相似句義、不能善說戒、不能令有疑者親近、不能立正法。",
    "T23n1435_049:0361a12_1": "是名五事，闥利吒比丘不能滅諍。",
    "T23n1435_049:0361a13_2": "復有五，闥利吒比丘能滅諍：通利毘尼、能分別相似句義、善說戒、能令有疑者親近、能立正法。",
    "T23n1435_049:0361a15_3": "是名五，闥利吒比丘能滅諍。",
    "T23n1435_049:0361a16_4": "「復有五，闥利吒比丘不能滅諍：破戒、破見、不能如法求滅諍事、不能通經與阿毘曇相應、不能分別句義相應。",
    "T23n1435_049:0361a18_5": "是名五，闥利吒比丘不能滅諍。",
    "T23n1435_049:0361a19_6": "復有五，闥利吒比丘能滅諍：不破戒、不破見、能求滅諍事、能通經與阿毘曇相應、能分別句義相應。",
    "T23n1435_049:0361a21_7": "是名五，闥利吒比丘能滅諍。",
    "T23n1435_049:0361a22_8": "「復有五，闥利吒比丘不能滅諍：不能和合眾、不能取二眾意、不能止二諍、不能斷罪所受法、不能次第說。",
    "T23n1435_049:0361a24_9": "是名五，闥利吒比丘不能滅諍。",
    "T23n1435_049:0361a25_10": "復有五，闥利吒比丘能滅諍：能和合眾、能取二眾意、能止二諍、能斷罪所受經法、能次第說。",
    "T23n1435_049:0361a27_11": "是名五，闥利吒比丘能滅諍。",
    "T23n1435_049:0361a28_12": "「復有五，闥利吒比丘不能滅諍：不善取滅諍事、不能善知諍起因緣、不能善和諍、不能善滅諍、不能滅已令更不起。",
    "T23n1435_049:0361b01_13": "是名五，闥利吒比丘不能滅諍。",
    "T23n1435_049:0361b02_14": "復有五，闥利吒比丘能滅諍：能善取滅諍事、善知諍起因緣、能善和諍、能善滅諍、滅已更不令起。",
    "T23n1435_049:0361b04_15": "是名五，闥利吒比丘能滅諍。",
    "T23n1435_049:0361b05_16": "「復有五，闥利吒比丘不能滅諍：愛、瞋、怖、癡、不能善滅諍。",
    "T23n1435_049:0361b06_17": "是名五，闥利吒比丘不能滅諍。",
    "T23n1435_049:0361b07_18": "復有五，闥利吒比丘能滅諍：不愛、不瞋、不怖、不癡、能善滅諍。",
    "T23n1435_049:0361b08_19": "是名五，闥利吒比丘能滅諍。",
    "T23n1435_049:0361b09_20": "「復有五，闥利吒比丘不能滅諍：不能分別相似句義；不應讚而讚、應讚而不讚；不應清淨令清淨、應清淨不令清淨；不應敬而敬、應敬而不敬。",
    "T23n1435_049:0361b12_21": "是名五，闥利吒比丘不能滅諍。",
    "T23n1435_049:0361b13_22": "復有五，闥利吒比丘能滅諍：能分別相似句義；不應讚不讚、應讚而讚；不應清淨不令清淨、應清淨令清淨；不應敬不敬、應敬而敬。",
    "T23n1435_049:0361b16_23": "是名五，闥利吒比丘能滅諍。",
    "T23n1435_049:0361b16_24": "「復有五，闥利吒比丘不能滅諍：不能善分別句義；僧中恃力而說；不從他乞聽便舉他罪；於他有嫌，悔過已故有嫌見，有嫌說他事；不能止諍。",
    "T23n1435_049:0361b20_25": "是名五，闥利吒比丘不能滅諍。",
    "T23n1435_049:0361b20_26": "復有五，闥利吒比丘能滅諍：善知分別句義；不恃力說；乞聽而舉；於他無嫌，悔過已無嫌見；能滅諍。",
    "T23n1435_049:0361b23_0": "是名五，闥利吒比丘能滅諍。",
    "T23n1435_049:0361b24_0": "「知食人有五事，先未差不應差、若差應置：愛、瞋、怖、癡、不知得不得。",
    "T23n1435_049:0361b25_1": "是名五，知食人先未差不應差、已差應置。",
    "T23n1435_049:0361b26_2": "復有五事，知食人先未差應差、若已差不應置：無愛、無瞋、無怖、無癡、知得不得。",
    "T23n1435_049:0361b28_3": "是名五，應差知食人。",
    "T23n1435_049:0361b28_4": "「復有五事，知食人未差不應差、已差不應約勅：愛、瞋、怖、癡、不知得不得，是名五。",
    "T23n1435_049:0361c01_5": "「復有五，知食人未差應差、已差應約勅：不愛、瞋、怖、癡、知得不得。",
    "T23n1435_049:0361c02_6": "是名五，應差知食人。",
    "T23n1435_049:0361c03_7": "「復有五，不應差、已差應滅：愛、瞋、怖、癡、不知得不得，是名五。",
    "T23n1435_049:0361c04_8": "復有五，知食人未差應差、已差不應滅：不愛、瞋、怖、癡、知得不得。",
    "T23n1435_049:0361c06_9": "是名五，應差不應滅也。",
    "T23n1435_049:0361c06_10": "如是應滅，如是不應滅。",
    "T23n1435_049:0361c07_11": "如是應呵、如是不應呵；如是應舉、如是不應舉；如是應毀、如是不應毀；如是迷亂、如是不迷亂；如是應嫌、如是不應嫌；生疑悔、無疑悔；有犯、無犯；有事、無事；有惱、無惱；惱他、不惱他；變異、不變異；熱、不熱；愛語、不愛語；有損、無損；差賢聖、賢聖所讚；向惡道、不向惡道；趣地獄、趣天上；生死久遠、生死不久遠；住生死、入泥洹。",
    "T23n1435_049:0361c14_12": "如差知食人，十三人亦如是。",
    "T23n1435_049:0361c16_0": "「有五事，諍難滅：不求僧斷、不順佛語、不如法白、二眾諍心不息、所犯不求清淨，是名五，諍難滅。",
    "T23n1435_049:0361c18_1": "復有五，諍易滅：求僧斷、順佛語、如法白、二眾諍心息、所犯求清淨，是名五，諍易滅。",
    "T23n1435_049:0361c20_0": "「有五事不應取諍：諍心不息、依恃官勢、依恃白衣、有勢力者不依僧、不依闥利吒比丘，是名五不應取諍。",
    "T23n1435_049:0361c22_1": "有五事應取諍：諍心息、不恃官勢、不恃白衣、有勢力者依僧、依闥利吒比丘，是名五應取諍。",
    "T23n1435_049:0361c24_2": "「優波離！",
    "T23n1435_049:0361c24_3": "闥利吒比丘取諍時有五事：自觀觀他已應取諍、先來戒清淨、多聞廣知經法、僧中多有持修妬路毘尼摩多羅伽者、有說佛法處能取。",
    "T23n1435_049:0361c27_4": "僧中多有上座闥利吒比丘、中座比丘、下座比丘，二眾和合如法分別。",
    "T23n1435_049:0361c29_5": "僧中多有持戒者，乃至不破小戒。",
    "T23n1435_049:0362a01_6": "依修多羅，善求覓除滅二諍，利益安樂眾生，憐愍世間生人天因緣，是名自觀觀他。",
    "T23n1435_049:0362a03_7": "「有五事諍難滅：共諍比丘依恃官、恃白衣、恃白衣故惱上座、與白衣衣食不與法、不如法求諍，是名五諍難滅。",
    "T23n1435_049:0362a05_8": "有五事諍易滅：不恃官、不恃白衣、不惱僧、與白衣法不與衣食、如法求諍，是名五諍易滅。",
    "T23n1435_049:0362a07_9": "「復有五事諍難滅：二眾以力取諍、不善取諍、不善取滅諍事、不善取滅諍義、諍比丘不敬上座中座下座比丘，是名五諍難滅。",
    "T23n1435_049:0362a10_10": "有五事諍易滅：二眾不以力取諍、善取諍、善取滅諍事、善取滅諍義、諍比丘恭敬上座闥利吒比丘中座比丘下座比丘，是名五諍易滅。",
    "T23n1435_049:0362a14_0": "「復有五事不應取諍：依恃官、依恃白衣、惱僧、與白衣衣食不與法、不如法求諍，是名五不應取諍。",
    "T23n1435_049:0362a16_1": "復有五事應取諍：不恃官、不恃白衣、不惱僧、與白衣法不與衣食、如法求諍，是名五應取諍。",
    "T23n1435_049:0362a18_2": "「復有五事不應取諍：二眾以力取諍、不善取諍、不善取滅諍事、不善取滅諍義、不敬上座中座下座，是名五不應取諍。",
    "T23n1435_049:0362a21_3": "復有五事應取諍：二眾不以力取諍、善取諍、善取滅諍事、善取滅諍義、恭敬上座闥利吒比丘中座下座比丘，是名五事應取諍。",
    "T23n1435_049:0362a24_4": "「復有五事，闥利吒比丘不能滅諍：不善誦毘尼、不能說相似句義、諍比丘執所犯事如鉤鎖難解、不滿五歲依止他、不解十直。",
    "T23n1435_049:0362a26_5": "是名五法，闥利吒比丘不能滅諍。",
    "T23n1435_049:0362a27_6": "復有五法成就，闥利吒比丘能滅諍：善誦毘尼、善能分別相似句義、諍比丘不執所犯、滿五歲不依止他、解十直。",
    "T23n1435_049:0362b01_7": "是名五，闥利吒比丘能滅諍。」",
    "T23n1435_049:0362b01_8": "佛語優波離：「闥利吒比丘取諍時，應以五事觀：此中誰先來清淨持戒？",
    "T23n1435_049:0362b03_9": "誰多聞智慧、善誦阿含？",
    "T23n1435_049:0362b04_10": "誰於師如法？",
    "T23n1435_049:0362b04_11": "誰信佛法僧？",
    "T23n1435_049:0362b04_12": "誰不輕佛戒？",
    "T23n1435_049:0362b04_13": "是名五。",
    "T23n1435_049:0362b05_14": "闥利吒比丘應以此五事善觀諍者。",
    "T23n1435_049:0362b06_0": "又優波離！",
    "T23n1435_049:0362b06_1": "有諍比丘到闥利吒比丘邊求斷諍相言時，是闥利吒比丘以此五事觀已取諍：誰先來持戒清淨？",
    "T23n1435_049:0362b08_2": "誰多聞誦阿含？",
    "T23n1435_049:0362b08_3": "誰有呵責事？",
    "T23n1435_049:0362b09_4": "先不與闥利吒比丘有嫌耶？",
    "T23n1435_049:0362b09_5": "能取滅諍如佛法毘尼滅？",
    "T23n1435_049:0362b10_6": "是名優波離！",
    "T23n1435_049:0362b10_7": "有諍比丘相言時，闥利吒比丘以五事觀。」",
    "T23n1435_049:0362b12_0": "十誦律卷第四十九"
}