[
    {
        "source_sentence": "佛華嚴入如來德智不思議境界",
        "from": "T10n0303_001:0917b22_0",
        "context_with_next_sentence": true
    },
    {
        "source_sentence": "經卷上",
        "from": "T10n0303_001:0917b23_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T10n0303_001:0917b25_0",
        "context_with_next_sentence": true
    },
    {
        "source_sentence": "如是我聞：",
        "from": "T10n0303_001:0917b26_4",
        "context_with_next_sentence": true
    },
    {
        "source_sentence": "一時婆伽婆，遊摩伽陀國法阿蘭拏處菩提場上普光堂中；",
        "from": "T10n0303_001:0917b27_10",
        "context_with_next_sentence": true
    },
    {
        "source_sentence": "大福聚集，妙喜所生，普無毀處，功德無量，蓮華藏師子座中坐，平等證覺一、善淨覺者二、無有二行三、遊佛所遊四、得至諸佛平等五、到無障處六、不退轉法七、無遮行處八、不捨無邊諸佛所作九、住不思處十、向無相法十一、三世平等所生十二、其身遍諸世界十三、諸法智中無有疑惑十四、於諸所行具足覺慧十五、諸法智中不為慮難十六、無分別身十七、受諸菩薩智十八、得至無二佛行最勝彼岸十九、盡到無差別如來解脫智二十、順到無邊無中佛地平等二十一、法界最極二十二、虛空界究竟二十三、無後際盡二十四、於諸劫數常轉法輪身不休息二十五。",
        "from": "T10n0303_001:0917c09_21",
        "context_with_next_sentence": true
    },
    {
        "source_sentence": "共六十二百千比丘，彼謂：",
        "from": "T10n0303_001:0917c10_10",
        "context_with_next_sentence": true
    },
    {
        "source_sentence": "奢利弗多囉隋云鸜鵒子，舊名舍利弗者一、摩訶毛伽利耶夜那舊名大目揵連者二、摩訶迦葉簸三、阿泥留馱四、修浮帝隋云善實，舊名須菩提者五、迦底耶夜那舊名迦旃延者六、摩訶劫譬那舊名劫賓那者七、黎婆多八、難陀九、那提迦葉簸十、伽耶迦葉簸十一、富囉拏迷低黎夜尼弗多囉隋云滿慈子，舊名富樓那者十二、伽傍簸帝隋云牛主，舊名憍梵波提者十三、周稚般他迦隋云髻道，舊名周利槃陀者十四、達囉弊夜摩羅弗多囉隋云物力士子，舊名沓婆摩羅子者十五、佉馱囉婆那迦十六、專陀十七、摩訶俱絺羅十八、囉侯羅十九、阿難陀二十，如是為首，有六十二百千比丘，皆遊一法，等入境界，皆入諸法自性行，皆無所住虛空境界，皆遊無所依處，皆已離諸煩惱障蓋所起，皆已入諸如來法界光明行，皆平等入一法，皆向普智，皆於普智道無有休息，皆說普智智無有退意，皆已得至別智智觀最勝彼岸，皆從方便境界行處所生。",
        "from": "T10n0303_001:0917c25_14",
        "context_with_next_sentence": true
    },
    {
        "source_sentence": "復共六十百千比丘尼：",
        "from": "T10n0303_001:0917c26_5",
        "context_with_next_sentence": true
    },
    {
        "source_sentence": "摩訶鉢囉闍簸帝比丘尼，耶輸陀囉比丘尼為首，皆善集白法，皆近普智智，皆入普智光明行，皆於明法，如是善通諸法無相，如是下入諸法實際，如是順到諸法不生不滅無有助對，如是信解，皆安住不思解脫三摩地，皆隨化度眾生，如無功用無分別色身形類威儀示現。",
        "from": "T10n0303_001:0918a03_8",
        "context_with_next_sentence": true
    },
    {
        "source_sentence": "復與大菩薩眾，有十佛土不可說俱致那由多百千微塵等菩薩摩訶薩，彼謂：",
        "from": "T10n0303_001:0918a05_14",
        "context_with_next_sentence": true
    },
    {
        "source_sentence": "普賢菩薩摩訶薩，普日菩薩，普化菩薩，普智菩薩，普眼菩薩，普光菩薩，普明菩薩，普照菩薩，普幢菩薩，普意菩薩摩訶薩，大速行菩薩，大速持菩薩，大遊戲菩薩，大遊戲王菩薩，大精進勇步菩薩，大勇步健菩薩，大頻申菩薩，大頻申力菩薩，大眾主菩薩，平等光明月菩薩，法無垢月菩薩，顯赫月菩薩，震聲月菩薩，放光月菩薩摩訶薩，梵音菩薩，梵主雷音菩薩，地鳴音菩薩，諸音分勝音菩薩摩訶薩，普孕菩薩，普無垢孕菩薩，功德孕菩薩，顯赫孕菩薩，寶孕菩薩，月孕菩薩，日孕菩薩，熾然孕菩薩，蓮華孕菩薩摩訶薩，意菩薩，大意菩薩，勝意菩薩，震聲意菩薩，上意菩薩，妙意菩薩，增長意菩薩，無邊意菩薩，廣意菩薩，覺意菩薩，無盡意菩薩，海意菩薩摩訶薩，迷留燈菩薩，法炬燈菩薩，諸方遍燈菩薩，普燈菩薩，滅諸闇燈菩薩，諸趣明燈菩薩，一向照燈菩薩，月燈菩薩，日燈菩薩摩訶薩，曼殊尸利童子菩薩，觀世音菩薩，大勢至菩薩，金剛孕菩薩，功德孕菩薩，捨惡道菩薩，藥王菩薩，藥上菩薩，支帝神廟雷音菩薩，蓮華手菩薩，日光菩薩，離塵勇步菩薩，金剛意菩薩，閉塞諸蓋菩薩，降伏摩囉菩薩，寶髻菩薩，十百光明火熾然菩薩，大降伏摩囉菩薩，難出現菩薩，難降伏菩薩，入度菩薩，難稱事意菩薩，乾竭惡趣菩薩，慈者菩薩摩訶薩，如是為首，十佛土不可說俱致那由多百千微塵等菩薩摩訶薩，皆是一生補處，各異世界來集，善安立菩薩，欲令成熟思惟方便行，化度諸眾生界，欲令成熟一，皆遍諸世界思惟行智遍入二，皆思惟善觀察涅槃地境界智三，善攝眾生界斷諸戲論及斷行取四，皆善住入無邊中法行五，皆思惟善觀察眾生業報不失不得六，皆思惟善觀察眾生界信根發起方便最勝七，皆善平等持過去、未來、現在諸如來所說義句味受持智八，皆善住入世間、出世間無邊中法行九，皆善觀察有為、無為三世過量法行十，皆次第無間得遊過去、未來、現在諸如來智場相十一，皆於心剎那、心剎那間善示現墮沒出生、出家、苦行、方便詣菩提場、降伏摩囉、證覺菩提、轉法輪、大涅槃十二，皆不離諸眾生令其發心證覺菩提十三，皆入一眾生心攀緣善順到無餘諸眾生心攀緣十四，皆於自然地不動菩薩身十五，皆得普智地不退轉行十六，皆入菩薩所作力不休息無作智行十七，皆善住持一眾生所作無邊劫行十八，皆善入不錯謬轉法輪安住諸世間化度界十九，皆具足過去、未來、現在諸如來淨處受行力勝願二十，皆具足普賢行願殊勝淨信二十一，皆詣諸佛出處善能勸請二十二，皆善持諸如來法教二十三，皆作不斷諸佛種姓二十四，皆於無佛世界示現佛出二十五，皆能清淨濁染世界二十六，皆滅諸菩薩業障二十七，皆已入無礙法界二十八，皆具足虛空界量法二十九，皆具足法界無礙平等三十，皆具足實際法界平等三十一，皆信解威儀業所起報三十二，皆信解如因所起果三十三，皆具足印別印起諸法平等智三十四，皆具足影像水月法平等三十五，皆具足覺諸法響等音鳴三十六，皆安住不思解脫三摩地三十七，遊戲首楞伽摩三摩地三十八，皆安住無邊佛身色成就出生陀羅尼三十九，皆善於一毛道現諸世界四十依梵本，此間有三句與前二十、二十一、二十二等三句次第相似，故不重出，皆於一毛道中十方善能示現墮沒出生、出家、苦行、方便詣菩提場，示現降伏摩囉、證覺菩提、轉法輪、大涅槃四十一，皆具足以一加趺十方諸世界遍滿智四十二，皆善示現諸土瓔珞具於一土中四十三，皆善示現一土瓔珞具於諸土中四十四，皆善示現滿十方世界諸如來眾於一如來眾中四十五，善示現一如來眾於十方諸世界諸如來眾中四十六，善示現諸眾生身四十七，善示現諸佛身入一佛身四十八，善示現一佛身入諸佛身四十九，善示現諸方諸世界入自身中五十，善示現諸三世眾生身於一眾生五十一，皆善示現過去世入未來世、未來世入過去世、過去世入現在世、現在世入過去世、過去世入未來世五十二，皆善以一身入三摩地於無量無數身起五十三，善以無量無數身入三摩地於一身起五十四，皆善示現諸身譬喻證覺菩提五十五，皆善示現諸眾生身於一眾生身中五十六，善示現一眾生身於諸眾生身中五十七，善示現諸佛身於一佛身中五十八，善示現一佛身於諸佛身中五十九，善示現諸眾生身即是法身六十，皆善示現諸土莊嚴具於一土中六十一，善示現一土莊嚴具於諸土中六十二，善納十方諸世界於一毛孔中六十三，皆善示現諸佛證覺菩提願、力、智令諸眾生證覺六十四，皆遍十方世界隨所成就眾生隨所化度如無上正覺善能示現六十五，皆善示現於諸劫數一一世界中菩薩行行身不休息六十六，皆於一心生時，遍十方諸世界一一世界中，諸眾生若卵生、若胎生、若濕生、若化生，若有色、若無色，若有想、若無想，若二足、若四足、若多足，若天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、盧迦波羅、人非人等，隨所成熟化度，如是無功用無分別作威儀行入其住處善能示現六十七，皆於一微塵中善納無量無數不可稱、不可量、不可說世界而心不逼惱六十八，皆善以無量無數不可思、不可稱、不可量、不可說、不可說劫，於一牟侯利位時住持六十九，善以一牟侯利位時，於無量無數不可思、不可稱、不可量、不可說、不可說劫住持七十；",
        "from": "T10n0303_001:0919a16_20",
        "context_with_next_sentence": true
    },
    {
        "source_sentence": "皆隨眾生所成熟行，如是無功用無分別色身形類威儀善能示現；",
        "from": "T10n0303_001:0919a18_7",
        "context_with_next_sentence": true
    },
    {
        "source_sentence": "如是及餘無量無數俱致那由多百千功德具足菩薩摩訶薩。",
        "from": "T10n0303_001:0919a19_14",
        "context_with_next_sentence": true
    },
    {
        "source_sentence": "復有無量無數不可思、不可稱、不可量、不可說天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、護世等，各從種種佛土，來集此世界中，百俱致四大王身天，一一大多眷屬圍繞，詣向佛所，為欲禮覲供養親事聽法。",
        "from": "T10n0303_001:0919a25_5",
        "context_with_next_sentence": true
    },
    {
        "source_sentence": "復有百俱致舍迦囉，百俱致修夜摩天王，百俱致兜率多天王，百俱致善化天王，百俱致他化自在天王，一一天王大多眷屬圍繞，詣向佛所，為欲禮覲供養，親事聽法。",
        "from": "T10n0303_001:0919a29_15",
        "context_with_next_sentence": true
    },
    {
        "source_sentence": "復有俱致摩囉身天，商主前行詣向佛所，為欲禮覲供養，親事聽法。",
        "from": "T10n0303_001:0919b02_10",
        "context_with_next_sentence": true
    },
    {
        "source_sentence": "復有百俱致婆囉訶摩，百俱致大婆囉訶摩，百俱致少光，百俱致無量光，百俱致光音，百俱致少淨，百俱致無量淨，百俱致遍淨，百俱致廣果，百俱致善現，百俱致大廣，百俱致大熾，百俱致究竟諸天，一一婆囉訶摩，大多眷屬圍繞，詣向佛所，為欲禮覲供養，親事聽法。",
        "from": "T10n0303_001:0919b09_2",
        "context_with_next_sentence": true
    },
    {
        "source_sentence": "百俱致淨居身天，大自在天子前行詣向佛所，為欲禮覲供養，親事聽法。",
        "from": "T10n0303_001:0919b11_13",
        "context_with_next_sentence": true
    },
    {
        "source_sentence": "百俱致龍主，百俱致夜叉主，百俱致揵闥婆主，百俱致阿修囉主，百俱致伽留荼主，百俱致緊那囉主，百俱致摩睺囉伽主，一一大多眷屬圍繞，詣向佛所，為欲禮覲供養，親事聽法。",
        "from": "T10n0303_001:0919b15_14",
        "context_with_next_sentence": true
    },
    {
        "source_sentence": "復有無量無數人非人等，詣向佛所，為欲禮覲供養，親事聽法。",
        "from": "T10n0303_001:0919b17_8",
        "context_with_next_sentence": true
    },
    {
        "source_sentence": "復有多俱致那由多百千優波娑迦、優波斯迦，詣向佛所，為欲禮覲供養，親事聽法。",
        "from": "T10n0303_001:0919b19_18",
        "context_with_next_sentence": true
    },
    {
        "source_sentence": "復有諸藥草、樹林、天等，迷留、大迷留，目真隣陀、大目真隣陀，雪山、輪山等，諸山天，詣向佛所，為欲禮覲供養，親事聽法。",
        "from": "T10n0303_001:0919b22_13",
        "context_with_next_sentence": true
    },
    {
        "source_sentence": "復有海、大海，河、池、陂天等，詣向佛所，為欲禮覲供養，親事聽法。",
        "from": "T10n0303_001:0919b24_8",
        "context_with_next_sentence": true
    },
    {
        "source_sentence": "復有村、城國王所治處天等，詣向佛所，為欲禮覲供養，親事聽法。",
        "from": "T10n0303_001:0919b26_9",
        "context_with_next_sentence": true
    },
    {
        "source_sentence": "復有龍、夜叉、揵闥婆、阿修囉、伽留荼、緊那囉、摩睺囉伽宮中所有天等，詣向佛所，為欲禮覲供養，親事聽法，以佛神力故，眾生無有逼惱。",
        "from": "T10n0303_001:0919c01_2",
        "context_with_next_sentence": true
    },
    {
        "source_sentence": "復有百俱致月，百俱致日，百俱致海，一一大多眷屬圍繞詣向佛所，為欲禮覲供養，親事聽法。",
        "from": "T10n0303_001:0919c04_3",
        "context_with_next_sentence": true
    },
    {
        "source_sentence": "復有龍王，名阿那婆怛簸多，大眷屬圍繞，詣向佛所，為欲禮覲供養，親事聽法。",
        "from": "T10n0303_001:0919c06_15",
        "context_with_next_sentence": true
    },
    {
        "source_sentence": "爾時世尊，光明顯熾，映蔽諸眾，如彼白助月輪，於十五日，雲網放脫，光明顯熾，映蔽諸星宿輪；",
        "from": "T10n0303_001:0919c09_2",
        "context_with_next_sentence": true
    },
    {
        "source_sentence": "如是，如是，世尊亦然，映蔽諸舍迦囉、婆囉訶摩、護世等光明顯熾，如修迷留山王光明顯熾，功德顯熾住不動身、不戰、不喘。",
        "from": "T10n0303_001:0919c11_18",
        "context_with_next_sentence": true
    },
    {
        "source_sentence": "爾時曼殊尸利童真，告遮塞諸蓋菩薩言：",
        "from": "T10n0303_001:0919c12_17",
        "context_with_next_sentence": true
    },
    {
        "source_sentence": "「佛子！",
        "from": "T10n0303_001:0919c13_1",
        "context_with_next_sentence": true
    },
    {
        "source_sentence": "此如來，住不動身、不戰、不喘。",
        "from": "T10n0303_001:0919c13_16",
        "context_with_next_sentence": true
    },
    {
        "source_sentence": "」如是語已。",
        "from": "T10n0303_001:0919c13_22",
        "context_with_next_sentence": true
    },
    {
        "source_sentence": "遮塞諸蓋菩薩摩訶薩，告曼殊尸利童真言：",
        "from": "T10n0303_001:0919c14_17",
        "context_with_next_sentence": true
    },
    {
        "source_sentence": "「曼殊尸利！",
        "from": "T10n0303_001:0919c15_3",
        "context_with_next_sentence": true
    },
    {
        "source_sentence": "此如來於此眾中，或有天人，知其從家而出欲向出家，或有知其住苦行處；",
        "from": "T10n0303_001:0919c16_16",
        "context_with_next_sentence": true
    },
    {
        "source_sentence": "於此眾中，或有知其詣菩提場，或有坐菩提場；",
        "from": "T10n0303_001:0919c17_18",
        "context_with_next_sentence": true
    },
    {
        "source_sentence": "於此眾中，或有無量無數摩囉眾圍繞，或有知其破壞摩囉，無量無數天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、盧迦波羅等，欲助與力，勝勝大商主，或有知其證覺已舍迦囉勸請；",
        "from": "T10n0303_001:0919c22_14",
        "context_with_next_sentence": true
    },
    {
        "source_sentence": "或有婆囉訶摩，或有知此眾中盧迦波羅勸請世尊；",
        "from": "T10n0303_001:0919c23_17",
        "context_with_next_sentence": true
    },
    {
        "source_sentence": "或有知世尊為我等說陀那；",
        "from": "T10n0303_001:0919c24_10",
        "context_with_next_sentence": true
    },
    {
        "source_sentence": "此眾中，或有知世尊為我等說尸羅，或有說忍，或有說精進，或有說思惟定，或有知世尊為我等說鉢囉闍若波囉蜜，或有說方便，或有知世尊為我等說願，或有說力，或有說闍若那；",
        "from": "T10n0303_001:0919c28_14",
        "context_with_next_sentence": true
    },
    {
        "source_sentence": "或有知世尊為我等說聲聞乘，或有說獨覺乘，或有說大乘；",
        "from": "T10n0303_001:0920a01_1",
        "context_with_next_sentence": true
    },
    {
        "source_sentence": "或有知世尊為我等說生畜生法，或有生餓鬼，或有知世尊為我等說生閻摩世法；",
        "from": "T10n0303_001:0920a02_17",
        "context_with_next_sentence": true
    },
    {
        "source_sentence": "或有知世尊為我等說生四大王天宮法，或有生三十三天，或有知世尊為我等說生夜摩天宮法，或有知世尊為我等說生兜率天宮法，或有生化天宮，或有生他化自在天宮，或有生摩囉天宮，或有知世尊為我等說生婆囉訶摩天宮法；",
        "from": "T10n0303_001:0920a08_6",
        "context_with_next_sentence": true
    },
    {
        "source_sentence": "或有生人，或有此眾中知世尊為我等說當得轉輪王。",
        "from": "T10n0303_001:0920a09_10",
        "context_with_next_sentence": true
    },
    {
        "source_sentence": "「曼殊尸利！",
        "from": "T10n0303_001:0920a09_16",
        "context_with_next_sentence": true
    },
    {
        "source_sentence": "或有此眾中知如來高二尋，或有高一俱嚧舍，或有高二俱嚧舍，或有高半踰闍那，或有知如來身高二踰闍那，或有知如來身十踰闍那；",
        "from": "T10n0303_001:0920a12_17",
        "context_with_next_sentence": true
    },
    {
        "source_sentence": "或有此眾中知如來身千踰闍那，或有知如來身十、二十、三十、四十、五十、百千踰闍那，或有知如來身八十四百千踰闍那；",
        "from": "T10n0303_001:0920a15_12",
        "context_with_next_sentence": true
    },
    {
        "source_sentence": "或有此眾中知如來身過百千數踰闍那；",
        "from": "T10n0303_001:0920a16_11",
        "context_with_next_sentence": true
    },
    {
        "source_sentence": "或有見金色，或有鞞琉璃夜摩尼寶色，或有因陀囉青摩尼寶色，或有大青摩尼寶色，或有火光摩尼寶色，或有波頭摩染摩尼寶色，或有知如來身舍迦囉毘楞伽那摩尼寶色，或有金剛光摩尼寶色，或有諸天光摩尼寶色，或有日月光摩尼寶色，或有水光摩尼寶色，或有知如來頗致迦摩尼寶色，或有自在王摩尼寶色，或有諸光最上摩尼寶色，或有師子鬚摩尼寶色，或有師子幢上摩尼寶色，或有海住持淨莊嚴普炎光摩尼寶色。",
        "from": "T10n0303_001:0920a26_9",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920a26_14",
        "context_with_next_sentence": true
    },
    {
        "source_sentence": "或有此眾中知如來如意摩尼寶色。",
        "from": "T10n0303_001:0920a27_10",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920a27_15",
        "context_with_next_sentence": true
    },
    {
        "source_sentence": "所有如是色威儀住，得化度眾生。",
        "from": "T10n0303_001:0920a28_11",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920a28_16",
        "context_with_next_sentence": true
    },
    {
        "source_sentence": "彼眾生見如來彼彼如是色威儀住。",
        "from": "T10n0303_001:0920a29_11",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920a29_16",
        "context_with_next_sentence": true
    },
    {
        "source_sentence": "所有說法得成熟眾生，彼等眾生，知如來如是說法。",
        "from": "T10n0303_001:0920b02_1",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920b02_6",
        "context_with_next_sentence": true
    },
    {
        "source_sentence": "所有修行，令諸眾生入如來教得受化度，彼眾生知如來住彼彼行。",
        "from": "T10n0303_001:0920b03_15",
        "context_with_next_sentence": true
    },
    {
        "source_sentence": "「曼殊尸利！",
        "from": "T10n0303_001:0920b04_5",
        "context_with_next_sentence": true
    },
    {
        "source_sentence": "若於東方無量無數不可思、不可稱、不可量、不可說諸世界悉滿，天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、護世、人非人等；",
        "from": "T10n0303_001:0920b07_15",
        "context_with_next_sentence": true
    },
    {
        "source_sentence": "如東方，如是南方、西方、北方、東南方、西南方、西北方，如是東北方，上方、下方，無量無數不可思、不可稱、不可量、不可說諸世界悉滿，天、龍、夜叉、揵闥婆、阿修囉、伽留荼、緊那囉、摩睺囉伽、舍迦囉、婆囉訶摩、護世、人非人等；",
        "from": "T10n0303_001:0920b12_15",
        "context_with_next_sentence": true
    },
    {
        "source_sentence": "譬如竹林，甘蔗林，胡麻林。",
        "from": "T10n0303_001:0920b13_7",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920b13_12",
        "context_with_next_sentence": true
    },
    {
        "source_sentence": "若諸眾生，見如來已得化度者，彼諸眾生，在如來前一尋量住，而見如來所有所有色威儀住，彼等眾生得化度者，眾生見如來在前彼彼色威儀住。",
        "from": "T10n0303_001:0920b16_18",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920b17_4",
        "context_with_next_sentence": true
    },
    {
        "source_sentence": "所有說法已令彼眾生當得成熟，彼彼當聞如是說法。",
        "from": "T10n0303_001:0920b18_8",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920b18_13",
        "context_with_next_sentence": true
    },
    {
        "source_sentence": "所有修行，令彼眾生入如來教，當得成熟彼彼修行，如來當住如來諸所作事無功用無分別，而自迴轉。",
        "from": "T10n0303_001:0920b21_1",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920b21_6",
        "context_with_next_sentence": true
    },
    {
        "source_sentence": "譬如白助月輪於半夜時，閻浮地鞞波諸眾生各各知月輪在前，而月輪亦無分別無異分別，如是我於眾生前住，欲令眾生知我月輪。",
        "from": "T10n0303_001:0920b24_6",
        "context_with_next_sentence": true
    },
    {
        "source_sentence": "曼殊尸利！",
        "from": "T10n0303_001:0920b24_11",
        "context_with_next_sentence": true
    },
    {
        "source_sentence": "然月輪無功用無分別，故此如是色事轉，以不共法故，如是，如是。",
        "from": "T10n0303_001:0920b26_1",
        "context_with_next_sentence": true
    },
    {
        "source_sentence": "佛華嚴入如來德智不思議境界經卷上",
        "from": "T10n0303_001:0920b27_100",
        "context_with_next_sentence": false
    }
]