{
    "T54n2128_082:0836a05_0": "一切經音義卷第八十二",
    "T54n2128_082:0836a07_0": "翻經沙門慧琳撰",
    "T54n2128_082:0836a08_0": "右一記十二卷同此卷音",
    "T54n2128_082:0836a09_0": "　祕書著作郎敬播序。",
    "T54n2128_082:0836a10_0": "西域記序",
    "T54n2128_082:0836a11_0": "不暨(其冀反杜注左傳云暨至也說文云從且既聲亦作泉也)。",
    "T54n2128_082:0836a12_0": "蔡愔(楫心反人姓名也)。",
    "T54n2128_082:0836a13_0": "閹竪(上奄炎反下殊主反鄭注周禮云閹精氣閉藏者今謂之官人說文豎也宮中閽閼閉門者也從門奄聲豎從臤豆聲序作竪俗字)。",
    "T54n2128_082:0836a15_0": "成釁(肸覲反賈逵云釁兆也言有禍兆也杜預瑕隙也動也說文從爨省從酉所以祭也分聲序作舋俗字也)。",
    "T54n2128_082:0836a16_0": "恢畺(上苦迴反杜注左傳云恢大也說文從心灰聲序作[恪口+力]不成字也下居良反毛詩傳云畺界也穀梁境也尒雅陲也郭注主畺場在外垂也說文從畕三其界畫或從土作壃)。",
    "T54n2128_082:0836a18_0": "眷西海(上厥媛反孔注尚書云眷視也詩傳顧也說文從目[券刀]聲或作[目*眷][眷*見]序作睠俗字也)。",
    "T54n2128_082:0836a19_0": "杼軸(上除旅反下蟲陸反鄭箋詩云無他貨唯絲麻耳今空杼軸不作也方言抒軸作也東齊土作謂之杼木作謂之軸說文持機緯也從木予聲)。",
    "T54n2128_082:0836a21_0": "長騖(無付反郭璞云騖駈也顧野王云疾馳也楚辭云忽馳騖以追逐廣雅奔也說文亂馳也從馬敄聲)。",
    "T54n2128_082:0836a22_0": "攙搶(上扠銜反下策庚反祅星名也)。",
    "T54n2128_082:0836a23_0": "豺狼(上仕皆反下音郎)。",
    "T54n2128_082:0836a24_0": "鬼蜮(于逼反毛詩云為鬼為蜮傳云短狐也劉兆云狀如鱉含沙射人著人皮膚為害說文三足以氣[身*矢]害人從虫或聲)。",
    "T54n2128_082:0836b01_0": "之墟(去餘反聲類云故所居也賈逵云墟猶坎也古今正字云毀滅無後之地也從土虛聲)。",
    "T54n2128_082:0836b02_0": "槀街(上高老反下音階義已釋前卷中)。",
    "T54n2128_082:0836b03_0": "柢殊俗(上丁禮反考聲云柢歸也拒也略也至也說文擠也從手氐聲擠音子系反)。",
    "T54n2128_082:0836b04_0": "驟徙(上愁救反杜注左傳云聚數也賈逵云疾也說文從馬聚聲下思紫反顧野王云徙遷也說文作[(起土+(彰章))巳+止]云移也從辵止聲古文作[這言+(禾*(夕/炎))])。",
    "T54n2128_082:0836b06_0": "启妙覺(上谿禮反孔注尚書云启開也鄭玄云發也說文從戶作啟)。",
    "T54n2128_082:0836b07_0": "不窺(跬規反記中作窺俗字)。",
    "T54n2128_082:0836b08_0": "屆于(皆薤反孔注尚書云屆至也鄭箋詩云屆舍也說文從尸由聲)。",
    "T54n2128_082:0836b09_0": "頓顙(上敦困反下桑朗反方言云顙[名*頁]也案頓顙者稽顙也何休注公羊云若今叩頭也說文從頁桑聲)。",
    "T54n2128_082:0836b10_0": "梯山(上體奚反)。",
    "T54n2128_082:0836b11_0": "奉賮(秦忍反蒼頡篇云財貨也說文會禮也從貝[盡皿+火]聲[盡皿+火]音徐引反)。",
    "T54n2128_082:0836b12_0": "握槧(上厄學反集訓云握持也下慙敢反釋名云書契槧版之長三尺者也說文牘獛也從木斬聲)。",
    "T54n2128_082:0836b13_0": "一袠(陳栗反亦作帙或作袟或作怢)。",
    "T54n2128_082:0836b14_0": "瑣詞(上思果反毛詩云瑣瑣小皃郭璞注爾雅云瑣謂一器細陋貌說文從玉[肖月+貝]聲[肖月+貝]音同上也)。",
    "T54n2128_082:0836b15_0": "逖聽(上汀歷反孔注尚書云逖遠也說文義同從辵狄聲古文從易作逷下汀性反)。",
    "T54n2128_082:0836b16_0": "凱澤(上開改反廣雅云凱大也)。",
    "T54n2128_082:0836b17_0": "緬惟(上綿演反賈逵云緬思貌也說文從糸面聲)。",
    "T54n2128_082:0836b18_0": "清泠(歷汀反王逸注楚辭云清泠清凉貌也說文從水令聲)。",
    "T54n2128_082:0836b19_0": "財賄(灰猥反考聲云布帛曰賄或晦已具釋前音義卷中)。",
    "T54n2128_082:0836b20_0": "獷[田/山/大/丰](上古猛反說文云獷惡犬不可附近也從犬廣聲下袍報反正從[(犀尸)牛+十]作[日/出/八/((犀尸)牛+十)]考聲云犯也速也今記中從米[日/出/大/米]是曬[晏女+(大/米)]字非此義)。",
    "T54n2128_082:0836b22_0": "毳帳(上齒苪反鄭注周禮云毳毛之細縟者也鄭眾云毳罽衣也郭璞云毳謂物之行敝者也說文毳獸細毛也從三毛下張亮反)。",
    "T54n2128_082:0836b24_0": "穹廬(上丘弓反郭璞云天形穹窿然因以為名下呂居反杜注左傳云廬舍也毛詩傳廬寄也河圖云黃帝作廬以避寒暑也案穹廬戎蕃之人以氈為廬帳其頂高圓形如天象穹窿高大故号穹廬王及首領所居之者可容百人諸餘庶品即全家共處一廬行即[馬*橐]駞負去氈帳也)。",
    "T54n2128_082:0836c03_0": "大唐西域記卷第一(三十四國)",
    "T54n2128_082:0836c04_0": "三藏沙門玄弉奉　勅撰",
    "T54n2128_082:0836c05_0": "阿耆尼國(佶伊反胡語也或出焉祇佶音巨乙反)。",
    "T54n2128_082:0836c06_0": "屈支國(上君物反即安西龜茲國)。",
    "T54n2128_082:0836c07_0": "跋祿迦國(盤末反)。",
    "T54n2128_082:0836c08_0": "笯赤建國(音努)。",
    "T54n2128_082:0836c09_0": "赭時國(之夜反即大食國也)。",
    "T54n2128_082:0836c10_0": "[怡台+(姊女)]桿國(番發反下音旱亦名跋賀那國)。",
    "T54n2128_082:0836c11_0": "窣堵利瑟那國(上孫訥反次音覩)。",
    "T54n2128_082:0836c12_0": "颯秣建國(桑帀反秣音末)。",
    "T54n2128_082:0836c13_0": "弭秣賀國　劫布呾那國(呾音單割反)。",
    "T54n2128_082:0836c14_0": "霜儞伽國(霜取去聲或上聲儞音寧頂反伽或作迦亦通)。",
    "T54n2128_082:0836c15_0": "喝國　補喝國　伐地國　貨利習彌伽國。",
    "T54n2128_082:0836c16_0": "羯霜那國　咀蜜國　赤鄂衍那國(五各反)。",
    "T54n2128_082:0836c17_0": "忽露摩國　愉漫國(借音字記中自音)。",
    "T54n2128_082:0836c18_0": "鞠和衍那國　護沙國(黃郭反)。",
    "T54n2128_082:0836c19_0": "珂咄羅國(可何反)。",
    "T54n2128_082:0836c20_0": "拘謎陀國(拘音俱下迷閉反)。",
    "T54n2128_082:0836c21_0": "縛伽浪國(立錦反)。",
    "T54n2128_082:0836c22_0": "縛喝國　銳秣陀國　胡寔健國(寔音承力反)。",
    "T54n2128_082:0836c23_0": "咀辢健國(勒割反)。",
    "T54n2128_082:0836c24_0": "揭職國(揭音羯)。",
    "T54n2128_082:0837a01_0": "梵衍那國迦畢試國(此上二國是婆羅門此三十四國三藏路次經過悉是胡國名号亦是胡語不是梵語今所音字但取其聲以響胡語不求字義其大磧已東州郡不說者為是唐國境內各自別有國經此記起自大磧已西者言其番夷之地人風物產與此不同故書記之)。",
    "T54n2128_082:0837a04_0": "阿耆尼國(兩磧之西第一國也耆音祇古曰嬰夷或曰烏夷或曰烏耆即安西鎮之中是其一鎮西去安西七百里漢時樓闌善善危頒尉犁等城皆此地也或遷都改邑或居此城或住彼域或隨主立名或互相吞滅故有多名皆相隣近今或丘[壉豕+丘])。",
    "T54n2128_082:0837a07_0": "[鹿/禾/尒]黍(上靡碑反考聲云[鹿/禾/尒]穄也說文從[禾/尒]從麋省聲今俗用或從禾從麻並非也字書云[禾/米]類也似[禾/米]而不黏或名穄有白黃赤黑之異皆堪為飯)。",
    "T54n2128_082:0837a09_0": "屈支國(上君物反古名月支或名月氏或曰屈茨或名鳥孫或名鳥纍案蕃國多因所亡之王立名或隨地隨城立稱即今龜茲國也安西之地是也如上多名並不離安西境內)。",
    "T54n2128_082:0837a11_0": "匾[匚@虒](上邊辮反下體奚反字統云匾[匚@虎]薄闊貌二字並從匚匚音方有從厂作[┌@扁][┌@虎]或從辵作逼遞並非從匚作為正)。",
    "T54n2128_082:0837a13_0": "[怡台+龍]戾(上籠董反下音麗案經義則強難調名為[怡台+龍]戾戾從犬蓋因時而有此語釋經者以意作之以合時用字書先無此字)。",
    "T54n2128_082:0837a15_0": "噍類(上疾曜反韻詮噍嚼也嚙上古今正字從口焦聲)。",
    "T54n2128_082:0837a16_0": "顯敞(昌掌反韻詮云敞廓也蒼頡篇高顯也說文平治高土可以遠望也從攴支音普卜反尚聲也)。",
    "T54n2128_082:0837a17_0": "耆艾(上佶伊反韓詩云耆大也爾雅耆長也禮記六十曰耆說文老也從老旨聲下五葢反禮記五十曰[卄/又]爾雅[卄/又]養也方言齊魯之間凡尊老謂之[卄/又]說文氷臺也從草又聲佶音巨乙反)。",
    "T54n2128_082:0837a19_0": "跋祿迦國(上盤末反此國出細好白[疊*毛]上細毛罽為隣國中華所重時人号為末祿[疊*毛]其實毛布也見括地志說)。",
    "T54n2128_082:0837a21_0": "慘烈(上錯敢反方言云慘慼也說文毒也從心參聲下連哲反亦作冽)。",
    "T54n2128_082:0837a22_0": "赭衣(上遮野反郭璞云赭赤土也方言南楚東海之間或謂赤為赭言衣赤色如赭說文從赤者聲)。",
    "T54n2128_082:0837a23_0": "汩淴(上古筆反漢書音義云汩流急貌方言疾也古今正字從水曰聲下溫骨反考聲云淴決水貌)。",
    "T54n2128_082:0837a24_0": "粗有(上徂故反)。",
    "T54n2128_082:0837b01_0": "恇怯(上丘王反鄭注禮記云恇恐也說文怯也從心匡聲匡音同上下羌業反)。",
    "T54n2128_082:0837b02_0": "原[阿可+(溼(泳永))](尋立反杜注左傳云[阿可+(溼(泳永))]水邊也爾雅云下淫曰[阿可+(溼(泳永))]廣雅云[阿可+(溼(泳永))]也古今正字從[阜(口/十)+(耜耒)][一/(ㄠ*〡*ㄠ)/工]聲)。",
    "T54n2128_082:0837b03_0": "膏腴(上音高下音臾)。",
    "T54n2128_082:0837b04_0": "颯秣建國(上三合反下音末)。",
    "T54n2128_082:0837b05_0": "弭秣駕(上蜜婢反)。",
    "T54n2128_082:0837b06_0": "喝捍國(上訶遏反下音汗)。",
    "T54n2128_082:0837b07_0": "崎嶇(上綺冝反下曲隅反)。",
    "T54n2128_082:0837b08_0": "峭峻(上蹌醮反說文作陗云峻也從阜肖聲記中作峭俗字通用也下荀駿反孔注尚書云峻大也說文陗也從山夋聲正作)。",
    "T54n2128_082:0837b10_0": "模樣(上莫晡反下羊尚反)。",
    "T54n2128_082:0837b11_0": "尠少(上仙淺反正作尟亦作鮮)。",
    "T54n2128_082:0837b12_0": "珂咄羅(上可何反中敦骨反)。",
    "T54n2128_082:0837b13_0": "瞢健國(莫崩反胡語也)。",
    "T54n2128_082:0837b14_0": "紇露(上音恨字入聲即是)。",
    "T54n2128_082:0837b15_0": "忽懍(立錦反胡語不求字義)。",
    "T54n2128_082:0837b16_0": "炫耀(上玄練反下遙要反炫燿謂光焰熒煌不定曜字從光從火作燿非也)。",
    "T54n2128_082:0837b17_0": "掃帚(周酉反說文帚從又持巾掃門內冖音癸營反古者少康初作箕帚又作[禾*(尤尢+木)]酒少康即杜康也帚即今之掃帚也或從竹作[竺二+帚]俗字也)。",
    "T54n2128_082:0837b19_0": "窣堵波(梵語也上孫骨反次音覩即舍利塔塼浮圖也)。",
    "T54n2128_082:0837b20_0": "時爥(或作燭照也)。",
    "T54n2128_082:0837b21_0": "輻輳(上音福下倉候反韻英云輻輳轂也有從水作湊者誤也)。",
    "T54n2128_082:0837b22_0": "匪懈(音戒若音嫁者非也此處說提謂波利二長者獻麨蜜佛授與髮爪令起塔供養因問如何作如來乃褺三衣為基趾覆鉢盍於衣上為塔身豎錫杖於傍為相輪二長者將髮爪歸本城各起塔今猶見在是佛最初令造塔在此地也即縛喝國界也)。",
    "T54n2128_082:0837c01_0": "胡寔健(承力反胡語也)。",
    "T54n2128_082:0837c02_0": "磽确(上巧交反下苦角反顧野王云磽堅也地堅硬則瘦不冝五穀說文磽确礊也考聲云礊薄田也並形聲字)。",
    "T54n2128_082:0837c03_0": "[示*芺]祟(戍醉反歸藏云崇在司命說文云神禍也從示從出會意字)。",
    "T54n2128_082:0837c04_0": "鄙褺(上悲美反杜注左傳云鄙邊邑鄙野不慧之稱名曰鄙夫說文從邑[圖囗]聲下恬協反西域記中於褻與此執下從衣作褺一也言鄙褻不分明也與隣近北方諸胡邊方鄙陋也在雪山中與覩貨羅相隣屬北天竺界也)。",
    "T54n2128_082:0837c06_0": "威懾(下占葉反懾懼也)。",
    "T54n2128_082:0837c07_0": "貧寠(劬禹反毛詩終寠且貧傳曰無禮居也貧無財以為禮曰寠郭注爾雅云謂質陋也)。",
    "T54n2128_082:0837c08_0": "鰥寡(上古頒反禮記云老而無妻謂之鰥國語嫁聚不時曰鰥釋名云愁悒不能寐目鰥鰥然故其字從魚魚目常不閉從[罩卓+水][罩卓+水]音談合反說文云目相反也亦惸獨義也會意字也下古瓦反毛詩傳曰偏[(坐土+(大/亡))(人*人)+(口*口)]曰寡禮記云老而無夫曰寡廣雅寡獨也弱也說文少也從宀下從頒頒分賦也故言少也)。",
    "T54n2128_082:0837c11_0": "弘敞(昌掌反蒼頡篇云高顯也說文平治高土可以遠望也從文尚聲韻詮廓也)。",
    "T54n2128_082:0837c12_0": "貪婪(攬耽反考聲云貪也殘也不謹潔也卜人詐言徵驗也或從心作惏又作[林/心]音同訓義一也)。",
    "T54n2128_082:0837c13_0": "[禾*芻]羅那呬山(上士于反下馨異反梵語有本作租羅那縊音伊計反梵語訛轉也)。",
    "T54n2128_082:0837c14_0": "覆燾(陶到反左傳云如天之無不燾杜預曰燾覆也方言燾載也郭璞曰覆載二義並通說文普覆照也)。",
    "T54n2128_082:0837c15_0": "西域記第二卷　三國",
    "T54n2128_082:0837c16_0": "舃鹵(上星亦反或從水作瀉考聲云鹵地也韻詮云鹵鹹地也或作[蝷虫][蝷虫]澤也盖為人所遠棄故曰[蝷虫]鹵下音魯義訓同上)。",
    "T54n2128_082:0837c18_0": "疇隴(上長流反說文耕治田也象耕溝之屈曲形聲字也下龍腫反)。",
    "T54n2128_082:0837c19_0": "膏腴(上音高下翼朱反也)。",
    "T54n2128_082:0837c20_0": "月虧(屈為反說文損也從雐音呼從亐或從[前刖+ㄅ])。",
    "T54n2128_082:0837c21_0": "闤闠(上音還廣雅闤道也下音會古今正字闠[一/巿]外門也並形聲字也)。",
    "T54n2128_082:0837c22_0": "甎墼(上音專下經亦反形聲字也)。",
    "T54n2128_082:0837c23_0": "榱梠(上率追反郭注爾雅云榱椽也說文云秦名為屋椽周人謂之榱齊魯謂之桷今楚人亦謂之桷子下音呂郭注方言云梠即屋檐也說文楣也亦呼為連綿也今秦中呼為連簷呼為梠者楚語也亦通云椽梠也)。",
    "T54n2128_082:0838a01_0": "隩室(上音奧爾雅云室中西南隅也)。",
    "T54n2128_082:0838a02_0": "襜衣(昌占反韻詮云襜蔽膝也當前直垂一幅亦名蔽前)。",
    "T54n2128_082:0838a03_0": "菆摩(上芻數反梵語也以麻作者雖[夕/鹿]且精)。",
    "T54n2128_082:0838a04_0": "[(厂@令)*頁]鉢羅衣(上音欽梵語上好衣名纖細羊毛衣也)。",
    "T54n2128_082:0838a05_0": "褊衣(必沔反爾雅褊衣急也說文小也從衣扁聲)。",
    "T54n2128_082:0838a06_0": "椎髻(上直追反髻似鐵椎形也)。",
    "T54n2128_082:0838a07_0": "僧卻崎(卻正體却字也從卩音節各音強[病丙+虎]反崎音羌冝反僧却崎梵語唐云掩腋衣)。",
    "T54n2128_082:0838a08_0": "泥嚩些那(嚩音無割反下桑何反梵語僧方裙也古譯曰涅盤僧也)。",
    "T54n2128_082:0838a09_0": "帶襻(普慢反)。",
    "T54n2128_082:0838a10_0": "為襵(霑躡反小褺也裙[要/月]襵也)。",
    "T54n2128_082:0838a11_0": "大賈(音古俗字也坐販賣物也音加雅反者非也從貝上從[大一+(土*土)]音古古文估字也)。",
    "T54n2128_082:0838a12_0": "盥洗(上官短反說文澡手也從臼弓六反從水臨皿會意字亦象形皿音明秉反)。",
    "T54n2128_082:0838a13_0": "寓物(音遇韻詮云寓寄也)。",
    "T54n2128_082:0838a14_0": "枝派(拍賣反水分流別也從[脈月]水字見說文)。",
    "T54n2128_082:0838a15_0": "研覈(莖革反說文實也從覀覀音賈也)。",
    "T54n2128_082:0838a16_0": "提撕(思奚反案提撕者一一分析善說之也並從手)。",
    "T54n2128_082:0838a17_0": "逋逸(補胡反廣雅云逋竄也蒼頡篇云不到也孔注尚書云逋亡也)。",
    "T54n2128_082:0838a18_0": "拘縶(知立反毛詩傳曰縶絆也從糸執聲也案縶亦繫也)。",
    "T54n2128_082:0838a19_0": "羇旅(寄冝反廣雅羇寄也從[同(一/口)+人][革*奇]聲[革*奇]音同上記中從馬非此用也下力舉反杜注左傳云羇旅寄客也說文從[方*人]從从从即古從字也並二人相從之義也)。",
    "T54n2128_082:0838a21_0": "巡匃(音蓋從人從亡匃乞也)。",
    "T54n2128_082:0838a22_0": "媮食(上音偷韻詮云苟且也)。",
    "T54n2128_082:0838a23_0": "醇醨(上順倫反廣雅云醇厚也說文不澆酒也記中作醇時用俗字也正從[亨了+(日/羊)]下音离說文薄酒也並形聲字)。",
    "T54n2128_082:0838a24_0": "絓是(上音卦韻詮云絲結也)。",
    "T54n2128_082:0838b01_0": "商榷(上賞羊反王弼注周易云商量也謚法曰仁見中外曰商說文以外知內也從冏冏音女滑反從章省聲也下音角許叔重注淮南子云楊榷粗略也說文從木寉聲寉音同上說文從隹從冖冖音癸營反上欲出冖有從宀者非也)。",
    "T54n2128_082:0838b04_0": "赭堊(上音者考聲云赤色也慙也慙必面赤也下音惡阿各反郭注山海經云堊似土白色考聲云塗也從亞從土)。",
    "T54n2128_082:0838b05_0": "淑慝(上是六反毛詩傳云淑善也說文清湛也從水叔聲時用作[?*十]非也下他勒反孔注尚書云慝惡也毛詩傳湛邪也鄭注禮記匿穢也古今正字匿愧也從心匿聲)。",
    "T54n2128_082:0838b07_0": "罹咎(上里知反爾雅罹毒也考聲罹遭也被也字書心憂也從[同(一/口)+人]惟聲縱書罪字亦通下求有反孔注尚書咎惡也韻詮云咎過也說文災也從人從各人各人各者違也會意字也或更從人作倃說文毀也亦通)。",
    "T54n2128_082:0838b09_0": "其操(草到反韻詮云執志雅正也顧野王云持志貞固也言君子設遇災[囗@ㄨ]害不失其操或為[喿*ㄆ]字見文部也)。",
    "T54n2128_082:0838b10_0": "再醮(焦笑反韻詮云行祀祭而獨飲酒無酬酢之禮也禮記父親醮子而命之迎則娶婦之醮也形聲字)。",
    "T54n2128_082:0838b11_0": "篡弑(芻患反說文云逆奪取曰篡從厶篡聲下尸至反白虎通云弑猶煞也言臣子殺其君父曰弑說文亦云臣煞君也從殺省式聲)。",
    "T54n2128_082:0838b13_0": "駕馭(魚據反)。",
    "T54n2128_082:0838b14_0": "挾轂(嫌頰反毛詩云張我弓挾我矢公羊傳云挾弓而去矢說文挾持也)。",
    "T54n2128_082:0838b15_0": "大樐(音魯考聲云大盾也或作櫓[木*虜]並同用亦通)。",
    "T54n2128_082:0838b16_0": "矛楯(上莫侯反下述尹反楯大棑也見字書云)。",
    "T54n2128_082:0838b17_0": "狷急(上音絹考聲云褊急而守分也或作獧古文作[(囟ㄨ+卄)/心]也守節無為也)。",
    "T54n2128_082:0838b18_0": "劓鼻(疑器反鄭注周禮云截其鼻也孔注尚書云割也或從臬作[利禾+臬])。",
    "T54n2128_082:0838b19_0": "荒裔(夷制反杜注左傳云裔遠也方言云四裔夷狄之[撼咸+(句口+夕)]名也說文從衣從冏冏音女滑反)。",
    "T54n2128_082:0838b20_0": "愞弱(上奴亂反)。",
    "T54n2128_082:0838b21_0": "摩歱(鍾勇反蒼頡篇云歱足跟也或從足作踵亦通)。",
    "T54n2128_082:0838b22_0": "葪羅果(上音計)。",
    "T54n2128_082:0838b23_0": "般橠娑果(那可反梵語果名也不求字義)。",
    "T54n2128_082:0838b24_0": "椑柿(上音卑下音事)。",
    "T54n2128_082:0838c01_0": "墾田(苦很反)。",
    "T54n2128_082:0838c02_0": "葷陁菜(即人間軍達菜也)。",
    "T54n2128_082:0838c03_0": "[酉*(古/日/羊)]醪(老刀反戰國策曰帝女儀狄獻酒於禹禹甞之曰後世有以酒亡天下者鞭而遣之亦[日/出/大/米]熟酒也說文云汁滓酒也形聲字)。",
    "T54n2128_082:0838c05_0": "釜鑊(胡郭反鄭注周禮云煑肉器也說文鑴也音胡圭反亦鑊屬)。",
    "T54n2128_082:0838c06_0": "欺誚(齊曜反考聲云誚讓也笑也)。",
    "T54n2128_082:0838c07_0": "[土*已]壞(皮鄙反考聲毀也摧也韻詮云岸毀也形聲字)。",
    "T54n2128_082:0838c08_0": "[涅土+(出/大/米)]布(蓬木反韻詮云水自崖而落也考聲云水懸流曰瀑布水也)。",
    "T54n2128_082:0838c09_0": "髣髴(上芳罔反下忿勿反又音芳味反漢書髣髴相似聞見不諦也字書見不審也髣字或從人作仿音用同髴字亦或從人作佛或從心作[弗/心]義同)。",
    "T54n2128_082:0838c11_0": "譴責(輕戰反廣雅云譴亦責也蒼頡篇云訶也說文讁問也從言遣聲也)。",
    "T54n2128_082:0838c12_0": "濯澣(上音濁毛詩傳曰濯滌也毛詩云服浣濯之衣是也廣雅濯洗也說文濯浣也從水翟音宅下桓管反毛詩云薄澣我衣箋云謂澣濯之也劉兆注公羊云濯生練曰涑涑音桑候反舊垢曰澣說文濯衣垢也從水幹聲經中作浣俗字滌音庭歷反)。",
    "T54n2128_082:0838c15_0": "為笴(于旱反尚書大傳若射之笴括鄭玄云箭篙古今正字從竹可聲)。",
    "T54n2128_082:0838c16_0": "浹辰(子葉反鄭眾注周禮云浹者從甲至癸謂之浹浹達也)。",
    "T54n2128_082:0838c17_0": "恇怯(上音筐下欠業反考聲云愞也畏也)。",
    "T54n2128_082:0838c18_0": "隤圯(上隊雷反考聲云毀也廣雅壞也禮記太山其隤乎說文隊下也字書邪也從[阜(口/十)+(耜耒)]貴聲字記中作頹非也)。",
    "T54n2128_082:0838c19_0": "齧其(研結反噬也下形上聲字)。",
    "T54n2128_082:0838c20_0": "靡措(倉素反王逸注楚辭云措安也方言藏也)。",
    "T54n2128_082:0838c21_0": "齰斷(柴窄反史記曰內愧杜門齚舌自殺說文齰齧也或作齚左形右聲字也)。",
    "T54n2128_082:0838c22_0": "宿憾(含暗反恨也)。",
    "T54n2128_082:0838c23_0": "鬻[出/買](上融宿反俗字也說文正體作[出/買]衒也[出/買]也從貝[峚土+回]聲[峚土+回]古文陸字也贖字從賣從貝從賣者俗字也下埋懈反從出從買從土者俗字也)。",
    "T54n2128_082:0839a01_0": "覃思(淡南反毛詩傳云覃長也又云延考聲及也說文長味也從[日/(口/(十一+凵))]從鹹省玉篇西部下不從卑從[日/(口/(十一+凵))][日/(口/(十一+凵))]音候上從西)。",
    "T54n2128_082:0839a03_0": "捃摭(上君運反古今正字拾也或從鹿從木作[米*(賡貝+米)]下止亦反古今正字摭亦拾也或從石作拓也)。",
    "T54n2128_082:0839a04_0": "哂尒(申忍反俗用字古文作弞考聲云笑不破顏曰弞意與哂同小笑貌也記中作[迠口+(同一)]爾未詳音訓)。",
    "T54n2128_082:0839a05_0": "西域記第三卷八國",
    "T54n2128_082:0839a06_0": "蓊鬱(甕孔反司馬相如云蓊鬱草木盛貌從草翁聲也下惲物反說文草木叢生也從林古文從臼從[午/止]從冂從鬯音勅亮反從彡今時用多從艮從寸非也)。",
    "T54n2128_082:0839a08_0": "怯愞(上羌業反下奴亂反並見前具釋)。",
    "T54n2128_082:0839a09_0": "譎詭(上詃穴反音決下歸委反並見前文廣釋)。",
    "T54n2128_082:0839a10_0": "瞢揭釐(上莫崩反次建[卄/(阿可+辛)/木]反下力知反梵語也城名不求字義也)。",
    "T54n2128_082:0839a11_0": "阿波邏羅(邏音勒賀反梵語龍王名)。",
    "T54n2128_082:0839a12_0": "以稸(丑六反玉篇稸積也聚也或從草作蓄形聲字)。",
    "T54n2128_082:0839a13_0": "饋遺(上達位反儀禮薦熟食也說文餉也形聲字下唯恚反廣雅遺與也顧野王云贈也假借字也)。",
    "T54n2128_082:0839a14_0": "濯衣(幢卓反考聲云濯澣也假借字也洗衣也)。",
    "T54n2128_082:0839a15_0": "如榻(貪荅反廣雅榻平也釋名土牀陜而長曰榻從木[日/羽]聲[日/羽]音同上)。",
    "T54n2128_082:0839a16_0": "津膩(尼利反王逸注楚辭云膩滑也說文上肥也從肉貳聲)。",
    "T54n2128_082:0839a17_0": "薩褒殺地(保毛反梵語)。",
    "T54n2128_082:0839a18_0": "[此/朿]啄(上醉髓反鳥啄也下音卓聖孔雀王以觜啄石崖泉流見在為天池也)。",
    "T54n2128_082:0839a19_0": "蹎仆(上丁堅反下蒲北反並見前具釋)。",
    "T54n2128_082:0839a20_0": "自斃(毘袂反考聲云頓仆也俗字正作[敝/大])。",
    "T54n2128_082:0839a21_0": "以飤(詞字反顧野王云謂以食供設與人也說文糧也會意字或作飼俗字也)。",
    "T54n2128_082:0839a22_0": "枳低(上經以反下丁禮反梵語觀自在菩薩名也)。",
    "T54n2128_082:0839a23_0": "縆索(古恒反蒼頡篇云縆大索也韻詮云縆急也形聲字也)。",
    "T54n2128_082:0839a24_0": "棧道(柴限反考聲云比木於危險處為路名閣道也從木戔聲俗字偏梁閣道是也)。",
    "T54n2128_082:0839b01_0": "椽杙(上長攣反韻詮云所以稱屋也從木彖聲下音翼爾雅杙劉也[打丁+戠]也郭璞注云橛也從木弋聲)。",
    "T54n2128_082:0839b02_0": "晃煜(融六反廣雅煜熾也埤蒼盛貌也說文煜燿也從火昱聲昱音同上)。",
    "T54n2128_082:0839b03_0": "攜引(惠圭反韻詮云提攜也從手巂聲音同上)。",
    "T54n2128_082:0839b04_0": "抉目(淵悅反通俗文云抉挑也挑音天彫反淵音恚緣反)。",
    "T54n2128_082:0839b05_0": "乞貣(他勒反鄭眾注周禮云從人借本[(商口)/貝]賈也案貣亦借也)。",
    "T54n2128_082:0839b06_0": "悲耿(耕幸反文字集略耿憂也志不安也從耳說文耳耿耿然從耳從炯省聲)。",
    "T54n2128_082:0839b07_0": "紕繆(上譬毘反下眉幼反禮記曰若一物紕繆則民莫得其死鄭玄曰紕猶錯也皆左形右聲字也)。",
    "T54n2128_082:0839b08_0": "潛泳(上漸閻反下音泳玉篇云潛沈也泳浮也)。",
    "T54n2128_082:0839b09_0": "啗之(談濫反說文啗食也或作啖也)。",
    "T54n2128_082:0839b10_0": "石龕(坎含反廣雅龕盛也案石龕者山巖中淺小石窟也說文龍貌從龍從含省聲也)。",
    "T54n2128_082:0839b11_0": "塋域(上音營下違逼反廣雅葬地也說文墓地曰域也並從土從營省聲)。",
    "T54n2128_082:0839b12_0": "黨援(圓眷反案援者朋黨相護迭為媒援也左傳云子無大援要結大援是也左形右聲字也)。",
    "T54n2128_082:0839b13_0": "確不從命(上苦角反易繫辭確堅也埤蒼從士作塙文字典說從石從搉省聲搉音角)。",
    "T54n2128_082:0839b14_0": "逾邈(上庾朱反廣雅云逾遠也孔注尚書云逾越也說文越進也從辵俞聲下尨剝反王逸注楚辭云邈遠方言漸也廣也郭注云曠遠之貌也古今正字從辵貌聲尨音母邦反貌音皃)。",
    "T54n2128_082:0839b16_0": "為鍱(塩接反廣雅鍱鋌也字書釘鍱也埤蒼柔薄鋌曰鍱左形右聲字也)。",
    "T54n2128_082:0839b17_0": "[蝷虫]逐(上齒亦反顧野王云[蝷虫]猶踈遠也漢書音義云[蝷虫]不用也廣雅[蝷虫]推也說文却屋也從广屰聲俗從厂從干非也屰音逆)。",
    "T54n2128_082:0839b19_0": "各袖利刃(囚祐反俗字也正體古文從衣從釆作褒部經方言云襦有袖即臂衣也毛詩傳曰袖袪也袪袂也今言袖刃者匕手劍伏突也縛鞘於臂下密抽而[利禾+夾]之故謂之袖刃抽音丑留反)。",
    "T54n2128_082:0839b21_0": "去其帽(毛報反說文從巾[曰/月]聲也)。",
    "T54n2128_082:0839b22_0": "驚懾(占葉反說文怖懼從心聶聲或作懾)。",
    "T54n2128_082:0839b23_0": "中饌(音撰馬注論語云饌飲食也象施僧食也)。",
    "T54n2128_082:0839b24_0": "駛河(師廁反急流水也)。",
    "T54n2128_082:0839c01_0": "偉大(為鬼反偉亦大也)。",
    "T54n2128_082:0839c02_0": "內廐(鳩右反象馬廐櫪也)。",
    "T54n2128_082:0839c03_0": "半笯蹉(音弩梵語國名也)。",
    "T54n2128_082:0839c04_0": "西域記第四卷一十五國",
    "T54n2128_082:0839c05_0": "磔迦(上張革反梵語國名)。",
    "T54n2128_082:0839c06_0": "鄙褻(上悲美反下恬叶反已見前釋言語重褻不分明也或音[薩產+辛]考聲云褻慢也狎近女人讀獨音也[尸@兩]也)。",
    "T54n2128_082:0839c07_0": "孑遺(上音結集訓云孑單也韻英云無餘也短也說文無右臂也象形字)。",
    "T54n2128_082:0839c08_0": "捿竄(上音西下倉亂反)。",
    "T54n2128_082:0839c09_0": "阨險(厄介反韻英云阻塞地也或作隘上陿也下香撿反險阻也)。",
    "T54n2128_082:0839c10_0": "見擒(渠吟反捉也)。",
    "T54n2128_082:0839c11_0": "俘囚(上音浮下似由反)。",
    "T54n2128_082:0839c12_0": "隳廢(上馨規反韻英云毀壞也從尒從隋省聲也)。",
    "T54n2128_082:0839c13_0": "縲紲(上力追反下音[薩產+辛]孔注論語云所以拘縶罪人也紲絆也)。",
    "T54n2128_082:0839c14_0": "癭尰(上嬰郢反下時冗反文字集略云癭頸腫風水氣結為病也種亦頭腫也或作種從九重聲也冗音辱種反)。",
    "T54n2128_082:0839c15_0": "秣兔羅(上摩鉢反下土固反)。",
    "T54n2128_082:0839c16_0": "駢羅(上便綿反)。",
    "T54n2128_082:0839c17_0": "湮滅(上一寅反考聲云湮沒也滅也桂苑珠叢云落也文字集略沈於地下或作垔記中從土作堙俗字也)。",
    "T54n2128_082:0839c18_0": "連甍(下麥耕反考聲屋棟也)。",
    "T54n2128_082:0839c19_0": "間峙(池里反或作[立*寺])。",
    "T54n2128_082:0839c20_0": "詿誤(上寡畫反杜注左傳云為人得羅曰註誤從言從卦省聲也)。",
    "T54n2128_082:0839c21_0": "激流(上音擊又音叫桂苑珠叢云水奔射湍波急也)。",
    "T54n2128_082:0839c22_0": "老叟(涑厚反俗字也考聲云老稱也古今多有異體同音或作[佇丁+(火/又)]古作叜[(宋木)/火/寸]皆古字也今俗通用作叟)。",
    "T54n2128_082:0839c23_0": "猥承(上烏賄反鄙也頑也下是陵反考聲云承接也毛詩傳曰繼也次也說文作承一體也說文受也從手卩廾)。",
    "T54n2128_082:0839c24_0": "撫而(敷武反集訓云以手撫之安慰也從手無聲也說文從付作拊亦通用非本字也)。",
    "T54n2128_082:0840a01_0": "摩裕羅(逾注反梵語也唐云孔雀)。",
    "T54n2128_082:0840a02_0": "堊醯掣怛羅([醠央+兮]音馨鷄反掣音昌熱反)。",
    "T54n2128_082:0840a03_0": "傾[土*已](上缺營反下皮美反此卷初已具釋)。",
    "T54n2128_082:0840a04_0": "剞劂(上音奇下音厥此卷初亦已具釋)。",
    "T54n2128_082:0840a05_0": "西域記第五卷六國",
    "T54n2128_082:0840a06_0": "威懾(占葉反懾懼也)。",
    "T54n2128_082:0840a07_0": "弘毅(冝氣反韻英云果毅也考聲云威嚴不可犯也或作忍從殳豙聲豙音同上)。",
    "T54n2128_082:0840a08_0": "應娉(上應字去聲下匹併反考聲問也以財娶妻也從女甹聲甹音匹丁反記中作娉俗字非也)。",
    "T54n2128_082:0840a09_0": "背傴(央禹反韻詮云傴僂曲[要/月]也從人區聲區音羗于反一云脊曲也)。",
    "T54n2128_082:0840a10_0": "勤懇(康很反韻英云懇至誠也考聲信也)。",
    "T54n2128_082:0840a11_0": "勠力(隆竹反韻英云併力也古今正字從力從翏省聲)。",
    "T54n2128_082:0840a12_0": "攜手(惠圭反說文攜提也從手巂聲巂音同上記文從乃作携俗字有作擕)。",
    "T54n2128_082:0840a13_0": "靜謐(音蜜民必反考聲云無聲也韻詮靜也韻英慎也從言[必/皿]聲[必/皿]音同上)。",
    "T54n2128_082:0840a14_0": "髦俊(上音毛集訓云髦選也)。",
    "T54n2128_082:0840a15_0": "曛暮(上訓雲反韻英云日暮時曰曛黃也)。",
    "T54n2128_082:0840a16_0": "撲滅(普卜反說文云撲打也形聲字)。",
    "T54n2128_082:0840a17_0": "焚[盡皿+火](祥盡反火燒餘木也記文作燼俗字)。",
    "T54n2128_082:0840a18_0": "窘迫(群殞反窘急也)。",
    "T54n2128_082:0840a19_0": "鎔鑄(上音容下音注)。",
    "T54n2128_082:0840a20_0": "鐫鏤(上醉緣反考聲云刻也集訓云琢石也古今正字從金雋聲雋音徂兖反)。",
    "T54n2128_082:0840a21_0": "西域記第六卷四國",
    "T54n2128_082:0840a22_0": "巋然(丘軌反韻英云高峻貌從山歸聲)。",
    "T54n2128_082:0840a23_0": "齧齗(上研結反廣雅囓噬也從齒從挈省聲也)。",
    "T54n2128_082:0840a24_0": "坑穽(下音淨陷獸坑也)。",
    "T54n2128_082:0840b01_0": "飈發(上甫遙反考聲云疾風從下而上曰飈或從三犬作猋音同有從三犬作飈也)。",
    "T54n2128_082:0840b02_0": "穨[土*已](上兊回反落也下皮美反前已釋)。",
    "T54n2128_082:0840b03_0": "批其顙(上匹篦反字書云批猶摑也摑音[(虢寸+(百日+ㄎ))儿+中]下桑朗反韻英云顙[名*頁]也形聲字也)。",
    "T54n2128_082:0840b04_0": "蹴其臆(上秋育反集訓云以足逆蹹曰蹴下應力反考聲云臆胷也古文作[乳孚+月])。",
    "T54n2128_082:0840b05_0": "收骸(上收字從文[┴*├]亦聲也[┴*├]音居由反下解皆反韻英云身體諸總名為骸也)。",
    "T54n2128_082:0840b06_0": "瘞葬(上英計反考聲云瘞埋也韻英云幽藏也古文作[陛比+夾]或作圠說文從广古文[陛比+夾]省聲也記作瘞通也)。",
    "T54n2128_082:0840b07_0": "憩駕(騫[罽厂]反考聲云憇歇也古文作[尸@既]止息也說文從心作愒愒亦歇也從心從偈省聲)。",
    "T54n2128_082:0840b08_0": "芟草(上霜銜反鄭箋詩云除草也說文刈也從廾從殳會意字也)。",
    "T54n2128_082:0840b09_0": "亟淹(矜憶反俗字也正體作苟苟極也或從革作[革*苟]轉注字)。",
    "T54n2128_082:0840b10_0": "大侈(齒音說文奢也從人從哆省)。",
    "T54n2128_082:0840b11_0": "銛刀(息廉反韻詮云銛利也從金)。",
    "T54n2128_082:0840b12_0": "類槲(紅木反山木名也似青棡而葉大皮[夕/鹿]黑色生淺山)。",
    "T54n2128_082:0840b13_0": "歔欷(上音虛下音希集訓云歔欷出氣悲泣也亦悲思悵怏也)。",
    "T54n2128_082:0840b14_0": "襯身(上初近反最近身之白[疊*毛]也)。",
    "T54n2128_082:0840b15_0": "驟淹(愁救反考聲云驟數也從馬聚省聲也)。",
    "T54n2128_082:0840b16_0": "庬眉(邈邦反長眉且厚多也)。",
    "T54n2128_082:0840b17_0": "嚌齒(齊細反考聲云至齒也囓也)。",
    "T54n2128_082:0840b18_0": "西域記第七卷三國",
    "T54n2128_082:0840b19_0": "靃靡(上音髓韻英靃靡草弱隨風偃皃也)。",
    "T54n2128_082:0840b20_0": "椎髻(上長追反下音計)。",
    "T54n2128_082:0840b21_0": "鍮石(上音偷金之次者白金也)。",
    "T54n2128_082:0840b22_0": "懍懍(力錦反危懼也)。",
    "T54n2128_082:0840b23_0": "髾髮(上所交反埤蒼云作髻垂髮髾也)。",
    "T54n2128_082:0840b24_0": "遂捩(蓮涅反拗捩也)。",
    "T54n2128_082:0840c01_0": "縱撩(力彫反漢書撩取也獵也掠取也從手)。",
    "T54n2128_082:0840c02_0": "猖厥(上音昌即猖狂顛厥也)。",
    "T54n2128_082:0840c03_0": "結廬(呂除反前序中已具釋廬即帳也)。",
    "T54n2128_082:0840c04_0": "鮮鯉(上音仙下音里)。",
    "T54n2128_082:0840c05_0": "樵蘇(情遙反樵薪)。",
    "T54n2128_082:0840c06_0": "嶷然(凝棘反韻英云崱嶷山峻皃也)。",
    "T54n2128_082:0840c07_0": "枯槁(下音考)。",
    "T54n2128_082:0840c08_0": "奐其(歡灌反韻英云奐文彩也明也)。",
    "T54n2128_082:0840c09_0": "[示*芺]祟(上夭驕反左傳地反物也下雖醉反說文神為禍也從出從示說文中從宗作崇非也)。",
    "T54n2128_082:0840c10_0": "拓境(上湯洛反考聲云拓開也大也轉注字也)。",
    "T54n2128_082:0840c11_0": "翬飛(上諱韋反韻英云五色備具也郭注爾雅云五彩皆備成章日翬)。",
    "T54n2128_082:0840c12_0": "毀讟(同屋反謗毀也)。",
    "T54n2128_082:0840c13_0": "[犛未+牙]牛(夘包反西南戎夷長毛牛也前已釋也)。",
    "T54n2128_082:0840c14_0": "險詖(彼寄反蒼頡篇云詖侫諂也廣雅詖慧也說文辯諭從言皮聲也)。",
    "T54n2128_082:0840c15_0": "西域記第八卷摩揭陀國",
    "T54n2128_082:0840c16_0": "墊溼(上點念反考聲云溺也藏也韻英云墊下也下尸入反說文幽溼也)。",
    "T54n2128_082:0840c17_0": "羇遊(上幾冝反羇絆也)。",
    "T54n2128_082:0840c18_0": "袨服(玄狷反考聲云衣服美也下音服正體字也從舟[尸@又]聲[尸@又]音同上也)。",
    "T54n2128_082:0840c19_0": "苛[日/出/央/((犀尸)牛+十)](上音何下袍昌反)。",
    "T54n2128_082:0840c20_0": "欄檻(上郎單反下咸黤反殿上鈎欄也前已具釋)。",
    "T54n2128_082:0840c21_0": "連漪(上音連下音依考聲云連小波也漪者細波也皆水之異名也)。",
    "T54n2128_082:0840c22_0": "覬覦(上几器反韻英云覬覦心希望也下庾朱反考聲云[(├/乙)*欠][羍干+十]也[(├/乙)*欠]音冀又氣訖二音)。",
    "T54n2128_082:0840c23_0": "忍詬(吼搆反韻英詬罵也又音吼從言后聲)。",
    "T54n2128_082:0840c24_0": "葺宇(侵入反考聲云以革覆屋也)。",
    "T54n2128_082:0840c25_0": "翕然(歆邑反字書云翕合也考聲云火炙物氣勿起也)。",
    "T54n2128_082:0841a01_0": "較論(上音角考聲云較量也略也韻英云挍也明也韻詮競也又作輟訓義所用並同)。",
    "T54n2128_082:0841a02_0": "駭曰(上諧楷反上聲字廣雅駭驚也)。",
    "T54n2128_082:0841a03_0": "髦彥(上音毛毛詩傳曰髦俊也郭注爾雅云士中之俊如毛中之毫髦也廣雅選也說文髮也從髟毛聲下言扇反考聲云美士也士必有文故從文從彡)。",
    "T54n2128_082:0841a05_0": "壖垣(上奴過反又而綠反服[虔文+ㄆ]曰宮外垣牆也下音袁毛詩傳曰垣牆也一云外小牆也外郭也)。",
    "T54n2128_082:0841a06_0": "摯鳥(上音至通俗文云鵰鷲之類鷹鸇之屬也)。",
    "T54n2128_082:0841a07_0": "摩沓婆(或云摩納婆此曰儒童幼而聰俊愽識辯揵者也)。",
    "T54n2128_082:0841a08_0": "挫銳(上祖過反韻英云挫摧也詰紐折伏也下悅惠反銳利也)。",
    "T54n2128_082:0841a09_0": "歐血(謳口反韻英云歐吐也俗從口作嘔謳音阿候反)。",
    "T54n2128_082:0841a10_0": "褎德(保毛反讚美也從衣[采木+呆]聲[采木+呆]即古文保字也)。",
    "T54n2128_082:0841a11_0": "淪湑(上音輪韻詮云淪沒也下息旅反廣雅滑沒也踈也)。",
    "T54n2128_082:0841a12_0": "攫裂(上俱籰反與钁同音籰音王約反)。",
    "T54n2128_082:0841a13_0": "冶容(上音野)。",
    "T54n2128_082:0841a14_0": "鬚鬣(上相逾反下音獵)。",
    "T54n2128_082:0841a15_0": "仿偟(上音傍下音皇)。",
    "T54n2128_082:0841a16_0": "貽[簐欠+丸](上音夷下音犯)。",
    "T54n2128_082:0841a17_0": "西域記第九卷　摩揭陀國下",
    "T54n2128_082:0841a18_0": "屈屈吒山(君律反梵語唐云雞也)。",
    "T54n2128_082:0841a19_0": "陗絕(鍫曜反陗峻也險也)。",
    "T54n2128_082:0841a20_0": "錫扣剖(上音昔次音口下普口反)。",
    "T54n2128_082:0841a21_0": "巘崿(上言蹇反下五各反巘崿山崖險阻皃)。",
    "T54n2128_082:0841a22_0": "隱嶙(隣軫反隱嶙者山脊相連漸遠之皃)。",
    "T54n2128_082:0841a23_0": "差難(上柴下反借音字)。",
    "T54n2128_082:0841a24_0": "[打丁+羍]株(上五葛反下陟殊反考聲云殺樹之餘株杌也說文作櫱是杌上再生[卄/(阿可+辛)/木]也非此用說文[檎离+羊]伐木餘也正作[木*獻]從木獻古文作不尚書曰若顛木之有由[卄/(阿可+辛)/木])。",
    "T54n2128_082:0841b02_0": "山麓(音鹿山下之林名曰林麓)。",
    "T54n2128_082:0841b03_0": "曬袈裟(沙賣反韻英云日乾之曬[日/出/大/米]也)。",
    "T54n2128_082:0841b04_0": "驚駭(諧騃反韻詮云駭馬驚形聲字也)。",
    "T54n2128_082:0841b05_0": "怏怏(央向反情不舒暢也)。",
    "T54n2128_082:0841b06_0": "峻峙(下音雉)。",
    "T54n2128_082:0841b07_0": "淳粹(上時倫反俗字也下髓醉反)。",
    "T54n2128_082:0841b08_0": "自殪(翳計反孔注尚書云殪殺也杜注左傳云殪盡也爾雅殪死也說文從歹壹聲也歺音殘)。",
    "T54n2128_082:0841b09_0": "妻孥(音奴考聲云妻子總稱也韻英云孥子也古文作[佞二]訓義與上同)。",
    "T54n2128_082:0841b10_0": "西域記第十卷十七國",
    "T54n2128_082:0841b11_0": "繼踵(燭勇反)。",
    "T54n2128_082:0841b12_0": "長縆(古恒反大索也)。",
    "T54n2128_082:0841b13_0": "嶜崟(上子心反下音吟嶜崟山皃也)。",
    "T54n2128_082:0841b14_0": "君稚迦(梵語即僧所受用君持銅瓶是也)。",
    "T54n2128_082:0841b15_0": "孤嶼(徐與反上聲字韻英云海中山也考聲云海島山也)。",
    "T54n2128_082:0841b16_0": "般橠娑果(上音半次那可反西國果名也其果大如冬瓜熟則黃赤其味甘美橠字從木從衣從多形聲字也)。",
    "T54n2128_082:0841b18_0": "蠻獠(上馬班反下音老亦音嘲狡反正體從[豸*?]作[嘹口+豸]或從巢作[豸*巢]南方海隅蠻夷也閩越已南盡是也本是虵種故從[豸*?]作此類人無恩義好行陰毒強欺弱互相食殺害為業)。",
    "T54n2128_082:0841b20_0": "黧黮(上音犁叉音离俗字也亦作釐下貪感反[黎/黑]黮不明色黑皃如桑椹色也)。",
    "T54n2128_082:0841b21_0": "蓋笴(于旱反即箭笴字前第二卷已釋)。",
    "T54n2128_082:0841b22_0": "[石*慈]石(音慈藥石名)。",
    "T54n2128_082:0841b23_0": "狷獷(上音絹考聲云褊急而守分也論語曰狂狷乎包咸注云狂者進取於善道狷者守節無所為下前第二卷中已釋下[虢寸+(圬土)]猛反如犬惡性也)。",
    "T54n2128_082:0841c01_0": "氓俗(上音萌百姓也)。",
    "T54n2128_082:0841c02_0": "帑藏(上他朗反金帛舍也)。",
    "T54n2128_082:0841c03_0": "剖劂(上音奇下音厥前已釋極巧也)。",
    "T54n2128_082:0841c04_0": "猨狖(上音袁下由救反猿猴胡孫之類也)。",
    "T54n2128_082:0841c05_0": "姦宄(上音姧下音軌韻英云賊在內也從宀宀音綿從九)。",
    "T54n2128_082:0841c06_0": "澙鹵(上音昔鹻鹵之地而又墊溼也說文單作舃意義如上是舃履字非此用下音魯考聲鹵鹹地也西方曰鹵象形字也)。",
    "T54n2128_082:0841c08_0": "西域記第十一卷二十三國",
    "T54n2128_082:0841c09_0": "倳刃(淄事反韻英云倳插也)。",
    "T54n2128_082:0841c10_0": "方頥大顙(上音怡下桑朗也)。",
    "T54n2128_082:0841c11_0": "毛鬣(廉輒反毫毛也)。",
    "T54n2128_082:0841c12_0": "凍餒(努磊反餒飢也)。",
    "T54n2128_082:0841c13_0": "椰子(夜遮反山果名也)。",
    "T54n2128_082:0841c14_0": "橐駞(上音託即駱駞畜也)。",
    "T54n2128_082:0841c15_0": "阿軬茶(煩挽反梵語不求字義)。",
    "T54n2128_082:0841c16_0": "西域記第十二卷二十二國",
    "T54n2128_082:0841c17_0": "阿路猱(奴刀反梵語)。",
    "T54n2128_082:0841c18_0": "危隥[敲高+危]傾(登亘反下起冝反考聲云不正也或作崎[器*支]俗作[奇*ㄆ]通也說文云從危攴聲也)。",
    "T54n2128_082:0841c19_0": "培塿(蒲候反下婁厚反通俗文云螘封土也)。",
    "T54n2128_082:0841c20_0": "邐迤(上音里下音以山勢起伏相接連皃也)。",
    "T54n2128_082:0841c21_0": "鮫螭(上音交下恥知反並龍魚之種類也)。",
    "T54n2128_082:0841c22_0": "鷫鴇(上音肅即鷫[鷞(爻*爻)+(俎且+(俎且))]鳥也馬融曰鷫[鷞(爻*爻)+(俎且+(俎且))]似雁其羽綠色高首脩頸馬似之故左傳謂唐成公有兩鷫[鷞(爻*爻)+(俎且+(俎且))]馬是也說文鷫[鷞(爻*爻)+(俎且+(俎且))]西方神鳥也下音保毛詩云鷫鴇羽集苞栩栩音吁禹反說文中從卂作鳵亦通也正體從[匕/十][匕/十]音保或作鴝亦同)。",
    "T54n2128_082:0841c25_0": "乾[日*昔](音昔肉乾也)。",
    "T54n2128_082:0842a01_0": "烏鎩國(音殺胡語也)。",
    "T54n2128_082:0842a02_0": "巃嵸(上音籠下音總巃嵸者山形高峻且危險之貌也)。",
    "T54n2128_082:0842a03_0": "崖隒崢嶸(隒音篋琰反欠腹山崖也崢査衡反爃音橫)。",
    "T54n2128_082:0842a04_0": "抉目(淵悅反挑抉目也)。",
    "T54n2128_082:0842a05_0": "飲吮(泉兖反飲嗍乳也)。",
    "T54n2128_082:0842a06_0": "室[飢几+夌]伽山(力證反胡語又音力拯反)。",
    "T54n2128_082:0842a07_0": "甲縺(音連連甲繩也)。",
    "T54n2128_082:0842a08_0": "飲餞(音賤)。",
    "T54n2128_082:0842a09_0": "[女*((奐大)/比)]摩(匹謎反胡語也)。",
    "T54n2128_082:0842a10_0": "餬口(音胡)。",
    "T54n2128_082:0842a11_0": "巋然(丘鬼反高峻獨立之貌前第六已釋)。",
    "T54n2128_082:0842a12_0": "摛玉毫(丑移反韻英云摛舒也記之從禽作擒通也)。",
    "T54n2128_082:0842a13_0": "未攄(褚余反韻英云攄舒也)。",
    "T54n2128_082:0842a14_0": "閟於(鄙[八/異]反孔注尚書云閟慎也韻英云閉也從門從毖省聲也)。",
    "T54n2128_082:0842a15_0": "媯川(軌為反水名亦地名)。",
    "T54n2128_082:0842a16_0": "葺行(寢入反葺理也)。",
    "T54n2128_082:0842a17_0": "吳會(古外反會稽也)。",
    "T54n2128_082:0842a18_0": "驟移(愁救反數也)。",
    "T54n2128_082:0842a19_0": "神衷(音中記作[衷十+〡]不成字)。",
    "T54n2128_082:0842a20_0": "經笥(思寺反篋笥之屬也)。",
    "T54n2128_082:0842a21_0": "眺迦維(上桃釣反遠視也)。",
    "T54n2128_082:0842a22_0": "瞴瞴(音無考聲云田美貌也又平聲從目韻英云小合眼也)。",
    "T54n2128_082:0842a23_0": "搢紳(上音晉下音申)。",
    "T54n2128_082:0842a24_0": "讜論(湯朗反又當浪反)。",
    "T54n2128_082:0842b01_0": "园方(五官反訛角也)。",
    "T54n2128_082:0842b02_0": "斲彫(上音卓下丁幺反彫斲也)。",
    "T54n2128_082:0842b03_0": "褊能(上邊[沔丏+丐]反狹小也)。",
    "T54n2128_082:0842b04_0": "梗槩(上更幸反)。",
    "T54n2128_082:0842b05_0": "皇極二十年(即貞觀二十年所言皇極者皇帝御極已二十年也)。",
    "T54n2128_082:0842b06_0": "夸父(苦華反考聲去奢也愚也大也俗字也逐日走而渴死於野者)。",
    "T54n2128_082:0842b07_0": "外囿(尤救反禁苑也養麋鹿曰囿養獸苑也天子百里諸候三十里獵苑)。",
    "T54n2128_082:0842b08_0": "[奐大+((〡*目)/一/乂)]古(火娉反[奐大+((〡*目)/一/乂)]遠也)。",
    "T54n2128_082:0842b09_0": "燾覆(上陶到反去聲字從壽從灬普覆點也下敷救反)。",
    "T54n2128_082:0842b10_0": "一切經音義卷第八十二"
}