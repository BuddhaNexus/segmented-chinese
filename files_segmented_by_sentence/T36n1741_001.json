[
    {
        "source_sentence": "華嚴經決疑論序華嚴經決疑論序",
        "from": "T36n1741_001:1011c03_0",
        "context_with_next_sentence": true
    },
    {
        "source_sentence": "東方山逝多林寺比丘照明撰",
        "from": "T36n1741_001:1011c05_0",
        "context_with_next_sentence": true
    },
    {
        "source_sentence": "北京李長者，皇枝也，諱通玄。性稟天聰，智",
        "from": "T36n1741_001:1011c06_0",
        "context_with_next_sentence": true
    },
    {
        "source_sentence": "慧明簡，學非常師，事不可測。",
        "from": "T36n1741_001:1011c07_13",
        "context_with_next_sentence": true
    },
    {
        "source_sentence": "留情易道，妙盡精微，放曠林泉，遠於城市，實曰王孫，有同捨國。",
        "from": "T36n1741_001:1011c09_2",
        "context_with_next_sentence": true
    },
    {
        "source_sentence": "年過四十，絕覽外書，在則天朝即傾心《華嚴經》，尋諸古德義疏，掩卷歎曰：",
        "from": "T36n1741_001:1011c10_17",
        "context_with_next_sentence": true
    },
    {
        "source_sentence": "「經文浩博，義疏多家。",
        "from": "T36n1741_001:1011c11_4",
        "context_with_next_sentence": true
    },
    {
        "source_sentence": "惜哉後學，尋文不暇，豈更修行？",
        "from": "T36n1741_001:1011c11_19",
        "context_with_next_sentence": true
    },
    {
        "source_sentence": "」幸會《華嚴》新譯，義理圓備，遂考經八十卷，搜括微旨、開點義門，上下科節，成四十卷《華嚴新論》。",
        "from": "T36n1741_001:1011c14_2",
        "context_with_next_sentence": true
    },
    {
        "source_sentence": "猶慮時俗機淺，又釋《決疑論》四卷，又《略釋》一卷，又釋《解迷顯智成悲十明論》一卷。",
        "from": "T36n1741_001:1011c15_18",
        "context_with_next_sentence": true
    },
    {
        "source_sentence": "至於《十玄六相》、《百門義海》、《普賢行門》、《華嚴觀》，及諸詩賦，竝傳於世。",
        "from": "T36n1741_001:1011c17_8",
        "context_with_next_sentence": true
    },
    {
        "source_sentence": "恐寒暑遷謝、代變風移，略敘見聞，用傳知己。",
        "from": "T36n1741_001:1011c18_8",
        "context_with_next_sentence": true
    },
    {
        "source_sentence": "起自開元七年，遊東方山，隱淪述論，終在開元十八年三月二十八日卒。",
        "from": "T36n1741_001:1011c20_1",
        "context_with_next_sentence": true
    },
    {
        "source_sentence": "時夜半山林震驚，群鳥亂鳴、百獸奔走，白光從頂而出，直上衝天，在於右近道俗，無不哀嗟。",
        "from": "T36n1741_001:1011c22_2",
        "context_with_next_sentence": true
    },
    {
        "source_sentence": "識者議曰：",
        "from": "T36n1741_001:1011c22_7",
        "context_with_next_sentence": true
    },
    {
        "source_sentence": "「惟西域淨名、遍行是其流，此方孔、老非其類。",
        "from": "T36n1741_001:1011c23_7",
        "context_with_next_sentence": true
    },
    {
        "source_sentence": "影響文殊、普賢之幻有也。",
        "from": "T36n1741_001:1011c23_19",
        "context_with_next_sentence": true
    },
    {
        "source_sentence": "」照明親承訓授，屢得旨蒙。",
        "from": "T36n1741_001:1011c24_10",
        "context_with_next_sentence": true
    },
    {
        "source_sentence": "見其殂𣧩，嗟夫聖人去世，思望不及。",
        "from": "T36n1741_001:1011c25_7",
        "context_with_next_sentence": true
    },
    {
        "source_sentence": "時因訪道君子，詢余先聖之始末，不敢不言，謹序之爾。",
        "from": "T36n1741_001:1011c26_12",
        "context_with_next_sentence": true
    },
    {
        "source_sentence": "時大曆庚戌秋七月八日述。",
        "from": "T36n1741_001:1011c27_4",
        "context_with_next_sentence": true
    }
]