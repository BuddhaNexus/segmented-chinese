{
    "T05n0220_132:0719a02_0": "大般若波羅蜜多經卷第一百三",
    "T05n0220_132:0719a03_0": "十二",
    "T05n0220_132:0719a05_0": "三藏法師玄奘奉　詔譯",
    "T05n0220_132:0719a06_0": "初分校量功德品第三十之三十",
    "T05n0220_132:0719a07_0": "「憍尸迦！",
    "T05n0220_132:0719a07_1": "若善男子、善女人等教化三千大千世界諸有情類皆住預流、一來、不還、阿羅漢果，所獲福聚不如有人教一有情令其安住獨覺菩提。",
    "T05n0220_132:0719a10_2": "何以故？",
    "T05n0220_132:0719a10_3": "憍尸迦！",
    "T05n0220_132:0719a10_4": "獨覺菩提所有功德勝預流等百千倍故。",
    "T05n0220_132:0719a11_5": "「憍尸迦！",
    "T05n0220_132:0719a11_6": "若善男子、善女人等教化三千大千世界諸有情類皆令安住獨覺菩提，所獲福聚不如有人教一有情令趣無上正等菩提。",
    "T05n0220_132:0719a14_7": "何以故？",
    "T05n0220_132:0719a14_8": "憍尸迦！",
    "T05n0220_132:0719a15_0": "若教有情令趣無上正等菩提，則令世間佛眼不斷。",
    "T05n0220_132:0719a16_1": "「所以者何？",
    "T05n0220_132:0719a16_2": "由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來、應、正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。",
    "T05n0220_132:0719a20_3": "以是故，憍尸迦！",
    "T05n0220_132:0719a21_4": "一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎菩薩摩訶薩。",
    "T05n0220_132:0719a25_5": "「憍尸迦！",
    "T05n0220_132:0719a25_6": "由此當知若善男子、善女人等書寫如是甚深般若波羅蜜多施他讀誦，若轉書寫、廣令流布，所獲福聚勝前福聚無量無邊。",
    "T05n0220_132:0719a28_7": "何以故？",
    "T05n0220_132:0719a28_8": "如是般若波羅蜜多祕密藏中，廣說一切世、出世間勝善法故。",
    "T05n0220_132:0719a29_9-0": "「由此般若波羅蜜多祕密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多祕密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多祕密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多祕密藏中所說法故，",
    "T05n0220_132:0719a29_9-1": "世間便有光天、少光天、無量光天、極光淨天施設可得；由此般若波羅蜜多祕密藏中所說法故，世間便有淨天、少淨天、無量淨天、遍淨天施設可得；由此般若波羅蜜多祕密藏中所說法故，世間便有廣天、少廣天、無量廣天、廣果天施設可得；由此般若波羅蜜多祕密藏中所說法故，世間便有無繁天、無熱天、善現天、善見天、色究竟天施設可得；",
    "T05n0220_132:0719a29_9-2": "由此般若波羅蜜多祕密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多祕密藏中所說法故，世間便有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多祕密藏中所說法故，世間便有內空、外空、內外空、空空、",
    "T05n0220_132:0719a29_9-3": "大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多祕密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多祕密藏中所說法故，",
    "T05n0220_132:0719a29_9-4": "世間便有苦聖諦、集聖諦、滅聖諦、道聖諦施設可得；由此般若波羅蜜多祕密藏中所說法故，世間便有四靜慮、四無量、四無色定施設可得；由此般若波羅蜜多祕密藏中所說法故，世間便有八解脫、八勝處、九次第定、十遍處施設可得；由此般若波羅蜜多祕密藏中所說法故，世間便有四念住、四正斷、四神足、五根、五力、七等覺支、八聖道支施設可得；",
    "T05n0220_132:0719a29_9-5": "由此般若波羅蜜多祕密藏中所說法故，世間便有空解脫門、無相解脫門、無願解脫門施設可得；由此般若波羅蜜多祕密藏中所說法故，世間便有五眼、六神通施設可得；由此般若波羅蜜多祕密藏中所說法故，世間便有佛十力、四無所畏、四無礙解、大慈、大悲、大喜、大捨、十八佛不共法施設可得；由此般若波羅蜜多祕密藏中所說法故，世間便有無忘失法、",
    "T05n0220_132:0719a29_9-6": "恒住捨性施設可得；由此般若波羅蜜多祕密藏中所說法故，世間便有一切智、道相智、一切相智施設可得；由此般若波羅蜜多祕密藏中所說法故，世間便有一切陀羅尼門、一切三摩地門施設可得；由此般若波羅蜜多祕密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；",
    "T05n0220_132:0719a29_9-7": "由此般若波羅蜜多祕密藏中所說法故，世間便有獨覺及獨覺菩提施設可得；由此般若波羅蜜多祕密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多祕密藏中所說法故，世間便有一切如來、應、正等覺及諸佛無上正等菩提施設可得。",
    "T05n0220_132:0720a05_0": "「復次，憍尸迦！",
    "T05n0220_132:0720a05_1": "置此三千大千世界諸有情類。",
    "T05n0220_132:0720a06_0": "若善男子、善女人等教化十方各如殑伽沙等世界諸有情類皆令修學十善業道，於意云何？",
    "T05n0220_132:0720a08_1": "是善男子、善女人等由此因緣得福多不？」",
    "T05n0220_132:0720a09_2": "天帝釋言：「甚多！",
    "T05n0220_132:0720a09_3": "世尊！",
    "T05n0220_132:0720a09_4": "甚多！",
    "T05n0220_132:0720a09_5": "善逝！」",
    "T05n0220_132:0720a09_6": "佛言：「憍尸迦！",
    "T05n0220_132:0720a10_7": "若善男子、善女人等書寫如是甚深般若波羅蜜多施他讀誦，若轉書寫、廣令流布，是善男子、善女人等所獲福聚甚多於前。",
    "T05n0220_132:0720a12_8": "何以故？",
    "T05n0220_132:0720a13_9": "憍尸迦！",
    "T05n0220_132:0720a13_10": "如是般若波羅蜜多祕密藏中，廣說一切無漏之法，聲聞種性補特伽羅修學此法，速入聲聞正性離生，得預流果、得一來果、得不還果、得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。",
    "T05n0220_132:0720a20_11": "「憍尸迦！",
    "T05n0220_132:0720a20_12": "如是般若波羅蜜多祕密藏中，廣說一切無漏法者，所謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，無漏四靜慮、四無量、四無色定，八解脫、八勝處、九次第定、十遍處，四念住、四正斷、四神足、五根、五力、七等覺支、八聖道支，空解脫門、無相解脫門、無願解脫門，五眼、六神通，佛十力、四無所畏、四無礙解、大慈、大悲、大喜、大捨、十八佛不共法，一切智、道相智、一切相智，一切陀羅尼門、一切三摩地門，及餘無量無邊佛法，皆是此中所說一切無漏之法。",
    "T05n0220_132:0720b07_13": "「憍尸迦！",
    "T05n0220_132:0720b08_0": "若善男子、善女人等教一有情住預流果，所獲福聚猶勝教化十方各如殑伽沙界諸有情類皆令修學十善業道。",
    "T05n0220_132:0720b10_1": "何以故？",
    "T05n0220_132:0720b10_2": "憍尸迦！",
    "T05n0220_132:0720b10_3": "諸有修行十善業道不免地獄、傍生、鬼趣，若諸有情住預流果便得永脫三惡趣故，況教令住一來、不還、阿羅漢果所獲福聚而不勝彼！",
    "T05n0220_132:0720b14_0": "「憍尸迦！",
    "T05n0220_132:0720b14_1": "若善男子、善女人等教化十方各如殑伽沙等世界諸有情類皆住預流、一來、不還、阿羅漢果，所獲福聚不如有人教一有情令其安住獨覺菩提。",
    "T05n0220_132:0720b17_2": "何以故？",
    "T05n0220_132:0720b17_3": "憍尸迦！",
    "T05n0220_132:0720b17_4": "獨覺菩提所有功德勝預流等百千倍故。",
    "T05n0220_132:0720b18_5": "「憍尸迦！",
    "T05n0220_132:0720b19_0": "若善男子、善女人等教化十方各如殑伽沙等世界諸有情類皆令安住獨覺菩提，所獲福聚不如有人教一有情令趣無上正等菩提。",
    "T05n0220_132:0720b22_1": "何以故？",
    "T05n0220_132:0720b22_2": "憍尸迦！",
    "T05n0220_132:0720b22_3": "若教有情令趣無上正等菩提，則令世間佛眼不斷。",
    "T05n0220_132:0720b23_4": "「所以者何？",
    "T05n0220_132:0720b23_5": "由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來、應、正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。",
    "T05n0220_132:0720b28_6": "以是故，憍尸迦！",
    "T05n0220_132:0720b28_7": "一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎菩薩摩訶薩。",
    "T05n0220_132:0720c03_8": "「憍尸迦！",
    "T05n0220_132:0720c03_9": "由此當知若善男子、善女人等書寫如是甚深般若波羅蜜多施他讀誦，若轉書寫、廣令流布，所獲福聚勝前福聚無量無邊。",
    "T05n0220_132:0720c06_10": "何以故？",
    "T05n0220_132:0720c06_11": "如是般若波羅蜜多祕密藏中，廣說一切世、出世間勝善法故。",
    "T05n0220_132:0720c08_12-0": "「由此般若波羅蜜多祕密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多祕密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多祕密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多祕密藏中所說法故，",
    "T05n0220_132:0720c08_12-1": "世間便有光天、少光天、無量光天、極光淨天施設可得；由此般若波羅蜜多祕密藏中所說法故，世間便有淨天、少淨天、無量淨天、遍淨天施設可得；由此般若波羅蜜多祕密藏中所說法故，世間便有廣天、少廣天、無量廣天、廣果天施設可得；由此般若波羅蜜多祕密藏中所說法故，世間便有無繁天、無熱天、善現天、善見天、色究竟天施設可得；",
    "T05n0220_132:0720c08_12-2": "由此般若波羅蜜多祕密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多祕密藏中所說法故，世間便有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多祕密藏中所說法故，世間便有內空、外空、內外空、空空、",
    "T05n0220_132:0720c08_12-3": "大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多祕密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多祕密藏中所說法故，",
    "T05n0220_132:0720c08_12-4": "世間便有苦聖諦、集聖諦、滅聖諦、道聖諦施設可得；由此般若波羅蜜多祕密藏中所說法故，世間便有四靜慮、四無量、四無色定施設可得；由此般若波羅蜜多祕密藏中所說法故，世間便有八解脫、八勝處、九次第定、十遍處施設可得；由此般若波羅蜜多祕密藏中所說法故，世間便有四念住、四正斷、四神足、五根、五力、七等覺支、八聖道支施設可得；",
    "T05n0220_132:0720c08_12-5": "由此般若波羅蜜多祕密藏中所說法故，世間便有空解脫門、無相解脫門、無願解脫門施設可得；由此般若波羅蜜多祕密藏中所說法故，世間便有五眼、六神通施設可得；由此般若波羅蜜多祕密藏中所說法故，世間便有佛十力、四無所畏、四無礙解、大慈、大悲、大喜、大捨、十八佛不共法施設可得；由此般若波羅蜜多祕密藏中所說法故，世間便有無忘失法、",
    "T05n0220_132:0720c08_12-6": "恒住捨性施設可得；由此般若波羅蜜多祕密藏中所說法故，世間便有一切智、道相智、一切相智施設可得；由此般若波羅蜜多祕密藏中所說法故，世間便有一切陀羅尼門、一切三摩地門施設可得；由此般若波羅蜜多祕密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；",
    "T05n0220_132:0720c08_12-7": "由此般若波羅蜜多祕密藏中所說法故，世間便有獨覺及獨覺菩提施設可得；由此般若波羅蜜多祕密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多祕密藏中所說法故，世間便有一切如來、應、正等覺及諸佛無上正等菩提施設可得。",
    "T05n0220_132:0721b12_0": "「復次，憍尸迦！",
    "T05n0220_132:0721b12_1": "置此十方各如殑伽沙等世界諸有情類。",
    "T05n0220_132:0721b13_2": "若善男子、善女人等教化十方一切世界諸有情類皆令修學十善業道，於意云何？",
    "T05n0220_132:0721b15_3": "是善男子、善女人等由此因緣得福多不？」",
    "T05n0220_132:0721b16_4": "天帝釋言：「甚多！",
    "T05n0220_132:0721b16_5": "世尊！",
    "T05n0220_132:0721b16_6": "甚多！",
    "T05n0220_132:0721b16_7": "善逝！」",
    "T05n0220_132:0721b16_8": "佛言：「憍尸迦！",
    "T05n0220_132:0721b17_9": "若善男子、善女人等書寫如是甚深般若波羅蜜多施他讀誦，若轉書寫、廣令流布，是善男子、善女人等所獲福聚甚多於前。",
    "T05n0220_132:0721b20_0": "何以故？",
    "T05n0220_132:0721b20_1": "憍尸迦！",
    "T05n0220_132:0721b20_2": "如是般若波羅蜜多祕密藏中，廣說一切無漏之法，聲聞種性補特伽羅修學此法，速入聲聞正性離生，得預流果、得一來果、得不還果、得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。",
    "T05n0220_132:0721b27_3": "「憍尸迦！",
    "T05n0220_132:0721b27_4": "如是般若波羅蜜多祕密藏中，廣說一切無漏法者，所謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，無漏四靜慮、四無量、四無色定，八解脫、八勝處、九次第定、十遍處，四念住、四正斷、四神足、五根、五力、七等覺支、八聖道支，空解脫門、無相解脫門、無願解脫門，五眼、六神通，佛十力、四無所畏、四無礙解、大慈、大悲、大喜、大捨、十八佛不共法，一切智、道相智、一切相智，一切陀羅尼門、一切三摩地門，及餘無量無邊佛法，皆是此中所說一切無漏之法。",
    "T05n0220_132:0721c15_5": "「憍尸迦！",
    "T05n0220_132:0721c15_6": "若善男子、善女人等教一有情住預流果，所獲福聚猶勝教化如是十方一切世界諸有情類皆令修學十善業道。",
    "T05n0220_132:0721c17_7": "何以故？",
    "T05n0220_132:0721c18_8": "憍尸迦！",
    "T05n0220_132:0721c18_9": "諸有修行十善業道不免地獄、傍生、鬼趣，若諸有情住預流果便得永脫三惡趣故，況教令住一來、不還、阿羅漢果所獲福聚而不勝彼！",
    "T05n0220_132:0721c21_10": "「憍尸迦！",
    "T05n0220_132:0721c21_11": "若善男子、善女人等教化十方一切世界諸有情類皆住預流、一來、不還、阿羅漢果，所獲福聚不如有人教一有情令其安住獨覺菩提。",
    "T05n0220_132:0721c24_12": "何以故？",
    "T05n0220_132:0721c24_13": "憍尸迦！",
    "T05n0220_132:0721c25_0": "獨覺菩提所有功德勝預流等百千倍故。",
    "T05n0220_132:0721c25_1": "「憍尸迦！",
    "T05n0220_132:0721c26_2": "若善男子、善女人等教化十方一切世界諸有情類皆令安住獨覺菩提，所獲福聚不如有人教一有情令趣無上正等菩提。",
    "T05n0220_132:0721c28_3": "何以故？",
    "T05n0220_132:0721c29_4": "憍尸迦！",
    "T05n0220_132:0721c29_5": "若教有情令趣無上正等菩提，則令世間佛眼不斷。",
    "T05n0220_132:0722a01_6": "「所以者何？",
    "T05n0220_132:0722a01_7": "由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來、應、正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。",
    "T05n0220_132:0722a05_8": "以是故，憍尸迦！",
    "T05n0220_132:0722a06_9": "一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎菩薩摩訶薩。",
    "T05n0220_132:0722a10_10": "「憍尸迦！",
    "T05n0220_132:0722a10_11": "由此當知若善男子、善女人等書寫如是甚深般若波羅蜜多施他讀誦，若轉書寫、廣令流布，所獲福聚勝前福聚無量無邊。",
    "T05n0220_132:0722a13_12": "何以故？",
    "T05n0220_132:0722a13_13": "如是般若波羅蜜多祕密藏中，廣說一切世、出世間勝善法故。",
    "T05n0220_132:0722a14_14-0": "「由此般若波羅蜜多祕密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多祕密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多祕密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多祕密藏中所說法故，",
    "T05n0220_132:0722a14_14-1": "世間便有光天、少光天、無量光天、極光淨天施設可得；由此般若波羅蜜多祕密藏中所說法故，世間便有淨天、少淨天、無量淨天、遍淨天施設可得；由此般若波羅蜜多祕密藏中所說法故，世間便有廣天、少廣天、無量廣天、廣果天施設可得；由此般若波羅蜜多祕密藏中所說法故，世間便有無繁天、無熱天、善現天、善見天、色究竟天施設可得；",
    "T05n0220_132:0722a14_14-2": "由此般若波羅蜜多祕密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多祕密藏中所說法故，世間便有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多祕密藏中所說法故，世間便有內空、外空、內外空、空空、",
    "T05n0220_132:0722a14_14-3": "大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多祕密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多祕密藏中所說法故，",
    "T05n0220_132:0722a14_14-4": "世間便有苦聖諦、集聖諦、滅聖諦、道聖諦施設可得；由此般若波羅蜜多祕密藏中所說法故，世間便有四靜慮、四無量、四無色定施設可得；由此般若波羅蜜多祕密藏中所說法故，世間便有八解脫、八勝處、九次第定、十遍處施設可得；由此般若波羅蜜多祕密藏中所說法故，世間便有四念住、四正斷、四神足、五根、五力、七等覺支、八聖道支施設可得；",
    "T05n0220_132:0722a14_14-5": "由此般若波羅蜜多祕密藏中所說法故，世間便有空解脫門、無相解脫門、無願解脫門施設可得；由此般若波羅蜜多祕密藏中所說法故，世間便有五眼、六神通施設可得；由此般若波羅蜜多祕密藏中所說法故，世間便有佛十力、四無所畏、四無礙解、大慈、大悲、大喜、大捨、十八佛不共法施設可得；由此般若波羅蜜多祕密藏中所說法故，世間便有無忘失法、",
    "T05n0220_132:0722a14_14-6": "恒住捨性施設可得；由此般若波羅蜜多祕密藏中所說法故，世間便有一切智、道相智、一切相智施設可得；由此般若波羅蜜多祕密藏中所說法故，世間便有一切陀羅尼門、一切三摩地門施設可得；由此般若波羅蜜多祕密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；",
    "T05n0220_132:0722a14_14-7": "由此般若波羅蜜多祕密藏中所說法故，世間便有獨覺及獨覺菩提施設可得；由此般若波羅蜜多祕密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多祕密藏中所說法故，世間便有一切如來、應、正等覺及諸佛無上正等菩提施設可得。",
    "T05n0220_132:0722c19_0": "「復次，憍尸迦！",
    "T05n0220_132:0722c19_1": "若善男子、善女人等教贍部洲諸有情類皆令修學四靜慮、四無量、四無色定、五神通，於意云何？",
    "T05n0220_132:0722c21_2": "是善男子、善女人等由此因緣得福多不？」",
    "T05n0220_132:0722c22_3": "天帝釋言：「甚多！",
    "T05n0220_132:0722c22_4": "世尊！",
    "T05n0220_132:0722c22_5": "甚多！",
    "T05n0220_132:0722c23_6": "善逝！」",
    "T05n0220_132:0722c23_7": "佛言：「憍尸迦！",
    "T05n0220_132:0722c23_8": "若善男子、善女人等書寫如是甚深般若波羅蜜多施他讀誦，若轉書寫、廣令流布，是善男子、善女人等所獲福聚甚多於前。",
    "T05n0220_132:0722c26_9": "何以故？",
    "T05n0220_132:0722c26_10": "憍尸迦！",
    "T05n0220_132:0722c26_11": "如是般若波羅蜜多祕密藏中，廣說一切無漏之法，聲聞種性補特伽羅修學此法，速入聲聞正性離生，得預流果、得一來果、得不還果、得阿羅漢果；獨覺種性補特伽羅修學此法，速入獨覺正性離生，漸次證得獨覺菩提；菩薩種性補特伽羅修學此法，速入菩薩正性離生，漸次修行諸菩薩行，證得無上正等菩提。",
    "T05n0220_132:0723a04_12": "「憍尸迦！",
    "T05n0220_132:0723a05_13": "如是般若波羅蜜多祕密藏中，廣說一切無漏法者，所謂布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，真如、法界、法性、不虛妄性、不變異性、平等性、離生性、法定、法住、實際、虛空界、不思議界，無漏四靜慮、四無量、四無色定，八解脫、八勝處、九次第定、十遍處，四念住、四正斷、四神足、五根、五力、七等覺支、八聖道支，空解脫門、無相解脫門、無願解脫門，五眼、六神通，佛十力、四無所畏、四無礙解、大慈、大悲、大喜、大捨、十八佛不共法，一切智、道相智、一切相智，一切陀羅尼門、一切三摩地門，及餘無量無邊佛法，皆是此中所說一切無漏之法。",
    "T05n0220_132:0723a21_14": "「憍尸迦！",
    "T05n0220_132:0723a21_15": "若善男子、善女人等教一有情住預流果，所獲福聚猶勝教化南贍部洲諸有情類皆令修學四靜慮、四無量、四無色定、五神通。",
    "T05n0220_132:0723a24_16": "何以故？",
    "T05n0220_132:0723a24_17": "憍尸迦！",
    "T05n0220_132:0723a24_18": "諸有修行四靜慮、四無量、四無色定、五神通不免地獄、傍生、鬼趣，若諸有情住預流果便得永脫三惡趣故，況教令住一來、不還、阿羅漢果所獲福聚而不勝彼！",
    "T05n0220_132:0723a28_19": "「憍尸迦！",
    "T05n0220_132:0723a28_20": "若善男子、善女人等教贍部洲諸有情類皆住預流、一來、不還、阿羅漢果，所獲福聚不如有人教一有情令其安住獨覺菩提。",
    "T05n0220_132:0723b02_21": "何以故？",
    "T05n0220_132:0723b02_22": "憍尸迦！",
    "T05n0220_132:0723b02_23": "獨覺菩提所有功德勝預流等百千倍故。",
    "T05n0220_132:0723b03_24": "「憍尸迦！",
    "T05n0220_132:0723b04_0": "若善男子、善女人等教贍部洲諸有情類皆令安住獨覺菩提，所獲福聚不如有人教一有情令趣無上正等菩提。",
    "T05n0220_132:0723b06_1": "何以故？",
    "T05n0220_132:0723b06_2": "憍尸迦！",
    "T05n0220_132:0723b06_3": "若教有情令趣無上正等菩提，則令世間佛眼不斷。",
    "T05n0220_132:0723b08_4": "「所以者何？",
    "T05n0220_132:0723b08_5": "由有菩薩摩訶薩故，便有預流、一來、不還、阿羅漢果、獨覺菩提；由有菩薩摩訶薩故，便有如來、應、正等覺證得無上正等菩提；由有菩薩摩訶薩故，便有佛寶、法寶、僧寶，一切世間歸依供養。",
    "T05n0220_132:0723b12_6": "以是故，憍尸迦！",
    "T05n0220_132:0723b13_0": "一切世間若天、若魔、若梵、若沙門、若婆羅門及阿素洛、人非人等，應以無量上妙華鬘、塗散等香、衣服、瓔珞、寶幢、幡蓋、眾妙、珍奇、伎樂、燈明，盡諸所有供養恭敬、尊重讚歎菩薩摩訶薩。",
    "T05n0220_132:0723b17_1": "「憍尸迦！",
    "T05n0220_132:0723b17_2": "由此當知若善男子、善女人等書寫如是甚深般若波羅蜜多施他讀誦，若轉書寫、廣令流布，所獲福聚勝前福聚無量無邊。",
    "T05n0220_132:0723b20_3": "何以故？",
    "T05n0220_132:0723b20_4": "如是般若波羅蜜多祕密藏中，廣說一切世、出世間勝善法故。",
    "T05n0220_132:0723b21_5-0": "「由此般若波羅蜜多祕密藏中所說法故，世間便有剎帝利大族、婆羅門大族、長者大族、居士大族施設可得；由此般若波羅蜜多祕密藏中所說法故，世間便有四大王眾天、三十三天、夜摩天、覩史多天、樂變化天、他化自在天施設可得；由此般若波羅蜜多祕密藏中所說法故，世間便有梵眾天、梵輔天、梵會天、大梵天施設可得；由此般若波羅蜜多祕密藏中所說法故，",
    "T05n0220_132:0723b21_5-1": "世間便有光天、少光天、無量光天、極光淨天施設可得；由此般若波羅蜜多祕密藏中所說法故，世間便有淨天、少淨天、無量淨天、遍淨天施設可得；由此般若波羅蜜多祕密藏中所說法故，世間便有廣天、少廣天、無量廣天、廣果天施設可得；由此般若波羅蜜多祕密藏中所說法故，世間便有無繁天、無熱天、善現天、善見天、色究竟天施設可得；",
    "T05n0220_132:0723b21_5-2": "由此般若波羅蜜多祕密藏中所說法故，世間便有空無邊處天、識無邊處天、無所有處天、非想非非想處天施設可得；由此般若波羅蜜多祕密藏中所說法故，世間便有布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多施設可得；由此般若波羅蜜多祕密藏中所說法故，世間便有內空、外空、內外空、空空、",
    "T05n0220_132:0723b21_5-3": "大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空施設可得；由此般若波羅蜜多祕密藏中所說法故，世間便有真如、法界、法性、不虛妄性、不變異性、平等性、離生性、法定、法住、實際、虛空界、不思議界施設可得；由此般若波羅蜜多祕密藏中所說法故，",
    "T05n0220_132:0723b21_5-4": "世間便有苦聖諦、集聖諦、滅聖諦、道聖諦施設可得；由此般若波羅蜜多祕密藏中所說法故，世間便有四靜慮、四無量、四無色定施設可得；由此般若波羅蜜多祕密藏中所說法故，世間便有八解脫、八勝處、九次第定、十遍處施設可得；由此般若波羅蜜多祕密藏中所說法故，世間便有四念住、四正斷、四神足、五根、五力、七等覺支、八聖道支施設可得；",
    "T05n0220_132:0723b21_5-5": "由此般若波羅蜜多祕密藏中所說法故，世間便有空解脫門、無相解脫門、無願解脫門施設可得；由此般若波羅蜜多祕密藏中所說法故，世間便有五眼、六神通施設可得；由此般若波羅蜜多祕密藏中所說法故，世間便有佛十力、四無所畏、四無礙解、大慈、大悲、大喜、大捨、十八佛不共法施設可得；由此般若波羅蜜多祕密藏中所說法故，世間便有無忘失法、",
    "T05n0220_132:0723b21_5-6": "恒住捨性施設可得；由此般若波羅蜜多祕密藏中所說法故，世間便有一切智、道相智、一切相智施設可得；由此般若波羅蜜多祕密藏中所說法故，世間便有一切陀羅尼門、一切三摩地門施設可得；由此般若波羅蜜多祕密藏中所說法故，世間便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果施設可得；",
    "T05n0220_132:0723b21_5-7": "由此般若波羅蜜多祕密藏中所說法故，世間便有獨覺及獨覺菩提施設可得；由此般若波羅蜜多祕密藏中所說法故，世間便有一切菩薩摩訶薩及諸菩薩摩訶薩行施設可得；由此般若波羅蜜多祕密藏中所說法故，世間便有一切如來、應、正等覺及諸佛無上正等菩提施設可得。",
    "T05n0220_132:0724a26_0": "大般若波羅蜜多經卷第一百三十二"
}