{
    "T54n2128_022:0441b02_0": "一切經音義卷第二十二",
    "T54n2128_022:0441b04_0": "新譯大方廣佛花嚴經音義卷中",
    "T54n2128_022:0441b05_0": "大唐沙門慧苑撰",
    "T54n2128_022:0441b06_0": "經從第十七盡第五十",
    "T54n2128_022:0441b07_0": "逮於無上(逮唐愛反邇雅曰逮與也與即古之預字今經意謂得預無上菩提果也)。",
    "T54n2128_022:0441b08_0": "喉吻(吻無粉反蒼頡篇吻謂脣兩頭邊也)。",
    "T54n2128_022:0441b09_0": "預流(珠叢曰凡事相及為預也此中謂於見道第十六心得果捨向及聖眾行流故曰預流也)。",
    "T54n2128_022:0441b10_0": "阿羅漢(案梵語中此名含攝多義依大婆沙論第九十四中四義釋一者應供二者煞賊三者不生四者遠惡依唯識論三義以釋一己永害煩惱賊故二應受世間妙供養故三永不復受分段生故依成實論中一釋謂斷惑盡故名阿羅漢舊翻之為無生者謂三界惑盡更無三界生故)。",
    "T54n2128_022:0441b13_0": "羯磨(此云辦事謂諸法事由茲成辦)。",
    "T54n2128_022:0441b14_0": "和上(案五天雅言和上謂之塢波地耶然其彼土流俗謂和上殟社于闐[跳兆+(梳木)]勒乃云鶻社今此方訛音謂之和上雖諸方舛異今依正釋言塢波者此云近也地耶者讀也言此尊師為弟子親近習讀之者舊云親教是也)。",
    "T54n2128_022:0441b16_0": "阿闍梨(此云軌範範即是師義謂與弟子為法則也)。",
    "T54n2128_022:0441b17_0": "初發心功德品",
    "T54n2128_022:0441b18_0": "寧為多不(寧乃亭反玉篇曰寧案也漢書集注曰案焉也安焉之言皆是微責之詞耳焉音於言反也)。",
    "T54n2128_022:0441b19_0": "哥羅分(正云迦羅此云竪析人身上一毛為百分中之一分也或曰十六分中之一分或議譯為校量分迦音畺佉反)。",
    "T54n2128_022:0441b21_0": "優波尼沙陀分(正云塢波尼煞曇言塢波者近也尼煞曇者少也謂少許相近比類之分也或曰優波此云近也尼沙陀隨也謂相近比對分也或云極也謂數中之極此中經意無限善根多少俱無比對設少許亦無限極也)。",
    "T54n2128_022:0441b24_0": "且置(廣雅曰置捨也)。",
    "T54n2128_022:0441b25_0": "須陀洹(正云窣路陀阿鉢囊言窣路陀者此云入也阿鉢囊者此云流也謂遍斷見惑捨異生性初獲聖性入聖行流故名入流也舊安洹字莫知其所以也)。",
    "T54n2128_022:0441c02_0": "斯陀含(此云一來謂此聖者雖斷欲界修惑六品然為有餘三品未斷令聖者一度來生欲界故名一來也)。",
    "T54n2128_022:0441c03_0": "阿那含(此云不還斷欲修九品惑盡從此上生色界更不還來受生欲界故名不還也)。",
    "T54n2128_022:0441c04_0": "傘(乘亶反)。",
    "T54n2128_022:0441c05_0": "纔(昨來反廣雅曰纔暫也)。",
    "T54n2128_022:0441c06_0": "難制沮(沮才與反李琦注漢書制斷也禁也毛詩傳曰沮止也)。",
    "T54n2128_022:0441c07_0": "不告勞(孟康注韓詩曰古名吏休假曰告也又案告謂告訴即[(受又+ㄆ)*辛]憚之言故詩曰王事鞅掌不敢告勞是也)。",
    "T54n2128_022:0441c08_0": "覲謁(覲渠恡反謁於歇反珠叢曰覲謂就見尊老也杜注左傳曰謁白也謂啟白溫清起居之事也)。",
    "T54n2128_022:0441c09_0": "鑽仰(鑽則官反論語曰子見齊縗者冕衣裳者與瞽者見之雖少必作過之必趨顏淵喟然歎曰仰之彌高鑽之彌堅何晏注云言其不可窮盡也謂道高且堅都無際限再仰益高再鑽益堅也)。",
    "T54n2128_022:0441c11_0": "躭味(躭都含反案玉篇字林等嗜色為媅嗜酒為躭耳垂為躭聲類媅字作妉今經本作躭字時俗共行未詳所出也)。",
    "T54n2128_022:0441c13_0": "珍座(賈注國語曰珍寶也)。",
    "T54n2128_022:0441c14_0": "乍可量(廣雅暫也)。",
    "T54n2128_022:0441c15_0": "經卷第十八　明法品",
    "T54n2128_022:0441c16_0": "超諸等列(韻圃稱等齊也杜注左傳曰列位也鄭注禮記曰列等比也張湛注列子曰禽獸之智有與人同居而有群行則有列列言位也)。",
    "T54n2128_022:0441c18_0": "文相連屬(成文相連對文相屬)。",
    "T54n2128_022:0441c19_0": "舛謬(舛昌耎反珠叢曰舛相違背也鄭注禮記曰謬者誤也)。",
    "T54n2128_022:0441c20_0": "三摩鉢底(此云等至謂由加行伏沈掉力至其定位身心安和也)。",
    "T54n2128_022:0441c21_0": "皆無瑕玷(瑕行加反玷丁念反廣雅曰瑕裂也毛詩傳曰玷缺也凡物之有過者皆猶玉之瑕玷古來以為通語)。",
    "T54n2128_022:0441c23_0": "植(承力反蒼頡篇曰植種也經本有作殖字者非也此不用也)。",
    "T54n2128_022:0441c24_0": "經卷第十九　佛昇夜摩天宮品",
    "T54n2128_022:0441c25_0": "莫不自謂(珠叢曰莫無也玉篇曰謂猶言也道也)。",
    "T54n2128_022:0442a01_0": "夜摩宮中偈讚品",
    "T54n2128_022:0442a02_0": "靡不充(珠叢曰靡無也小雅曰充備也)。",
    "T54n2128_022:0442a03_0": "斯尚然(爾雅曰斯此也)。",
    "T54n2128_022:0442a04_0": "十行品",
    "T54n2128_022:0442a05_0": "無屈撓行(撓女教及如紹二反杜注左傳曰撓曲也漢書集注曰撓弱也此中文意明精進波羅蜜勇捍策勤無退屈無怯弱也撓字正應從木經本有從扌者音呼高反撓擾之字非此所用也)。",
    "T54n2128_022:0442a07_0": "靡所資贍(考工記曰資取也小雅曰贍足也言觸事乏少無取足處也又郭象注莊子曰資給濟也聲類曰贍助也言孤煢無人濟助也)。",
    "T54n2128_022:0442a09_0": "補伽羅(正云補特伽羅此曰數取趣謂造集不息數數取苦果也)。",
    "T54n2128_022:0442a10_0": "摩納婆(或云摩那婆此曰年少者或謂儒童也)。",
    "T54n2128_022:0442a11_0": "姝麗(姝昌逾反說文曰姝色美也小雅曰麗著也謂顏色鮮著)。",
    "T54n2128_022:0442a12_0": "珍玩(玩五段反廣雅曰珍重也賈注國語珍美也書曰玩人喪德玩物喪志孔安注曰以人為戲弄則喪德玩物則喪志也今此謂所愛重戲弄之具也字又作翫妧兩體或戲弄人為妧狎習為翫貪愛為玩)。",
    "T54n2128_022:0442a14_0": "若或從事(尒雅曰或有也河上公注老子曰從為也)。",
    "T54n2128_022:0442a15_0": "頗能(頗普我普俄二反廣雅曰頗少也)。",
    "T54n2128_022:0442a16_0": "阿鼻地獄(阿鼻此云無間也)。",
    "T54n2128_022:0442a17_0": "慶幸(何耿反劉兆注公羊傳曰幸遇也韻圃稱幸賴也)。",
    "T54n2128_022:0442a18_0": "經卷第二十　十行品之二",
    "T54n2128_022:0442a19_0": "無所顧戀(廣雅曰顧眷也)。",
    "T54n2128_022:0442a20_0": "毘尼(正云毘奈耶此曰調伏謂調身語七種非故或調三業令不造惡也)。",
    "T54n2128_022:0442a21_0": "無聰敏([聰囪+(句口+夕)]猶忩速謂見記覽疾也杜注左傳曰敏達也)。",
    "T54n2128_022:0442a22_0": "頑嚚(頑五鰥反嚚魚巾反廣雅曰頑鈍也蒼頡篇曰嚚惡也一)。",
    "T54n2128_022:0442a23_0": "匪懈(匪方尾反孝經曰夙夜匪懈以事一人鄭注云匪非也懈墮也案非猶不也無也)。",
    "T54n2128_022:0442a24_0": "至法淵底(淵烏玄反毛詩傳曰淵深也)。",
    "T54n2128_022:0442b01_0": "無所適莫(適丁歷反蜀志諸葛亮曰事以覆踈易奪為益無莫為平人情苦親親而踈踈故適莫之道廢人皆樂人從已不樂已從人故易奪之義廢也論語云子曰君子之於天下無適無莫也漢書集注曰適主也尒雅曰莫定也謂普於一切無偏主親無偏定踈)。",
    "T54n2128_022:0442b04_0": "冀望(珠叢曰冀謂心有希求)。",
    "T54n2128_022:0442b05_0": "縷(力主反)。",
    "T54n2128_022:0442b06_0": "不遷身(遷七延反鄭玄注禮記曰遷變改)。",
    "T54n2128_022:0442b07_0": "暨于法界(暨渠器反珠叢曰暨及也預也)。",
    "T54n2128_022:0442b08_0": "該(廣雅曰該包也)。",
    "T54n2128_022:0442b09_0": "未甞(玉篇曰甞謂昔為之也今此云未甞者即未暫為之)。",
    "T54n2128_022:0442b10_0": "聰哲(書曰知人則哲尒雅曰哲智也)。",
    "T54n2128_022:0442b11_0": "靡所儔(儔直由反玉篇曰儔類也)。",
    "T54n2128_022:0442b12_0": "經卷第二十一　十無盡藏品",
    "T54n2128_022:0442b13_0": "分減施(分方云反減間斬反)。",
    "T54n2128_022:0442b14_0": "不非先制(說文曰非違也)。",
    "T54n2128_022:0442b15_0": "貢高(廣雅曰貢上也謂受貢上之國自恃尊高則輕易附庸之國今有自高陵物欲人賓伏者則亦謂之貢高)。",
    "T54n2128_022:0442b16_0": "陵奪(蒼頡篇曰侵也奪字有作此[大/集]者俗也)。",
    "T54n2128_022:0442b17_0": "啟導(說文曰啟開也教也導引也)。",
    "T54n2128_022:0442b18_0": "輟已(已居里反珠叢曰輟止也謂止却自用迴與人也)。",
    "T54n2128_022:0442b19_0": "夭命(夭於矯反孔安注書云少[〦/(口*口)/(┌/┌/一)]曰夭也字有作叐者不是字)。",
    "T54n2128_022:0442b20_0": "身嬰重疾(嬰於盈反漢書集注曰嬰繞也謂帶疹疾猶物之纏繞人也)。",
    "T54n2128_022:0442b21_0": "年方(玉篇曰方始也)。",
    "T54n2128_022:0442b22_0": "煢獨羸頓(煢渠營反孔安注書曰煢單也玉篇云無兄弟曰煢無子曰獨文字集略曰頓損也焭字又作惸嬛[女*(旬/子)]三體)。",
    "T54n2128_022:0442b24_0": "宜時疾捨(時速也此葢蒲坂方俗之言也)。",
    "T54n2128_022:0442c01_0": "王四天下(王于誑反韓康注易曰王盛也盛德之至故曰王天下也)。",
    "T54n2128_022:0442c02_0": "我今貧窶(窶其矩反蒼頡篇云無財曰貧無財[佫口+用]禮謂之窶也)。",
    "T54n2128_022:0442c03_0": "特垂矜念(漢書集注曰特獨也毛詩傳曰矝憐也謂偏憂憐也)。",
    "T54n2128_022:0442c04_0": "以贍於我(贍時焰反小雅曰贍足也聲類曰贍助也)。",
    "T54n2128_022:0442c05_0": "我等欽風(孔安國注書曰欽敬也風教也鄭玄注周禮曰風者聖賢治道之遺化也今謂敬用其教令也)。",
    "T54n2128_022:0442c07_0": "都不可得(漢書拾遺曰都[撼咸+(句口+夕)]也)。",
    "T54n2128_022:0442c08_0": "我身薄祜(祜胡古反鄭箋詩曰祜福也字冝從示邊作古經本有示邊作右者音尤救反孔子述易曰祐者助也案經本意明不具足身由薄福所致非關見在人天不助故不從右也)。",
    "T54n2128_022:0442c10_0": "諸根殘缺(缺傾雪反蒼頡篇曰殘傷也)。",
    "T54n2128_022:0442c11_0": "不淨微形(毛詩傳曰微瘍也瘍音移益反郭注邇雅曰瘍瘡也言身之不淨如瘡也又王注書曰微賤也言此不淨之身非可貴重也瘍微從彳賤微也)。",
    "T54n2128_022:0442c13_0": "胞叚(段徒玩反胞胎分段故云胞段也)。",
    "T54n2128_022:0442c14_0": "祇夜(此云應頌也)。",
    "T54n2128_022:0442c15_0": "伽陀(此云諷誦)。",
    "T54n2128_022:0442c16_0": "尼陀那(此云因緣然有三類一因請而說二因犯制戒三因事說法)。",
    "T54n2128_022:0442c17_0": "優陀那(此云無問自說)。",
    "T54n2128_022:0442c18_0": "嬈亂(嬈乃鳥反三蒼曰嬈擾也孔安注書曰擾煩也)。",
    "T54n2128_022:0442c19_0": "過咎(咎渠久反玉篇曰咎罪也孔安注書曰咎惡也)。",
    "T54n2128_022:0442c20_0": "經卷第二十二　昇兜率天宮品",
    "T54n2128_022:0442c21_0": "綺煥(煥呼換反張載注靈光殿賦云綺文也何晏注論語曰煥明也言其文彩分明也)。",
    "T54n2128_022:0442c22_0": "頻婆帳(頻婆此云身影質謂此帳上莊嚴具中能現一切外質之影也或曰頻婆鮮赤菓名此帳似之故以名也)。",
    "T54n2128_022:0442c24_0": "彰施(孔安注書曰彰明也施猶發也言以妙寶發明於妙色也)。",
    "T54n2128_022:0443a01_0": "頻婆羅香(或色鱗赤或能現影準前帳釋)。",
    "T54n2128_022:0443a02_0": "香氣發越(漢書集注曰發越謂香氣射散也言香氣纔發四散著人如箭射速中也)。",
    "T54n2128_022:0443a03_0": "阿樓那香(紅赤色香其色一如日欲出前之紅赤相即梵語中呼彼赤相為阿樓那也)。",
    "T54n2128_022:0443a04_0": "拘蘇摩花(此之一名有通有別謂但草木諸花遍名拘蘇又有一花獨名拘蘇其花大小如錢色甚鮮白眾多細葉圓集共成乍如此方白菊花也)。",
    "T54n2128_022:0443a06_0": "樓閣延袤(袤莫搆反尒雅曰延長也切韻稱袤廣也史記曰蒙恬築長城延袤萬餘里是也)。",
    "T54n2128_022:0443a07_0": "鮮白衣(鮮斯延反玉篇曰鮮好也明也)。",
    "T54n2128_022:0443a08_0": "天牟陀羅(牟陀羅者三面皷也)。",
    "T54n2128_022:0443a09_0": "因於撫擊(撫孚武反字正宜作拊廣雅曰相也釋名曰拊敷也敷以手指之指搏也經本作撫字者此乃撫育安撫之字者也)。",
    "T54n2128_022:0443a11_0": "克諧眾樂(尒雅曰克能也孔安注書曰諧和也言能以眾多音樂和合成諸歌曲也)。",
    "T54n2128_022:0443a12_0": "稽首作禮(周禮太祝辨九拜之儀一曰稽首再拜頭至地也二曰頓首再拜頭叩地也三曰空首再拜頭至手也四曰振首戰動拜也五曰吉祥拜[齋小+衣]縗不拜以下拜也六曰凶拜稽顙而後拜謂三年服者七曰奇拜謂一拜八曰褒拜謂報拜也九曰肅拜謂但俯而下手也)。",
    "T54n2128_022:0443a15_0": "不瞬(瞬舒閏反說文曰瞬謂目開閇數搖也字正體作瞚今並隨俗作瞬也)。",
    "T54n2128_022:0443a16_0": "阿迦尼吒天(具云阿迦尼瑟吒言阿迦者色也尼瑟吒究竟也言其色界十八天中此最終極也又云阿無也迦尼瑟吒小也謂色界十八天中最下一天唯小無大餘十六天上下互望亦大亦小此之一天唯大無小故以名也)。",
    "T54n2128_022:0443a19_0": "如是儀則(尒雅曰儀法也)。",
    "T54n2128_022:0443a20_0": "悅豫(豫余據反珠叢曰心安和悅謂之豫也)。",
    "T54n2128_022:0443a21_0": "經卷第二十三　兜率天宮偈讚品",
    "T54n2128_022:0443a22_0": "良沃田(沃烏鵠反漢書集注曰沃溉灌也言其土地有溉灌之利也今謂溉灌之田復加肥善故曰良沃田)。",
    "T54n2128_022:0443a23_0": "十迴向品",
    "T54n2128_022:0443a24_0": "瞋佷(佷何懇反杜注左傳曰佷戾也說文曰佷不聽從也案玉篇佷字在彳部今多從立人葢是時俗共行之)。",
    "T54n2128_022:0443b01_0": "崇巖邃谷([遽虍+穴]辛醉反鄭注考工記曰崇高也說文曰[遽虍+穴]深也[遽虍+穴]字從穴遂聲也)。",
    "T54n2128_022:0443b02_0": "入苦籠檻(檻胡黤反籠字正冝作櫳三蒼曰櫳所以宬禽獸闌檻也說文曰櫳牢也郭璞注山海經曰檻闌也謂穿地為坑上安櫺子以閉禽獸也今經意謂三界苦如彼櫳檻囚繫眾生或謂三途劇苦名苦櫳檻也)。",
    "T54n2128_022:0443b04_0": "眾苦大壑(壑訶各反兼名苑曰東海有大燋石一名沃燋方圓三萬里水沃之則消盡過此有大壑一名尾閭深莫測其涯海水常澍不知其所之也今經意謂生死海中三苦八苦無有涯底如彼大壑故借喻言耳也)。",
    "T54n2128_022:0443b06_0": "五欲所致(顏注漢書曰致謂引而至之也)。",
    "T54n2128_022:0443b07_0": "志獨無侶(鄭注禮記曰志意也侶伴也謂廣心獨濟不待伴也)。",
    "T54n2128_022:0443b08_0": "顧復一切眾生(復扶福反詩云父兮生我母兮掬我拊我畜我長我育我顧我復我出入腹我鄭玄牋曰顧視也復反也言去子雖近猶步步反視也又牋詩云是顧是復者顧念而重復之也今經意菩薩於眾中亦然矣)。",
    "T54n2128_022:0443b11_0": "經卷第二十四　迴向品之二",
    "T54n2128_022:0443b12_0": "供養瞻待(毛詩傳曰瞻視也鄭注周禮曰待給也謂看視供給之也)。",
    "T54n2128_022:0443b13_0": "寶璫樹(璫得即反釋名曰穿耳施珠曰璫案其一璫乃用數種珠貫穿重懸之)。",
    "T54n2128_022:0443b14_0": "薩婆若(具云薩婆若囊薩婆此云一切也若囊智也)。",
    "T54n2128_022:0443b15_0": "軒檻(軒許言反檻胡黤反漢書音義曰軒謂檻正板也珠叢曰檻謂殿之闌也漢書集注曰檻謂軒前闌板也)。",
    "T54n2128_022:0443b16_0": "澡漱(澡子老反下史救反蒼頡篇曰澡盥也盥音古滿反珠叢曰盥洗手也說文曰漱蕩口也)。",
    "T54n2128_022:0443b17_0": "群萌(萌莫耕反漢書集注曰萌謂草木初生也毛詩傳曰羣眾也言童蒙凡夫猶彼眾小草也又或字冝作氓毛詩傳曰氓民也氓與萌同也)。",
    "T54n2128_022:0443b19_0": "無躁竟心(躁則到反賈逵注國語曰躁擾也鄭注論語曰躁謂不安靜也有見為二二則為競則是動不安靜也)。",
    "T54n2128_022:0443b21_0": "經卷第二十五　迴向品之三",
    "T54n2128_022:0443b22_0": "懺除(懺梵音也具言懺摩此云請忍謂請賢聖或清淨僧忍受悔過也)。",
    "T54n2128_022:0443b23_0": "恬然宴寂(恬田鹽反宴於見反方言曰恬然靜也漢書音義曰宴居也寂無聲也)。",
    "T54n2128_022:0443b24_0": "超然出現(鄭注書曰超出前也方言曰超遠也謂獨出高遠也)。",
    "T54n2128_022:0443c01_0": "其心彌廣(郭注尒雅曰彌極意也言心極廣大耳也)。",
    "T54n2128_022:0443c02_0": "臨御大國(賈注國語曰臨治也鄭注禮記曰御主也謂主領而治理之也)。",
    "T54n2128_022:0443c03_0": "名振天下(據之忍反說文曰振舉也杜注左傳曰振發也嘉名遠發起也)。",
    "T54n2128_022:0443c04_0": "發號施令(廣雅曰號告也施設也令教也謂發言告示設教使行之)。",
    "T54n2128_022:0443c05_0": "溥蔭萬方(溥潘補反珠叢曰溥遍也今作普字也)。",
    "T54n2128_022:0443c06_0": "感德從化(尒雅曰感動也毛詩傳曰從隨也說文曰依教行曰化也言德能動之隨教令也)。",
    "T54n2128_022:0443c07_0": "一切周給(謂周匝供給故云周給也)。",
    "T54n2128_022:0443c08_0": "被戮(隆育反賈逵注國語曰戮殺)。",
    "T54n2128_022:0443c09_0": "僧坊(坊甫亡反韻林曰坊區也謂區院也)。",
    "T54n2128_022:0443c10_0": "揣食(揣食字正冝作搏音徒鸞反字從專聲非從甫韻流俗不能別茲兩形遂謬用揣字音初委反此乃揣量之字也)。",
    "T54n2128_022:0443c12_0": "咽咀(咽於見反咀才與反廣雅曰咀嚼也)。",
    "T54n2128_022:0443c13_0": "不欬(欬克代反玉篇曰欬上欶也欶音蘇豆反)。",
    "T54n2128_022:0443c14_0": "芬馥(馥扶服反鄭注邇雅曰芬香氣調也字林曰馥香氣盛也)。",
    "T54n2128_022:0443c15_0": "覆育(賈注國語曰育生也言如天覆如地生也)。",
    "T54n2128_022:0443c16_0": "硨[(王*巨)/木](梵音正云牟婆羅揭婆言牟婆羅者此云勝也揭婆藏也舊名為硨[(王*巨)/木]者所未詳也)。",
    "T54n2128_022:0443c17_0": "珊瑚(梵本正云鉢攞娑褐羅謂寶樹之名其樹身幹枝條葉皆紅赤色又案說文云珊瑚色赤生之於海或出山中也)。",
    "T54n2128_022:0443c19_0": "經卷第二十六　迴向品之四",
    "T54n2128_022:0443c20_0": "貧窮孤露(孤焭躶露故云孤露)。",
    "T54n2128_022:0443c21_0": "駕以駿馬(駿將[門@壬]反加駿也說文曰駿謂馬之良才也又音私[門@壬]反毛詩傳曰駿俊也兩義俱通)。",
    "T54n2128_022:0443c22_0": "牽御(御魚據反廣雅御侍也進也)。",
    "T54n2128_022:0443c23_0": "駕馭(馭魚據反玉篇曰馭即古之御字也今案諸書裝鞁為駕牽控為馭也)。",
    "T54n2128_022:0443c24_0": "莊嚴巨麗(巨字古作岠珠叢曰岠至也王逸注楚辭曰麗美好也謂至極美好)。",
    "T54n2128_022:0444a01_0": "翼從(孔注尚書翼輔也毛詩云翼敬也)。",
    "T54n2128_022:0444a02_0": "疲頓(文字集略曰頓損也謂勞倦者必損力也)。",
    "T54n2128_022:0444a03_0": "柔明(孔安注書曰柔謂和柔也言其行調柔識明利也)。",
    "T54n2128_022:0444a04_0": "袨服莊嚴(袨胡練反切韻稱好衣曰袨服[虔文+ㄆ]注漢書曰袨謂大盛玄黃之服)。",
    "T54n2128_022:0444a05_0": "年齒(杜注左傳曰齒列也謂與已同行列也司馬彪注莊子曰齒數也謂年壽之數也)。",
    "T54n2128_022:0444a06_0": "奉養(養余亮反說文曰奉承也謂承事供養)。",
    "T54n2128_022:0444a07_0": "其心曠然(曠苦謗反何上公注老子經曰曠廣大也說文曰曠明也)。",
    "T54n2128_022:0444a08_0": "珍奇萬計(說文曰計算也謂算計有萬故曰萬計也)。",
    "T54n2128_022:0444a09_0": "周匝填飾(填唐賢反賈注國語曰填加也言加之以飾又字或宜作鈿音與填同文字集略云鈿謂金花也)。",
    "T54n2128_022:0444a11_0": "萬邦遵奉(鄭玄注周禮曰　大曰邦小曰國邦之所居亦曰國也三蒼曰遵習也尒雅曰遵從也說文曰奉承也言並從命承稟也)。",
    "T54n2128_022:0444a13_0": "享灌頂泣(享虛兩反玉篇享當也杜注左傳曰享受也)。",
    "T54n2128_022:0444a14_0": "庇蔭(庇必至反鄭注禮記曰庇覆也)。",
    "T54n2128_022:0444a15_0": "光踰曒日(曒經了反埤蒼曰曒明也聲類作晈)。",
    "T54n2128_022:0444a16_0": "首冠十力莊嚴之冠(上冠字音古亂反鄭注禮記曰著冠為冠也下冠字音古鸞反也)。",
    "T54n2128_022:0444a17_0": "撿繫其身(漢書音義曰撿繫局也謂繫縛局錄也)。",
    "T54n2128_022:0444a18_0": "裸(胡瓦反又音盧果二反字又作倮躶也)。",
    "T54n2128_022:0444a19_0": "將之死地(毛詩傳曰之至也邇雅曰之往也)。",
    "T54n2128_022:0444a20_0": "永訣(訣古穴反切韻稱訣別也)。",
    "T54n2128_022:0444a21_0": "砧(陟林反斫剉之机也字又作碪也)。",
    "T54n2128_022:0444a22_0": "屠割(玉篇曰屠謂分割枉害也)。",
    "T54n2128_022:0444a23_0": "木槍(槍七羊反蒼頡篇曰槍謂木兩頭銳者也又音楚庾反非此所用也經本有作鏘者此乃鏗鏘之字深為差謬失經意)。",
    "T54n2128_022:0444b01_0": "貫(古鸞反)。",
    "T54n2128_022:0444b02_0": "阿逸多(正云阿逸多此曰無能勝也)。",
    "T54n2128_022:0444b03_0": "語主者言(廣雅曰主字也謂字當者)。",
    "T54n2128_022:0444b04_0": "記[竺二+別]([竺二+別]彼列反本作別字者誤也)。",
    "T54n2128_022:0444b05_0": "經卷第二十七　迴向品之五",
    "T54n2128_022:0444b06_0": "密緻(直利反經本有作稚字者此乃幼稚之字深為謬矣也)。",
    "T54n2128_022:0444b07_0": "光明鑒徹(鑒古懺反廣雅曰鑒照也)。",
    "T54n2128_022:0444b08_0": "聾聵(聵五怪反韋昭注國語曰耳不別五音之和謂之聾從生即聾謂之瞶字又作[蔽/耳][豸*貴]二形也)。",
    "T54n2128_022:0444b09_0": "蒙昧(鄭玄注周禮曰蒙冒也蒼頡篇曰昧冥也言昏冒闇冥也)。",
    "T54n2128_022:0444b10_0": "輟身要用(珠叢曰輟止也謂止絕已之要用也)。",
    "T54n2128_022:0444b11_0": "銛白牙齒(銛斯塩反漢書音義曰銛利也字從金舌聲也)。",
    "T54n2128_022:0444b12_0": "迦尸國(迦尸者西域竹名也其竹堪為箭笴然以其國多出此竹故立斯名其國即在中天竺境憍薩羅國之北隣乃是十六大國之一數也)。",
    "T54n2128_022:0444b14_0": "尋即敗壞(杜注左傳尋續也言纔成已續即壞也)。",
    "T54n2128_022:0444b15_0": "逢迎引納(方言曰逢謂逆迎也納入也謂逆首迎之引入住處也)。",
    "T54n2128_022:0444b16_0": "不尚(杜注左傳曰尚上也謂不以之為上也)。",
    "T54n2128_022:0444b17_0": "傭(丑恭反又音與恭反非此所用字又作[月*庸])。",
    "T54n2128_022:0444b18_0": "七仞(仞如胤反何承纂要云七尺曰仞小雅曰四尺曰仞)。",
    "T54n2128_022:0444b19_0": "慈仁莅物(莅力至反毛詩傳曰莅臨也)。",
    "T54n2128_022:0444b20_0": "心懷殘忍(漢書集注曰殘謂多所殺戮也今謂忍於殺戮故云殘忍也)。",
    "T54n2128_022:0444b21_0": "眾罪由生(爾雅曰由從也)。",
    "T54n2128_022:0444b22_0": "一切宗信(白虎通曰宗尊也言尊重信受也)。",
    "T54n2128_022:0444b23_0": "經卷第二十八　迴向品之六",
    "T54n2128_022:0444b24_0": "造立精舍(藝文類聚云精舍者非以舍之精妙名為精舍由有精練行者之所居故謂之精舍也)。",
    "T54n2128_022:0444c01_0": "資生什物(漢書集注曰什物者為生之具也三蒼曰什聚也雜也吳楚之間謂資生雜具為什物)。",
    "T54n2128_022:0444c02_0": "恭恪(恪康鶴反孔安注書曰恪敬也字古作愙)。",
    "T54n2128_022:0444c03_0": "不匱(匱其位反漢書音義曰匱空也廣雅曰匱乏也)。",
    "T54n2128_022:0444c04_0": "王京都(公羊傳曰京師者何天子之居也京者大也師者眾也天子之居以眾大之辭言之也左氏傳曰邑者有宗[厂@苗]先君之主曰都無者曰邑廣雅曰都國也風俗通曰天子治居之城曰都舊都曰邑也)。",
    "T54n2128_022:0444c06_0": "關防(防浮亡反)。",
    "T54n2128_022:0444c07_0": "妓侍眾女(妓奇綺反埤蒼曰妓美女也以美女為侍謂之妓侍也或曰妓女樂也美女為樂亦云妓樂字或有作伎者音攴義反傷害也非此所用也)。",
    "T54n2128_022:0444c09_0": "罄捨所珍(毛詩傳曰罄盡也杜注左傳曰珍貴也)。",
    "T54n2128_022:0444c10_0": "中悔(中陟仲反)。",
    "T54n2128_022:0444c11_0": "彌宣正法(劉獻注易曰彌廣也郭璞注邇雅曰彌極意也爾雅曰宣明也)。",
    "T54n2128_022:0444c12_0": "無毒虐(孔安注書曰虐暴也言無毒惡猝暴之性也)。",
    "T54n2128_022:0444c13_0": "率土(玉篇曰率遵也用也謂遵用教命之處也)。",
    "T54n2128_022:0444c14_0": "牀褥(褥如欲反聲類日蓐薦也郭璞注爾雅曰蓐席也案古者薦席通稱謂之蓐也然今別有厚氈衣以表以裏亦謂之褥其字正宜從衣邊作辱也)。",
    "T54n2128_022:0444c16_0": "經卷第二十九　迴向品之七",
    "T54n2128_022:0444c17_0": "已頭充滿(已基理反)。",
    "T54n2128_022:0444c18_0": "僮僕作使(作則各反使所吏反案玉篇古之用字幼童為僮僮僕為童與今一倍別也鄭注禮記曰僕為賤役之人也)。",
    "T54n2128_022:0444c20_0": "發言誠諦(何上公注老子曰誠實也方言曰諦審也謂所出言教真實審之也)。",
    "T54n2128_022:0444c21_0": "庶品(庶眾也品類也眾多流類謂之眾類)。",
    "T54n2128_022:0444c22_0": "經卷第三十　迴向品之八",
    "T54n2128_022:0444c23_0": "若專勵(勵力制反杜注左傳曰勵勸也玉篇曰勵勉也謂自強策勤也)。",
    "T54n2128_022:0444c24_0": "若起行(行遐孟反)。",
    "T54n2128_022:0445a01_0": "經卷第三十一　迴向品之九",
    "T54n2128_022:0445a02_0": "周聞(聞無運反)。",
    "T54n2128_022:0445a03_0": "一毛端量處(量力仗反端頭也量分齊也)。",
    "T54n2128_022:0445a04_0": "誕生(誕唐亶反珠叢曰誕育也賈注國語曰育生也)。",
    "T54n2128_022:0445a05_0": "無遐邇(爾雅曰遐遠也孔安國注書曰邇近也)。",
    "T54n2128_022:0445a06_0": "經卷第三十二　迴向品之十",
    "T54n2128_022:0445a07_0": "離垢繒(繒疾陵反說文曰繒謂帛之總名凡綵帛皆是也)。",
    "T54n2128_022:0445a08_0": "經卷第三十三　迴向品之十一",
    "T54n2128_022:0445a09_0": "寶多羅形(多羅者西域樹名也其形似椶櫚樹也體堅如鐵葉長稠密縱多時大雨其葉蔭處乾若屋下今此以寶而成故日寶多羅也又或翻為高竦樹也)。",
    "T54n2128_022:0445a11_0": "延袤(袤莫報反義已見上)。",
    "T54n2128_022:0445a12_0": "迴然高出(迥胡頃反爾雅曰迥遠也言獨出高遠也)。",
    "T54n2128_022:0445a13_0": "繚以寶繩(繚零鳥反說文曰繚纏也)。",
    "T54n2128_022:0445a14_0": "聳擢(上息勇反義已見上)。",
    "T54n2128_022:0445a15_0": "稠密(稠直由反)。",
    "T54n2128_022:0445a16_0": "寶跋陀樹(跋陀具云跋陀羅此曰賢)。",
    "T54n2128_022:0445a17_0": "寶吹(吹昌偽反)。",
    "T54n2128_022:0445a18_0": "其音清亮(亮力仗反廣雅曰亮朗也)。",
    "T54n2128_022:0445a19_0": "齅(許救反俗作嗅)。",
    "T54n2128_022:0445a20_0": "經卷第三十四　十地品之一",
    "T54n2128_022:0445a21_0": "蘇利耶藏菩薩(蘇利耶者此云日也)。",
    "T54n2128_022:0445a22_0": "俱蘇摩德藏菩薩(俱蘇摩者花名也具云俱蘇摩那俱蘇此云悅也摩那意也其花色美氣香形狀端正見聞之者無不悅意今此菩薩取之為名)。",
    "T54n2128_022:0445a24_0": "舉要言之(漢書集注曰舉總也廣雅云要約也)。",
    "T54n2128_022:0445b01_0": "珂貝璧玉(珂恪河反玉篇曰珂螺屬也所出於海其白若雪所以嬰馬膺者也說文曰貝謂海介蟲也璧瑞玉也案爾雅云玉宍倍好謂之璧璧形圓而有孔王者祭天神以用之矣)。",
    "T54n2128_022:0445b03_0": "練金(練字玉篇作煉字書作鍊今經本作揀練字也)。",
    "T54n2128_022:0445b04_0": "為將為師(將資亮反師所律反)。",
    "T54n2128_022:0445b05_0": "瑕玷(玷丁念反玷字有本作點者謬也瑕玷之義並已見上)。",
    "T54n2128_022:0445b06_0": "道險易(易以豉反郭注邇雅曰易平也)。",
    "T54n2128_022:0445b07_0": "經卷第三十五　十地品之二",
    "T54n2128_022:0445b08_0": "仁恕(恕傷預反釋名曰仁忍也謂好生惡殺善惡含忍聲類曰仁心愛物曰恕也)。",
    "T54n2128_022:0445b09_0": "何況從事(河上公注老子曰從為也)。",
    "T54n2128_022:0445b10_0": "風雅典則語(毛詩序曰風以動之教以化之雅正也漢書注曰雅閑麗也爾雅曰典經也毛詩傳曰則法也依經化誘之言謂之風典語美妙方法之說謂之雅則語也)。",
    "T54n2128_022:0445b12_0": "湍馳奔激(湍吐官反激經歷反說文曰湍疾瀨也淺水流沙上曰湍也馳急走也水文凝斜疾急曰激也)。",
    "T54n2128_022:0445b13_0": "我慢原阜(阜扶九反爾雅曰高厚廣平曰陸大陸曰阜案陸即原也)。",
    "T54n2128_022:0445b14_0": "重械(重直隴反械侯界反)。",
    "T54n2128_022:0445b15_0": "三界焚如苦無量(周易卦九四注云其炎始盛故曰焚如今此言三界諸惑如火熾盛能招感多苦果故也)。",
    "T54n2128_022:0445b17_0": "生難遭想(韓詩外傳遭遇也)。",
    "T54n2128_022:0445b18_0": "捫摸(捫莫痕反摸謀各反毛詩傳曰捫持也方言曰摸撫也郭璞注曰謂指摸索之也)。",
    "T54n2128_022:0445b19_0": "蚊蚋(蚋如銳反字林曰蚋小蚊也)。",
    "T54n2128_022:0445b20_0": "稱兩(稱昌孕反古稱為爾今流共用秤字甚謬也)。",
    "T54n2128_022:0445b21_0": "無間然(間皆莧反玉篇曰間隔也言情無阻隔也)。",
    "T54n2128_022:0445b22_0": "國城財貝(貝北賴反說文曰貝謂今海蟲也古者貨貝而寶龜也謂海虫有甲作錦文者也今西域用貝為錢故云財貝也)。",
    "T54n2128_022:0445b24_0": "孰能(爾雅曰孰誰也)。",
    "T54n2128_022:0445c01_0": "經卷第三十六　十地品之三",
    "T54n2128_022:0445c02_0": "循身觀(循祥倫反珠叢曰循巡也今謂四念處中第一觀身不淨從頭至足次第巡歷三十六物皆不淨也)。",
    "T54n2128_022:0445c03_0": "易誨(易羊豉反)。",
    "T54n2128_022:0445c04_0": "無慍暴(慍於運反暴蒲報反蒼頡篇曰慍恨也玉篇曰暴陵犯也謂欺陵觸[牛*戾]於人也案暴字正體作暴若曬物為暴也)。",
    "T54n2128_022:0445c06_0": "[爪*(ㄗ@、)]璽(璽斯爾反鄭玄注周禮曰璽印蔡雍獨斷曰天子之璽以玉為之古者尊卑通用自秦以來唯天子得其稱璽也)。",
    "T54n2128_022:0445c08_0": "鬼鬽(鬽眉祕反魑鬽也字又作魅俗也)。",
    "T54n2128_022:0445c09_0": "蠱毒(蠱公戶反左傳曰於文皿蟲為蠱杜預注曰皿器也所以器受蟲害人為蠱也聲類曰蠱謂蠱物病害人也)。",
    "T54n2128_022:0445c10_0": "身相休咎(休許鄒反咎其柳反杜注左傳曰休福禰也廣雅曰休善也孔安注書曰咎惡也說文曰咎災也休息之字立人作木音許尤反也)。",
    "T54n2128_022:0445c12_0": "流轉遟迴苦趣中(遟迴二字應作彽徊楚辭曰欲彽徊以千際王逸注云彽徊猶徘徊經本皆作遟迴之字者此乃緩歸之名非徘徊之義埤蒼曰彽徊謂姍遊也)。",
    "T54n2128_022:0445c14_0": "苦海淪湑(湑相余反廣雅曰淪沈也毛詩傳曰湑浴也)。",
    "T54n2128_022:0445c15_0": "經卷第三十七　十地品之四",
    "T54n2128_022:0445c16_0": "我慢溉灌(溉古代反說文曰溉灌澍水也)。",
    "T54n2128_022:0445c17_0": "涕泗咨嗟(涕他禮反泗先利反咨將伊反毛詩傳曰自目曰涕自鼻曰泗玉篇曰咨嗟嗟歎也詩牋曰嗟歎之深也)。",
    "T54n2128_022:0445c19_0": "彼已(已居理反彼他也已自也)。",
    "T54n2128_022:0445c20_0": "王后所生(禮記曰天子之妃曰后也)。",
    "T54n2128_022:0445c21_0": "泥潦(潦郎禱反說文曰潦天雨也謂因天雨稸積也)。",
    "T54n2128_022:0445c22_0": "經卷第三十八　十地品之五",
    "T54n2128_022:0445c23_0": "念務皆息(務事也謂攀緣事息境界心絕)。",
    "T54n2128_022:0445c24_0": "即便[穴/(爿*告)]窹(窹寤兩字經本並從穴者且皆非是字然寤字去八字書乃以為寤睡之字音云五盍反冝作覺字也)。",
    "T54n2128_022:0446a01_0": "一一行相行(兩行字並遐孟反)。",
    "T54n2128_022:0446a02_0": "汝今適得(適尸亦反三蒼曰適始也近也)。",
    "T54n2128_022:0446a03_0": "各若干微塵(漢書胡廣曰若順也干求也當順所求而與之故謂若干也顏古曰若干且設數之語也干猶箇也謂當如此數耳也)。",
    "T54n2128_022:0446a05_0": "毘舍眾(謂商估種族也)。",
    "T54n2128_022:0446a06_0": "首陀(具云輸達羅此曰農業種族也)。",
    "T54n2128_022:0446a07_0": "邪魔之道(杜注左傳曰道猶法術也鄭注禮記曰道猶行路也)。",
    "T54n2128_022:0446a08_0": "因風濟(毛詩傳曰濟渡也)。",
    "T54n2128_022:0446a09_0": "羈繫([襾/(革*馬)]寄冝反王逸注楚辭曰[襾/(革*馬)]謂絡馬頭也言眾生為貪愛等所繫亦然矣)。",
    "T54n2128_022:0446a10_0": "禪定境排(排蒲諧反)。",
    "T54n2128_022:0446a11_0": "經卷第三十九　十地品之六",
    "T54n2128_022:0446a12_0": "虔誠(賈注國語曰[虔文+ㄆ]敬也爾雅曰誠信也)。",
    "T54n2128_022:0446a13_0": "萬種繽紛下(繽疋仁反紛撫云反漢書集注曰繽紛眾疾皃謂眾多急下也)。",
    "T54n2128_022:0446a14_0": "剎利王(具云剎怛利耶此曰土田主也)。",
    "T54n2128_022:0446a15_0": "餘不重受(重除用反再也)。",
    "T54n2128_022:0446a16_0": "塵相如故(杜注左傳曰故猶舊也塵字案字林隱文作塵今有從兩上者不是字也)。",
    "T54n2128_022:0446a17_0": "花奩香篋(奩力鹽反篋牽協反珠叢曰凡[山/成]物小器皆謂之奩奩字又作[簽*殳][簽*殳]篋也並是竹器衣箱小者之類耳)。",
    "T54n2128_022:0446a19_0": "噓(許於反吐氣也)。",
    "T54n2128_022:0446a20_0": "鈿廁其間(鈿唐賢反文字集略曰鈿金花也廣雅曰廁間也珠叢曰金鈿婦人首飾也)。",
    "T54n2128_022:0446a21_0": "鞞陀梨山(鞞者此云種種也陀梨亦曰駄羅此云持也謂此山中能持種種眾寶及諸花菓故也)。",
    "T54n2128_022:0446a22_0": "乾陀山(具云瑜乾駄羅言瑜乾者此云雙也駄羅持也)。",
    "T54n2128_022:0446a23_0": "尼民陀山(具云尼陀駄羅此曰持邊山也)。",
    "T54n2128_022:0446a24_0": "斫迦羅山(具云杓羯羅此曰輪圍也)。",
    "T54n2128_022:0446b01_0": "計都末底山(計都此云憧也末底慧也)。",
    "T54n2128_022:0446b02_0": "嶷然住(嶷魚力反嶷謂崱也字指曰嶷崱山峯兒今謂十地依佛智如十山依十一地雖峯峙各殊而所依是一也)。",
    "T54n2128_022:0446b04_0": "毘陀發妙光(毘陀謂前鞞陀梨山發妙光謂喻發光地也)。",
    "T54n2128_022:0446b05_0": "毫末度空可知量(度唐各反量力仗反)。",
    "T54n2128_022:0446b06_0": "經卷第四十　十定品之一",
    "T54n2128_022:0446b07_0": "那伽慧(那伽此云龍也)。",
    "T54n2128_022:0446b08_0": "而竟不覩(鄭牋詩曰竟終也廣雅曰覩見也)。",
    "T54n2128_022:0446b09_0": "南無(正云萳忙此曰敬禮)。",
    "T54n2128_022:0446b10_0": "摩納婆(此云儒童也)。",
    "T54n2128_022:0446b11_0": "經卷第四十一　十定品之二",
    "T54n2128_022:0446b12_0": "不處於陸(毛詩傳曰高原廣平曰陸)。",
    "T54n2128_022:0446b13_0": "近之(近渠靳反就也)。",
    "T54n2128_022:0446b14_0": "諸心樂次第(樂牙教反謂欲樂也)。",
    "T54n2128_022:0446b15_0": "歌羅邏(此云薄酪謂初入胎如薄酪也)。",
    "T54n2128_022:0446b16_0": "白分義(分浮問反)。",
    "T54n2128_022:0446b17_0": "圓光一尋(何承纂要云八寸曰咫三尺曰武五尺曰墨六尺曰步七尺曰仞倍仞曰尋倍尋曰常)。",
    "T54n2128_022:0446b18_0": "其量七肘(佛本行集云一肘謂二尺也)。",
    "T54n2128_022:0446b19_0": "一俱盧舍(依毘曇中一尺五寸為一肘。",
    "T54n2128_022:0446b19_1": "四肘為一弓。",
    "T54n2128_022:0446b19_2": "三百弓為一里。",
    "T54n2128_022:0446b19_3": "四里為一俱盧舍。",
    "T54n2128_022:0446b19_4": "準計一里三百六十步。",
    "T54n2128_022:0446b20_5": "則一俱盧舍有一千四百四十步也。",
    "T54n2128_022:0446b20_6": "依俱舍論第十二云。",
    "T54n2128_022:0446b20_7": "分析諸色至一極微故一極微為色邊際。",
    "T54n2128_022:0446b20_8": "七極微為一微量積微至七為一金塵。",
    "T54n2128_022:0446b21_9": "積七金塵為水塵量水塵積七為一兔毛塵。",
    "T54n2128_022:0446b21_10": "積七兔毛塵為羊毛塵量積羊毛塵七為一牛毛塵。",
    "T54n2128_022:0446b22_0": "七牛毛塵為隟遊塵量隟塵七為一蟣量。",
    "T54n2128_022:0446b22_1": "積七蟣量為一[蝨十+虫]。",
    "T54n2128_022:0446b22_2": "七[蝨十+虫]為穬麥。",
    "T54n2128_022:0446b22_3": "七麥為指節。",
    "T54n2128_022:0446b22_4": "二十四指橫布為肘竪。",
    "T54n2128_022:0446b22_5": "四肘為弓竪積五百弓為一俱盧舍。",
    "T54n2128_022:0446b23_6": "即是從肘至阿練若中間道量)。",
    "T54n2128_022:0446b24_0": "半由旬量(由旬是梵言具云踰繕那。",
    "T54n2128_022:0446b24_1": "此曰和合。",
    "T54n2128_022:0446b24_2": "謂以多俱盧舍和合成故。",
    "T54n2128_022:0446b24_3": "案佛本行集第十二云。",
    "T54n2128_022:0446b24_4": "七微塵成一[穴/匆/心]牖塵。",
    "T54n2128_022:0446c01_5": "七[穴/匆/心]成一兔毛頭塵。",
    "T54n2128_022:0446c01_6": "七兔毛塵成一羊毛頭塵。",
    "T54n2128_022:0446c01_7": "七羊毛塵成一牛毛塵。",
    "T54n2128_022:0446c01_8": "七牛毛塵成一蟣。",
    "T54n2128_022:0446c01_9": "七蟣成一虱。",
    "T54n2128_022:0446c01_10": "七虱成一芥子。",
    "T54n2128_022:0446c02_11": "七芥子成一大麥。",
    "T54n2128_022:0446c02_12": "七大麥成一指節。",
    "T54n2128_022:0446c02_13": "七指節成尺。",
    "T54n2128_022:0446c02_14": "二尺成一肘。",
    "T54n2128_022:0446c02_15": "四肘成一弓。",
    "T54n2128_022:0446c02_16": "五弓成杖。",
    "T54n2128_022:0446c02_17": "二十杖名一息。",
    "T54n2128_022:0446c02_18": "八十息名一俱盧舍。",
    "T54n2128_022:0446c03_19": "八俱盧舍成一由旬。",
    "T54n2128_022:0446c03_20": "準此方尺量二里餘八十步當一俱盧舍。",
    "T54n2128_022:0446c03_21": "計一由旬合有一十七里餘二百八步或百一由旬。",
    "T54n2128_022:0446c04_22": "如此方一驛地也)。",
    "T54n2128_022:0446c05_0": "經卷第四十二　十地定品之三",
    "T54n2128_022:0446c06_0": "北俱盧(具云欝怛羅旬盧此翻為高上也古也)。",
    "T54n2128_022:0446c07_0": "東毘提訶(毘此云勝提訶白身也又毘云種種提訶與也)。",
    "T54n2128_022:0446c08_0": "種種稼穡(稼音嫁穡音色馬融注論語曰樹五穀曰稼毛詩傳曰種之曰稼[僉*殳]之曰穡案鄭玄注周禮云稼穡為言其猶稼穡謂種子相生貪苗實之利也)。",
    "T54n2128_022:0446c10_0": "修羅提衂(衂女云如育二反玉篇曰衂折桂)。",
    "T54n2128_022:0446c11_0": "入藕絲孔(藕五苟反字宜從耒也)。",
    "T54n2128_022:0446c12_0": "乾闥婆城(此云尋香城池謂十寶山間有音樂神名乾闥婆忉利諸天意須音樂此神身有異相即知天意往彼娛樂因以此事西域謂諸樂兒亦曰乾闥婆西域樂兒多為幻伎幻作城郭須臾如故因即謂龍所現城郭為乾闥婆也)。",
    "T54n2128_022:0446c15_0": "恒伽河(準經香山頂上有阿耨達池。",
    "T54n2128_022:0446c15_1": "其池四面各流出一河。",
    "T54n2128_022:0446c15_2": "東面私陀河。",
    "T54n2128_022:0446c15_3": "從金剛師子口流出。",
    "T54n2128_022:0446c15_4": "其沙金剛。",
    "T54n2128_022:0446c15_5": "東入震旦國便入東海。",
    "T54n2128_022:0446c16_6": "南面恒伽河。",
    "T54n2128_022:0446c16_7": "從銀象口流出。",
    "T54n2128_022:0446c16_8": "其沙白銀。",
    "T54n2128_022:0446c16_9": "流入南印度便入南海。",
    "T54n2128_022:0446c16_10": "西面信度河。",
    "T54n2128_022:0446c16_11": "從金牛口流出。",
    "T54n2128_022:0446c16_12": "其沙黃金。",
    "T54n2128_022:0446c17_13": "流入信度國便入西海。",
    "T54n2128_022:0446c17_14": "北面縛蒭河。",
    "T54n2128_022:0446c17_15": "從瑠璃馬口流出。",
    "T54n2128_022:0446c17_16": "其沙是瑠離。",
    "T54n2128_022:0446c17_17": "流入波斯拂林便入北海。",
    "T54n2128_022:0446c17_18": "其池縱廣五十由旬。",
    "T54n2128_022:0446c17_19": "四面口各一由旬也)。",
    "T54n2128_022:0446c19_0": "光明鑒徹(鑒照也徹通也言光照內外通現也)。",
    "T54n2128_022:0446c20_0": "澒涌奔馳(澒胡動反涌字正冝作溶故楚辭注云澒溶水大皂漢書高紀傳注云澒溶竦溶也經本作涌者誤也)。",
    "T54n2128_022:0446c22_0": "奇香發越(漢書集注曰發越香氣射散也謂香氣速疾遍布著人也)。",
    "T54n2128_022:0446c23_0": "皆得潤洽(洽咸夾反廣雅曰洽清也)。",
    "T54n2128_022:0446c24_0": "阿那婆達多龍王(阿無也那婆達多熱惱也諸龍皆受熱沙之苦此龍獨無故立其名耳)。",
    "T54n2128_022:0447a01_0": "經卷第四十三　十定品之四",
    "T54n2128_022:0447a02_0": "無替(爾雅曰替廢也)。",
    "T54n2128_022:0447a03_0": "從諸善友而得出生(友字經本有作支字深為謬也)。",
    "T54n2128_022:0447a04_0": "終不匱止(匱渠位反廣雅曰匱少也漢書音義曰匱空也)。",
    "T54n2128_022:0447a05_0": "摩那斯龍王(摩那意也斯慈也流出也言此龍王凡興雲再皆從慈心出也)。",
    "T54n2128_022:0447a06_0": "嶷然高出(嶷謂崱嶷也字指曰崱嶷山峯皃也)。",
    "T54n2128_022:0447a07_0": "伊那鉢那象王住金脅山(伊那鉢那此云香葉其象身長九十由旬高三由旬常住第一金山之脅即是最初計都末底山也)。",
    "T54n2128_022:0447a09_0": "經卷第四十四　十通品",
    "T54n2128_022:0447a10_0": "閻魔王(正云琰邏閻此曰遮止謂誡勗罪人也)。",
    "T54n2128_022:0447a11_0": "十忍品",
    "T54n2128_022:0447a12_0": "舍支(正云設施謂月之別名帝釋夫人取為号也)。",
    "T54n2128_022:0447a13_0": "無方無隅(方謂四方也鄭玄注考工記曰隅者角也)。",
    "T54n2128_022:0447a14_0": "不捨眾善軛(軛於革反珠叢曰軛謂車轅端橫木也今謂荷擔眾生勤行不捨如牛駕重長途力進也)。",
    "T54n2128_022:0447a15_0": "徒令(劉熙曰徒猶獨也)。",
    "T54n2128_022:0447a16_0": "經卷第四十五　阿僧祇品",
    "T54n2128_022:0447a17_0": "一百洛叉為一俱胝(洛叉此云萬也。",
    "T54n2128_022:0447a17_1": "俱胝此云億也。",
    "T54n2128_022:0447a17_2": "又案此方黃帝筭法總有二十三數。",
    "T54n2128_022:0447a18_0": "謂一二三四五六七八九十百千萬億兆京垓稀瀼溝[澗日+月]正載。",
    "T54n2128_022:0447a18_1": "從萬已去有三等數法。",
    "T54n2128_022:0447a18_2": "其下者十十變之。",
    "T54n2128_022:0447a18_3": "中者百百變之。",
    "T54n2128_022:0447a19_0": "上者倍變之。",
    "T54n2128_022:0447a19_1": "今此阿僧祇品中上數法故云一百洛叉為一俱胝。",
    "T54n2128_022:0447a19_2": "當此億也。",
    "T54n2128_022:0447a19_3": "阿庾多兆也。",
    "T54n2128_022:0447a19_4": "那由他京也。",
    "T54n2128_022:0447a19_5": "餘皆依次準配可知。",
    "T54n2128_022:0447a20_6": "今案此經十百千萬。",
    "T54n2128_022:0447a20_7": "十十變之。",
    "T54n2128_022:0447a20_8": "從萬至億百倍變之。",
    "T54n2128_022:0447a20_9": "從億已去皆以能數量為一數復數至與能數量等)。",
    "T54n2128_022:0447a21_0": "矜羯(矜居陵反變之依佛本行集第十二中百變之也)。",
    "T54n2128_022:0447a22_0": "摩婆(婆之上聲此後婆字並上聲呼)。",
    "T54n2128_022:0447a23_0": "彌伽(伽之上聲下毘伽亦同此)。",
    "T54n2128_022:0447a24_0": "攞(郎我反)。",
    "T54n2128_022:0447b01_0": "毘佉擔(擔多甘反)。",
    "T54n2128_022:0447b02_0": "瑿攞陀(瑿於奚反)。",
    "T54n2128_022:0447b03_0": "阿麼(麼莫我反)。",
    "T54n2128_022:0447b04_0": "勃(蒲沒反)。",
    "T54n2128_022:0447b05_0": "翳(煙計反)。",
    "T54n2128_022:0447b06_0": "薜(蒲計反)。",
    "T54n2128_022:0447b07_0": "窣(蘇沒反)。",
    "T54n2128_022:0447b08_0": "脾(普計反)。",
    "T54n2128_022:0447b09_0": "謎(莫計反)。",
    "T54n2128_022:0447b10_0": "荼(宅加反)。",
    "T54n2128_022:0447b11_0": "壽量品",
    "T54n2128_022:0447b12_0": "娑婆(此云堪忍也謂具足眾惡境對堪行忍)。",
    "T54n2128_022:0447b13_0": "釋迦牟尼(釋迦能也種族望稱也釋音作樂呼迦字作吉俄反呼牟尼此云寂默也德行之號也)。",
    "T54n2128_022:0447b14_0": "阿彌陀佛(正云阿弭陀婆耶此云無量壽佛)。",
    "T54n2128_022:0447b15_0": "諸菩薩住處品",
    "T54n2128_022:0447b16_0": "支提山(支提本是塔廟之名此云山似之故因為號然提此云生淨信之所具釋如下七十五中耳也)。",
    "T54n2128_022:0447b17_0": "毘舍離(此翻為廣博謂此城中於中印度諸城之中最廣大也或亦翻為廣嚴)。",
    "T54n2128_022:0447b18_0": "摩度羅城(或云摩偷羅亦曰摩突羅此云三雀城或云密蓋皆古事也)。",
    "T54n2128_022:0447b19_0": "珍那城(或云俱陳那言此俱陳者是名此云大盆那耶法律也昔此城未立之時有一五通仙名俱陳而於此地置一大盆畜水若池恆在盆側修仙法律亦常為人說護經及養神法於後學徒皆以師名及法為共姓氏人眾漸廣即於此處建立城郭故此舉國人今皆姓俱陳那耶城亦國之立號宜)。",
    "T54n2128_022:0447b22_0": "目真隣陀窟(目真或曰牟真此云解脫是龍名也隣陀此云處也謂有龍於此窟中聞法解脫龍苦故名龍解脫處窟也)。",
    "T54n2128_022:0447b24_0": "摩蘭陀國(未翻)。",
    "T54n2128_022:0447c01_0": "甘菩遮國(未翻)。",
    "T54n2128_022:0447c02_0": "震旦國(或曰支那亦云真丹此翻為思惟以其國人多所思慮多所計詐故以為名即今此漢國是也)。",
    "T54n2128_022:0447c03_0": "那羅延(此云堅牢)。",
    "T54n2128_022:0447c04_0": "疏勒國(正云佉路數怛勒古來此方存略呼為疏勒人又訛數音為疏然此名乃是彼國一山之號因立其稱又或翻為惡性國以其國人性多獷戾故也)。",
    "T54n2128_022:0447c06_0": "迦葉彌羅國(舊名罽賓國。",
    "T54n2128_022:0447c06_1": "此翻為阿誰人。",
    "T54n2128_022:0447c06_2": "昔此國未建之時。",
    "T54n2128_022:0447c06_3": "其地有大龍池。",
    "T54n2128_022:0447c06_4": "人莫敢近。",
    "T54n2128_022:0447c06_5": "其後有一羅漢見其形勝冝人居止。",
    "T54n2128_022:0447c07_6": "乃從龍乞容一膝地。",
    "T54n2128_022:0447c07_7": "時龍許之。",
    "T54n2128_022:0447c07_8": "而羅漢變身漸大其膝漸滿龍池。",
    "T54n2128_022:0447c07_9": "龍以言信便捨而去。",
    "T54n2128_022:0447c07_10": "羅漢即以神力乾竭其水令百姓於中建立屋宅。",
    "T54n2128_022:0447c08_11": "眾人咸言我等不因聖師阿誰得入此處。",
    "T54n2128_022:0447c08_12": "故從此語即立其名。",
    "T54n2128_022:0447c08_13": "其國即在北印度境乾陀羅國次北隣也)。",
    "T54n2128_022:0447c10_0": "菴浮梨摩國(菴謂菴羅此云無垢即西域菓名其菓堪以療疾諸國之中此國最多故以名焉其國即在中印度境內也)。",
    "T54n2128_022:0447c12_0": "乾陀羅國(此云持地國昔此國多有道果聖賢住持其境不為他國侵害也又云乾陀是香羅謂陀羅此云遍也言遍此國內多生香氣之花故名香遍國其國在中印度北北印度南二界中間也)。",
    "T54n2128_022:0447c14_0": "苫婆羅窟(苫式占反婆羅是香花樹名共窟側近多生此樹故國名耳)。",
    "T54n2128_022:0447c15_0": "經卷第四十六　佛不思議法品上",
    "T54n2128_022:0447c16_0": "寂漠無言(玉篇曰無人聲曰寂郭璞注爾雅曰漢謂淨定也)。",
    "T54n2128_022:0447c17_0": "逮十力地(逮唐槩反說文曰逮及也字從辵不從之也)。",
    "T54n2128_022:0447c18_0": "譏謗(譏居熈反說文曰譏誹也)。",
    "T54n2128_022:0447c19_0": "經卷第四十七　佛不思議法品之下",
    "T54n2128_022:0447c20_0": "人王都邑(左氐傳曰凡有宗廟先君之主曰都無曰邑也漢書音義曰都城也廣雅曰都國也司馬法曰大國五百里為都風俗通曰天子治居之城曰都舊都曰邑也)。",
    "T54n2128_022:0447c22_0": "毘舍闍王(毘舍闍王即是東方提頭賴吒此云持國護持國土領二部鬼一名毘舍闍此云噉精氣二名乾闥婆此日尋香也)。",
    "T54n2128_022:0447c24_0": "倮(胡寡反力果二反玉篇曰倮但也字又作躶裸兩體也)。",
    "T54n2128_022:0448a01_0": "一切樂器不鼓自鳴(皷字冝從支攴音普木普角二反經本有從皮者鍾皷字也)。",
    "T54n2128_022:0448a02_0": "舍利(正言設利羅或云實唎此翻為身也)。",
    "T54n2128_022:0448a03_0": "誠敬(爾雅曰誠信也)。",
    "T54n2128_022:0448a04_0": "靡不驚懾(懾之葉反鄭注禮記曰懾怯也恐懼也經本有作攝字者謬也)。",
    "T54n2128_022:0448a05_0": "信樂不回(回音迴說文曰回轉也今此謂信樂無轉動也)。",
    "T54n2128_022:0448a06_0": "經卷第四十八　如來十身相海品",
    "T54n2128_022:0448a07_0": "熈怡微笑(熈許基反怡與脂反方言曰湘潭之間謂喜曰熈怕或曰紛怡說文曰熈悅也怡和也謂容貌和悅也熈字又作[(〡*臣*巳)/女])。",
    "T54n2128_022:0448a09_0": "炳然顯現(炳彼永反蒼頡篇曰炳著也明也為顯著明之也字又作昺)。",
    "T54n2128_022:0448a10_0": "洞徹(洞徒弄反玉篇曰洞猶通徹也字又作迥)。",
    "T54n2128_022:0448a11_0": "其掌安平(掌謂舌面平而且安)。",
    "T54n2128_022:0448a12_0": "玩味不忘(玩字正宜作忨注左傳曰忨貪也經木作玩者誤也案孔安國注尚書云玩戲貪弄忨即是愛樂之意也)。",
    "T54n2128_022:0448a14_0": "上咢(俄各反正體作咢又或作齶也)。",
    "T54n2128_022:0448a15_0": "右輔下牙(左傳宮之奇曰虞[虢寸+(百日+ㄎ)]之表也猶輔車相依脣亡齒寒杜注曰輔頰也車牙車也又注曰輔頰車骨也)。",
    "T54n2128_022:0448a17_0": "彌盧藏雲(彌盧此云高以在佛止牙故也)。",
    "T54n2128_022:0448a18_0": "紺蒲成就(紺蒲正云劒蒲此乃西域菓名其色紅赤腹圓三約橫文而佛頸成就彼相故云也今時俗謂頸圓有約為嬰節者是也)。",
    "T54n2128_022:0448a20_0": "彌布十方(顏注漢書曰彌滿也)。",
    "T54n2128_022:0448a21_0": "左臋(臋徒論反聲類尻也尻音苦勞反也)。",
    "T54n2128_022:0448a22_0": "其[月*坒]與膊([月*坒]字正冝作髀古文作蹕今[月*坒]未詳所出膞字宜作腨今經本作膞者謬也)。",
    "T54n2128_022:0448a23_0": "伊尼延鹿王腨(伊尼者鹿名也其毛色多黑腨形[月*庸]纖長短得所其鹿王最勝故取為喻腨字又作[跳兆+專]也)。",
    "T54n2128_022:0448b01_0": "舉足將步(將欲也步行也王逸注楚辭曰步徐行)。",
    "T54n2128_022:0448b02_0": "足跟(跟各痕反)。",
    "T54n2128_022:0448b03_0": "因陀羅尼羅(因陀羅此云帝也尼羅此云青也)。",
    "T54n2128_022:0448b04_0": "如來隨好光明功德品第三十五",
    "T54n2128_022:0448b05_0": "隨好(好呼告反令眾生愛樂故又音呼暠反資嚴大相蓋殊勝故)。",
    "T54n2128_022:0448b06_0": "摩耶夫人(摩耶此云幻也由此菩薩唯依大願智幻法門行故故以此名夫人者梵本云弟脾此翻為女天案鄭注禮云諸侯之妃曰夫人玉篇曰呼婦人為夫人者亦所以崇敬之稱也又夫者男子美稱婦因夫以成人故名夫人也西域呼王妃為弟脾呼男夫為弟婆也)。",
    "T54n2128_022:0448b09_0": "懺悔(懺謂懺摩此云謂忍謂請前人忍受我悔罪)。",
    "T54n2128_022:0448b10_0": "經卷第四十九　普賢行品第三十六",
    "T54n2128_022:0448b11_0": "樂近凡庸(廣雅曰凡輕也漢書集注凡庸微小也言其輕薄寒微眇小之人耳也)。",
    "T54n2128_022:0448b12_0": "習童蒙法(易稱蒙卦者謂來求我非我求蒙蒙者[(懞一)卄+((並(前刖))一)]也韓康注云蒙昧幼小之蒙又玉篇曰童幼迷昏也廣雅曰童癡也鄭玄注周禮蒙冒也毛詩傳曰蒙覆也言童幼之心愚昧所為惽謬如以物覆蔽也)。",
    "T54n2128_022:0448b14_0": "口如啞羊障(啞於雅反不能宣說大乘妙義名為啞羊障大智度論第三云亞羊僧者謂雖不破戒鈍根無慧不別好醜不知輕重不知有罪若有僧事二人共諍不能斷決默然無言譬如白羊乃至人殺不能作聲是名啞羊僧)。",
    "T54n2128_022:0448b17_0": "洎乎法界(正冝作暨暨至也音渠祕反珠叢曰暨謂及預也杜注左傳曰暨至也經作洎者誤也)。",
    "T54n2128_022:0448b18_0": "充洽(洽咸夾反小雅曰充[佫口+用]也玉篇曰洽灑也濡沽潤)。",
    "T54n2128_022:0448b19_0": "工幻師(韻圃稱工巧也謂巧能於幻術也)。",
    "T54n2128_022:0448b20_0": "經卷第五十　如來出現品第三十七之一偏袒(袒唐亶反露也字從示又音宅莧反非此所須)。",
    "T54n2128_022:0448b22_0": "右跽(跽其几反跪也)。",
    "T54n2128_022:0448b23_0": "如我惟忖(忖忩本反顏注漢書曰惟思也珠叢曰忖測度也)。",
    "T54n2128_022:0448b24_0": "瞻仰如來仁及我(有仁德者号之為仁故謚法曰貴親親曰仁殺身成人曰仁度功而行曰仁周禮云天德曰仁禮記曰上下相親曰仁論語云剋己復禮曰仁鄭玄注禮記曰施恩曰仁白虎通曰仁者是忍好生愛人也)。",
    "T54n2128_022:0448c03_0": "佉陀羅山(爾雅曰軻梨羅此即木名謂此方苦棟木也由彼山中多有此木故立其名)。",
    "T54n2128_022:0448c04_0": "尼民陀羅山(此翻為持邊以彼山是七重金山中最外邊故然即院統護持餘內六山故名持邊)。",
    "T54n2128_022:0448c05_0": "目真隣陀山(目真此云解脫即是龍名也隣陀此云處也謂此山中是解脫住處)。",
    "T54n2128_022:0448c06_0": "水族眾生(孔安注書曰族類也謂水畜之流類)。",
    "T54n2128_022:0448c07_0": "大雨名洪霔(霔之庶反洪大也併急寫水日霔)。",
    "T54n2128_022:0448c08_0": "變溼令燥(燥蘇早反燥乾也變字從戀者作又有從反者不是字也溼字有作濕者誤也)。",
    "T54n2128_022:0448c09_0": "廓徹虛空(廓苦郭反邇雅曰廓大也今謂寬大遍虛空量也)。",
    "T54n2128_022:0448c10_0": "普照無私(玉篇曰事不公為私王逸注楚辭曰竊愛為私也郭象注莊子曰世所謂無私者釋已而愛人也言無已情偏有所為也私字么上加撇者非)。",
    "T54n2128_022:0448c12_0": "新譯大方廣佛花嚴經音義卷中",
    "T54n2128_022:0448c13_0": "一切經音義卷第二十二"
}