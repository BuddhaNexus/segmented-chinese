[
    {
        "source_sentence": "大乘遍照光明藏無字法門經",
        "from": "T17n0830_001:0874a09_0",
        "context_with_next_sentence": true
    },
    {
        "source_sentence": "大唐天竺三藏地婆訶羅再譯",
        "from": "T17n0830_001:0874a11_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山，與大",
        "from": "T17n0830_001:0874a12_0",
        "context_with_next_sentence": true
    },
    {
        "source_sentence": "菩薩及比丘僧無量百千億那由他眾俱。",
        "from": "T17n0830_001:0874a13_16",
        "context_with_next_sentence": true
    },
    {
        "source_sentence": "其諸菩薩，一切皆得大智善權，悉能通達無字法藏，具樂說辯不違真俗，勇猛精進永離蓋纏，調伏諸根無所執著，憐愍眾生如視一子，愛重實智如大寶洲，慚愧為身定慧為首，以大慈悲而為體性，知善不善、實不實法，照了二空住勝妙地，得大名稱永安隱眠，決定修行最上之法，永離胎藏下劣之身，示現受生守護國土，諸所施為普遍賢善，離於三界能救三界，其行清淨善達自他，皆得具足如是功德。",
        "from": "T17n0830_001:0874a23_6",
        "context_with_next_sentence": true
    },
    {
        "source_sentence": "其名曰：",
        "from": "T17n0830_001:0874a23_10",
        "context_with_next_sentence": true
    },
    {
        "source_sentence": "勝思惟菩薩，勝趣行菩薩，妙音菩薩，美音菩薩，辯具菩薩，辯聚菩薩，珠髻菩薩，千輻菩薩，法輞菩薩，法響菩薩，蓮花面菩薩，蓮華眼菩薩，持地菩薩，持世菩薩，聲遍大地菩薩。",
        "from": "T17n0830_001:0874a27_13",
        "context_with_next_sentence": true
    },
    {
        "source_sentence": "如是等菩薩摩訶薩，一切皆是童子像類，於此眾中而為上首，各各與己眷屬等俱。",
        "from": "T17n0830_001:0874a29_11",
        "context_with_next_sentence": true
    },
    {
        "source_sentence": "爾時，觀世音菩薩，與無量無數灌頂受職諸菩薩眾之所圍繞；",
        "from": "T17n0830_001:0874b02_7",
        "context_with_next_sentence": true
    },
    {
        "source_sentence": "得大勢菩薩，與無量億大梵天眾之所圍繞；",
        "from": "T17n0830_001:0874b03_7",
        "context_with_next_sentence": true
    },
    {
        "source_sentence": "勝思惟菩薩，與無量菩薩及天主帝釋之所圍繞；",
        "from": "T17n0830_001:0874b04_9",
        "context_with_next_sentence": true
    },
    {
        "source_sentence": "虛空藏菩薩，與無量四天王眾之所圍繞；",
        "from": "T17n0830_001:0874b05_8",
        "context_with_next_sentence": true
    },
    {
        "source_sentence": "眾所知識菩薩，與無量婇女之所圍繞；",
        "from": "T17n0830_001:0874b06_6",
        "context_with_next_sentence": true
    },
    {
        "source_sentence": "普賢菩薩、離疑菩薩、不空見菩薩、止諸蓋菩薩、無量善巧藥王菩薩、藥上菩薩等，各與無量菩薩大眾之所圍繞；",
        "from": "T17n0830_001:0874b08_16",
        "context_with_next_sentence": true
    },
    {
        "source_sentence": "長老舍利弗、摩訶目乾連、摩訶迦葉等，各與一切大阿羅漢之所圍繞；",
        "from": "T17n0830_001:0874b10_9",
        "context_with_next_sentence": true
    },
    {
        "source_sentence": "乃至十方恒河沙等一切世界所有日月諸天子等，各以威光來至佛所，以佛神力，彼彼威光不能照曜，猶如聚墨比閻浮金；",
        "from": "T17n0830_001:0874b13_6",
        "context_with_next_sentence": true
    },
    {
        "source_sentence": "又有無量那羅延天，及以水天德叉迦龍王、阿那婆達多龍王等，亦與眷屬之所圍繞；",
        "from": "T17n0830_001:0874b15_5",
        "context_with_next_sentence": true
    },
    {
        "source_sentence": "美音乾闥婆王，亦與無量乾闥婆眾之所圍繞；",
        "from": "T17n0830_001:0874b16_6",
        "context_with_next_sentence": true
    },
    {
        "source_sentence": "無濁迦婁羅王，與七億迦婁羅王眷屬圍繞；",
        "from": "T17n0830_001:0874b17_7",
        "context_with_next_sentence": true
    },
    {
        "source_sentence": "乃至十方恒沙世界一切菩薩，各請己佛，與眷屬俱，來至此間娑婆世界，持諸上妙出世供具，供養於佛及菩薩已，各禮佛足却住一面，坐蓮華座瞻仰世尊。",
        "from": "T17n0830_001:0874b20_17",
        "context_with_next_sentence": true
    },
    {
        "source_sentence": "爾時勝思惟菩薩摩訶薩即從座起，偏袒右肩，右膝著地，合掌向佛，而作是言：",
        "from": "T17n0830_001:0874b22_14",
        "context_with_next_sentence": true
    },
    {
        "source_sentence": "「世尊！",
        "from": "T17n0830_001:0874b22_18",
        "context_with_next_sentence": true
    },
    {
        "source_sentence": "我為四眾，欲問如來二字之義，惟願如來為我解說，令我等輩咸得利益。",
        "from": "T17n0830_001:0874b24_8",
        "context_with_next_sentence": true
    },
    {
        "source_sentence": "」爾時世尊告勝思惟菩薩言：",
        "from": "T17n0830_001:0874b25_11",
        "context_with_next_sentence": true
    },
    {
        "source_sentence": "「善男子！",
        "from": "T17n0830_001:0874b25_16",
        "context_with_next_sentence": true
    },
    {
        "source_sentence": "如來豈為一眾生故出現於世？",
        "from": "T17n0830_001:0874b26_9",
        "context_with_next_sentence": true
    },
    {
        "source_sentence": "乃為利益無量眾生出現於世。",
        "from": "T17n0830_001:0874b27_4",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874b27_8",
        "context_with_next_sentence": true
    },
    {
        "source_sentence": "汝今乃能為四眾故，請問於我二字之義。",
        "from": "T17n0830_001:0874b28_6",
        "context_with_next_sentence": true
    },
    {
        "source_sentence": "隨汝所問，當為汝說。",
        "from": "T17n0830_001:0874b28_16",
        "context_with_next_sentence": true
    },
    {
        "source_sentence": "」於是勝思惟菩薩蒙佛聽許，白佛言：",
        "from": "T17n0830_001:0874b29_15",
        "context_with_next_sentence": true
    },
    {
        "source_sentence": "「世尊！",
        "from": "T17n0830_001:0874b29_19",
        "context_with_next_sentence": true
    },
    {
        "source_sentence": "有何等法，菩薩摩訶薩應當除滅及以守護？",
        "from": "T17n0830_001:0874c01_18",
        "context_with_next_sentence": true
    },
    {
        "source_sentence": "復有何法，如來克證及以覺知？",
        "from": "T17n0830_001:0874c02_13",
        "context_with_next_sentence": true
    },
    {
        "source_sentence": "如是二義惟願為說。",
        "from": "T17n0830_001:0874c03_3",
        "context_with_next_sentence": true
    },
    {
        "source_sentence": "」爾時，佛讚勝思惟言：",
        "from": "T17n0830_001:0874c04_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T17n0830_001:0874c04_16",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c04_20",
        "context_with_next_sentence": true
    },
    {
        "source_sentence": "汝已成就無量福慧，復為如來加威神力，乃能問我如是之義。",
        "from": "T17n0830_001:0874c06_6",
        "context_with_next_sentence": true
    },
    {
        "source_sentence": "諦聽，諦聽！",
        "from": "T17n0830_001:0874c06_12",
        "context_with_next_sentence": true
    },
    {
        "source_sentence": "善思念之！",
        "from": "T17n0830_001:0874c06_17",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T17n0830_001:0874c07_5",
        "context_with_next_sentence": true
    },
    {
        "source_sentence": "「善男子！",
        "from": "T17n0830_001:0874c08_4",
        "context_with_next_sentence": true
    },
    {
        "source_sentence": "有一種法，菩薩摩訶薩應當除滅。",
        "from": "T17n0830_001:0874c08_19",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c09_4",
        "context_with_next_sentence": true
    },
    {
        "source_sentence": "所謂欲貪。",
        "from": "T17n0830_001:0874c09_9",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c10_4",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c10_8",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c11_4",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c11_9",
        "context_with_next_sentence": true
    },
    {
        "source_sentence": "所謂瞋恚。",
        "from": "T17n0830_001:0874c11_14",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c12_9",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c12_13",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c13_9",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c13_14",
        "context_with_next_sentence": true
    },
    {
        "source_sentence": "所謂愚癡。",
        "from": "T17n0830_001:0874c13_19",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c14_14",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c14_18",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c15_13",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c15_18",
        "context_with_next_sentence": true
    },
    {
        "source_sentence": "所謂我執。",
        "from": "T17n0830_001:0874c16_3",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c16_18",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c17_2",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c17_17",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c18_3",
        "context_with_next_sentence": true
    },
    {
        "source_sentence": "所謂懈怠。",
        "from": "T17n0830_001:0874c18_8",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c19_3",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c19_7",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c20_3",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c20_8",
        "context_with_next_sentence": true
    },
    {
        "source_sentence": "所謂睡眠。",
        "from": "T17n0830_001:0874c20_13",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c21_8",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c21_12",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c22_8",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c22_13",
        "context_with_next_sentence": true
    },
    {
        "source_sentence": "所謂染愛。",
        "from": "T17n0830_001:0874c22_18",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c23_14",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c23_18",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c24_13",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c24_18",
        "context_with_next_sentence": true
    },
    {
        "source_sentence": "所謂疑惑。",
        "from": "T17n0830_001:0874c25_4",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c25_19",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c26_3",
        "context_with_next_sentence": true
    },
    {
        "source_sentence": "復有一法，菩薩摩訶薩應當除滅。",
        "from": "T17n0830_001:0874c26_18",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0874c27_4",
        "context_with_next_sentence": true
    },
    {
        "source_sentence": "所謂無明。",
        "from": "T17n0830_001:0874c27_9",
        "context_with_next_sentence": true
    },
    {
        "source_sentence": "如是一法，菩薩摩訶薩應當除滅。",
        "from": "T17n0830_001:0874c28_4",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0874c28_8",
        "context_with_next_sentence": true
    },
    {
        "source_sentence": "如上所說如是等法，菩薩摩訶薩應當除滅。",
        "from": "T17n0830_001:0874c29_8",
        "context_with_next_sentence": true
    },
    {
        "source_sentence": "「善男子！",
        "from": "T17n0830_001:0874c29_13",
        "context_with_next_sentence": true
    },
    {
        "source_sentence": "汝問於我，復有何法，菩薩摩訶薩應守護者，今為汝說。",
        "from": "T17n0830_001:0875a01_18",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875a02_2",
        "context_with_next_sentence": true
    },
    {
        "source_sentence": "有一種法，菩薩摩訶薩常當守護。",
        "from": "T17n0830_001:0875a02_17",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0875a03_2",
        "context_with_next_sentence": true
    },
    {
        "source_sentence": "所謂己所不欲，勿勸他人。",
        "from": "T17n0830_001:0875a03_14",
        "context_with_next_sentence": true
    },
    {
        "source_sentence": "如是一法，菩薩摩訶薩常應守護。",
        "from": "T17n0830_001:0875a04_8",
        "context_with_next_sentence": true
    },
    {
        "source_sentence": "何以故？",
        "from": "T17n0830_001:0875a04_12",
        "context_with_next_sentence": true
    },
    {
        "source_sentence": "若菩薩摩訶薩守護此法，即是守護諸佛如來一切戒藏。",
        "from": "T17n0830_001:0875a05_17",
        "context_with_next_sentence": true
    },
    {
        "source_sentence": "如諸菩薩，自愛命者則不應殺，自愛財者則不應盜，自愛妻者不應侵他，自愛實語不應誑彼，自愛和合不應間他，自愛正直不應邪綺，自愛柔軟不應惡罵，自愛止足終不於他而生貪欲，自愛仁恕終不於他而生瞋恚，自愛正見終不教他令生邪見。",
        "from": "T17n0830_001:0875a11_10",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875a11_14",
        "context_with_next_sentence": true
    },
    {
        "source_sentence": "如是菩薩發意說言，『我今敬順如來正教，應當勤心守護此法』，是名菩薩摩訶薩守護一法。",
        "from": "T17n0830_001:0875a13_16",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875a13_20",
        "context_with_next_sentence": true
    },
    {
        "source_sentence": "我見如是諸菩薩等，欲求無上大菩提者，悉為樂故而求菩提，無有為苦求之者也。",
        "from": "T17n0830_001:0875a15_16",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875a16_1",
        "context_with_next_sentence": true
    },
    {
        "source_sentence": "是故我說己所不欲，勿勸他人。",
        "from": "T17n0830_001:0875a16_15",
        "context_with_next_sentence": true
    },
    {
        "source_sentence": "如是等法，菩薩摩訶薩應當守護。",
        "from": "T17n0830_001:0875a17_9",
        "context_with_next_sentence": true
    },
    {
        "source_sentence": "」爾時勝思惟菩薩復白佛言：",
        "from": "T17n0830_001:0875a18_11",
        "context_with_next_sentence": true
    },
    {
        "source_sentence": "「世尊！",
        "from": "T17n0830_001:0875a18_15",
        "context_with_next_sentence": true
    },
    {
        "source_sentence": "何等之法，如來克證及以覺知？",
        "from": "T17n0830_001:0875a19_10",
        "context_with_next_sentence": true
    },
    {
        "source_sentence": "惟願為我開演其義。",
        "from": "T17n0830_001:0875a19_19",
        "context_with_next_sentence": true
    },
    {
        "source_sentence": "」佛言：",
        "from": "T17n0830_001:0875a20_2",
        "context_with_next_sentence": true
    },
    {
        "source_sentence": "「善男子！",
        "from": "T17n0830_001:0875a20_7",
        "context_with_next_sentence": true
    },
    {
        "source_sentence": "無有一法而是如來所覺所證。",
        "from": "T17n0830_001:0875a20_20",
        "context_with_next_sentence": true
    },
    {
        "source_sentence": "何以故？",
        "from": "T17n0830_001:0875a21_3",
        "context_with_next_sentence": true
    },
    {
        "source_sentence": "於諸法中無覺無證，此是如來所證所覺。",
        "from": "T17n0830_001:0875a22_2",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875a22_6",
        "context_with_next_sentence": true
    },
    {
        "source_sentence": "一切諸法本無有法，如來覺證；",
        "from": "T17n0830_001:0875a22_20",
        "context_with_next_sentence": true
    },
    {
        "source_sentence": "一切諸法本無有滅，如來覺證；",
        "from": "T17n0830_001:0875a23_13",
        "context_with_next_sentence": true
    },
    {
        "source_sentence": "一切諸法性離二邊，如來覺證；",
        "from": "T17n0830_001:0875a24_8",
        "context_with_next_sentence": true
    },
    {
        "source_sentence": "一切諸法本無有實，如來覺證。",
        "from": "T17n0830_001:0875a25_2",
        "context_with_next_sentence": true
    },
    {
        "source_sentence": "「復次善男子！",
        "from": "T17n0830_001:0875a26_6",
        "context_with_next_sentence": true
    },
    {
        "source_sentence": "一切諸法，皆從自業因緣力故而得生起；",
        "from": "T17n0830_001:0875a27_4",
        "context_with_next_sentence": true
    },
    {
        "source_sentence": "而是因緣，念念不住猶如電光，如是業緣，如來覺證。",
        "from": "T17n0830_001:0875a28_8",
        "context_with_next_sentence": true
    },
    {
        "source_sentence": "是故我說以因緣故而諸法生，以因緣故而諸法滅，若離因緣，則無業報。",
        "from": "T17n0830_001:0875b01_1",
        "context_with_next_sentence": true
    },
    {
        "source_sentence": "如是等事，如來覺知。",
        "from": "T17n0830_001:0875b01_11",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875b01_15",
        "context_with_next_sentence": true
    },
    {
        "source_sentence": "如是所覺一切法性，是名遍照光明之藏。",
        "from": "T17n0830_001:0875b02_13",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875b02_17",
        "context_with_next_sentence": true
    },
    {
        "source_sentence": "何故法性名之為藏？",
        "from": "T17n0830_001:0875b03_7",
        "context_with_next_sentence": true
    },
    {
        "source_sentence": "以諸眾生世出世智，皆依此藏而得生故。",
        "from": "T17n0830_001:0875b04_6",
        "context_with_next_sentence": true
    },
    {
        "source_sentence": "如以實智觀彼法性，智依彼生，故名為藏。",
        "from": "T17n0830_001:0875b05_6",
        "context_with_next_sentence": true
    },
    {
        "source_sentence": "「復次善男子！",
        "from": "T17n0830_001:0875b06_6",
        "context_with_next_sentence": true
    },
    {
        "source_sentence": "我亦復說一切諸法如幻如焰，如水中月，如是等事，如來覺證；",
        "from": "T17n0830_001:0875b07_14",
        "context_with_next_sentence": true
    },
    {
        "source_sentence": "又善男子！",
        "from": "T17n0830_001:0875b07_19",
        "context_with_next_sentence": true
    },
    {
        "source_sentence": "諸法性相，一味解脫，如是等事，如來覺證。",
        "from": "T17n0830_001:0875b08_19",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875b09_2",
        "context_with_next_sentence": true
    },
    {
        "source_sentence": "如是解脫一味法性，是名遍照光明之藏。",
        "from": "T17n0830_001:0875b10_1",
        "context_with_next_sentence": true
    },
    {
        "source_sentence": "「復次善男子！",
        "from": "T17n0830_001:0875b11_6",
        "context_with_next_sentence": true
    },
    {
        "source_sentence": "又有一法如來覺證。",
        "from": "T17n0830_001:0875b11_15",
        "context_with_next_sentence": true
    },
    {
        "source_sentence": "何等一法？",
        "from": "T17n0830_001:0875b11_20",
        "context_with_next_sentence": true
    },
    {
        "source_sentence": "所謂諸法不生不滅、不增不減、不來不去、不取不捨、非因非緣。",
        "from": "T17n0830_001:0875b13_8",
        "context_with_next_sentence": true
    },
    {
        "source_sentence": "如是等法，如來覺證。",
        "from": "T17n0830_001:0875b13_18",
        "context_with_next_sentence": true
    },
    {
        "source_sentence": "「復次善男子！",
        "from": "T17n0830_001:0875b14_6",
        "context_with_next_sentence": true
    },
    {
        "source_sentence": "如來了知一切諸法無有自性，不可為喻，無有文字之所辯說。",
        "from": "T17n0830_001:0875b15_13",
        "context_with_next_sentence": true
    },
    {
        "source_sentence": "如是之法，如來覺證。",
        "from": "T17n0830_001:0875b16_3",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875b16_7",
        "context_with_next_sentence": true
    },
    {
        "source_sentence": "如上所說如是之法，悉是如來所覺所證。",
        "from": "T17n0830_001:0875b17_6",
        "context_with_next_sentence": true
    },
    {
        "source_sentence": "」當佛說此遍照光明藏無字法時，有微塵數諸菩薩等得住十地；",
        "from": "T17n0830_001:0875b18_15",
        "context_with_next_sentence": true
    },
    {
        "source_sentence": "又有無量諸菩薩等住於諸地；",
        "from": "T17n0830_001:0875b19_9",
        "context_with_next_sentence": true
    },
    {
        "source_sentence": "又有無量諸菩薩等證得百千諸大三昧；",
        "from": "T17n0830_001:0875b20_8",
        "context_with_next_sentence": true
    },
    {
        "source_sentence": "又有無量塵數眾生發阿耨多羅三藐三菩提心；",
        "from": "T17n0830_001:0875b21_10",
        "context_with_next_sentence": true
    },
    {
        "source_sentence": "又有無量無邊眾生得阿羅漢果；",
        "from": "T17n0830_001:0875b22_6",
        "context_with_next_sentence": true
    },
    {
        "source_sentence": "又有無量無邊眾生得脫地獄、餓鬼、畜生種種諸苦，生人天中受勝妙樂；",
        "from": "T17n0830_001:0875b23_20",
        "context_with_next_sentence": true
    },
    {
        "source_sentence": "諸在會眾悉不唐捐，無有一人而空過者。",
        "from": "T17n0830_001:0875b24_17",
        "context_with_next_sentence": true
    },
    {
        "source_sentence": "爾時佛告羅睺羅言：",
        "from": "T17n0830_001:0875b25_8",
        "context_with_next_sentence": true
    },
    {
        "source_sentence": "「善男子！",
        "from": "T17n0830_001:0875b25_13",
        "context_with_next_sentence": true
    },
    {
        "source_sentence": "我此法要，汝當受持。",
        "from": "T17n0830_001:0875b26_2",
        "context_with_next_sentence": true
    },
    {
        "source_sentence": "」時彼會中有九十億菩薩摩訶薩聞是語已，承佛神力，白佛言：",
        "from": "T17n0830_001:0875b27_11",
        "context_with_next_sentence": true
    },
    {
        "source_sentence": "「世尊！",
        "from": "T17n0830_001:0875b27_15",
        "context_with_next_sentence": true
    },
    {
        "source_sentence": "我等誓於娑婆世界後時後分，見有堪能為法器者，我當為彼宣說是經，惟願世尊不以為慮。",
        "from": "T17n0830_001:0875b29_14",
        "context_with_next_sentence": true
    },
    {
        "source_sentence": "」爾時四天王復白佛言：",
        "from": "T17n0830_001:0875c01_6",
        "context_with_next_sentence": true
    },
    {
        "source_sentence": "「世尊！",
        "from": "T17n0830_001:0875c01_10",
        "context_with_next_sentence": true
    },
    {
        "source_sentence": "若當來世有善男子及善女人，能有受持此經典者，我當擁護，諸有願求皆令滿足。",
        "from": "T17n0830_001:0875c03_8",
        "context_with_next_sentence": true
    },
    {
        "source_sentence": "何以故？",
        "from": "T17n0830_001:0875c03_12",
        "context_with_next_sentence": true
    },
    {
        "source_sentence": "此善男子及善女人，能持此經，是法器故。",
        "from": "T17n0830_001:0875c04_12",
        "context_with_next_sentence": true
    },
    {
        "source_sentence": "」爾時世尊，見九十億諸菩薩等，及四天王如是請已，便作是言：",
        "from": "T17n0830_001:0875c06_8",
        "context_with_next_sentence": true
    },
    {
        "source_sentence": "「善男子！",
        "from": "T17n0830_001:0875c06_13",
        "context_with_next_sentence": true
    },
    {
        "source_sentence": "我此所說遍照光明藏無字法門，我得佛來未曾演說，今為汝等而演說之。",
        "from": "T17n0830_001:0875c08_6",
        "context_with_next_sentence": true
    },
    {
        "source_sentence": "善男子！",
        "from": "T17n0830_001:0875c08_10",
        "context_with_next_sentence": true
    },
    {
        "source_sentence": "彼未來世諸眾生等，若得聞此希有法門，當知是人久已成就無量福慧；",
        "from": "T17n0830_001:0875c10_3",
        "context_with_next_sentence": true
    },
    {
        "source_sentence": "當知是人則為承事供養於我；",
        "from": "T17n0830_001:0875c10_16",
        "context_with_next_sentence": true
    },
    {
        "source_sentence": "當知是人則為荷擔佛大菩提；",
        "from": "T17n0830_001:0875c11_10",
        "context_with_next_sentence": true
    },
    {
        "source_sentence": "當知是人決定當得成就辯才；",
        "from": "T17n0830_001:0875c12_5",
        "context_with_next_sentence": true
    },
    {
        "source_sentence": "當知是人決定當得清淨佛土；",
        "from": "T17n0830_001:0875c12_18",
        "context_with_next_sentence": true
    },
    {
        "source_sentence": "當知是人臨命終時定當得見阿彌陀佛，菩薩大眾之所圍繞；",
        "from": "T17n0830_001:0875c14_6",
        "context_with_next_sentence": true
    },
    {
        "source_sentence": "當知是人常見我身在靈鷲山，及見此等諸菩薩眾；",
        "from": "T17n0830_001:0875c15_10",
        "context_with_next_sentence": true
    },
    {
        "source_sentence": "當知是人則為已得無盡法藏；",
        "from": "T17n0830_001:0875c16_4",
        "context_with_next_sentence": true
    },
    {
        "source_sentence": "當知是人得宿命智；",
        "from": "T17n0830_001:0875c16_13",
        "context_with_next_sentence": true
    },
    {
        "source_sentence": "當知是人不墮惡道。",
        "from": "T17n0830_001:0875c17_3",
        "context_with_next_sentence": true
    },
    {
        "source_sentence": "「復次善男子！",
        "from": "T17n0830_001:0875c18_6",
        "context_with_next_sentence": true
    },
    {
        "source_sentence": "今我說是未曾有法，若當來世有善男子及善女人，設有已作五逆等罪，聞此法門，若能書、持、讀誦、解說，或勸他人書、持、讀誦及以解說，我見是人不墮惡道，其人所有諸煩惱障、業障、報障，皆得清淨，其人來世具得五眼，其人則為一切諸佛所共灌頂，其人則為諸佛世尊及諸菩薩之所護念，其人來世在在所生，具足諸根無有缺減。",
        "from": "T17n0830_001:0875c25_15",
        "context_with_next_sentence": true
    },
    {
        "source_sentence": "」佛說是經已，勝思惟菩薩摩訶薩等，及諸比丘，天龍八部，聞佛所說，皆大歡喜，信受奉行。",
        "from": "T17n0830_001:0875c27_21",
        "context_with_next_sentence": true
    },
    {
        "source_sentence": "大乘遍照光明藏無字法門經",
        "from": "T17n0830_001:0875c28_100",
        "context_with_next_sentence": false
    }
]