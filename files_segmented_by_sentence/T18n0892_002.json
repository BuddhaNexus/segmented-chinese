[
    {
        "source_sentence": "佛說大悲空智金剛大教王儀軌",
        "from": "T18n0892_002:0591b12_0",
        "context_with_next_sentence": true
    },
    {
        "source_sentence": "經卷第二第三同卷",
        "from": "T18n0892_002:0591b13_0",
        "context_with_next_sentence": true
    },
    {
        "source_sentence": "宋西天三藏銀青光祿大夫試光祿卿",
        "from": "T18n0892_002:0591b15_0",
        "context_with_next_sentence": true
    },
    {
        "source_sentence": "普明慈覺傳梵大師法護奉　詔譯6 行品行品第六爾時，佛告金剛藏菩薩言：",
        "from": "T18n0892_002:0591b18_11",
        "context_with_next_sentence": true
    },
    {
        "source_sentence": "「我今復說最上到彼岸行，於此先行畢竟成辦，由是成就金剛空智。",
        "from": "T18n0892_002:0591b20_2",
        "context_with_next_sentence": true
    },
    {
        "source_sentence": "「彼修觀者當如是行：",
        "from": "T18n0892_002:0591b20_12",
        "context_with_next_sentence": true
    },
    {
        "source_sentence": "謂頂想寶輪、耳帶、寶鐶，手串寶釧，腰垂寶帶，足繫寶鐸及妙臂釧，頸嚴寶鬘衣、虎皮衣，甞五甘露。",
        "from": "T18n0892_002:0591b22_16",
        "context_with_next_sentence": true
    },
    {
        "source_sentence": "「又，修觀者為於空智作相應故，此五色相平等和合亦無分別，以無量相即一色相，是故分別了不可得。",
        "from": "T18n0892_002:0591b25_2",
        "context_with_next_sentence": true
    },
    {
        "source_sentence": "於一樹下或塚壙間，乃至夜分空寂舍中清淨安住而作觀想，於佛智慧隨有悟入，如是勝行乃可為說。",
        "from": "T18n0892_002:0591b27_8",
        "context_with_next_sentence": true
    },
    {
        "source_sentence": "「又，若樂求成就如是行故，應以廣大莊嚴詣阿闍梨，為極悲愍求灌頂法。",
        "from": "T18n0892_002:0591b29_2",
        "context_with_next_sentence": true
    },
    {
        "source_sentence": "於如是行隨其攝受，彼阿闍梨為作開悟，於金剛部觀想本尊而作部主；",
        "from": "T18n0892_002:0591c01_14",
        "context_with_next_sentence": true
    },
    {
        "source_sentence": "設復於別部中出生菩提種智，亦令安住有為。",
        "from": "T18n0892_002:0591c02_15",
        "context_with_next_sentence": true
    },
    {
        "source_sentence": "隨其攝受，謂金剛歌舞事業等令生歡喜，令生喜已，於金剛嬉戲因是解脫。",
        "from": "T18n0892_002:0591c04_11",
        "context_with_next_sentence": true
    },
    {
        "source_sentence": "由作舞故，引金剛步而能隨證三摩呬多。",
        "from": "T18n0892_002:0591c05_9",
        "context_with_next_sentence": true
    },
    {
        "source_sentence": "「輪者，表阿閦如來；",
        "from": "T18n0892_002:0591c05_19",
        "context_with_next_sentence": true
    },
    {
        "source_sentence": "鐶者，無量壽如來；",
        "from": "T18n0892_002:0591c06_7",
        "context_with_next_sentence": true
    },
    {
        "source_sentence": "頸上鬘者，寶生如來；",
        "from": "T18n0892_002:0591c06_17",
        "context_with_next_sentence": true
    },
    {
        "source_sentence": "手寶釧者，大毘盧遮那如來；",
        "from": "T18n0892_002:0591c07_9",
        "context_with_next_sentence": true
    },
    {
        "source_sentence": "腰寶帶者，不空成就如來。",
        "from": "T18n0892_002:0591c08_1",
        "context_with_next_sentence": true
    },
    {
        "source_sentence": "於是色相而生念住：",
        "from": "T18n0892_002:0591c08_10",
        "context_with_next_sentence": true
    },
    {
        "source_sentence": "金剛渴椿誐杖者，表勝慧相；",
        "from": "T18n0892_002:0591c09_3",
        "context_with_next_sentence": true
    },
    {
        "source_sentence": "奎樓鼓者，即善方便故；",
        "from": "T18n0892_002:0591c09_14",
        "context_with_next_sentence": true
    },
    {
        "source_sentence": "瑜伽行者，瞋業清淨；",
        "from": "T18n0892_002:0591c10_3",
        "context_with_next_sentence": true
    },
    {
        "source_sentence": "住金剛歌詠者，真言清淨。",
        "from": "T18n0892_002:0591c10_15",
        "context_with_next_sentence": true
    },
    {
        "source_sentence": "「又復，不應為求利養作是金剛歌舞事業。",
        "from": "T18n0892_002:0591c11_12",
        "context_with_next_sentence": true
    },
    {
        "source_sentence": "是故，瑜伽者當如是行，飲食、醫藥隨樂服行，而常真實護持，不為老死之所逼惱。",
        "from": "T18n0892_002:0591c13_10",
        "context_with_next_sentence": true
    },
    {
        "source_sentence": "「又，瑜伽者作髮髻冠，以吽字儀軌持五佛葛波羅、或五指量作葛波羅器已，以雙寶帶繫髮冠中，即是勝惠方便自性。",
        "from": "T18n0892_002:0591c16_3",
        "context_with_next_sentence": true
    },
    {
        "source_sentence": "「又，瑜伽者灰塗髮線，作絡腋衣，以奎樓鼓聲而作念誦，觀想金剛渴椿誐杖而為勝惠，於金剛葛波羅觀想念誦，知貪、瞋、癡極可畏故，於戲論事悉能遠離。",
        "from": "T18n0892_002:0591c19_12",
        "context_with_next_sentence": true
    },
    {
        "source_sentence": "設復睡眠，速應勤策，於所行行勿懷疑惑。",
        "from": "T18n0892_002:0591c20_11",
        "context_with_next_sentence": true
    },
    {
        "source_sentence": "「捨是身已，修平等觀，於福、非福如實尋伺。",
        "from": "T18n0892_002:0591c21_11",
        "context_with_next_sentence": true
    },
    {
        "source_sentence": "是故，非施、亦非受者。",
        "from": "T18n0892_002:0591c21_22",
        "context_with_next_sentence": true
    },
    {
        "source_sentence": "「又，諸飲食如其所得而自受用，於美、不美無堅執取，亦無分別此應食者、不應食者，如是伺察。",
        "from": "T18n0892_002:0591c24_2",
        "context_with_next_sentence": true
    },
    {
        "source_sentence": "「又，於同行阿闍梨所不起分別是可往者、不可往者，有學弟子為說正智令得成就，於自師尊常行禮敬，無令因是退失成就、墮無間獄，及慚恧事亦復如是。",
        "from": "T18n0892_002:0591c27_12",
        "context_with_next_sentence": true
    },
    {
        "source_sentence": "「諸有自性悉是大悲相應之行，護魔等事勿妄施設，真言靜慮常修出離，諸三昧門而求解脫，於所作行悉妙相應而得現前，決定同彼勝天爍迦羅主。",
        "from": "T18n0892_002:0592a01_18",
        "context_with_next_sentence": true
    },
    {
        "source_sentence": "「如師子王，於彼處處不生怖畏、設於飲食而生愛樂，修瑜伽者不應迷亂，而常發悲愍心，因是利樂諸眾生故。",
        "from": "T18n0892_002:0592a04_8",
        "context_with_next_sentence": true
    },
    {
        "source_sentence": "」7 說密印品說密印品第七佛告金剛藏言：",
        "from": "T18n0892_002:0592a06_6",
        "context_with_next_sentence": true
    },
    {
        "source_sentence": "「祕密印品我今當說，為修習瑜伽者，恭敬問訊，得生勝解，無復疑惑。",
        "from": "T18n0892_002:0592a07_18",
        "context_with_next_sentence": true
    },
    {
        "source_sentence": "謂示一指為印、二指為印，或以左大拇指捻無名指為印、捻小拇指為印、捻中指為印，示方所為印、示無名指為印、示頸處為印、示所著衣為印、示三戟叉為印、示胸臆為印、示髮際為印、示地為印、示輪為印、示顰眉為印、示解脫學處為印、示額為印、示頸後為印、示足心為印、示金剛嬉戲為印。",
        "from": "T18n0892_002:0592a14_10",
        "context_with_next_sentence": true
    },
    {
        "source_sentence": "我說修瑜伽者為對治時，印所印處而能善解大悲空智。",
        "from": "T18n0892_002:0592a15_15",
        "context_with_next_sentence": true
    },
    {
        "source_sentence": "示獻華鬘手者，即延請義及住三昧耶戒，於餘積集不應遠離，而常依止最上境界。",
        "from": "T18n0892_002:0592a17_13",
        "context_with_next_sentence": true
    },
    {
        "source_sentence": "是故，修瑜伽者一切所作應知密印。",
        "from": "T18n0892_002:0592a18_9",
        "context_with_next_sentence": true
    },
    {
        "source_sentence": "」復次，金剛藏白佛言：",
        "from": "T18n0892_002:0592a18_20",
        "context_with_next_sentence": true
    },
    {
        "source_sentence": "「世尊！",
        "from": "T18n0892_002:0592a19_3",
        "context_with_next_sentence": true
    },
    {
        "source_sentence": "於何等處而求成就？",
        "from": "T18n0892_002:0592a19_12",
        "context_with_next_sentence": true
    },
    {
        "source_sentence": "」佛言：",
        "from": "T18n0892_002:0592a19_16",
        "context_with_next_sentence": true
    },
    {
        "source_sentence": "「當有一十二處遠離魔事，為所尊重餘不復說。",
        "from": "T18n0892_002:0592a20_14",
        "context_with_next_sentence": true
    },
    {
        "source_sentence": "何等十二？",
        "from": "T18n0892_002:0592a20_19",
        "context_with_next_sentence": true
    },
    {
        "source_sentence": "一者惹藍馱囕國、歌摩嚕國、或酤羅山清淨園林，二者摩羅鑁國或信度河城，三者蒙牟尼國、俱摩羅鉢吒國及天后城，四者酤羅城、阿哩母城、虞那哩河及呬末河，五者訶梨國、藍婆國、韶國、金色城或鹹海中，六者迦陵誐國、洲子國、彌佉羅國、矜羯那國七者、八者，梵本元闕，九者鼙羅嚩城廣大聚落，十者善行城、憍薩羅城、泯陀城、俱摩羅布哩城，十一者眾所樂處或大海邊，十二者華果園林、清淨池沼。",
        "from": "T18n0892_002:0592b01_8",
        "context_with_next_sentence": true
    },
    {
        "source_sentence": "」佛告金剛藏言：",
        "from": "T18n0892_002:0592b01_16",
        "context_with_next_sentence": true
    },
    {
        "source_sentence": "「我今為廣利益諸眾生故，為瑜伽者於金剛空智儀軌日月時分我今當說。",
        "from": "T18n0892_002:0592b03_8",
        "context_with_next_sentence": true
    },
    {
        "source_sentence": "取黑月分於第八日或十四日建曼拏羅，以諸幢旛莊嚴寶伎。",
        "from": "T18n0892_002:0592b04_16",
        "context_with_next_sentence": true
    },
    {
        "source_sentence": "於七日中施妙飲食，起大悲心恭敬供養。",
        "from": "T18n0892_002:0592b05_15",
        "context_with_next_sentence": true
    },
    {
        "source_sentence": "設惡來者，倍生憐愍，勿復於彼生下劣想，令魔得便、不能成就。",
        "from": "T18n0892_002:0592b07_4",
        "context_with_next_sentence": true
    },
    {
        "source_sentence": "是故，於此常勤悲念，諸有所作畢竟成就。",
        "from": "T18n0892_002:0592b08_3",
        "context_with_next_sentence": true
    },
    {
        "source_sentence": "「應如是知：",
        "from": "T18n0892_002:0592b08_9",
        "context_with_next_sentence": true
    },
    {
        "source_sentence": "於晝夜分以慧決擇，無復餘事、無非時食、不起邪思，於他善惡勿樂宣傳，觀察他身如護已有。",
        "from": "T18n0892_002:0592b10_10",
        "context_with_next_sentence": true
    },
    {
        "source_sentence": "「修瑜伽者應善籌量，乃至身分、飲食不雜亂出，生語誠實，所有真言印契皆住吉祥、呬、嚕、歌義。",
        "from": "T18n0892_002:0592b12_14",
        "context_with_next_sentence": true
    },
    {
        "source_sentence": "吉祥者，謂不二智故；",
        "from": "T18n0892_002:0592b13_2",
        "context_with_next_sentence": true
    },
    {
        "source_sentence": "呬者，空性本因故；",
        "from": "T18n0892_002:0592b13_11",
        "context_with_next_sentence": true
    },
    {
        "source_sentence": "嚕者，離染勝莊嚴故；",
        "from": "T18n0892_002:0592b13_21",
        "context_with_next_sentence": true
    },
    {
        "source_sentence": "歌者，無所住故。",
        "from": "T18n0892_002:0592b14_7",
        "context_with_next_sentence": true
    },
    {
        "source_sentence": "如是修瑜伽者，設復毀戒，然彼眾生亦常信敬，以有智故、於金剛葛波羅悉相應故。",
        "from": "T18n0892_002:0592b16_4",
        "context_with_next_sentence": true
    },
    {
        "source_sentence": "」8 大相應輪品大相應輪品第八「復次相應輪，　　我今當廣說。",
        "from": "T18n0892_002:0592b18_14",
        "context_with_next_sentence": true
    },
    {
        "source_sentence": "最先空界中，　　作如是觀想，",
        "from": "T18n0892_002:0592b19_0",
        "context_with_next_sentence": true
    },
    {
        "source_sentence": "其次輪壇內，　　出生諸聖眾。",
        "from": "T18n0892_002:0592b20_13",
        "context_with_next_sentence": true
    },
    {
        "source_sentence": "又於輪圍角，　　觀想大風輪，",
        "from": "T18n0892_002:0592b21_0",
        "context_with_next_sentence": true
    },
    {
        "source_sentence": "水輪如其次、　　火大亦復爾。",
        "from": "T18n0892_002:0592b22_13",
        "context_with_next_sentence": true
    },
    {
        "source_sentence": "出生正法輪，　　清涼無病惱，",
        "from": "T18n0892_002:0592b23_0",
        "context_with_next_sentence": true
    },
    {
        "source_sentence": "八葉具臺蘂，　　如三角壇相。",
        "from": "T18n0892_002:0592b24_13",
        "context_with_next_sentence": true
    },
    {
        "source_sentence": "曠寂一心中，　　布諸賢聖位，",
        "from": "T18n0892_002:0592b25_0",
        "context_with_next_sentence": true
    },
    {
        "source_sentence": "如彼淨月輪，　　是中安種智。",
        "from": "T18n0892_002:0592b26_13",
        "context_with_next_sentence": true
    },
    {
        "source_sentence": "後以日覆之，　　集二種大樂，",
        "from": "T18n0892_002:0592b27_0",
        "context_with_next_sentence": true
    },
    {
        "source_sentence": "住於月色相、　　及與日時分。",
        "from": "T18n0892_002:0592b28_13",
        "context_with_next_sentence": true
    },
    {
        "source_sentence": "以二種相應，　　遨哩善稱讚，",
        "from": "T18n0892_002:0592b29_0",
        "context_with_next_sentence": true
    },
    {
        "source_sentence": "月大圓照智、　　及餘平等性。",
        "from": "T18n0892_002:0592c01_13",
        "context_with_next_sentence": true
    },
    {
        "source_sentence": "或幖幟本尊、　　及種子法位，",
        "from": "T18n0892_002:0592c02_0",
        "context_with_next_sentence": true
    },
    {
        "source_sentence": "說名妙觀察，　　唯諸作用中。",
        "from": "T18n0892_002:0592c03_13",
        "context_with_next_sentence": true
    },
    {
        "source_sentence": "名成所作智、　　及清淨法性，",
        "from": "T18n0892_002:0592c04_0",
        "context_with_next_sentence": true
    },
    {
        "source_sentence": "彼五智次第，　　觀想如是說。",
        "from": "T18n0892_002:0592c05_13",
        "context_with_next_sentence": true
    },
    {
        "source_sentence": "又修瑜伽者，　　於日月時分，",
        "from": "T18n0892_002:0592c06_0",
        "context_with_next_sentence": true
    },
    {
        "source_sentence": "及金剛薩埵，　　繫念悉平等。",
        "from": "T18n0892_002:0592c07_13",
        "context_with_next_sentence": true
    },
    {
        "source_sentence": "文字出生身，　　住吽、發、吒義，",
        "from": "T18n0892_002:0592c08_0",
        "context_with_next_sentence": true
    },
    {
        "source_sentence": "彼薩埵影像，　　等真實出生，",
        "from": "T18n0892_002:0592c09_0",
        "context_with_next_sentence": true
    },
    {
        "source_sentence": "作意而觀想，　　如前幖幟輪。",
        "from": "T18n0892_002:0592c10_13",
        "context_with_next_sentence": true
    },
    {
        "source_sentence": "以摩尼妙光，　　惠方便自性，",
        "from": "T18n0892_002:0592c11_0",
        "context_with_next_sentence": true
    },
    {
        "source_sentence": "一切速成就。",
        "from": "T18n0892_002:0592c12_5",
        "context_with_next_sentence": true
    },
    {
        "source_sentence": "」爾時，佛告金剛藏菩薩言：",
        "from": "T18n0892_002:0592c13_11",
        "context_with_next_sentence": true
    },
    {
        "source_sentence": "「彼日月時分者，謂以勝惠而能揀擇最初遨哩明妃者，分別色相而各有異，於中五位安五明妃——即五蘊自性。",
        "from": "T18n0892_002:0592c16_1",
        "context_with_next_sentence": true
    },
    {
        "source_sentence": "「修瑜伽者當如是觀：",
        "from": "T18n0892_002:0592c16_11",
        "context_with_next_sentence": true
    },
    {
        "source_sentence": "初帝釋方安金剛明妃，次燄魔方安最初遨哩明妃，於水天方安嚩哩明妃，酤尾羅方安金剛拏、吉尼明妃，中方安無我明妃。",
        "from": "T18n0892_002:0592c19_10",
        "context_with_next_sentence": true
    },
    {
        "source_sentence": "於次外院安八明妃，所謂：",
        "from": "T18n0892_002:0592c20_2",
        "context_with_next_sentence": true
    },
    {
        "source_sentence": "遨哩明妃、陬哩明妃、尾多哩明妃、渴三摩哩明妃、十葛西明妃、設嚩哩明妃、贊拏哩明妃、弩弭尼明妃。",
        "from": "T18n0892_002:0592c22_9",
        "context_with_next_sentence": true
    },
    {
        "source_sentence": "於上、下方安空行明妃及地居明妃。",
        "from": "T18n0892_002:0592c23_6",
        "context_with_next_sentence": true
    },
    {
        "source_sentence": "「住大悲空智輪者，悉於三有從自觀想之所變現。",
        "from": "T18n0892_002:0592c24_8",
        "context_with_next_sentence": true
    },
    {
        "source_sentence": "「此諸明妃皆以黑色大忿怒相，用前五印之所莊嚴，各有一面面安三目，左右二臂執持寶刀及葛波羅器。",
        "from": "T18n0892_002:0592c26_16",
        "context_with_next_sentence": true
    },
    {
        "source_sentence": "前五印者，即是輪、鐶、寶釧、寶鬘、寶帶，以五佛清淨故，即五印清淨。",
        "from": "T18n0892_002:0592c28_7",
        "context_with_next_sentence": true
    },
    {
        "source_sentence": "「此諸明妃已如上說，無我明妃右執寶刀、左持葛波羅器及金剛渴樁誐杖，衣虎皮衣，立蓮華上，足如舞勢，智光熾盛如大火聚，髮髻金色，微忿怒相。",
        "from": "T18n0892_002:0593a02_14",
        "context_with_next_sentence": true
    },
    {
        "source_sentence": "執寶刀者，為斷一切慢、過慢等；",
        "from": "T18n0892_002:0593a03_8",
        "context_with_next_sentence": true
    },
    {
        "source_sentence": "葛波羅器者，為破四魔令善成就；",
        "from": "T18n0892_002:0593a04_3",
        "context_with_next_sentence": true
    },
    {
        "source_sentence": "金剛渴樁誐杖者，即空智性及諸方便。",
        "from": "T18n0892_002:0593a05_1",
        "context_with_next_sentence": true
    },
    {
        "source_sentence": "「於此儀軌觀想輪法成就者，最初觀想黑色，第二赤色，第三黃色，第四綠色，第五青色，第六白色，然於六分觀想相應亦復厭離，謂出生次第、非出生次第，於此二種平等依止。",
        "from": "T18n0892_002:0593a09_1",
        "context_with_next_sentence": true
    },
    {
        "source_sentence": "「是金剛部隨其生滅所說法故，諸佛世尊說是空界蓮華種智，觀想三摩鉢底及妙樂輪，如是次第為自領納。",
        "from": "T18n0892_002:0593a11_10",
        "context_with_next_sentence": true
    },
    {
        "source_sentence": "「從菩提心如是觀想出生聖賢，是二種輪悉俱生故、所說勝惠出生義故、所說方便士夫用故，後於勝義、世俗二種分別。",
        "from": "T18n0892_002:0593a14_4",
        "context_with_next_sentence": true
    },
    {
        "source_sentence": "「彼二種輪者，說勝惠輪如妙樂故，是中於無量義分別有四，是四種者即俱生分出生次第：",
        "from": "T18n0892_002:0593a16_5",
        "context_with_next_sentence": true
    },
    {
        "source_sentence": "一者喜，謂於此先行，少分妙樂有進求故；",
        "from": "T18n0892_002:0593a17_4",
        "context_with_next_sentence": true
    },
    {
        "source_sentence": "二者勝喜，於此相應，漸令增勝說妙樂故；",
        "from": "T18n0892_002:0593a18_3",
        "context_with_next_sentence": true
    },
    {
        "source_sentence": "三者離喜，於此妙樂，厭離諸根息除貪染，無眾生可喜愛故；",
        "from": "T18n0892_002:0593a19_10",
        "context_with_next_sentence": true
    },
    {
        "source_sentence": "四者，俱生喜，一切平等真實觀想故。",
        "from": "T18n0892_002:0593a20_6",
        "context_with_next_sentence": true
    },
    {
        "source_sentence": "「又，此妙樂具諸方便，唯勝喜中如實遠離，餘不復說，於非有中無可得故。",
        "from": "T18n0892_002:0593a21_19",
        "context_with_next_sentence": true
    },
    {
        "source_sentence": "於他了知身所有福，尊重稱歎，方便附近諸薄德人，彼少睡眠，若飲、若食，為境思念及餘一切。",
        "from": "T18n0892_002:0593a24_2",
        "context_with_next_sentence": true
    },
    {
        "source_sentence": "「如其所見於上、中、下，平等一味真實觀想，勿應於下劣品少略句義、於最上品而作觀想、於中品者離此二種。",
        "from": "T18n0892_002:0593a26_11",
        "context_with_next_sentence": true
    },
    {
        "source_sentence": "如是，六根諸有動息淨盡無餘，共所修作，等彼一味。",
        "from": "T18n0892_002:0593a27_15",
        "context_with_next_sentence": true
    },
    {
        "source_sentence": "「彼妙樂輪等同開示真實觀想，如是所說出生三有及諸世間，如我所見一切觀照，是故於三摩呬多畢竟修習，於此成就無復疑惑。",
        "from": "T18n0892_002:0593b01_14",
        "context_with_next_sentence": true
    },
    {
        "source_sentence": "「設於大印畢竟進求，觀想世間諸所作意悉非觀想、觀諸法智亦非觀想、諸所動植枝葉蔓草及自他身一切色相是大妙樂，悉非有性。",
        "from": "T18n0892_002:0593b04_15",
        "context_with_next_sentence": true
    },
    {
        "source_sentence": "「於自所得成就，觀想所生業用如王者尊，隨自取捨一切無礙，貪、瞋、嫉妬及我慢等，諸所愛樂乃至十六分中不及其一，以智慧方便自性出生諸法，及彼三世猶若虛空。",
        "from": "T18n0892_002:0593b08_12",
        "context_with_next_sentence": true
    },
    {
        "source_sentence": "「如來所說彼妙樂輪，於一剎那而得降伏，於自境界悉能棄捨，諸了悟智及語言道加持次第，唯用趣向一切智智自他了知。",
        "from": "T18n0892_002:0593b11_8",
        "context_with_next_sentence": true
    },
    {
        "source_sentence": "地、水、火、風及餘空等，於剎那頃悉能破壞；",
        "from": "T18n0892_002:0593b12_7",
        "context_with_next_sentence": true
    },
    {
        "source_sentence": "天上、人間乃至地際，於剎那頃皆同一相。",
        "from": "T18n0892_002:0593b13_6",
        "context_with_next_sentence": true
    },
    {
        "source_sentence": "離諸分別，不為自他之所侵撓，成就持明諸業用等，設復於生死中而常清淨。",
        "from": "T18n0892_002:0593b15_2",
        "context_with_next_sentence": true
    },
    {
        "source_sentence": "譬如河流、亦如燈炷，於晝夜中真實不斷；",
        "from": "T18n0892_002:0593b16_1",
        "context_with_next_sentence": true
    },
    {
        "source_sentence": "彼無智者於是儀軌徒設疲勞，此世、他世無能成就。",
        "from": "T18n0892_002:0593b17_4",
        "context_with_next_sentence": true
    },
    {
        "source_sentence": "」9 清淨品清淨品第九佛告金剛藏言：",
        "from": "T18n0892_002:0593b19_6",
        "context_with_next_sentence": true
    },
    {
        "source_sentence": "「清淨品我今當說：",
        "from": "T18n0892_002:0593b19_15",
        "context_with_next_sentence": true
    },
    {
        "source_sentence": "「由說是清淨，　　一切無疑惑，",
        "from": "T18n0892_002:0593b20_0",
        "context_with_next_sentence": true
    },
    {
        "source_sentence": "一一賢聖位，　　後當分別說。",
        "from": "T18n0892_002:0593b21_13",
        "context_with_next_sentence": true
    },
    {
        "source_sentence": "五蘊、五大種、　　六根及六處，",
        "from": "T18n0892_002:0593b22_0",
        "context_with_next_sentence": true
    },
    {
        "source_sentence": "無知煩惱闇，　　自性悉清淨。",
        "from": "T18n0892_002:0593b23_13",
        "context_with_next_sentence": true
    },
    {
        "source_sentence": "謂自身領納、　　及餘他所作，",
        "from": "T18n0892_002:0593b24_0",
        "context_with_next_sentence": true
    },
    {
        "source_sentence": "說妙樂相應，　　境界等清淨。",
        "from": "T18n0892_002:0593b25_13",
        "context_with_next_sentence": true
    },
    {
        "source_sentence": "故佛善巧說，　　一切性清淨。",
        "from": "T18n0892_002:0593b26_13",
        "context_with_next_sentence": true
    },
    {
        "source_sentence": "」時金剛藏菩薩白佛言：",
        "from": "T18n0892_002:0593b27_9",
        "context_with_next_sentence": true
    },
    {
        "source_sentence": "「世尊！",
        "from": "T18n0892_002:0593b27_13",
        "context_with_next_sentence": true
    },
    {
        "source_sentence": "為何等清淨？",
        "from": "T18n0892_002:0593b27_19",
        "context_with_next_sentence": true
    },
    {
        "source_sentence": "」佛言：",
        "from": "T18n0892_002:0593b28_1",
        "context_with_next_sentence": true
    },
    {
        "source_sentence": "「於色……等境觀想，遠離能取所取，所謂：",
        "from": "T18n0892_002:0593b28_21",
        "context_with_next_sentence": true
    },
    {
        "source_sentence": "眼取色、耳取聲、鼻取香、舌取味、身取觸、意取妙樂，應知是等無餘親近，是即清淨。",
        "from": "T18n0892_002:0593c01_13",
        "context_with_next_sentence": true
    },
    {
        "source_sentence": "「說金剛明妃即色蘊清淨、遨哩明妃即受蘊清淨、嚩哩明妃即想蘊清淨、金剛拏吉尼明妃即行蘊清淨、無我明妃即識蘊清淨。",
        "from": "T18n0892_002:0593c04_11",
        "context_with_next_sentence": true
    },
    {
        "source_sentence": "「外第二重四方上下成就清淨者，謂帝釋方遨哩明妃即色境清淨、焰魔方陬哩明妃即聲境清淨、水天方尾多梨明妃即香境清淨、酤尾羅天方渴三摩哩明妃即味境清淨、下方地行明妃即觸境清淨、上方空行明妃即法境清淨。",
        "from": "T18n0892_002:0593c09_15",
        "context_with_next_sentence": true
    },
    {
        "source_sentence": "又，地行、空行二種明妃，從是輪回涅槃自性之所出生。",
        "from": "T18n0892_002:0593c11_1",
        "context_with_next_sentence": true
    },
    {
        "source_sentence": "「外第二重四隅成就清淨者，謂伊舍那方十葛西明妃即地大清淨、火天方設嚩哩明妃即水大清淨、迺哩底方贊拏哩明妃即火大清淨、風天方弩彌尼明妃即風大清淨。",
        "from": "T18n0892_002:0593c14_17",
        "context_with_next_sentence": true
    },
    {
        "source_sentence": "「一十六臂者即一十六空清淨、四足即四魔清淨、八面即八解脫清淨、三目即三金剛清淨。",
        "from": "T18n0892_002:0593c16_19",
        "context_with_next_sentence": true
    },
    {
        "source_sentence": "「說金剛空智者即瞋清淨、嚩哩明妃即貪清淨、金剛拏吉尼明妃即嫉妬清淨、遨哩明妃即兩舌清淨、金剛明妃即癡清淨。",
        "from": "T18n0892_002:0593c19_14",
        "context_with_next_sentence": true
    },
    {
        "source_sentence": "「如是蘊等清淨出生次第，彼於是法棄捨真實無能成就，則為蘊等之所纏縛；",
        "from": "T18n0892_002:0593c21_10",
        "context_with_next_sentence": true
    },
    {
        "source_sentence": "若於世間癡闇真實了知，即於是縛而得解脫。",
        "from": "T18n0892_002:0593c22_11",
        "context_with_next_sentence": true
    },
    {
        "source_sentence": "是故，非色、非聲、非香、非味、非觸、非法、亦非世間，心清淨故即一切清淨。",
        "from": "T18n0892_002:0593c24_3",
        "context_with_next_sentence": true
    },
    {
        "source_sentence": "」10 灌頂品灌頂品第十佛告金剛藏言：",
        "from": "T18n0892_002:0593c26_6",
        "context_with_next_sentence": true
    },
    {
        "source_sentence": "「復次，弟子灌頂曼拏羅法，如其次第我今當說。",
        "from": "T18n0892_002:0593c27_7",
        "context_with_next_sentence": true
    },
    {
        "source_sentence": "「修瑜伽者，先清淨地、或殊妙園林菩薩聖賢得道之處，以吽字儀軌作警覺已，然後於殿閣中以五寶末或米粉末粉畫最上大曼拏羅。",
        "from": "T18n0892_002:0594a01_8",
        "context_with_next_sentence": true
    },
    {
        "source_sentence": "「其壇作三肘三指量、或增四指量指。",
        "from": "T18n0892_002:0594a02_6",
        "context_with_next_sentence": true
    },
    {
        "source_sentence": "明者入已，於五部出生，乃至童子亦應親近是輪壇中，先令弟子以帛覆面，及為說此難得親近希有之相。",
        "from": "T18n0892_002:0594a04_14",
        "context_with_next_sentence": true
    },
    {
        "source_sentence": "「如是，平等作用境界自他領納悉能棄捨，於有無性遠離塵染等若虛空，以智慧方便染無染等，眾生緣力最上文字，諸所安住一切觀照。",
        "from": "T18n0892_002:0594a07_16",
        "context_with_next_sentence": true
    },
    {
        "source_sentence": "「又，彼世間有性、無性之所建立，及餘所有我、人、眾生、色者、受者、命者、士夫、補特伽羅……，如是諸有自性悉幻化相。",
        "from": "T18n0892_002:0594a10_6",
        "context_with_next_sentence": true
    },
    {
        "source_sentence": "」時會聽者於金剛藏及一切如來前歡喜踴躍，作是唱言：",
        "from": "T18n0892_002:0594a11_12",
        "context_with_next_sentence": true
    },
    {
        "source_sentence": "「我於喜、最上喜、離喜如是三種世間色相悉無所得，及俱生喜無復疑惑。",
        "from": "T18n0892_002:0594a13_5",
        "context_with_next_sentence": true
    },
    {
        "source_sentence": "」時金剛藏讚言：",
        "from": "T18n0892_002:0594a13_13",
        "context_with_next_sentence": true
    },
    {
        "source_sentence": "「善哉，善哉。",
        "from": "T18n0892_002:0594a13_20",
        "context_with_next_sentence": true
    },
    {
        "source_sentence": "是中非貪、非離，及彼中間皆不可得。",
        "from": "T18n0892_002:0594a14_14",
        "context_with_next_sentence": true
    },
    {
        "source_sentence": "如是，俱生喜遠離三種說名正覺。",
        "from": "T18n0892_002:0594a15_8",
        "context_with_next_sentence": true
    },
    {
        "source_sentence": "」佛言：",
        "from": "T18n0892_002:0594a15_12",
        "context_with_next_sentence": true
    },
    {
        "source_sentence": "「金剛藏！",
        "from": "T18n0892_002:0594a15_17",
        "context_with_next_sentence": true
    },
    {
        "source_sentence": "而知喜等三種遠離，如現浮雲猶成幻化。",
        "from": "T18n0892_002:0594a16_13",
        "context_with_next_sentence": true
    },
    {
        "source_sentence": "於俱生喜如睡夢覺，破一切相得無分別，瑜伽、印契悉能成就。",
        "from": "T18n0892_002:0594a18_2",
        "context_with_next_sentence": true
    },
    {
        "source_sentence": "「以我四方曼荼羅放熾盛光明而調御之四門樓閣，珠纓、半纓雜色交映，無量間錯莊嚴八柱，以金剛線平等相應，種種妙華、燒香、塗香、及妙燈明、八大賢瓶殊妙莊嚴。",
        "from": "T18n0892_002:0594a21_18",
        "context_with_next_sentence": true
    },
    {
        "source_sentence": "於彼瓶中插波羅葉吉祥樹枝，入五寶末，上妙繒㲲繫覆瓶項。",
        "from": "T18n0892_002:0594a23_5",
        "context_with_next_sentence": true
    },
    {
        "source_sentence": "隨自本尊作第九賢瓶，殊妙相應如前嚴飾，線及智線應善抨量，於輪壇所誦一洛叉及阿庾多數，所誦真言如前已說。",
        "from": "T18n0892_002:0594a25_18",
        "context_with_next_sentence": true
    },
    {
        "source_sentence": "「又，瑜伽者先擇淨地，施諸飲食，作護己身，如其所見觀想處所。",
        "from": "T18n0892_002:0594a27_7",
        "context_with_next_sentence": true
    },
    {
        "source_sentence": "於自壇中示灌頂法，供養祈請皆如上說。",
        "from": "T18n0892_002:0594a28_6",
        "context_with_next_sentence": true
    },
    {
        "source_sentence": "內外兩重善巧安布，遨哩明妃如次粉畫，先於東方粉畫寶刀，南、西、北方四維、上、下亦復如是。",
        "from": "T18n0892_002:0594b01_10",
        "context_with_next_sentence": true
    },
    {
        "source_sentence": "「時金剛薩埵清淨澡浴，身塗妙香，華鬘珠寶極勝莊嚴，勇猛決定引離茶步，入阿闍梨大曼拏羅，兩稱吽字作勇猛勢。",
        "from": "T18n0892_002:0594b04_2",
        "context_with_next_sentence": true
    },
    {
        "source_sentence": "復誦呬呬字辟除怖畢，與二臂空智金剛相應，然後為說真實平等清淨智相，不壞他教，息除輪轉，於無所觀、無能觀者無取、無不取，離二相故。",
        "from": "T18n0892_002:0594b07_7",
        "context_with_next_sentence": true
    },
    {
        "source_sentence": "「又，瑜伽者，諸有飲食無復淨穢，不生癡厭，無有三毒、兩舌、嫉妬、慢、過慢等，若冤、若親心無所動，何意於中得生我相？",
        "from": "T18n0892_002:0594b10_11",
        "context_with_next_sentence": true
    },
    {
        "source_sentence": "自性清淨本然故爾。",
        "from": "T18n0892_002:0594b11_1",
        "context_with_next_sentence": true
    },
    {
        "source_sentence": "彼金剛拏吉尼等與是妙樂、身諸色相悉無所動。",
        "from": "T18n0892_002:0594b12_3",
        "context_with_next_sentence": true
    },
    {
        "source_sentence": "」金剛藏白佛言：",
        "from": "T18n0892_002:0594b12_11",
        "context_with_next_sentence": true
    },
    {
        "source_sentence": "「世尊！",
        "from": "T18n0892_002:0594b12_15",
        "context_with_next_sentence": true
    },
    {
        "source_sentence": "云何五大種？",
        "from": "T18n0892_002:0594b12_21",
        "context_with_next_sentence": true
    },
    {
        "source_sentence": "」佛言：",
        "from": "T18n0892_002:0594b13_1",
        "context_with_next_sentence": true
    },
    {
        "source_sentence": "「是菩提心之所容受，觸堅硬法即是地大、彼濕潤性即是水大、彼溫熱性即是火大、彼動轉性即是風大、說妙樂性即是空大，此五大種能為繫縛。",
        "from": "T18n0892_002:0594b16_6",
        "context_with_next_sentence": true
    },
    {
        "source_sentence": "「若於妙樂發俱生喜說是自性，一切所作是即持戒，以大悲方便之所相應，設不護魔粉布輪壇，猶於色相心心平等。",
        "from": "T18n0892_002:0594b18_19",
        "context_with_next_sentence": true
    },
    {
        "source_sentence": "」佛說大悲空智金剛大教王儀軌經卷第二",
        "from": "T18n0892_002:0594b19_100",
        "context_with_next_sentence": false
    }
]