{
    "T22n1421_014:0094c02_0": "五分律卷第十四(彌沙塞)",
    "T22n1421_014:0094c04_0": "宋罽賓三藏佛陀什",
    "T22n1421_014:0094c05_0": "共竺道生等譯",
    "T22n1421_014:0094c06_0": "第二分之四",
    "T22n1421_014:0094c07_0": "爾時諸比丘尼著革屣、持蓋，詣諸白衣。",
    "T22n1421_014:0094c07_1": "諸白衣譏呵言：「此諸比丘尼如婬女行來！」",
    "T22n1421_014:0094c08_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0094c10_3": "「從今是戒應如是說：「若比丘尼，著革屣，捉蓋行來，波逸提。」",
    "T22n1421_014:0094c11_4": "蓋者：乃至草蓋。",
    "T22n1421_014:0094c11_5": "革屣者：乃至一重。",
    "T22n1421_014:0094c12_6": "式叉摩那、沙彌尼，突吉羅。",
    "T22n1421_014:0094c12_7": "不犯如上。",
    "T22n1421_014:0094c14_0": "爾時有夫婦二人，俱時出家，彼夫比丘乞食持還，至婦比丘尼住處食；其婦比丘尼捉水瓶立前，以扇扇之，與水，輒問冷暖。",
    "T22n1421_014:0094c16_1": "彼夫比丘低頭食，不視、不共語。",
    "T22n1421_014:0094c17_2": "彼比丘先白衣時，有私通女人亦出家，在彼住，來出見之，比丘便笑。",
    "T22n1421_014:0094c19_3": "其婦比丘尼嫉姤心發，即以水瓶打比丘頭破。",
    "T22n1421_014:0094c20_4": "諸比丘尼呵言：「云何比丘尼捉水瓶及扇，立比丘前給水及扇？",
    "T22n1421_014:0094c21_5": "遂復打其頭破！」",
    "T22n1421_014:0094c21_6": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0094c23_7": "「從今是戒應如是說：「若比丘尼，捉水瓶及扇，立比丘前，若給水、若扇，波逸提。」",
    "T22n1421_014:0094c25_8": "若欲給水，與竟應遠去，不應住前立。",
    "T22n1421_014:0094c25_9": "式叉摩那、沙彌尼，突吉羅。",
    "T22n1421_014:0094c27_0": "爾時諸比丘尼誦治病經方，諸白衣譏呵言：「此等但學醫術，無求道意！",
    "T22n1421_014:0094c28_1": "何不以此誦讀佛經？」",
    "T22n1421_014:0094c29_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095a01_3": "「從今是戒應如是說：「若比丘尼，誦治病經方，波逸提。」",
    "T22n1421_014:0095a02_4": "式叉摩那、沙彌尼，突吉羅。",
    "T22n1421_014:0095a03_5": "若為自病，若慈愍，若強力所逼差讀，不犯。",
    "T22n1421_014:0095a05_0": "爾時諸比丘尼教他誦治病經方，諸白衣譏呵。",
    "T22n1421_014:0095a06_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095a07_2": "「從今是戒應如是說：「若比丘尼，教他誦治病經方，波逸提。」",
    "T22n1421_014:0095a08_3": "餘如上說。",
    "T22n1421_014:0095a10_0": "爾時諸比丘尼為人治病，合和煮擣諸藥，初夜、後夜未曾休息。",
    "T22n1421_014:0095a11_1": "諸白衣見，譏呵言：「此等如醫、如醫弟子！",
    "T22n1421_014:0095a12_2": "何不求道，療生死病，而反營此世俗事為？」",
    "T22n1421_014:0095a13_3": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095a14_4": "「從今是戒應如是說：「若比丘尼，為人治病，以為生業，波逸提。」",
    "T22n1421_014:0095a16_5": "式叉摩那、沙彌尼，突吉羅。",
    "T22n1421_014:0095a16_6": "若憐愍，若強力所逼，不為利養，不犯。",
    "T22n1421_014:0095a18_0": "爾時諸比丘尼教人治病，諸白衣來，語言：「為我說法！」",
    "T22n1421_014:0095a19_1": "便語言：「治熱如是，治冷如是，治風如是，治諸病如是。」",
    "T22n1421_014:0095a20_2": "諸白衣言：「我為法來，不為治病！」",
    "T22n1421_014:0095a21_3": "復譏呵言：「此等唯學醫術，不知道法！",
    "T22n1421_014:0095a22_0": "若不爾者，何不以法教我？」",
    "T22n1421_014:0095a22_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095a24_2": "「從今是戒應如是說：「若比丘尼，教他治病，以為生業，波逸提。」",
    "T22n1421_014:0095a25_3": "餘如上說。",
    "T22n1421_014:0095a26_0": "爾時諸比丘尼為知識家作，諸居士譏呵言：「此等捨本家作，為他家作！",
    "T22n1421_014:0095a27_1": "無沙門行，破沙門法！」",
    "T22n1421_014:0095a28_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095a29_3": "「從今是戒應如是說：「若比丘尼，以飲食故，為白衣家作，波逸提。」",
    "T22n1421_014:0095b01_4": "式叉摩那、沙彌尼，突吉羅。",
    "T22n1421_014:0095b02_5": "若憐愍，若強力所逼，不犯。",
    "T22n1421_014:0095b04_0": "爾時諸比丘尼，與白衣及外道婦女同衣臥，身體相觸，生愛欲心，不樂梵行，遂致反俗、作外道者。",
    "T22n1421_014:0095b06_1": "諸婦女後隨知識，語言：「某甲比丘尼身體，有如是如是好！」",
    "T22n1421_014:0095b07_2": "諸白衣後見比丘尼，便指弄言：「好身體者，此比丘尼是！",
    "T22n1421_014:0095b08_3": "彼比丘尼是！」",
    "T22n1421_014:0095b09_0": "諸比丘尼以此羞恥。",
    "T22n1421_014:0095b09_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095b10_2": "「從今是戒應如是說：「若比丘尼，共白衣及外道婦女同衣臥，波逸提。」",
    "T22n1421_014:0095b12_3": "若同床共被，內衣應使有隔。",
    "T22n1421_014:0095b13_4": "式叉摩那、沙彌尼，突吉羅。",
    "T22n1421_014:0095b14_0": "爾時諸比丘尼，與比丘尼、式叉摩那、沙彌尼同衣臥，乃至今為諸比丘尼結戒，亦如上說。",
    "T22n1421_014:0095b16_0": "「從今是戒應如是說：「若比丘尼，與比丘尼、式叉摩那、沙彌尼同衣臥，波逸提。」",
    "T22n1421_014:0095b17_1": "餘如上說。",
    "T22n1421_014:0095b18_0": "爾時諸比丘尼，與白衣及外道婦女更相覆眠，相見形體，生愛欲心，乃至今為諸比丘尼結戒，亦如上說。",
    "T22n1421_014:0095b20_1": "「從今是戒應如是說：「若比丘尼，與白衣及外道婦女更相覆眠，波逸提。」",
    "T22n1421_014:0095b21_2": "餘如上說。",
    "T22n1421_014:0095b22_3": "若先已有覆，重覆，不犯。",
    "T22n1421_014:0095b23_0": "爾時諸比丘尼，與比丘尼、式叉摩那、沙彌尼，更相覆眠，相見形體，乃至今為諸比丘尼結戒，亦如上說。",
    "T22n1421_014:0095b25_1": "「從今是戒應如是說：「若比丘尼，與比丘尼、式叉摩那、沙彌尼，更相覆眠，波逸提。」",
    "T22n1421_014:0095b27_2": "餘如上說。",
    "T22n1421_014:0095b27_3": "(一百五十)爾時諸比丘尼以香塗身，亦使人塗，生愛欲心，不樂修梵行，遂致反俗、作外道者。",
    "T22n1421_014:0095b29_4": "諸白衣聞其香氣，譏呵言：「此等以香塗身，同於婬女！",
    "T22n1421_014:0095c02_5": "無沙門行，破沙門法！」",
    "T22n1421_014:0095c02_6": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095c04_0": "「從今是戒應如是說：「若比丘尼，以香塗身，波逸提。」",
    "T22n1421_014:0095c05_1": "香者：根香、莖香、葉香、華香、蟲香、膠香。",
    "T22n1421_014:0095c05_2": "式叉摩那、沙彌尼，突吉羅。",
    "T22n1421_014:0095c06_3": "若為治病，若強力所逼塗，不犯。",
    "T22n1421_014:0095c08_0": "爾時諸比丘尼以澤枯揩身，令有光潤。",
    "T22n1421_014:0095c08_1": "諸白衣譏呵言：「此等以澤枯揩身，令有光潤，如婬女人！",
    "T22n1421_014:0095c10_2": "無沙門行，破沙門法！」",
    "T22n1421_014:0095c10_3": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0095c12_4": "「從今是戒應如是說：「若比丘尼，以澤枯揩身，波逸提。」",
    "T22n1421_014:0095c13_5": "時跋陀迦毘羅比丘尼身體少潤，枯燥擗裂，問醫。",
    "T22n1421_014:0095c14_6": "醫言：「應用澤枯揩身！」",
    "T22n1421_014:0095c14_7": "答言：「佛不聽我澤枯揩身，願更思餘治！」",
    "T22n1421_014:0095c15_8": "醫言：「更無餘治！」",
    "T22n1421_014:0095c16_9": "比丘尼作是念：「若世尊聽病時澤枯揩身，我乃不復有此苦患！」",
    "T22n1421_014:0095c17_10": "以是白佛。",
    "T22n1421_014:0095c17_11": "佛以是事集二部僧，告諸比丘：「今聽比丘尼病時以澤枯揩身。",
    "T22n1421_014:0095c19_12": "從今是戒應如是說：「若比丘尼，無病以澤枯揩身，波逸提。」",
    "T22n1421_014:0095c20_13": "式叉摩那、沙彌尼，突吉羅。",
    "T22n1421_014:0095c22_0": "爾時諸比丘尼畜華鬘、或著，生染著心，不樂修梵行，遂致反俗、作外道者。",
    "T22n1421_014:0095c23_1": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_014:0095c25_2": "「從今是戒應如是說：「若比丘尼，畜華鬘、若著，波逸提。」",
    "T22n1421_014:0095c26_3": "乃至以草葉係頭為好，皆名著華鬘。",
    "T22n1421_014:0095c27_4": "式叉摩那、沙彌尼，突吉羅。",
    "T22n1421_014:0095c27_5": "若強力所逼，不犯。",
    "T22n1421_014:0095c29_0": "爾時比丘尼著寶瓔珞，生愛欲心，不樂修梵行，遂致反俗、作外道者。",
    "T22n1421_014:0096a01_1": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_014:0096a03_2": "「從今是戒應如是說：「若比丘尼，著寶瓔珞，波逸提。」",
    "T22n1421_014:0096a04_3": "乃至以木作瓔珞，亦如是。",
    "T22n1421_014:0096a04_4": "式叉摩那、沙彌尼，突吉羅。",
    "T22n1421_014:0096a05_5": "不犯如上。",
    "T22n1421_014:0096a06_0": "爾時諸比丘尼著卑身衣，使形傭纖得中，生愛欲心，乃至今為諸比丘尼結戒，亦如上說。",
    "T22n1421_014:0096a08_0": "「從今是戒應如是說：「若比丘尼，著卑身衣，波逸提。」",
    "T22n1421_014:0096a09_1": "式叉摩那、沙彌尼，突吉羅。",
    "T22n1421_014:0096a09_2": "不犯如上。",
    "T22n1421_014:0096a10_0": "爾時諸比丘尼畜種種嚴身具，生愛欲心，乃至今為諸比丘尼結戒，亦如上說。",
    "T22n1421_014:0096a11_1": "「從今是戒應如是說：「若比丘尼，畜種種嚴身具，波逸提。」",
    "T22n1421_014:0096a13_0": "式叉摩那、沙彌尼，突吉羅。",
    "T22n1421_014:0096a14_0": "爾時諸比丘尼畜髮，乃至今為諸比丘尼結戒，亦如上說。",
    "T22n1421_014:0096a15_1": "「從今是戒應如是說：「若比丘尼，畜髮，波逸提。」",
    "T22n1421_014:0096a16_2": "比丘尼髮長，波逸提。",
    "T22n1421_014:0096a16_3": "式叉摩那、沙彌尼，畜髮及髮長不剃，突吉羅。",
    "T22n1421_014:0096a17_4": "半月一剃；過此，名為髮長。",
    "T22n1421_014:0096a18_5": "若無人剃及強力所逼不得剃，皆不犯。",
    "T22n1421_014:0096a20_0": "爾時諸比丘尼，著白衣女人嚴身具，生愛欲心。",
    "T22n1421_014:0096a21_1": "時偷羅難陀比丘尼主人，新取婦，婦以嚴身具與令著。",
    "T22n1421_014:0096a22_2": "著已，覆頭眠床上。",
    "T22n1421_014:0096a22_3": "婿從外還，欲近其婦，發頭方知，呵言：「我若不發頭，便行欲者，豈不致大罪耶？",
    "T22n1421_014:0096a24_4": "云何比丘尼作如此事？",
    "T22n1421_014:0096a24_5": "無沙門行！",
    "T22n1421_014:0096a25_6": "破沙門法！」",
    "T22n1421_014:0096a25_7": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0096a26_8": "「從今是戒應如是說：「若比丘尼，著嚴身具，波逸提。」",
    "T22n1421_014:0096a28_0": "式叉摩那、沙彌尼，突吉羅。",
    "T22n1421_014:0096a28_1": "不犯如上。",
    "T22n1421_014:0096a29_0": "爾時諸比丘尼為他作嚴身具，諸白衣譏呵言：「此等如婬女人作嚴身具！」",
    "T22n1421_014:0096b01_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0096b03_2": "「從今是戒應如是說：「若比丘尼，為他作嚴身具，波逸提。」",
    "T22n1421_014:0096b04_3": "式叉摩那、沙彌尼，突吉羅。",
    "T22n1421_014:0096b06_0": "爾時諸比丘尼績縷，諸白衣譏呵言：「此等衣食仰他，不念行道以報信施，績縷何為？",
    "T22n1421_014:0096b07_1": "無沙門行！",
    "T22n1421_014:0096b08_2": "破沙門法！」",
    "T22n1421_014:0096b08_3": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0096b09_4": "「從今是戒應如是說：「若比丘尼，績縷，波逸提。」",
    "T22n1421_014:0096b10_5": "式叉摩那、沙彌尼，突吉羅。",
    "T22n1421_014:0096b11_6": "若作腰繩、禪帶、絡囊、縫衣縷，不犯。",
    "T22n1421_014:0096b12_7": "(一百六十)爾時諸比丘尼，隨知識白衣家敷臥具住，諸白衣譏呵言：「云何出自家，住他家？",
    "T22n1421_014:0096b14_8": "我等不喜見此不吉利物！」",
    "T22n1421_014:0096b15_9": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0096b16_10": "「從今是戒應如是說：「若比丘尼，不問白衣，輒在其家敷臥具住，波逸提。」",
    "T22n1421_014:0096b18_11": "式叉摩那、沙彌尼，突吉羅。",
    "T22n1421_014:0096b19_0": "若親里家，住，不犯。",
    "T22n1421_014:0096b20_0": "爾時諸比丘尼，在白衣家敷主人坐臥具，若使人敷。",
    "T22n1421_014:0096b21_1": "去時，不自舉、不教人舉。",
    "T22n1421_014:0096b21_2": "諸白衣譏呵言：「云何比丘尼敷人坐臥具，去復不舉！",
    "T22n1421_014:0096b22_3": "我等常為此等作奴婢！」",
    "T22n1421_014:0096b23_4": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0096b24_5": "「從今是戒應如是說：「若比丘尼，至白衣家，敷主人坐臥具，若使人敷。",
    "T22n1421_014:0096b26_6": "去時，不自舉、不教人舉，波逸提。」",
    "T22n1421_014:0096b27_7": "式叉摩那、沙彌尼，突吉羅。",
    "T22n1421_014:0096b27_8": "若囑舉，不犯。",
    "T22n1421_014:0096b28_0": "爾時諸比丘尼自煮生物作食，諸白衣譏呵言：「云何比丘尼自煮生物？",
    "T22n1421_014:0096b29_1": "既自煮作食，何為復就人乞耶？",
    "T22n1421_014:0096c01_2": "無沙門行，破沙門法！」",
    "T22n1421_014:0096c01_3": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0096c03_4": "「從今是戒應如是說：「若比丘尼，自煮生物作食，波逸提。」",
    "T22n1421_014:0096c04_5": "若為病，不犯。",
    "T22n1421_014:0096c05_0": "爾時差摩比丘尼來至舍衛城，旃荼修摩那比丘尼以精舍借令住止。",
    "T22n1421_014:0096c06_1": "差摩得慈心三昧，有大威德，眷屬成就，旃荼弟子皆共尊重，並欲隨逐。",
    "T22n1421_014:0096c08_2": "旃荼覺之，便瞋罵言：「我以精舍借汝令住，反更誘人弟子！」",
    "T22n1421_014:0096c09_3": "諸長老比丘尼聞，種種呵責：「云何借他精舍，而後瞋謗？」",
    "T22n1421_014:0096c10_4": "乃至今為諸比丘尼結戒，亦如上說。",
    "T22n1421_014:0096c11_5": "「從今是戒應如是說：「若比丘尼，先聽住，後瞋謗者，波逸提。」",
    "T22n1421_014:0096c12_6": "式叉摩那、沙彌尼，突吉羅。",
    "T22n1421_014:0096c13_7": "若有實，而瞋恨，不犯。",
    "T22n1421_014:0096c14_0": "爾時跋陀伽毘羅比丘尼髀裏生癰，不白僧，輒使男子醫破，出膿、洗訖布藥。",
    "T22n1421_014:0096c15_1": "諸長老比丘尼見，呵責言：「汝已離欲，故可如此！",
    "T22n1421_014:0096c16_2": "若未離欲人，不當犯大事耶？」",
    "T22n1421_014:0096c17_3": "乃至今為諸比丘尼結戒，亦如上說。",
    "T22n1421_014:0096c18_4": "「從今是戒應如是說：「若比丘尼，不白僧，輒使男子治病，波逸提。」",
    "T22n1421_014:0096c19_5": "若欲令男子治病，應打犍稚集僧，來在病人前，然後衣裹身體，唯留可應治處。",
    "T22n1421_014:0096c21_6": "式叉摩那、沙彌尼，突吉羅。",
    "T22n1421_014:0096c22_7": "若使女人治，不犯。",
    "T22n1421_014:0096c23_0": "爾時諸比丘尼夜輒開都門出，不語後人令閉，夜有賊來，奪諸比丘尼衣鉢。",
    "T22n1421_014:0096c24_1": "諸長老比丘尼種種呵責，乃至今為諸比丘尼結戒，亦如上說。",
    "T22n1421_014:0096c26_2": "「從今是戒應如是說：「若比丘尼，夜輒開都門出，不語餘比丘尼令閉，波逸提。」",
    "T22n1421_014:0096c27_3": "式叉摩那、沙彌尼，突吉羅。",
    "T22n1421_014:0096c28_4": "無恐怖處，不犯。",
    "T22n1421_014:0096c29_0": "爾時諸比丘尼非時到白衣家。",
    "T22n1421_014:0096c29_1": "有一家大富，賊常欲劫之，而未得便，借問行人：「誰出入此家者？」",
    "T22n1421_014:0097a02_2": "有人言：「偷羅難陀比丘尼與此家善，數相往返。」",
    "T22n1421_014:0097a03_3": "賊便往語偷羅難陀言：「阿姨！",
    "T22n1421_014:0097a03_4": "某甲喚汝。」",
    "T22n1421_014:0097a04_5": "即從語暮往，主人為開門，賊便突入，劫物蕩盡。",
    "T22n1421_014:0097a05_6": "主人瞋呵言：「若此比丘尼不非時來，我不開門，不遭此難！",
    "T22n1421_014:0097a06_7": "供養望福，而反致禍，與養怨家有何等異？」",
    "T22n1421_014:0097a07_8": "諸長老比丘尼種種呵責，乃至今為諸比丘尼結戒，亦如上說。",
    "T22n1421_014:0097a08_9": "「從今是戒應如是說：「若比丘尼，非時入白衣家，波逸提。」",
    "T22n1421_014:0097a10_10": "復有諸比丘尼，白衣呼不敢往，以是白佛。",
    "T22n1421_014:0097a11_11": "佛以是事集二部僧，告諸比丘：「今聽比丘尼，白衣喚得往。",
    "T22n1421_014:0097a12_12": "從今是戒應如是說：「若比丘尼，白衣不喚，非時入其家，波逸提。」",
    "T22n1421_014:0097a13_13": "非時者：從中後，至明相未出。",
    "T22n1421_014:0097a14_14": "若白衣喚，應詳察，彼使是可信人不？",
    "T22n1421_014:0097a15_15": "又應審問，知其虛實；若猶有疑，至門，應先問其家：「竟為喚不？」",
    "T22n1421_014:0097a16_16": "然後乃入。",
    "T22n1421_014:0097a16_17": "復應籌量，非是可畏時不？",
    "T22n1421_014:0097a17_18": "若非時往白衣家，一脚出門，突吉羅；兩脚出，波逸提。",
    "T22n1421_014:0097a18_19": "式叉摩那、沙彌尼，突吉羅。",
    "T22n1421_014:0097a20_0": "爾時有居士請比丘尼僧食。",
    "T22n1421_014:0097a20_1": "諸比丘尼食前著衣持鉢往到其家，從作食人索飲、或索釜燋、或索飯。",
    "T22n1421_014:0097a22_2": "作食人，作是念：「今辦此食，正為此輩，前與、後與，亦復何在？」",
    "T22n1421_014:0097a23_3": "便盡與之，飯飲都盡。",
    "T22n1421_014:0097a24_4": "主人至時打犍槌集僧，勅使下食，作食人具以事答，居士便譏呵言：「此諸比丘尼如小兒，不能小忍！",
    "T22n1421_014:0097a26_5": "貪食如此，何道之有？」",
    "T22n1421_014:0097a26_6": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0097a28_7": "「從今是戒應如是說：「若比丘尼，受請，主人未唱隨意食；食者，波逸提。」",
    "T22n1421_014:0097a29_8": "若未唱隨意食食，口口波逸提。",
    "T22n1421_014:0097b01_9": "式叉摩那、沙彌尼，突吉羅。",
    "T22n1421_014:0097b02_10": "(一百七十)爾時諸比丘尼如法作驅出羯磨竟，被驅比丘尼不肯去。",
    "T22n1421_014:0097b04_11": "諸長老比丘尼種種呵責言：「被驅出羯磨與不被驅出羯磨，有何等異？」",
    "T22n1421_014:0097b05_12": "乃至今為諸比丘尼結戒，亦如上說。",
    "T22n1421_014:0097b06_13": "「從今是戒應如是說：「若比丘尼，被驅出羯磨，不去者，波逸提。」",
    "T22n1421_014:0097b08_14": "驅出羯磨者：白四羯磨。",
    "T22n1421_014:0097b08_15": "式叉摩那、沙彌尼，突吉羅。",
    "T22n1421_014:0097b09_16": "若病、若八難起、若非法羯磨，皆不犯。",
    "T22n1421_014:0097b10_0": "爾時諸比丘尼如法集僧時，有比丘尼不即往，諸比丘尼待之，以妨行道。",
    "T22n1421_014:0097b11_1": "諸長老比丘尼種種呵責，乃至今為諸比丘尼結戒，亦如上說。",
    "T22n1421_014:0097b13_2": "「從今是戒應如是說：「若比丘尼，僧如法集會，不即往，波逸提。」",
    "T22n1421_014:0097b14_3": "式叉摩那、沙彌尼，突吉羅。",
    "T22n1421_014:0097b15_0": "若病，若不聞，若八難起，不犯。",
    "T22n1421_014:0097b16_0": "爾時諸比丘尼往觀歌舞作伎，生染著心，不復樂道，遂有反俗、作外道者。",
    "T22n1421_014:0097b17_1": "諸白衣見，譏呵言：「此等觀歌舞作伎，如婬女人！",
    "T22n1421_014:0097b18_2": "無沙門行，破沙門法！」",
    "T22n1421_014:0097b19_3": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0097b20_4": "「從今是戒應如是說：「若比丘尼，觀歌舞作伎，波逸提。」",
    "T22n1421_014:0097b21_5": "式叉摩那、沙彌尼，突吉羅。",
    "T22n1421_014:0097b22_6": "不犯，如上觀王宮、觀畫中說。",
    "T22n1421_014:0097b24_0": "爾時諸比丘尼往至邊地，邊地人抄取作婢，或奪衣鉢，或破梵行。",
    "T22n1421_014:0097b25_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0097b26_2": "「從今是戒應如是說：「若比丘尼，往邊地，波逸提。」",
    "T22n1421_014:0097b28_0": "邊地者：無比丘、比丘尼處。",
    "T22n1421_014:0097b28_1": "式叉摩那、沙彌尼，突吉羅。",
    "T22n1421_014:0097b29_2": "若飛行，不犯。",
    "T22n1421_014:0097c01_0": "爾時諸比丘尼度二根人，諸白衣譏呵言：「云何比丘尼度二根人？",
    "T22n1421_014:0097c02_1": "無可度、不可度者！",
    "T22n1421_014:0097c02_2": "無沙門行，破沙門法！」",
    "T22n1421_014:0097c03_3": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0097c04_4": "「從今是戒應如是說：「若比丘尼，度二根人，波逸提。」",
    "T22n1421_014:0097c05_5": "若疑，應先看。",
    "T22n1421_014:0097c06_6": "發心，乃至三羯磨未竟，突吉羅。",
    "T22n1421_014:0097c06_7": "竟，和尚，波逸提；餘尼師僧，突吉羅。",
    "T22n1421_014:0097c08_0": "爾時諸比丘尼度二道合作一道女人。",
    "T22n1421_014:0097c08_1": "諸長老比丘尼種種呵責，乃至今為諸比丘尼結戒，亦如上說。",
    "T22n1421_014:0097c10_2": "「從今是戒應如是說：「若比丘尼，度二道合作一道女人，波逸提。」",
    "T22n1421_014:0097c11_3": "若度竟，有是病，不犯。",
    "T22n1421_014:0097c12_4": "餘如上說。",
    "T22n1421_014:0097c13_0": "爾時諸比丘尼度常有月水女人，行乞食血流污脚。",
    "T22n1421_014:0097c14_1": "諸白衣見，惡賤譏呵言：「諸比丘尼無可度、不可度，度如此輩污人床席！",
    "T22n1421_014:0097c15_2": "無沙門行，破沙門法！」",
    "T22n1421_014:0097c16_3": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0097c17_4": "「從今是戒應如是說：「若比丘尼，度常有月水女人，波逸提。」",
    "T22n1421_014:0097c19_0": "餘如上說。",
    "T22n1421_014:0097c20_0": "爾時諸比丘尼不禮比丘，不迎不送，亦不請坐。",
    "T22n1421_014:0097c21_1": "諸比丘瞋，不復教誡，諸比丘尼愚闇無知不能學戒。",
    "T22n1421_014:0097c22_2": "諸長老比丘尼見，種種呵責，以是白佛。",
    "T22n1421_014:0097c23_3": "佛以是事集二部僧，問諸比丘尼：「汝等實爾不？」",
    "T22n1421_014:0097c24_4": "答言：「實爾。",
    "T22n1421_014:0097c24_5": "世尊！」",
    "T22n1421_014:0097c24_6": "佛種種呵責言：「我先不說八敬法，應禮比丘耶？",
    "T22n1421_014:0097c25_7": "從今是戒應如是說：「若比丘尼，見比丘不起、不禮、不請坐，波逸提。」",
    "T22n1421_014:0097c27_8": "式叉摩那、沙彌尼，突吉羅。",
    "T22n1421_014:0097c27_9": "若病；若先有怨嫌，不共語，不犯。",
    "T22n1421_014:0097c29_0": "爾時諸比丘尼作是念：「佛不聽我等剃隱處毛，今當火燒！」",
    "T22n1421_014:0098a01_1": "即便燒之。",
    "T22n1421_014:0098a01_2": "時有婆羅門失羊覓之，到比丘尼巷聞燒毛氣，謂比丘尼偷殺其羊，便至王所，以事白王。",
    "T22n1421_014:0098a03_3": "王即呼比丘尼問言：「阿姨！",
    "T22n1421_014:0098a04_4": "殺婆羅門羊不？」",
    "T22n1421_014:0098a04_5": "答言：「不殺！」",
    "T22n1421_014:0098a04_6": "問：「若不殺，那得有燒羊毛氣？」",
    "T22n1421_014:0098a05_7": "便以實答。",
    "T22n1421_014:0098a05_8": "王聞大笑即放令去，諸臣聞之譏呵言：「云何比丘尼不念行道，乃燒隱處毛？」",
    "T22n1421_014:0098a07_9": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0098a08_10": "「從今是戒應如是說：「若比丘尼，燒隱處毛，波逸提。」",
    "T22n1421_014:0098a09_11": "餘如剃隱處毛中說。",
    "T22n1421_014:0098a11_0": "爾時諸比丘尼不著僧祇支往白衣舍，風吹上衣，露其身體。",
    "T22n1421_014:0098a12_1": "諸白衣見，便弄，共說麁惡語，以此羞恥。",
    "T22n1421_014:0098a13_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0098a14_3": "「從今是戒應如是說：「若比丘尼，不著僧祇支入白衣家，波逸提。」",
    "T22n1421_014:0098a16_4": "式叉摩那、沙彌尼，突吉羅。",
    "T22n1421_014:0098a16_5": "若浣染打縫，若無，皆不犯。",
    "T22n1421_014:0098a17_6": "(一百八十)爾時諸比丘尼與白衣對坐，臨身相近說法，似若私語，於中生染著心，遂致返俗、作外道者，諸白衣譏呵。",
    "T22n1421_014:0098a20_7": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0098a21_8": "「從今是戒應如是說：「若比丘尼，與白衣對坐，臨身相近說法，波逸提。」",
    "T22n1421_014:0098a23_9": "式叉摩那、沙彌尼，突吉羅。",
    "T22n1421_014:0098a24_0": "爾時諸比丘尼自歌舞，諸居士譏呵言：「此比丘尼自歌舞，如婬女人！」",
    "T22n1421_014:0098a25_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0098a27_0": "「從今是戒應如是說：「若比丘尼，自歌舞，波逸提。」",
    "T22n1421_014:0098a28_1": "式叉摩那、沙彌尼，突吉羅。",
    "T22n1421_014:0098a29_0": "爾時諸比丘尼遮受迦絺那衣，諸比丘尼待久不至，妨廢行道。",
    "T22n1421_014:0098b01_1": "諸長老比丘尼種種呵責，乃至今為諸比丘尼結戒，亦如上說。",
    "T22n1421_014:0098b02_2": "「從今是戒應如是說：「若比丘尼，遮受迦絺那衣，波逸提。」",
    "T22n1421_014:0098b04_3": "若病，若不聞，不犯。",
    "T22n1421_014:0098b05_0": "爾時諸比丘尼遮捨迦絺那衣，乃至今為諸比丘尼結戒，亦如上說。",
    "T22n1421_014:0098b06_1": "「從今是戒應如是說：「若比丘尼，遮捨迦絺那衣，波逸提。」",
    "T22n1421_014:0098b07_2": "餘如上說。",
    "T22n1421_014:0098b08_0": "爾時差摩比丘尼聰明機辯，難問諸比丘。",
    "T22n1421_014:0098b08_1": "諸比丘不能答，便大羞恥，後見諸比丘尼輒下路避之，遂無復教誡比丘尼者，愚闇無知不能學戒。",
    "T22n1421_014:0098b11_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0098b12_3": "「從今是戒應如是說：「若比丘尼，問難比丘，波逸提。」",
    "T22n1421_014:0098b13_4": "有諸比丘尼有疑，不敢問難，以此復愚闇無知不能學戒。",
    "T22n1421_014:0098b15_5": "以是白佛。",
    "T22n1421_014:0098b15_6": "佛以是事集二部僧，告諸比丘：「今聽諸比丘尼先白比丘，聽問者問。",
    "T22n1421_014:0098b16_7": "從今是戒應如是說：「若比丘尼，不白比丘，輒問義者，波逸提。」",
    "T22n1421_014:0098b18_8": "式叉摩那、沙彌尼，突吉羅。",
    "T22n1421_014:0098b19_0": "爾時跋難陀常出入偷羅難陀比丘尼所；後時著衣持鉢往到彼所，坐起輕脫，更相見形。",
    "T22n1421_014:0098b21_0": "跋難陀遂失不淨，偷羅難陀取內衣浣，以不淨自內形中，遂致有娠。",
    "T22n1421_014:0098b22_1": "諸比丘尼見，問言：「汝不修梵行耶？」",
    "T22n1421_014:0098b23_2": "答言：「非不修梵行！",
    "T22n1421_014:0098b23_3": "我以男子不淨，自內形中，致此娠耳！」",
    "T22n1421_014:0098b24_4": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0098b26_5": "「從今是戒應如是說：「若比丘尼，以男子不淨自內形中，波逸提。」",
    "T22n1421_014:0098b27_6": "式叉摩那、沙彌尼，突吉羅。",
    "T22n1421_014:0098b29_0": "爾時諸比丘尼作外道事火法，然火及誦其呪語。",
    "T22n1421_014:0098c01_1": "諸居士譏呵言：「此等尚不能淨其見，何得有道？",
    "T22n1421_014:0098c02_2": "無沙門行，破沙門法！」",
    "T22n1421_014:0098c02_3": "諸長老比丘尼聞，種種呵責，乃至今為，諸比丘尼結戒，亦如上說。",
    "T22n1421_014:0098c04_4": "「從今是戒應如是說：「若比丘尼，作外道事火法然火，波逸提。」",
    "T22n1421_014:0098c05_5": "若以邪見作之，偷蘭遮；若作種種諸外道事，皆波逸提。",
    "T22n1421_014:0098c06_6": "式叉摩那、沙彌尼，突吉羅。",
    "T22n1421_014:0098c08_0": "爾時諸比丘尼在有人處浴，眾人見之，觀看戲弄。",
    "T22n1421_014:0098c09_1": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_014:0098c10_2": "「從今是戒應如是說：「若比丘尼，在有人處浴，波逸提。」",
    "T22n1421_014:0098c11_3": "式叉摩那、沙彌尼，突吉羅。",
    "T22n1421_014:0098c13_0": "爾時諸比丘尼誦外道呪術。",
    "T22n1421_014:0098c13_1": "諸白衣譏呵：「此等誦外道呪，無求道心！」",
    "T22n1421_014:0098c14_2": "乃至今為諸比丘尼結戒，皆如誦治病經方中說。",
    "T22n1421_014:0098c15_3": "「從今是戒應如是說：「若比丘尼，誦外道呪術，若教人誦，波逸提。」",
    "T22n1421_014:0098c17_4": "式叉摩那、沙彌尼，突吉羅。",
    "T22n1421_014:0098c18_0": "爾時諸比丘尼眾自授具足戒，彼愚闇無知不能學戒。",
    "T22n1421_014:0098c19_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0098c20_2": "「從今是戒應如是說：「若比丘尼，一眾授具足戒，波逸提。」",
    "T22n1421_014:0098c21_3": "發心，乃至白四羯磨未竟，突吉羅。",
    "T22n1421_014:0098c22_4": "竟，和尚，波逸提；餘師僧，突吉羅。",
    "T22n1421_014:0098c23_5": "(一百九十)爾時諸比丘尼自作畜眾羯磨、自作二歲學戒羯磨、自授二歲學戒，不能教誡弟子，愚闇無知不能學戒。",
    "T22n1421_014:0098c26_6": "諸長老比丘尼聞，種種呵責。",
    "T22n1421_014:0098c27_0": "乃至今為諸比丘尼結戒，亦如上說。",
    "T22n1421_014:0098c27_1": "「從今是戒應如是說：「若比丘尼，自作畜眾羯磨，波逸提。」",
    "T22n1421_014:0098c29_2": "「若比丘尼，自作二歲學戒羯磨，波逸提。」",
    "T22n1421_014:0098c29_3": "「若比丘尼，自授二歲學戒，波逸提。」",
    "T22n1421_014:0099a01_4": "餘如上說。",
    "T22n1421_014:0099a02_0": "爾時諸比丘尼作二歲學戒竟羯磨，經宿乃與授具足戒，中間有難，遂不得受具足戒。",
    "T22n1421_014:0099a03_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0099a05_2": "「從今是戒應如是說：「若比丘尼，作二歲學戒竟羯磨，經宿乃授具足戒，波逸提。」",
    "T22n1421_014:0099a07_3": "發心，乃至明相未出，突吉羅。",
    "T22n1421_014:0099a07_4": "明相出已，和尚，波逸提；餘師眾，突吉羅。",
    "T22n1421_014:0099a08_5": "若病，若難起，若僧不集會，不犯。",
    "T22n1421_014:0099a10_0": "爾時諸比丘尼作二歲學戒羯磨竟，經宿乃授其學戒，其中難起，遂不得受。",
    "T22n1421_014:0099a11_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0099a13_2": "「從今是戒應如是說：「若比丘尼，作二歲學戒羯磨竟，經宿乃授其學戒，波逸提。」",
    "T22n1421_014:0099a14_3": "發心，乃至明相未出，突吉羅。",
    "T22n1421_014:0099a15_4": "明相出已，和尚，波逸提；餘師眾，突吉羅。",
    "T22n1421_014:0099a16_5": "不犯如上說。",
    "T22n1421_014:0099a17_0": "爾時諸比丘尼自織作衣，諸白衣譏呵言：「云何比丘尼，不念行道？",
    "T22n1421_014:0099a18_1": "身自織作，如餘織師！」",
    "T22n1421_014:0099a18_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0099a20_3": "「從今是戒應如是說：「若比丘尼，自織作衣著，波逸提。」",
    "T22n1421_014:0099a21_4": "若織擲梭，擲擲波逸提。",
    "T22n1421_014:0099a22_5": "式叉摩那、沙彌尼，突吉羅。",
    "T22n1421_014:0099a22_6": "若織腰繩、禪帶，不犯。",
    "T22n1421_014:0099a24_0": "爾時波斯匿王左右人及諸比丘尼，於恐怖處遊看，為賊所剝，或破梵行、或虜將去。",
    "T22n1421_014:0099a25_1": "餘比丘尼以是白王，王言：「我今不得自在，當奈比丘尼何？」",
    "T22n1421_014:0099a27_2": "諸長老比丘尼聞，種種呵責言：「何以於恐怖處遊行？」",
    "T22n1421_014:0099a28_3": "乃至今為諸比丘尼結戒，亦如上說。",
    "T22n1421_014:0099a29_4": "「從今是戒應如是說：「若比丘尼，國內恐怖處於中遊行，波逸提。」",
    "T22n1421_014:0099b01_5": "式叉摩那、沙彌尼，突吉羅。",
    "T22n1421_014:0099b02_6": "若先在路行，後有難起，不犯。",
    "T22n1421_014:0099b03_0": "爾時諸比丘尼自作己像，亦使人作。",
    "T22n1421_014:0099b03_1": "時偷羅難陀亦使人作，見己像已，生染著心，作是念：「我色貌如是，云何毀之，修於梵行？」",
    "T22n1421_014:0099b05_2": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_014:0099b07_3": "「從今是戒應如是說：「若比丘尼，自作己像，若使人作，波逸提。」",
    "T22n1421_014:0099b08_4": "作己像者：或畫、或以木、或以泥。",
    "T22n1421_014:0099b09_5": "式叉摩那、沙彌尼，突吉羅。",
    "T22n1421_014:0099b09_6": "若人密作示之，不犯。",
    "T22n1421_014:0099b11_0": "爾時諸比丘尼莊嚴女人，便生不樂道心，遂致反俗、作外道者。",
    "T22n1421_014:0099b12_1": "諸白衣譏呵言：「云何比丘尼莊嚴女人，如莊母耶？",
    "T22n1421_014:0099b13_2": "與自莊嚴有何等異？",
    "T22n1421_014:0099b14_3": "不念行道，但作邪飾，無沙門行，破沙門法！」",
    "T22n1421_014:0099b15_0": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0099b16_1": "「從今是戒應如是說：「若比丘尼，莊嚴女人，波逸提。」",
    "T22n1421_014:0099b17_2": "莊嚴者：為其梳頭，乃至插一華，著一釧，一一波逸提。",
    "T22n1421_014:0099b18_3": "式叉摩那、沙彌尼，突吉羅。",
    "T22n1421_014:0099b20_0": "爾時諸比丘尼水中洗浴，逆流行，為水所觸，生愛欲心，遂致反俗、作外道者。",
    "T22n1421_014:0099b21_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0099b23_2": "「從今是戒應如是說：「若比丘尼，水中逆流行，波逸提。」",
    "T22n1421_014:0099b24_3": "若逆流行，步步波逸提；失不淨，偷羅遮。",
    "T22n1421_014:0099b25_4": "式叉摩那、沙彌尼，突吉羅。",
    "T22n1421_014:0099b25_5": "若無欲心，不犯。",
    "T22n1421_014:0099b27_0": "爾時諸比丘尼仰臥屋溜處，渧入形中，生愛欲心，遂致反俗、作外道者。",
    "T22n1421_014:0099b28_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0099c01_2": "「從今是戒應如是說：「若比丘尼，仰臥水來下處，波逸提。」",
    "T22n1421_014:0099c02_3": "餘如上說。",
    "T22n1421_014:0099c03_0": "爾時諸比丘尼以繩纏腰，欲使細好，生愛欲心。",
    "T22n1421_014:0099c04_1": "諸白衣譏呵言：「此等治腰使細，如婬女人！",
    "T22n1421_014:0099c05_0": "無有道心，但作邪事！」",
    "T22n1421_014:0099c05_1": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0099c06_2": "「從今是戒應如是說：「若比丘尼，治腰使細，波逸提。」",
    "T22n1421_014:0099c08_3": "式叉摩那、沙彌尼，突吉羅。",
    "T22n1421_014:0099c08_4": "(二百)爾時諸比丘尼種種治身令好，生愛欲心，乃至今為諸比丘尼結戒，亦如上說。",
    "T22n1421_014:0099c10_5": "「從今是戒應如是說：「若比丘尼，種種治身，波逸提。」",
    "T22n1421_014:0099c11_6": "餘如上說。",
    "T22n1421_014:0099c13_0": "爾時諸比丘尼如妓女法著衣，生不樂道心，遂至反俗，乃至今為諸比丘尼結戒，亦如上說。",
    "T22n1421_014:0099c15_1": "「從今是戒應如是說：「若比丘尼，如妓女法著衣，波逸提。」",
    "T22n1421_014:0099c16_2": "式叉摩那、沙彌尼，突吉羅。",
    "T22n1421_014:0099c17_0": "爾時諸比丘尼如白衣婦女法著衣，生不樂道心，乃至今為諸比丘尼結戒，亦如上說。",
    "T22n1421_014:0099c18_1": "「從今是戒應如是說：「若比丘尼，如白衣婦女法著衣，波逸提。」",
    "T22n1421_014:0099c20_2": "餘如上說。",
    "T22n1421_014:0099c21_0": "爾時諸比丘尼以欲心，自觀形體，生愛欲意，乃至今為諸比丘尼結戒，亦如上說。",
    "T22n1421_014:0099c22_1": "「從今是戒應如是說：「若比丘尼，以欲心，自觀形體，波逸提。」",
    "T22n1421_014:0099c24_2": "式叉摩那、沙彌尼，突吉羅。",
    "T22n1421_014:0099c25_0": "爾時諸比丘尼照鏡，生不樂道心，乃至今為諸比丘尼結戒，亦如上說。",
    "T22n1421_014:0099c26_1": "「從今是戒應如是說：「若比丘尼，照鏡，波逸提。」",
    "T22n1421_014:0099c27_2": "若水中照，突吉羅。",
    "T22n1421_014:0099c28_0": "式叉摩那、沙彌尼，突吉羅。",
    "T22n1421_014:0099c28_1": "若面有瘡，照看，不犯。",
    "T22n1421_014:0100a01_0": "爾時諸比丘尼種種自卜，亦從他卜。",
    "T22n1421_014:0100a01_1": "諸白衣譏呵言：「此等不捨邪見，何應得道？」",
    "T22n1421_014:0100a02_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_014:0100a04_3": "「從今是戒應如是說：「若比丘尼，自卜，若就他卜，波逸提。」",
    "T22n1421_014:0100a05_4": "式叉摩那、沙彌尼，突吉羅。",
    "T22n1421_014:0100a07_0": "爾時諸比丘尼共私論議：「我等出家當得究竟？",
    "T22n1421_014:0100a08_1": "為不得究竟？",
    "T22n1421_014:0100a08_2": "為應罷道、不應罷道？",
    "T22n1421_014:0100a08_3": "若罷道者，得好婿不？",
    "T22n1421_014:0100a09_4": "兒子多少？",
    "T22n1421_014:0100a09_5": "相祿云何？」",
    "T22n1421_014:0100a09_6": "因此論說，生世俗情，不復樂道，遂致反俗、作外道者。",
    "T22n1421_014:0100a10_7": "諸長老比丘尼聞，種種呵責言：「云何比丘尼作世俗論，以忘道意？」",
    "T22n1421_014:0100a12_8": "乃至今為諸比丘尼結戒，亦如上說。",
    "T22n1421_014:0100a13_9": "「從今是戒應如是說：「若比丘尼，隨世俗論者，波逸提。」",
    "T22n1421_014:0100a14_10": "式叉摩那、沙彌尼，突吉羅。",
    "T22n1421_014:0100a15_0": "(二百七竟)",
    "T22n1421_014:0100a16_0": "五分律第二分之五尼律悔過法",
    "T22n1421_014:0100a17_0": "爾時諸比丘尼好食酥，數從人乞。",
    "T22n1421_014:0100a17_1": "諸白衣譏呵言：「酥令人悅澤，世人所食。",
    "T22n1421_014:0100a18_2": "云何比丘尼不求法味？",
    "T22n1421_014:0100a19_3": "貪著嗜美，求好顏色，與婬女何異？",
    "T22n1421_014:0100a19_4": "無沙門行！",
    "T22n1421_014:0100a20_5": "破沙門法！」",
    "T22n1421_014:0100a20_6": "諸長老比丘尼聞，種種呵責，以是白佛。",
    "T22n1421_014:0100a21_7": "佛以是事集二部僧，問諸比丘尼：「汝等實爾不？」",
    "T22n1421_014:0100a22_8": "答言：「實爾。",
    "T22n1421_014:0100a22_9": "世尊！」",
    "T22n1421_014:0100a22_10": "佛種種呵責已，告諸比丘：「今為諸比丘尼結波羅提提舍尼法，從今是戒應如是說：「若比丘尼，食酥，應諸比丘尼邊悔過：『我墮可呵法，今向諸阿姨悔過！』",
    "T22n1421_014:0100a26_11": "是名悔過法。」",
    "T22n1421_014:0100a26_12": "時諸比丘尼於僧中食、請家食及乞食，得酥不敢噉。",
    "T22n1421_014:0100a27_13": "以是白佛。",
    "T22n1421_014:0100a27_14": "佛以是事集二部僧，告諸比丘：「今聽比丘尼不乞，得酥應噉。",
    "T22n1421_014:0100a29_15": "從今是戒應如是說：「若比丘尼，乞酥食。",
    "T22n1421_014:0100b01_16": "是比丘尼應諸比丘尼邊悔過：『我墮可呵法，今向諸阿姨悔過！』",
    "T22n1421_014:0100b02_17": "是名悔過法。」",
    "T22n1421_014:0100b02_18": "有諸病比丘尼須酥，不敢乞。",
    "T22n1421_014:0100b03_19": "以是白佛。",
    "T22n1421_014:0100b03_20": "佛以是事集二部僧，告諸比丘：「今聽病比丘尼乞酥食。",
    "T22n1421_014:0100b05_0": "從今是戒應如是說：「若比丘尼，無病自為乞酥食。",
    "T22n1421_014:0100b06_1": "是比丘尼應諸比丘尼邊悔過：『我墮可呵法，今向諸阿姨悔過！』",
    "T22n1421_014:0100b07_2": "是名悔過法。」",
    "T22n1421_014:0100b07_3": "式叉摩那、沙彌尼，突吉羅。",
    "T22n1421_014:0100b09_0": "比丘尼乞油、乞蜜、乞石蜜、乞乳、乞酪、乞魚、乞肉，皆如上說。",
    "T22n1421_014:0100b11_0": "五分律第二分之六尼律眾學法",
    "T22n1421_014:0100b12_0": "爾時優波離問佛：「世尊已為諸比丘結應學法：『不高著下衣，應當學。』",
    "T22n1421_014:0100b13_1": "乃至『樹過人，不得上，除大因緣，應當學。』",
    "T22n1421_014:0100b14_2": "我當云何持？」",
    "T22n1421_014:0100b14_3": "佛言：「應作二部僧持。",
    "T22n1421_014:0100b15_4": "從今是戒應如是說：「不高著下衣，應當學。」",
    "T22n1421_014:0100b16_5": "「不下著下衣。」",
    "T22n1421_014:0100b16_6": "「不參差著下衣。」",
    "T22n1421_014:0100b16_7": "「不如多羅葉著下衣。」",
    "T22n1421_014:0100b17_8": "「不如象鼻著下衣。」",
    "T22n1421_014:0100b17_9": "「不如圓[木*奈]著下衣。」",
    "T22n1421_014:0100b18_10": "「不細襵著下衣。」",
    "T22n1421_014:0100b19_0": "「不高被衣。」",
    "T22n1421_014:0100b19_1": "「不下被衣。」",
    "T22n1421_014:0100b19_2": "「不參差被衣。」",
    "T22n1421_014:0100b20_0": "「好覆身，入白衣舍。」",
    "T22n1421_014:0100b20_1": "「好覆身，白衣舍坐。」",
    "T22n1421_014:0100b20_2": "「不反抄衣著右肩上，入白衣舍。」",
    "T22n1421_014:0100b21_3": "「不反抄衣著右肩上，白衣舍坐。」",
    "T22n1421_014:0100b22_4": "「不反抄衣著左肩上，入白衣舍。」",
    "T22n1421_014:0100b22_5": "「不反抄衣著左肩上，白衣舍坐。」",
    "T22n1421_014:0100b23_6": "「不左右反抄衣著兩肩上，入白衣舍。」",
    "T22n1421_014:0100b24_7": "「不左右反抄衣著兩肩上，白衣舍坐。」",
    "T22n1421_014:0100b25_8": "「不搖身，入白衣舍。」",
    "T22n1421_014:0100b25_9": "「不搖身，白衣舍坐。」",
    "T22n1421_014:0100b26_10": "「不搖頭，入白衣舍。」",
    "T22n1421_014:0100b26_11": "「不搖頭，白衣舍坐。」",
    "T22n1421_014:0100b26_12": "「不搖肩，入白衣舍。」",
    "T22n1421_014:0100b27_13": "「不搖肩，入白衣舍坐。」",
    "T22n1421_014:0100b27_14": "「不携手，入白衣舍。」",
    "T22n1421_014:0100b28_15": "「不携手，白衣舍坐。」",
    "T22n1421_014:0100b28_16": "「不隱人，入白衣舍。」",
    "T22n1421_014:0100b29_17": "「不隱人，白衣舍坐。」",
    "T22n1421_014:0100b29_18": "「不扠腰，入白衣舍。」",
    "T22n1421_014:0100b29_19": "「不扠腰，白衣舍坐。」",
    "T22n1421_014:0100c01_20": "「不拄頰，入白衣舍。」",
    "T22n1421_014:0100c01_21": "「不拄頰，白衣舍坐。」",
    "T22n1421_014:0100c02_22": "「不掉臂，入白衣舍。」",
    "T22n1421_014:0100c02_23": "「不掉臂，白衣舍坐。」",
    "T22n1421_014:0100c03_0": "「不高視，入白衣舍。」",
    "T22n1421_014:0100c03_1": "「不高視，白衣舍坐。」",
    "T22n1421_014:0100c03_2": "「不左右顧視，入白衣舍。」",
    "T22n1421_014:0100c04_3": "「不左右顧視，白衣舍坐。」",
    "T22n1421_014:0100c04_4": "「不蹲行，入白衣舍。」",
    "T22n1421_014:0100c05_5": "「不蹲行，白衣舍坐。」",
    "T22n1421_014:0100c05_6": "「不企行，入白衣舍。」",
    "T22n1421_014:0100c06_7": "「不企行，白衣舍坐。」",
    "T22n1421_014:0100c06_8": "「不覆頭，入白衣舍。」",
    "T22n1421_014:0100c07_0": "「不覆頭，白衣舍坐。」",
    "T22n1421_014:0100c07_1": "「不戲笑，入白衣舍。」",
    "T22n1421_014:0100c07_2": "「不戲笑，白衣舍坐。」",
    "T22n1421_014:0100c08_3": "「不高聲，入白衣舍。」",
    "T22n1421_014:0100c08_4": "「不高聲，白衣舍坐。」",
    "T22n1421_014:0100c09_5": "「庠序，入白衣舍。」",
    "T22n1421_014:0100c09_6": "「庠序，白衣舍坐。」",
    "T22n1421_014:0100c10_0": "「一心受食。」",
    "T22n1421_014:0100c10_1": "「不溢鉢受食。」",
    "T22n1421_014:0100c10_2": "「羹飯俱食。」",
    "T22n1421_014:0100c10_3": "「不於鉢中處處取食。」",
    "T22n1421_014:0100c11_4": "「不刳中央食。」",
    "T22n1421_014:0100c11_5": "「不曲指收鉢食。」",
    "T22n1421_014:0100c12_0": "「不嗅食食。」",
    "T22n1421_014:0100c12_1": "「諦視鉢食。」",
    "T22n1421_014:0100c12_2": "「不棄飯食。」",
    "T22n1421_014:0100c12_3": "「不以食手，捉淨飲器。」",
    "T22n1421_014:0100c13_4": "「不吸食食。」",
    "T22n1421_014:0100c13_5": "「不嚼食作聲。」",
    "T22n1421_014:0100c13_6": "「不舐取食。」",
    "T22n1421_014:0100c14_0": "「不滿手食食。」",
    "T22n1421_014:0100c14_1": "「不大張口食。」",
    "T22n1421_014:0100c14_2": "「飯未至，不大張口待。」",
    "T22n1421_014:0100c15_3": "「不縮鼻食。」",
    "T22n1421_014:0100c15_4": "「不含食語。」",
    "T22n1421_014:0100c15_5": "「不脹頰食。」",
    "T22n1421_014:0100c15_6": "「不嚙半食。」",
    "T22n1421_014:0100c16_7": "「不舒臂取食。」",
    "T22n1421_014:0100c16_8": "「不振手食。」",
    "T22n1421_014:0100c16_9": "「不吐舌食。」",
    "T22n1421_014:0100c16_10": "「不含吞食。」",
    "T22n1421_014:0100c17_11": "「不揣飯，遙擲口中。」",
    "T22n1421_014:0100c17_12": "「不以鉢中，有飯水，灑白衣屋內。」",
    "T22n1421_014:0100c18_13": "「不以飯覆羹，更望得。」",
    "T22n1421_014:0100c18_14": "「不嫌呵食。」",
    "T22n1421_014:0100c19_0": "「不為己索益食。」",
    "T22n1421_014:0100c19_1": "「不嫌心視比坐鉢食。」",
    "T22n1421_014:0100c20_0": "「不立大小便，除病。」",
    "T22n1421_014:0100c20_1": "「不大小便淨水中，除病。」",
    "T22n1421_014:0100c20_2": "「不大小便，生草菜上，除病。」",
    "T22n1421_014:0100c21_3": "「人著屐，不應為說法，除病。」",
    "T22n1421_014:0100c22_4": "「人著革屣，不應為說法，除病。」",
    "T22n1421_014:0100c22_5": "「人現胸，不應為說法，除病。」",
    "T22n1421_014:0100c23_6": "「人坐，比丘尼立，不應為說法，除病。」",
    "T22n1421_014:0100c24_7": "「人在高坐，比丘尼在下，不應為說法，除病。」",
    "T22n1421_014:0100c25_8": "「人臥，比丘尼坐，不應為說法，除病。」",
    "T22n1421_014:0100c25_9": "「人在前，比丘尼在後，不應為說法，除病。」",
    "T22n1421_014:0100c26_10": "「人在道中，比丘尼在道外，不應為說法，除病。」",
    "T22n1421_014:0100c27_11": "「不為覆頭人說法，除病。」",
    "T22n1421_014:0100c28_12": "「不為反抄衣人說法，除病。」",
    "T22n1421_014:0100c28_13": "「不為左右反抄衣人說法，除病。」",
    "T22n1421_014:0100c29_14": "「不為持蓋覆身人，說法，除病。」",
    "T22n1421_014:0101a01_15": "「不為騎乘人說法，除病。」",
    "T22n1421_014:0101a01_16": "「不為拄杖人說法，除病。」",
    "T22n1421_014:0101a02_17": "「不為捉刀人說法。」",
    "T22n1421_014:0101a02_18": "「不為捉弓箭人說法。」",
    "T22n1421_014:0101a03_19": "「樹過人不得上，除大因緣，應當學。",
    "T22n1421_014:0101a03_20": "大因緣者：惡獸諸難，是名大因緣。」",
    "T22n1421_014:0101a05_0": "五分律卷第十四"
}