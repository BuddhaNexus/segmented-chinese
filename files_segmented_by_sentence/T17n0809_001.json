[
    {
        "source_sentence": "佛說乳光佛經",
        "from": "T17n0809_001:0754b19_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T17n0809_001:0754b21_0",
        "context_with_next_sentence": true
    },
    {
        "source_sentence": "聞如是：一時佛遊維耶離梵志摩調音樂樹",
        "from": "T17n0809_001:0754b22_0",
        "context_with_next_sentence": true
    },
    {
        "source_sentence": "下，與八百比丘眾，千菩薩俱，國王，大臣，人民及諸天，龍，鬼神共會說經。",
        "from": "T17n0809_001:0754b24_12",
        "context_with_next_sentence": true
    },
    {
        "source_sentence": "時佛世尊適小中風，當須牛乳。",
        "from": "T17n0809_001:0754b25_6",
        "context_with_next_sentence": true
    },
    {
        "source_sentence": "爾時維耶離國有梵志，名摩耶利，為五萬弟子作師，復為國王，大臣，人民所敬遇；",
        "from": "T17n0809_001:0754b27_2",
        "context_with_next_sentence": true
    },
    {
        "source_sentence": "豪富貪嫉，不信佛法，不喜布施，但好異道，常持羅網覆蓋屋上及其中庭，欲令飛鳥不侵家中穀食之故；",
        "from": "T17n0809_001:0754b29_8",
        "context_with_next_sentence": true
    },
    {
        "source_sentence": "所居處去音樂園不近不遠。",
        "from": "T17n0809_001:0754c01_2",
        "context_with_next_sentence": true
    },
    {
        "source_sentence": "於是佛告賢者阿難：",
        "from": "T17n0809_001:0754c01_11",
        "context_with_next_sentence": true
    },
    {
        "source_sentence": "「持如來名，往到梵志摩耶利家，從其求索牛乳湩來。",
        "from": "T17n0809_001:0754c02_14",
        "context_with_next_sentence": true
    },
    {
        "source_sentence": "」阿難受教，著衣持鉢，到其門下。",
        "from": "T17n0809_001:0754c03_9",
        "context_with_next_sentence": true
    },
    {
        "source_sentence": "梵志摩耶利適與五百上足弟子欲行入宮與王相見，時即出舍，值遇阿難，因問言：",
        "from": "T17n0809_001:0754c05_7",
        "context_with_next_sentence": true
    },
    {
        "source_sentence": "「汝朝來何其早，欲何所求？",
        "from": "T17n0809_001:0754c05_20",
        "context_with_next_sentence": true
    },
    {
        "source_sentence": "」阿難答曰：",
        "from": "T17n0809_001:0754c06_3",
        "context_with_next_sentence": true
    },
    {
        "source_sentence": "「佛世尊身小不安隱，使我晨來索牛乳湩。",
        "from": "T17n0809_001:0754c07_2",
        "context_with_next_sentence": true
    },
    {
        "source_sentence": "」梵志摩耶利默然不報，自思惟：",
        "from": "T17n0809_001:0754c07_17",
        "context_with_next_sentence": true
    },
    {
        "source_sentence": "「我若不持乳湩與阿難者，諸人便當謂我慳惜；",
        "from": "T17n0809_001:0754c08_16",
        "context_with_next_sentence": true
    },
    {
        "source_sentence": "這持乳與，諸餘梵志便復謂我事瞿曇道。",
        "from": "T17n0809_001:0754c09_16",
        "context_with_next_sentence": true
    },
    {
        "source_sentence": "進退惟宜。",
        "from": "T17n0809_001:0754c10_2",
        "context_with_next_sentence": true
    },
    {
        "source_sentence": "雖爾，續當指授與弊惡牛，自令阿難𤚲取其乳。",
        "from": "T17n0809_001:0754c11_3",
        "context_with_next_sentence": true
    },
    {
        "source_sentence": "又是瞿曇，喜與我等共諍功德，常欲得其勝，當使是弊惡牸牛觝殺其弟子，即可折辱其道，便見捐棄，我可還為眾人所敬。",
        "from": "T17n0809_001:0754c13_18",
        "context_with_next_sentence": true
    },
    {
        "source_sentence": "阿難得乳，若不得乳，趣使諸人明我不惜；",
        "from": "T17n0809_001:0754c14_17",
        "context_with_next_sentence": true
    },
    {
        "source_sentence": "為牛所殺不能得乳，我意已達，於我無過。",
        "from": "T17n0809_001:0754c15_16",
        "context_with_next_sentence": true
    },
    {
        "source_sentence": "」梵志摩耶利時謀議是事已，即告阿難：",
        "from": "T17n0809_001:0754c16_13",
        "context_with_next_sentence": true
    },
    {
        "source_sentence": "「牛朝已放在彼壍裏，汝自往𤚲，取其乳湩。",
        "from": "T17n0809_001:0754c17_13",
        "context_with_next_sentence": true
    },
    {
        "source_sentence": "」摩耶利勅其兒使言：",
        "from": "T17n0809_001:0754c18_2",
        "context_with_next_sentence": true
    },
    {
        "source_sentence": "「汝將阿難示此牛處，慎莫為捉取牛乳湩，試知阿難能得乳不？",
        "from": "T17n0809_001:0754c19_10",
        "context_with_next_sentence": true
    },
    {
        "source_sentence": "」時五百弟子聞師說是，悉大歡喜，即復共疑怪阿難向者所說事，則相謂言：",
        "from": "T17n0809_001:0754c21_4",
        "context_with_next_sentence": true
    },
    {
        "source_sentence": "「寂志瞿曇常自稱譽：",
        "from": "T17n0809_001:0754c21_14",
        "context_with_next_sentence": true
    },
    {
        "source_sentence": "『我於天上天下最尊，悉度十方老、病、死。",
        "from": "T17n0809_001:0754c22_13",
        "context_with_next_sentence": true
    },
    {
        "source_sentence": "』佛何因緣自身復病也？",
        "from": "T17n0809_001:0754c23_2",
        "context_with_next_sentence": true
    },
    {
        "source_sentence": "」五百梵志共說此已，爾時維摩詰來，欲至佛所，道徑當過摩耶利梵志門前，因見阿難，即謂言：",
        "from": "T17n0809_001:0754c25_5",
        "context_with_next_sentence": true
    },
    {
        "source_sentence": "「何為晨朝持鉢住此？",
        "from": "T17n0809_001:0754c25_15",
        "context_with_next_sentence": true
    },
    {
        "source_sentence": "欲何求索？",
        "from": "T17n0809_001:0754c25_20",
        "context_with_next_sentence": true
    },
    {
        "source_sentence": "」阿難答曰：",
        "from": "T17n0809_001:0754c26_3",
        "context_with_next_sentence": true
    },
    {
        "source_sentence": "「如來身小中風，當須牛乳，故使我來到是間。",
        "from": "T17n0809_001:0754c27_4",
        "context_with_next_sentence": true
    },
    {
        "source_sentence": "」維摩詰則告阿難：",
        "from": "T17n0809_001:0754c27_13",
        "context_with_next_sentence": true
    },
    {
        "source_sentence": "「莫作是語！",
        "from": "T17n0809_001:0754c27_19",
        "context_with_next_sentence": true
    },
    {
        "source_sentence": "如來、至真、等正覺身若如金剛，眾惡悉已斷，但有諸善功德共會，當有何病？",
        "from": "T17n0809_001:0754c29_11",
        "context_with_next_sentence": true
    },
    {
        "source_sentence": "默然行，勿得効外道誹謗如來。",
        "from": "T17n0809_001:0755a01_6",
        "context_with_next_sentence": true
    },
    {
        "source_sentence": "復慎莫復語，無使諸天，龍，神得聞是聲，十方菩薩，阿羅漢皆得聞此言。",
        "from": "T17n0809_001:0755a02_18",
        "context_with_next_sentence": true
    },
    {
        "source_sentence": "轉輪聖王以輪在前，用無數德故，常得自在；",
        "from": "T17n0809_001:0755a03_18",
        "context_with_next_sentence": true
    },
    {
        "source_sentence": "何況從無央數劫布施於一切人，如來、至真、等正覺無量福合會成如來身？",
        "from": "T17n0809_001:0755a05_12",
        "context_with_next_sentence": true
    },
    {
        "source_sentence": "阿難！",
        "from": "T17n0809_001:0755a05_15",
        "context_with_next_sentence": true
    },
    {
        "source_sentence": "莫復使外道、異學、梵志得聞是不順之言！",
        "from": "T17n0809_001:0755a06_15",
        "context_with_next_sentence": true
    },
    {
        "source_sentence": "何況世尊身自有病，不能療愈，何能救諸老、病、死者？",
        "from": "T17n0809_001:0755a07_20",
        "context_with_next_sentence": true
    },
    {
        "source_sentence": "如來、至真、等正覺是法身，非是未脫之身；",
        "from": "T17n0809_001:0755a08_18",
        "context_with_next_sentence": true
    },
    {
        "source_sentence": "佛為天上天下最尊，無有病，佛病已盡滅；",
        "from": "T17n0809_001:0755a09_16",
        "context_with_next_sentence": true
    },
    {
        "source_sentence": "如來身者有無數功德，眾患已除。",
        "from": "T17n0809_001:0755a10_11",
        "context_with_next_sentence": true
    },
    {
        "source_sentence": "其病有因緣，不徒爾也。",
        "from": "T17n0809_001:0755a11_3",
        "context_with_next_sentence": true
    },
    {
        "source_sentence": "阿難！",
        "from": "T17n0809_001:0755a11_6",
        "context_with_next_sentence": true
    },
    {
        "source_sentence": "勿為羞慚索乳。",
        "from": "T17n0809_001:0755a11_13",
        "context_with_next_sentence": true
    },
    {
        "source_sentence": "疾行，慎莫多言！",
        "from": "T17n0809_001:0755a12_1",
        "context_with_next_sentence": true
    },
    {
        "source_sentence": "」阿難聞此，大自慚懼，聞空中有聲言：",
        "from": "T17n0809_001:0755a12_19",
        "context_with_next_sentence": true
    },
    {
        "source_sentence": "「是阿難！",
        "from": "T17n0809_001:0755a13_1",
        "context_with_next_sentence": true
    },
    {
        "source_sentence": "如長者維摩詰所言。",
        "from": "T17n0809_001:0755a13_10",
        "context_with_next_sentence": true
    },
    {
        "source_sentence": "但為如來、至真、等正覺出於世間，在於五濁弊惡之世故，以是緣示現，度脫一切十方貪婬、瞋恚、愚癡之行故。",
        "from": "T17n0809_001:0755a15_20",
        "context_with_next_sentence": true
    },
    {
        "source_sentence": "時往取乳，向者維摩詰雖有是語，莫得羞慚！",
        "from": "T17n0809_001:0755a16_19",
        "context_with_next_sentence": true
    },
    {
        "source_sentence": "」阿難爾時大自驚怪，謂為妄聽，即還自惟言：",
        "from": "T17n0809_001:0755a18_1",
        "context_with_next_sentence": true
    },
    {
        "source_sentence": "「得無是如來威神感動所為也？",
        "from": "T17n0809_001:0755a18_15",
        "context_with_next_sentence": true
    },
    {
        "source_sentence": "」於是五百梵志，聞空中聲所說如是，即無狐疑心，皆踊躍，悉發無上正真道意。",
        "from": "T17n0809_001:0755a20_10",
        "context_with_next_sentence": true
    },
    {
        "source_sentence": "爾時梵志摩耶利內外親屬及聚邑中合數千人，皆隨阿難往觀牛。",
        "from": "T17n0809_001:0755a22_10",
        "context_with_next_sentence": true
    },
    {
        "source_sentence": "阿難到，即住牛傍自念言：",
        "from": "T17n0809_001:0755a23_2",
        "context_with_next_sentence": true
    },
    {
        "source_sentence": "「今我所事師作寂志者法，不得手自𤚲取牛乳也。",
        "from": "T17n0809_001:0755a24_4",
        "context_with_next_sentence": true
    },
    {
        "source_sentence": "」語適竟，第二忉利天帝座即為動，便從天來，下化作年少梵志被服，因住牛傍。",
        "from": "T17n0809_001:0755a26_1",
        "context_with_next_sentence": true
    },
    {
        "source_sentence": "阿難見之，心用歡喜，謂言：",
        "from": "T17n0809_001:0755a26_14",
        "context_with_next_sentence": true
    },
    {
        "source_sentence": "「年少梵志！",
        "from": "T17n0809_001:0755a26_20",
        "context_with_next_sentence": true
    },
    {
        "source_sentence": "請取牛乳。",
        "from": "T17n0809_001:0755a27_2",
        "context_with_next_sentence": true
    },
    {
        "source_sentence": "」即答阿難：",
        "from": "T17n0809_001:0755a27_8",
        "context_with_next_sentence": true
    },
    {
        "source_sentence": "「我非梵志，是第二忉利天帝釋也。",
        "from": "T17n0809_001:0755a28_2",
        "context_with_next_sentence": true
    },
    {
        "source_sentence": "我聞如來欲得牛乳，故捨處所來到此間，欲立本德故。",
        "from": "T17n0809_001:0755a29_7",
        "context_with_next_sentence": true
    },
    {
        "source_sentence": "」阿難言：",
        "from": "T17n0809_001:0755a29_12",
        "context_with_next_sentence": true
    },
    {
        "source_sentence": "「天帝位尊，何能近此腥穢之牛？",
        "from": "T17n0809_001:0755b01_4",
        "context_with_next_sentence": true
    },
    {
        "source_sentence": "」帝釋答曰：",
        "from": "T17n0809_001:0755b01_10",
        "context_with_next_sentence": true
    },
    {
        "source_sentence": "「雖我之豪，何如如來？",
        "from": "T17n0809_001:0755b01_21",
        "context_with_next_sentence": true
    },
    {
        "source_sentence": "尊尚不厭倦建立功德，何況小天？",
        "from": "T17n0809_001:0755b02_13",
        "context_with_next_sentence": true
    },
    {
        "source_sentence": "我處無常，皆當過去。",
        "from": "T17n0809_001:0755b03_3",
        "context_with_next_sentence": true
    },
    {
        "source_sentence": "今不立德，食福將盡，後無所怙。",
        "from": "T17n0809_001:0755b03_18",
        "context_with_next_sentence": true
    },
    {
        "source_sentence": "」阿難報釋：",
        "from": "T17n0809_001:0755b04_2",
        "context_with_next_sentence": true
    },
    {
        "source_sentence": "「設欲為我取牛乳者，惟願用時。",
        "from": "T17n0809_001:0755b04_17",
        "context_with_next_sentence": true
    },
    {
        "source_sentence": "」釋應曰：",
        "from": "T17n0809_001:0755b04_22",
        "context_with_next_sentence": true
    },
    {
        "source_sentence": "「諾。",
        "from": "T17n0809_001:0755b05_2",
        "context_with_next_sentence": true
    },
    {
        "source_sentence": "」尋即持器前至牛所。",
        "from": "T17n0809_001:0755b05_12",
        "context_with_next_sentence": true
    },
    {
        "source_sentence": "時牛靜住，不敢復動。",
        "from": "T17n0809_001:0755b05_22",
        "context_with_next_sentence": true
    },
    {
        "source_sentence": "其來觀者皆驚怪之：",
        "from": "T17n0809_001:0755b06_8",
        "context_with_next_sentence": true
    },
    {
        "source_sentence": "「年少梵志有何等急，來為瞿曇弟子而取牛乳？",
        "from": "T17n0809_001:0755b07_9",
        "context_with_next_sentence": true
    },
    {
        "source_sentence": "若儻為是弊惡牛所觝踏死，奈何不自令寂志前取牛乳。",
        "from": "T17n0809_001:0755b08_15",
        "context_with_next_sentence": true
    },
    {
        "source_sentence": "」帝釋爾時即為阿難𤚲取牛乳，而說偈言：",
        "from": "T17n0809_001:0755b09_15",
        "context_with_next_sentence": true
    },
    {
        "source_sentence": "「今佛小中風，　　汝與我乳湩，",
        "from": "T17n0809_001:0755b10_0",
        "context_with_next_sentence": true
    },
    {
        "source_sentence": "令佛服之差，　　得福無有量。",
        "from": "T17n0809_001:0755b11_13",
        "context_with_next_sentence": true
    },
    {
        "source_sentence": "佛尊天人師，　　常慈心憂念，",
        "from": "T17n0809_001:0755b12_0",
        "context_with_next_sentence": true
    },
    {
        "source_sentence": "蜎飛蠕動類，　　皆欲令度脫。",
        "from": "T17n0809_001:0755b13_13",
        "context_with_next_sentence": true
    },
    {
        "source_sentence": "」爾時犢母即為天帝釋說偈言：",
        "from": "T17n0809_001:0755b14_12",
        "context_with_next_sentence": true
    },
    {
        "source_sentence": "「此手捫摸我，　　何一快乃爾！",
        "from": "T17n0809_001:0755b15_14",
        "context_with_next_sentence": true
    },
    {
        "source_sentence": "取我兩乳湩，　　置於後餘者。",
        "from": "T17n0809_001:0755b16_13",
        "context_with_next_sentence": true
    },
    {
        "source_sentence": "當持遺我子，　　朝來未得飲，",
        "from": "T17n0809_001:0755b17_0",
        "context_with_next_sentence": true
    },
    {
        "source_sentence": "雖知有福多，　　作意當平等。",
        "from": "T17n0809_001:0755b18_13",
        "context_with_next_sentence": true
    },
    {
        "source_sentence": "」於是犢子便為母說偈言：",
        "from": "T17n0809_001:0755b19_10",
        "context_with_next_sentence": true
    },
    {
        "source_sentence": "「我從無數劫，　　今得聞佛聲，",
        "from": "T17n0809_001:0755b20_0",
        "context_with_next_sentence": true
    },
    {
        "source_sentence": "即言持我分，　　盡用奉上佛。",
        "from": "T17n0809_001:0755b21_13",
        "context_with_next_sentence": true
    },
    {
        "source_sentence": "世尊一切師，　　甚難得再見，",
        "from": "T17n0809_001:0755b22_0",
        "context_with_next_sentence": true
    },
    {
        "source_sentence": "我食草飲水，　　可自足今日。",
        "from": "T17n0809_001:0755b23_13",
        "context_with_next_sentence": true
    },
    {
        "source_sentence": "我作人已來，　　飲乳甚多久，",
        "from": "T17n0809_001:0755b24_0",
        "context_with_next_sentence": true
    },
    {
        "source_sentence": "及在六畜中，　　亦爾不可數。",
        "from": "T17n0809_001:0755b25_13",
        "context_with_next_sentence": true
    },
    {
        "source_sentence": "世間愚癡者，　　亦甚大眾多，",
        "from": "T17n0809_001:0755b26_0",
        "context_with_next_sentence": true
    },
    {
        "source_sentence": "不知佛布施，　　後困悔無益。",
        "from": "T17n0809_001:0755b27_13",
        "context_with_next_sentence": true
    },
    {
        "source_sentence": "我乃前世時，　　慳貪坐抵突，",
        "from": "T17n0809_001:0755b28_0",
        "context_with_next_sentence": true
    },
    {
        "source_sentence": "復隨惡知友，　　不信佛經戒，",
        "from": "T17n0809_001:0755b29_0",
        "context_with_next_sentence": true
    },
    {
        "source_sentence": "使我作牛馬，　　至于十六劫，",
        "from": "T17n0809_001:0755c01_0",
        "context_with_next_sentence": true
    },
    {
        "source_sentence": "今乃值有佛，　　如病得醫藥。",
        "from": "T17n0809_001:0755c02_13",
        "context_with_next_sentence": true
    },
    {
        "source_sentence": "持我所飲乳，　　盡與滿鉢去，",
        "from": "T17n0809_001:0755c03_0",
        "context_with_next_sentence": true
    },
    {
        "source_sentence": "令我後智慧，　　得道願如佛。",
        "from": "T17n0809_001:0755c04_13",
        "context_with_next_sentence": true
    },
    {
        "source_sentence": "」時天帝釋即為阿難取牛乳湩，得滿鉢去。",
        "from": "T17n0809_001:0755c05_17",
        "context_with_next_sentence": true
    },
    {
        "source_sentence": "阿難得乳，意甚歡喜。",
        "from": "T17n0809_001:0755c06_8",
        "context_with_next_sentence": true
    },
    {
        "source_sentence": "於是梵志從聚邑中來出觀者，悉聞此牛子母所說，皆共驚怪，展轉相謂言：",
        "from": "T17n0809_001:0755c08_2",
        "context_with_next_sentence": true
    },
    {
        "source_sentence": "「此牛麁，常時弊惡，人不得近。",
        "from": "T17n0809_001:0755c08_17",
        "context_with_next_sentence": true
    },
    {
        "source_sentence": "今日何故柔善乃爾？",
        "from": "T17n0809_001:0755c09_4",
        "context_with_next_sentence": true
    },
    {
        "source_sentence": "想是阿難所感發耳。",
        "from": "T17n0809_001:0755c09_13",
        "context_with_next_sentence": true
    },
    {
        "source_sentence": "瞿曇弟子尚能如此，何況佛功德、威神變化？",
        "from": "T17n0809_001:0755c10_14",
        "context_with_next_sentence": true
    },
    {
        "source_sentence": "然而我等不信其教。",
        "from": "T17n0809_001:0755c11_3",
        "context_with_next_sentence": true
    },
    {
        "source_sentence": "」即時歡喜，信解佛法。",
        "from": "T17n0809_001:0755c11_14",
        "context_with_next_sentence": true
    },
    {
        "source_sentence": "梵志摩耶利門室大小，聚邑男女合萬餘人，皆悉踊躍，遠塵離垢，逮得法眼。",
        "from": "T17n0809_001:0755c13_7",
        "context_with_next_sentence": true
    },
    {
        "source_sentence": "阿難持乳還至佛所，是時世尊適為無數千人說法。",
        "from": "T17n0809_001:0755c14_9",
        "context_with_next_sentence": true
    },
    {
        "source_sentence": "阿難即前，更整衣服，長跪叉手，而白佛言：",
        "from": "T17n0809_001:0755c15_8",
        "context_with_next_sentence": true
    },
    {
        "source_sentence": "「向者奉使詣梵志摩耶利家索乳，牛之子母便作人語。",
        "from": "T17n0809_001:0755c16_12",
        "context_with_next_sentence": true
    },
    {
        "source_sentence": "我聞其言，大驚怪之。",
        "from": "T17n0809_001:0755c17_2",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0809_001:0755c17_8",
        "context_with_next_sentence": true
    },
    {
        "source_sentence": "「是牛子母悉說何等，而汝意疑？",
        "from": "T17n0809_001:0755c18_1",
        "context_with_next_sentence": true
    },
    {
        "source_sentence": "」阿難白佛：",
        "from": "T17n0809_001:0755c18_7",
        "context_with_next_sentence": true
    },
    {
        "source_sentence": "「此摩耶利有一牛，大弊惡，喜觝踏人。",
        "from": "T17n0809_001:0755c19_2",
        "context_with_next_sentence": true
    },
    {
        "source_sentence": "家中人使初不敢近。",
        "from": "T17n0809_001:0755c19_11",
        "context_with_next_sentence": true
    },
    {
        "source_sentence": "主雖不得𤚲取乳者，但令產乳。",
        "from": "T17n0809_001:0755c20_6",
        "context_with_next_sentence": true
    },
    {
        "source_sentence": "是牛自產犢大且好，勝於餘犢百千倍也。",
        "from": "T17n0809_001:0755c21_4",
        "context_with_next_sentence": true
    },
    {
        "source_sentence": "梵志密勅兒使，制不得令而我取乳。",
        "from": "T17n0809_001:0755c22_1",
        "context_with_next_sentence": true
    },
    {
        "source_sentence": "我自念言：",
        "from": "T17n0809_001:0755c22_6",
        "context_with_next_sentence": true
    },
    {
        "source_sentence": "『沙門法不應手自取。",
        "from": "T17n0809_001:0755c22_16",
        "context_with_next_sentence": true
    },
    {
        "source_sentence": "』言適竟，第二忉利天帝即來，下化作年少梵志被服，因住牛邊。",
        "from": "T17n0809_001:0755c24_4",
        "context_with_next_sentence": true
    },
    {
        "source_sentence": "我言：",
        "from": "T17n0809_001:0755c24_7",
        "context_with_next_sentence": true
    },
    {
        "source_sentence": "『倩卿𤚲取牛乳。",
        "from": "T17n0809_001:0755c24_15",
        "context_with_next_sentence": true
    },
    {
        "source_sentence": "』帝釋言：",
        "from": "T17n0809_001:0755c24_20",
        "context_with_next_sentence": true
    },
    {
        "source_sentence": "『諾。",
        "from": "T17n0809_001:0755c24_23",
        "context_with_next_sentence": true
    },
    {
        "source_sentence": "』便前取乳，即告牛言：",
        "from": "T17n0809_001:0755c25_8",
        "context_with_next_sentence": true
    },
    {
        "source_sentence": "『今世尊小中風，當用乳。",
        "from": "T17n0809_001:0755c25_20",
        "context_with_next_sentence": true
    },
    {
        "source_sentence": "汝與如來乳者，得福無量。",
        "from": "T17n0809_001:0755c26_11",
        "context_with_next_sentence": true
    },
    {
        "source_sentence": "』於是牛語答帝釋言：",
        "from": "T17n0809_001:0755c27_1",
        "context_with_next_sentence": true
    },
    {
        "source_sentence": "『取我兩乳，置兩乳湩以遺我子。",
        "from": "T17n0809_001:0755c27_16",
        "context_with_next_sentence": true
    },
    {
        "source_sentence": "』犢在母邊，聞世尊名，心大歡喜，便語母言：",
        "from": "T17n0809_001:0755c28_16",
        "context_with_next_sentence": true
    },
    {
        "source_sentence": "『持我乳分盡用上佛。",
        "from": "T17n0809_001:0755c29_4",
        "context_with_next_sentence": true
    },
    {
        "source_sentence": "如來世尊天人所師，甚難得值。",
        "from": "T17n0809_001:0755c29_18",
        "context_with_next_sentence": true
    },
    {
        "source_sentence": "我作人時飲乳大久，作畜生時亦復如是。",
        "from": "T17n0809_001:0756a01_16",
        "context_with_next_sentence": true
    },
    {
        "source_sentence": "世間愚癡者甚大，多不知布施後世當得其福。",
        "from": "T17n0809_001:0756a02_17",
        "context_with_next_sentence": true
    },
    {
        "source_sentence": "我乃前世坐隨惡友，不信經道，憙行觝突。",
        "from": "T17n0809_001:0756a03_17",
        "context_with_next_sentence": true
    },
    {
        "source_sentence": "是故使我墮牛馬中十六劫，乃得聞佛聲。",
        "from": "T17n0809_001:0756a04_16",
        "context_with_next_sentence": true
    },
    {
        "source_sentence": "悉持餘乳用上如來，願後智慧得道如佛。",
        "from": "T17n0809_001:0756a05_15",
        "context_with_next_sentence": true
    },
    {
        "source_sentence": "』牛母，犢子說事如是。",
        "from": "T17n0809_001:0756a06_5",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0809_001:0756a06_11",
        "context_with_next_sentence": true
    },
    {
        "source_sentence": "「實如牛子母所說。",
        "from": "T17n0809_001:0756a06_20",
        "context_with_next_sentence": true
    },
    {
        "source_sentence": "」佛言：",
        "from": "T17n0809_001:0756a07_1",
        "context_with_next_sentence": true
    },
    {
        "source_sentence": "「諦聽我之所言。",
        "from": "T17n0809_001:0756a07_9",
        "context_with_next_sentence": true
    },
    {
        "source_sentence": "此牛子母乃昔宿命時曾為長者，大富樂，饒財寶，復慳貪，不肯布施，不信佛經戒，不知生死本。",
        "from": "T17n0809_001:0756a09_10",
        "context_with_next_sentence": true
    },
    {
        "source_sentence": "常憙出錢財，外人來從舉息錢，日月適至，憙多債息。",
        "from": "T17n0809_001:0756a10_14",
        "context_with_next_sentence": true
    },
    {
        "source_sentence": "無有道理，既償錢畢，復謾抵人，言其未畢。",
        "from": "T17n0809_001:0756a11_14",
        "context_with_next_sentence": true
    },
    {
        "source_sentence": "但坐是故，墮畜生中十六劫。",
        "from": "T17n0809_001:0756a12_6",
        "context_with_next_sentence": true
    },
    {
        "source_sentence": "今聞我名歡喜者何？",
        "from": "T17n0809_001:0756a12_15",
        "context_with_next_sentence": true
    },
    {
        "source_sentence": "畜生之罪亦當畢，是故聞佛聲，便有慈心，以乳與佛。",
        "from": "T17n0809_001:0756a14_1",
        "context_with_next_sentence": true
    },
    {
        "source_sentence": "用此因緣，當得解脫。",
        "from": "T17n0809_001:0756a14_11",
        "context_with_next_sentence": true
    },
    {
        "source_sentence": "」佛爾時笑，五色光從口出，天地為大震動，光照十方，還繞身三匝，分為兩分：",
        "from": "T17n0809_001:0756a16_4",
        "context_with_next_sentence": true
    },
    {
        "source_sentence": "一分入臍中，一分從頂入便不復現。",
        "from": "T17n0809_001:0756a17_1",
        "context_with_next_sentence": true
    },
    {
        "source_sentence": "於是阿難即前，長跪叉手，白佛言：",
        "from": "T17n0809_001:0756a17_17",
        "context_with_next_sentence": true
    },
    {
        "source_sentence": "「佛不妄笑，會當有緣。",
        "from": "T17n0809_001:0756a18_6",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0809_001:0756a18_12",
        "context_with_next_sentence": true
    },
    {
        "source_sentence": "「汝所問者大善！",
        "from": "T17n0809_001:0756a18_20",
        "context_with_next_sentence": true
    },
    {
        "source_sentence": "何以故？",
        "from": "T17n0809_001:0756a19_1",
        "context_with_next_sentence": true
    },
    {
        "source_sentence": "此牛子母却後命盡，七反生兜術天及梵天上，七反生世間，當為豪富家作子，終不生三惡道。",
        "from": "T17n0809_001:0756a21_3",
        "context_with_next_sentence": true
    },
    {
        "source_sentence": "所在常當通識宿命，當供養諸佛，為懸繒、幡、蓋，散華燒香，受持經法。",
        "from": "T17n0809_001:0756a22_16",
        "context_with_next_sentence": true
    },
    {
        "source_sentence": "牛母從是因緣，最後當值見彌勒佛，作沙門，精進不久，當得羅漢道；",
        "from": "T17n0809_001:0756a24_5",
        "context_with_next_sentence": true
    },
    {
        "source_sentence": "犢子亦當如是，上下二十劫竟，當得作佛，號曰乳光，國土當名幢幡光明。",
        "from": "T17n0809_001:0756a25_18",
        "context_with_next_sentence": true
    },
    {
        "source_sentence": "乳光如來得作佛時，當度天上、天下萬民及蜎飛蠕動之類，其數當如恒沙數。",
        "from": "T17n0809_001:0756a27_13",
        "context_with_next_sentence": true
    },
    {
        "source_sentence": "爾時國中人民皆壽七千歲，被服、飲食譬如北方尊上天下。",
        "from": "T17n0809_001:0756a29_1",
        "context_with_next_sentence": true
    },
    {
        "source_sentence": "佛在世間教授四萬歲，般泥洹後經法住止萬歲乃盡。",
        "from": "T17n0809_001:0756b01_5",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0809_001:0756b01_11",
        "context_with_next_sentence": true
    },
    {
        "source_sentence": "「牛之子母以好心，善意布施與如來乳湩，俱得度脫。",
        "from": "T17n0809_001:0756b02_13",
        "context_with_next_sentence": true
    },
    {
        "source_sentence": "如畜生尚有善心，何況作人？",
        "from": "T17n0809_001:0756b03_7",
        "context_with_next_sentence": true
    },
    {
        "source_sentence": "六情完具，能別知好，醜，而不信明生所從來，死所趣向，復不知佛經戒，不信布施後世當得其福。",
        "from": "T17n0809_001:0756b05_9",
        "context_with_next_sentence": true
    },
    {
        "source_sentence": "人但坐慳貪故，還自欺身，心念惡，口言惡，身行惡。",
        "from": "T17n0809_001:0756b06_14",
        "context_with_next_sentence": true
    },
    {
        "source_sentence": "愚癡之人，皆由是不得解脫。",
        "from": "T17n0809_001:0756b07_5",
        "context_with_next_sentence": true
    },
    {
        "source_sentence": "」說經已，會中五百長者子悉發無上正真道意；",
        "from": "T17n0809_001:0756b08_7",
        "context_with_next_sentence": true
    },
    {
        "source_sentence": "三千八百梵志本不信佛法，聞經踊躍歡喜，應時得須陀洹道；",
        "from": "T17n0809_001:0756b09_16",
        "context_with_next_sentence": true
    },
    {
        "source_sentence": "五百人本不信生死罪福，見佛變化，悉受五戒為清信士。",
        "from": "T17n0809_001:0756b11_3",
        "context_with_next_sentence": true
    },
    {
        "source_sentence": "佛說經已，比丘，眾長者，梵志，人民，皆大歡喜，稽首佛足而退。",
        "from": "T17n0809_001:0756b12_10",
        "context_with_next_sentence": true
    },
    {
        "source_sentence": "佛說乳光佛經",
        "from": "T17n0809_001:0756b13_100",
        "context_with_next_sentence": false
    }
]