{
    "T11n0316_035:0872b15_0": "佛說大乘菩薩藏正法經卷第三",
    "T11n0316_035:0872b16_0": "十五",
    "T11n0316_035:0872b18_0": "西天譯經三藏銀青光祿大夫",
    "T11n0316_035:0872b19_0": "試光祿卿慈覺傳梵大師賜紫",
    "T11n0316_035:0872b20_0": "沙門臣法護等奉　詔譯",
    "T11n0316_035:0872b21_0": "勝慧波羅蜜多品第十一之三",
    "T11n0316_035:0872b22_0": "「復次舍利子！",
    "T11n0316_035:0872b22_1": "菩薩摩訶薩獲得如是於諦善巧，由此了知五蘊是苦，若令五蘊苦相止息猶如虛空，是苦聖諦。",
    "T11n0316_035:0872b24_2": "又此五蘊隨惑愛見，若令執取愛見等因不起合集，為集聖諦。",
    "T11n0316_035:0872b25_3": "又此五蘊畢竟滅盡，若令前際不生、後際不起、現在不住，為滅聖諦。",
    "T11n0316_035:0872b27_4": "若於苦智、集智、滅智而能證達以智相續，能善調伏引趣正行，為道聖諦。",
    "T11n0316_035:0872b29_5": "又復於此諸諦現觀，而能尋伺遍盡觀察，是為菩薩摩訶薩於諦善巧。",
    "T11n0316_035:0872c01_6": "又復了知諸受是苦乃至受所引攝，諸決擇智，是為苦聖諦。",
    "T11n0316_035:0872c03_7": "若因於受引生於合集，如實了知，是為集聖諦。",
    "T11n0316_035:0872c04_8": "又若於受而得輕安則於受非受，而復觀察非受是滅獲證於滅，是為滅聖諦。",
    "T11n0316_035:0872c05_9": "又若受所引道，如彼世間積集進求，非受非道令彼苦滅引趣正行，是為道聖諦。",
    "T11n0316_035:0872c07_10": "若見如是四諦平等畢竟無見，是為清淨，是名菩薩摩訶薩於諦善巧。",
    "T11n0316_035:0872c09_11": "又復於滅而起現證，復能於苦不生觀察，是為苦智。",
    "T11n0316_035:0872c10_12": "若有緣生於有離有，是為集智。",
    "T11n0316_035:0872c11_13": "了知一切生本不生、滅無所滅，是為滅智。",
    "T11n0316_035:0872c12_14": "於如是道隨其種類，尋求伺察令入其智，是為道智。",
    "T11n0316_035:0872c13_15": "若能安住如是諦智，說此是為菩薩摩訶薩於勝慧波羅蜜多之行獲諦善巧。",
    "T11n0316_035:0872c16_0": "「舍利子！",
    "T11n0316_035:0872c16_1": "又復菩薩摩訶薩獲得四種正知善巧。",
    "T11n0316_035:0872c17_2": "何等為四？",
    "T11n0316_035:0872c17_3": "一者義正知，二者法正知，三者世間典籍正知，四者辯才正知。",
    "T11n0316_035:0872c18_4": "云何義正知？",
    "T11n0316_035:0872c19_0": "謂若於法諸勝義句，相續因智，緣智，集智，通達無邊智，入解緣起智，分別法界智，隨順入解真如智，不住實際智，如實法空智，伺察無相智，於願無願智，於行無行智，入一正理智，入解無我智，解無眾生智，了無壽者智，無補特伽羅勝義智，於過去世無障礙智，於未來世無限量智，於現在世遍一切處智，於蘊幻化智，於處決定空智，於界度量智，內身寂靜智，外無遍行智，出離塵境智，念無所住智，達無所入智，勝慧觀察智，通達四諦智，諸苦為有智，諸集為行智，諸滅無相智，諸道出離智，分別一切法句智，善解諸根智，諸力無能屈伏智，奢摩他加持智，毘鉢舍那光明智，於諸幻化起變滅智，於諸陽焰無迷亂智，於諸夢境無實見智，於諸谷響了緣生智，於諸影像無合集智，於種種相唯一相智，於正和合無所合智，於諸輕安無所得智，於聲聞乘達言音智，於緣覺乘解緣生智，於最上乘積集一切善根智。",
    "T11n0316_035:0873a08_1": "如是所說，是為菩薩於義正知。",
    "T11n0316_035:0873a09_0": "又復義正知者，若於義隨順則諸法隨順，彼所隨義即諸法性。",
    "T11n0316_035:0873a10_1": "所以者何？",
    "T11n0316_035:0873a10_2": "以諸法義畢竟如空。",
    "T11n0316_035:0873a11_3": "若義如空，則諸法義畢竟無相。",
    "T11n0316_035:0873a11_4": "若義無相，則諸法義畢竟無願。",
    "T11n0316_035:0873a12_5": "若義無願，則彼法義無所趣證。",
    "T11n0316_035:0873a13_6": "若義無所證，則一切法義畢竟無壽者、無補特伽羅。",
    "T11n0316_035:0873a14_7": "若義無補特伽羅，則於是義通達法相。",
    "T11n0316_035:0873a15_8": "若說於義無住無盡，於所說義而獲證知，諸佛世尊隨喜印可，於彼勝慧如實正知。",
    "T11n0316_035:0873a17_9": "若於勝慧如實正知，則一切處無有過失，說此是為菩薩於義正知。",
    "T11n0316_035:0873a18_10": "「云何名法正知？",
    "T11n0316_035:0873a19_11": "謂於正法入解之智，若善不善、有過無過、有漏無漏、世間出世間、有為無為、染分淨分、輪回涅盤、法界智界，本自平等無所覺悟。",
    "T11n0316_035:0873a22_12": "說此是為菩薩於法正知。",
    "T11n0316_035:0873a22_13": "又復法正知者，於彼貪行心能正知，所謂虛假貪行、堅固貪行、微細貪行、廣大貪行、過去貪行無邊觀察，現在貪行隨緣入解。",
    "T11n0316_035:0873a25_14": "或復有情內貪而非外貪，或復外貪而非內貪，或復內貪亦外貪，或非內貪亦非外貪。",
    "T11n0316_035:0873a27_15": "或復色貪非聲貪，聲貪非色貪，色貪亦聲貪，色聲俱非貪。",
    "T11n0316_035:0873a29_16": "色貪非香貪，聲貪非香貪，香貪非味貪，味貪非觸貪，乃至綺互於色聲香味觸貪行等，如是非義利門，入解二萬一千貪行、二萬一千瞋行、二萬一千癡行。",
    "T11n0316_035:0873b03_17": "如是貪瞋癡二萬一千眾等分行。",
    "T11n0316_035:0873b04_18": "如是所說，入解八萬四千心行之智、如其所說相應行相智、不增不減智、越百欲界智、殊勝法器智、真實言說智，說此是為菩薩於法正知。",
    "T11n0316_035:0873b07_19": "「云何世間典籍正知？",
    "T11n0316_035:0873b07_20": "謂若入解一切聲智。",
    "T11n0316_035:0873b08_21": "天聲、龍聲、夜叉聲、乾闥婆聲、阿脩羅聲、迦樓羅聲、緊那羅聲、摩睺羅伽聲、人聲非人聲而能入解。",
    "T11n0316_035:0873b10_22": "五趣有情麁細高下，說法連環相續不斷音聲文字。",
    "T11n0316_035:0873b11_23": "彼或說一說二說多，男聲、女聲、非男非女聲，廣說略說，鄙陋說巧妙說，過去說未來說現在說，一字相應多字相應，皆悉了知。",
    "T11n0316_035:0873b14_24": "說此是為世間典籍正知。",
    "T11n0316_035:0873b15_25": "又復世間典籍正知者，成熟於文、明了於義，離諸恐畏復無過失。",
    "T11n0316_035:0873b16_26": "於世俗、勝義，以自心知見，甚深巧妙種種莊嚴，令諸有情咸生歡喜，說此是為菩薩於世間典籍正知。",
    "T11n0316_035:0873b18_27": "「云何菩薩辯才正知？",
    "T11n0316_035:0873b19_28": "所謂言說無住無斷，真實記別迅速辯才、決定獲果辯才、如其所問辯才、無減失辯才、無斷滅辯才、無諍論辯才、樂善法辯才、住忍辯才、甚深辯才、善巧辯才、世俗勝義辯才、建立一切布施持戒忍辱精進禪定勝慧辯才、建立念處正斷神足根力覺支聖道奢摩他毘鉢舍那辯才、入解一切諦智定解脫三摩地三摩鉢底辯才、悟一切乘辯才、解一切有情心行辯才、無謇吃語言辯才、無生澁語言辯才、無雜亂語言辯才、潤澤語言辯才、清淨語言辯才、解脫語言辯才、無障語言辯才、尊重語言辯才、慈愛語言辯才、相應語言辯才、無缺漏語言辯才、甘美語言辯才、細滑語言辯才、無毀呰語言辯才、稱讚諸聖語言辯才，通達無邊剎土有情，能以妙梵音聲隨一詮表。",
    "T11n0316_035:0873c05_29": "如是辯才，於他有情補特伽羅能善說法，佛乃印可。",
    "T11n0316_035:0873c06_30": "彼若說法無出離者，云何能得盡諸苦際、成就正行？",
    "T11n0316_035:0873c07_31": "舍利子！",
    "T11n0316_035:0873c07_32": "說此是為菩薩摩訶薩於勝慧波羅蜜多之行，而能獲得辯才善巧。",
    "T11n0316_035:0873c09_33": "「云何菩薩隨順善巧？",
    "T11n0316_035:0873c09_34": "復有四種。",
    "T11n0316_035:0873c10_35": "何等為四？",
    "T11n0316_035:0873c10_36": "一者隨義不隨於文，二者隨智不隨於識，三者隨了義經不隨不了義經，四者隨法不隨於人。",
    "T11n0316_035:0873c12_37": "何等為義？",
    "T11n0316_035:0873c12_38": "云何為文？",
    "T11n0316_035:0873c12_39": "謂若入解出世法行，此說為義。",
    "T11n0316_035:0873c13_40": "達世間法，此說為文。",
    "T11n0316_035:0873c14_41": "若於整肅施以妙樂，此說為義。",
    "T11n0316_035:0873c14_42": "於無戲論調伏制止，此說為文。",
    "T11n0316_035:0873c15_43": "若於輪回遍能稱說，此說為義。",
    "T11n0316_035:0873c16_44": "於無所得廣大開示，此說為文。",
    "T11n0316_035:0873c17_0": "若能普遍讚涅槃德，此說為義。",
    "T11n0316_035:0873c17_1": "於涅槃法體無分別，此說為文。",
    "T11n0316_035:0873c18_2": "若於三乘分位如其開演，此說為義。",
    "T11n0316_035:0873c19_3": "智唯通達一種教理，此說為文。",
    "T11n0316_035:0873c20_0": "於諸有情開演布施，此說為義。",
    "T11n0316_035:0873c20_1": "三輪清淨，此說為文。",
    "T11n0316_035:0873c21_2": "若能宣演三業威儀、積集一切頭陀功德，此說為義。",
    "T11n0316_035:0873c22_3": "於身語意清淨勝行皆不可得，此說為文。",
    "T11n0316_035:0873c23_4": "若能宣說堅固忍受忿恨惱嫉倨傲憍慢，此說為義。",
    "T11n0316_035:0873c24_5": "得無生忍，此說為文。",
    "T11n0316_035:0873c24_6": "若能開演於諸善根踊躍精進，此說為義。",
    "T11n0316_035:0873c25_7": "於彼精進不入不住，此說為文。",
    "T11n0316_035:0873c26_8": "若能開演靜慮解脫等持等至，此說為義。",
    "T11n0316_035:0873c27_9": "滅等至智，此說為文。",
    "T11n0316_035:0873c28_10": "於諸慧根多聞總持，此說為義。",
    "T11n0316_035:0873c28_11": "義不可說，此說為文。",
    "T11n0316_035:0873c29_12": "若能開示三十七品菩提分法，此說為義。",
    "T11n0316_035:0874a01_13": "若菩提分現證行果，此說為文。",
    "T11n0316_035:0874a01_14": "若能開示苦集道諦，此說為義。",
    "T11n0316_035:0874a02_15": "現證滅諦，此說為文。",
    "T11n0316_035:0874a03_16": "若正開示無明為先乃至老死，此說為義。",
    "T11n0316_035:0874a04_0": "若無明滅乃至老死滅，此說為文。",
    "T11n0316_035:0874a04_1": "若說積集止觀，此說為義。",
    "T11n0316_035:0874a05_2": "明解脫智，此說為文。",
    "T11n0316_035:0874a05_3": "若能分別貪瞋癡等分類行法，此說為義。",
    "T11n0316_035:0874a06_4": "若於解脫心無所動，此說為文。",
    "T11n0316_035:0874a07_5": "若能開示諸障礙法，此說為義。",
    "T11n0316_035:0874a08_6": "若證解脫無障礙智，此說為文。",
    "T11n0316_035:0874a08_7": "若正開示善能稱讚無量三寶，此說為義。",
    "T11n0316_035:0874a09_8": "若離貪法性及無為功德，此說為文。",
    "T11n0316_035:0874a10_9": "若說菩薩最初發心習學功德乃至菩提道場，此說為義。",
    "T11n0316_035:0874a11_10": "說一心相與一切智智無上正覺，乃至總略八萬四千法蘊相應，此說為文。",
    "T11n0316_035:0874a13_11": "又若一切音聲語言文字乃至不可說義，俱說為義。",
    "T11n0316_035:0874a14_12": "「云何不了義經？",
    "T11n0316_035:0874a15_13": "謂所說文，如其所說廣大了知，此說是為不了義經。",
    "T11n0316_035:0874a16_14": "云何了義經？",
    "T11n0316_035:0874a16_15": "謂所說義，如其所說廣大通達，此說是為了義經。",
    "T11n0316_035:0874a17_16": "又說隨順補特伽羅無能出離，是不了義。",
    "T11n0316_035:0874a18_17": "如所說法即能出離，是為了義。",
    "T11n0316_035:0874a19_18": "如是菩薩摩訶薩於勝慧波羅蜜多之行得隨順善巧。",
    "T11n0316_035:0874a20_19": "「云何菩薩文句善巧？",
    "T11n0316_035:0874a21_20": "謂諸菩薩於此二法，善能修行勝慧波羅蜜多。",
    "T11n0316_035:0874a22_21": "云何二法？",
    "T11n0316_035:0874a22_22": "一者善識，二者善智。",
    "T11n0316_035:0874a22_23": "何者為識？",
    "T11n0316_035:0874a23_24": "依四種住。",
    "T11n0316_035:0874a23_25": "何等為四？",
    "T11n0316_035:0874a23_26": "一者識依色住，二者識依受住，三者識依想住，四者識依行住，此說為識。",
    "T11n0316_035:0874a25_27": "何者為智？",
    "T11n0316_035:0874a25_28": "謂若了知所取五蘊，此說為智。",
    "T11n0316_035:0874a26_29": "又若了知地界水界火界風界，此說為識。",
    "T11n0316_035:0874a27_30": "若復安住四種法界，於其法界善能分別，此說為智。",
    "T11n0316_035:0874a28_31": "舍利子！",
    "T11n0316_035:0874a28_32": "復說於識，謂眼觀色為表，耳聞聲為表，鼻嗅香為表，舌了味為表，身覺觸為表，意知法為表，此說為識。",
    "T11n0316_035:0874b01_33": "若復內身寂靜外無遍行，智能隨順法無所取，此說為智。",
    "T11n0316_035:0874b03_0": "又若發起遍計執取，此說為識。",
    "T11n0316_035:0874b03_1": "無執無取及表無瞋，此說為智。",
    "T11n0316_035:0874b04_2": "又復了知識住生滅有為行法，此說為識。",
    "T11n0316_035:0874b05_3": "無為無有識遍行故，又智無為不住生滅，此說為智。",
    "T11n0316_035:0874b06_4": "「云何了義不了義經？",
    "T11n0316_035:0874b07_0": "謂若所說引趣於道，是不了義。",
    "T11n0316_035:0874b07_1": "引趣於果，是為了義。",
    "T11n0316_035:0874b08_2": "說世俗行，是不了義。",
    "T11n0316_035:0874b08_3": "宣說勝義，是為了義。",
    "T11n0316_035:0874b09_4": "引趣業行，是不了義。",
    "T11n0316_035:0874b09_5": "盡業煩惱，是為了義。",
    "T11n0316_035:0874b10_6": "又復染分，是不了義。",
    "T11n0316_035:0874b10_7": "若說淨分，是為了義。",
    "T11n0316_035:0874b11_8": "於彼輪回而作厭離，是不了義。",
    "T11n0316_035:0874b11_9": "於輪回涅盤悟不二法，是為了義。",
    "T11n0316_035:0874b12_10": "善巧文句，是不了義。",
    "T11n0316_035:0874b13_0": "甚深難解，是為了義。",
    "T11n0316_035:0874b13_1": "於諸文句心喜樂欲，是不了義。",
    "T11n0316_035:0874b14_2": "於少文句而生決定，是為了義。",
    "T11n0316_035:0874b14_3": "又復我人士夫命者、意生儒童作者受者，種種語言，或有主宰及無主宰，是不了義。",
    "T11n0316_035:0874b16_4": "於空無相無願三解脫門，不起我人士夫乃至補特伽羅，是為了義。",
    "T11n0316_035:0874b18_5": "云何補特伽羅及法？",
    "T11n0316_035:0874b18_6": "謂若於所有法安住補特伽羅見，由起彼見而復安住法智法界，此說是為補特伽羅及法。",
    "T11n0316_035:0874b20_7": "又復補特伽羅者，謂異生補特伽羅、善異生補特伽羅、順信補特伽羅、順法補特伽羅、八輩補特伽羅、入流補特伽羅、一來補特伽羅、不還補特伽羅、應供補特伽羅、緣覺補特伽羅、菩薩補特伽羅。",
    "T11n0316_035:0874b25_8": "若一補特伽羅出現世間，猶能引生多種妙樂，於彼世間天人眾會極深憐慜作諸善利。",
    "T11n0316_035:0874b27_9": "何況如來、應供、正等正覺安住世俗，為一切補特伽羅，令諸有情依如來所說音聲入解義利。",
    "T11n0316_035:0874b29_10": "佛言此說是為於法，各各隨順，樂欲引趣有情於義安住。",
    "T11n0316_035:0874c01_11": "云何名法？",
    "T11n0316_035:0874c01_12": "所謂無作無不作、無住無不住，於一切處本自平等悉同依止。",
    "T11n0316_035:0874c03_13": "又諸法相自性本空，無有平等及不平等，離諸分別無所攀緣，而皆出離。",
    "T11n0316_035:0874c04_14": "此說於其法性能隨順行得無退轉，是故於此正理法門而得入解一切法性。",
    "T11n0316_035:0874c06_15": "此說是為菩薩摩訶薩於勝慧波羅蜜多而得成就四種隨順善巧。",
    "T11n0316_035:0874c08_16": "「云何菩薩福智善巧？",
    "T11n0316_035:0874c08_17": "菩薩行門有其二種。",
    "T11n0316_035:0874c09_18": "何等為二？",
    "T11n0316_035:0874c09_19": "一者福行，二者智行。",
    "T11n0316_035:0874c09_20": "云何福行？",
    "T11n0316_035:0874c10_21": "所謂布施福行、持戒福行、修觀福行。",
    "T11n0316_035:0874c10_22": "住等慈心大悲相應，令諸有情悔諸過咎，普令發起一切善根。",
    "T11n0316_035:0874c13_0": "佛說大乘菩薩藏正法經卷第三十五"
}