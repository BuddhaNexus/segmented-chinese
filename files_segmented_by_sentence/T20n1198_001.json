{
    "T20n1198_001:0940a03_0": "聖者文殊師利發菩提心願文",
    "T20n1198_001:0940a05_0": "巴看落目瓦傳",
    "T20n1198_001:0940a06_0": "元甘泉馬蹄山中川守分真師",
    "T20n1198_001:0940a07_0": "姪智慧譯",
    "T20n1198_001:0940a08_0": "敬禮一切諸佛菩薩。",
    "T20n1198_001:0940a09_0": "　救護一切面前住　　究竟發於菩提心　一切有情作利益　　輪迴有情至彼岸　癡心瞋心本自性　　慳貪貢高本自性　始從今日至菩提　　未證中間不復造　惡業貪瞋皆捨離　　制學依行恒歡喜　隨喜正覺解所行　　自己恒時所修善　不取菩提之正路　　若一有情未出離　住於暗劫恒化利　　無量不思議劫中　願常恒遊佛淨土　　某甲執名所作罪　十方界中普皆聞　　自己身語之惡業　於一切處恒清淨　　意中惡業亦清淨　無邊惡業不復造　(聖者文殊師利往昔為啞馬國王時於雷音王佛處發此菩提心願文)。"
}