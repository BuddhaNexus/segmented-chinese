[
    {
        "source_sentence": "佛說申日經開元錄中無法護譯，恐是支謙誤為法護",
        "from": "T14n0535_001:0817c24_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T14n0535_001:0817c26_0",
        "context_with_next_sentence": true
    },
    {
        "source_sentence": "聞如是：一時，佛遊王舍城靈鳥頂山，與大比",
        "from": "T14n0535_001:0817c27_0",
        "context_with_next_sentence": true
    },
    {
        "source_sentence": "丘千二百五十人。",
        "from": "T14n0535_001:0817c28_7",
        "context_with_next_sentence": true
    },
    {
        "source_sentence": "爾時，王舍城中有大豪富長者，名旃羅日，財寶無量，敬信佛法、供養眾僧，精進難及。",
        "from": "T14n0535_001:0818a01_7",
        "context_with_next_sentence": true
    },
    {
        "source_sentence": "長者有弟號名申日，不信佛法奉諸邪術，見兄奉正每懷恚嫉，所可侍師號不蘭迦葉。",
        "from": "T14n0535_001:0818a03_5",
        "context_with_next_sentence": true
    },
    {
        "source_sentence": "不蘭迦葉五百人等，謂申日言：",
        "from": "T14n0535_001:0818a03_19",
        "context_with_next_sentence": true
    },
    {
        "source_sentence": "「今汝兄者獨不侍我，不知真道而反信佛。",
        "from": "T14n0535_001:0818a04_18",
        "context_with_next_sentence": true
    },
    {
        "source_sentence": "」時，旃羅日知異道人所共論說，語申日言：",
        "from": "T14n0535_001:0818a05_16",
        "context_with_next_sentence": true
    },
    {
        "source_sentence": "「吾明日欲請卿師，寧肯自屈詣吾舍不？",
        "from": "T14n0535_001:0818a06_14",
        "context_with_next_sentence": true
    },
    {
        "source_sentence": "」申日答言：",
        "from": "T14n0535_001:0818a06_20",
        "context_with_next_sentence": true
    },
    {
        "source_sentence": "「當往報之。",
        "from": "T14n0535_001:0818a07_5",
        "context_with_next_sentence": true
    },
    {
        "source_sentence": "」申日即往詣其師所，長跪白言：",
        "from": "T14n0535_001:0818a07_20",
        "context_with_next_sentence": true
    },
    {
        "source_sentence": "「我兄今欲降伏請諸大人，明日自屈詣其舍食。",
        "from": "T14n0535_001:0818a08_18",
        "context_with_next_sentence": true
    },
    {
        "source_sentence": "」師言：",
        "from": "T14n0535_001:0818a09_2",
        "context_with_next_sentence": true
    },
    {
        "source_sentence": "「大善！",
        "from": "T14n0535_001:0818a09_6",
        "context_with_next_sentence": true
    },
    {
        "source_sentence": "即受其請。",
        "from": "T14n0535_001:0818a09_11",
        "context_with_next_sentence": true
    },
    {
        "source_sentence": "」時申日還白其兄言：",
        "from": "T14n0535_001:0818a09_21",
        "context_with_next_sentence": true
    },
    {
        "source_sentence": "「今已受請，明日當來。",
        "from": "T14n0535_001:0818a10_10",
        "context_with_next_sentence": true
    },
    {
        "source_sentence": "」時旃羅日多使人客，於門中地掘作大坑令深五尺，以青污泥滿其坑中，薄覆其上令如平地；",
        "from": "T14n0535_001:0818a12_12",
        "context_with_next_sentence": true
    },
    {
        "source_sentence": "又復豫作五百發脚床，皆施一脚以襜衣之，以五百鉢成熟乳酪，以此供具待異道人。",
        "from": "T14n0535_001:0818a14_11",
        "context_with_next_sentence": true
    },
    {
        "source_sentence": "明日時至，來詣請所，諸尼犍子無有法則，亂行併肩先入無上，適至門中皆各使走，却墮泥坑污其衣服，皆悉瞋恚各欲還去。",
        "from": "T14n0535_001:0818a17_10",
        "context_with_next_sentence": true
    },
    {
        "source_sentence": "時旃羅日使人牽留，解語其意：",
        "from": "T14n0535_001:0818a18_4",
        "context_with_next_sentence": true
    },
    {
        "source_sentence": "「此舊泥坑，道人不知而墮此坑，不故為之，幸莫瞋恚，願前飯食。",
        "from": "T14n0535_001:0818a19_13",
        "context_with_next_sentence": true
    },
    {
        "source_sentence": "」貿易衣服，盡請令入。",
        "from": "T14n0535_001:0818a20_2",
        "context_with_next_sentence": true
    },
    {
        "source_sentence": "在門裏徑先付酪器，皆手持已，便語令坐，適却居床，床皆反側，五百道人皆僵仆地，鉢酪漿者，激灌其面及其衣服。",
        "from": "T14n0535_001:0818a22_13",
        "context_with_next_sentence": true
    },
    {
        "source_sentence": "時諸道人益懷瞋恚，語申日言：",
        "from": "T14n0535_001:0818a23_8",
        "context_with_next_sentence": true
    },
    {
        "source_sentence": "「汝今投我與兄共謀，毀辱吾等，甚為不細。",
        "from": "T14n0535_001:0818a24_8",
        "context_with_next_sentence": true
    },
    {
        "source_sentence": "」是時，申日亦大不樂，道人瞋恚皆棄捨去。",
        "from": "T14n0535_001:0818a25_6",
        "context_with_next_sentence": true
    },
    {
        "source_sentence": "時旃羅日復牽留之，為說方便譬喻之言：",
        "from": "T14n0535_001:0818a26_5",
        "context_with_next_sentence": true
    },
    {
        "source_sentence": "「屬卿曹等墮泥中時，身體正黑甚為醜惡，如卿之道；",
        "from": "T14n0535_001:0818a27_9",
        "context_with_next_sentence": true
    },
    {
        "source_sentence": "今酪正白其色鮮潔，譬如佛道，亦可捨卿所奉之術來就吾法。",
        "from": "T14n0535_001:0818a28_16",
        "context_with_next_sentence": true
    },
    {
        "source_sentence": "」諸異道人不復與語，懷恚而去。",
        "from": "T14n0535_001:0818a29_11",
        "context_with_next_sentence": true
    },
    {
        "source_sentence": "明日申日往詣師所，長跪自陳：",
        "from": "T14n0535_001:0818b01_6",
        "context_with_next_sentence": true
    },
    {
        "source_sentence": "「我兄無狀所為非法，我實不知，願師加哀不見咎責。",
        "from": "T14n0535_001:0818b02_8",
        "context_with_next_sentence": true
    },
    {
        "source_sentence": "雖爾，今者當為大師報昨日之怨。",
        "from": "T14n0535_001:0818b03_4",
        "context_with_next_sentence": true
    },
    {
        "source_sentence": "我兄但以泥坑酪漿，毀辱師等耳，我今所報當過於此。",
        "from": "T14n0535_001:0818b04_8",
        "context_with_next_sentence": true
    },
    {
        "source_sentence": "今我兄所侍之師，我當請之，掘門裏地令入五丈，以火著中薄覆其上，設眾飯食皆內毒藥。",
        "from": "T14n0535_001:0818b06_10",
        "context_with_next_sentence": true
    },
    {
        "source_sentence": "時佛當來，若不墮火坑中者，當持毒飯而分布，與以此殺之，於師何如？",
        "from": "T14n0535_001:0818b08_3",
        "context_with_next_sentence": true
    },
    {
        "source_sentence": "」時師報言：",
        "from": "T14n0535_001:0818b08_9",
        "context_with_next_sentence": true
    },
    {
        "source_sentence": "「如佛世尊，多智聖猛覩去來事，他人所議輒豫知之，卿雖欲爾恐不能諧。",
        "from": "T14n0535_001:0818b10_2",
        "context_with_next_sentence": true
    },
    {
        "source_sentence": "」申日復言：",
        "from": "T14n0535_001:0818b10_8",
        "context_with_next_sentence": true
    },
    {
        "source_sentence": "「先當請之，若其受者為無所知，若必明聖不受吾請。",
        "from": "T14n0535_001:0818b11_11",
        "context_with_next_sentence": true
    },
    {
        "source_sentence": "」師曰：",
        "from": "T14n0535_001:0818b11_15",
        "context_with_next_sentence": true
    },
    {
        "source_sentence": "「大善！",
        "from": "T14n0535_001:0818b11_19",
        "context_with_next_sentence": true
    },
    {
        "source_sentence": "」是時，申日出王舍城詣靈鳥山，前到佛所，叉手揖讓，而白佛言：",
        "from": "T14n0535_001:0818b13_6",
        "context_with_next_sentence": true
    },
    {
        "source_sentence": "「我欲請佛及諸弟子，願屈光儀到舍小飯。",
        "from": "T14n0535_001:0818b14_4",
        "context_with_next_sentence": true
    },
    {
        "source_sentence": "」佛言：",
        "from": "T14n0535_001:0818b14_8",
        "context_with_next_sentence": true
    },
    {
        "source_sentence": "「大善！",
        "from": "T14n0535_001:0818b14_12",
        "context_with_next_sentence": true
    },
    {
        "source_sentence": "」於是申日歡喜而退，還白其師：",
        "from": "T14n0535_001:0818b15_4",
        "context_with_next_sentence": true
    },
    {
        "source_sentence": "「佛已受請為無所知，但當掘坑具毒飯耳。",
        "from": "T14n0535_001:0818b16_3",
        "context_with_next_sentence": true
    },
    {
        "source_sentence": "」時諸異道人皆大踊躍，展轉相謂以為大慶。",
        "from": "T14n0535_001:0818b17_3",
        "context_with_next_sentence": true
    },
    {
        "source_sentence": "申日有子，名旃羅法漢言月光童子，先世宿命學佛經道，有神猛志，志在大乘，白其父言：",
        "from": "T14n0535_001:0818b19_16",
        "context_with_next_sentence": true
    },
    {
        "source_sentence": "「佛者大聖神通已達，前知無窮却覩無極，蜎蜚蠕動心義所念，皆豫知之。",
        "from": "T14n0535_001:0818b21_9",
        "context_with_next_sentence": true
    },
    {
        "source_sentence": "莫用邪冥惡人之言，受其重罪。",
        "from": "T14n0535_001:0818b22_3",
        "context_with_next_sentence": true
    },
    {
        "source_sentence": "」時，旃羅法復白父言：",
        "from": "T14n0535_001:0818b22_14",
        "context_with_next_sentence": true
    },
    {
        "source_sentence": "「假令劫盡滿其中火，三千剎土皆悉周遍，又取諸毒揣若須彌，猶尚不能動佛一毛，況此小坑而欲害之。",
        "from": "T14n0535_001:0818b24_19",
        "context_with_next_sentence": true
    },
    {
        "source_sentence": "今父所作譬如螢火，自以小明欲蔽日月，譬如小鳥欲以其身衝崩鐵圍，反碎其身無所能諧。",
        "from": "T14n0535_001:0818b27_2",
        "context_with_next_sentence": true
    },
    {
        "source_sentence": "今諸異道所作如是，不須請佛。",
        "from": "T14n0535_001:0818b27_16",
        "context_with_next_sentence": true
    },
    {
        "source_sentence": "」其父不信故如前謀，明日時至遣人白佛：",
        "from": "T14n0535_001:0818b28_15",
        "context_with_next_sentence": true
    },
    {
        "source_sentence": "「所供已辦，願可自屈。",
        "from": "T14n0535_001:0818b29_6",
        "context_with_next_sentence": true
    },
    {
        "source_sentence": "」於是如來便起向道，放大光明一切洞徹。",
        "from": "T14n0535_001:0818c01_4",
        "context_with_next_sentence": true
    },
    {
        "source_sentence": "是時，十方有十菩薩皆阿惟顏，一一菩薩各與億百那術無數菩薩俱飛來會，各將寶華栴檀名香，以眾伎樂供養世尊，詣王舍城，欲觀如來有所感動。",
        "from": "T14n0535_001:0818c04_12",
        "context_with_next_sentence": true
    },
    {
        "source_sentence": "時申日舍，有金色光皆明如日，旃羅法白言：",
        "from": "T14n0535_001:0818c05_12",
        "context_with_next_sentence": true
    },
    {
        "source_sentence": "「今佛現舍金色之光，佛以向道有此感應，可往止之，不須使前。",
        "from": "T14n0535_001:0818c07_1",
        "context_with_next_sentence": true
    },
    {
        "source_sentence": "」父故不信。",
        "from": "T14n0535_001:0818c07_7",
        "context_with_next_sentence": true
    },
    {
        "source_sentence": "是時，申日第一夫人號名月羽，旃羅法母也，見此變瑞踊躍歡喜，即發無上正真道意。",
        "from": "T14n0535_001:0818c09_4",
        "context_with_next_sentence": true
    },
    {
        "source_sentence": "於是，旃羅法白其母言：",
        "from": "T14n0535_001:0818c10_10",
        "context_with_next_sentence": true
    },
    {
        "source_sentence": "「今當勅五百夫人，皆令莊嚴出見如來。",
        "from": "T14n0535_001:0818c11_7",
        "context_with_next_sentence": true
    },
    {
        "source_sentence": "所以者何？",
        "from": "T14n0535_001:0818c11_12",
        "context_with_next_sentence": true
    },
    {
        "source_sentence": "世尊難值，億百千劫時有佛耳。",
        "from": "T14n0535_001:0818c12_7",
        "context_with_next_sentence": true
    },
    {
        "source_sentence": "」五百夫人皆悉受教，歡喜侍佛。",
        "from": "T14n0535_001:0818c13_2",
        "context_with_next_sentence": true
    },
    {
        "source_sentence": "佛入城時，足蹈門閫，三千國土皆大震動，諸有疾病悉為除愈，盲視聾聽瘖痾能言，跛躃者行，諸被毒者毒皆不行。",
        "from": "T14n0535_001:0818c15_13",
        "context_with_next_sentence": true
    },
    {
        "source_sentence": "諸有樂器不鼓自鳴，金銀、七寶皆作音聲，飛鳥、走獸相和悲鳴。",
        "from": "T14n0535_001:0818c17_2",
        "context_with_next_sentence": true
    },
    {
        "source_sentence": "時十方神并諸天人，各與尊神不可計數，皆悉隨從詣申日舍。",
        "from": "T14n0535_001:0818c18_10",
        "context_with_next_sentence": true
    },
    {
        "source_sentence": "佛蹈火坑變為浴池，中生蓮華大如車輪，華有千葉七寶為莖，其色妙好佛蹈其上，及諸菩薩所可蹈華，皆生五百葉，弟子乘者華生五百葉。",
        "from": "T14n0535_001:0818c21_13",
        "context_with_next_sentence": true
    },
    {
        "source_sentence": "申日見火坑作此變化，心中驚悴即大惶怖，頭面作禮。",
        "from": "T14n0535_001:0818c22_18",
        "context_with_next_sentence": true
    },
    {
        "source_sentence": "佛入其舍，菩薩弟子皆悉坐定，申日懺悔，前白佛言：",
        "from": "T14n0535_001:0818c24_3",
        "context_with_next_sentence": true
    },
    {
        "source_sentence": "「我大無狀所作非法，今飯食中皆有毒藥，乞得更備辦，宿留須臾。",
        "from": "T14n0535_001:0818c25_13",
        "context_with_next_sentence": true
    },
    {
        "source_sentence": "」佛言：",
        "from": "T14n0535_001:0818c25_17",
        "context_with_next_sentence": true
    },
    {
        "source_sentence": "「持毒飯來，我自食之。",
        "from": "T14n0535_001:0818c26_6",
        "context_with_next_sentence": true
    },
    {
        "source_sentence": "」申日歡喜即如佛教，分布飯具皆悉周遍，便即受之呪願達嚫。",
        "from": "T14n0535_001:0818c27_13",
        "context_with_next_sentence": true
    },
    {
        "source_sentence": "其毒飯者變為百味，香聞十方，其有聞此飯香氣者，自然飽滿身得安隱，皆發無上平等道意。",
        "from": "T14n0535_001:0818c29_16",
        "context_with_next_sentence": true
    },
    {
        "source_sentence": "飯食畢竟，五百夫人及旃羅法為佛作禮，却住一面，長者申日自取小床於佛前坐，而白佛言：",
        "from": "T14n0535_001:0819a02_19",
        "context_with_next_sentence": true
    },
    {
        "source_sentence": "「世尊神通有三達智，我之所作想佛已了，不即逆告語我，乃令吾等興立非法造此惡事，佛豈不知我所議耶？",
        "from": "T14n0535_001:0819a05_8",
        "context_with_next_sentence": true
    },
    {
        "source_sentence": "」佛告申日：",
        "from": "T14n0535_001:0819a05_14",
        "context_with_next_sentence": true
    },
    {
        "source_sentence": "「乃昔過去阿僧祇劫，爾時有佛號提和竭如來，為等正覺，其明無量度諸懈廢，與眾開士及大弟子無央數俱行入城。",
        "from": "T14n0535_001:0819a08_6",
        "context_with_next_sentence": true
    },
    {
        "source_sentence": "時有長者名鞞陀衛，時適出城，有梵志女，鮮潔少雙，執持名華。",
        "from": "T14n0535_001:0819a09_16",
        "context_with_next_sentence": true
    },
    {
        "source_sentence": "時長者子即以銀錢五百，從賣華女得華五莖，以散佛上。",
        "from": "T14n0535_001:0819a11_2",
        "context_with_next_sentence": true
    },
    {
        "source_sentence": "佛即授其決言：",
        "from": "T14n0535_001:0819a11_9",
        "context_with_next_sentence": true
    },
    {
        "source_sentence": "『汝却後無數阿僧祇劫，當得作佛號釋迦文。",
        "from": "T14n0535_001:0819a12_8",
        "context_with_next_sentence": true
    },
    {
        "source_sentence": "汝作佛時，當有長者號名申日，與異道人合構逆事，火坑、毒飯規欲試汝。",
        "from": "T14n0535_001:0819a14_2",
        "context_with_next_sentence": true
    },
    {
        "source_sentence": "雖有此惡，當因汝得度。",
        "from": "T14n0535_001:0819a14_13",
        "context_with_next_sentence": true
    },
    {
        "source_sentence": "』」佛告申日：",
        "from": "T14n0535_001:0819a15_4",
        "context_with_next_sentence": true
    },
    {
        "source_sentence": "「時長者子今我身是，我乃爾時從如來授記，即得明決之定，以為悉豫知有汝名字，況汝昨日所謀議事，豈不知乎？",
        "from": "T14n0535_001:0819a17_16",
        "context_with_next_sentence": true
    },
    {
        "source_sentence": "當知諸佛善權之慧，欲以因緣有所起發。",
        "from": "T14n0535_001:0819a18_15",
        "context_with_next_sentence": true
    },
    {
        "source_sentence": "」長者申日聞佛所說即得法忍，復自歎言：",
        "from": "T14n0535_001:0819a19_14",
        "context_with_next_sentence": true
    },
    {
        "source_sentence": "「如來之智無所不度，明知我今不復受罪。",
        "from": "T14n0535_001:0819a20_13",
        "context_with_next_sentence": true
    },
    {
        "source_sentence": "所以者何？",
        "from": "T14n0535_001:0819a20_18",
        "context_with_next_sentence": true
    },
    {
        "source_sentence": "過去世時錠光如來豫說我名，今當為佛之所開化，以是言之不復受罪。",
        "from": "T14n0535_001:0819a22_11",
        "context_with_next_sentence": true
    },
    {
        "source_sentence": "」時佛說法於王舍城，長者居士無央數千，及異道人五百之眾，皆發無上正真道意。",
        "from": "T14n0535_001:0819a24_8",
        "context_with_next_sentence": true
    },
    {
        "source_sentence": "五百夫人即時逮得不退轉地。",
        "from": "T14n0535_001:0819a25_3",
        "context_with_next_sentence": true
    },
    {
        "source_sentence": "月光童子從坐而起，讚歎佛已，而白佛言：",
        "from": "T14n0535_001:0819a26_2",
        "context_with_next_sentence": true
    },
    {
        "source_sentence": "「設我來世得作佛時，令我國土一切人民無有惡心皆應質朴，有諸惡國人民剛強五濁賤世，我願於中而開化之。",
        "from": "T14n0535_001:0819a28_13",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0535_001:0819a28_19",
        "context_with_next_sentence": true
    },
    {
        "source_sentence": "「汝聞月光童子所說不乎？",
        "from": "T14n0535_001:0819a29_9",
        "context_with_next_sentence": true
    },
    {
        "source_sentence": "」阿難對曰：",
        "from": "T14n0535_001:0819a29_15",
        "context_with_next_sentence": true
    },
    {
        "source_sentence": "「唯然已聞。",
        "from": "T14n0535_001:0819a29_21",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0535_001:0819b01_4",
        "context_with_next_sentence": true
    },
    {
        "source_sentence": "「我般涅槃千歲已後，經法且欲斷絕，月光童子當出於秦國作聖君，持我經法興隆道化。",
        "from": "T14n0535_001:0819b03_4",
        "context_with_next_sentence": true
    },
    {
        "source_sentence": "秦土及諸邊國，鄯善、烏長、歸茲、疏勒、大宛、于填，及諸羌虜夷狄，皆當奉佛尊法，普作比丘。",
        "from": "T14n0535_001:0819b05_4",
        "context_with_next_sentence": true
    },
    {
        "source_sentence": "其有一切男子、女人，聞申日經，前所作犯惡逆者皆得除盡。",
        "from": "T14n0535_001:0819b06_10",
        "context_with_next_sentence": true
    },
    {
        "source_sentence": "當知世尊之所應度如是如是，其有犯逆尚得度脫，何況至心學佛道者。",
        "from": "T14n0535_001:0819b08_4",
        "context_with_next_sentence": true
    },
    {
        "source_sentence": "」佛說經已，一切眾會莫不歡喜，作禮而去。",
        "from": "T14n0535_001:0819b09_3",
        "context_with_next_sentence": true
    },
    {
        "source_sentence": "佛說申日經按《開元錄》，此經四譯一失，法護譯中雖有《月光童子經》，亦名《申日經》者，自是一經有二名耳，非別有《申日經》是法護譯者。",
        "from": "T14n0535_001:0819b13_17",
        "context_with_next_sentence": true
    },
    {
        "source_sentence": "藏中既有《月光童子經》，為法護譯，斯已矣！",
        "from": "T14n0535_001:0819b14_19",
        "context_with_next_sentence": true
    },
    {
        "source_sentence": "此何更有《申日經》為法護之譯耶？",
        "from": "T14n0535_001:0819b15_14",
        "context_with_next_sentence": true
    },
    {
        "source_sentence": "則未知此經是誰之譯？",
        "from": "T14n0535_001:0819b16_5",
        "context_with_next_sentence": true
    },
    {
        "source_sentence": "又何據謂之法護譯耶？",
        "from": "T14n0535_001:0819b16_15",
        "context_with_next_sentence": true
    },
    {
        "source_sentence": "今以錄中有云：",
        "from": "T14n0535_001:0819b17_4",
        "context_with_next_sentence": true
    },
    {
        "source_sentence": "「支謙譯中有《申日經》一卷，云與《月光童子經》同本異譯。",
        "from": "T14n0535_001:0819b18_11",
        "context_with_next_sentence": true
    },
    {
        "source_sentence": "今撿尋文句，二經不殊，故不雙出云云。",
        "from": "T14n0535_001:0819b19_9",
        "context_with_next_sentence": true
    },
    {
        "source_sentence": "」則藏中必有支謙所譯《月光童子經》，亦名《申日經》者。",
        "from": "T14n0535_001:0819b20_17",
        "context_with_next_sentence": true
    },
    {
        "source_sentence": "今諸藏皆無，恐此經即是，而誤安法護之名耳。",
        "from": "T14n0535_001:0819b21_16",
        "context_with_next_sentence": true
    },
    {
        "source_sentence": "如是，則四譯還具矣。",
        "from": "T14n0535_001:0819b22_8",
        "context_with_next_sentence": true
    },
    {
        "source_sentence": "冐陳瞽言，以俟來哲。",
        "from": "T14n0535_001:0819b22_18",
        "context_with_next_sentence": true
    }
]