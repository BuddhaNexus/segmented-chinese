[
    {
        "source_sentence": "佛說無垢賢女經",
        "from": "T14n0562_001:0913b15_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T14n0562_001:0913b17_0",
        "context_with_next_sentence": true
    },
    {
        "source_sentence": "聞如是：一時佛在羅閱祇耆闍崛山中，與諸",
        "from": "T14n0562_001:0913b18_0",
        "context_with_next_sentence": true
    },
    {
        "source_sentence": "菩薩、大弟子、學士、學女，諸天人民、阿須倫、鬼神、龍無央數共會，時佛說經。",
        "from": "T14n0562_001:0913b20_13",
        "context_with_next_sentence": true
    },
    {
        "source_sentence": "爾時會中，有長者梵志，名曰須檀，有婦名捭樓延，與九百七十五億婦人俱，叉手聽經。",
        "from": "T14n0562_001:0913b22_13",
        "context_with_next_sentence": true
    },
    {
        "source_sentence": "時捭樓延懷妊，是女在母胎中，形體盡具，亦於胎中叉手聽經。",
        "from": "T14n0562_001:0913b24_4",
        "context_with_next_sentence": true
    },
    {
        "source_sentence": "賢者阿那律，自以功德徹視之力，見此女子於胞胎中叉手聽經，即自念言：",
        "from": "T14n0562_001:0913b25_17",
        "context_with_next_sentence": true
    },
    {
        "source_sentence": "「想在會者目之所覩，未能探察無形之事，如我者也。",
        "from": "T14n0562_001:0913b27_2",
        "context_with_next_sentence": true
    },
    {
        "source_sentence": "」則自僥倖光色愉悅。",
        "from": "T14n0562_001:0913b27_12",
        "context_with_next_sentence": true
    },
    {
        "source_sentence": "佛告阿那律：",
        "from": "T14n0562_001:0913b27_18",
        "context_with_next_sentence": true
    },
    {
        "source_sentence": "「汝見何等，心色悅異乃如是也？",
        "from": "T14n0562_001:0913b28_12",
        "context_with_next_sentence": true
    },
    {
        "source_sentence": "」阿那律言：",
        "from": "T14n0562_001:0913b28_18",
        "context_with_next_sentence": true
    },
    {
        "source_sentence": "「我以徹視，見胎中女叉手聽經，是以熈怡用自慶耳。",
        "from": "T14n0562_001:0913c01_1",
        "context_with_next_sentence": true
    },
    {
        "source_sentence": "」佛言：",
        "from": "T14n0562_001:0913c02_2",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0562_001:0913c02_9",
        "context_with_next_sentence": true
    },
    {
        "source_sentence": "如汝所言。",
        "from": "T14n0562_001:0913c02_14",
        "context_with_next_sentence": true
    },
    {
        "source_sentence": "譬如眾星比日月光，寧為等不？",
        "from": "T14n0562_001:0913c03_7",
        "context_with_next_sentence": true
    },
    {
        "source_sentence": "汝於聲聞所見第一無逮汝者，如來所觀等見十方飛鳥走獸、地中諸虫皆有懷妊，子於胎中亦悉如汝一等聽經。",
        "from": "T14n0562_001:0913c05_17",
        "context_with_next_sentence": true
    },
    {
        "source_sentence": "」時阿那律及諸會者咸有疑意。",
        "from": "T14n0562_001:0913c06_11",
        "context_with_next_sentence": true
    },
    {
        "source_sentence": "佛放光明徹照無極，八方上下無所罣礙，令無數剎人物所有，譬如照鏡表裏相見。",
        "from": "T14n0562_001:0913c08_10",
        "context_with_next_sentence": true
    },
    {
        "source_sentence": "阿那律等仰視虛空，見飛鳥類停翼徘徊聽佛所說，胎中之卵未生未孚，於鳥胎中亦復舒翅布翼聽經；",
        "from": "T14n0562_001:0913c10_16",
        "context_with_next_sentence": true
    },
    {
        "source_sentence": "俯視走獸四足之類，輟草止水竦立聽經；",
        "from": "T14n0562_001:0913c11_15",
        "context_with_next_sentence": true
    },
    {
        "source_sentence": "胞胎所懷亦於胎中，屈前兩足一心聽經；",
        "from": "T14n0562_001:0913c12_14",
        "context_with_next_sentence": true
    },
    {
        "source_sentence": "虫蛇蚯蚓地生之類，靜身不搖精意聽經；",
        "from": "T14n0562_001:0913c13_14",
        "context_with_next_sentence": true
    },
    {
        "source_sentence": "中有懷妊子未產生者，亦於胎中舉頭槃身一心聽經。",
        "from": "T14n0562_001:0913c15_1",
        "context_with_next_sentence": true
    },
    {
        "source_sentence": "時阿那律承佛威神，以八種音問胎中女：",
        "from": "T14n0562_001:0913c16_17",
        "context_with_next_sentence": true
    },
    {
        "source_sentence": "「鳥卵虫獸胎中之子，用何等故，叉手舒翼，屈足槃身，一心聽經？",
        "from": "T14n0562_001:0913c18_8",
        "context_with_next_sentence": true
    },
    {
        "source_sentence": "」時女之等諸在胎者，答阿那律：",
        "from": "T14n0562_001:0913c19_3",
        "context_with_next_sentence": true
    },
    {
        "source_sentence": "「我用一切生者之類，迷於五處不識正道，是故聽經；",
        "from": "T14n0562_001:0913c20_7",
        "context_with_next_sentence": true
    },
    {
        "source_sentence": "及用一切多婬怒癡生死不絕，是故聽經；",
        "from": "T14n0562_001:0913c21_6",
        "context_with_next_sentence": true
    },
    {
        "source_sentence": "用一切人不孝父母，不供事佛及比丘僧，是故聽經。",
        "from": "T14n0562_001:0913c22_10",
        "context_with_next_sentence": true
    },
    {
        "source_sentence": "」時阿那律，聞其所說，長跪白佛：",
        "from": "T14n0562_001:0913c23_6",
        "context_with_next_sentence": true
    },
    {
        "source_sentence": "「憶知世尊功德威神洞徹如此，我寧以身陷在地獄，受眾苦毒累劫無數，不取羅漢。",
        "from": "T14n0562_001:0913c25_3",
        "context_with_next_sentence": true
    },
    {
        "source_sentence": "所以者何？",
        "from": "T14n0562_001:0913c25_8",
        "context_with_next_sentence": true
    },
    {
        "source_sentence": "諸在胞胎未見身者，尚發大意念救一切，我今用身以死畏故，為想識所縛，譬如死人無益生者。",
        "from": "T14n0562_001:0913c27_12",
        "context_with_next_sentence": true
    },
    {
        "source_sentence": "」時女乃生從右脇出，三千國土為大震動，有無數天止在虛空，雨於天華作諸音樂，則有自然千葉蓮華，大如車輪，莖如琉璃，女坐其上。",
        "from": "T14n0562_001:0914a02_2",
        "context_with_next_sentence": true
    },
    {
        "source_sentence": "時諸天人飛鳥走獸虫蛇蚯蚓諸懷妊者，亦皆出生，譬如王者征行之時，群官大小莫不隨從；",
        "from": "T14n0562_001:0914a04_5",
        "context_with_next_sentence": true
    },
    {
        "source_sentence": "於是天帝，即持天衣，從上來下，以用與女，裸形可惡，取此衣著；",
        "from": "T14n0562_001:0914a05_16",
        "context_with_next_sentence": true
    },
    {
        "source_sentence": "忉利天子及諸王女，亦皆持衣與諸眾生。",
        "from": "T14n0562_001:0914a06_14",
        "context_with_next_sentence": true
    },
    {
        "source_sentence": "時女報言：",
        "from": "T14n0562_001:0914a06_19",
        "context_with_next_sentence": true
    },
    {
        "source_sentence": "「其有未脫欲泥洹，吾等不從有所受也。",
        "from": "T14n0562_001:0914a07_17",
        "context_with_next_sentence": true
    },
    {
        "source_sentence": "卿為羅漢，我志菩薩，卿非我類，所願不同。",
        "from": "T14n0562_001:0914a08_17",
        "context_with_next_sentence": true
    },
    {
        "source_sentence": "」天帝復言：",
        "from": "T14n0562_001:0914a09_1",
        "context_with_next_sentence": true
    },
    {
        "source_sentence": "「我以女身裸露可惡，是以持衣用相與耳。",
        "from": "T14n0562_001:0914a09_20",
        "context_with_next_sentence": true
    },
    {
        "source_sentence": "」女復報言：",
        "from": "T14n0562_001:0914a10_4",
        "context_with_next_sentence": true
    },
    {
        "source_sentence": "「於大乘法無男無女，我今當有自然衣來。",
        "from": "T14n0562_001:0914a11_3",
        "context_with_next_sentence": true
    },
    {
        "source_sentence": "」佛語天帝：",
        "from": "T14n0562_001:0914a11_9",
        "context_with_next_sentence": true
    },
    {
        "source_sentence": "「如是不為裝挍女身，發菩薩心自致相好，所現無限乃為裝挍菩薩身耳。",
        "from": "T14n0562_001:0914a13_2",
        "context_with_next_sentence": true
    },
    {
        "source_sentence": "」時舍利弗，深怪此女變動乃爾，前白佛言：",
        "from": "T14n0562_001:0914a14_2",
        "context_with_next_sentence": true
    },
    {
        "source_sentence": "「此女從何國來到是間乎，誰當送衣？",
        "from": "T14n0562_001:0914a14_19",
        "context_with_next_sentence": true
    },
    {
        "source_sentence": "」佛言：",
        "from": "T14n0562_001:0914a15_2",
        "context_with_next_sentence": true
    },
    {
        "source_sentence": "「是女從東南方捭樓延法習佛所來，剎名閻浮檀國，去此十萬佛剎，女從本國來欲見佛，自當有衣從本國來。",
        "from": "T14n0562_001:0914a17_12",
        "context_with_next_sentence": true
    },
    {
        "source_sentence": "」衣便自然在空中來肅肅有聲，空中有音則語女言：",
        "from": "T14n0562_001:0914a18_15",
        "context_with_next_sentence": true
    },
    {
        "source_sentence": "「可著此衣，當得五通。",
        "from": "T14n0562_001:0914a19_6",
        "context_with_next_sentence": true
    },
    {
        "source_sentence": "」又女本國盡得五通，女得衣著，便從華上下至佛所，女一舉足，天地即為六反震動，一切母人，皆發無上平等度意，飛鳥虫獸莫不轉身即化為人，身衣天衣珠瓔服飾。",
        "from": "T14n0562_001:0914a23_3",
        "context_with_next_sentence": true
    },
    {
        "source_sentence": "女以頭面稽首佛足，三言南無三耶三佛，長跪白佛：",
        "from": "T14n0562_001:0914a24_7",
        "context_with_next_sentence": true
    },
    {
        "source_sentence": "「願為一切諸來會者，廣說經法令得所願。",
        "from": "T14n0562_001:0914a25_6",
        "context_with_next_sentence": true
    },
    {
        "source_sentence": "」佛隨其意即為說經。",
        "from": "T14n0562_001:0914a25_16",
        "context_with_next_sentence": true
    },
    {
        "source_sentence": "是時此女及九百七十五億母人，聞佛所說，踊躍歡喜不復貿身，便立佛前化成男子，各各脫瓔珞珠寶用散佛上。",
        "from": "T14n0562_001:0914a28_10",
        "context_with_next_sentence": true
    },
    {
        "source_sentence": "佛之威神，令其所散自然變成珠交露帳，中有七寶師子之座，上有坐佛舉手讚之，應時皆得阿惟越致。",
        "from": "T14n0562_001:0914b01_17",
        "context_with_next_sentence": true
    },
    {
        "source_sentence": "鳥獸虫蛇得為人者，亦復脫身珠瓔寶飾以用散佛，帳中坐佛，令其所散合成寶帳，亦復如前等無差特，則為達嚫，俱得七住。",
        "from": "T14n0562_001:0914b04_16",
        "context_with_next_sentence": true
    },
    {
        "source_sentence": "佛告女菩薩無垢賢女：",
        "from": "T14n0562_001:0914b05_7",
        "context_with_next_sentence": true
    },
    {
        "source_sentence": "「汝於胞胎，為眾生作唱導，如來等正覺亦於五道，為一切眾生作唱導。",
        "from": "T14n0562_001:0914b06_18",
        "context_with_next_sentence": true
    },
    {
        "source_sentence": "」佛說經已，一切眾會，皆大歡喜，稽首而退。",
        "from": "T14n0562_001:0914b07_19",
        "context_with_next_sentence": true
    },
    {
        "source_sentence": "佛說無垢賢女經",
        "from": "T14n0562_001:0914b08_100",
        "context_with_next_sentence": false
    }
]