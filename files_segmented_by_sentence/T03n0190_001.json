{
    "T03n0190_001:0655a04_0": "佛本行集經卷第一",
    "T03n0190_001:0655a06_0": "隋天竺三藏闍那崛多譯",
    "T03n0190_001:0655a07_0": "發心供養品第一",
    "T03n0190_001:0655a08_0": "歸命大智海毗盧遮那佛",
    "T03n0190_001:0655a09_0": "如是我聞：一時，婆伽婆住王舍城迦蘭陀鳥竹林之內，與大比丘僧五百人俱。",
    "T03n0190_001:0655a10_1": "爾時，如來住於佛行，無復煩惱，故名耆那，得一切智，行一切智，知一切智，住於天行，住於梵行，住於聖行，心得自在。",
    "T03n0190_001:0655a13_2": "依諸世尊，欲行諸行，悉皆得行，在於比丘及比丘尼，諸優婆塞及優婆夷四眾之中，受大供養恭敬尊重；又諸國王大臣宰相，種種外道，及諸沙門婆羅門等。",
    "T03n0190_001:0655a16_3": "佛得如是種種利養，飲食、衣服、床鋪、湯藥，四事充滿，皆悉具足，最勝最妙，無與等者。",
    "T03n0190_001:0655a18_4": "智慧第一，名稱遠聞，雖受利養，而心無染，猶如蓮華不著於水。",
    "T03n0190_001:0655a20_5": "世尊名號說法音聲，於世間中最上最勝，更無過者。",
    "T03n0190_001:0655a21_6": "如是世尊、多陀阿伽度、阿羅訶、三藐三佛陀，十號具足，能於現在天、魔、梵、釋，沙門、婆羅門等，一切天人世間之中，神通遍知；知已說法，行於世間，前後及中，言語皆善，文義巧妙，理趣精微，相好莊嚴，具足無缺，清淨梵行，宣揚顯說。",
    "T03n0190_001:0655a27_0": "爾時，尊者大目揵連於晨朝時，整衣持鉢，入王舍城，欲行乞食。",
    "T03n0190_001:0655a28_1": "時目揵連，獨立思惟：「今日晨朝，乞食尚早，我今先當至淨居天。」",
    "T03n0190_001:0655a29_2": "尊者目連，作是念已，譬如力士屈伸臂頃，從王舍城，沒身不現，至於淨居諸天宮所，忽然立住。",
    "T03n0190_001:0655b04_0": "爾時，無量淨居諸天，既見目連安庠而至，心生歡喜，各相謂言：「我等今者可共往迎尊者目連。」",
    "T03n0190_001:0655b06_1": "發是語已，相隨至於目揵連所，頭面頂禮目揵連足，却住一面，白目連言：「尊者目連！",
    "T03n0190_001:0655b08_2": "希有！",
    "T03n0190_001:0655b08_3": "希有！",
    "T03n0190_001:0655b08_4": "尊者目連！",
    "T03n0190_001:0655b08_5": "於世間中，難見難值。",
    "T03n0190_001:0655b09_6": "謂佛、世尊、多陀阿伽度、阿羅訶、三藐三佛陀，於無量百千萬劫，懃修諸行。」",
    "T03n0190_001:0655b10_7": "而說偈言：「於百千劫中，　　懃求菩提道，　過於多時來，　　眾生中大寶，　世間難見者，　　唯有佛世尊。」",
    "T03n0190_001:0655b14_0": "爾時，尊者大目揵連從淨居天，聞是偈已，遍體戰慄，身毛皆竪，而作是念：「希有！",
    "T03n0190_001:0655b15_1": "希有！",
    "T03n0190_001:0655b15_2": "不可思議！",
    "T03n0190_001:0655b16_3": "難見難值，謂佛、世尊、多陀阿伽度、阿羅訶、三藐三佛陀，世間難逢，無量百千萬億劫中，時一出現。」",
    "T03n0190_001:0655b18_4": "爾時，尊者大目揵連，於淨居天，為彼天眾，說無量種微妙之法，顯現無量清淨法義，宣通無量深密法要，令諸天心各生歡喜。",
    "T03n0190_001:0655b21_5": "教化顯示，尊重法已。",
    "T03n0190_001:0655b21_6": "即沒身迴此閻浮提。",
    "T03n0190_001:0655b22_7": "譬如力士屈臂還舒一念之頃，到王舍城，次第乞食，還至本處，飯食訖，收衣鉢，洗足已，詣於佛所。",
    "T03n0190_001:0655b24_8": "到佛所已，頂禮佛足，却坐一面，復自坐已，向佛而說所行來處：「世尊！",
    "T03n0190_001:0655b25_9": "我旦乞食到王舍城，便至首陀婆娑天上。",
    "T03n0190_001:0655b26_10": "天語我言：如來世尊，於世間中難見難值。",
    "T03n0190_001:0655b27_11": "如前所說，具白佛言。",
    "T03n0190_001:0655b28_12": "世尊！",
    "T03n0190_001:0655b28_13": "我聞如是希有語已，實難思議，所謂諸佛、多陀阿伽度、阿羅訶、三藐三佛陀，於無量百千劫中時一出世。」",
    "T03n0190_001:0655c02_0": "爾時，佛告目揵連言：「目揵連！",
    "T03n0190_001:0655c02_1": "淨居諸天，少知少見，以狹劣智乃能得知百千劫事。",
    "T03n0190_001:0655c03_2": "所以者何？",
    "T03n0190_001:0655c04_3": "目揵連！",
    "T03n0190_001:0655c04_4": "我念往昔，於無量無邊諸世尊所，種諸善根，乃至求阿耨多羅三藐三菩提。",
    "T03n0190_001:0655c05_5": "目揵連！",
    "T03n0190_001:0655c06_6": "我念往昔，作轉輪聖王，身值三十億佛，皆同一號，號釋迦如來，及聲聞眾，尊重承事，恭敬供養，四事具足，所謂衣服飲食臥具湯藥。",
    "T03n0190_001:0655c09_7": "時，彼諸佛，不與我記，汝當得阿耨多羅三藐三菩提及世間解、天人師、佛、世尊，於未來世，得成正覺。",
    "T03n0190_001:0655c11_8": "目揵連！",
    "T03n0190_001:0655c11_9": "我念往昔，作轉輪聖王，身值八億諸佛，皆同一號，號然燈如來，及聲聞眾，尊重恭敬，四事供養，所謂衣服飲食臥具湯藥幡蓋華香。",
    "T03n0190_001:0655c14_10": "時，彼諸佛，不與我記，汝當得阿耨多羅三藐三菩提及世間解、天人師、佛、世尊。",
    "T03n0190_001:0655c16_11": "目揵連！",
    "T03n0190_001:0655c16_12": "我念往昔，作轉輪聖王，身值三億諸佛，皆同一號，號弗沙如來，及聲聞眾，四事供養，皆悉具足。",
    "T03n0190_001:0655c18_13": "時彼諸佛，不與我記，汝當作佛，如上所說。",
    "T03n0190_001:0655c19_14": "目揵連！",
    "T03n0190_001:0655c19_15": "我念往昔，作轉輪聖王，身值九萬諸佛，皆同一號，號迦葉如來，及聲聞眾，四事供養，皆悉具足，乃至不與我授記別，當得作佛，如上所說。",
    "T03n0190_001:0655c23_0": "「目揵連！",
    "T03n0190_001:0655c23_1": "我念往昔，作轉輪聖王，身值六萬諸佛，皆同一號，號燈明如來，及聲聞眾，四事供養，皆悉具足，乃至不與我授記別，當得作佛，如上所說。",
    "T03n0190_001:0655c26_2": "目揵連！",
    "T03n0190_001:0655c26_3": "我念往昔，作轉輪聖王，身曾供養一萬八千諸佛，皆同一號，號娑羅王如來，及聲聞眾，四事供養，皆悉具足，然後出家。",
    "T03n0190_001:0655c29_4": "作如是念：『為未來世，當得佛道，護持禁戒。』",
    "T03n0190_001:0656a01_5": "時彼諸佛，不與我記，乃至作佛，如上所說。",
    "T03n0190_001:0656a02_6": "目揵連！",
    "T03n0190_001:0656a02_7": "我念往昔，作轉輪聖王，身曾供養一萬諸佛，皆同一號，號能度彼岸如來，及聲聞眾，四事供養，皆悉具足，乃至不與我授記別，當得作佛。",
    "T03n0190_001:0656a06_0": "「目揵連！",
    "T03n0190_001:0656a06_1": "我念往昔，作轉輪聖王，身曾供養一萬五千諸佛，皆同一號，號日如來，及聲聞眾，四事供養，皆悉具足，乃至不與我授記別，當得作佛。",
    "T03n0190_001:0656a09_2": "目揵連！",
    "T03n0190_001:0656a09_3": "我念往昔，作轉輪聖王，身曾供養二千諸佛，皆同一號，號憍陳如如來，及聲聞眾，四事供養，皆悉具足，乃至不與我授記別，當得作佛。",
    "T03n0190_001:0656a12_4": "目揵連！",
    "T03n0190_001:0656a12_5": "我念往昔，作轉輪聖王，身曾供養六千諸佛，皆同一號，號龍如來，及聲聞眾，四事供養，皆悉具足，乃至不與我授記別，當得作佛。",
    "T03n0190_001:0656a15_6": "目揵連！",
    "T03n0190_001:0656a15_7": "我念往昔，作轉輪聖王，身曾供養一千諸佛，皆同一號，號紫幢如來，及聲聞眾，四事供養，皆悉具足，乃至不與我授記別，當得作佛。",
    "T03n0190_001:0656a19_0": "「目揵連！",
    "T03n0190_001:0656a19_1": "我念往昔，作轉輪聖王，身曾供養五百諸佛，皆同一號，號蓮花上如來，及聲聞眾，四事供養，皆悉具足，乃至不與我授記別，當得作佛。",
    "T03n0190_001:0656a22_2": "目揵連！",
    "T03n0190_001:0656a22_3": "我念往昔，作轉輪聖王，身曾供養六十四諸佛，皆同一號，號螺髻如來，及聲聞眾，四事供養，皆悉具足，乃至不與我授記別，當得作佛。",
    "T03n0190_001:0656a26_0": "「目揵連！",
    "T03n0190_001:0656a26_1": "我念往昔，作轉輪聖王，身曾供養一佛，號正行如來，及聲聞眾，四事供養，皆悉具足，彼佛亦不與我授記，當得阿耨多羅三藐三菩提及明行足、一切世間解。",
    "T03n0190_001:0656b01_0": "「目揵連！",
    "T03n0190_001:0656b01_1": "我念往昔，曾供養八萬八千億辟支佛，幡蓋香華，四事具足，乃至彼佛滅度之後，為起塔廟供養如前，而不與我授於記別，汝當得阿耨多羅三藐三菩提。",
    "T03n0190_001:0656b05_0": "「目揵連！",
    "T03n0190_001:0656b05_1": "我念往昔，有一如來，號曰善思多陀阿伽度、阿羅訶、三藐三佛陀。",
    "T03n0190_001:0656b06_2": "於彼佛所，彌勒菩薩，最初發心，種諸善根，求阿耨多羅三藐三菩提。",
    "T03n0190_001:0656b08_3": "時，彌勒菩薩，身作轉輪聖王，名毘盧遮那。",
    "T03n0190_001:0656b09_4": "爾時，人民壽八萬歲。",
    "T03n0190_001:0656b09_5": "目揵連！",
    "T03n0190_001:0656b09_6": "彼善思如來初會說法，九萬六千億人得阿羅漢道，第二會說法，八萬四千億人得阿羅漢道，第三會說法，七萬二千億人得阿羅漢道。",
    "T03n0190_001:0656b13_0": "「目揵連！",
    "T03n0190_001:0656b13_1": "彼毘盧遮那轉輪聖王，供養於彼善思如來，及聲聞眾，恭敬尊重，幡蓋花香四事具足。",
    "T03n0190_001:0656b15_2": "目揵連！",
    "T03n0190_001:0656b15_3": "時毘盧遮那轉輪聖王，見彼如來具足三十二大人相、八十種好，及聲聞眾，佛剎莊嚴，壽命歲數，即發道心，自口稱言：『希有世尊！",
    "T03n0190_001:0656b18_4": "願我當來得作於佛，十號具足，還如今日善思如來，為於大眾聲聞人天恭敬圍繞，聽佛說法信受奉行，一種無異。』",
    "T03n0190_001:0656b20_5": "彌勒又言：『願我當來為多眾生作諸利益，施與安樂，憐愍一切天人世間。』",
    "T03n0190_001:0656b22_6": "目揵連！",
    "T03n0190_001:0656b22_7": "彌勒菩薩在於我前四十餘劫發菩提心，而我然後始發道心，種諸善根，求阿耨多羅三藐三菩提。",
    "T03n0190_001:0656b25_8": "「目揵連！",
    "T03n0190_001:0656b25_9": "我念往昔有一佛，名示誨幢如來。",
    "T03n0190_001:0656b26_10": "目揵連！",
    "T03n0190_001:0656b26_11": "我於彼佛國土之中作轉輪聖王，名曰牢弓，初發道心，種諸善根，求阿耨多羅三藐三菩提。",
    "T03n0190_001:0656b28_12": "我時供養彼佛世尊，滿一千年，及聲聞眾，恭敬尊重，禮拜讚歎，四事充足，持五百具妙好衣裳一時布施，乃至彼佛般涅槃後起舍利塔，高一由旬廣半由旬，七寶莊嚴，所謂金銀、頗梨、琉璃、赤真珠等，車璩馬瑙而以挍飾，復持種種幡蓋、幢鈴、香花、燈燭，以用供養。",
    "T03n0190_001:0656c05_13": "目揵連！",
    "T03n0190_001:0656c05_14": "我設如是諸供養已，晝夜精勤發廣大誓願：『於當來得作佛時，有諸眾生，不孝父母，不敬沙門及婆羅門，不識家內親疎尊卑，無信敬心，不信三世因緣業果，不信現在有於聖人，無一法行，唯行貪欲、瞋恚、愚癡，具足十惡，唯造雜業無一善事，願我於彼世界之中，當得阿耨多羅三藐三菩提，憐愍彼等諸眾生故，說法教化作多利益，救護眾生，慈悲拔濟令離諸苦，安置樂中，為彼天人廣說於法。』",
    "T03n0190_001:0656c14_15": "目揵連！",
    "T03n0190_001:0656c14_16": "諸佛如來有是苦行希有之事，為諸眾生。",
    "T03n0190_001:0656c16_0": "「目揵連！",
    "T03n0190_001:0656c16_1": "諸菩薩等，凡有四種微妙性行。",
    "T03n0190_001:0656c16_2": "何等為四？",
    "T03n0190_001:0656c17_3": "一自性行：二願性行：三順性行：四轉性行。",
    "T03n0190_001:0656c18_4": "目揵連！",
    "T03n0190_001:0656c18_5": "云何名為自性行？",
    "T03n0190_001:0656c18_6": "若諸菩薩本性已來，賢良質直，順父母教，信敬沙門及婆羅門，善知家內尊卑親疎，知已恭敬，承事無失，具足十善，復更廣行其餘善業，是名菩薩自性行。",
    "T03n0190_001:0656c22_7": "云何名為願性行？",
    "T03n0190_001:0656c22_8": "若諸菩薩發如是願：『我於何時當得作佛阿羅訶三藐三佛陀十號具足。』",
    "T03n0190_001:0656c24_9": "是名菩薩願性行。",
    "T03n0190_001:0656c24_10": "云何名為順性行？",
    "T03n0190_001:0656c25_11": "若諸菩薩成就具足六波羅蜜。",
    "T03n0190_001:0656c25_12": "何等為六？",
    "T03n0190_001:0656c26_13": "所謂檀波羅蜜，乃至般若波羅蜜，是名菩薩順性行。",
    "T03n0190_001:0656c27_14": "云何名為轉性行？",
    "T03n0190_001:0656c27_15": "如我供養然燈世尊，依彼因緣，讀誦則知，是名菩薩轉性行。",
    "T03n0190_001:0656c29_0": "目揵連！",
    "T03n0190_001:0656c29_1": "是名菩薩四種性行。」",
    "T03n0190_001:0657a01_0": "爾時，世尊在舍衛國祇樹給孤獨園，以得作佛住於佛行，略說如上。",
    "T03n0190_001:0657a02_1": "時佛食訖，七日入定，念於往昔，諸佛、世尊、多陀阿伽度、阿羅訶、三藐三佛陀。",
    "T03n0190_001:0657a04_2": "爾時，阿難過七日後詣於佛所，頂禮佛足，却坐一面。",
    "T03n0190_001:0657a05_3": "白佛言：「世尊！",
    "T03n0190_001:0657a05_4": "希有如來，身體清淨，面色巍巍，如我前見，今復倍常，光明增盛。",
    "T03n0190_001:0657a07_5": "世尊諸根，無量寂靜，坐何三昧？",
    "T03n0190_001:0657a08_6": "念何法相？」",
    "T03n0190_001:0657a08_7": "爾時，世尊告阿難言：「如是阿難！",
    "T03n0190_001:0657a09_8": "如汝所說，多陀阿伽度、阿羅訶、三藐三佛陀，若入定住，念於往昔諸佛如來，得大自在神通智已，欲住一劫若減一劫，念百千億諸佛智慧，而如來智無有障礙。",
    "T03n0190_001:0657a12_9": "何以故？",
    "T03n0190_001:0657a12_10": "如來以具諸佛智慧度彼岸故。",
    "T03n0190_001:0657a13_11": "阿難！",
    "T03n0190_001:0657a13_12": "如來一食訖已，或住一劫或減一劫，欲住多少，隨意自在，無有疲惓。",
    "T03n0190_001:0657a15_13": "何以故？",
    "T03n0190_001:0657a15_14": "如來具得諸佛三昧度於彼岸，諸三昧中此最為勝。」",
    "T03n0190_001:0657a17_0": "佛告阿難：「我念往昔無量無邊阿僧祇劫，時世有佛，號帝釋幢多陀阿伽度、阿羅訶、三藐三佛陀，能為一切無量眾生作歸依處，能為眾生作慈悲宅，善能憐愍一切眾生，能與一切眾生安樂，有大威德，無量聖眾前後圍繞。",
    "T03n0190_001:0657a22_0": "阿難！",
    "T03n0190_001:0657a22_1": "彼帝釋幢如來有五百億諸聲聞眾，悉皆得證阿羅漢果，壽五千歲。",
    "T03n0190_001:0657a23_2": "彼帝釋幢如來授一菩薩記，次當作佛號上幢如來。",
    "T03n0190_001:0657a24_3": "阿難！",
    "T03n0190_001:0657a24_4": "彼上幢如來復授一菩薩記，次當作佛號幢相如來。",
    "T03n0190_001:0657a26_5": "阿難！",
    "T03n0190_001:0657a26_6": "彼幢相如來復授一菩薩記，次當作佛號喜幢如來。",
    "T03n0190_001:0657a27_7": "阿難！",
    "T03n0190_001:0657a27_8": "彼喜幢如來復授一菩薩記，次當作佛號十幢如來。",
    "T03n0190_001:0657a28_9": "阿難！",
    "T03n0190_001:0657a28_10": "彼十幢如來復授一菩薩記，次當作佛號難伏幢如來。",
    "T03n0190_001:0657b02_0": "「阿難！",
    "T03n0190_001:0657b02_1": "彼難伏幢如來復授一菩薩記，次當作佛號明燈如來。",
    "T03n0190_001:0657b03_2": "阿難！",
    "T03n0190_001:0657b03_3": "彼明燈如來復授一菩薩記，次當作佛號善明燈如來。",
    "T03n0190_001:0657b04_4": "阿難！",
    "T03n0190_001:0657b04_5": "彼善明燈如來復授一菩薩記，次當作佛號建立如來。",
    "T03n0190_001:0657b06_6": "阿難！",
    "T03n0190_001:0657b06_7": "彼建立如來復授一菩薩記，次當作佛號善建立如來。",
    "T03n0190_001:0657b07_8": "阿難！",
    "T03n0190_001:0657b07_9": "彼善建立如來復授一菩薩記，次當作佛號龍仙如來。",
    "T03n0190_001:0657b08_10": "阿難！",
    "T03n0190_001:0657b08_11": "彼龍仙如來復授一菩薩記，次當作佛號無比威德如來。",
    "T03n0190_001:0657b11_0": "「阿難！",
    "T03n0190_001:0657b11_1": "彼無比威德如來復授一菩薩記，次當作佛號聖所生如來。",
    "T03n0190_001:0657b12_2": "阿難！",
    "T03n0190_001:0657b12_3": "彼聖所生如來復授一菩薩記，次當作佛號妙勝如來。",
    "T03n0190_001:0657b13_4": "阿難！",
    "T03n0190_001:0657b13_5": "彼妙勝如來復授一菩薩記，次當作佛號仙勝如來。",
    "T03n0190_001:0657b15_6": "阿難！",
    "T03n0190_001:0657b15_7": "彼仙勝如來復授一菩薩記，次當作佛號普陰如來。",
    "T03n0190_001:0657b16_8": "阿難！",
    "T03n0190_001:0657b16_9": "彼普陰如來復授一菩薩記，次當作佛號預相如來。",
    "T03n0190_001:0657b17_10": "阿難！",
    "T03n0190_001:0657b17_11": "彼預相如來復授一菩薩記，次當作佛號上族如來。",
    "T03n0190_001:0657b19_0": "阿難！",
    "T03n0190_001:0657b19_1": "彼上族如來復授一菩薩記，次當作佛號自境界如來。",
    "T03n0190_001:0657b21_0": "「阿難！",
    "T03n0190_001:0657b21_1": "彼自境界如來復授一菩薩記，次當作佛號無等如來。",
    "T03n0190_001:0657b22_2": "阿難！",
    "T03n0190_001:0657b22_3": "彼無等如來復授一菩薩記，次當作佛號拘留孫如來。",
    "T03n0190_001:0657b23_4": "阿難！",
    "T03n0190_001:0657b23_5": "彼拘留孫如來復授一菩薩記，次當作佛號大光明如來。",
    "T03n0190_001:0657b25_6": "阿難！",
    "T03n0190_001:0657b25_7": "彼大光明如來復授一菩薩記，次當作佛號離憂如來。",
    "T03n0190_001:0657b26_8": "阿難！",
    "T03n0190_001:0657b26_9": "彼離憂如來復授一菩薩記，次當作佛號捨洪水如來。",
    "T03n0190_001:0657b28_10": "阿難！",
    "T03n0190_001:0657b28_11": "彼捨洪水如來復授一菩薩記，次當作佛號大力如來。",
    "T03n0190_001:0657b29_12": "阿難！",
    "T03n0190_001:0657b29_13": "彼大力如來復授一菩薩記，次當作佛號至彼岸如來。",
    "T03n0190_001:0657c02_0": "「阿難！",
    "T03n0190_001:0657c02_1": "彼至彼岸如來復授一菩薩記，次當作佛號日如來。",
    "T03n0190_001:0657c03_2": "阿難！",
    "T03n0190_001:0657c03_3": "彼日如來復授一菩薩記，次當作佛號寂滅如來。",
    "T03n0190_001:0657c04_4": "阿難！",
    "T03n0190_001:0657c04_5": "彼寂滅如來復授一菩薩記，次當作佛號大震聲如來。",
    "T03n0190_001:0657c06_0": "阿難！",
    "T03n0190_001:0657c06_1": "彼大震聲如來復授一菩薩記，次當作佛號自王如來。",
    "T03n0190_001:0657c08_0": "「阿難！",
    "T03n0190_001:0657c08_1": "彼自王如來復授一菩薩記，次當作佛號寶王如來。",
    "T03n0190_001:0657c09_2": "阿難！",
    "T03n0190_001:0657c09_3": "彼寶王如來復授一菩薩記，次當作佛號宿王如來。",
    "T03n0190_001:0657c10_4": "阿難！",
    "T03n0190_001:0657c10_5": "彼宿王如來復授一菩薩記，次當作佛號微妙如來。",
    "T03n0190_001:0657c11_6": "阿難！",
    "T03n0190_001:0657c12_0": "彼微妙如來復授一菩薩記，次當作佛號梵音如來。",
    "T03n0190_001:0657c14_0": "「阿難！",
    "T03n0190_001:0657c14_1": "彼梵音如來復授一菩薩記，次當作佛號功德生如來。",
    "T03n0190_001:0657c15_2": "彼功德生如來，有七十億聲聞弟子，皆悉證於阿羅漢果，其佛壽命足七萬年，般涅槃後，正法住世滿三千歲。",
    "T03n0190_001:0657c18_0": "「阿難！",
    "T03n0190_001:0657c18_1": "彼功德生如來復授一菩薩記，次當作佛號龍觀如來。",
    "T03n0190_001:0657c19_2": "彼龍觀如來，得菩提已，為諸眾生住世一劫。",
    "T03n0190_001:0657c21_0": "「阿難！",
    "T03n0190_001:0657c21_1": "彼龍觀如來復授一菩薩記，次當作佛號無畏上如來。",
    "T03n0190_001:0657c22_2": "阿難！",
    "T03n0190_001:0657c22_3": "彼無畏上如來復授一菩薩記，次當作佛號龍上如來。",
    "T03n0190_001:0657c23_4": "阿難！",
    "T03n0190_001:0657c23_5": "彼龍上如來復授一菩薩記，次當作佛號天德如來。",
    "T03n0190_001:0657c25_6": "阿難！",
    "T03n0190_001:0657c25_7": "彼天德如來復授一菩薩記，次當作佛號身分上如來。",
    "T03n0190_001:0657c27_0": "「阿難！",
    "T03n0190_001:0657c27_1": "彼身分上如來復授一菩薩記，次當作佛號無比月如來。",
    "T03n0190_001:0657c28_2": "阿難！",
    "T03n0190_001:0657c28_3": "彼無比月如來復授一菩薩記，次當作佛號因上如來。",
    "T03n0190_001:0657c29_4": "阿難！",
    "T03n0190_001:0657c29_5": "彼因上如來，有一千六百聲聞弟子，皆阿羅漢。",
    "T03n0190_001:0658a01_6": "阿難！",
    "T03n0190_001:0658a02_7": "彼因上如來復授一菩薩記，次當作佛號紫上如來。",
    "T03n0190_001:0658a04_0": "「阿難！",
    "T03n0190_001:0658a04_1": "彼紫上如來復授一菩薩記，次當作佛號多伽羅尸棄如來。",
    "T03n0190_001:0658a05_2": "阿難！",
    "T03n0190_001:0658a05_3": "彼多伽羅尸棄如來復授一菩薩記，次當作佛號蓮花上如來。",
    "T03n0190_001:0658a07_0": "阿難！",
    "T03n0190_001:0658a07_1": "彼蓮華上如來復授一菩薩記，次當作佛號憍陳如如來。",
    "T03n0190_001:0658a08_2": "阿難！",
    "T03n0190_001:0658a08_3": "彼憍陳如如來，同名號者有一百佛，所住之劫名小蓮花。",
    "T03n0190_001:0658a09_4": "彼憍陳如如來，各各皆有三百億眾聲聞弟子，皆阿羅漢。",
    "T03n0190_001:0658a11_5": "彼諸如來，一一住壽各三百歲，佛涅槃後，正法住世亦三百歲。",
    "T03n0190_001:0658a13_0": "「阿難！",
    "T03n0190_001:0658a13_1": "其最後憍陳如如來復授一菩薩記，次當作佛號栴檀如來。",
    "T03n0190_001:0658a14_2": "阿難！",
    "T03n0190_001:0658a14_3": "彼栴檀如來復授一菩薩記，次當作佛號明燈如來。",
    "T03n0190_001:0658a16_0": "「阿難！",
    "T03n0190_001:0658a16_1": "彼明燈如來復授一菩薩記，次當作佛號利益如來。",
    "T03n0190_001:0658a18_0": "「阿難！",
    "T03n0190_001:0658a18_1": "彼利益如來復授一菩薩記，次當作佛號善德如來。",
    "T03n0190_001:0658a19_2": "彼善德如來，以佛眼觀一切眾生，為欲憐愍諸眾生故，不斷佛種住世千劫。",
    "T03n0190_001:0658a21_0": "彼善德如來、多陀阿伽度、阿羅訶、三藐三佛陀，有三十二億那由他聲聞弟子，皆阿羅漢。",
    "T03n0190_001:0658a23_0": "阿難！",
    "T03n0190_001:0658a23_1": "彼善德如來復授一菩薩記，次當作佛號明星如來。",
    "T03n0190_001:0658a25_0": "「阿難！",
    "T03n0190_001:0658a25_1": "彼明星如來復授一菩薩記，次當作佛號護世知足如來。",
    "T03n0190_001:0658a26_2": "彼護世知足如來，過於無量那由他劫，然後作佛。",
    "T03n0190_001:0658a27_3": "阿難！",
    "T03n0190_001:0658a27_4": "彼護世知足如來，有二十億聲聞弟子，皆阿羅漢。",
    "T03n0190_001:0658a29_0": "「阿難！",
    "T03n0190_001:0658a29_1": "彼護世知足如來復授一菩薩記，次當作佛號尸棄如來。",
    "T03n0190_001:0658b01_2": "阿難！",
    "T03n0190_001:0658b01_3": "彼尸棄如來成佛之處，劫名蓮華，於彼劫內，同號尸棄多陀阿伽度、阿羅訶、三藐三佛陀，有六十二次第得佛。",
    "T03n0190_001:0658b04_0": "阿難其尸棄如來，最在於後得菩提者，復授一菩薩記，次當作佛號出生如來。",
    "T03n0190_001:0658b05_1": "阿難！",
    "T03n0190_001:0658b05_2": "彼出生佛多陀阿伽度、阿羅訶、三藐三佛陀，憐愍一切諸眾生故，住世教化滿二千劫。",
    "T03n0190_001:0658b08_0": "「阿難！",
    "T03n0190_001:0658b08_1": "彼出生如來復授一菩薩記，次當作佛號善目如來。",
    "T03n0190_001:0658b10_0": "「阿難！",
    "T03n0190_001:0658b10_1": "彼善目如來復授一菩薩記，次當作佛號商主如來。",
    "T03n0190_001:0658b12_0": "「阿難！",
    "T03n0190_001:0658b12_1": "彼商主如來復授一菩薩記，次當作佛號善生如來。",
    "T03n0190_001:0658b13_2": "阿難！",
    "T03n0190_001:0658b13_3": "彼善生佛多陀阿伽度、阿羅訶、三藐三佛陀，壽命少時，唯住一日，於其中間，教化八萬四千聲聞，悉皆令得阿羅漢果。",
    "T03n0190_001:0658b16_4": "阿難！",
    "T03n0190_001:0658b16_5": "彼善生如來復授一菩薩記，次當作佛號梵德如來。",
    "T03n0190_001:0658b17_6": "阿難！",
    "T03n0190_001:0658b17_7": "彼梵德如來，有三十二億聲聞弟子，皆阿羅漢；彼梵德如來，般涅槃後，正法住世滿三萬歲。",
    "T03n0190_001:0658b20_0": "「阿難！",
    "T03n0190_001:0658b20_1": "彼梵德如來復授一菩薩記，次當作佛號青蓮花如來。",
    "T03n0190_001:0658b22_0": "「阿難！",
    "T03n0190_001:0658b22_1": "彼青蓮華如來復授一菩薩記，次當作佛號善見如來。",
    "T03n0190_001:0658b23_2": "阿難！",
    "T03n0190_001:0658b23_3": "彼善見佛多陀阿伽度、阿羅訶、三藐三佛陀，有三千億聲聞弟子，皆阿羅漢。",
    "T03n0190_001:0658b26_0": "「阿難！",
    "T03n0190_001:0658b26_1": "彼善見如來復授一菩薩記，次當作佛號見真諦如來。",
    "T03n0190_001:0658b27_2": "阿難！",
    "T03n0190_001:0658b27_3": "彼見真諦如來復授一菩薩記，次當作佛號根如來。",
    "T03n0190_001:0658b28_4": "阿難！",
    "T03n0190_001:0658b28_5": "彼根如來復授一菩薩記，次當作佛號紫色如來。",
    "T03n0190_001:0658b29_6": "阿難！",
    "T03n0190_001:0658c01_7": "彼紫色如來復授一菩薩記，次當作佛號為他如來。",
    "T03n0190_001:0658c03_0": "「阿難！",
    "T03n0190_001:0658c03_1": "彼為他如來復授一菩薩記，次當作佛號南斗宿如來。",
    "T03n0190_001:0658c04_2": "阿難！",
    "T03n0190_001:0658c04_3": "彼南斗宿如來復授一菩薩記，次當作佛號娑羅如來。",
    "T03n0190_001:0658c05_4": "阿難！",
    "T03n0190_001:0658c05_5": "彼娑羅如來復授一菩薩記，次當作佛號主領如來。",
    "T03n0190_001:0658c07_0": "阿難！",
    "T03n0190_001:0658c07_1": "彼主領如來復授一菩薩記，次當作佛號大主領如來。」",
    "T03n0190_001:0658c09_0": "「阿難！",
    "T03n0190_001:0658c09_1": "彼大主領如來復授一菩薩記，次當作佛號智勝如來。",
    "T03n0190_001:0658c10_2": "阿難！",
    "T03n0190_001:0658c10_3": "彼智勝如來復授一菩薩記，次當作佛號普賢如來。",
    "T03n0190_001:0658c12_0": "佛本行集經卷第一"
}