[
    {
        "source_sentence": "十不善業道經",
        "from": "T17n0727_001:0457c03_0",
        "context_with_next_sentence": true
    },
    {
        "source_sentence": "馬鳴菩薩集",
        "from": "T17n0727_001:0457c05_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T17n0727_001:0457c06_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫沙門臣日稱等奉　詔譯此十不善業道，體性是罪，若樂求佛道者，遠離彼過，當如是知。",
        "from": "T17n0727_001:0457c10_7",
        "context_with_next_sentence": true
    },
    {
        "source_sentence": "何等為十？",
        "from": "T17n0727_001:0457c10_12",
        "context_with_next_sentence": true
    },
    {
        "source_sentence": "所謂身業三種，語業四種，意業三種。",
        "from": "T17n0727_001:0457c11_8",
        "context_with_next_sentence": true
    },
    {
        "source_sentence": "於是義中，今當解說。",
        "from": "T17n0727_001:0457c11_18",
        "context_with_next_sentence": true
    },
    {
        "source_sentence": "身三種者，殺生、不與取、欲邪行；",
        "from": "T17n0727_001:0457c12_13",
        "context_with_next_sentence": true
    },
    {
        "source_sentence": "語四種者，妄言、綺語、兩舌、惡語；",
        "from": "T17n0727_001:0457c13_7",
        "context_with_next_sentence": true
    },
    {
        "source_sentence": "意三種者，貪、瞋、邪見。",
        "from": "T17n0727_001:0457c13_19",
        "context_with_next_sentence": true
    },
    {
        "source_sentence": "云何殺生？",
        "from": "T17n0727_001:0457c13_24",
        "context_with_next_sentence": true
    },
    {
        "source_sentence": "謂於有情率先見已，次審其名，決定欲殺，動身施作，斷其命根。",
        "from": "T17n0727_001:0457c15_8",
        "context_with_next_sentence": true
    },
    {
        "source_sentence": "如是五緣次第具足，成殺生罪，定感彼果。",
        "from": "T17n0727_001:0457c16_7",
        "context_with_next_sentence": true
    },
    {
        "source_sentence": "云何不與取？",
        "from": "T17n0727_001:0457c16_13",
        "context_with_next_sentence": true
    },
    {
        "source_sentence": "謂於他物先窺覘已，而起審慮，決定欲取，動身所作，即盜其物。",
        "from": "T17n0727_001:0457c18_1",
        "context_with_next_sentence": true
    },
    {
        "source_sentence": "具足五緣，成不與取罪。",
        "from": "T17n0727_001:0457c18_12",
        "context_with_next_sentence": true
    },
    {
        "source_sentence": "云何欲邪行？",
        "from": "T17n0727_001:0457c18_18",
        "context_with_next_sentence": true
    },
    {
        "source_sentence": "於此罪中而有四類，非處、非時、非分、非往。",
        "from": "T17n0727_001:0457c19_18",
        "context_with_next_sentence": true
    },
    {
        "source_sentence": "非處者，謂於諸佛菩薩經像、和尚闍梨、父母所止，或相隣近，皆所不應。",
        "from": "T17n0727_001:0457c21_8",
        "context_with_next_sentence": true
    },
    {
        "source_sentence": "非時者，謂於晝日，或偶月事，懷妊新產，彼不樂欲，及病惱等，或受淨住八關齋戒，皆非其宜。",
        "from": "T17n0727_001:0457c23_10",
        "context_with_next_sentence": true
    },
    {
        "source_sentence": "非分者，謂於面門及以非道，童男處女，自執持等，俱不應作。",
        "from": "T17n0727_001:0457c24_18",
        "context_with_next_sentence": true
    },
    {
        "source_sentence": "非往者，謂於他妻，及比丘尼、親族、異趣，及衒賣等，設自境界作非梵行，所不應理。",
        "from": "T17n0727_001:0457c26_13",
        "context_with_next_sentence": true
    },
    {
        "source_sentence": "如上當知。",
        "from": "T17n0727_001:0457c26_18",
        "context_with_next_sentence": true
    },
    {
        "source_sentence": "云何妄語？",
        "from": "T17n0727_001:0457c27_3",
        "context_with_next_sentence": true
    },
    {
        "source_sentence": "謂於見物或他遺墜，審知是已，決定而取，彼若尋求起虛妄說，具是五緣，成妄語罪。",
        "from": "T17n0727_001:0457c29_2",
        "context_with_next_sentence": true
    },
    {
        "source_sentence": "云何綺語？",
        "from": "T17n0727_001:0457c29_7",
        "context_with_next_sentence": true
    },
    {
        "source_sentence": "謂於他人以染污心，增飾其非，對彼而說。",
        "from": "T17n0727_001:0458a01_6",
        "context_with_next_sentence": true
    },
    {
        "source_sentence": "云何兩舌？",
        "from": "T17n0727_001:0458a01_11",
        "context_with_next_sentence": true
    },
    {
        "source_sentence": "於他所有隱密等事，以非理言，而作離間。",
        "from": "T17n0727_001:0458a02_9",
        "context_with_next_sentence": true
    },
    {
        "source_sentence": "云何惡語？",
        "from": "T17n0727_001:0458a02_14",
        "context_with_next_sentence": true
    },
    {
        "source_sentence": "謂於貪欲和合事相，以雜染言厲聲而說。",
        "from": "T17n0727_001:0458a03_12",
        "context_with_next_sentence": true
    },
    {
        "source_sentence": "云何名貪？",
        "from": "T17n0727_001:0458a03_17",
        "context_with_next_sentence": true
    },
    {
        "source_sentence": "於他財富及彼受用，起愛樂心，非理希望。",
        "from": "T17n0727_001:0458a04_16",
        "context_with_next_sentence": true
    },
    {
        "source_sentence": "云何名瞋？",
        "from": "T17n0727_001:0458a05_1",
        "context_with_next_sentence": true
    },
    {
        "source_sentence": "謂於有情起忿恚心，而作損惱及捶打等。",
        "from": "T17n0727_001:0458a05_19",
        "context_with_next_sentence": true
    },
    {
        "source_sentence": "云何邪見？",
        "from": "T17n0727_001:0458a06_4",
        "context_with_next_sentence": true
    },
    {
        "source_sentence": "謂無施等、無彼後世、無供養事、無佛世尊聲聞緣覺、無罪無福、無所作業、無所受報。",
        "from": "T17n0727_001:0458a08_1",
        "context_with_next_sentence": true
    },
    {
        "source_sentence": "如《正法念處經》，及餘經說。",
        "from": "T17n0727_001:0458a08_15",
        "context_with_next_sentence": true
    },
    {
        "source_sentence": "此十不善業道是地獄因，於十善業道應當修學，則於惡趣永不墮落。",
        "from": "T17n0727_001:0458a10_4",
        "context_with_next_sentence": true
    },
    {
        "source_sentence": "十不善業道經",
        "from": "T17n0727_001:0458a11_100",
        "context_with_next_sentence": false
    }
]