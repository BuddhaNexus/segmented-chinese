{
    "T26n1543_020:0862b08_0": "阿毘曇八犍度論卷第二十",
    "T26n1543_020:0862b10_0": "迦旃延子造",
    "T26n1543_020:0862b11_0": "符秦罽賓三藏僧伽提婆",
    "T26n1543_020:0862b12_0": "共竺佛念譯",
    "T26n1543_020:0862b13_0": "四大揵度中見諦跋渠第三",
    "T26n1543_020:0862b14_0": "見諦成就世尊弟子欲愛未盡，諸色界繫身口戒律成就，彼色何四大造？",
    "T26n1543_020:0862b15_1": "生欲界有漏入初禪、有漏入第二第三第四禪，彼諸身口戒律，彼色何四大造？",
    "T26n1543_020:0862b17_2": "生欲界無漏入初禪、無漏入第二第三第四禪，彼諸身口戒律，彼色何四大造？",
    "T26n1543_020:0862b19_3": "生色界有漏入初禪、有漏入第二第三第四禪，彼諸身口戒律，彼色何四大造？",
    "T26n1543_020:0862b20_4": "生色界無漏入初禪、無漏入第二第三第四禪，彼諸身口戒律，彼色何四大造？",
    "T26n1543_020:0862b22_5": "世尊弟子生無色界，諸無漏成就身口戒律，彼色何四大造？",
    "T26n1543_020:0862b24_6": "無色界沒生欲界最初得四大，彼四大何四大因？",
    "T26n1543_020:0862b25_7": "無色界沒生色界最初得四大，彼四大何四大因？",
    "T26n1543_020:0862b26_8": "色界沒生欲界最初得四大，此四大何四大因？",
    "T26n1543_020:0862b27_9": "生欲界色界化化作色界語，彼色何四大造？",
    "T26n1543_020:0862b28_10": "生色界欲界化化作欲界語，彼色何四大造？",
    "T26n1543_020:0862b29_11": "化當言四大非四大耶？",
    "T26n1543_020:0862b29_12": "當言造色非造色耶？",
    "T26n1543_020:0862c01_13": "當言有心無心耶？",
    "T26n1543_020:0862c01_14": "當言用誰心語？",
    "T26n1543_020:0862c02_15": "中陰當言四大非四大耶？",
    "T26n1543_020:0862c02_16": "當言造色非造色？",
    "T26n1543_020:0862c03_17": "當言有心無心？",
    "T26n1543_020:0862c03_18": "當言用誰心語？",
    "T26n1543_020:0862c03_19": "久遠世名何法？",
    "T26n1543_020:0862c04_20": "劫名何法？",
    "T26n1543_020:0862c04_21": "心起住滅名何法？",
    "T26n1543_020:0862c04_22": "頗法四緣生、三緣生、二緣生、一緣生？",
    "T26n1543_020:0862c05_23": "云何法因相應？",
    "T26n1543_020:0862c06_24": "云何法因不相應？",
    "T26n1543_020:0862c06_25": "云何法因相應因不相應？",
    "T26n1543_020:0862c07_26": "云何法非因相應亦非因不相應？",
    "T26n1543_020:0862c07_27": "云何法共緣緣？",
    "T26n1543_020:0862c08_28": "云何法不共緣緣？",
    "T26n1543_020:0862c08_29": "云何法共緣緣不共緣緣？",
    "T26n1543_020:0862c09_30": "云何法非共緣緣非不共緣緣？",
    "T26n1543_020:0862c10_0": "又世尊言：彼內無色想觀外色。",
    "T26n1543_020:0862c10_1": "云何內無色想外觀色？",
    "T26n1543_020:0862c11_2": "又世尊言：有無色想。",
    "T26n1543_020:0862c11_3": "云何有無色想？",
    "T26n1543_020:0862c12_4": "諸有無色想，彼一切色愛盡。",
    "T26n1543_020:0862c12_5": "設色愛盡，彼一切有色無想耶？",
    "T26n1543_020:0862c13_6": "諸不有色無想，一切色愛未盡耶？",
    "T26n1543_020:0862c14_7": "設色愛未盡，彼一切不有色無想耶？",
    "T26n1543_020:0862c15_0": "四識所止、七識所止，四識所止攝七識所止？",
    "T26n1543_020:0862c16_0": "七識所止攝四識所止。",
    "T26n1543_020:0862c16_1": "四識所止、九眾生居，四識所止攝九眾生居？",
    "T26n1543_020:0862c17_2": "九眾生居攝四識所止？",
    "T26n1543_020:0862c18_3": "七識所止、九眾生居，七識所止攝九眾生居？",
    "T26n1543_020:0862c19_4": "九眾生居攝七識所止？",
    "T26n1543_020:0862c19_5": "此章義願具演說。",
    "T26n1543_020:0862c21_0": "見諦成就世尊弟子欲愛未盡，諸色界繫成就身口戒律，彼色何四大造？",
    "T26n1543_020:0862c22_1": "答曰：色界繫也。",
    "T26n1543_020:0862c23_0": "生欲界有漏入初禪、有漏入第二第三第四禪，彼諸身口戒律，彼色何四大造？",
    "T26n1543_020:0862c24_1": "答曰：色界繫也。",
    "T26n1543_020:0862c25_2": "生欲界無漏入初禪、無漏入第二第三第四禪，彼諸身口戒律彼色何四大造？",
    "T26n1543_020:0862c26_3": "答曰：欲界繫也。",
    "T26n1543_020:0862c27_4": "生色界有漏入初禪、有漏入第二第三第四禪，彼諸身口戒律，彼色何四大造？",
    "T26n1543_020:0862c29_5": "答曰：色界繫。",
    "T26n1543_020:0862c29_6": "生色界無漏入初禪、無漏入第二第三第四禪，彼諸身口戒律，彼色何四大造？",
    "T26n1543_020:0863a02_7": "答曰：色界繫。",
    "T26n1543_020:0863a02_8": "世尊弟子生無色界，諸無漏成就身口戒律，彼色何四大造？",
    "T26n1543_020:0863a04_0": "答曰：或欲界繫或色界繫也。",
    "T26n1543_020:0863a04_1": "無色界沒生欲界最初得四大，彼四大何四大因？",
    "T26n1543_020:0863a05_2": "答曰：欲界繫也。",
    "T26n1543_020:0863a06_3": "無色界沒生色界最初得四大，彼四大何四大因？",
    "T26n1543_020:0863a07_4": "答曰：色界繫也。",
    "T26n1543_020:0863a07_5": "色界沒生欲界最初得四大，彼四大何四大因？",
    "T26n1543_020:0863a08_6": "答曰：欲界繫。",
    "T26n1543_020:0863a09_7": "欲界生色界化化作色界語，彼色何四大造？",
    "T26n1543_020:0863a10_8": "答曰：色界繫也。",
    "T26n1543_020:0863a10_9": "色界生欲界化化作欲界語，彼色何四大造？",
    "T26n1543_020:0863a11_10": "答曰：欲界繫。",
    "T26n1543_020:0863a11_11": "化當言四大非四大耶？",
    "T26n1543_020:0863a12_12": "答曰：化當言四大。",
    "T26n1543_020:0863a12_13": "當言造色非造色耶？",
    "T26n1543_020:0863a13_14": "答曰：當言造色。",
    "T26n1543_020:0863a13_15": "當言有心無心耶？",
    "T26n1543_020:0863a13_16": "答曰：無心。",
    "T26n1543_020:0863a14_17": "當言用誰心語？",
    "T26n1543_020:0863a14_18": "答曰：化者心語。",
    "T26n1543_020:0863a14_19": "中陰當言四大非四大耶？",
    "T26n1543_020:0863a15_20": "答曰：中陰當言四大。",
    "T26n1543_020:0863a16_0": "當言造色非造色？",
    "T26n1543_020:0863a16_1": "答曰：當言造色。",
    "T26n1543_020:0863a16_2": "當言有心無心耶？",
    "T26n1543_020:0863a17_3": "答曰：當言有心。",
    "T26n1543_020:0863a17_4": "當言用誰心語？",
    "T26n1543_020:0863a17_5": "答曰：當言自用心語。",
    "T26n1543_020:0863a18_6": "世名何法？",
    "T26n1543_020:0863a18_7": "答曰：行數名。",
    "T26n1543_020:0863a19_0": "劫名何法？",
    "T26n1543_020:0863a19_1": "答曰：月半月春夏歲數名。",
    "T26n1543_020:0863a19_2": "心起住滅名何法？",
    "T26n1543_020:0863a20_3": "答曰：時節須臾數名。",
    "T26n1543_020:0863a20_4": "頗法四緣生耶？",
    "T26n1543_020:0863a21_5": "答曰：生。",
    "T26n1543_020:0863a21_6": "一切心、心法三緣生耶？",
    "T26n1543_020:0863a21_7": "答曰：生。",
    "T26n1543_020:0863a22_8": "無想定、滅盡定二緣生耶？",
    "T26n1543_020:0863a22_9": "答曰：生。",
    "T26n1543_020:0863a22_10": "除無想定、滅盡定，諸心不相應行色一緣生耶？",
    "T26n1543_020:0863a23_11": "答曰？",
    "T26n1543_020:0863a24_12": "不生。",
    "T26n1543_020:0863a24_13": "云何法因相應？",
    "T26n1543_020:0863a24_14": "答曰：一切心、心法。",
    "T26n1543_020:0863a24_15": "云何法因不相應？",
    "T26n1543_020:0863a25_16": "答曰：色、無為、心不相應行。",
    "T26n1543_020:0863a25_17": "云何法因相應因不相應？",
    "T26n1543_020:0863a26_18": "答曰：彼心、心法少因相應少因不相應。",
    "T26n1543_020:0863a27_19": "云何法非因相應非不因相應？",
    "T26n1543_020:0863a28_20": "答曰：彼心、心法少因不相應少因非不相應。",
    "T26n1543_020:0863a29_21": "云何法共緣緣？",
    "T26n1543_020:0863a29_22": "答曰：諸意識身共相應心心法緣也。",
    "T26n1543_020:0863b01_23": "云何法不共緣緣？",
    "T26n1543_020:0863b01_24": "答曰：諸五識身共相應色、無為、心不相應行緣。",
    "T26n1543_020:0863b02_25": "云何法共緣緣不共緣緣？",
    "T26n1543_020:0863b03_26": "答曰：諸五識身共相應意識身，共相應心、心法緣，色、無為、心不相應行緣。",
    "T26n1543_020:0863b05_27": "云何法非共緣緣非不共緣緣？",
    "T26n1543_020:0863b05_28": "答曰：色、無為、心不相應行。",
    "T26n1543_020:0863b06_29": "又世尊言：彼內無色想外觀色。",
    "T26n1543_020:0863b07_30": "云何內無色想外觀色？",
    "T26n1543_020:0863b07_31": "答曰：如此身當死已死、當棄塚間已棄塚間、當埋地已埋地、當種種虫食已種種虫食，彼不觀此身但見彼種種虫。",
    "T26n1543_020:0863b10_32": "如此身當死已死、當棄塚間已棄塚間、當積薪已積薪、當火燒已火燒，彼不觀此身但見火。",
    "T26n1543_020:0863b12_33": "如此身雪聚凝酥醍醐當置火上已置火上、當融消已融消，彼不觀此身但見火。",
    "T26n1543_020:0863b14_34": "如是內無色想外觀色。",
    "T26n1543_020:0863b14_35": "又世尊言：有無色想。",
    "T26n1543_020:0863b15_36": "云何有無色想？",
    "T26n1543_020:0863b15_37": "答曰：如此身當死已死、當棄塚間已棄塚間、當埋地已埋地、當種種虫食已種種虫食、當處處散已處處散，彼不觀此身，亦不見彼種種虫。",
    "T26n1543_020:0863b18_38": "如此身當死已死、當棄塚間已棄塚間、當積薪已積薪、當火燒已火燒、當滅已滅，彼不觀此身亦不見火。",
    "T26n1543_020:0863b20_39": "如此身雪聚凝酥醍醐當置火上已置火上、當融消已融消、當滅已滅，彼不觀此身亦不見火。",
    "T26n1543_020:0863b23_40": "如是有無色想。",
    "T26n1543_020:0863b23_41": "諸有色無想，彼一切色愛盡耶？",
    "T26n1543_020:0863b24_42": "答曰：如是。",
    "T26n1543_020:0863b24_43": "諸有色無想，彼一切色愛盡，頗色愛盡彼非有色無想耶？",
    "T26n1543_020:0863b25_44": "答曰：有色愛盡彼不入三昧。",
    "T26n1543_020:0863b26_45": "諸不有色無想，彼一切色愛未盡耶？",
    "T26n1543_020:0863b27_46": "答曰：如是。",
    "T26n1543_020:0863b27_47": "諸色愛未盡，彼一切不有色無想，頗不有色無想彼非色愛不盡耶？",
    "T26n1543_020:0863b28_48": "答曰：有色愛盡彼不入三昧。",
    "T26n1543_020:0863b29_49": "四識所止、七識所止，四識所止攝七識所止耶？",
    "T26n1543_020:0863c01_50": "答曰：或四非七。",
    "T26n1543_020:0863c01_51": "云何四非七？",
    "T26n1543_020:0863c02_52": "答曰：地獄色痛想行，畜生、餓鬼、果實天色痛想行，有想無想痛想行，是謂四非七。",
    "T26n1543_020:0863c04_53": "云何七非四？",
    "T26n1543_020:0863c04_54": "答曰：人、欲界天心，梵、迦夷天、光音遍淨、空處識處不用處心，是謂七非四。",
    "T26n1543_020:0863c06_55": "云何四七？",
    "T26n1543_020:0863c06_56": "答曰：人欲界天色痛想行，梵迦夷天光音遍淨色痛想行，空處識處不用處痛想行，是謂四七。",
    "T26n1543_020:0863c08_57": "云何非四非七？",
    "T26n1543_020:0863c08_58": "答曰：地獄心，畜生、餓鬼、果實、有想無想心，是謂非四非七。",
    "T26n1543_020:0863c10_59": "四識所止、九眾生居，四識所止攝九眾生居耶？",
    "T26n1543_020:0863c11_60": "答曰：或四非九。",
    "T26n1543_020:0863c11_61": "云何四非九？",
    "T26n1543_020:0863c11_62": "答曰：地獄色痛想行，畜生、餓鬼、無想眾生不攝果實色痛想行，是謂四非九。",
    "T26n1543_020:0863c13_63": "云何九非四？",
    "T26n1543_020:0863c13_64": "答曰：人欲界天心，梵、迦夷天、光音、遍淨、無想眾生無色界心，是謂九非四。",
    "T26n1543_020:0863c15_65": "云何四九？",
    "T26n1543_020:0863c15_66": "答曰：人、欲界天色痛想行，梵、迦夷天、光音、遍淨、無想眾生色痛想行，無色界痛想行，是謂四九。",
    "T26n1543_020:0863c17_67": "云何非四非九？",
    "T26n1543_020:0863c18_68": "答曰：地獄心，畜生、餓鬼、無想眾生不攝果實心，是謂非四非九。",
    "T26n1543_020:0863c19_69": "七識所止、九眾生居，七識所止攝九眾生居、九眾生居攝七識所止？",
    "T26n1543_020:0863c21_70": "答曰：九七非七九。",
    "T26n1543_020:0863c21_71": "不攝何等？",
    "T26n1543_020:0863c21_72": "答曰：二處無想眾生、有想無想天。",
    "T26n1543_020:0863c23_0": "見諦跋渠第三竟(梵本一百六十九首盧，秦二千九十二言)。",
    "T26n1543_020:0863c24_0": "阿毘曇四大犍度中內造跋渠第四",
    "T26n1543_020:0863c25_0": "內四大，彼內四大幾緣緣內四大、不內四大？",
    "T26n1543_020:0863c26_0": "不內四大，彼不內四大不內四大內四大幾緣緣？",
    "T26n1543_020:0863c27_1": "因相應法，彼因相應法幾緣緣因相應法因不相應法？",
    "T26n1543_020:0863c28_2": "因不相應法，彼因不相應法因不相應法因相應法幾緣緣？",
    "T26n1543_020:0863c29_3": "共緣法，彼共緣法幾緣緣共緣法無緣法？",
    "T26n1543_020:0863c30_4": "無緣法，彼無緣法無緣法共緣法幾緣緣？",
    "T26n1543_020:0864a01_5": "色法，彼色法幾緣緣？",
    "T26n1543_020:0864a02_6": "色法、無色法，無色法。",
    "T26n1543_020:0864a02_7": "彼無色法無色法色法幾緣緣？",
    "T26n1543_020:0864a03_8": "可見不可見、有對無對亦如是。",
    "T26n1543_020:0864a03_9": "有漏法，彼有漏法幾緣緣有漏法無漏法？",
    "T26n1543_020:0864a04_10": "無漏法，彼無漏法無漏法有漏法幾緣緣？",
    "T26n1543_020:0864a05_11": "有為法，彼有為法幾緣緣有為法無為法？",
    "T26n1543_020:0864a06_12": "無為法，彼無為法無為法有為法幾緣緣？",
    "T26n1543_020:0864a07_13": "所可纏自纏受地獄有，彼得諸根四大。",
    "T26n1543_020:0864a08_14": "彼根四大，彼心心法幾緣緣？",
    "T26n1543_020:0864a09_15": "彼心心法，彼根四大幾緣緣？",
    "T26n1543_020:0864a09_16": "所可纏自纏受畜生、餓鬼、天、人有，彼得諸根四大，彼根四大彼心心法幾緣緣？",
    "T26n1543_020:0864a11_17": "彼心心法彼諸根四大幾緣緣？",
    "T26n1543_020:0864a12_18": "生欲界有漏入初禪，有漏乃至入有想無想定，彼根長益四大增益彼根，彼四大彼心心法幾緣緣？",
    "T26n1543_020:0864a14_19": "彼心心法彼根彼四大幾緣緣？",
    "T26n1543_020:0864a15_20": "生欲界無漏入初禪，無漏乃至入不用定，彼諸根四大增益，彼根四大彼心心法幾緣緣？",
    "T26n1543_020:0864a17_21": "彼心心法彼根四大幾緣緣？",
    "T26n1543_020:0864a17_22": "生色界有漏入初禪，有漏乃至入有想無想定，彼根四大增益，彼根四大彼心心法幾緣緣？",
    "T26n1543_020:0864a19_23": "彼心心法彼根四大幾緣緣？",
    "T26n1543_020:0864a20_24": "生色界無漏入初禪，無漏乃至入不用定，彼根四大增益，彼根四大彼心心法幾緣緣？",
    "T26n1543_020:0864a22_25": "彼心心法彼根四大幾緣緣？",
    "T26n1543_020:0864a23_26": "內名何義？",
    "T26n1543_020:0864a23_27": "不內名何義？",
    "T26n1543_020:0864a23_28": "受為何義？",
    "T26n1543_020:0864a23_29": "不受為何義？",
    "T26n1543_020:0864a24_30": "結為何義？",
    "T26n1543_020:0864a24_31": "不結為何義？",
    "T26n1543_020:0864a24_32": "見處為何義？",
    "T26n1543_020:0864a25_33": "不見處為何義？",
    "T26n1543_020:0864a25_34": "諸法內，彼法內入攝耶？",
    "T26n1543_020:0864a25_35": "設法內入攝，彼法內耶？",
    "T26n1543_020:0864a26_36": "諸法外，彼法外入攝，設法外入攝，彼法外耶？",
    "T26n1543_020:0864a27_37": "二痛、三痛，二痛攝三痛、三痛攝二痛？",
    "T26n1543_020:0864a28_38": "二痛四痛五痛六痛、十八痛、三十六痛、百八痛，二痛攝百八痛、百八痛攝二痛？",
    "T26n1543_020:0864b01_39": "乃至三十六痛、百八痛，三十六痛攝百八痛、百八痛攝三十六痛？",
    "T26n1543_020:0864b02_40": "以無礙道趣須陀洹果，證彼修道時，幾意止現在前修、幾修未來、幾意斷、幾神足、幾根力、幾覺意、幾道種、幾禪、幾等、幾無色定、幾解脫、幾除入、幾一切入、幾智，幾三昧現在前修、幾未來修，幾無礙道趣斯陀含、阿那含果飛耳知他人心自識宿命徹視漏盡智證通？",
    "T26n1543_020:0864b08_41": "修彼道時，修幾意止現在前、幾修未來、幾意斷、幾神足、幾根力、幾覺意、幾道種、幾禪、幾等、幾無色定、幾解脫、幾除入、幾一切入、幾智，幾三昧現在前修、幾修未來。",
    "T26n1543_020:0864b12_42": "此章義願具演說。",
    "T26n1543_020:0864b13_0": "內四大，彼內四大因、增上。",
    "T26n1543_020:0864b13_1": "內四大，不內四大因、增上。",
    "T26n1543_020:0864b14_2": "不內四大，彼不內四大因、增上。",
    "T26n1543_020:0864b14_3": "不內四大，內四大因、增上。",
    "T26n1543_020:0864b15_4": "因相應法，彼因相應法因、次第、緣、增上。",
    "T26n1543_020:0864b16_5": "因相應法，因不相應法因、次第、增上，無緣。",
    "T26n1543_020:0864b17_6": "因不相應法，彼因不相應法因、增上。",
    "T26n1543_020:0864b18_7": "因不相應法，因相應法因、緣、增上，無次第。",
    "T26n1543_020:0864b19_8": "共緣法，彼共緣法因、次第、緣、增上。",
    "T26n1543_020:0864b19_9": "共緣法，無緣法因、次第、增上，無緣。",
    "T26n1543_020:0864b20_10": "無緣法，彼無緣法因、增上。",
    "T26n1543_020:0864b21_11": "無緣法，共緣法因、緣、增上，無次第。",
    "T26n1543_020:0864b22_0": "色法，彼色法因、緣、增上。",
    "T26n1543_020:0864b22_1": "色法，無色法因、緣、增上，無次第。",
    "T26n1543_020:0864b23_2": "無色法，彼無色法因、次第、緣、增上。",
    "T26n1543_020:0864b24_0": "無色法，色法因、增上，無緣、無次第。",
    "T26n1543_020:0864b24_1": "可見不可見、有對無對亦如是。",
    "T26n1543_020:0864b25_2": "有漏法，彼有漏法因、次第、緣、增上。",
    "T26n1543_020:0864b26_3": "有漏法，無漏法次第、緣、增上，無因。",
    "T26n1543_020:0864b27_4": "無漏法，彼無漏法因(因此也)、次第(續得也)、緣(由上有此)、增上(續也)。",
    "T26n1543_020:0864b28_5": "無漏法，有漏法次第、緣、增上，無因。",
    "T26n1543_020:0864b28_6": "有為法，彼有為法因、次第、緣、增上。",
    "T26n1543_020:0864b29_7": "有為法，無為法無。",
    "T26n1543_020:0864c01_8": "無為法，彼無為法無。",
    "T26n1543_020:0864c01_9": "無為法，有為法緣、增上。",
    "T26n1543_020:0864c02_10": "所可纏自纏受地獄有，彼得諸根四大，彼根彼四大，彼心心法一增上；彼心心法，彼根四大一增上。",
    "T26n1543_020:0864c04_11": "所可纏自纏受畜生餓鬼天人有，彼得諸根四大，彼根四大，彼心心法一增上；彼心心法，彼根四大一增上。",
    "T26n1543_020:0864c06_12": "生欲界有漏入初禪，有漏乃至入有想無想定，彼根長益四大增益，彼根彼四大，彼心心法一增上；彼心心法，彼根四大一增上。",
    "T26n1543_020:0864c09_13": "生欲界無漏入初禪，無漏入乃至入不用定，彼根長益四大增益，彼根彼四大，彼心心法一增上；彼心心法，彼根四大一增上。",
    "T26n1543_020:0864c12_14": "生色界有漏入初禪，有漏乃至入有想無想定，彼根長益四大增益，彼根彼四大，彼心心法一增上；彼心心法，彼根四大一增上。",
    "T26n1543_020:0864c15_15": "生色界無漏入初禪，無漏乃至入不用定，彼根長益四大增益，彼根彼四大，彼心心法一增上；彼心心法，彼根四大一增上。",
    "T26n1543_020:0864c18_16": "內為何法？",
    "T26n1543_020:0864c18_17": "答曰：自己數名。",
    "T26n1543_020:0864c18_18": "不內名何義？",
    "T26n1543_020:0864c19_0": "答曰：自己不數名。",
    "T26n1543_020:0864c19_1": "受為何義？",
    "T26n1543_020:0864c19_2": "答曰：有漏法數名。",
    "T26n1543_020:0864c20_3": "不受為何義？",
    "T26n1543_020:0864c20_4": "答曰：無漏法數名。",
    "T26n1543_020:0864c20_5": "結為何義？",
    "T26n1543_020:0864c21_6": "答曰：有漏法數名。",
    "T26n1543_020:0864c21_7": "無結為何義？",
    "T26n1543_020:0864c21_8": "答曰：無漏法數名。",
    "T26n1543_020:0864c22_9": "見處為何義？",
    "T26n1543_020:0864c22_10": "答曰：有漏法數名。",
    "T26n1543_020:0864c22_11": "不見處為何義？",
    "T26n1543_020:0864c23_12": "答曰：無漏法數名。",
    "T26n1543_020:0864c23_13": "諸法內，彼法內入攝耶？",
    "T26n1543_020:0864c24_14": "答曰：或法內彼法非內入攝。",
    "T26n1543_020:0864c24_15": "云何法內彼法非內入攝？",
    "T26n1543_020:0864c25_16": "答曰：如所說內痛內法法觀而處，是謂法內彼法非內入攝。",
    "T26n1543_020:0864c26_17": "云何法內入攝彼法非內耶？",
    "T26n1543_020:0864c27_18": "答曰：如所說外身外心心觀而處，是謂法內入攝彼法非內也。",
    "T26n1543_020:0864c28_19": "云何法內彼法內入攝耶？",
    "T26n1543_020:0864c29_20": "答曰：如所說內身內心心觀而處，是謂法內彼法內入攝。",
    "T26n1543_020:0865a01_21": "云何法非內彼法非內入攝？",
    "T26n1543_020:0865a02_22": "答曰：如所說外痛外法法觀而處，是謂法非內彼法非內入攝。",
    "T26n1543_020:0865a03_23": "諸法外，彼法外入攝耶？",
    "T26n1543_020:0865a04_24": "答曰：或法外彼法非外入攝。",
    "T26n1543_020:0865a05_0": "云何法外彼法非外入攝？",
    "T26n1543_020:0865a05_1": "答曰：如所說外身外心心觀而處，是謂法外彼法非外入攝。",
    "T26n1543_020:0865a06_2": "云何法外入攝彼法非外耶？",
    "T26n1543_020:0865a07_3": "答曰：如所說內痛內法法觀而處，是謂法外入攝彼法非外。",
    "T26n1543_020:0865a08_4": "云何法外彼法外入攝耶？",
    "T26n1543_020:0865a09_5": "答曰：如所說外痛外法法觀而處，是謂法外彼法外入攝也。",
    "T26n1543_020:0865a10_6": "云何法非外彼法非外入攝？",
    "T26n1543_020:0865a11_7": "答曰：如所說內身內心心觀而處，是謂法非外彼法非外入攝。",
    "T26n1543_020:0865a12_8": "二痛、三痛，二痛攝三痛、三痛攝二痛？",
    "T26n1543_020:0865a13_9": "答曰：隨種相攝。",
    "T26n1543_020:0865a14_10": "二痛、四痛五痛六痛，二痛攝六痛、六痛攝二痛？",
    "T26n1543_020:0865a15_11": "答曰：隨種相攝。",
    "T26n1543_020:0865a15_12": "二痛、十八痛，二痛攝十八痛、十八痛攝二痛？",
    "T26n1543_020:0865a16_13": "答曰：二攝十八非十八攝二。",
    "T26n1543_020:0865a17_14": "不攝何等？",
    "T26n1543_020:0865a17_15": "答曰：苦根有漏、樂根有對相應、護根無漏痛也。",
    "T26n1543_020:0865a18_16": "三十六痛、百八痛亦如是。",
    "T26n1543_020:0865a19_17": "乃至六痛、十八痛，六攝十八、十八攝六？",
    "T26n1543_020:0865a20_0": "答曰：六攝十八非十八攝六。",
    "T26n1543_020:0865a20_1": "不攝何等？",
    "T26n1543_020:0865a20_2": "答曰：苦根有漏、樂根有對相應、護根無漏痛也。",
    "T26n1543_020:0865a21_3": "三十六痛、百八痛亦如是。",
    "T26n1543_020:0865a22_4": "十八痛、三十六痛亦如是。",
    "T26n1543_020:0865a23_5": "三十六痛、百八痛，三十六痛攝百八、百八痛攝三十六痛？",
    "T26n1543_020:0865a24_6": "答曰：隨種相攝。",
    "T26n1543_020:0865a24_7": "以無礙道趣須陀洹果證，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來六，八道種未來八，無禪、無等、無無色定、無解脫、無八除入、無十一切入、無智無未來，一三昧未來一(道迹竟)。",
    "T26n1543_020:0865b01_8": "以無礙道趣斯陀含果證，若倍欲盡越次取證，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來六，八道種未來八，無禪、無等、無無色定、無解脫、無八除入、無十一切入、無智無未來，一三昧未來一。",
    "T26n1543_020:0865b06_9": "若得須陀洹果，以世俗道取斯陀含果，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來六，無道種未來八，無禪、無等、無無色定、無解脫、無八除入、無十一切入，一智未來七，無三昧未來三。",
    "T26n1543_020:0865b12_10": "若得須陀洹果，以無漏道取斯陀含果，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來六(無喜)，八道種未來八，無禪、無等、無無色定、無解脫、無八除入、無十一切入，二智(法二對四)未來七；一三昧未來三(頻來竟)。",
    "T26n1543_020:0865b18_11": "以無礙道取阿那含果證，若欲愛盡越次取證，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來六，八道種未來八，無禪、無等、無無色定、無解脫、無八除入、無十一切入，無智未來無，一三昧未來一。",
    "T26n1543_020:0865b24_0": "若依初禪取阿那含果，修彼道時修一意止現在前未來四，四意斷未來四，四神足未來四，五根未來五，五力未來五，七覺意未來七，八道種未來八，一禪未來一，無等、無無色定、無解脫、無八除入、無十一切入，無智未來無，一三昧未來一。",
    "T26n1543_020:0865b29_1": "若依初禪中間取阿那含果，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來七，七道種未來八，無禪未來一，無等、無無色定、無解脫、無八除入、無十一切入，無智未來無，一三昧未來一。",
    "T26n1543_020:0865c05_2": "若依二禪取阿那含果，修彼道時修一意止現在前(法意止也)未來四，四意斷未來四，四神足未來四，五根未來五，五力未來五，七覺意未來七，七道種未來八，一禪未來二，無等、無無色定、無解脫、無八除入、無十一切入，無智未來無，一三昧未來一。",
    "T26n1543_020:0865c11_3": "若依三禪取阿那含果，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來七，七道種(無等志也)未來八，一禪未來三(一三禪)，無等、無無色定、無解脫、無八除入、無十一切入，無智未來無，一三昧未來一。",
    "T26n1543_020:0865c16_4": "若依四禪取阿那含果，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來七，七道種未來八，一禪未來四，無等、無無色定、無解脫、無八除入、無十一切入，無智未來無，一三昧未來一(超越不還盡)。",
    "T26n1543_020:0865c22_5": "若得斯陀含果，以世俗道取阿那含果，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來六，無道種未來八，無禪、無等、無無色定、無解脫、無八除入、無十一切入，一智未來七(等智)，無三昧未來三。",
    "T26n1543_020:0865c27_6": "若得斯陀含果，以無漏道取阿那含果，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來六，八道種未來八，無禪、無等、無無色定、無解脫、無八除入、無十一切入，二智未來七，一三昧未來三(不還竟)。",
    "T26n1543_020:0866a04_7": "以無礙道神足智證通，若依初禪凡夫人修神足道，修彼道時修一意止現在前(身止)未來四，四意斷未來四，四神足未來四，五根未來五，五力未來五，無覺意未來無，無道種未來無，一禪未來一，無等未來四，無無色定未來無，無解脫未來二，無八除入未來四，無十一切入未來無，一智未來一，無三昧未來無(三向趣一)。",
    "T26n1543_020:0866a11_8": "若依初禪無垢人修神足道，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來七，無道種未來八，一禪未來一，無等未來四，無無色定未來無，無解脫未來二，無八除入未來四(禪四枝)，無十一切入未來無，一智未來七，無三昧未來三。",
    "T26n1543_020:0866a18_0": "若依二禪凡夫人修神足道，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來無，無道種未來無，一禪未來一，無等未來四，無無色定未來無，無解脫未來二(第一第二)，無八除入(八想四觀四色)未來四，無十一切入未來無，一智未來一，無三昧未來無。",
    "T26n1543_020:0866a24_1": "若依二禪無垢人修神足道，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來七，無道種未來八，一禪未來二，無等未來四，無無色定未來無，無解脫未來二，無八除入未來四(四觀)，無十一切入未來無，一智未來七，無三昧未來三。",
    "T26n1543_020:0866b02_2": "若依三禪凡夫人修神足道，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來無，無道種未來無，一禪未來一，無等未來三(除喜)，無無色定、無解脫、無八除入、無十一切入，一智未來一(等智)，無三昧未來無。",
    "T26n1543_020:0866b07_3": "若依三禪無垢人修神足道，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來七，無道種未來八，一禪未來三，無等未來三，無無色定、無解脫、無八除入、無十一切入，一智未來七，無三昧未來三。",
    "T26n1543_020:0866b13_4": "若依四禪凡夫人修神足道，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來無，無道種未來無，一禪未來一，無等未來三，無無色定未來無，無解脫未來一，無八除入未來四，無十一切入未來八，一智未來一，無三昧未來無。",
    "T26n1543_020:0866b19_5": "若依四禪無垢人修神足道，修彼道時修一意止現在前未來四，四意斷未來四，四神足未來四，五根未來五，五力未來五，無覺意未來七，無道種未來八，一禪未來四，無等未來三，無無色定未來無，無解脫未來一(淨解脫也)，無八除入未來四(四色)，無十一切入未來八，一智未來七，無三昧未來三(神足竟)。",
    "T26n1543_020:0866b26_6": "天耳、知他人心、自識宿命、徹視亦如是。",
    "T26n1543_020:0866b27_7": "以無礙道盡漏智證通，若依未來有覺有觀三昧取阿羅漢，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來七，八道種未來八，無禪未來四，無等未來無，無無色定未來三，無解脫未來三，無八除入、無十一切入，二智未來六(未對知四)，一三昧未來三。",
    "T26n1543_020:0866c05_8": "若依初禪取阿羅漢，修彼道時修一意止現在前未來四，四意斷未來四，四神足未來四，五根未來五，五力未來五，七覺意未來七，八道種未來八，一禪未來四，無等未來無，無無色定未來三，無解脫未來三，無八除入、無十一切入，二智未來六，一三昧未來三。",
    "T26n1543_020:0866c10_9": "若依禪中間取阿羅漢，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來七，七道種未來八，無禪未來四，無等未來無，無無色定未來三，無解脫未來三，無八除入、無十一切入，二智未來六，一三昧未來三(三過向一)。",
    "T26n1543_020:0866c16_10": "若依二禪取阿羅漢道，修彼道時修一意止現在前未來四，四意斷未來四，四神足未來四，五根未來五，五力未來五，七覺意未來七，七道種未來八，一禪未來四，無等未來無，無無色定未來三，無解脫未來三，無八除入、無十一切入，二智未來六，一三昧未來三。",
    "T26n1543_020:0866c22_11": "若依第三第四禪取阿羅漢，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來七，七道種未來八，一禪未來四，無等未來無，無無色定未來三，無解脫未來三，無八除入、無十一切入，二智未來六，一三昧未來三。",
    "T26n1543_020:0866c28_12": "若依無色定取阿羅漢，修彼道時修一意止現在前未來四，四意斷未來四，四神足未來四，五根未來五，五力未來五，六覺意未來七，四道種(除戒志)未來八，無禪未來四，無等未來無，一無色定未來三，無解脫未來三，無八除入、無十一切入，二智未來六，一三昧未來三。",
    "T26n1543_020:0867a06_0": "內造品第四竟(梵本三百五十三首盧，秦四千五百二十三言)。",
    "T26n1543_020:0867a07_0": "四大犍度第五竟(三日誦)。",
    "T26n1543_020:0867a08_0": "阿毘曇八犍度論卷第二十"
}