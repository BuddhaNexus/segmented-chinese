[
    {
        "source_sentence": "無垢優婆夷問經",
        "from": "T14n0578_001:0950c03_0",
        "context_with_next_sentence": true
    },
    {
        "source_sentence": "後魏中印度三藏瞿曇般若流支譯",
        "from": "T14n0578_001:0950c05_0",
        "context_with_next_sentence": true
    },
    {
        "source_sentence": "如是我聞：一時，婆伽婆住舍婆提城寂靜宮",
        "from": "T14n0578_001:0950c06_0",
        "context_with_next_sentence": true
    },
    {
        "source_sentence": "殿重閣講堂。",
        "from": "T14n0578_001:0950c07_5",
        "context_with_next_sentence": true
    },
    {
        "source_sentence": "爾時，無垢優婆夷、賢優婆夷等諸優婆夷往詣佛所。",
        "from": "T14n0578_001:0950c08_8",
        "context_with_next_sentence": true
    },
    {
        "source_sentence": "到佛所已，頭面禮足，禮佛足已，退坐一面。",
        "from": "T14n0578_001:0950c09_8",
        "context_with_next_sentence": true
    },
    {
        "source_sentence": "爾時，世尊即告無垢優婆夷言：",
        "from": "T14n0578_001:0950c10_13",
        "context_with_next_sentence": true
    },
    {
        "source_sentence": "「汝優婆夷！",
        "from": "T14n0578_001:0950c10_19",
        "context_with_next_sentence": true
    },
    {
        "source_sentence": "不放逸行、懈怠心不？",
        "from": "T14n0578_001:0950c11_8",
        "context_with_next_sentence": true
    },
    {
        "source_sentence": "」優婆夷言：",
        "from": "T14n0578_001:0950c11_14",
        "context_with_next_sentence": true
    },
    {
        "source_sentence": "「我不懈怠、不放逸行。",
        "from": "T14n0578_001:0950c12_3",
        "context_with_next_sentence": true
    },
    {
        "source_sentence": "」佛告無垢優婆夷言：",
        "from": "T14n0578_001:0950c13_8",
        "context_with_next_sentence": true
    },
    {
        "source_sentence": "「汝常云何不懈怠耶？",
        "from": "T14n0578_001:0950c13_18",
        "context_with_next_sentence": true
    },
    {
        "source_sentence": "又汝云何不放逸行？",
        "from": "T14n0578_001:0950c14_8",
        "context_with_next_sentence": true
    },
    {
        "source_sentence": "」無垢優婆夷白佛言：",
        "from": "T14n0578_001:0950c14_18",
        "context_with_next_sentence": true
    },
    {
        "source_sentence": "「世尊！",
        "from": "T14n0578_001:0950c15_1",
        "context_with_next_sentence": true
    },
    {
        "source_sentence": "我常早起掃佛塔地，掃已塗治四廂四處，清淨塗已，散華燒香，如是供養，然後入房。",
        "from": "T14n0578_001:0950c16_19",
        "context_with_next_sentence": true
    },
    {
        "source_sentence": "既入房已，次復入禪，修四梵行，不離三歸，受持五戒，常恒如是。",
        "from": "T14n0578_001:0950c18_9",
        "context_with_next_sentence": true
    },
    {
        "source_sentence": "我不懈怠、不放逸行。",
        "from": "T14n0578_001:0950c18_19",
        "context_with_next_sentence": true
    },
    {
        "source_sentence": "」無垢優婆夷作是語已，復白佛言：",
        "from": "T14n0578_001:0950c19_14",
        "context_with_next_sentence": true
    },
    {
        "source_sentence": "「世尊！",
        "from": "T14n0578_001:0950c19_18",
        "context_with_next_sentence": true
    },
    {
        "source_sentence": "我今未知掃佛塔地所有善根得何福報？",
        "from": "T14n0578_001:0950c20_15",
        "context_with_next_sentence": true
    },
    {
        "source_sentence": "四廂塗治所有善根得何福報？",
        "from": "T14n0578_001:0950c21_10",
        "context_with_next_sentence": true
    },
    {
        "source_sentence": "散華燒香、供養佛塔所有善根得何福報？",
        "from": "T14n0578_001:0950c22_10",
        "context_with_next_sentence": true
    },
    {
        "source_sentence": "禪四梵行、三歸五戒所有善根得何福報？",
        "from": "T14n0578_001:0950c23_10",
        "context_with_next_sentence": true
    },
    {
        "source_sentence": "唯願世尊為我解說。",
        "from": "T14n0578_001:0950c24_1",
        "context_with_next_sentence": true
    },
    {
        "source_sentence": "」佛告無垢優婆夷言：",
        "from": "T14n0578_001:0950c24_11",
        "context_with_next_sentence": true
    },
    {
        "source_sentence": "「掃佛塔地，得五福報。",
        "from": "T14n0578_001:0950c25_1",
        "context_with_next_sentence": true
    },
    {
        "source_sentence": "何等為五？",
        "from": "T14n0578_001:0950c25_6",
        "context_with_next_sentence": true
    },
    {
        "source_sentence": "一者、自心清淨，他人見已生清淨心；",
        "from": "T14n0578_001:0950c26_3",
        "context_with_next_sentence": true
    },
    {
        "source_sentence": "二者、為他所愛；",
        "from": "T14n0578_001:0950c26_11",
        "context_with_next_sentence": true
    },
    {
        "source_sentence": "三者、天心歡喜；",
        "from": "T14n0578_001:0950c26_19",
        "context_with_next_sentence": true
    },
    {
        "source_sentence": "四者、集端正業；",
        "from": "T14n0578_001:0950c27_6",
        "context_with_next_sentence": true
    },
    {
        "source_sentence": "五者、命終生於善道天中。",
        "from": "T14n0578_001:0950c27_18",
        "context_with_next_sentence": true
    },
    {
        "source_sentence": "無垢當知，掃佛塔地，福報如是。",
        "from": "T14n0578_001:0950c28_12",
        "context_with_next_sentence": true
    },
    {
        "source_sentence": "「無垢當知，若人信佛，作圓輪形，塗佛塔地，散花燒香，如是供養，我說彼人身壞命終，生弗婆提，富樂自在；",
        "from": "T14n0578_001:0951a02_9",
        "context_with_next_sentence": true
    },
    {
        "source_sentence": "於彼壽終，生化樂天。",
        "from": "T14n0578_001:0951a02_19",
        "context_with_next_sentence": true
    },
    {
        "source_sentence": "「無垢當知，若人信佛，作半月形，塗佛塔地，散華燒香，如是供養，我說彼人身壞命終，生瞿陀尼，富樂自在；",
        "from": "T14n0578_001:0951a05_9",
        "context_with_next_sentence": true
    },
    {
        "source_sentence": "於彼壽終，生兜率天。",
        "from": "T14n0578_001:0951a05_19",
        "context_with_next_sentence": true
    },
    {
        "source_sentence": "「無垢當知，若人信佛，於佛塔邊，四方塗地，散花燒香，如是供養，我說彼人身壞命終，生欝單曰，富樂自在；",
        "from": "T14n0578_001:0951a08_9",
        "context_with_next_sentence": true
    },
    {
        "source_sentence": "於彼壽終，生炎摩天。",
        "from": "T14n0578_001:0951a08_19",
        "context_with_next_sentence": true
    },
    {
        "source_sentence": "「無垢當知，若人信佛，作人面形，塗佛塔地，散華燒香，如是供養，我說彼人身壞命終，生閻浮提，富樂自在；",
        "from": "T14n0578_001:0951a11_9",
        "context_with_next_sentence": true
    },
    {
        "source_sentence": "壽終生於三十三天。",
        "from": "T14n0578_001:0951a11_18",
        "context_with_next_sentence": true
    },
    {
        "source_sentence": "「無垢當知，此塗塔地，散華燒香，所有善根，果報如是。",
        "from": "T14n0578_001:0951a13_4",
        "context_with_next_sentence": true
    },
    {
        "source_sentence": "「無垢當知，若人入禪修四梵行，歸佛、法、僧，受持五戒，我說彼人無量無數善根，福報無窮無盡，後得涅槃。",
        "from": "T14n0578_001:0951a16_8",
        "context_with_next_sentence": true
    },
    {
        "source_sentence": "「無垢當知，若人歸依聲聞、緣覺，修集戒聚，不能如是無盡涅槃。",
        "from": "T14n0578_001:0951a18_8",
        "context_with_next_sentence": true
    },
    {
        "source_sentence": "何以故？",
        "from": "T14n0578_001:0951a18_12",
        "context_with_next_sentence": true
    },
    {
        "source_sentence": "受持五戒，禪四梵行，所得果報，唯除涅槃，更無處受，以福多故。",
        "from": "T14n0578_001:0951a20_3",
        "context_with_next_sentence": true
    },
    {
        "source_sentence": "」世尊爾時如是說已，無垢優婆夷心生疑念，默而無言。",
        "from": "T14n0578_001:0951a21_8",
        "context_with_next_sentence": true
    },
    {
        "source_sentence": "爾時，世尊知心念已，即從面門，出廣長舌，遍覆自面、二耳二眼、并二鼻已，遍覆虛空，覆虛空已，還攝入口，攝入口已，復語無垢優婆夷言：",
        "from": "T14n0578_001:0951a24_10",
        "context_with_next_sentence": true
    },
    {
        "source_sentence": "「汝頗曾見妄語之人，兩舌、惡口、綺語之人，有如是色舌相以不？",
        "from": "T14n0578_001:0951a25_19",
        "context_with_next_sentence": true
    },
    {
        "source_sentence": "」爾時，無垢優婆夷既聞是語，從坐而起，合掌向佛白言：",
        "from": "T14n0578_001:0951a27_4",
        "context_with_next_sentence": true
    },
    {
        "source_sentence": "「世尊！",
        "from": "T14n0578_001:0951a27_8",
        "context_with_next_sentence": true
    },
    {
        "source_sentence": "未曾見也。",
        "from": "T14n0578_001:0951a27_13",
        "context_with_next_sentence": true
    },
    {
        "source_sentence": "有實語者，未有此舌，況妄語人？",
        "from": "T14n0578_001:0951a28_7",
        "context_with_next_sentence": true
    },
    {
        "source_sentence": "唯除如來、應、正遍知，無始已來，常實語故，得如是舌。",
        "from": "T14n0578_001:0951a29_12",
        "context_with_next_sentence": true
    },
    {
        "source_sentence": "」爾時，無垢優婆夷知佛實語，離疑心喜，以偈讚曰：",
        "from": "T14n0578_001:0951b01_15",
        "context_with_next_sentence": true
    },
    {
        "source_sentence": "「我於千億劫，　　不曾憶念見，",
        "from": "T14n0578_001:0951b02_0",
        "context_with_next_sentence": true
    },
    {
        "source_sentence": "如是勝法寶，　　不憶曾供養；",
        "from": "T14n0578_001:0951b03_13",
        "context_with_next_sentence": true
    },
    {
        "source_sentence": "我今日得見，　　如是世間燈，",
        "from": "T14n0578_001:0951b04_0",
        "context_with_next_sentence": true
    },
    {
        "source_sentence": "既如是見已，　　得聞第一法。",
        "from": "T14n0578_001:0951b05_13",
        "context_with_next_sentence": true
    },
    {
        "source_sentence": "」爾時，世尊偈答無垢優婆夷曰：",
        "from": "T14n0578_001:0951b06_13",
        "context_with_next_sentence": true
    },
    {
        "source_sentence": "「汝聞已成聖，　　此真勝法寶，",
        "from": "T14n0578_001:0951b07_0",
        "context_with_next_sentence": true
    },
    {
        "source_sentence": "清淨寂靜法，　　得入涅槃城。",
        "from": "T14n0578_001:0951b08_13",
        "context_with_next_sentence": true
    },
    {
        "source_sentence": "」世尊說已，無垢優婆夷心大歡喜，比丘、比丘尼、優婆塞、優婆夷，一切眾會天、人、阿修羅、乾闥婆等，聞佛說已，讚言：",
        "from": "T14n0578_001:0951b11_12",
        "context_with_next_sentence": true
    },
    {
        "source_sentence": "「善哉！",
        "from": "T14n0578_001:0951b11_16",
        "context_with_next_sentence": true
    },
    {
        "source_sentence": "此經人天因，　　亦是涅槃道，",
        "from": "T14n0578_001:0951b12_0",
        "context_with_next_sentence": true
    },
    {
        "source_sentence": "行者向人天，　　亦趣涅槃門。",
        "from": "T14n0578_001:0951b13_13",
        "context_with_next_sentence": true
    },
    {
        "source_sentence": "譯此經功德，　　普施諸眾生，",
        "from": "T14n0578_001:0951b14_0",
        "context_with_next_sentence": true
    },
    {
        "source_sentence": "願速修因道，　　得人、天、涅槃。",
        "from": "T14n0578_001:0951b15_15",
        "context_with_next_sentence": true
    },
    {
        "source_sentence": "無垢優婆夷問經",
        "from": "T14n0578_001:0951b16_100",
        "context_with_next_sentence": false
    }
]