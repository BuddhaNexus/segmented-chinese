{
    "T05n0220_099:0547a05_0": "大般若波羅蜜多經卷第九十九",
    "T05n0220_099:0547a07_0": "三藏法師玄奘奉　詔譯",
    "T05n0220_099:0547a08_0": "初分歎眾德品第二十八之二",
    "T05n0220_099:0547a09_0": "「憍尸迦！",
    "T05n0220_099:0547a09_1": "預流無量故，菩薩摩訶薩所行般若波羅蜜多亦無量；一來、不還、阿羅漢無量故，菩薩摩訶薩所行般若波羅蜜多亦無量。",
    "T05n0220_099:0547a11_2": "所以者何？",
    "T05n0220_099:0547a12_3": "以預流等量不可得故說無量。",
    "T05n0220_099:0547a12_4": "憍尸迦！",
    "T05n0220_099:0547a13_5": "譬如虛空量不可得，預流等亦如是量不可得。",
    "T05n0220_099:0547a14_6": "憍尸迦！",
    "T05n0220_099:0547a14_7": "虛空無量故，預流等亦無量。",
    "T05n0220_099:0547a14_8": "預流等無量故，菩薩摩訶薩所行般若波羅蜜多亦無量。",
    "T05n0220_099:0547a16_9": "「憍尸迦！",
    "T05n0220_099:0547a16_10": "預流向預流果無量故，菩薩摩訶薩所行般若波羅蜜多亦無量；一來向一來果、不還向不還果、阿羅漢向阿羅漢果無量故，菩薩摩訶薩所行般若波羅蜜多亦無量。",
    "T05n0220_099:0547a20_11": "所以者何？",
    "T05n0220_099:0547a20_12": "以預流向預流果等量不可得故說無量。",
    "T05n0220_099:0547a21_13": "憍尸迦！",
    "T05n0220_099:0547a21_14": "譬如虛空量不可得，預流向預流果等亦如是量不可得。",
    "T05n0220_099:0547a22_15": "憍尸迦！",
    "T05n0220_099:0547a22_16": "虛空無量故，預流向預流果等亦無量。",
    "T05n0220_099:0547a23_17": "預流向預流果等無量故，菩薩摩訶薩所行般若波羅蜜多亦無量。",
    "T05n0220_099:0547a25_18": "「憍尸迦！",
    "T05n0220_099:0547a25_19": "獨覺無量故，菩薩摩訶薩所行般若波羅蜜多亦無量；獨覺向獨覺果無量故，菩薩摩訶薩所行般若波羅蜜多亦無量。",
    "T05n0220_099:0547a28_20": "所以者何？",
    "T05n0220_099:0547a28_21": "以獨覺等量不可得故說無量。",
    "T05n0220_099:0547a29_22": "憍尸迦！",
    "T05n0220_099:0547a29_23": "譬如虛空量不可得，獨覺等亦如是量不可得。",
    "T05n0220_099:0547b01_24": "憍尸迦！",
    "T05n0220_099:0547b01_25": "虛空無量故，獨覺等亦無量。",
    "T05n0220_099:0547b02_26": "獨覺等無量故，菩薩摩訶薩所行般若波羅蜜多亦無量。",
    "T05n0220_099:0547b03_27": "「憍尸迦！",
    "T05n0220_099:0547b03_28": "菩薩摩訶薩無量故，菩薩摩訶薩所行般若波羅蜜多亦無量；三藐三佛陀無量故，菩薩摩訶薩所行般若波羅蜜多亦無量。",
    "T05n0220_099:0547b06_29": "所以者何？",
    "T05n0220_099:0547b06_30": "以菩薩摩訶薩等量不可得故說無量。",
    "T05n0220_099:0547b07_31": "憍尸迦！",
    "T05n0220_099:0547b07_32": "譬如虛空量不可得，菩薩摩訶薩等亦如是量不可得。",
    "T05n0220_099:0547b09_0": "憍尸迦！",
    "T05n0220_099:0547b09_1": "虛空無量故，菩薩摩訶薩等亦無量。",
    "T05n0220_099:0547b10_0": "菩薩摩訶薩等無量故，菩薩摩訶薩所行般若波羅蜜多亦無量。",
    "T05n0220_099:0547b11_1": "「憍尸迦！",
    "T05n0220_099:0547b11_2": "菩薩摩訶薩法無量故，菩薩摩訶薩所行般若波羅蜜多亦無量；無上正等菩提無量故，菩薩摩訶薩所行般若波羅蜜多亦無量。",
    "T05n0220_099:0547b14_3": "所以者何？",
    "T05n0220_099:0547b14_4": "以菩薩摩訶薩法等量不可得故說無量。",
    "T05n0220_099:0547b15_5": "憍尸迦！",
    "T05n0220_099:0547b15_6": "譬如虛空量不可得，菩薩摩訶薩法等亦如是量不可得。",
    "T05n0220_099:0547b17_7": "憍尸迦！",
    "T05n0220_099:0547b17_8": "虛空無量故，菩薩摩訶薩法等亦無量。",
    "T05n0220_099:0547b18_9": "菩薩摩訶薩法等無量故，菩薩摩訶薩所行般若波羅蜜多亦無量。",
    "T05n0220_099:0547b19_10": "「憍尸迦！",
    "T05n0220_099:0547b19_11": "聲聞乘無量故，菩薩摩訶薩所行般若波羅蜜多亦無量；獨覺乘、無上乘無量故，菩薩摩訶薩所行般若波羅蜜多亦無量。",
    "T05n0220_099:0547b22_12": "所以者何？",
    "T05n0220_099:0547b22_13": "以聲聞乘等量不可得故說無量。",
    "T05n0220_099:0547b23_14": "憍尸迦！",
    "T05n0220_099:0547b23_15": "譬如虛空量不可得，聲聞乘等亦如是量不可得。",
    "T05n0220_099:0547b24_16": "憍尸迦！",
    "T05n0220_099:0547b25_17": "虛空無量故，聲聞乘等亦無量。",
    "T05n0220_099:0547b25_18": "聲聞乘等無量故，菩薩摩訶薩所行般若波羅蜜多亦無量。",
    "T05n0220_099:0547b27_19": "「憍尸迦！",
    "T05n0220_099:0547b27_20": "由此緣故我作是說：色等無量故，菩薩摩訶薩所行般若波羅蜜多亦無量。",
    "T05n0220_099:0547b29_0": "「憍尸迦！",
    "T05n0220_099:0547b29_1": "色無邊故，菩薩摩訶薩所行般若波羅蜜多亦無邊；受、想、行、識無邊故，菩薩摩訶薩所行般若波羅蜜多亦無邊。",
    "T05n0220_099:0547c02_2": "所以者何？",
    "T05n0220_099:0547c02_3": "以色蘊等，若中若邊皆不可得，故說無邊。",
    "T05n0220_099:0547c03_4": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0547c05_5": "「憍尸迦！",
    "T05n0220_099:0547c05_6": "眼處無邊故，菩薩摩訶薩所行般若波羅蜜多亦無邊；耳、鼻、舌、身、意處無邊故，菩薩摩訶薩所行般若波羅蜜多亦無邊。",
    "T05n0220_099:0547c07_7": "所以者何？",
    "T05n0220_099:0547c08_8": "以眼處等，若中若邊皆不可得，故說無邊。",
    "T05n0220_099:0547c09_9": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0547c10_10": "「憍尸迦！",
    "T05n0220_099:0547c10_11": "色處無邊故，菩薩摩訶薩所行般若波羅蜜多亦無邊；聲、香、味、觸、法處無邊故，菩薩摩訶薩所行般若波羅蜜多亦無邊。",
    "T05n0220_099:0547c13_12": "所以者何？",
    "T05n0220_099:0547c13_13": "以色處等，若中若邊皆不可得，故說無邊。",
    "T05n0220_099:0547c14_14": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0547c15_15": "「憍尸迦！",
    "T05n0220_099:0547c15_16": "眼界無邊故，菩薩摩訶薩所行般若波羅蜜多亦無邊；色界、眼識界及眼觸、眼觸為緣所生諸受無邊故，菩薩摩訶薩所行般若波羅蜜多亦無邊。",
    "T05n0220_099:0547c19_0": "所以者何？",
    "T05n0220_099:0547c19_1": "以眼界等，若中若邊皆不可得，故說無邊。",
    "T05n0220_099:0547c20_2": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0547c21_3": "「憍尸迦！",
    "T05n0220_099:0547c21_4": "耳界無邊故，菩薩摩訶薩所行般若波羅蜜多亦無邊；聲界、耳識界及耳觸、耳觸為緣所生諸受無邊故，菩薩摩訶薩所行般若波羅蜜多亦無邊。",
    "T05n0220_099:0547c24_5": "所以者何？",
    "T05n0220_099:0547c25_6": "以耳界等，若中若邊皆不可得，故說無邊。",
    "T05n0220_099:0547c26_0": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0547c27_1": "「憍尸迦！",
    "T05n0220_099:0547c27_2": "鼻界無邊故，菩薩摩訶薩所行般若波羅蜜多亦無邊；香界、鼻識界及鼻觸、鼻觸為緣所生諸受無邊故，菩薩摩訶薩所行般若波羅蜜多亦無邊。",
    "T05n0220_099:0548a01_3": "所以者何？",
    "T05n0220_099:0548a01_4": "以鼻界等，若中若邊皆不可得，故說無邊。",
    "T05n0220_099:0548a02_5": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548a04_6": "「憍尸迦！",
    "T05n0220_099:0548a04_7": "舌界無邊故，菩薩摩訶薩所行般若波羅蜜多亦無邊；味界、舌識界及舌觸、舌觸為緣所生諸受無邊故，菩薩摩訶薩所行般若波羅蜜多亦無邊。",
    "T05n0220_099:0548a07_8": "所以者何？",
    "T05n0220_099:0548a07_9": "以舌界等，若中若邊皆不可得，故說無邊。",
    "T05n0220_099:0548a08_10": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548a09_11": "「憍尸迦！",
    "T05n0220_099:0548a10_12": "身界無邊故，菩薩摩訶薩所行般若波羅蜜多亦無邊；觸界、身識界及身觸、身觸為緣所生諸受無邊故，菩薩摩訶薩所行般若波羅蜜多亦無邊。",
    "T05n0220_099:0548a13_13": "所以者何？",
    "T05n0220_099:0548a13_14": "以身界等，若中若邊皆不可得，故說無邊。",
    "T05n0220_099:0548a14_15": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548a15_16": "「憍尸迦！",
    "T05n0220_099:0548a16_0": "意界無邊故，菩薩摩訶薩所行般若波羅蜜多亦無邊；法界、意識界及意觸、意觸為緣所生諸受無邊故，菩薩摩訶薩所行般若波羅蜜多亦無邊。",
    "T05n0220_099:0548a19_1": "所以者何？",
    "T05n0220_099:0548a19_2": "以意界等，若中若邊皆不可得，故說無邊。",
    "T05n0220_099:0548a20_3": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548a21_4": "「憍尸迦！",
    "T05n0220_099:0548a21_5": "地界無邊故，菩薩摩訶薩所行般若波羅蜜多亦無邊；水、火、風、空、識界無邊故，菩薩摩訶薩所行般若波羅蜜多亦無邊。",
    "T05n0220_099:0548a24_6": "所以者何？",
    "T05n0220_099:0548a24_7": "以地界等，若中若邊皆不可得，故說無邊。",
    "T05n0220_099:0548a25_8": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548a26_9": "「憍尸迦！",
    "T05n0220_099:0548a27_10": "苦聖諦無邊故，菩薩摩訶薩所行般若波羅蜜多亦無邊；集、滅、道聖諦無邊故，菩薩摩訶薩所行般若波羅蜜多亦無邊。",
    "T05n0220_099:0548a29_11": "所以者何？",
    "T05n0220_099:0548b01_0": "以苦聖諦等，若中若邊皆不可得，故說無邊。",
    "T05n0220_099:0548b02_0": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548b03_1": "「憍尸迦！",
    "T05n0220_099:0548b03_2": "無明無邊故，菩薩摩訶薩所行般若波羅蜜多亦無邊；行、識、名色、六處、觸、受、愛、取、有、生、老死愁歎苦憂惱無邊故，菩薩摩訶薩所行般若波羅蜜多亦無邊。",
    "T05n0220_099:0548b06_3": "所以者何？",
    "T05n0220_099:0548b07_4": "以無明等，若中若邊皆不可得，故說無邊。",
    "T05n0220_099:0548b08_5": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548b10_0": "「憍尸迦！",
    "T05n0220_099:0548b10_1": "內空無邊故，菩薩摩訶薩所行般若波羅蜜多亦無邊；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無邊故，菩薩摩訶薩所行般若波羅蜜多亦無邊。",
    "T05n0220_099:0548b15_2": "所以者何？",
    "T05n0220_099:0548b16_3": "以內空等，若中若邊皆不可得，故說無邊。",
    "T05n0220_099:0548b17_0": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548b18_1": "「憍尸迦！",
    "T05n0220_099:0548b18_2": "真如無邊故，菩薩摩訶薩所行般若波羅蜜多亦無邊；法界、法性、不虛妄性、不變異性、平等性、離生性、法定、法住、實際、虛空界、不思議界無邊故，菩薩摩訶薩所行般若波羅蜜多亦無邊。",
    "T05n0220_099:0548b22_3": "所以者何？",
    "T05n0220_099:0548b22_4": "以真如等，若中若邊皆不可得，故說無邊。",
    "T05n0220_099:0548b23_5": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548b25_0": "「憍尸迦！",
    "T05n0220_099:0548b25_1": "布施波羅蜜多無邊故，菩薩摩訶薩所行般若波羅蜜多亦無邊；淨戒、安忍、精進、靜慮、般若波羅蜜多無邊故，菩薩摩訶薩所行般若波羅蜜多亦無邊。",
    "T05n0220_099:0548b28_2": "所以者何？",
    "T05n0220_099:0548b28_3": "以布施波羅蜜多等，若中若邊皆不可得，故說無邊。",
    "T05n0220_099:0548b30_0": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548c01_1": "「憍尸迦！",
    "T05n0220_099:0548c01_2": "四靜慮無邊故，菩薩摩訶薩所行般若波羅蜜多亦無邊；四無量、四無色定無邊故，菩薩摩訶薩所行般若波羅蜜多亦無邊。",
    "T05n0220_099:0548c04_3": "所以者何？",
    "T05n0220_099:0548c04_4": "以四靜慮等，若中若邊皆不可得，故說無邊。",
    "T05n0220_099:0548c05_5": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548c06_6": "「憍尸迦！",
    "T05n0220_099:0548c06_7": "八解脫無邊故，菩薩摩訶薩所行般若波羅蜜多亦無邊；八勝處、九次第定、十遍處無邊故，菩薩摩訶薩所行般若波羅蜜多亦無邊。",
    "T05n0220_099:0548c09_8": "所以者何？",
    "T05n0220_099:0548c10_0": "以八解脫等，若中若邊皆不可得，故說無邊。",
    "T05n0220_099:0548c11_0": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548c12_1": "「憍尸迦！",
    "T05n0220_099:0548c12_2": "四念住無邊故，菩薩摩訶薩所行般若波羅蜜多亦無邊；四正斷、四神足、五根、五力、七等覺支、八聖道支無邊故，菩薩摩訶薩所行般若波羅蜜多亦無邊。",
    "T05n0220_099:0548c15_3": "所以者何？",
    "T05n0220_099:0548c16_4": "以四念住等，若中若邊皆不可得，故說無邊。",
    "T05n0220_099:0548c17_5": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548c18_6": "「憍尸迦！",
    "T05n0220_099:0548c18_7": "空解脫門無邊故，菩薩摩訶薩所行般若波羅蜜多亦無邊；無相、無願解脫門無邊故，菩薩摩訶薩所行般若波羅蜜多亦無邊。",
    "T05n0220_099:0548c21_8": "所以者何？",
    "T05n0220_099:0548c21_9": "以空解脫門等，若中若邊皆不可得，故說無邊。",
    "T05n0220_099:0548c22_10": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0548c25_0": "「憍尸迦！",
    "T05n0220_099:0548c25_1": "五眼無邊故，菩薩摩訶薩所行般若波羅蜜多亦無邊；六神通無邊故，菩薩摩訶薩所行般若波羅蜜多亦無邊。",
    "T05n0220_099:0548c27_2": "所以者何？",
    "T05n0220_099:0548c27_3": "以五眼等，若中若邊皆不可得，故說無邊。",
    "T05n0220_099:0548c28_4": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549a01_5": "「憍尸迦！",
    "T05n0220_099:0549a01_6": "佛十力無邊故，菩薩摩訶薩所行般若波羅蜜多亦無邊；四無所畏、四無礙解、大慈、大悲、大喜、大捨、十八佛不共法無邊故，菩薩摩訶薩所行般若波羅蜜多亦無邊。",
    "T05n0220_099:0549a04_7": "所以者何？",
    "T05n0220_099:0549a05_8": "以佛十力等，若中若邊皆不可得，故說無邊。",
    "T05n0220_099:0549a06_9": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549a07_10": "「憍尸迦！",
    "T05n0220_099:0549a07_11": "無忘失法無邊故，菩薩摩訶薩所行般若波羅蜜多亦無邊；恒住捨性無邊故，菩薩摩訶薩所行般若波羅蜜多亦無邊。",
    "T05n0220_099:0549a10_12": "所以者何？",
    "T05n0220_099:0549a10_13": "以無忘失法等，若中若邊皆不可得，故說無邊。",
    "T05n0220_099:0549a11_14": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549a12_15": "「憍尸迦！",
    "T05n0220_099:0549a12_16": "一切智無邊故，菩薩摩訶薩所行般若波羅蜜多亦無邊；道相智、一切相智無邊故，菩薩摩訶薩所行般若波羅蜜多亦無邊。",
    "T05n0220_099:0549a15_17": "所以者何？",
    "T05n0220_099:0549a15_18": "以一切智等，若中若邊皆不可得，故說無邊。",
    "T05n0220_099:0549a16_19": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549a18_20": "「憍尸迦！",
    "T05n0220_099:0549a18_21": "一切陀羅尼門無邊故，菩薩摩訶薩所行般若波羅蜜多亦無邊；一切三摩地門無邊故，菩薩摩訶薩所行般若波羅蜜多亦無邊。",
    "T05n0220_099:0549a21_22": "所以者何？",
    "T05n0220_099:0549a21_23": "以一切陀羅尼門等，若中若邊皆不可得，故說無邊。",
    "T05n0220_099:0549a22_24": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549a24_0": "「憍尸迦！",
    "T05n0220_099:0549a24_1": "預流無邊故，菩薩摩訶薩所行般若波羅蜜多亦無邊；一來、不還、阿羅漢無邊故，菩薩摩訶薩所行般若波羅蜜多亦無邊。",
    "T05n0220_099:0549a26_2": "所以者何？",
    "T05n0220_099:0549a27_3": "以預流等，若中若邊皆不可得，故說無邊。",
    "T05n0220_099:0549a28_4": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549a29_5": "「憍尸迦！",
    "T05n0220_099:0549a29_6": "預流向預流果無邊故，菩薩摩訶薩所行般若波羅蜜多亦無邊；一來向一來果、不還向不還果、阿羅漢向阿羅漢果無邊故，菩薩摩訶薩所行般若波羅蜜多亦無邊。",
    "T05n0220_099:0549b04_7": "所以者何？",
    "T05n0220_099:0549b04_8": "以預流向預流果等，若中若邊皆不可得，故說無邊。",
    "T05n0220_099:0549b05_9": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549b06_10": "「憍尸迦！",
    "T05n0220_099:0549b07_0": "獨覺無邊故，菩薩摩訶薩所行般若波羅蜜多亦無邊；獨覺菩提無邊故，菩薩摩訶薩所行般若波羅蜜多亦無邊。",
    "T05n0220_099:0549b09_1": "所以者何？",
    "T05n0220_099:0549b09_2": "以獨覺等，若中若邊皆不可得，故說無邊。",
    "T05n0220_099:0549b10_3": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549b11_4": "「憍尸迦！",
    "T05n0220_099:0549b12_5": "菩薩摩訶薩無邊故，菩薩摩訶薩所行般若波羅蜜多亦無邊；三藐三佛陀無邊故，菩薩摩訶薩所行般若波羅蜜多亦無邊。",
    "T05n0220_099:0549b14_6": "所以者何？",
    "T05n0220_099:0549b15_7": "以菩薩摩訶薩等，若中若邊皆不可得，故說無邊。",
    "T05n0220_099:0549b16_8": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549b17_9": "「憍尸迦！",
    "T05n0220_099:0549b17_10": "菩薩摩訶薩法無邊故，菩薩摩訶薩所行般若波羅蜜多亦無邊；無上正等菩提無邊故，菩薩摩訶薩所行般若波羅蜜多亦無邊。",
    "T05n0220_099:0549b20_11": "所以者何？",
    "T05n0220_099:0549b20_12": "以菩薩摩訶薩法等，若中若邊皆不可得，故說無邊。",
    "T05n0220_099:0549b22_13": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549b23_14": "「憍尸迦！",
    "T05n0220_099:0549b23_15": "聲聞乘無邊故，菩薩摩訶薩所行般若波羅蜜多亦無邊；獨覺乘、無上乘無邊故，菩薩摩訶薩所行般若波羅蜜多亦無邊。",
    "T05n0220_099:0549b26_16": "所以者何？",
    "T05n0220_099:0549b26_17": "以聲聞乘等，若中若邊皆不可得，故說無邊。",
    "T05n0220_099:0549b27_18": "彼無邊故，菩薩摩訶薩所行般若波羅蜜多亦說無邊。",
    "T05n0220_099:0549b28_19": "「憍尸迦！",
    "T05n0220_099:0549b28_20": "由此緣故我作是說：色等無邊故，菩薩摩訶薩所行般若波羅蜜多亦無邊。",
    "T05n0220_099:0549c02_0": "「復次，憍尸迦！",
    "T05n0220_099:0549c02_1": "所緣無邊故，菩薩摩訶薩所行般若波羅蜜多亦無邊。」",
    "T05n0220_099:0549c03_2": "時，天帝釋問善現言：「大德！",
    "T05n0220_099:0549c04_3": "云何所緣無邊故，菩薩摩訶薩所行般若波羅蜜多亦無邊？」",
    "T05n0220_099:0549c05_4": "善現答言：「憍尸迦！",
    "T05n0220_099:0549c05_5": "一切智智所緣無邊故，菩薩摩訶薩所行般若波羅蜜多亦無邊。",
    "T05n0220_099:0549c07_6": "「復次，憍尸迦！",
    "T05n0220_099:0549c07_7": "法界所緣無邊故，菩薩摩訶薩所行般若波羅蜜多亦無邊。」",
    "T05n0220_099:0549c09_0": "時，天帝釋問善現言：「大德！",
    "T05n0220_099:0549c09_1": "云何法界所緣無邊故，菩薩摩訶薩所行般若波羅蜜多亦無邊？」",
    "T05n0220_099:0549c11_2": "善現答言：「憍尸迦！",
    "T05n0220_099:0549c11_3": "法界無邊故，所緣亦無邊；所緣無邊故，法界亦無邊。",
    "T05n0220_099:0549c12_4": "法界所緣無邊故，菩薩摩訶薩所行般若波羅蜜多亦無邊。",
    "T05n0220_099:0549c14_5": "「復次，憍尸迦！",
    "T05n0220_099:0549c14_6": "真如所緣無邊故，菩薩摩訶薩所行般若波羅蜜多亦無邊。」",
    "T05n0220_099:0549c15_7": "時，天帝釋問善現言：「大德！",
    "T05n0220_099:0549c16_8": "云何真如所緣無邊故，菩薩摩訶薩所行般若波羅蜜多亦無邊？」",
    "T05n0220_099:0549c17_9": "善現答言：「憍尸迦！",
    "T05n0220_099:0549c18_10": "真如無邊故，所緣亦無邊；所緣無邊故，真如亦無邊。",
    "T05n0220_099:0549c19_11": "真如所緣無邊故，菩薩摩訶薩所行般若波羅蜜多亦無邊。",
    "T05n0220_099:0549c20_12": "「復次，憍尸迦！",
    "T05n0220_099:0549c21_13": "有情無邊故，菩薩摩訶薩所行般若波羅蜜多亦無邊。」",
    "T05n0220_099:0549c22_14": "時，天帝釋問善現言：「云何有情無邊故，菩薩摩訶薩所行般若波羅蜜多亦無邊？」",
    "T05n0220_099:0549c24_15": "善現答言：「憍尸迦！",
    "T05n0220_099:0549c24_16": "於汝意云何？",
    "T05n0220_099:0549c24_17": "所言有情，有情者是何法增語？」",
    "T05n0220_099:0549c25_18": "天帝釋言：「大德！",
    "T05n0220_099:0549c26_0": "所言有情，有情者非法增語，亦非非法增語，但是假立客名所攝、無事名所攝、無緣名所攝。」",
    "T05n0220_099:0549c28_1": "善現復言：「憍尸迦！",
    "T05n0220_099:0549c28_2": "於汝意云何？",
    "T05n0220_099:0549c28_3": "於此般若波羅蜜多中，為亦顯示有實有情不？」",
    "T05n0220_099:0549c29_4": "天帝釋言：「不也！",
    "T05n0220_099:0550a01_5": "大德！」",
    "T05n0220_099:0550a01_6": "善現告言：「憍尸迦！",
    "T05n0220_099:0550a01_7": "於此般若波羅蜜多中，既不顯示有實有情，故說無邊，以彼中邊不可得故。",
    "T05n0220_099:0550a03_8": "「憍尸迦！",
    "T05n0220_099:0550a03_9": "於汝意云何？",
    "T05n0220_099:0550a04_0": "若諸如來、應、正等覺經殑伽沙等劫住說諸有情名字，此中頗有有情有生有滅不？」",
    "T05n0220_099:0550a05_1": "天帝釋言：「不也！",
    "T05n0220_099:0550a06_2": "大德！",
    "T05n0220_099:0550a06_3": "何以故？",
    "T05n0220_099:0550a06_4": "以諸有情本性淨故，彼從本來無所有故。」",
    "T05n0220_099:0550a07_5": "善現告言：「憍尸迦！",
    "T05n0220_099:0550a08_6": "由此緣故我作是說：有情無邊故，菩薩摩訶薩所行般若波羅蜜多亦無邊。」",
    "T05n0220_099:0550a10_0": "初分攝受品第二十九之一",
    "T05n0220_099:0550a11_0": "爾時，會中天帝釋等欲界天眾、梵天王等色界諸天及伊舍那神仙天女，同時三返高聲唱言：「善哉！",
    "T05n0220_099:0550a13_1": "善哉！",
    "T05n0220_099:0550a13_2": "尊者善現承佛神力、佛為依處，善為我等天人世間，分別開示微妙正法，所謂般若波羅蜜多。",
    "T05n0220_099:0550a15_3": "若有菩薩於此般若波羅蜜多，能如說行不遠離者，我等於彼敬事如佛。",
    "T05n0220_099:0550a17_4-0": "「如是般若波羅蜜多甚深教中無法可得，所謂此中無色可得，無受、想、行、識可得；無眼處可得，無耳、鼻、舌、身、意處可得；無色處可得，無聲、香、味、觸、法處可得；無眼界可得，無色界、眼識界及眼觸、眼觸為緣所生諸受可得；無耳界可得，無聲界、耳識界及耳觸、耳觸為緣所生諸受可得；無鼻界可得，無香界、鼻識界及鼻觸、",
    "T05n0220_099:0550a17_4-1": "鼻觸為緣所生諸受可得；無舌界可得，無味界、舌識界及舌觸、舌觸為緣所生諸受可得；無身界可得，無觸界、身識界及身觸、身觸為緣所生諸受可得；無意界可得，無法界、意識界及意觸、意觸為緣所生諸受可得；無地界可得，無水、火、風、空、識界可得；無苦聖諦可得，無集、滅、道聖諦可得；無無明可得，無行、識、名色、六處、觸、",
    "T05n0220_099:0550a17_4-2": "受、愛、取、有、生、老死愁歎苦憂惱可得；無內空可得，無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空可得；無真如可得，無法界、法性、不虛妄性、不變異性、平等性、離生性、法定、法住、實際、虛空界、不思議界可得；",
    "T05n0220_099:0550a17_4-3": "無布施波羅蜜多可得，無淨戒、安忍、精進、靜慮、般若波羅蜜多可得；無四靜慮可得，無四無量、四無色定可得；無八解脫可得，無八勝處、九次第定、十遍處可得；無四念住可得，無四正斷、四神足、五根、五力、七等覺支、八聖道支可得；無空解脫門可得，無無相、無願解脫門可得；無五眼可得，無六神通可得；無佛十力可得，無四無所畏、",
    "T05n0220_099:0550a17_4-4": "四無礙解、大慈、大悲、大喜、大捨、十八佛不共法可得；無無忘失法可得，無恒住捨性可得；無一切智可得，無道相智、一切相智可得；無一切陀羅尼門可得，無一切三摩地門可得；無預流可得，無一來、不還、阿羅漢可得；無預流向預流果可得，無一來向一來果、不還向不還果、阿羅漢向阿羅漢果可得；無獨覺可得，無獨覺向獨覺果可得；",
    "T05n0220_099:0550a17_4-5": "無菩薩摩訶薩可得，無三藐三佛陀可得；無菩薩摩訶薩法可得，無無上正等菩提可得；無聲聞乘可得，無獨覺乘、無上乘可得。",
    "T05n0220_099:0550b27_5": "雖無如是諸法可得，而有施設三乘之教，所謂聲聞、獨覺、無上乘教。」",
    "T05n0220_099:0550b29_0": "爾時，佛告諸天仙等：「如是！",
    "T05n0220_099:0550b29_1": "如是！",
    "T05n0220_099:0550b29_2": "如汝所說。",
    "T05n0220_099:0550b29_3": "於此般若波羅蜜多甚深教中，雖無色等諸法可得，而有施設三乘之教。",
    "T05n0220_099:0550c02_4": "若有菩薩於此般若波羅蜜多，以無所得而為方便，能如說行不遠離者，汝天仙等於彼菩薩應當敬事猶如如來。",
    "T05n0220_099:0550c05_5": "「汝等當知！",
    "T05n0220_099:0550c05_6": "非即布施波羅蜜多如來可得，非離布施波羅蜜多如來可得；非即淨戒、安忍、精進、靜慮、般若波羅蜜多如來可得，非離淨戒、安忍、精進、靜慮、般若波羅蜜多如來可得。",
    "T05n0220_099:0550c09_7": "非即內空如來可得，非離內空如來可得；非即外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空如來可得，非離外空乃至無性自性空如來可得。",
    "T05n0220_099:0550c14_8": "非即真如如來可得，非離真如如來可得；非即法界、法性、不虛妄性、不變異性、平等性、離生性、法定、法住、實際、虛空界、不思議界如來可得，非離法界乃至不思議界如來可得。",
    "T05n0220_099:0550c18_9": "非即苦聖諦如來可得，非離苦聖諦如來可得；非即集、滅、道聖諦如來可得，非離集、滅、道聖諦如來可得。",
    "T05n0220_099:0550c20_10": "非即四靜慮如來可得，非離四靜慮如來可得；非即四無量、四無色定如來可得，非離四無量、四無色定如來可得。",
    "T05n0220_099:0550c23_11": "非即八解脫如來可得，非離八解脫如來可得；非即八勝處、九次第定、十遍處如來可得，非離八勝處、九次第定、十遍處如來可得。",
    "T05n0220_099:0550c26_12": "非即四念住如來可得，非離四念住如來可得；非即四正斷、四神足、五根、五力、七等覺支、八聖道支如來可得，非離四正斷、四神足、五根、五力、七等覺支、八聖道支如來可得。",
    "T05n0220_099:0551a01_13": "非即空解脫門如來可得，非離空解脫門如來可得；非即無相、無願解脫門如來可得，非離無相、無願解脫門如來可得。",
    "T05n0220_099:0551a03_14": "非即五眼如來可得，非離五眼如來可得；非即六神通如來可得，非離六神通如來可得。",
    "T05n0220_099:0551a05_15": "非即佛十力如來可得，非離佛十力如來可得；非即四無所畏、四無礙解、大慈、大悲、大喜、大捨、十八佛不共法如來可得，非離四無所畏乃至十八佛不共法如來可得。",
    "T05n0220_099:0551a09_16": "非即無忘失法如來可得，非離無忘失法如來可得；非即恒住捨性如來可得，非離恒住捨性如來可得。",
    "T05n0220_099:0551a11_17": "非即一切智如來可得，非離一切智如來可得；非即道相智、一切相智如來可得，非離道相智、一切相智如來可得。",
    "T05n0220_099:0551a14_18": "非即一切陀羅尼門如來可得，非離一切陀羅尼門如來可得；非即一切三摩地門如來可得，非離一切三摩地門如來可得。",
    "T05n0220_099:0551a17_19": "非即預流如來可得，非離預流如來可得；非即一來、不還、阿羅漢如來可得，非離一來、不還、阿羅漢如來可得。",
    "T05n0220_099:0551a19_20": "非即預流向預流果如來可得，非離預流向預流果如來可得；非即一來向一來果、不還向不還果、阿羅漢向阿羅漢果如來可得，非離一來向乃至阿羅漢果如來可得。",
    "T05n0220_099:0551a23_21": "非即獨覺如來可得，非離獨覺如來可得；非即獨覺向獨覺果如來可得，非離獨覺向獨覺果如來可得。",
    "T05n0220_099:0551a25_22": "非即菩薩摩訶薩如來可得，非離菩薩摩訶薩如來可得；非即三藐三佛陀如來可得，非離三藐三佛陀如來可得。",
    "T05n0220_099:0551a28_23": "非即菩薩摩訶薩法如來可得，非離菩薩摩訶薩法如來可得；非即無上正等菩提如來可得，非離無上正等菩提如來可得。",
    "T05n0220_099:0551b01_24": "非即聲聞乘如來可得，非離聲聞乘如來可得；非即獨覺乘、無上乘如來可得，非離獨覺乘、無上乘如來可得。",
    "T05n0220_099:0551b04_0": "「諸天仙輩！",
    "T05n0220_099:0551b04_1": "汝等當知！",
    "T05n0220_099:0551b04_2": "若菩薩摩訶薩以無所得為方便，於一切法能勤修學，謂學布施波羅蜜多，學淨戒、安忍、精進、靜慮、般若波羅蜜多；學內空，學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；學真如，學法界、法性、不虛妄性、不變異性、平等性、離生性、法定、法住、實際、虛空界、不思議界；學諸聖諦；學四靜慮，學四無量、四無色定；學八解脫，學八勝處、九次第定、十遍處；學四念住，學四正斷、四神足、五根、五力、七等覺支、八聖道支；學空解脫門，學無相、無願解脫門；學五眼，學六神通；學佛十力，學四無所畏、四無礙解、大慈、大悲、大喜、大捨、十八佛不共法；學無忘失法，學恒住捨性；學一切智，學道相智、一切相智；學一切陀羅尼門，學一切三摩地門；學預流，學一來、不還、阿羅漢；學預流向預流果，學一來向一來果，學不還向不還果，學阿羅漢向阿羅漢果；學獨覺，學獨覺向獨覺果；學菩薩摩訶薩，學三藐三佛陀；學菩薩摩訶薩法，學無上正等菩提；學聲聞乘，學獨覺乘、無上乘。",
    "T05n0220_099:0551b26_3": "如是菩薩摩訶薩於般若波羅蜜多，能正修行常不遠離，是故汝等於彼菩薩應當敬事猶如如來。",
    "T05n0220_099:0551b29_0": "「汝等當知！",
    "T05n0220_099:0551b29_1": "我於往昔然燈如來、應、正等覺出現世時，於眾花城四衢路首，見然燈佛，散五莖花，布髮掩泥，聞無上法，以無所得為方便故，便得不離布施波羅蜜多，不離淨戒波羅蜜多，不離安忍波羅蜜多，不離精進波羅蜜多，不離靜慮波羅蜜多，不離般若波羅蜜多；不離內空，不離外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不離真如，不離法界、法性、不虛妄性、不變異性、平等性、離生性、法定、法住、實際、虛空界、不思議界；不離諸聖諦；不離四靜慮，不離四無量、四無色定；不離八解脫，不離八勝處、九次第定、十遍處；不離四念住，不離四正斷、四神足、五根、五力、七等覺支、八聖道支；不離空解脫門，不離無相、無願解脫門；不離五眼，不離六神通；不離佛十力，不離四無所畏、四無礙解、大慈、大悲、大喜、大捨、十八佛不共法；不離無忘失法，不離恒住捨性；不離一切智，不離道相智、一切相智；不離一切陀羅尼門，不離一切三摩地門；不離諸餘無量佛法。",
    "T05n0220_099:0551c20_2": "時然燈佛即便授我阿耨多羅三藐三菩提記，謂作是言：『善男子！",
    "T05n0220_099:0551c21_3": "汝當來世過一無數大劫，於此世界賢劫之中，當得作佛，號能寂如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。』」",
    "T05n0220_099:0551c25_0": "時，諸天仙等白佛言：「世尊！",
    "T05n0220_099:0551c25_1": "如是般若波羅蜜多甚為希有，令諸菩薩摩訶薩眾速能攝取一切智智，以無所得為方便故。",
    "T05n0220_099:0551c27_2-0": "所謂於色不取不捨為方便故，於受、想、行、識不取不捨為方便故；於眼處不取不捨為方便故，於耳、鼻、舌、身、意處不取不捨為方便故；於色處不取不捨為方便故，於聲、香、味、觸、法處不取不捨為方便故；於眼界不取不捨為方便故，於色界、眼識界及眼觸、眼觸為緣所生諸受不取不捨為方便故；於耳界不取不捨為方便故，於聲界、耳識界及耳觸、",
    "T05n0220_099:0551c27_2-1": "耳觸為緣所生諸受不取不捨為方便故；於鼻界不取不捨為方便故，於香界、鼻識界及鼻觸、鼻觸為緣所生諸受不取不捨為方便故；於舌界不取不捨為方便故，於味界、舌識界及舌觸、舌觸為緣所生諸受不取不捨為方便故；於身界不取不捨為方便故，於觸界、身識界及身觸、身觸為緣所生諸受不取不捨為方便故；於意界不取不捨為方便故，於法界、",
    "T05n0220_099:0551c27_2-2": "意識界及意觸、意觸為緣所生諸受不取不捨為方便故；於地界不取不捨為方便故，於水、火、風、空、識界不取不捨為方便故；於苦聖諦不取不捨為方便故，於集、滅、道聖諦不取不捨為方便故；於無明不取不捨為方便故，於行、識、名色、六處、觸、受、愛、取、有、生、老死愁歎苦憂惱不取不捨為方便故；於內空不取不捨為方便故，於外空、",
    "T05n0220_099:0551c27_2-3": "內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不取不捨為方便故；於真如不取不捨為方便故，於法界、法性、不虛妄性、不變異性、平等性、離生性、法定、法住、實際、虛空界、不思議界不取不捨為方便故；於布施波羅蜜多不取不捨為方便故，",
    "T05n0220_099:0551c27_2-4": "於淨戒、安忍、精進、靜慮、般若波羅蜜多不取不捨為方便故；於四靜慮不取不捨為方便故，於四無量、四無色定不取不捨為方便故；於八解脫不取不捨為方便故，於八勝處、九次第定、十遍處不取不捨為方便故；於四念住不取不捨為方便故，於四正斷、四神足、五根、五力、七等覺支、八聖道支不取不捨為方便故；於空解脫門不取不捨為方便故，",
    "T05n0220_099:0551c27_2-5": "於無相、無願解脫門不取不捨為方便故；於五眼不取不捨為方便故，於六神通不取不捨為方便故；於佛十力不取不捨為方便故，於四無所畏、四無礙解、大慈、大悲、大喜、大捨、十八佛不共法不取不捨為方便故；於無忘失法不取不捨為方便故，於恒住捨性不取不捨為方便故；於一切智不取不捨為方便故，於道相智、一切相智不取不捨為方便故；",
    "T05n0220_099:0551c27_2-6": "於一切陀羅尼門不取不捨為方便故，於一切三摩地門不取不捨為方便故；於預流不取不捨為方便故，於一來、不還、阿羅漢不取不捨為方便故；於預流向預流果不取不捨為方便故，於一來向一來果、不還向不還果、阿羅漢向阿羅漢果不取不捨為方便故；於獨覺不取不捨為方便故，於獨覺向獨覺果不取不捨為方便故；於菩薩摩訶薩不取不捨為方便故，",
    "T05n0220_099:0551c27_2-7": "於三藐三佛陀不取不捨為方便故；於菩薩摩訶薩法不取不捨為方便故，於無上正等菩提不取不捨為方便故；於聲聞乘不取不捨為方便故，於獨覺乘、無上乘不取不捨為方便故。」",
    "T05n0220_099:0552b29_0": "大般若波羅蜜多經卷第九十九"
}