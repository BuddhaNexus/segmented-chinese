[
    {
        "source_sentence": "蘇磨呼漸近悉地持誦相分第六",
        "from": "T18n0895b_002:0740c06_0",
        "context_with_next_sentence": true
    },
    {
        "source_sentence": "卷下",
        "from": "T18n0895b_002:0740c07_0",
        "context_with_next_sentence": true
    },
    {
        "source_sentence": "6 漸近悉地持誦相分「復次，如法念誦，即便當獲意樂成就。譬如師",
        "from": "T18n0895b_002:0740c09_0",
        "context_with_next_sentence": true
    },
    {
        "source_sentence": "子飢餓所逼，以大勢力殺害大象，若殺野干及諸小獸，所施勢力與彼殺象，一無有異。",
        "from": "T18n0895b_002:0740c11_18",
        "context_with_next_sentence": true
    },
    {
        "source_sentence": "行者成就上中下事，所發精勤亦復如是。",
        "from": "T18n0895b_002:0740c12_16",
        "context_with_next_sentence": true
    },
    {
        "source_sentence": "行者若住闠鬧之處，即蚊虻冷熱諸苦逼身，及聞種種鼓樂音聲，或聞諸人歌詠舞聲，或諸鳥并江水聲，或聞婦人瓔珞音聲，以斯緣故，令心散亂，是故行人常須遠離。",
        "from": "T18n0895b_002:0740c16_12",
        "context_with_next_sentence": true
    },
    {
        "source_sentence": "「復次，行人念誦，不應太緩，不應太急，聲不應高，亦不應小，不應間斷語話，勿令緣餘境，名謀字體不應訛錯。",
        "from": "T18n0895b_002:0740c19_7",
        "context_with_next_sentence": true
    },
    {
        "source_sentence": "譬如大河日夜流注，恒無休息，持誦之人所作供養，禮歎諸餘功德，日夜增流亦復如。",
        "from": "T18n0895b_002:0740c21_6",
        "context_with_next_sentence": true
    },
    {
        "source_sentence": "念誦之時，心若攀緣雜染之境，或赴懈怠，或生欲想，應速迴心，攀真言字，或觀本尊或觀手印。",
        "from": "T18n0895b_002:0740c23_10",
        "context_with_next_sentence": true
    },
    {
        "source_sentence": "譬如觀行之人，置心眉間令不散亂，後時境至心若不動，彼人即名觀行成就。",
        "from": "T18n0895b_002:0740c25_5",
        "context_with_next_sentence": true
    },
    {
        "source_sentence": "念誦之人，所緣心處若不動搖，即名成就。",
        "from": "T18n0895b_002:0740c26_4",
        "context_with_next_sentence": true
    },
    {
        "source_sentence": "是故行者欲求悉地，當須攝心一境，其心調伏即生歡喜，隨其歡喜即身輕安，隨身輕安即身安樂，隨身安樂即得心定，隨其心定即於念誦心無疑惑，隨其念誦即便罪滅，隨其罪滅即心清淨，心清淨故即得成就。",
        "from": "T18n0895b_002:0741a02_1",
        "context_with_next_sentence": true
    },
    {
        "source_sentence": "是故如來作如是說：",
        "from": "T18n0895b_002:0741a02_10",
        "context_with_next_sentence": true
    },
    {
        "source_sentence": "『一切諸法以心為本。",
        "from": "T18n0895b_002:0741a02_20",
        "context_with_next_sentence": true
    },
    {
        "source_sentence": "』由心清淨，獲得人天殊勝快樂；",
        "from": "T18n0895b_002:0741a03_13",
        "context_with_next_sentence": true
    },
    {
        "source_sentence": "由心雜染，便墮地獄乃至傍生、貧窮之苦；",
        "from": "T18n0895b_002:0741a04_12",
        "context_with_next_sentence": true
    },
    {
        "source_sentence": "由心極淨，乃證遠離地、水、火、風、生、老、病、死，不著二邊、寂滅、解脫；",
        "from": "T18n0895b_002:0741a06_1",
        "context_with_next_sentence": true
    },
    {
        "source_sentence": "由心少淨，真言亦成。",
        "from": "T18n0895b_002:0741a06_11",
        "context_with_next_sentence": true
    },
    {
        "source_sentence": "當獲無常供養本尊之主，次復供養自部明主，然後供養本所持尊，次復重發妙菩提心，廣大慈悲為度一切生老病死所溺眾生，復次應次讀大集經、或吉祥偈、或法輪經、或如來祕密、或大燈經，於中隨讀一部經已，然後即應專心結八方，結八方界，并結虛空及地界，之又以真言自身被甲。",
        "from": "T18n0895b_002:0741a13_3",
        "context_with_next_sentence": true
    },
    {
        "source_sentence": "如上所說諸漫荼羅，以淨彩色隨意作一，護八方神，要須安置彼等，能摧諸部難者。",
        "from": "T18n0895b_002:0741a15_1",
        "context_with_next_sentence": true
    },
    {
        "source_sentence": "次復應以師子座明王，誦念其座，安漫荼羅內。",
        "from": "T18n0895b_002:0741a16_3",
        "context_with_next_sentence": true
    },
    {
        "source_sentence": "其護身法，取所成物安於彼土，持誦彼物，須臾之間復香水灑，以相應法護摩一千。",
        "from": "T18n0895b_002:0741a18_1",
        "context_with_next_sentence": true
    },
    {
        "source_sentence": "先取三箇阿說他葉，所成就物置於其上，復取四葉而覆其物，即如法專念誦，乃至當見三種相現：",
        "from": "T18n0895b_002:0741a20_5",
        "context_with_next_sentence": true
    },
    {
        "source_sentence": "增長、氣炯、光現，次第成就三種悉地。",
        "from": "T18n0895b_002:0741a21_2",
        "context_with_next_sentence": true
    },
    {
        "source_sentence": "若得氣出，即是悉地，諸人敬念。",
        "from": "T18n0895b_002:0741a21_17",
        "context_with_next_sentence": true
    },
    {
        "source_sentence": "若得炯出，轉形悉地。",
        "from": "T18n0895b_002:0741a22_6",
        "context_with_next_sentence": true
    },
    {
        "source_sentence": "若得光出，即是成就持明之仙，變得清淨微細之身。",
        "from": "T18n0895b_002:0741a23_8",
        "context_with_next_sentence": true
    },
    {
        "source_sentence": "譬如死至冷觸遍身，復如中陰來入處胎。",
        "from": "T18n0895b_002:0741a24_7",
        "context_with_next_sentence": true
    },
    {
        "source_sentence": "譬如日光以照火珠便出其火，悉地入身亦復如是，名成就之法。",
        "from": "T18n0895b_002:0741a25_17",
        "context_with_next_sentence": true
    },
    {
        "source_sentence": "若以內成就事者，其相若現即便悉地，謂彼像上見花鬘動、見眉動、或見嚴身諸瓔珞動、或見空中種種天花微風動、或墮細雨、或覺地動、或聞空聲，作如是言：",
        "from": "T18n0895b_002:0741a29_9",
        "context_with_next_sentence": true
    },
    {
        "source_sentence": "『汝所求願今當說之。",
        "from": "T18n0895b_002:0741a29_19",
        "context_with_next_sentence": true
    },
    {
        "source_sentence": "』或見燈炎增長，其色潤澤輝曜如金光，或復油盡燈光轉增，見斯等相，便得悉地。",
        "from": "T18n0895b_002:0741b02_15",
        "context_with_next_sentence": true
    },
    {
        "source_sentence": "或覺白毫毛遍竪，或聞空中天樂之音，或聞諸天瓔珞之聲，或於空中見本尊。",
        "from": "T18n0895b_002:0741b04_10",
        "context_with_next_sentence": true
    },
    {
        "source_sentence": "「復次我說成就轉近悉地。",
        "from": "T18n0895b_002:0741b05_2",
        "context_with_next_sentence": true
    },
    {
        "source_sentence": "於念誦事，極以愛樂心，不攀緣雜染之境，亦無飢渴寒熱等苦，於諸違法外相之境，心不動搖，蜎及虻蛇等諸毒虫皆不敢害，毘舍闍鬼、富單那等諸餘鬼類不敢近過。",
        "from": "T18n0895b_002:0741b08_17",
        "context_with_next_sentence": true
    },
    {
        "source_sentence": "行者影中所出言教，皆悉信受，轉加聰慧，善綴文章，於諸書算，轉成巧妙，心樂善法，勤勇靜行。",
        "from": "T18n0895b_002:0741b11_1",
        "context_with_next_sentence": true
    },
    {
        "source_sentence": "復見地藏，亦無身病及污垢膩，身有香氣。",
        "from": "T18n0895b_002:0741b11_20",
        "context_with_next_sentence": true
    },
    {
        "source_sentence": "若有人見及已聞名，生敬念心，亦諸媚女自來呼名，以心淨故，無欲染意。",
        "from": "T18n0895b_002:0741b13_13",
        "context_with_next_sentence": true
    },
    {
        "source_sentence": "於虛空中，聞諸天語言、復見彼形，及乾闥婆、夜叉之類。",
        "from": "T18n0895b_002:0741b14_19",
        "context_with_next_sentence": true
    },
    {
        "source_sentence": "其持誦者若見斯等勝妙好相已，即應自知，我今近於真言悉地，即應須辨成就法事。",
        "from": "T18n0895b_002:0741b16_16",
        "context_with_next_sentence": true
    },
    {
        "source_sentence": "「復次，行者起首悉地，應具八戒，或二三日，亦須斷食，然後起成。",
        "from": "T18n0895b_002:0741b18_8",
        "context_with_next_sentence": true
    },
    {
        "source_sentence": "」爾時，妙膊童子白執金剛菩薩言：",
        "from": "T18n0895b_002:0741b19_3",
        "context_with_next_sentence": true
    },
    {
        "source_sentence": "「尊者先說不由食故獲得清淨，云何復言應須斷食？",
        "from": "T18n0895b_002:0741b20_6",
        "context_with_next_sentence": true
    },
    {
        "source_sentence": "世尊說：",
        "from": "T18n0895b_002:0741b20_10",
        "context_with_next_sentence": true
    },
    {
        "source_sentence": "『食如油膏車。",
        "from": "T18n0895b_002:0741b20_17",
        "context_with_next_sentence": true
    },
    {
        "source_sentence": "』未知斷食，其事云何？",
        "from": "T18n0895b_002:0741b21_6",
        "context_with_next_sentence": true
    },
    {
        "source_sentence": "」執金剛菩薩語妙膞言，聲如雷音，作如是說：",
        "from": "T18n0895b_002:0741b22_6",
        "context_with_next_sentence": true
    },
    {
        "source_sentence": "「不為心淨故教令斷食，但諸眾生以皮纏縛血肉、腦、肝、膓、腎、肺、脂膩、痰膜、屎尿，常流不淨種種穢物，如是之身，地水火風假合成立。",
        "from": "T18n0895b_002:0741b25_4",
        "context_with_next_sentence": true
    },
    {
        "source_sentence": "如四毒蛇置於一篋，欲令彼等屎尿涕涶血腦臭穢不令流出故為斷食，非為妨道故令斷食。",
        "from": "T18n0895b_002:0741b27_6",
        "context_with_next_sentence": true
    },
    {
        "source_sentence": "行者若生婬想，如上所說，不淨之身以惠觀察，所起欲心即便消滅，於身命財亦無應著。",
        "from": "T18n0895b_002:0741b29_6",
        "context_with_next_sentence": true
    },
    {
        "source_sentence": "行者具新真言法已，復知自身成就不遠，即應白月八日，或十四日或十五日，用以瞿摩塗地淨之，次塗香等及以讚歎，先供養佛；",
        "from": "T18n0895b_002:0741c03_7",
        "context_with_next_sentence": true
    },
    {
        "source_sentence": "次復下者以花供養，燈亦如是。",
        "from": "T18n0895b_002:0741c04_1",
        "context_with_next_sentence": true
    },
    {
        "source_sentence": "欲知如法，乃至夢中為說諸事，如上所說。",
        "from": "T18n0895b_002:0741c04_20",
        "context_with_next_sentence": true
    },
    {
        "source_sentence": "下私那法具悉修行，仍不下者，即應一日斷食，具持八戒，發大慈悲，或於制底或於端嚴尊像之前，取部母真言或取部主真言，作是押法念誦，極須專心，不得動搖身及眉眼，坐於茅草，數滿落叉或二落叉，或意將足。",
        "from": "T18n0895b_002:0741c09_17",
        "context_with_next_sentence": true
    },
    {
        "source_sentence": "若作此法，呼我唵字，枯木尚入，何況人處。",
        "from": "T18n0895b_002:0741c10_17",
        "context_with_next_sentence": true
    },
    {
        "source_sentence": "若欲令於童子所下者，即應簡取十箇或八，或七、五、四、三、二，年十二或十歲，身分血脈及諸骨節並皆不現，圓滿具足，眼目端正，青白分明，由如具齒白齊密，手指纖長亦無孔罅，脛臂腕字䌬圓，嬭房嵩高，股肱圓滿，毫毛一一而出，頭髮黑密，臍深腰細，心有三物，色相具足，有人見者，心生愛樂。",
        "from": "T18n0895b_002:0741c17_7",
        "context_with_next_sentence": true
    },
    {
        "source_sentence": "若得如是童及女，於白月八日，或十四，或十五日，澡浴清淨，著新白衣，與授八戒，其日斷食，令坐前說漫荼羅內，次即以花燃燈、塗香、燒香、種種飲食供養本尊，及八方等大神，及阿修羅諸餘鬼類。",
        "from": "T18n0895b_002:0741c21_17",
        "context_with_next_sentence": true
    },
    {
        "source_sentence": "一一復已妙花散彼童子，及以塗身等，然後手執香鑪，頂戴念誦，於其真言先置𤙖字，中間應呼吃㗚二合訶上拏二合之句云捉也，又呼阿鼻舍云遍入字，又呼乞澁二合鉢囉二合云速。",
        "from": "T18n0895b_002:0741c25_19",
        "context_with_next_sentence": true
    },
    {
        "source_sentence": "私那下已，即有此相現，所為眼目歡悅，視物不瞬，無出入息。",
        "from": "T18n0895b_002:0741c27_2",
        "context_with_next_sentence": true
    },
    {
        "source_sentence": "即當應知私那已下，即以閼伽燒香供養，心念最勝明真言，即應敬問：",
        "from": "T18n0895b_002:0741c28_14",
        "context_with_next_sentence": true
    },
    {
        "source_sentence": "『尊是何類？",
        "from": "T18n0895b_002:0741c28_20",
        "context_with_next_sentence": true
    },
    {
        "source_sentence": "』自他所有疑惑，即應速問。",
        "from": "T18n0895b_002:0741c29_10",
        "context_with_next_sentence": true
    },
    {
        "source_sentence": "彼尊身眷屬圍繞，即應以花於淨器中盛滿香水，復置五寶，是為閼迦。",
        "from": "T18n0895b_002:0742a02_2",
        "context_with_next_sentence": true
    },
    {
        "source_sentence": "即讚歎相應供養，以深恭敬，䠒跪叩頭，量本功夫，即應求願。",
        "from": "T18n0895b_002:0742a03_9",
        "context_with_next_sentence": true
    },
    {
        "source_sentence": "既得願已，歡喜禮拜。",
        "from": "T18n0895b_002:0742a03_19",
        "context_with_next_sentence": true
    },
    {
        "source_sentence": "復以閼迦供養讚歎，所持真言對彼誦已，然後即應如法發遣，一切真言法應如是。",
        "from": "T18n0895b_002:0742a05_15",
        "context_with_next_sentence": true
    },
    {
        "source_sentence": "8 下缽私那分蘇磨呼請問下鉢私那分第八「若欲問事下鉢私那者，於如是處，應當請召，所謂手指、銅鏡、清水、橫刀、燈炎、寶地、虛空、尊像、童子、真珠、火聚、石等。",
        "from": "T18n0895b_002:0742a09_13",
        "context_with_next_sentence": true
    },
    {
        "source_sentence": "於如是處鉢私那下，請召來已，當自說天上人間，及過去未來現在，超越三世善惡等事，一一具說。",
        "from": "T18n0895b_002:0742a11_15",
        "context_with_next_sentence": true
    },
    {
        "source_sentence": "法若聞不依法，持真言字數或有加減，不經誦，不具正信，亦不供養，於不淨地，天不睛明，童子身分或勝或劣，有斯過等，私那不下。",
        "from": "T18n0895b_002:0742a14_14",
        "context_with_next_sentence": true
    },
    {
        "source_sentence": "若欲請下，初應持誦私那真言，持誦功畢，即於白月八日，或十四日、十五日，是日不食，以瞿摩用塗其地，如牛皮像，即持童子澡浴清淨，著新白衣坐於其上，以花香等而為供養。",
        "from": "T18n0895b_002:0742a18_15",
        "context_with_next_sentence": true
    },
    {
        "source_sentence": "自亦於內面向東，坐茅草上。",
        "from": "T18n0895b_002:0742a19_9",
        "context_with_next_sentence": true
    },
    {
        "source_sentence": "若欲令彼鏡面手下看，先取其鏡，以梵行婆羅門護摩之灰揩拭令淨，或七八遍乃十遍，即時置於漫荼羅內，處中仰看，鏡中即現世出世事。",
        "from": "T18n0895b_002:0742a22_12",
        "context_with_next_sentence": true
    },
    {
        "source_sentence": "若復欲下橫刀，法亦如鏡。",
        "from": "T18n0895b_002:0742a23_4",
        "context_with_next_sentence": true
    },
    {
        "source_sentence": "若欲令於手指所下看，先以紫穬水洗自指頭，後已香油塗之。",
        "from": "T18n0895b_002:0742a24_12",
        "context_with_next_sentence": true
    },
    {
        "source_sentence": "若欲令於水中下看，淨濾之水瀉於瓶內，然後童子於中見事。",
        "from": "T18n0895b_002:0742a26_1",
        "context_with_next_sentence": true
    },
    {
        "source_sentence": "若欲令下於空地及真珠看，以淨水灑。",
        "from": "T18n0895b_002:0742a26_18",
        "context_with_next_sentence": true
    },
    {
        "source_sentence": "若欲令於尊像所，身或殺持戒清淨比丘、比丘尼，優婆塞迦、優婆私迦，或燒伽藍，犯斯罪者，假令勤苦亦不成就。",
        "from": "T18n0895b_002:0742a29_8",
        "context_with_next_sentence": true
    },
    {
        "source_sentence": "於三寶處，有所害心，少分損害，我今略說彼所受報。",
        "from": "T18n0895b_002:0742b01_12",
        "context_with_next_sentence": true
    },
    {
        "source_sentence": "如是人等墮無間獄，從彼得出，以不善業故，生貧賤家。",
        "from": "T18n0895b_002:0742b02_18",
        "context_with_next_sentence": true
    },
    {
        "source_sentence": "雖初發無上菩提之心，後還禮拜外道天等，彼諸天神於其人所却生瞋害，持誦真言，終不成就。",
        "from": "T18n0895b_002:0742b05_1",
        "context_with_next_sentence": true
    },
    {
        "source_sentence": "彼從發菩提心後，諸天及人即應供養，彼亦荷檐一切眾生，及施無畏，紹繼三寶。",
        "from": "T18n0895b_002:0742b06_17",
        "context_with_next_sentence": true
    },
    {
        "source_sentence": "是故不應禮拜諸天，或作猛害之事，及殺仙人，破明主真言，瞋心故不復供養眾，無故以手斷壞草木，以足踐蹋蓮花及諸契印，亦復禮拜藥叉等類，復喫供養及祭祀鬼神之食，或喫所棄著地之食，或於畜生行非法行，或與女人於清淨處行非法事，以無明及藥捉諸蛇類，或乘象馬及狗牛驢，欲令去故以杖打之，於病患者及遭苦難，於彼等處不發慈悲。",
        "from": "T18n0895b_002:0742b14_17",
        "context_with_next_sentence": true
    },
    {
        "source_sentence": "如是人等真言不成。",
        "from": "T18n0895b_002:0742b15_7",
        "context_with_next_sentence": true
    },
    {
        "source_sentence": "譬如虛空終不可量，於三寶處，行欲益反損，獲善惡報，亦復如是。",
        "from": "T18n0895b_002:0742b16_18",
        "context_with_next_sentence": true
    },
    {
        "source_sentence": "又復以網羂索及諸方便，傷害眾生，及畜獚兒羖羊，籠禁鸚鵡及諸鳥類，如是之人，今世後世亦不成就。",
        "from": "T18n0895b_002:0742b19_5",
        "context_with_next_sentence": true
    },
    {
        "source_sentence": "是故不應受用供養世尊之物，所供養食亦不應踐，不應食蹋墮地之食，供養之物不應頂戴，不應禮拜大自在及日月天、火天及以那羅延天，假令遭苦，亦不應禮，彼所說教不應習讀，不應供養行彼法人。",
        "from": "T18n0895b_002:0742b23_17",
        "context_with_next_sentence": true
    },
    {
        "source_sentence": "於彼自當說三世之事，得利失利及得苦樂等。",
        "from": "T18n0895b_002:0742b24_18",
        "context_with_next_sentence": true
    },
    {
        "source_sentence": "所聞之教宜甘受持，勿生疑惑。",
        "from": "T18n0895b_002:0742b25_13",
        "context_with_next_sentence": true
    },
    {
        "source_sentence": "所問事畢，即速發遣。",
        "from": "T18n0895b_002:0742b26_3",
        "context_with_next_sentence": true
    },
    {
        "source_sentence": "若具此法，私那速下。",
        "from": "T18n0895b_002:0742b26_13",
        "context_with_next_sentence": true
    },
    {
        "source_sentence": "若不依法，不得成就，為人所笑。",
        "from": "T18n0895b_002:0742b27_7",
        "context_with_next_sentence": true
    },
    {
        "source_sentence": "「復次私那自下，彼童子等面貌熙怡，容顏滋潤，眼目廣長，遶黑睛外微有赤色，精神意氣有大人相，出入息斷眼亦不瞬。",
        "from": "T18n0895b_002:0742c01_1",
        "context_with_next_sentence": true
    },
    {
        "source_sentence": "即當應知，是真私那。",
        "from": "T18n0895b_002:0742c01_11",
        "context_with_next_sentence": true
    },
    {
        "source_sentence": "若魔等下，即別有相，眼赤復圓，如人瞋視，眼睛不轉，張口怖畏，亦無出入之息，眼亦不瞬。",
        "from": "T18n0895b_002:0742c03_13",
        "context_with_next_sentence": true
    },
    {
        "source_sentence": "即應當知，藥叉等下，速須發遣。",
        "from": "T18n0895b_002:0742c04_7",
        "context_with_next_sentence": true
    },
    {
        "source_sentence": "若不肯去，即便應誦妙吉祥偈，或誦不淨忿怒金剛真言，或誦杭斯尼使者真言，或誦金剛真言，或讀大集陀羅尼經。",
        "from": "T18n0895b_002:0742c06_19",
        "context_with_next_sentence": true
    },
    {
        "source_sentence": "如上讀誦，若不去者，即以師子座真言，用閼迦木，或波羅賒木，與藉相應護摩百遍。",
        "from": "T18n0895b_002:0742c08_17",
        "context_with_next_sentence": true
    },
    {
        "source_sentence": "或以胡麻，或稻穀花蘇蜜相和，護摩百遍。",
        "from": "T18n0895b_002:0742c09_16",
        "context_with_next_sentence": true
    },
    {
        "source_sentence": "最後已軍荼利真言護摩七遍，或已三遍即便捨去。",
        "from": "T18n0895b_002:0742c10_18",
        "context_with_next_sentence": true
    },
    {
        "source_sentence": "智者善解如是妙法，復能一一如法修行，不久勞苦而獲成就。",
        "from": "T18n0895b_002:0742c12_7",
        "context_with_next_sentence": true
    },
    {
        "source_sentence": "9 分別遮難分蘇磨呼童子請問經分別遮難分第九「復次，殺阿羅漢及殺父母、破和合僧、以懷瞋心出佛身血求悉地者，終不成就。",
        "from": "T18n0895b_002:0742c15_14",
        "context_with_next_sentence": true
    },
    {
        "source_sentence": "又破窣覩波及殺菩薩、污母羅漢、教人令殺、盜僧物財，或少或多，世尊說是五類無間。",
        "from": "T18n0895b_002:0742c17_15",
        "context_with_next_sentence": true
    },
    {
        "source_sentence": "若犯此罪，於無間獄受苦一劫。",
        "from": "T18n0895b_002:0742c18_10",
        "context_with_next_sentence": true
    },
    {
        "source_sentence": "假使勤苦念誦真言，終不獲得成就。",
        "from": "T18n0895b_002:0742c19_6",
        "context_with_next_sentence": true
    },
    {
        "source_sentence": "又諸佛所說微妙經典，瞋心損壞，或放火燒、或棄水中、或謗法正分別也，不應相鬪象馬牛羊雞犬等類，及令男女相叉相撲，亦不往觀如上之戲，名正念。",
        "from": "T18n0895b_002:0742c22_16",
        "context_with_next_sentence": true
    },
    {
        "source_sentence": "不說王國及處所論，鬪戰、相撲、婬女之論，及以謎語，說往昔所經之事，及與染污家業之事。",
        "from": "T18n0895b_002:0742c24_16",
        "context_with_next_sentence": true
    },
    {
        "source_sentence": "行者依真言法念誦之時，乃至成就已還中間，不應入城村落、生緣伽藍、𭢪底外道神祀，及彼居處、園林池河，如此等處並不應往。",
        "from": "T18n0895b_002:0742c27_16",
        "context_with_next_sentence": true
    },
    {
        "source_sentence": "復次，若當不獲如前所說上妙勝處，應居閑空神廟，或居樹下、或住河邊、或居山側、或泉池林、或無人處、或居空室，一心念誦。",
        "from": "T18n0895b_002:0743a01_13",
        "context_with_next_sentence": true
    },
    {
        "source_sentence": "或一年之中除安居外，春秋二時隨意遊行，山林河邊泉池空室專心念誦。",
        "from": "T18n0895b_002:0743a03_6",
        "context_with_next_sentence": true
    },
    {
        "source_sentence": "譬如苾芻夏月安居，念誦之人亦復如是。",
        "from": "T18n0895b_002:0743a04_5",
        "context_with_next_sentence": true
    },
    {
        "source_sentence": "行人念誦雖滿遍數，夏安居至，莫作成就之法。",
        "from": "T18n0895b_002:0743a05_6",
        "context_with_next_sentence": true
    },
    {
        "source_sentence": "准前念誦不得間斷，解夏以後，如法護身，方可成就。",
        "from": "T18n0895b_002:0743a06_11",
        "context_with_next_sentence": true
    },
    {
        "source_sentence": "10 分別護摩分蘇磨呼分別護摩分第十「復次，當說護摩差別置爐之法。",
        "from": "T18n0895b_002:0743a08_14",
        "context_with_next_sentence": true
    },
    {
        "source_sentence": "或作團圓，成作三角，或作四方，或如蓮花之形，並須有基。",
        "from": "T18n0895b_002:0743a09_20",
        "context_with_next_sentence": true
    },
    {
        "source_sentence": "爐口安脣，泥拭細滑，外邊基階並須牢固。",
        "from": "T18n0895b_002:0743a10_18",
        "context_with_next_sentence": true
    },
    {
        "source_sentence": "作善事及求錢財，令他敬念，行息災法，其鑪須圓。",
        "from": "T18n0895b_002:0743a12_1",
        "context_with_next_sentence": true
    },
    {
        "source_sentence": "若求成就一切諸事，或求女人及童子等，其鑪須作蓮花之形。",
        "from": "T18n0895b_002:0743a13_8",
        "context_with_next_sentence": true
    },
    {
        "source_sentence": "若作行惡之法，或令走等事，鑪須作三角。",
        "from": "T18n0895b_002:0743a14_8",
        "context_with_next_sentence": true
    },
    {
        "source_sentence": "若欲調伏諸龍及餘鬼類，或令火燒，或令苦痛，其鑪須方，基脣及爐以瞿摩塗。",
        "from": "T18n0895b_002:0743a16_3",
        "context_with_next_sentence": true
    },
    {
        "source_sentence": "復用茅草布於基上，階下四遍邊亦塗瞿摩，遍滿茅草。",
        "from": "T18n0895b_002:0743a17_8",
        "context_with_next_sentence": true
    },
    {
        "source_sentence": "護摩之物安置基上，及安基下，所塗之處花。",
        "from": "T18n0895b_002:0743a18_8",
        "context_with_next_sentence": true
    },
    {
        "source_sentence": "彼等法不生瞋恚，行彼法者亦不隨喜，不應誦彼真言讚歎。",
        "from": "T18n0895b_002:0743a19_14",
        "context_with_next_sentence": true
    },
    {
        "source_sentence": "設若有財，以慈悲施，先當禮拜一切諸佛及所居處，次應禮諸菩薩眾，次禮緣覺聲聞之眾。",
        "from": "T18n0895b_002:0743a21_15",
        "context_with_next_sentence": true
    },
    {
        "source_sentence": "譬如初月雖未圓滿，然諸人等致敬禮拜。",
        "from": "T18n0895b_002:0743a22_14",
        "context_with_next_sentence": true
    },
    {
        "source_sentence": "菩薩亦爾，雖未覺滿，漸漸當成菩提滿月。",
        "from": "T18n0895b_002:0743a23_13",
        "context_with_next_sentence": true
    },
    {
        "source_sentence": "是故禮拜諸菩薩眾，彼等荷負一切眾生，以救濟故，發大慈悲。",
        "from": "T18n0895b_002:0743a25_2",
        "context_with_next_sentence": true
    },
    {
        "source_sentence": "熟有愚癡下劣眾生，不肯禮拜？",
        "from": "T18n0895b_002:0743a25_16",
        "context_with_next_sentence": true
    },
    {
        "source_sentence": "彼諸菩薩，神力不思具大精進。",
        "from": "T18n0895b_002:0743a26_10",
        "context_with_next_sentence": true
    },
    {
        "source_sentence": "若不禮者，非直真言不成，亦及乃毀謗諸佛。",
        "from": "T18n0895b_002:0743a27_10",
        "context_with_next_sentence": true
    },
    {
        "source_sentence": "譬如從花乃成菓實，花如菩薩，菓喻菩提。",
        "from": "T18n0895b_002:0743a28_9",
        "context_with_next_sentence": true
    },
    {
        "source_sentence": "菩薩雖復於行欲者示現行慾，於剛強者示現剛強，於柔軟者示現慈悲，然彼菩薩實無憎愛，云何不禮彼等菩薩？",
        "from": "T18n0895b_002:0743b02_1",
        "context_with_next_sentence": true
    },
    {
        "source_sentence": "復以種種真言主形，隨類能滿諸眾生心，復能了知一切業果，是故應禮真言尊師。",
        "from": "T18n0895b_002:0743b03_17",
        "context_with_next_sentence": true
    },
    {
        "source_sentence": "11 分別聖道分蘇磨呼童子請問分別聖道分第十一「復次，當說八聖道法，為正見、正分別、正語、正業、正命、正勤、正念、正定。",
        "from": "T18n0895b_002:0743b06_13",
        "context_with_next_sentence": true
    },
    {
        "source_sentence": "此是諸佛所行之道，行此道者真言乃成，復生人天勝上妙處。",
        "from": "T18n0895b_002:0743b07_17",
        "context_with_next_sentence": true
    },
    {
        "source_sentence": "過去諸佛行此道故成等正覺，現在未來亦復如是。",
        "from": "T18n0895b_002:0743b09_2",
        "context_with_next_sentence": true
    },
    {
        "source_sentence": "身、口、意業所修功德常依正教，不生廢惓，如是修行乃名正業。",
        "from": "T18n0895b_002:0743b10_10",
        "context_with_next_sentence": true
    },
    {
        "source_sentence": "飲食、衣服、臥具、湯藥常懷知足，不生染者，是名正命。",
        "from": "T18n0895b_002:0743b11_14",
        "context_with_next_sentence": true
    },
    {
        "source_sentence": "不讚己身，不毀他人，遠離諸過，如避炎火及以猛狩，常樂寂靜，是名正語。",
        "from": "T18n0895b_002:0743b13_8",
        "context_with_next_sentence": true
    },
    {
        "source_sentence": "不學占相吉凶，男女等事，天文地理，調象調馬法，射藝書算，世間言論，無益之典，遠離斯過，是名正見。",
        "from": "T18n0895b_002:0743b15_17",
        "context_with_next_sentence": true
    },
    {
        "source_sentence": "言者不依法則，非直不成，亦當自害。",
        "from": "T18n0895b_002:0743b16_13",
        "context_with_next_sentence": true
    },
    {
        "source_sentence": "念誦之人縱不依法，諸真言主終不損害，其侍從見彼過故即便損害。",
        "from": "T18n0895b_002:0743b18_4",
        "context_with_next_sentence": true
    },
    {
        "source_sentence": "「復次，若欲念誦及欲成就，并行諸事，無諸難事，速悉地者，以諸飲食，祭祀諸天、修羅、藥叉、龍、伽路荼、共命鳥等，揭吒布單那、乾闥婆、部多、諸鬼魅等，或居地上，或在虛空，行者右膝著地，啟請言曰：",
        "from": "T18n0895b_002:0743b23_7",
        "context_with_next_sentence": true
    },
    {
        "source_sentence": "『居妙高山諸天部多，居住歡喜園及餘天宮，居日月宮及七金山，或居河所、或住海邊居陂澤、或居泉井、或居村落及諸神廟、或居空室、或居天室、或在伽藍、或居制底、或居外道草庵、或居象室、或居庫藏、或居街巷、或居四衢道所、或居獨樹、或居大路、或居塚間、或居大林、或居師子大虫遊行之處、或居大磧、或居諸洲上妙處所，並生歡喜，與諸眷屬降臨來此。",
        "from": "T18n0895b_002:0743c02_10",
        "context_with_next_sentence": true
    },
    {
        "source_sentence": "我所營辦花鬘塗香，燒香飲食，及妙燈明，願垂韶饗，我所求事滿足其果。",
        "from": "T18n0895b_002:0743c04_3",
        "context_with_next_sentence": true
    },
    {
        "source_sentence": "』是供養諸鬼神已，後應別日供養護方諸神，如前辨供，䠒跪合掌，即應請言：",
        "from": "T18n0895b_002:0743c05_18",
        "context_with_next_sentence": true
    },
    {
        "source_sentence": "『謹請東方憍尸迦天，與諸眷屬來降於此，我所供養願垂納受。",
        "from": "T18n0895b_002:0743c07_5",
        "context_with_next_sentence": true
    },
    {
        "source_sentence": "』次東南請火天仙、次南方請焰摩、次西南方請泥理底平部多大王、次西方請縛嚕拏龍王、次西北方請風神王、次北方請多聞天王、次東北方請伊舍那、次上方請梵天王等，塗香等隨所辨物，供養三寶及本部主，并諸明主真言主等。",
        "from": "T18n0895b_002:0743c12_10",
        "context_with_next_sentence": true
    },
    {
        "source_sentence": "火已扇生，不應口吹，以稻蘇或胡麻和蘇，以本部明主真言，護摩七遍或八或十，乃至二十，供養明主。",
        "from": "T18n0895b_002:0743c14_16",
        "context_with_next_sentence": true
    },
    {
        "source_sentence": "布以茅草，面向東坐，蘇密及酪和置一器，所護摩木榅其頭，然後為成就本真言故如法護摩。",
        "from": "T18n0895b_002:0743c16_17",
        "context_with_next_sentence": true
    },
    {
        "source_sentence": "「於其火中，以炮焰聲，應觀成就、不成就相。",
        "from": "T18n0895b_002:0743c17_18",
        "context_with_next_sentence": true
    },
    {
        "source_sentence": "其火無烟，炎如金色，所起火焰右旋宛轉，焰峯亦多，其色或白，或如紅色，或變極赤，由如珊瑚，色相滋潤，其焰上已，復流下廣，或如白月色光；",
        "from": "T18n0895b_002:0743c21_2",
        "context_with_next_sentence": true
    },
    {
        "source_sentence": "其火焰形狀若瓶、幢、傘蓋、吉祥子，形為萬字，是螺貝蓮花，或如護摩蘇杓、如三古叉及拔析羅、或如橫刀、如草束形、或如車形、或如蠅拂；",
        "from": "T18n0895b_002:0743c24_3",
        "context_with_next_sentence": true
    },
    {
        "source_sentence": "聲如吹笛、篳、篥等聲種種音聲，或如螺聲；",
        "from": "T18n0895b_002:0743c25_2",
        "context_with_next_sentence": true
    },
    {
        "source_sentence": "其氣由如燒蘇之香，復無炮烈，其火不扇，自然而著。",
        "from": "T18n0895b_002:0743c26_6",
        "context_with_next_sentence": true
    },
    {
        "source_sentence": "如斯相現，必當獲得廣大成就。",
        "from": "T18n0895b_002:0743c26_20",
        "context_with_next_sentence": true
    },
    {
        "source_sentence": "或起多焰，亦復炮烈，其焰難發，假令發，以復不增長，復時頓滅；",
        "from": "T18n0895b_002:0743c28_8",
        "context_with_next_sentence": true
    },
    {
        "source_sentence": "由若無火，焰色燋悴，黑如闇雲，如波羅賒；",
        "from": "T18n0895b_002:0743c29_7",
        "context_with_next_sentence": true
    },
    {
        "source_sentence": "形由如一古叉、簸箕、男根、牛角等相；",
        "from": "T18n0895b_002:0744a01_3",
        "context_with_next_sentence": true
    },
    {
        "source_sentence": "聲若驢鳴，其火迸燒持誦之人，其氣由若燒屍之氣。",
        "from": "T18n0895b_002:0744a02_6",
        "context_with_next_sentence": true
    },
    {
        "source_sentence": "如斯相現，即不成就。",
        "from": "T18n0895b_002:0744a02_16",
        "context_with_next_sentence": true
    },
    {
        "source_sentence": "行者見斯不祥之相，即應以赤身主，或繼唎吉羅，或已不淨忿怒真言，而作護摩，其不吉相即當消滅。",
        "from": "T18n0895b_002:0744a05_3",
        "context_with_next_sentence": true
    },
    {
        "source_sentence": "「復次，行者不應以剃三處之毛，亦不應燒塗藥落及以手拔。",
        "from": "T18n0895b_002:0744a07_6",
        "context_with_next_sentence": true
    },
    {
        "source_sentence": "譬如有人手執利刀，若不善解，自當損害。",
        "from": "T18n0895b_002:0744a08_6",
        "context_with_next_sentence": true
    },
    {
        "source_sentence": "持其世尊所說無量明及諸真言，其中有入金剛部內，亦有入於蓮花部中，亦有入於般支迦部，亦有入於摩尼部內，亦有如是非部所貫。",
        "from": "T18n0895b_002:0744a11_8",
        "context_with_next_sentence": true
    },
    {
        "source_sentence": "如上所說真言略教種種法則，於此五部並應修行。",
        "from": "T18n0895b_002:0744a12_12",
        "context_with_next_sentence": true
    },
    {
        "source_sentence": "復有諸天所說真言依世尊者，亦應修行。",
        "from": "T18n0895b_002:0744a13_11",
        "context_with_next_sentence": true
    },
    {
        "source_sentence": "如是法則行者若乘此法，乘者即得意欲成就。",
        "from": "T18n0895b_002:0744a14_12",
        "context_with_next_sentence": true
    },
    {
        "source_sentence": "「復次，世尊於三有內勝上妙寶，從此復流究竟法寶，從此復生八大丈夫不退眾寶，如是三寶世所稱寶。",
        "from": "T18n0895b_002:0744a17_6",
        "context_with_next_sentence": true
    },
    {
        "source_sentence": "是故若欲行者滅罪生福，本尊速得現前，於念誦時，初應歸命三寶，若復持誦金剛部內真言者，初歸三寶已，次言：",
        "from": "T18n0895b_002:0744a19_18",
        "context_with_next_sentence": true
    },
    {
        "source_sentence": "『那上謨室戰拏拔折羅皤嬭曳摩訶藥叉細那鉢怛曳』，次即誦真言。",
        "from": "T18n0895b_002:0744a21_9",
        "context_with_next_sentence": true
    },
    {
        "source_sentence": "「復次，蓮花部明亦然，般支迦部、摩尼部等亦復如是。",
        "from": "T18n0895b_002:0744a23_3",
        "context_with_next_sentence": true
    },
    {
        "source_sentence": "初歸三寶，次歸三寶，次歸部主，然後乃可誦持真言。",
        "from": "T18n0895b_002:0744a24_7",
        "context_with_next_sentence": true
    },
    {
        "source_sentence": "若不歸信釋教，復行聲聞乘及緣覺乘，信不具足，內懷腐朽，外示精進，復懷慳悋者，不應執我此拔析羅教。",
        "from": "T18n0895b_002:0744a26_15",
        "context_with_next_sentence": true
    },
    {
        "source_sentence": "若有一苾芻、苾芻尼、優婆塞迦、優婆私迦，毀訾深妙大乘，言此所說皆是魔教，復懷愚癡，為執金剛言是藥叉，復不敬禮諸大菩薩，持誦如是妙真言者，不久自當損害軀命。",
        "from": "T18n0895b_002:0744b01_13",
        "context_with_next_sentence": true
    },
    {
        "source_sentence": "諸佛菩薩終不害人，然於部內有諸鬼類，見彼癡人謬執金剛杵。",
        "from": "T18n0895b_002:0744b03_3",
        "context_with_next_sentence": true
    },
    {
        "source_sentence": "次地居所有諸大神王，與諸眷屬來降於此，各住本方，我所辦供，願垂納受，復願常時衛護於我，如是供養諸鬼神等，及護方神，行者無諸難事意所求願皆悉滿足。",
        "from": "T18n0895b_002:0744b06_16",
        "context_with_next_sentence": true
    },
    {
        "source_sentence": "12 分別諸部分蘇磨呼童子諸問分別諸部分第十二「復次，世尊為利益眾生故，說三俱胝五落叉真言及明，名曰持明藏。",
        "from": "T18n0895b_002:0744b09_10",
        "context_with_next_sentence": true
    },
    {
        "source_sentence": "又聖觀自在說三俱胝五落叉真言，於此部中，真言主名曰何耶訖㗚皤馬頭，此部漫荼羅曰儞毘耶二合。",
        "from": "T18n0895b_002:0744b11_17",
        "context_with_next_sentence": true
    },
    {
        "source_sentence": "復有七真言主，謂十二臂真言主、六臂、上髻、滿如意願、四面、不空羂索、二臂，由如日光照輝世間。",
        "from": "T18n0895b_002:0744b14_1",
        "context_with_next_sentence": true
    },
    {
        "source_sentence": "此等七真言主並是馬頭漫荼羅所貫。",
        "from": "T18n0895b_002:0744b14_17",
        "context_with_next_sentence": true
    },
    {
        "source_sentence": "復有八明妃，謂目精、妙白、居白、觀世、獨髻、金頰、名稱、苾句胝，此等皆是蓮花部中明妃。",
        "from": "T18n0895b_002:0744b16_19",
        "context_with_next_sentence": true
    },
    {
        "source_sentence": "復說種種妙漫荼羅及諸手印，我為利益貧窮眾生，及摧諸鬼類故，說七俱胝真言及漫荼羅。",
        "from": "T18n0895b_002:0744b19_2",
        "context_with_next_sentence": true
    },
    {
        "source_sentence": "「復有十使者，七明妃，又有六十四嬪，又有八大心真言，又有軍荼利等無量忿怒，又最勝明等無量真言主，是故此部名曰廣大拔析羅部。",
        "from": "T18n0895b_002:0744b23_2",
        "context_with_next_sentence": true
    },
    {
        "source_sentence": "「復有大神名般支迦，說二萬真言，彼神有妃名彌却羅，說一萬真言，此復名曰般支迦部。",
        "from": "T18n0895b_002:0744b25_19",
        "context_with_next_sentence": true
    },
    {
        "source_sentence": "復有大神名摩尼拔陀羅二合，說十萬真言，多聞天王說三萬真言，此復名曰摩尼部。",
        "from": "T18n0895b_002:0744b27_16",
        "context_with_next_sentence": true
    },
    {
        "source_sentence": "復有諸天及阿修羅，求於法則，復具修行，念誦不間，如是之人速得成就，救脫諸苦，復能滅罪，能與今世及後世樂，真言之外更無異法。",
        "from": "T18n0895b_002:0744c02_1",
        "context_with_next_sentence": true
    },
    {
        "source_sentence": "譬如天火下降及與霜雹，能損諸物，無可避脫；",
        "from": "T18n0895b_002:0744c03_2",
        "context_with_next_sentence": true
    },
    {
        "source_sentence": "真言威力亦復如是，能摧苦惱及諸罪障。",
        "from": "T18n0895b_002:0744c04_1",
        "context_with_next_sentence": true
    },
    {
        "source_sentence": "如意寶樹能果有情種種意願，真言妙法亦復如是，或與成就，或與富貴，色力長壽皆悉能與。",
        "from": "T18n0895b_002:0744c06_3",
        "context_with_next_sentence": true
    },
    {
        "source_sentence": "有諸菩薩，觀有情遭諸苦難，及餘怖畏，王難、惡賊、火、雹等苦，即自變身為真言主形，救濟眾生。",
        "from": "T18n0895b_002:0744c08_6",
        "context_with_next_sentence": true
    },
    {
        "source_sentence": "若復有人，雖處居家受諸愛樂，於真言內所說法則，彼人每日不虧，念誦數不滿足以或時滿已，或驗現已，即離五欲，清淨具戒，入於淨室，更誦真言滿十萬遍，後求成就，不久即得任意所樂真言悉地。",
        "from": "T18n0895b_002:0744c12_16",
        "context_with_next_sentence": true
    },
    {
        "source_sentence": "復次行者若欲澡洗，淨土和水，遍塗其身，然後入於清淨大水，隨意洗已，或面向東，或面向北。",
        "from": "T18n0895b_002:0744c14_20",
        "context_with_next_sentence": true
    },
    {
        "source_sentence": "洗手足已，但蹲踞坐，應其兩手置於膝間，已水遍灑於身，水勿令有聲，即用右手作掬水法，於其手掌勿令有沫，呪水三遍，吸水三迴，勿使有聲。",
        "from": "T18n0895b_002:0744c18_4",
        "context_with_next_sentence": true
    },
    {
        "source_sentence": "以手母指兩遍拭口，及以灑身，即作護身已。",
        "from": "T18n0895b_002:0744c19_4",
        "context_with_next_sentence": true
    },
    {
        "source_sentence": "忽然後有齒罅、垢穢舌中覺觸，或復咳嗽唾涕，或復剋臆，更須如上誦水吸水。",
        "from": "T18n0895b_002:0744c20_19",
        "context_with_next_sentence": true
    },
    {
        "source_sentence": "乃至拭口澡浴畢已，即往淨室，中間不應與餘外人，或男或女，出家淨婆羅門，童男童女及黃門等語，及與相觸。",
        "from": "T18n0895b_002:0744c23_10",
        "context_with_next_sentence": true
    },
    {
        "source_sentence": "若有相觸，復如前澡浴，及餘水拭口，然後念誦。",
        "from": "T18n0895b_002:0744c24_12",
        "context_with_next_sentence": true
    },
    {
        "source_sentence": "若樂澡浴後樂念誦，諸有情所具憐愍，復不愛他利養，乞食而食，真言非法，便生瞋怒，即害彼命。",
        "from": "T18n0895b_002:0744c26_17",
        "context_with_next_sentence": true
    },
    {
        "source_sentence": "若有持誦方廣大乘，復能信受，亦樂為他廣說，勇猛精進堅固菩提勝心，如是之人持誦真言，不久當得意樂成就。",
        "from": "T18n0895b_002:0744c29_8",
        "context_with_next_sentence": true
    },
    {
        "source_sentence": "汝所請問，我已為汝正說一切佛教真言都教法。",
        "from": "T18n0895b_002:0745a01_10",
        "context_with_next_sentence": true
    },
    {
        "source_sentence": "「復次，傍說外道言教，汝當聽。",
        "from": "T18n0895b_002:0745a02_14",
        "context_with_next_sentence": true
    },
    {
        "source_sentence": "摩醯首羅天說十俱胝真言，已下諸天龍等及妃等，各各俱說數千萬真言及手印漫荼羅，依法受持，若違此教非直不成，亦當自害。",
        "from": "T18n0895b_002:0745a05_12",
        "context_with_next_sentence": true
    },
    {
        "source_sentence": "13 分別八法分蘇磨呼童子請問分別八法分第十三「復次，世間所有成就之法，總有八種，所為成真言法、成長年法、出伏藏法、入修羅宮法、合成金法、土成金法、成金水法、成無價寶法，是名八法。",
        "from": "T18n0895b_002:0745a10_3",
        "context_with_next_sentence": true
    },
    {
        "source_sentence": "於中有三：",
        "from": "T18n0895b_002:0745a10_8",
        "context_with_next_sentence": true
    },
    {
        "source_sentence": "成真言法、入修羅宮法、成長年法，是三為上；",
        "from": "T18n0895b_002:0745a11_8",
        "context_with_next_sentence": true
    },
    {
        "source_sentence": "成無價寶法、土成金法、出伏藏法，是三為中；",
        "from": "T18n0895b_002:0745a12_8",
        "context_with_next_sentence": true
    },
    {
        "source_sentence": "成合成金法、成金水法，是二為下。",
        "from": "T18n0895b_002:0745a13_3",
        "context_with_next_sentence": true
    },
    {
        "source_sentence": "若有眾生，具有戒惠，亦復樂法，如是之人作樂上成就。",
        "from": "T18n0895b_002:0745a14_7",
        "context_with_next_sentence": true
    },
    {
        "source_sentence": "若有眾生，性多貪欲者，如是之人作中成就。",
        "from": "T18n0895b_002:0745a15_7",
        "context_with_next_sentence": true
    },
    {
        "source_sentence": "若有眾生，多愚癡者，作下成就，不應求下。",
        "from": "T18n0895b_002:0745a16_7",
        "context_with_next_sentence": true
    },
    {
        "source_sentence": "若遺貧窮行不自在，應求中品，仍不求下。",
        "from": "T18n0895b_002:0745a17_6",
        "context_with_next_sentence": true
    },
    {
        "source_sentence": "若欲獲得如上所說種種成就，應須修福，具福之者求人天樂，設求敬念延命長壽，威力自在端正聰慧聞持等事，皆得成就。",
        "from": "T18n0895b_002:0745a20_2",
        "context_with_next_sentence": true
    },
    {
        "source_sentence": "若無戀著，樂修行善行，佛法僧寶常不離心，真言藥叉婦亦復如是。",
        "from": "T18n0895b_002:0745a21_12",
        "context_with_next_sentence": true
    },
    {
        "source_sentence": "雖復共居，終無善意，假求過失，當便損害。",
        "from": "T18n0895b_002:0745a22_12",
        "context_with_next_sentence": true
    },
    {
        "source_sentence": "以愚癡故，若成此法，非直犯斯邪行之過，亦乃自當有損。",
        "from": "T18n0895b_002:0745a23_17",
        "context_with_next_sentence": true
    },
    {
        "source_sentence": "諸佛、菩薩、緣覺、聲聞所說真言，及天龍、藥叉、修羅等類，對於佛前所說真言，如來為利諸有情故，皆悉證許，復懷加被。",
        "from": "T18n0895b_002:0745a26_11",
        "context_with_next_sentence": true
    },
    {
        "source_sentence": "彼等真言皆有三品：",
        "from": "T18n0895b_002:0745a26_20",
        "context_with_next_sentence": true
    },
    {
        "source_sentence": "成上品者，謂昇空行入修羅宮，自在變形，作藥叉女天主，長年成幼，化法自變己身為密迹等。",
        "from": "T18n0895b_002:0745a29_2",
        "context_with_next_sentence": true
    },
    {
        "source_sentence": "成中品者，獲得錢財乃至富貴。",
        "from": "T18n0895b_002:0745a29_16",
        "context_with_next_sentence": true
    },
    {
        "source_sentence": "其下品者，令人相增，及能攝來，從國令去，乃至令枯。",
        "from": "T18n0895b_002:0745b02_1",
        "context_with_next_sentence": true
    },
    {
        "source_sentence": "下中下者，為療鬼魅等類，龍魅孆兒之魅，令人惛睡，誦手令擢拳推縛抱，及遺耳語，及阿引乎吠設那，便朾令去，乃至損害，及令眾人共誦真言，或令眾人以脚蹋地。",
        "from": "T18n0895b_002:0745b05_15",
        "context_with_next_sentence": true
    },
    {
        "source_sentence": "鬼魅所著悶絕躄地，置於四衢，以白㲲覆來者令唱看看，復令一人從脚徐白㲲隨起㲲盡，還復本心。",
        "from": "T18n0895b_002:0745b08_2",
        "context_with_next_sentence": true
    },
    {
        "source_sentence": "及療鼠毒，攝門人口，呼召諸龍縛眾多人，及令不種療治被毒，及能移毒，及與人毒。",
        "from": "T18n0895b_002:0745b09_20",
        "context_with_next_sentence": true
    },
    {
        "source_sentence": "毒成人眼，亦復治得。",
        "from": "T18n0895b_002:0745b10_9",
        "context_with_next_sentence": true
    },
    {
        "source_sentence": "被毒之人禁令不引，發遣蛇令傷他人，及成使者，亦現人龍，以音樂法，著魅者差。",
        "from": "T18n0895b_002:0745b12_6",
        "context_with_next_sentence": true
    },
    {
        "source_sentence": "如是等是外法。",
        "from": "T18n0895b_002:0745b12_13",
        "context_with_next_sentence": true
    },
    {
        "source_sentence": "復有毒蛇，類有八十，數中二十舉頭而行，於中六種住即般身，中有十二種，雖螫無毒。",
        "from": "T18n0895b_002:0745b14_12",
        "context_with_next_sentence": true
    },
    {
        "source_sentence": "數內十三地中之王，有外之餘蛇類，雖復螫人，有時被毒。",
        "from": "T18n0895b_002:0745b15_18",
        "context_with_next_sentence": true
    },
    {
        "source_sentence": "如是之人，妙真言之法皎然入身求成就故，念誦之時，若有施主，惠施衣裳、金銀、珍寶、鞍乘、嚴具、塗香、燒香、飲食、臥具，如上等物，乃至分毫不應納受。",
        "from": "T18n0895b_002:0745b19_5",
        "context_with_next_sentence": true
    },
    {
        "source_sentence": "「復次，大小便利畢已，應用五聚土，三聚洗後，一聚洗前，其一觸洗。",
        "from": "T18n0895b_002:0745b21_9",
        "context_with_next_sentence": true
    },
    {
        "source_sentence": "即出惡處，應就淨處分土十聚，先用三聚觸洗左手，復用七聚洗其兩手，於中三聚先洗左內，一聚道背，其後三聚二手內外通洗令淨，然後以意任用土水清淨洗之。",
        "from": "T18n0895b_002:0745b25_4",
        "context_with_next_sentence": true
    },
    {
        "source_sentence": "若小行處即用三土，二用便處，一用觸洗，即於淨處更用三土，復淨洗之。",
        "from": "T18n0895b_002:0745b26_17",
        "context_with_next_sentence": true
    },
    {
        "source_sentence": "譬如春時風楷，樹木自然出火，以無功用，并燒諸草。",
        "from": "T18n0895b_002:0745b28_1",
        "context_with_next_sentence": true
    },
    {
        "source_sentence": "以念誦火，用淨戒風，以勤相楷，盡燒罪草，亦復如是。",
        "from": "T18n0895b_002:0745b29_6",
        "context_with_next_sentence": true
    },
    {
        "source_sentence": "復如寒霜日曜即消，以用戒日念誦之光曜令消罪雪，亦復如是。",
        "from": "T18n0895b_002:0745c01_14",
        "context_with_next_sentence": true
    },
    {
        "source_sentence": "譬如室內久來有闇，若將燈入即便闇滅，以念誦燈照罪闇身，亦復如是。",
        "from": "T18n0895b_002:0745c03_8",
        "context_with_next_sentence": true
    },
    {
        "source_sentence": "行者持誦乃至護摩所持真言仍不成者，應以香泥，或近江河，以淨砂，敬造十萬窣堵波塔像，無始已來所造業障即得消滅，此世當獲成就現報。",
        "from": "T18n0895b_002:0745c06_13",
        "context_with_next_sentence": true
    },
    {
        "source_sentence": "真言之法以戒為根，次復精進及以忍辱，於諸佛所深懷恭敬，菩提之心未曾退轉，於彼念誦亦無懈怠。",
        "from": "T18n0895b_002:0745c09_1",
        "context_with_next_sentence": true
    },
    {
        "source_sentence": "譬如國王具七種法，能理人民及自安樂，持誦之人具此七法，即滅諸罪乃獲成就。",
        "from": "T18n0895b_002:0745c10_17",
        "context_with_next_sentence": true
    },
    {
        "source_sentence": "初應如法念誦真言，次復護摩，以護摩故，本尊歡喜，即便施與意樂成就。",
        "from": "T18n0895b_002:0745c12_11",
        "context_with_next_sentence": true
    },
    {
        "source_sentence": "「復次，若欲成就攝喜人法，或乃至從遠百由旬來，皆是藥叉之婦，若為欲故成藥叉女者，假令悉地，還與藥叉之婦。",
        "from": "T18n0895b_002:0745c15_11",
        "context_with_next_sentence": true
    },
    {
        "source_sentence": "譬如衒賣女色，為窺財故與人為欲，其餓故擊捉眾生，令人心亂，或歌或舞，或喜或悲，或懷愁惱，或時亂語，作如是等種種異相，令人怪笑，即應以金剛鉤，或以甘露瓶忿怒金剛等真言，療治得除差。",
        "from": "T18n0895b_002:0745c20_1",
        "context_with_next_sentence": true
    },
    {
        "source_sentence": "又有火神真言，風神、摩醯首羅、及日月天，大梵天王、龍王、那羅延神、多聞天王、諸藥叉王、金翅鳥王、忉利天王，彼等鬼魅不懼如是餘外天神，若聞金剛鉤之名號，自然退散。",
        "from": "T18n0895b_002:0745c23_19",
        "context_with_next_sentence": true
    },
    {
        "source_sentence": "智者知彼鬼魅性行及療治法，然後無畏摧伏鬼魅。",
        "from": "T18n0895b_002:0745c25_3",
        "context_with_next_sentence": true
    },
    {
        "source_sentence": "諸佛菩薩所說真言，以如來加被之，餘外種種天神真言不能破壞如來真言。",
        "from": "T18n0895b_002:0745c26_16",
        "context_with_next_sentence": true
    },
    {
        "source_sentence": "又欲滅罪，於空閑靜處應以香泥，或近江河以砂造制底，中安緣起法身之偈。",
        "from": "T18n0895b_002:0745c28_14",
        "context_with_next_sentence": true
    },
    {
        "source_sentence": "」爾時，梵王、諸天、藥叉、持明大仙、迦樓羅、乾闥婆部多等類，見聞此法已，恭敬頂禮，一時合掌，作如是言：",
        "from": "T18n0895b_002:0746a02_1",
        "context_with_next_sentence": true
    },
    {
        "source_sentence": "「希有尊者，愍念眾生，希有如是微妙勝行，或見尊者手執爀燿大拔折羅，或手執堅固鐵杵，或手執猛利大輪，或見手執不空羂索，或見手執三般大叉，或見手執大橫刀，或見手執弓，或見執棒，或見具被種種器仗殊特怖畏希有，或見相好端嚴令人可樂，或見尊者為藥叉將，我等歸命如是菩薩、天、阿修羅等所恭敬者。",
        "from": "T18n0895b_002:0746a09_5",
        "context_with_next_sentence": true
    },
    {
        "source_sentence": "若有人民歸依尊者，不久得持明大仙乃至富貴。",
        "from": "T18n0895b_002:0746a10_7",
        "context_with_next_sentence": true
    },
    {
        "source_sentence": "若有修行如是正法，彼人速離貧窮大苦。",
        "from": "T18n0895b_002:0746a11_6",
        "context_with_next_sentence": true
    },
    {
        "source_sentence": "威耀……有時無毒。",
        "from": "T18n0895b_002:0746a11_15",
        "context_with_next_sentence": true
    },
    {
        "source_sentence": "復有蝦蟆、守宮、蜴、蜡、蚖、蛛等類，及作毒虫。",
        "from": "T18n0895b_002:0746a12_16",
        "context_with_next_sentence": true
    },
    {
        "source_sentence": "如是分別其數雖多，然所行毒數有六種：",
        "from": "T18n0895b_002:0746a13_11",
        "context_with_next_sentence": true
    },
    {
        "source_sentence": "一者其虫屎穢著身即便有毒，二者尿著其身即便有毒，三者所觸著身即便有毒，四者泄延唾著身即便有毒，五者眼所視看即便有毒，六者齒著之處即便有毒，如是諸毒上中下品分別便成數種，是故餘神天說此療毒真言等法。",
        "from": "T18n0895b_002:0746a18_16",
        "context_with_next_sentence": true
    },
    {
        "source_sentence": "如是諸虫或以毒惛醉故而放猛毒，或以瞋故，或恐怖故，或飢餓故，或懷怨故，死時至故，而放猛毒。",
        "from": "T18n0895b_002:0746a21_2",
        "context_with_next_sentence": true
    },
    {
        "source_sentence": "其所嚙毒，復有四種：",
        "from": "T18n0895b_002:0746a21_12",
        "context_with_next_sentence": true
    },
    {
        "source_sentence": "一者傷、二者血塗、三者極損、四者命終。",
        "from": "T18n0895b_002:0746a22_9",
        "context_with_next_sentence": true
    },
    {
        "source_sentence": "所嚙之處有一齒痕，其毒微少，為是名傷。",
        "from": "T18n0895b_002:0746a23_8",
        "context_with_next_sentence": true
    },
    {
        "source_sentence": "所嚙之處有二齒痕致有血出，名曰血塗。",
        "from": "T18n0895b_002:0746a24_7",
        "context_with_next_sentence": true
    },
    {
        "source_sentence": "所齒之處有三齒痕致傷其內，名曰極損。",
        "from": "T18n0895b_002:0746a25_6",
        "context_with_next_sentence": true
    },
    {
        "source_sentence": "所嚙之處有四齒痕便纏其身，是名命終，此之一毒，縱以真言妙藥，不復治差。",
        "from": "T18n0895b_002:0746a27_1",
        "context_with_next_sentence": true
    },
    {
        "source_sentence": "譬如猛火燒身，或以刀割，被毒之者亦復如是。",
        "from": "T18n0895b_002:0746a28_2",
        "context_with_next_sentence": true
    },
    {
        "source_sentence": "若以藥治，不及真言，如大火興盛，若以雨灑，其火便息，真言攝毒亦如是。",
        "from": "T18n0895b_002:0746a29_15",
        "context_with_next_sentence": true
    },
    {
        "source_sentence": "智者妙解種種毒類，亦復持誦大威真言，共諸毒戲一無怖畏，由如師子入牛群內。",
        "from": "T18n0895b_002:0746b02_13",
        "context_with_next_sentence": true
    },
    {
        "source_sentence": "復次天魅、阿修羅魅、藥叉魅、龍魅、持明魅、乾闥婆魅、餓鬼之魅、毘舍遮等種種諸魅，求祭祀故，或戲弄故，或殺害故，遊行世間，常噉血肉，伺求過失。",
        "from": "T18n0895b_002:0746b06_1",
        "context_with_next_sentence": true
    },
    {
        "source_sentence": "或以瞋故，擊捉眾生，或煩惱故，或飢世間如日出現。",
        "from": "T18n0895b_002:0746b07_4",
        "context_with_next_sentence": true
    },
    {
        "source_sentence": "我等衛護如是行者不令心亂，乃至常獲如意成就。",
        "from": "T18n0895b_002:0746b08_7",
        "context_with_next_sentence": true
    },
    {
        "source_sentence": "」梵王天等作是語已，甚大歡喜，頭面禮足，各乘大座，退散而去。",
        "from": "T18n0895b_002:0746b09_17",
        "context_with_next_sentence": true
    },
    {
        "source_sentence": "諸天去已，執金剛聖者重告妙膊童子：",
        "from": "T18n0895b_002:0746b10_13",
        "context_with_next_sentence": true
    },
    {
        "source_sentence": "「我今所說天等已聞，汝今可往人間流行。",
        "from": "T18n0895b_002:0746b11_12",
        "context_with_next_sentence": true
    },
    {
        "source_sentence": "」妙膊受教頂禮而退，即於世間廣為人說。",
        "from": "T18n0895b_002:0746b12_11",
        "context_with_next_sentence": true
    },
    {
        "source_sentence": "其第十二品中八明妃主，謂多羅此云妙目精、從多閼枳耶二合此云白明、半拏囉嚩從寧此云服白衣、微路羯寧此云觀也、曀迦熱吒此云獨髻、嶠哩此為金色相、野捨末底此云名稱慧、苾句胝此云忿像，此等皆是蓮花部中明妃之主。",
        "from": "T18n0895b_002:0746b16_20",
        "context_with_next_sentence": true
    },
    {
        "source_sentence": "蘇磨呼童子請問經卷下右大唐中天竺國三藏輸波迦羅唐云善無畏譯沙門一行筆承曆三年三月一日於大谷阿闍梨御　房奉受了",
        "from": "T18n0895b_002:0746b21_100",
        "context_with_next_sentence": false
    }
]