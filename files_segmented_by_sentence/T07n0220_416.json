{
    "T07n0220_416:0085a15_0": "大般若波羅蜜多經卷第四百一",
    "T07n0220_416:0085a16_0": "十六",
    "T07n0220_416:0085a18_0": "三藏法師玄奘奉　詔譯",
    "T07n0220_416:0085a19_0": "第二分修治地品第十八之二",
    "T07n0220_416:0085a20_0": "「云何菩薩摩訶薩住阿練若常不捨離？",
    "T07n0220_416:0085a20_1": "善現！",
    "T07n0220_416:0085a21_0": "若菩薩摩訶薩勤求無上正等菩提，超諸聲聞、獨覺等地，是為菩薩摩訶薩住阿練若常不捨離。",
    "T07n0220_416:0085a23_1": "「云何菩薩摩訶薩常好少欲？",
    "T07n0220_416:0085a23_2": "善現！",
    "T07n0220_416:0085a23_3": "若菩薩摩訶薩尚不自為求大菩提，況欲世間及二乘事！",
    "T07n0220_416:0085a25_4": "是為菩薩摩訶薩常好少欲。",
    "T07n0220_416:0085a25_5": "「云何菩薩摩訶薩常好喜足？",
    "T07n0220_416:0085a26_6": "善現！",
    "T07n0220_416:0085a26_7": "若菩薩摩訶薩唯為證得一切智智故，於餘事無所執著，是為菩薩摩訶薩常好喜足。",
    "T07n0220_416:0085a28_8": "「云何菩薩摩訶薩常不捨離杜多功德？",
    "T07n0220_416:0085a29_9": "善現！",
    "T07n0220_416:0085a29_10": "若菩薩摩訶薩常於深法起諦察忍，是為菩薩摩訶薩常不捨離杜多功德。",
    "T07n0220_416:0085b02_11": "「云何菩薩摩訶薩於諸學處常不棄捨？",
    "T07n0220_416:0085b03_12": "善現！",
    "T07n0220_416:0085b03_13": "若菩薩摩訶薩於所學處堅守不移，是為菩薩摩訶薩於諸學處常不棄捨。",
    "T07n0220_416:0085b05_0": "「云何菩薩摩訶薩於諸欲樂深生厭離？",
    "T07n0220_416:0085b05_1": "善現！",
    "T07n0220_416:0085b06_0": "若菩薩摩訶薩於妙欲樂不起欲心，是為菩薩摩訶薩於諸欲樂深生厭離。",
    "T07n0220_416:0085b07_1": "「云何菩薩摩訶薩常樂發起寂滅俱心？",
    "T07n0220_416:0085b08_2": "善現！",
    "T07n0220_416:0085b08_3": "若菩薩摩訶薩知一切法曾無起作，是為菩薩摩訶薩常樂發起寂滅俱心。",
    "T07n0220_416:0085b10_4": "「云何菩薩摩訶薩捨一切物？",
    "T07n0220_416:0085b11_5": "善現！",
    "T07n0220_416:0085b11_6": "若菩薩摩訶薩於內外法都不攝受，是為菩薩摩訶薩捨一切物。",
    "T07n0220_416:0085b12_7": "「云何菩薩摩訶薩心不滯沒？",
    "T07n0220_416:0085b13_8": "善現！",
    "T07n0220_416:0085b13_9": "若菩薩摩訶薩於諸識住曾不起心，是為菩薩摩訶薩心不滯沒。",
    "T07n0220_416:0085b14_10": "「云何菩薩摩訶薩於一切物常無顧戀？",
    "T07n0220_416:0085b15_11": "善現！",
    "T07n0220_416:0085b15_12": "若菩薩摩訶薩於一切事曾不思惟，是為菩薩摩訶薩於一切物常無顧戀。",
    "T07n0220_416:0085b17_13": "「善現！",
    "T07n0220_416:0085b17_14": "諸菩薩摩訶薩住第四地時，於如是十法應受持不捨。",
    "T07n0220_416:0085b19_0": "「云何菩薩摩訶薩應遠離居家？",
    "T07n0220_416:0085b19_1": "善現！",
    "T07n0220_416:0085b19_2": "若菩薩摩訶薩遊諸佛土，隨所生處常樂出家，剃除鬚髮受持法服現作沙門，是為菩薩摩訶薩應遠離居家。",
    "T07n0220_416:0085b22_3": "「云何菩薩摩訶薩應遠離苾芻尼？",
    "T07n0220_416:0085b23_4": "善現！",
    "T07n0220_416:0085b23_5": "若菩薩摩訶薩常應遠離諸苾芻尼，不與共居如彈指頃，亦復於彼不起異心，是為菩薩摩訶薩應遠離苾芻尼。",
    "T07n0220_416:0085b25_6": "「云何菩薩摩訶薩應遠離家慳？",
    "T07n0220_416:0085b26_7": "善現！",
    "T07n0220_416:0085b26_8": "若菩薩摩訶薩作是思惟：『我應長夜利益安樂一切有情，今此有情自由福力感得如是好施主家，故我於中不應慳嫉。』",
    "T07n0220_416:0085b29_9": "既思惟已遠離家慳，是為菩薩摩訶薩應遠離家慳。",
    "T07n0220_416:0085c01_10": "「云何菩薩摩訶薩應遠離眾會忿諍？",
    "T07n0220_416:0085c02_11": "善現！",
    "T07n0220_416:0085c02_12": "若菩薩摩訶薩作是思惟：『若處眾會其中或有聲聞、獨覺，或說彼乘相應法要，令我退失大菩提心，是故定應遠離眾會。』",
    "T07n0220_416:0085c05_13": "復作是念：『諸忿諍者能使有情發起瞋害，造作種種惡不善業，尚違善趣況大菩提！",
    "T07n0220_416:0085c06_14": "是故定應遠離忿諍。』",
    "T07n0220_416:0085c07_15": "是為菩薩摩訶薩應遠離眾會忿諍。",
    "T07n0220_416:0085c08_16": "「云何菩薩摩訶薩應遠離自讚毀他？",
    "T07n0220_416:0085c09_17": "善現！",
    "T07n0220_416:0085c09_18": "若菩薩摩訶薩都不見有內外諸法，故應遠離自讚毀他，是為菩薩摩訶薩應遠離自讚毀他。",
    "T07n0220_416:0085c11_19": "「云何菩薩摩訶薩應遠離十不善業道？",
    "T07n0220_416:0085c12_20": "善現！",
    "T07n0220_416:0085c12_21": "若菩薩摩訶薩作是思惟：『如是十種不善業道，尚當能礙人、天善趣，況於聖道及大菩提而不為障！",
    "T07n0220_416:0085c14_22": "故我於彼定應遠離。』",
    "T07n0220_416:0085c15_23": "是為菩薩摩訶薩應遠離十不善業道。",
    "T07n0220_416:0085c16_0": "「云何菩薩摩訶薩應遠離增上慢傲？",
    "T07n0220_416:0085c16_1": "善現！",
    "T07n0220_416:0085c16_2": "若菩薩摩訶薩不見有法可能發起此慢傲者，故應遠離，是為菩薩摩訶薩應遠離增上慢傲。",
    "T07n0220_416:0085c19_0": "「云何菩薩摩訶薩應遠離顛倒？",
    "T07n0220_416:0085c19_1": "善現！",
    "T07n0220_416:0085c19_2": "若菩薩摩訶薩觀顛倒事都不可得，是故定應遠離顛倒，是為菩薩摩訶薩應遠離顛倒。",
    "T07n0220_416:0085c21_3": "「云何菩薩摩訶薩應遠離猶豫？",
    "T07n0220_416:0085c22_4": "善現！",
    "T07n0220_416:0085c22_5": "若菩薩摩訶薩觀猶豫事都不可得，是故定應遠離猶豫，是為菩薩摩訶薩應遠離猶豫。",
    "T07n0220_416:0085c24_6": "「云何菩薩摩訶薩應遠離貪瞋癡？",
    "T07n0220_416:0085c25_7": "善現！",
    "T07n0220_416:0085c25_8": "若菩薩摩訶薩都不見有貪、瞋、癡事，故應遠離如是三法，是為菩薩摩訶薩應遠離貪、瞋、癡。",
    "T07n0220_416:0085c27_9": "善現！",
    "T07n0220_416:0085c27_10": "諸菩薩摩訶薩住第五地時，應常遠離如是十法。",
    "T07n0220_416:0085c28_11": "「云何菩薩摩訶薩應圓滿六波羅蜜多？",
    "T07n0220_416:0085c29_12": "善現！",
    "T07n0220_416:0085c29_13": "若菩薩摩訶薩圓滿六種波羅蜜多，超諸聲聞及獨覺地，又住此六波羅蜜多，佛及二乘能度五種所知海岸。",
    "T07n0220_416:0086a03_14": "云何為五？",
    "T07n0220_416:0086a03_15": "一者、過去。",
    "T07n0220_416:0086a03_16": "二者、未來。",
    "T07n0220_416:0086a04_0": "三者、現在。",
    "T07n0220_416:0086a04_1": "四者、不可說。",
    "T07n0220_416:0086a04_2": "五者、無為。",
    "T07n0220_416:0086a04_3": "是為菩薩摩訶薩應圓滿六波羅蜜多。",
    "T07n0220_416:0086a05_4": "「云何菩薩摩訶薩應遠離聲聞心？",
    "T07n0220_416:0086a06_5": "善現！",
    "T07n0220_416:0086a06_6": "若菩薩摩訶薩作如是念：『諸聲聞心非證無上大菩提道故應遠離。",
    "T07n0220_416:0086a08_7": "所以者何？",
    "T07n0220_416:0086a08_8": "厭生死故。』",
    "T07n0220_416:0086a08_9": "是為菩薩摩訶薩應遠離聲聞心。",
    "T07n0220_416:0086a09_10": "「云何菩薩摩訶薩應遠離獨覺心？",
    "T07n0220_416:0086a10_11": "善現！",
    "T07n0220_416:0086a10_12": "若菩薩摩訶薩作如是念：『諸獨覺心非證無上大菩提道故應遠離。",
    "T07n0220_416:0086a11_13": "所以者何？",
    "T07n0220_416:0086a12_0": "樂涅槃故。』",
    "T07n0220_416:0086a12_1": "是為菩薩摩訶薩應遠離獨覺心。",
    "T07n0220_416:0086a13_0": "「云何菩薩摩訶薩應遠離熱惱心？",
    "T07n0220_416:0086a13_1": "善現！",
    "T07n0220_416:0086a13_2": "若菩薩摩訶薩作如是念：『此熱惱心非證無上大菩提道故應遠離。",
    "T07n0220_416:0086a15_3": "所以者何？",
    "T07n0220_416:0086a15_4": "畏生死故。』",
    "T07n0220_416:0086a15_5": "是為菩薩摩訶薩應遠離熱惱心。",
    "T07n0220_416:0086a16_6": "「云何菩薩摩訶薩應遠離見乞者來不喜愁慼心？",
    "T07n0220_416:0086a17_7": "善現！",
    "T07n0220_416:0086a17_8": "若菩薩摩訶薩作如是念：『此愁慼心非證無上大菩提道故應遠離。",
    "T07n0220_416:0086a19_9": "所以者何？",
    "T07n0220_416:0086a19_10": "違慈悲故。』",
    "T07n0220_416:0086a19_11": "是為菩薩摩訶薩應遠離見乞者來不喜愁慼心。",
    "T07n0220_416:0086a21_0": "「云何菩薩摩訶薩應遠離捨所有物追戀憂悔心？",
    "T07n0220_416:0086a22_1": "善現！",
    "T07n0220_416:0086a22_2": "若菩薩摩訶薩作如是念：『此追悔心非證無上大菩提道故應遠離。",
    "T07n0220_416:0086a23_3": "所以者何？",
    "T07n0220_416:0086a23_4": "違本願故。",
    "T07n0220_416:0086a24_5": "謂我初發菩提心時，作是願言：諸我所有施來求者隨欲不空。",
    "T07n0220_416:0086a25_6": "如何今時施已追悔？』",
    "T07n0220_416:0086a26_7": "是為菩薩摩訶薩應遠離捨所有物追戀憂悔心。",
    "T07n0220_416:0086a27_8": "「云何菩薩摩訶薩應遠離於來求者方便矯誑心？",
    "T07n0220_416:0086a28_9": "善現！",
    "T07n0220_416:0086a28_10": "若菩薩摩訶薩作如是念：『此矯誑心非證無上大菩提道故應遠離。",
    "T07n0220_416:0086a29_11": "所以者何？",
    "T07n0220_416:0086b01_12": "違本誓故。",
    "T07n0220_416:0086b01_13": "謂我初發菩提心時，作是誓言：凡我所有施來求者隨欲不空。",
    "T07n0220_416:0086b02_14": "如何今時而矯誑彼？』",
    "T07n0220_416:0086b03_15": "是為菩薩摩訶薩應遠離於來求者方便矯誑心。",
    "T07n0220_416:0086b04_16": "「善現！",
    "T07n0220_416:0086b04_17": "諸菩薩摩訶薩住第六地時，常應圓滿前說六法，及應遠離後說六法。",
    "T07n0220_416:0086b06_18": "「云何菩薩摩訶薩應遠離我執乃至見者執？",
    "T07n0220_416:0086b07_19": "善現！",
    "T07n0220_416:0086b07_20": "若菩薩摩訶薩觀我乃至見者畢竟非有、不可得故，是為菩薩摩訶薩應遠離我執乃至見者執。",
    "T07n0220_416:0086b09_21": "「云何菩薩摩訶薩應遠離斷執？",
    "T07n0220_416:0086b10_22": "善現！",
    "T07n0220_416:0086b10_23": "若菩薩摩訶薩觀一切法畢竟不生、無斷義故，是為菩薩摩訶薩應遠離斷執。",
    "T07n0220_416:0086b12_24": "「云何菩薩摩訶薩應遠離常執？",
    "T07n0220_416:0086b12_25": "善現！",
    "T07n0220_416:0086b12_26": "若菩薩摩訶薩觀一切法性既不生、無常義故，是為菩薩摩訶薩應遠離常執。",
    "T07n0220_416:0086b14_27": "「云何菩薩摩訶薩應遠離相想？",
    "T07n0220_416:0086b15_28": "善現！",
    "T07n0220_416:0086b15_29": "若菩薩摩訶薩觀貪等惑無所有故，是為菩薩摩訶薩應遠離相想。",
    "T07n0220_416:0086b17_30": "「云何菩薩摩訶薩應遠離見執？",
    "T07n0220_416:0086b17_31": "善現！",
    "T07n0220_416:0086b17_32": "若菩薩摩訶薩都不見有諸見性故，是為菩薩摩訶薩應遠離見執。",
    "T07n0220_416:0086b19_33": "「云何菩薩摩訶薩應遠離名色執？",
    "T07n0220_416:0086b20_34": "善現！",
    "T07n0220_416:0086b20_35": "若菩薩摩訶薩觀名色性都無所有、不可得故，是為菩薩摩訶薩應遠離名色執。",
    "T07n0220_416:0086b22_36": "「云何菩薩摩訶薩應遠離蘊執？",
    "T07n0220_416:0086b22_37": "善現！",
    "T07n0220_416:0086b23_0": "若菩薩摩訶薩觀諸蘊性都無所有、不可得故，是為菩薩摩訶薩應遠離蘊執。",
    "T07n0220_416:0086b24_1": "「云何菩薩摩訶薩應遠離處執？",
    "T07n0220_416:0086b25_2": "善現！",
    "T07n0220_416:0086b25_3": "若菩薩摩訶薩觀諸處性都無所有、不可得故，是為菩薩摩訶薩應遠離處執。",
    "T07n0220_416:0086b27_4": "「云何菩薩摩訶薩應遠離界執？",
    "T07n0220_416:0086b28_5": "善現！",
    "T07n0220_416:0086b28_6": "若菩薩摩訶薩觀諸界性都無所有、不可得故，是為菩薩摩訶薩應遠離界執。",
    "T07n0220_416:0086b29_7": "「云何菩薩摩訶薩應遠離諦執？",
    "T07n0220_416:0086c01_8": "善現！",
    "T07n0220_416:0086c01_9": "若菩薩摩訶薩觀諸諦性都無所有、不可得故，是為菩薩摩訶薩應遠離諦執。",
    "T07n0220_416:0086c03_10": "「云何菩薩摩訶薩應遠離緣起執？",
    "T07n0220_416:0086c04_11": "善現！",
    "T07n0220_416:0086c04_12": "若菩薩摩訶薩觀緣起性都無所有、不可得故，是為菩薩摩訶薩應遠離緣起執。",
    "T07n0220_416:0086c06_13": "「云何菩薩摩訶薩應遠離住著三界執？",
    "T07n0220_416:0086c07_14": "善現！",
    "T07n0220_416:0086c07_15": "若菩薩摩訶薩觀三界性都無所有、不可得故，是為菩薩摩訶薩應遠離住著三界執。",
    "T07n0220_416:0086c09_16": "「云何菩薩摩訶薩應遠離一切法執？",
    "T07n0220_416:0086c10_0": "善現！",
    "T07n0220_416:0086c10_1": "若菩薩摩訶薩觀諸法性皆如虛空不可得故，是為菩薩摩訶薩應遠離一切法執。",
    "T07n0220_416:0086c12_0": "「云何菩薩摩訶薩應遠離於一切法如理、不如理執？",
    "T07n0220_416:0086c13_1": "善現！",
    "T07n0220_416:0086c13_2": "若菩薩摩訶薩觀諸法性都不可得，無有如理、不如理故，是為菩薩摩訶薩應遠離於一切法如理、不如理執。",
    "T07n0220_416:0086c15_3": "「云何菩薩摩訶薩應遠離依佛見執？",
    "T07n0220_416:0086c16_4": "善現！",
    "T07n0220_416:0086c16_5": "若菩薩摩訶薩知依佛見執不得見佛故，是為菩薩摩訶薩應遠離依佛見執。",
    "T07n0220_416:0086c18_6": "「云何菩薩摩訶薩應遠離依法見執？",
    "T07n0220_416:0086c19_7": "善現！",
    "T07n0220_416:0086c19_8": "若菩薩摩訶薩知真法性不可見故，是為菩薩摩訶薩應遠離依法見執。",
    "T07n0220_416:0086c21_0": "「云何菩薩摩訶薩應遠離依僧見執？",
    "T07n0220_416:0086c21_1": "善現！",
    "T07n0220_416:0086c21_2": "若菩薩摩訶薩知和合眾無相無為不可見故，是為菩薩摩訶薩應遠離依僧見執。",
    "T07n0220_416:0086c23_3": "「云何菩薩摩訶薩應遠離依戒見執？",
    "T07n0220_416:0086c24_4": "善現！",
    "T07n0220_416:0086c24_5": "若菩薩摩訶薩知罪福性俱非有故，是為菩薩摩訶薩應遠離依戒見執。",
    "T07n0220_416:0086c26_6": "「云何菩薩摩訶薩應遠離依空見執？",
    "T07n0220_416:0086c27_7": "善現！",
    "T07n0220_416:0086c27_8": "若菩薩摩訶薩觀諸空法都無所有不可見故，是為菩薩摩訶薩應遠離依空見執。",
    "T07n0220_416:0086c29_9": "「云何菩薩摩訶薩應遠離厭怖空性？",
    "T07n0220_416:0087a01_10": "善現！",
    "T07n0220_416:0087a01_11": "若菩薩摩訶薩觀一切法自性皆空，非空與空有所違害，故厭怖事俱不可得，由此空法不應厭怖，是為菩薩摩訶薩應遠離厭怖空性。",
    "T07n0220_416:0087a04_12": "「云何菩薩摩訶薩應圓滿通達空？",
    "T07n0220_416:0087a05_0": "善現！",
    "T07n0220_416:0087a05_1": "若菩薩摩訶薩知一切法自相皆空，是為菩薩摩訶薩應圓滿通達空。",
    "T07n0220_416:0087a06_2": "「云何菩薩摩訶薩應圓滿證無相？",
    "T07n0220_416:0087a07_3": "善現！",
    "T07n0220_416:0087a07_4": "若菩薩摩訶薩不思惟一切相，是為菩薩摩訶薩應圓滿證無相。",
    "T07n0220_416:0087a09_5": "「云何菩薩摩訶薩應圓滿知無願？",
    "T07n0220_416:0087a09_6": "善現！",
    "T07n0220_416:0087a09_7": "若菩薩摩訶薩於三界法智皆不起，是為菩薩摩訶薩應圓滿知無願。",
    "T07n0220_416:0087a11_8": "「云何菩薩摩訶薩應圓滿三輪清淨？",
    "T07n0220_416:0087a12_9": "善現！",
    "T07n0220_416:0087a12_10": "若菩薩摩訶薩具足清淨十善業道，是為菩薩摩訶薩應圓滿三輪清淨。",
    "T07n0220_416:0087a14_11": "「云何菩薩摩訶薩應圓滿悲愍有情，及於有情無所執著？",
    "T07n0220_416:0087a15_12": "善現！",
    "T07n0220_416:0087a15_13": "若菩薩摩訶薩已得大悲及嚴淨土都無所執，是為菩薩摩訶薩應圓滿悲愍有情，及於有情無所執著。",
    "T07n0220_416:0087a17_14": "「云何菩薩摩訶薩應圓滿一切法平等見，及於此中無所執著？",
    "T07n0220_416:0087a19_15": "善現！",
    "T07n0220_416:0087a19_16": "若菩薩摩訶薩於一切法不增不減都無所執，是為菩薩摩訶薩應圓滿一切法平等見，及於此中無所執著。",
    "T07n0220_416:0087a21_17": "「云何菩薩摩訶薩應圓滿一切有情平等見，及於此中無所執著？",
    "T07n0220_416:0087a23_18": "善現！",
    "T07n0220_416:0087a23_19": "若菩薩摩訶薩於諸有情不增不減都無所執，是為菩薩摩訶薩應圓滿一切有情平等見，及於此中無所執著。",
    "T07n0220_416:0087a25_20": "「云何菩薩摩訶薩應圓滿通達真實理趣，及於此中無所執著？",
    "T07n0220_416:0087a27_21": "善現！",
    "T07n0220_416:0087a27_22": "若菩薩摩訶薩於一切法真實理趣，雖如實通達而無所通達都無所執，是為菩薩摩訶薩應圓滿通達真實理趣，及於此中無所執著。",
    "T07n0220_416:0087b01_23": "「云何菩薩摩訶薩應圓滿無生忍智？",
    "T07n0220_416:0087b02_24": "善現！",
    "T07n0220_416:0087b02_25": "若菩薩摩訶薩忍一切法無生、無滅、無所造作，及知名色畢竟不生，是為菩薩摩訶薩應圓滿無生忍智。",
    "T07n0220_416:0087b04_26": "「云何菩薩摩訶薩應圓滿說一切法一相理趣？",
    "T07n0220_416:0087b05_27": "善現！",
    "T07n0220_416:0087b06_0": "若菩薩摩訶薩於一切法行不二相，是為菩薩摩訶薩應圓滿說一切法一相理趣。",
    "T07n0220_416:0087b07_1": "「云何菩薩摩訶薩應圓滿滅除分別？",
    "T07n0220_416:0087b08_2": "善現！",
    "T07n0220_416:0087b08_3": "若菩薩摩訶薩於一切法不起分別，是為菩薩摩訶薩應圓滿滅除分別。",
    "T07n0220_416:0087b10_4": "「云何菩薩摩訶薩應圓滿遠離諸想？",
    "T07n0220_416:0087b11_5": "善現！",
    "T07n0220_416:0087b11_6": "若菩薩摩訶薩遠離小大及無量想，是為菩薩摩訶薩應圓滿遠離諸想。",
    "T07n0220_416:0087b13_7": "「云何菩薩摩訶薩應圓滿遠離諸見？",
    "T07n0220_416:0087b13_8": "善現！",
    "T07n0220_416:0087b14_0": "若菩薩摩訶薩遠離聲聞、獨覺地見，是為菩薩摩訶薩應圓滿遠離諸見。",
    "T07n0220_416:0087b15_1": "「云何菩薩摩訶薩應圓滿遠離煩惱？",
    "T07n0220_416:0087b16_2": "善現！",
    "T07n0220_416:0087b16_3": "若菩薩摩訶薩棄捨一切有漏煩惱習氣相續，是為菩薩摩訶薩應圓滿遠離煩惱。",
    "T07n0220_416:0087b18_4": "「云何菩薩摩訶薩應圓滿止觀地？",
    "T07n0220_416:0087b19_5": "善現！",
    "T07n0220_416:0087b19_6": "若菩薩摩訶薩修一切智、一切相智，是為菩薩摩訶薩應圓滿止觀地。",
    "T07n0220_416:0087b20_7": "「云何菩薩摩訶薩應圓滿調伏心性？",
    "T07n0220_416:0087b21_8": "善現！",
    "T07n0220_416:0087b21_9": "若菩薩摩訶薩不著三界，是為菩薩摩訶薩應圓滿調伏心性。",
    "T07n0220_416:0087b23_10": "「云何菩薩摩訶薩應圓滿寂靜心性？",
    "T07n0220_416:0087b24_11": "善現！",
    "T07n0220_416:0087b24_12": "若菩薩摩訶薩善攝六根，是為菩薩摩訶薩應圓滿寂靜心性。",
    "T07n0220_416:0087b25_13": "「云何菩薩摩訶薩應圓滿無礙智性？",
    "T07n0220_416:0087b26_14": "善現！",
    "T07n0220_416:0087b26_15": "若菩薩摩訶薩修得佛眼，是為菩薩摩訶薩應圓滿無礙智性。",
    "T07n0220_416:0087b28_0": "「云何菩薩摩訶薩應圓滿無所愛染？",
    "T07n0220_416:0087b28_1": "善現！",
    "T07n0220_416:0087b28_2": "若菩薩摩訶薩棄捨六處，是為菩薩摩訶薩應圓滿無所愛染。",
    "T07n0220_416:0087c01_3": "「云何菩薩摩訶薩應圓滿隨心所欲往諸佛土，於佛眾會自現其身？",
    "T07n0220_416:0087c02_4": "善現！",
    "T07n0220_416:0087c03_0": "若菩薩摩訶薩修勝神通，往諸佛土承事供養諸佛世尊，請轉法輪度有情類，是為菩薩摩訶薩應圓滿隨心所欲往諸佛土，於佛眾會自現其身。",
    "T07n0220_416:0087c06_1": "「善現！",
    "T07n0220_416:0087c06_2": "諸菩薩摩訶薩住第七地時，常應遠離前二十法，及應圓滿後二十法。",
    "T07n0220_416:0087c07_3": "「云何菩薩摩訶薩應圓滿悟入一切有情心行？",
    "T07n0220_416:0087c09_0": "善現！",
    "T07n0220_416:0087c09_1": "若菩薩摩訶薩用一心智，如實遍知一切有情心及心所，是為菩薩摩訶薩應圓滿悟入一切有情心行。",
    "T07n0220_416:0087c11_2": "「云何菩薩摩訶薩應圓滿遊戲諸神通？",
    "T07n0220_416:0087c12_3": "善現！",
    "T07n0220_416:0087c12_4": "若菩薩摩訶薩遊戲種種自在神通，為欲親近供養佛故，從一佛國趣一佛國，而能不生遊佛國想。",
    "T07n0220_416:0087c14_5": "善現！",
    "T07n0220_416:0087c14_6": "是為菩薩摩訶薩應圓滿遊戲諸神通。",
    "T07n0220_416:0087c15_7": "「云何菩薩摩訶薩應圓滿見諸佛土，如其所見而自嚴淨種種佛土？",
    "T07n0220_416:0087c17_8": "善現！",
    "T07n0220_416:0087c17_9": "若菩薩摩訶薩住一佛土，能見十方無邊佛國，亦能示現，而曾不生佛國土想。",
    "T07n0220_416:0087c19_10": "又為成熟諸有情故，現處三千大千世界轉輪王位而自莊嚴，亦能棄捨而無所執，是為菩薩摩訶薩應圓滿見諸佛土，如其所見而自嚴淨種種佛土。",
    "T07n0220_416:0087c22_11": "「云何菩薩摩訶薩應圓滿供養承事諸佛世尊，於如來身如實觀察？",
    "T07n0220_416:0087c24_0": "善現！",
    "T07n0220_416:0087c24_1": "若菩薩摩訶薩為欲饒益諸有情故，於法義趣如實分別，如是名為以法供養承事諸佛，又諦觀察諸佛法身，是為菩薩摩訶薩應圓滿供養承事諸佛世尊，於如來身如實觀察。",
    "T07n0220_416:0087c28_2": "「善現！",
    "T07n0220_416:0087c28_3": "諸菩薩摩訶薩住第八地時，於此四法應勤圓滿。",
    "T07n0220_416:0087c29_4": "「云何菩薩摩訶薩應圓滿根勝劣智？",
    "T07n0220_416:0088a01_5": "善現！",
    "T07n0220_416:0088a01_6": "若菩薩摩訶薩住佛十力，如實了知一切有情諸根勝劣，是為菩薩摩訶薩應圓滿根勝劣智。",
    "T07n0220_416:0088a03_7": "「云何菩薩摩訶薩應圓滿嚴淨佛土？",
    "T07n0220_416:0088a04_8": "善現！",
    "T07n0220_416:0088a04_9": "若菩薩摩訶薩以無所得而為方便，嚴淨一切有情心行，是為菩薩摩訶薩應圓滿嚴淨佛土。",
    "T07n0220_416:0088a06_10": "「云何菩薩摩訶薩應圓滿如幻等持數入諸定？",
    "T07n0220_416:0088a07_11": "善現！",
    "T07n0220_416:0088a07_12": "若菩薩摩訶薩住此等持，雖能成辦一切事業，而心於法都無動轉，又修等持極成熟故，不作加行能數現前，是為菩薩摩訶薩應圓滿如幻等持數入諸定。",
    "T07n0220_416:0088a11_13": "「云何菩薩摩訶薩應圓滿隨諸有情善根應熟，故入諸有自現化生？",
    "T07n0220_416:0088a12_14": "善現！",
    "T07n0220_416:0088a12_15": "若菩薩摩訶薩為欲成熟諸有情類，殊勝善根隨其所宜，故入諸有而現受生，是為菩薩摩訶薩隨諸有情善根應熟，故入諸有自現化生。",
    "T07n0220_416:0088a16_0": "「善現！",
    "T07n0220_416:0088a16_1": "諸菩薩摩訶薩住第九地時，於此四法應勤圓滿。",
    "T07n0220_416:0088a18_0": "「云何菩薩摩訶薩應圓滿攝受無邊處所大願，隨有所願皆令證得？",
    "T07n0220_416:0088a19_1": "善現！",
    "T07n0220_416:0088a19_2": "若菩薩摩訶薩已具修六波羅蜜多極圓滿故，或為嚴淨諸佛國土，或為成熟諸有情類，隨心所願皆能證得，是為菩薩摩訶薩應圓滿攝受無邊處所大願，隨有所願皆令證得。",
    "T07n0220_416:0088a23_3": "「云何菩薩摩訶薩應圓滿隨諸天、龍及藥叉等異類音智？",
    "T07n0220_416:0088a24_4": "善現！",
    "T07n0220_416:0088a25_0": "若菩薩摩訶薩修習殊勝詞無礙解，能善了知天、龍、藥叉、健達縛、阿素洛、揭路荼、緊捺洛、莫呼洛伽、人非人等言音差別，是為菩薩摩訶薩應圓滿隨諸天、龍及藥叉等異類音智。",
    "T07n0220_416:0088a29_0": "「云何菩薩摩訶薩應圓滿無礙辯說？",
    "T07n0220_416:0088a29_1": "善現！",
    "T07n0220_416:0088a29_2": "若菩薩摩訶薩修習殊勝辯無礙解，為諸有情能無盡說，是為菩薩摩訶薩應圓滿無礙辯說。",
    "T07n0220_416:0088b03_3": "「云何菩薩摩訶薩應圓滿入胎具足？",
    "T07n0220_416:0088b03_4": "善現！",
    "T07n0220_416:0088b04_0": "若菩薩摩訶薩雖一切生處實恒化生，而為益有情現入胎藏，於中具足無邊勝事，是為菩薩摩訶薩應圓滿入胎具足。",
    "T07n0220_416:0088b06_1": "「云何菩薩摩訶薩應圓滿出生具足？",
    "T07n0220_416:0088b07_2": "善現！",
    "T07n0220_416:0088b07_3": "若菩薩摩訶薩於出胎時，示現種種希有勝事，令諸有情見者歡喜獲大利樂，是為菩薩摩訶薩應圓滿出生具足。",
    "T07n0220_416:0088b10_4": "「云何菩薩摩訶薩應圓滿家族具足？",
    "T07n0220_416:0088b11_0": "善現！",
    "T07n0220_416:0088b11_1": "若菩薩摩訶薩或生剎帝利大族姓家、或生婆羅門大族姓家，父母真淨，是為菩薩摩訶薩應圓滿家族具足。",
    "T07n0220_416:0088b13_2": "「云何菩薩摩訶薩應圓滿種姓具足？",
    "T07n0220_416:0088b14_3": "善現！",
    "T07n0220_416:0088b14_4": "若菩薩摩訶薩常在過去諸菩薩摩訶薩種姓中生，是為菩薩摩訶薩應圓滿種姓具足。",
    "T07n0220_416:0088b16_5": "「云何菩薩摩訶薩應圓滿眷屬具足？",
    "T07n0220_416:0088b17_6": "善現！",
    "T07n0220_416:0088b17_7": "若菩薩摩訶薩純以無量無數菩薩摩訶薩眾而為眷屬，是為菩薩摩訶薩應圓滿眷屬具足。",
    "T07n0220_416:0088b19_8": "「云何菩薩摩訶薩應圓滿生身具足？",
    "T07n0220_416:0088b20_9": "善現！",
    "T07n0220_416:0088b20_10": "若菩薩摩訶薩於初生時，其身具足一切相好，放大光明遍照無邊諸佛世界，亦令彼界六種變動，有情遇者無不蒙益，是為菩薩摩訶薩應圓滿生身具足。",
    "T07n0220_416:0088b24_11": "「云何菩薩摩訶薩應圓滿出家具足？",
    "T07n0220_416:0088b24_12": "善現！",
    "T07n0220_416:0088b25_13": "若菩薩摩訶薩於出家時，無量無數百千俱胝那庾多眾前後圍繞尊重讚嘆，往詣道場，剃除鬚髮，服三法衣，受持應器，引導無量無邊有情，令乘三乘而趣圓寂，是為菩薩摩訶薩應圓滿出家具足。",
    "T07n0220_416:0088b29_14": "「云何菩薩摩訶薩應圓滿莊嚴菩提樹具足？",
    "T07n0220_416:0088c01_15": "善現！",
    "T07n0220_416:0088c01_16": "若菩薩摩訶薩殊勝善根廣大願力，感得如是大菩提樹，吠琉璃寶以為其莖，真金為根，枝葉花果皆以上妙七寶所成，其樹高廣遍覆三千大千佛土，光明照曜周遍十方殑伽沙等諸佛世界，是為菩薩摩訶薩應圓滿莊嚴菩提樹具足。",
    "T07n0220_416:0088c07_0": "「云何菩薩摩訶薩應圓滿一切功德成辦具足？",
    "T07n0220_416:0088c08_1": "善現！",
    "T07n0220_416:0088c08_2": "若菩薩摩訶薩滿足殊勝福慧資糧，成就有情、嚴淨佛土，是為菩薩摩訶薩應圓滿一切功德成辦具足。",
    "T07n0220_416:0088c10_3": "「善現！",
    "T07n0220_416:0088c10_4": "諸菩薩摩訶薩住第十地時，應勤圓滿此十二法。",
    "T07n0220_416:0088c11_5": "「云何菩薩摩訶薩住第十地已，與諸如來應言無別？",
    "T07n0220_416:0088c12_6": "善現！",
    "T07n0220_416:0088c13_7": "是菩薩摩訶薩已圓滿六波羅蜜多，乃至已圓滿十八佛不共法，具一切智、一切相智，若復永斷一切煩惱習氣相續便住佛地。",
    "T07n0220_416:0088c15_8": "由此故說：若菩薩摩訶薩住第十地已，與諸如來應言無別。",
    "T07n0220_416:0088c17_9": "「善現！",
    "T07n0220_416:0088c17_10": "云何菩薩摩訶薩住第十地趣如來地？",
    "T07n0220_416:0088c18_11": "善現！",
    "T07n0220_416:0088c18_12": "是菩薩摩訶薩方便善巧，行六波羅蜜多、四念住乃至十八佛不共法，超淨觀地、種姓地、第八地、具見地、薄地、離欲地、已辦地、獨覺地及菩薩地，又能永斷一切煩惱習氣相續，便成如來、應、正等覺住如來地。",
    "T07n0220_416:0088c23_13": "善現！",
    "T07n0220_416:0088c23_14": "如是菩薩摩訶薩住第十地趣如來地。",
    "T07n0220_416:0088c24_15": "善現！",
    "T07n0220_416:0088c24_16": "齊此當知菩薩摩訶薩發趣大乘。」",
    "T07n0220_416:0088c25_0": "第二分出住品第十九之一",
    "T07n0220_416:0088c26_0": "「復次，善現！",
    "T07n0220_416:0088c26_1": "汝問『如是大乘從何處出至何處住？』",
    "T07n0220_416:0088c27_2": "者，善現！",
    "T07n0220_416:0088c27_3": "如是大乘從三界中出，至一切智智中住，然以無二為方便故無出無住。",
    "T07n0220_416:0088c28_4": "所以者何？",
    "T07n0220_416:0088c29_5": "善現！",
    "T07n0220_416:0088c29_6": "若大乘、若一切智智，如是二法非相應非不相應，無色、無見、無對、一相，所謂無相。",
    "T07n0220_416:0089a02_7": "何以故？",
    "T07n0220_416:0089a02_8": "善現！",
    "T07n0220_416:0089a02_9": "無相之法，非已出住，非當出住，非今出住。",
    "T07n0220_416:0089a03_10": "所以者何？",
    "T07n0220_416:0089a03_11": "善現！",
    "T07n0220_416:0089a03_12": "諸有欲令無相之法有出住者，則為欲令法界空亦有出住，然法界空不能從三界中出，亦不能至一切智智中住。",
    "T07n0220_416:0089a06_13": "何以故？",
    "T07n0220_416:0089a06_14": "法界空法界空自性空故。",
    "T07n0220_416:0089a07_15": "「善現！",
    "T07n0220_416:0089a07_16": "諸有欲令無相之法有出住者，則為欲令真如空、實際、不思議界、安隱界、寂靜界、斷界、離界、滅界空亦有出住，然真如空乃至滅界空，不能從三界中出，亦不能至一切智智中住。",
    "T07n0220_416:0089a11_17": "何以故？",
    "T07n0220_416:0089a11_18": "真如空真如空自性空，乃至滅界空滅界空自性空故。",
    "T07n0220_416:0089a12_19": "「善現！",
    "T07n0220_416:0089a12_20": "諸有欲令無相之法有出住者，則為欲令色空亦有出住，然色空不能從三界中出，亦不能至一切智智中住。",
    "T07n0220_416:0089a15_21": "何以故？",
    "T07n0220_416:0089a15_22": "色空色空自性空故。",
    "T07n0220_416:0089a15_23": "「善現！",
    "T07n0220_416:0089a16_24": "諸有欲令無相之法有出住者，則為欲令受、想、行、識空亦有出住，然受、想、行、識空不能從三界中出，亦不能至一切智智中住。",
    "T07n0220_416:0089a18_25": "何以故？",
    "T07n0220_416:0089a19_26": "受、想、行、識空受、想、行、識空自性空故。",
    "T07n0220_416:0089a19_27": "「善現！",
    "T07n0220_416:0089a20_0": "諸有欲令無相之法有出住者，則為欲令眼處空亦有出住，然眼處空不能從三界中出，亦不能至一切智智中住。",
    "T07n0220_416:0089a22_1": "何以故？",
    "T07n0220_416:0089a22_2": "眼處空眼處空自性空故。",
    "T07n0220_416:0089a23_3": "「善現！",
    "T07n0220_416:0089a23_4": "諸有欲令無相之法有出住者，則為欲令耳、鼻、舌、身、意處空亦有出住，然耳、鼻、舌、身、意處空不能從三界中出，亦不能至一切智智中住。",
    "T07n0220_416:0089a26_5": "何以故？",
    "T07n0220_416:0089a26_6": "耳、鼻、舌、身、意處空耳、鼻、舌、身、意處空自性空故。",
    "T07n0220_416:0089a27_7": "「善現！",
    "T07n0220_416:0089a27_8": "諸有欲令無相之法有出住者，則為欲令色處空亦有出住，然色處空不能從三界中出，亦不能至一切智智中住。",
    "T07n0220_416:0089b01_9": "何以故？",
    "T07n0220_416:0089b01_10": "色處空色處空自性空故。",
    "T07n0220_416:0089b02_11": "「善現！",
    "T07n0220_416:0089b02_12": "諸有欲令無相之法有出住者，則為欲令聲、香、味、觸、法處空亦有出住，然聲、香、味、觸、法處空不能從三界中出，亦不能至一切智智中住。",
    "T07n0220_416:0089b05_13": "何以故？",
    "T07n0220_416:0089b05_14": "聲、香、味、觸、法處空聲、香、味、觸、法處空自性空故。",
    "T07n0220_416:0089b06_15": "「善現！",
    "T07n0220_416:0089b06_16": "諸有欲令無相之法有出住者，則為欲令眼界空亦有出住，然眼界空不能從三界中出，亦不能至一切智智中住。",
    "T07n0220_416:0089b09_17": "何以故？",
    "T07n0220_416:0089b09_18": "眼界空眼界空自性空故。",
    "T07n0220_416:0089b10_19": "「善現！",
    "T07n0220_416:0089b10_20": "諸有欲令無相之法有出住者，則為欲令耳、鼻、舌、身、意界空亦有出住，然耳、鼻、舌、身、意界空不能從三界中出，亦不能至一切智智中住。",
    "T07n0220_416:0089b13_21": "何以故？",
    "T07n0220_416:0089b13_22": "耳、鼻、舌、身、意界空耳、鼻、舌、身、意界空自性空故。",
    "T07n0220_416:0089b14_23": "「善現！",
    "T07n0220_416:0089b14_24": "諸有欲令無相之法有出住者，則為欲令色界空亦有出住，然色界空不能從三界中出，亦不能至一切智智中住。",
    "T07n0220_416:0089b17_25": "何以故？",
    "T07n0220_416:0089b17_26": "色界空色界空自性空故。",
    "T07n0220_416:0089b18_0": "「善現！",
    "T07n0220_416:0089b18_1": "諸有欲令無相之法有出住者，則為欲令聲、香、味、觸、法界空亦有出住，然聲、香、味、觸、法界空不能從三界中出，亦不能至一切智智中住。",
    "T07n0220_416:0089b21_2": "何以故？",
    "T07n0220_416:0089b21_3": "聲、香、味、觸、法界空聲、香、味、觸、法界空自性空故。",
    "T07n0220_416:0089b22_4": "「善現！",
    "T07n0220_416:0089b22_5": "諸有欲令無相之法有出住者，則為欲令眼識界空亦有出住，然眼識界空不能從三界中出，亦不能至一切智智中住。",
    "T07n0220_416:0089b25_6": "何以故？",
    "T07n0220_416:0089b25_7": "眼識界空眼識界空自性空故。",
    "T07n0220_416:0089b26_8": "「善現！",
    "T07n0220_416:0089b26_9": "諸有欲令無相之法有出住者，則為欲令耳、鼻、舌、身、意識界空亦有出住，然耳、鼻、舌、身、意識界空不能從三界中出，亦不能至一切智智中住。",
    "T07n0220_416:0089b29_10": "何以故？",
    "T07n0220_416:0089b29_11": "耳、鼻、舌、身、意識界空耳、鼻、舌、身、意識界空自性空故。",
    "T07n0220_416:0089c01_12": "「善現！",
    "T07n0220_416:0089c01_13": "諸有欲令無相之法有出住者，則為欲令眼觸空亦有出住，然眼觸空不能從三界中出，亦不能至一切智智中住。",
    "T07n0220_416:0089c04_14": "何以故？",
    "T07n0220_416:0089c04_15": "眼觸空眼觸空自性空故。",
    "T07n0220_416:0089c05_16": "「善現！",
    "T07n0220_416:0089c05_17": "諸有欲令無相之法有出住者，則為欲令耳、鼻、舌、身、意觸空亦有出住，然耳、鼻、舌、身、意觸空不能從三界中出，亦不能至一切智智中住。",
    "T07n0220_416:0089c08_18": "何以故？",
    "T07n0220_416:0089c08_19": "耳、鼻、舌、身、意觸空耳、鼻、舌、身、意觸空自性空故。",
    "T07n0220_416:0089c09_20": "「善現！",
    "T07n0220_416:0089c09_21": "諸有欲令無相之法有出住者，則為欲令眼觸為緣所生諸受空亦有出住，然眼觸為緣所生諸受空不能從三界中出，亦不能至一切智智中住。",
    "T07n0220_416:0089c12_22": "何以故？",
    "T07n0220_416:0089c13_23": "眼觸為緣所生諸受空眼觸為緣所生諸受空自性空故。",
    "T07n0220_416:0089c14_24": "「善現！",
    "T07n0220_416:0089c14_25": "諸有欲令無相之法有出住者，則為欲令耳、鼻、舌、身、意觸為緣所生諸受空亦有出住，然耳、鼻、舌、身、意觸為緣所生諸受空不能從三界中出，亦不能至一切智智中住。",
    "T07n0220_416:0089c18_26": "何以故？",
    "T07n0220_416:0089c18_27": "耳、鼻、舌、身、意觸為緣所生諸受空耳、鼻、舌、身、意觸為緣所生諸受空自性空故。",
    "T07n0220_416:0089c20_28": "「善現！",
    "T07n0220_416:0089c20_29": "諸有欲令無相之法有出住者，則為欲令夢境空亦有出住，然夢境空不能從三界中出，亦不能至一切智智中住。",
    "T07n0220_416:0089c22_30": "何以故？",
    "T07n0220_416:0089c23_31": "夢境空夢境空自性空故。",
    "T07n0220_416:0089c23_32": "「善現！",
    "T07n0220_416:0089c23_33": "諸有欲令無相之法有出住者，則為欲令幻事、陽焰、響、像、光影、空花、變化空亦有出住，然幻事空乃至變化空不能從三界中出，亦不能至一切智智中住。",
    "T07n0220_416:0089c27_34": "何以故？",
    "T07n0220_416:0089c27_35": "幻事空幻事空自性空，乃至變化空變化空自性空故。",
    "T07n0220_416:0089c28_36": "「善現！",
    "T07n0220_416:0089c28_37": "諸有欲令無相之法有出住者，則為欲令布施波羅蜜多空亦有出住，然布施波羅蜜多空不能從三界中出，亦不能至一切智智中住。",
    "T07n0220_416:0090a02_38": "何以故？",
    "T07n0220_416:0090a03_39": "布施波羅蜜多空布施波羅蜜多空自性空故。",
    "T07n0220_416:0090a04_40": "「善現！",
    "T07n0220_416:0090a04_41": "諸有欲令無相之法有出住者，則為欲令淨戒、安忍、精進、靜慮、般若波羅蜜多空亦有出住，然淨戒、安忍、精進、靜慮、般若波羅蜜多空不能從三界中出，亦不能至一切智智中住。",
    "T07n0220_416:0090a08_42": "何以故？",
    "T07n0220_416:0090a08_43": "淨戒、安忍、精進、靜慮、般若波羅蜜多空淨戒、安忍、精進、靜慮、般若波羅蜜多空自性空故。",
    "T07n0220_416:0090a10_44": "「善現！",
    "T07n0220_416:0090a10_45": "諸有欲令無相之法有出住者，則為欲令內空空亦有出住，然內空空不能從三界中出，亦不能至一切智智中住。",
    "T07n0220_416:0090a13_0": "何以故？",
    "T07n0220_416:0090a13_1": "內空空內空空自性空故。",
    "T07n0220_416:0090a13_2": "「善現！",
    "T07n0220_416:0090a13_3": "諸有欲令無相之法有出住者，則為欲令外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空空亦有出住，然外空空乃至無性自性空空不能從三界中出，亦不能至一切智智中住。",
    "T07n0220_416:0090a19_4": "何以故？",
    "T07n0220_416:0090a20_5": "外空空外空空自性空，乃至無性自性空空無性自性空空自性空故。",
    "T07n0220_416:0090a21_6": "「善現！",
    "T07n0220_416:0090a21_7": "諸有欲令無相之法有出住者，則為欲令四念住空亦有出住，然四念住空不能從三界中出，亦不能至一切智智中住。",
    "T07n0220_416:0090a24_8": "何以故？",
    "T07n0220_416:0090a24_9": "四念住空四念住空自性空故。",
    "T07n0220_416:0090a25_10": "「善現！",
    "T07n0220_416:0090a25_11": "諸有欲令無相之法有出住者，則為欲令四正斷、四神足、五根、五力、七等覺支、八聖道支空亦有出住，然四正斷空乃至八聖道支空不能從三界中出，亦不能至一切智智中住。",
    "T07n0220_416:0090a29_12": "何以故？",
    "T07n0220_416:0090a29_13": "四正斷空四正斷空自性空，乃至八聖道支空八聖道支空自性空故。",
    "T07n0220_416:0090b02_14": "「善現！",
    "T07n0220_416:0090b02_15": "諸有欲令無相之法有出住者，則為欲令乃至佛十力空亦有出住，然佛十力空不能從三界中出，亦不能至一切智智中住。",
    "T07n0220_416:0090b05_16": "何以故？",
    "T07n0220_416:0090b05_17": "佛十力空佛十力空自性空故。",
    "T07n0220_416:0090b06_18": "「善現！",
    "T07n0220_416:0090b06_19": "諸有欲令無相之法有出住者，則為欲令四無所畏、四無礙解、大慈、大悲、大喜、大捨、十八佛不共法空亦有出住，然四無所畏乃至十八佛不共法空不能從三界中出，亦不能至一切智智中住。",
    "T07n0220_416:0090b10_20": "何以故？",
    "T07n0220_416:0090b10_21": "四無所畏空，四無所畏空自性空，乃至十八佛不共法空，十八佛不共法空自性空故。",
    "T07n0220_416:0090b12_22": "「善現！",
    "T07n0220_416:0090b12_23": "諸有欲令無相之法有出住者，則為欲令諸預流者有惡趣生，諸一來者有頻來生，諸不還者有欲界生，諸大菩薩有自利生，諸阿羅漢、獨覺、如來有後有生，然無是事。",
    "T07n0220_416:0090b16_24": "何以故？",
    "T07n0220_416:0090b16_25": "諸預流等惡趣生等不可得故。",
    "T07n0220_416:0090b17_26": "「善現！",
    "T07n0220_416:0090b17_27": "諸有欲令無相之法有出住者，則為欲令預流空亦有出住，然預流空不能從三界中出，亦不能至一切智智中住。",
    "T07n0220_416:0090b20_28": "何以故？",
    "T07n0220_416:0090b20_29": "預流空預流空自性空故。",
    "T07n0220_416:0090b20_30": "「善現！",
    "T07n0220_416:0090b21_31": "諸有欲令無相之法有出住者，則為欲令一來、不還、阿羅漢、獨覺、菩薩、如來空亦有出住，然一來空乃至如來空不能從三界中出，亦不能至一切智智中住。",
    "T07n0220_416:0090b24_32": "何以故？",
    "T07n0220_416:0090b24_33": "一來空一來空自性空，乃至如來空如來空自性空故。",
    "T07n0220_416:0090b26_0": "「善現！",
    "T07n0220_416:0090b26_1": "諸有欲令無相之法有出住者，則為欲令名字、假想、施設、言說空亦有出住，然名字、假想、施設、言說空不能從三界中出，亦不能至一切智智中住。",
    "T07n0220_416:0090b29_2": "何以故？",
    "T07n0220_416:0090b29_3": "名字、假想、施設、言說空名字、假想、施設、言說空自性空故。",
    "T07n0220_416:0090c01_4": "「善現！",
    "T07n0220_416:0090c02_5": "諸有欲令無相之法有出住者，則為欲令無生無滅、無染無淨、無相無為空亦有出住，然無生無滅、無染無淨、無相無為空不能從三界中出，亦不能至一切智智中住。",
    "T07n0220_416:0090c05_6": "何以故？",
    "T07n0220_416:0090c06_7": "無生無滅、無染無淨、無相無為空無生無滅、無染無淨、無相無為空自性空故。",
    "T07n0220_416:0090c07_8": "「善現！",
    "T07n0220_416:0090c07_9": "由此因緣，如是大乘從三界中出，至一切智智中住，然以無二為方便故無出無住。",
    "T07n0220_416:0090c09_10": "所以者何？",
    "T07n0220_416:0090c10_11": "無相之法無動轉故。",
    "T07n0220_416:0090c11_0": "大般若波羅蜜多經卷第四百一十六"
}