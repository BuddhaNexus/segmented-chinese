[
    {
        "source_sentence": "大乘成業論一卷",
        "from": "T31n1609_001:0781a25_0",
        "context_with_next_sentence": true
    },
    {
        "source_sentence": "世親菩薩造",
        "from": "T31n1609_001:0781a27_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T31n1609_001:0781a28_0",
        "context_with_next_sentence": true
    },
    {
        "source_sentence": "如處處經中世尊說三業，謂身業、語業、意業。",
        "from": "T31n1609_001:0781a29_20",
        "context_with_next_sentence": true
    },
    {
        "source_sentence": "此中有說身所造業故名身業，語即是業故名語業，此二皆用表與無表為其自性。",
        "from": "T31n1609_001:0781b02_16",
        "context_with_next_sentence": true
    },
    {
        "source_sentence": "意相應業故名意業，此業但以思為自性。",
        "from": "T31n1609_001:0781b03_15",
        "context_with_next_sentence": true
    },
    {
        "source_sentence": "今於此中何法名表？",
        "from": "T31n1609_001:0781b04_5",
        "context_with_next_sentence": true
    },
    {
        "source_sentence": "且身表業形色為性，緣此為境心等所生。",
        "from": "T31n1609_001:0781b05_4",
        "context_with_next_sentence": true
    },
    {
        "source_sentence": "誰之形色謂身形色？",
        "from": "T31n1609_001:0781b05_13",
        "context_with_next_sentence": true
    },
    {
        "source_sentence": "若身形色，何故前言身所造業故名身業？",
        "from": "T31n1609_001:0781b06_11",
        "context_with_next_sentence": true
    },
    {
        "source_sentence": "謂總名身一分攝故，名身形色。",
        "from": "T31n1609_001:0781b07_7",
        "context_with_next_sentence": true
    },
    {
        "source_sentence": "依身大種而發生故，名身所造。",
        "from": "T31n1609_001:0781b08_1",
        "context_with_next_sentence": true
    },
    {
        "source_sentence": "以總身言於別亦轉，如世間說居邑住林。",
        "from": "T31n1609_001:0781b08_19",
        "context_with_next_sentence": true
    },
    {
        "source_sentence": "何緣復說緣此為境心等所生？",
        "from": "T31n1609_001:0781b09_12",
        "context_with_next_sentence": true
    },
    {
        "source_sentence": "為欲簡彼脣等形色，彼非緣彼心等所生，以緣言音心等生故。",
        "from": "T31n1609_001:0781b11_2",
        "context_with_next_sentence": true
    },
    {
        "source_sentence": "又為簡彼宿願心等所引形色，彼非緣彼心等所生，餘異熟因心等生故。",
        "from": "T31n1609_001:0781b12_14",
        "context_with_next_sentence": true
    },
    {
        "source_sentence": "何故名表？",
        "from": "T31n1609_001:0781b12_19",
        "context_with_next_sentence": true
    },
    {
        "source_sentence": "此能表示自發業心令他知故。",
        "from": "T31n1609_001:0781b13_12",
        "context_with_next_sentence": true
    },
    {
        "source_sentence": "為顯此義，故說頌言：",
        "from": "T31n1609_001:0781b14_3",
        "context_with_next_sentence": true
    },
    {
        "source_sentence": "由外發身語，　　表內心所思，",
        "from": "T31n1609_001:0781b15_0",
        "context_with_next_sentence": true
    },
    {
        "source_sentence": "譬彼潛淵魚，　　鼓波而自表。",
        "from": "T31n1609_001:0781b16_13",
        "context_with_next_sentence": true
    },
    {
        "source_sentence": "形色者何？",
        "from": "T31n1609_001:0781b17_4",
        "context_with_next_sentence": true
    },
    {
        "source_sentence": "謂長等性。",
        "from": "T31n1609_001:0781b17_9",
        "context_with_next_sentence": true
    },
    {
        "source_sentence": "何者長等？",
        "from": "T31n1609_001:0781b17_14",
        "context_with_next_sentence": true
    },
    {
        "source_sentence": "謂於彼生長等名想。",
        "from": "T31n1609_001:0781b18_3",
        "context_with_next_sentence": true
    },
    {
        "source_sentence": "此攝在何處？",
        "from": "T31n1609_001:0781b18_9",
        "context_with_next_sentence": true
    },
    {
        "source_sentence": "謂色處所攝。",
        "from": "T31n1609_001:0781b18_15",
        "context_with_next_sentence": true
    },
    {
        "source_sentence": "今應思擇：",
        "from": "T31n1609_001:0781b19_1",
        "context_with_next_sentence": true
    },
    {
        "source_sentence": "長等為是極微差別猶如顯色？",
        "from": "T31n1609_001:0781b19_14",
        "context_with_next_sentence": true
    },
    {
        "source_sentence": "為是極微差別積聚？",
        "from": "T31n1609_001:0781b20_4",
        "context_with_next_sentence": true
    },
    {
        "source_sentence": "為別一物遍色等聚？",
        "from": "T31n1609_001:0781b20_13",
        "context_with_next_sentence": true
    },
    {
        "source_sentence": "設爾何失？",
        "from": "T31n1609_001:0781b20_18",
        "context_with_next_sentence": true
    },
    {
        "source_sentence": "長等若是極微差別，應如顯色，諸色聚中一一細分，長等可取。",
        "from": "T31n1609_001:0781b22_7",
        "context_with_next_sentence": true
    },
    {
        "source_sentence": "若是極微差別積聚，此與顯色極微積聚有何差別？",
        "from": "T31n1609_001:0781b23_10",
        "context_with_next_sentence": true
    },
    {
        "source_sentence": "即諸顯色積聚差別應成長等。",
        "from": "T31n1609_001:0781b24_5",
        "context_with_next_sentence": true
    },
    {
        "source_sentence": "若別一物遍色等聚，一故遍故，一一分中應全可取，於一切分皆具有故；",
        "from": "T31n1609_001:0781b25_19",
        "context_with_next_sentence": true
    },
    {
        "source_sentence": "或應非一，於諸分中各別住故。",
        "from": "T31n1609_001:0781b26_13",
        "context_with_next_sentence": true
    },
    {
        "source_sentence": "又壞自宗十處皆是極微積集。",
        "from": "T31n1609_001:0781b27_7",
        "context_with_next_sentence": true
    },
    {
        "source_sentence": "又應朋助食米齊宗執實有分遍諸分故。",
        "from": "T31n1609_001:0781b28_6",
        "context_with_next_sentence": true
    },
    {
        "source_sentence": "即於和合諸聚色中，見一面多便起長覺、見一面少便起短覺、見四面等便起方覺、見諸面滿便起圓覺、見中凸出便起高覺、見中坳凹便起下覺、見面齊平起於正覺、見面參差起不正覺，如旋轉輪觀錦繡時便生種種異形類覺，不應實有異類形色同在一處如諸顯色。",
        "from": "T31n1609_001:0781c05_8",
        "context_with_next_sentence": true
    },
    {
        "source_sentence": "若許爾者，應於一一處起一切形覺。",
        "from": "T31n1609_001:0781c06_5",
        "context_with_next_sentence": true
    },
    {
        "source_sentence": "然無是事，是故形色無別有體，即諸顯色於諸方面安布不同起長等覺，如樹蟻等行列無過。",
        "from": "T31n1609_001:0781c08_7",
        "context_with_next_sentence": true
    },
    {
        "source_sentence": "若爾云何？",
        "from": "T31n1609_001:0781c08_12",
        "context_with_next_sentence": true
    },
    {
        "source_sentence": "於遠闇處不了顯色，了形色耶？",
        "from": "T31n1609_001:0781c09_7",
        "context_with_next_sentence": true
    },
    {
        "source_sentence": "如何不了樹等形色，而能了彼行列形耶？",
        "from": "T31n1609_001:0781c10_5",
        "context_with_next_sentence": true
    },
    {
        "source_sentence": "然離樹等無別行列，或於遠闇諸聚色中若顯若形俱不能了，雖復能取而不分明，疑是何物、此何所見？",
        "from": "T31n1609_001:0781c12_13",
        "context_with_next_sentence": true
    },
    {
        "source_sentence": "由是應知但取顯色，由遠闇故見不分明，故表是形理不成立。",
        "from": "T31n1609_001:0781c14_1",
        "context_with_next_sentence": true
    },
    {
        "source_sentence": "有說：",
        "from": "T31n1609_001:0781c15_2",
        "context_with_next_sentence": true
    },
    {
        "source_sentence": "身表行動為性，緣此為境，心等所生。",
        "from": "T31n1609_001:0781c15_19",
        "context_with_next_sentence": true
    },
    {
        "source_sentence": "何緣復說緣此為境心等所生？",
        "from": "T31n1609_001:0781c16_11",
        "context_with_next_sentence": true
    },
    {
        "source_sentence": "為欲簡彼脣等搖動，彼非緣彼心等所生，以緣言音心等生故。",
        "from": "T31n1609_001:0781c18_1",
        "context_with_next_sentence": true
    },
    {
        "source_sentence": "云何名行動？",
        "from": "T31n1609_001:0781c18_7",
        "context_with_next_sentence": true
    },
    {
        "source_sentence": "謂轉至餘方。",
        "from": "T31n1609_001:0781c18_13",
        "context_with_next_sentence": true
    },
    {
        "source_sentence": "此攝在何處？",
        "from": "T31n1609_001:0781c18_19",
        "context_with_next_sentence": true
    },
    {
        "source_sentence": "謂色處所攝。",
        "from": "T31n1609_001:0781c19_4",
        "context_with_next_sentence": true
    },
    {
        "source_sentence": "何緣知此轉至餘方？",
        "from": "T31n1609_001:0781c19_13",
        "context_with_next_sentence": true
    },
    {
        "source_sentence": "謂差別相不可知故。",
        "from": "T31n1609_001:0781c20_3",
        "context_with_next_sentence": true
    },
    {
        "source_sentence": "此理不然，如熟變物，雖纔觸火，光雪酢等諸熟變緣即有差別，而不可知彼差別相。",
        "from": "T31n1609_001:0781c22_2",
        "context_with_next_sentence": true
    },
    {
        "source_sentence": "然彼前後非無有異，此亦應然。",
        "from": "T31n1609_001:0781c22_16",
        "context_with_next_sentence": true
    },
    {
        "source_sentence": "如長薪草眾分相似，各別生焰雖有差別，而不可知彼差別相。",
        "from": "T31n1609_001:0781c24_4",
        "context_with_next_sentence": true
    },
    {
        "source_sentence": "然彼眾分非無有異，此亦應然。",
        "from": "T31n1609_001:0781c24_18",
        "context_with_next_sentence": true
    },
    {
        "source_sentence": "若熟變物纔觸緣時諸熟變相不即生者，彼於後時亦應不生，緣無異故。",
        "from": "T31n1609_001:0781c26_11",
        "context_with_next_sentence": true
    },
    {
        "source_sentence": "若長薪草眾分相似非分分中別生焰者，彼焰應無，由彼別故形量照明焰熱差別。",
        "from": "T31n1609_001:0781c28_8",
        "context_with_next_sentence": true
    },
    {
        "source_sentence": "是故不應以差別相不可知故，便謂即此轉至餘方，應審了知彼差別相。",
        "from": "T31n1609_001:0782a01_2",
        "context_with_next_sentence": true
    },
    {
        "source_sentence": "若謂滅因不可得故，知即此法轉至餘方。",
        "from": "T31n1609_001:0782a02_1",
        "context_with_next_sentence": true
    },
    {
        "source_sentence": "此亦非理，如心心所聲燈焰等，有何滅因而念念滅？",
        "from": "T31n1609_001:0782a03_5",
        "context_with_next_sentence": true
    },
    {
        "source_sentence": "餘亦應爾，滅不待因。",
        "from": "T31n1609_001:0782a03_15",
        "context_with_next_sentence": true
    },
    {
        "source_sentence": "若言心等亦有滅因，謂唯各別自無常相。",
        "from": "T31n1609_001:0782a04_13",
        "context_with_next_sentence": true
    },
    {
        "source_sentence": "若爾，何故餘不許然？",
        "from": "T31n1609_001:0782a05_3",
        "context_with_next_sentence": true
    },
    {
        "source_sentence": "餘既不然，此云何爾？",
        "from": "T31n1609_001:0782a05_13",
        "context_with_next_sentence": true
    },
    {
        "source_sentence": "故知心等滅不待因。",
        "from": "T31n1609_001:0782a06_2",
        "context_with_next_sentence": true
    },
    {
        "source_sentence": "心等既然，餘亦應爾。",
        "from": "T31n1609_001:0782a06_12",
        "context_with_next_sentence": true
    },
    {
        "source_sentence": "若餘法滅不待因者，薪等未與火等合前，彼色等性應不可取。",
        "from": "T31n1609_001:0782a07_19",
        "context_with_next_sentence": true
    },
    {
        "source_sentence": "如合後位，後亦應如前位可取。",
        "from": "T31n1609_001:0782a08_13",
        "context_with_next_sentence": true
    },
    {
        "source_sentence": "如何風手未觸未執燈鈴已前，燈焰鈴聲分明可取非於後位？",
        "from": "T31n1609_001:0782a10_2",
        "context_with_next_sentence": true
    },
    {
        "source_sentence": "然焰聲滅不待風手，薪等亦然不應為難。",
        "from": "T31n1609_001:0782a11_1",
        "context_with_next_sentence": true
    },
    {
        "source_sentence": "又若薪等由火等滅，彼色等性不可取者，纔觸無間應不可取，彼纔觸時有差別故，又彼外緣無差別故。",
        "from": "T31n1609_001:0782a13_7",
        "context_with_next_sentence": true
    },
    {
        "source_sentence": "諸熟變物下中上品，諸熟變相差別生時，由彼為因，後後生起、前前滅壞。",
        "from": "T31n1609_001:0782a15_1",
        "context_with_next_sentence": true
    },
    {
        "source_sentence": "誰復為因？",
        "from": "T31n1609_001:0782a15_6",
        "context_with_next_sentence": true
    },
    {
        "source_sentence": "不應此法由彼故生，即此復由彼法故滅，二相違法非共一因，世極成立。",
        "from": "T31n1609_001:0782a16_18",
        "context_with_next_sentence": true
    },
    {
        "source_sentence": "故有為法不待滅因，任運自滅。",
        "from": "T31n1609_001:0782a17_12",
        "context_with_next_sentence": true
    },
    {
        "source_sentence": "如前可取、不可取者，應知相續隨轉滅壞差別之相有微增故。",
        "from": "T31n1609_001:0782a19_1",
        "context_with_next_sentence": true
    },
    {
        "source_sentence": "又若滅法亦有因者，是則應無無因滅法。",
        "from": "T31n1609_001:0782a20_1",
        "context_with_next_sentence": true
    },
    {
        "source_sentence": "心心所等如待因生，滅亦應爾，非離心等別有無常世共成立。",
        "from": "T31n1609_001:0782a21_9",
        "context_with_next_sentence": true
    },
    {
        "source_sentence": "又因異故滅應差別，如火光雪酢等異故熟變差別。",
        "from": "T31n1609_001:0782a22_12",
        "context_with_next_sentence": true
    },
    {
        "source_sentence": "又已滅法應更可滅，許有因故，猶如色等。",
        "from": "T31n1609_001:0782a23_13",
        "context_with_next_sentence": true
    },
    {
        "source_sentence": "是故滅法決定無因。",
        "from": "T31n1609_001:0782a24_2",
        "context_with_next_sentence": true
    },
    {
        "source_sentence": "滅無因故纔生即滅，故知無有轉至餘方。",
        "from": "T31n1609_001:0782a25_1",
        "context_with_next_sentence": true
    },
    {
        "source_sentence": "若謂生因不可得故，知即此法轉至餘方。",
        "from": "T31n1609_001:0782a25_19",
        "context_with_next_sentence": true
    },
    {
        "source_sentence": "此亦非理，有生因故，謂前與後而作生因，如前念心與後念心、前念熟變與後熟變、乳與其酪、葡萄汁與酒、酒復與酢等，故無少法轉至餘方。",
        "from": "T31n1609_001:0782a29_4",
        "context_with_next_sentence": true
    },
    {
        "source_sentence": "轉相既無，何有行動？",
        "from": "T31n1609_001:0782a29_14",
        "context_with_next_sentence": true
    },
    {
        "source_sentence": "又若有住則無行動，既無行動彼應常住。",
        "from": "T31n1609_001:0782b01_12",
        "context_with_next_sentence": true
    },
    {
        "source_sentence": "法若無住亦無行動，纔生即滅，無動義故。",
        "from": "T31n1609_001:0782b02_12",
        "context_with_next_sentence": true
    },
    {
        "source_sentence": "若爾，現見行動者何？",
        "from": "T31n1609_001:0782b03_1",
        "context_with_next_sentence": true
    },
    {
        "source_sentence": "餘方所見，非即本物。",
        "from": "T31n1609_001:0782b03_11",
        "context_with_next_sentence": true
    },
    {
        "source_sentence": "何緣知彼非本物耶？",
        "from": "T31n1609_001:0782b03_20",
        "context_with_next_sentence": true
    },
    {
        "source_sentence": "由彼彼方新新生故。",
        "from": "T31n1609_001:0782b04_8",
        "context_with_next_sentence": true
    },
    {
        "source_sentence": "如草火焰及如影行，非此方影餘方可見形質不動，日等光明遠近迴轉，便見彼影或長或短或移轉故。",
        "from": "T31n1609_001:0782b06_15",
        "context_with_next_sentence": true
    },
    {
        "source_sentence": "又障光明少分生故。",
        "from": "T31n1609_001:0782b07_5",
        "context_with_next_sentence": true
    },
    {
        "source_sentence": "有反詰言：",
        "from": "T31n1609_001:0782b07_10",
        "context_with_next_sentence": true
    },
    {
        "source_sentence": "何緣徵難至餘方義？",
        "from": "T31n1609_001:0782b07_19",
        "context_with_next_sentence": true
    },
    {
        "source_sentence": "且如何知餘方所見非即本物？",
        "from": "T31n1609_001:0782b08_12",
        "context_with_next_sentence": true
    },
    {
        "source_sentence": "此亦應引前理為證，謂若有住則無動等。",
        "from": "T31n1609_001:0782b09_12",
        "context_with_next_sentence": true
    },
    {
        "source_sentence": "又外火等緣無差別，而於後時差別可取，由此證知念念各別。",
        "from": "T31n1609_001:0782b11_1",
        "context_with_next_sentence": true
    },
    {
        "source_sentence": "又若以證異因無故，謂餘所見還是本物。",
        "from": "T31n1609_001:0782b11_19",
        "context_with_next_sentence": true
    },
    {
        "source_sentence": "既無有因，證即本物，何緣不謂非本物耶？",
        "from": "T31n1609_001:0782b12_18",
        "context_with_next_sentence": true
    },
    {
        "source_sentence": "由此二義應俱不定，故至餘方義不成立。",
        "from": "T31n1609_001:0782b13_16",
        "context_with_next_sentence": true
    },
    {
        "source_sentence": "日出論者作如是言：",
        "from": "T31n1609_001:0782b14_8",
        "context_with_next_sentence": true
    },
    {
        "source_sentence": "諸行實無至餘方義，有為法性念念滅故。",
        "from": "T31n1609_001:0782b15_7",
        "context_with_next_sentence": true
    },
    {
        "source_sentence": "然別有法心差別為因，依手足等起，此法能作手足等物。",
        "from": "T31n1609_001:0782b16_13",
        "context_with_next_sentence": true
    },
    {
        "source_sentence": "異方生因是名行動，亦名身表。",
        "from": "T31n1609_001:0782b17_8",
        "context_with_next_sentence": true
    },
    {
        "source_sentence": "此攝在何處？",
        "from": "T31n1609_001:0782b17_14",
        "context_with_next_sentence": true
    },
    {
        "source_sentence": "謂色處所攝。",
        "from": "T31n1609_001:0782b18_1",
        "context_with_next_sentence": true
    },
    {
        "source_sentence": "若爾，何緣不許眼見如諸顯色？",
        "from": "T31n1609_001:0782b18_15",
        "context_with_next_sentence": true
    },
    {
        "source_sentence": "既非所見、不表示他，如何名表？",
        "from": "T31n1609_001:0782b19_9",
        "context_with_next_sentence": true
    },
    {
        "source_sentence": "復云何知此法實有？",
        "from": "T31n1609_001:0782b19_18",
        "context_with_next_sentence": true
    },
    {
        "source_sentence": "云何此法能令自身轉趣餘方別異而起？",
        "from": "T31n1609_001:0782b20_15",
        "context_with_next_sentence": true
    },
    {
        "source_sentence": "若言由心差別，所生風界即應如是。",
        "from": "T31n1609_001:0782b21_13",
        "context_with_next_sentence": true
    },
    {
        "source_sentence": "風界其性是動，足能為彼異方生因。",
        "from": "T31n1609_001:0782b22_10",
        "context_with_next_sentence": true
    },
    {
        "source_sentence": "何乃離風執有動法？",
        "from": "T31n1609_001:0782b22_19",
        "context_with_next_sentence": true
    },
    {
        "source_sentence": "又草葉等離外風界無別動法，云何移轉？",
        "from": "T31n1609_001:0782b23_17",
        "context_with_next_sentence": true
    },
    {
        "source_sentence": "然諸風界搖觸等生，其性能動，即應許彼能令手等轉餘方生，何勞別執？",
        "from": "T31n1609_001:0782b25_11",
        "context_with_next_sentence": true
    },
    {
        "source_sentence": "若體若用俱不極成能動法生。",
        "from": "T31n1609_001:0782b26_5",
        "context_with_next_sentence": true
    },
    {
        "source_sentence": "若不爾者，即心差別所生風界，能為手等異方生因，應是身表。",
        "from": "T31n1609_001:0782b28_8",
        "context_with_next_sentence": true
    },
    {
        "source_sentence": "如是風界無所表示，云何名表？",
        "from": "T31n1609_001:0782b29_2",
        "context_with_next_sentence": true
    },
    {
        "source_sentence": "又許觸處是善不善，便非釋子。",
        "from": "T31n1609_001:0782b29_16",
        "context_with_next_sentence": true
    },
    {
        "source_sentence": "若不爾者，即心差別能令自身餘方生起，即身生起，應是身表。",
        "from": "T31n1609_001:0782c02_8",
        "context_with_next_sentence": true
    },
    {
        "source_sentence": "是則身表應假非實，自身多法合為體故。",
        "from": "T31n1609_001:0782c03_6",
        "context_with_next_sentence": true
    },
    {
        "source_sentence": "又無表示，云何名表？",
        "from": "T31n1609_001:0782c03_16",
        "context_with_next_sentence": true
    },
    {
        "source_sentence": "香等不能表示他故。",
        "from": "T31n1609_001:0782c04_5",
        "context_with_next_sentence": true
    },
    {
        "source_sentence": "又許香等是善不善，便非釋子。",
        "from": "T31n1609_001:0782c04_19",
        "context_with_next_sentence": true
    },
    {
        "source_sentence": "若不爾者，即心差別所生顯色應是身表，顯色非心差別所起，自種子風差別生故。",
        "from": "T31n1609_001:0782c06_16",
        "context_with_next_sentence": true
    },
    {
        "source_sentence": "又許顯色是善不善，便非釋子。",
        "from": "T31n1609_001:0782c07_11",
        "context_with_next_sentence": true
    },
    {
        "source_sentence": "若此顯色體非身表，此餘方生應是身表。",
        "from": "T31n1609_001:0782c08_10",
        "context_with_next_sentence": true
    },
    {
        "source_sentence": "天愛任汝於此表業盡力所能勤加轉計，然此非用功力能成，何乃於中徒生勞倦？",
        "from": "T31n1609_001:0782c10_8",
        "context_with_next_sentence": true
    },
    {
        "source_sentence": "誰能成立生別有體？",
        "from": "T31n1609_001:0782c10_17",
        "context_with_next_sentence": true
    },
    {
        "source_sentence": "此所執生，非如色等是所現見、非如眼等是能現見，何緣知有？",
        "from": "T31n1609_001:0782c12_7",
        "context_with_next_sentence": true
    },
    {
        "source_sentence": "又不可見，云何名表？",
        "from": "T31n1609_001:0782c12_17",
        "context_with_next_sentence": true
    },
    {
        "source_sentence": "前說不能表示他故。",
        "from": "T31n1609_001:0782c13_5",
        "context_with_next_sentence": true
    },
    {
        "source_sentence": "又若顯色是善不善，可說此生為身表業。",
        "from": "T31n1609_001:0782c14_4",
        "context_with_next_sentence": true
    },
    {
        "source_sentence": "然諸顯色非善不善，前已說故。",
        "from": "T31n1609_001:0782c14_18",
        "context_with_next_sentence": true
    },
    {
        "source_sentence": "生亦應然，是故定無身實表業。",
        "from": "T31n1609_001:0782c15_13",
        "context_with_next_sentence": true
    },
    {
        "source_sentence": "若爾，身業應唯無表。",
        "from": "T31n1609_001:0782c16_3",
        "context_with_next_sentence": true
    },
    {
        "source_sentence": "此無表名為目何法？",
        "from": "T31n1609_001:0782c16_12",
        "context_with_next_sentence": true
    },
    {
        "source_sentence": "謂法處攝律儀色等。",
        "from": "T31n1609_001:0782c17_3",
        "context_with_next_sentence": true
    },
    {
        "source_sentence": "云何欲界有善無表離表而發？",
        "from": "T31n1609_001:0782c17_16",
        "context_with_next_sentence": true
    },
    {
        "source_sentence": "若欲界中有此無表，復有何過？",
        "from": "T31n1609_001:0782c18_11",
        "context_with_next_sentence": true
    },
    {
        "source_sentence": "應隨心轉，如在色界。",
        "from": "T31n1609_001:0782c19_1",
        "context_with_next_sentence": true
    },
    {
        "source_sentence": "是則餘心及無心位，應無律儀不律儀等。",
        "from": "T31n1609_001:0782c19_19",
        "context_with_next_sentence": true
    },
    {
        "source_sentence": "若謂受時要期發語所引發故無斯過者，說戒經時默無所說亦無要期，如何獲得虛誑語罪。",
        "from": "T31n1609_001:0782c22_3",
        "context_with_next_sentence": true
    },
    {
        "source_sentence": "又應無有無記身業，以無表業唯二種故。",
        "from": "T31n1609_001:0782c23_2",
        "context_with_next_sentence": true
    },
    {
        "source_sentence": "又亦應無一剎那頃善惡身業，以諸無表定相續故。",
        "from": "T31n1609_001:0782c24_6",
        "context_with_next_sentence": true
    },
    {
        "source_sentence": "謂若輕心不發無表，重心所發決定相續，雖彼隨情計度，實有身語業色，而不應成善不善性。",
        "from": "T31n1609_001:0782c26_8",
        "context_with_next_sentence": true
    },
    {
        "source_sentence": "所以者何？",
        "from": "T31n1609_001:0782c26_13",
        "context_with_next_sentence": true
    },
    {
        "source_sentence": "彼說色業於命終位必皆捨故，如何由此能得當來愛非愛果？",
        "from": "T31n1609_001:0782c28_3",
        "context_with_next_sentence": true
    },
    {
        "source_sentence": "有作是言：",
        "from": "T31n1609_001:0782c28_8",
        "context_with_next_sentence": true
    },
    {
        "source_sentence": "此何非理。",
        "from": "T31n1609_001:0782c28_13",
        "context_with_next_sentence": true
    },
    {
        "source_sentence": "謂過去業其體實有，能得當來所感果故。",
        "from": "T31n1609_001:0782c29_11",
        "context_with_next_sentence": true
    },
    {
        "source_sentence": "此於癰上更復生癰，謂執過去業體實有，先有後無名為過去，如何可執其體實有？",
        "from": "T31n1609_001:0783a02_8",
        "context_with_next_sentence": true
    },
    {
        "source_sentence": "若爾，世尊何故自說：",
        "from": "T31n1609_001:0783a02_18",
        "context_with_next_sentence": true
    },
    {
        "source_sentence": "「業雖經百劫，　　而終無失壞，",
        "from": "T31n1609_001:0783a03_0",
        "context_with_next_sentence": true
    },
    {
        "source_sentence": "遇眾緣合時，　　要當酬彼果。",
        "from": "T31n1609_001:0783a04_13",
        "context_with_next_sentence": true
    },
    {
        "source_sentence": "」無失壞言，為顯何義？",
        "from": "T31n1609_001:0783a05_9",
        "context_with_next_sentence": true
    },
    {
        "source_sentence": "顯所作業非無果義，由後半頌證此義成。",
        "from": "T31n1609_001:0783a06_7",
        "context_with_next_sentence": true
    },
    {
        "source_sentence": "誰不信受善不善業，雖經久遠而能得果？",
        "from": "T31n1609_001:0783a07_6",
        "context_with_next_sentence": true
    },
    {
        "source_sentence": "但應思擇如何得果。",
        "from": "T31n1609_001:0783a07_15",
        "context_with_next_sentence": true
    },
    {
        "source_sentence": "為由相續轉變差別，如稻種等而得果耶？",
        "from": "T31n1609_001:0783a08_14",
        "context_with_next_sentence": true
    },
    {
        "source_sentence": "為由自相經久遠時安住不壞而得果耶？",
        "from": "T31n1609_001:0783a09_12",
        "context_with_next_sentence": true
    },
    {
        "source_sentence": "若由相續轉變差別而得果者，義且可然。",
        "from": "T31n1609_001:0783a10_12",
        "context_with_next_sentence": true
    },
    {
        "source_sentence": "若由自相經久遠時安住不壞而得果者，應言此業經久遠時體不謝滅而能得果。",
        "from": "T31n1609_001:0783a12_9",
        "context_with_next_sentence": true
    },
    {
        "source_sentence": "若謂此業非自相無名為謝滅，然由此業無復作用名謝滅者，如何此業無復作用？",
        "from": "T31n1609_001:0783a14_7",
        "context_with_next_sentence": true
    },
    {
        "source_sentence": "由更不能引當果故。",
        "from": "T31n1609_001:0783a14_16",
        "context_with_next_sentence": true
    },
    {
        "source_sentence": "何緣不能更引當果？",
        "from": "T31n1609_001:0783a15_6",
        "context_with_next_sentence": true
    },
    {
        "source_sentence": "此於彼果已曾引故。",
        "from": "T31n1609_001:0783a15_15",
        "context_with_next_sentence": true
    },
    {
        "source_sentence": "不可於果引而復引，如法已生不重生故。",
        "from": "T31n1609_001:0783a16_14",
        "context_with_next_sentence": true
    },
    {
        "source_sentence": "何緣不引餘等流果？",
        "from": "T31n1609_001:0783a17_4",
        "context_with_next_sentence": true
    },
    {
        "source_sentence": "以等流果無分限故，豈不此果亦現在時？",
        "from": "T31n1609_001:0783a18_3",
        "context_with_next_sentence": true
    },
    {
        "source_sentence": "已曾引故不須重引，業體不滅常應現在，何不常引所得果耶？",
        "from": "T31n1609_001:0783a19_11",
        "context_with_next_sentence": true
    },
    {
        "source_sentence": "豈不前言不可於果引而復引，如法已生不重生故，如何復難？",
        "from": "T31n1609_001:0783a20_19",
        "context_with_next_sentence": true
    },
    {
        "source_sentence": "前雖有言，而未釋難。",
        "from": "T31n1609_001:0783a21_9",
        "context_with_next_sentence": true
    },
    {
        "source_sentence": "業體恒有，應如中際，常名現在；",
        "from": "T31n1609_001:0783a22_3",
        "context_with_next_sentence": true
    },
    {
        "source_sentence": "常能引果，應如初際，恒復可生。",
        "from": "T31n1609_001:0783a22_18",
        "context_with_next_sentence": true
    },
    {
        "source_sentence": "若謂過去業體雖有而無作用故非現在，非現在故不能引果。",
        "from": "T31n1609_001:0783a24_5",
        "context_with_next_sentence": true
    },
    {
        "source_sentence": "此亦不然，既恒有體，應如現在恒有作用。",
        "from": "T31n1609_001:0783a25_4",
        "context_with_next_sentence": true
    },
    {
        "source_sentence": "又汝所宗過去諸法有與果用，何非現在？",
        "from": "T31n1609_001:0783a26_3",
        "context_with_next_sentence": true
    },
    {
        "source_sentence": "若謂現在唯依諸法取果用說，理亦不然，用義同故，應俱現在。",
        "from": "T31n1609_001:0783a27_12",
        "context_with_next_sentence": true
    },
    {
        "source_sentence": "過去諸法無取果用名過去者，有與果用應名現在，此用盡時應名謝滅，是則諸法滅而復滅，如是亦應生而復生，故彼宗義理不成立。",
        "from": "T31n1609_001:0783b01_12",
        "context_with_next_sentence": true
    },
    {
        "source_sentence": "又法如何名能引果？",
        "from": "T31n1609_001:0783b02_2",
        "context_with_next_sentence": true
    },
    {
        "source_sentence": "謂安立彼令當生故。",
        "from": "T31n1609_001:0783b02_11",
        "context_with_next_sentence": true
    },
    {
        "source_sentence": "諸漏盡者，最後剎那應不引果，後不生故。",
        "from": "T31n1609_001:0783b03_11",
        "context_with_next_sentence": true
    },
    {
        "source_sentence": "是則此念應非現在，不應更滅入於過去。",
        "from": "T31n1609_001:0783b04_10",
        "context_with_next_sentence": true
    },
    {
        "source_sentence": "初現在時已無作用，如何後時說名謝滅？",
        "from": "T31n1609_001:0783b05_8",
        "context_with_next_sentence": true
    },
    {
        "source_sentence": "若雖無用而更滅者，是則過去復應須滅。",
        "from": "T31n1609_001:0783b06_7",
        "context_with_next_sentence": true
    },
    {
        "source_sentence": "若滅已復滅，應生已更生，便有自違前所說過。",
        "from": "T31n1609_001:0783b07_8",
        "context_with_next_sentence": true
    },
    {
        "source_sentence": "若謂此念雖有能生後果作用，而緣闕故後果不生。",
        "from": "T31n1609_001:0783b08_12",
        "context_with_next_sentence": true
    },
    {
        "source_sentence": "此亦非理，果必不生，如何知有能生作用？",
        "from": "T31n1609_001:0783b09_11",
        "context_with_next_sentence": true
    },
    {
        "source_sentence": "應言此念違順二緣有非有故，雖從因生而無作用能生後果。",
        "from": "T31n1609_001:0783b10_18",
        "context_with_next_sentence": true
    },
    {
        "source_sentence": "是故彼宗如是種類能引果義，理必不成。",
        "from": "T31n1609_001:0783b11_17",
        "context_with_next_sentence": true
    },
    {
        "source_sentence": "由此但應於果種子能長養故，名能引果。",
        "from": "T31n1609_001:0783b12_16",
        "context_with_next_sentence": true
    },
    {
        "source_sentence": "又彼宗說過去未來體皆實有，未來何故非如現在能引果耶？",
        "from": "T31n1609_001:0783b14_5",
        "context_with_next_sentence": true
    },
    {
        "source_sentence": "若一切時一切物有，何時何物體非有故。",
        "from": "T31n1609_001:0783b15_4",
        "context_with_next_sentence": true
    },
    {
        "source_sentence": "而經言：",
        "from": "T31n1609_001:0783b15_8",
        "context_with_next_sentence": true
    },
    {
        "source_sentence": "遇眾緣合時當酬彼果。",
        "from": "T31n1609_001:0783b15_18",
        "context_with_next_sentence": true
    },
    {
        "source_sentence": "又彼應說誰於何位、於誰有能，言安立彼令當生故名能引果。",
        "from": "T31n1609_001:0783b17_5",
        "context_with_next_sentence": true
    },
    {
        "source_sentence": "以一切時一切有故，是故所言謂過去業其體實有能得當來所感果者，理定不成。",
        "from": "T31n1609_001:0783b19_4",
        "context_with_next_sentence": true
    },
    {
        "source_sentence": "若爾，應許由善不善身語二業蘊相續中引別法起，其體實有，心不相應行蘊所攝。",
        "from": "T31n1609_001:0783b21_17",
        "context_with_next_sentence": true
    },
    {
        "source_sentence": "有說此法名為增長。",
        "from": "T31n1609_001:0783b22_6",
        "context_with_next_sentence": true
    },
    {
        "source_sentence": "有說此法名不失壞，由此法故能得當來愛非愛果。",
        "from": "T31n1609_001:0783b23_9",
        "context_with_next_sentence": true
    },
    {
        "source_sentence": "意業亦應許有此法，若不爾者，餘心起時此便斷滅。",
        "from": "T31n1609_001:0783b24_13",
        "context_with_next_sentence": true
    },
    {
        "source_sentence": "心相續中若不引起如是別法，云何能得當來世果？",
        "from": "T31n1609_001:0783b25_16",
        "context_with_next_sentence": true
    },
    {
        "source_sentence": "是故定應許有此法。",
        "from": "T31n1609_001:0783b26_6",
        "context_with_next_sentence": true
    },
    {
        "source_sentence": "若於先時誦習文義，後經久遠復生憶念；",
        "from": "T31n1609_001:0783b27_5",
        "context_with_next_sentence": true
    },
    {
        "source_sentence": "又於先時於諸境界數見聞等，後經久遠於彼境中還生憶念，於何剎那引起何法，由此後時還生憶念？",
        "from": "T31n1609_001:0783b29_12",
        "context_with_next_sentence": true
    },
    {
        "source_sentence": "又先趣入滅定等心引起何法，由此後時還從定起生出定心？",
        "from": "T31n1609_001:0783c02_7",
        "context_with_next_sentence": true
    },
    {
        "source_sentence": "又紫礦汁染拘櫞花，彼二俱滅引起何法，後結果時瓤生赤色？",
        "from": "T31n1609_001:0783c03_16",
        "context_with_next_sentence": true
    },
    {
        "source_sentence": "故離彼計身語二業所引別法，但應由思差別作用熏心相續令起功能，由此功能轉變差別，當來世果差別而生。",
        "from": "T31n1609_001:0783c06_8",
        "context_with_next_sentence": true
    },
    {
        "source_sentence": "如紫礦汁染拘櫞花相續轉變，至結果時其瓤色赤，內法熏習應知亦爾。",
        "from": "T31n1609_001:0783c08_3",
        "context_with_next_sentence": true
    },
    {
        "source_sentence": "又何不許身語二業熏心相續？",
        "from": "T31n1609_001:0783c08_16",
        "context_with_next_sentence": true
    },
    {
        "source_sentence": "以身語業由心引成善不善故。",
        "from": "T31n1609_001:0783c09_10",
        "context_with_next_sentence": true
    },
    {
        "source_sentence": "不應由心成善不善，於異相續能與當來愛非愛果，非餘造業餘受果故。",
        "from": "T31n1609_001:0783c11_5",
        "context_with_next_sentence": true
    },
    {
        "source_sentence": "若所作業體雖謝滅，由所熏心相續功能轉變差別，能得當來愛等果者，處無心定及無想天心相續斷，如何先業能得當來愛非愛果？",
        "from": "T31n1609_001:0783c14_6",
        "context_with_next_sentence": true
    },
    {
        "source_sentence": "有作是說：",
        "from": "T31n1609_001:0783c14_11",
        "context_with_next_sentence": true
    },
    {
        "source_sentence": "於此生中先所熏心必還相續，故得當來愛非愛果。",
        "from": "T31n1609_001:0783c15_14",
        "context_with_next_sentence": true
    },
    {
        "source_sentence": "既已間斷，何因能續？",
        "from": "T31n1609_001:0783c16_4",
        "context_with_next_sentence": true
    },
    {
        "source_sentence": "入定心作等無間緣故能令續。",
        "from": "T31n1609_001:0783c16_17",
        "context_with_next_sentence": true
    },
    {
        "source_sentence": "彼久謝滅，云何能作等無間緣？",
        "from": "T31n1609_001:0783c17_12",
        "context_with_next_sentence": true
    },
    {
        "source_sentence": "如破過去業能得果，此亦同彼，應如理破，故出定心不應續起。",
        "from": "T31n1609_001:0783c19_1",
        "context_with_next_sentence": true
    },
    {
        "source_sentence": "有作是說：",
        "from": "T31n1609_001:0783c20_4",
        "context_with_next_sentence": true
    },
    {
        "source_sentence": "依附色根種子力故後心還起，以能生心心所種子依二相續，謂心相續、色根相續，隨其所應。",
        "from": "T31n1609_001:0783c22_7",
        "context_with_next_sentence": true
    },
    {
        "source_sentence": "豈不經說：",
        "from": "T31n1609_001:0783c22_12",
        "context_with_next_sentence": true
    },
    {
        "source_sentence": "意法為緣生於意識。",
        "from": "T31n1609_001:0783c23_1",
        "context_with_next_sentence": true
    },
    {
        "source_sentence": "云何離意而意識生？",
        "from": "T31n1609_001:0783c23_10",
        "context_with_next_sentence": true
    },
    {
        "source_sentence": "應知意種或時名意，以於因中立果名故，如於所觸立飢渴名。",
        "from": "T31n1609_001:0783c24_17",
        "context_with_next_sentence": true
    },
    {
        "source_sentence": "如何一一心心所法，從二種子相續而生？",
        "from": "T31n1609_001:0783c25_16",
        "context_with_next_sentence": true
    },
    {
        "source_sentence": "不見芽等從種生法有如是事，可藉多緣生於一果。",
        "from": "T31n1609_001:0783c27_2",
        "context_with_next_sentence": true
    },
    {
        "source_sentence": "無從二種有一果生。",
        "from": "T31n1609_001:0783c27_11",
        "context_with_next_sentence": true
    },
    {
        "source_sentence": "若爾，還應不免前過。",
        "from": "T31n1609_001:0783c28_1",
        "context_with_next_sentence": true
    },
    {
        "source_sentence": "謂無心定及無想天心相續斷，如何先業能得當來愛非愛果？",
        "from": "T31n1609_001:0783c29_8",
        "context_with_next_sentence": true
    },
    {
        "source_sentence": "是彼宗過。",
        "from": "T31n1609_001:0783c29_13",
        "context_with_next_sentence": true
    },
    {
        "source_sentence": "何謂彼宗？",
        "from": "T31n1609_001:0783c29_18",
        "context_with_next_sentence": true
    },
    {
        "source_sentence": "謂執此位全無心者。",
        "from": "T31n1609_001:0784a01_7",
        "context_with_next_sentence": true
    },
    {
        "source_sentence": "若說此位是有心者，即無斯過。",
        "from": "T31n1609_001:0784a02_2",
        "context_with_next_sentence": true
    },
    {
        "source_sentence": "如尊者世友所造問論中言：",
        "from": "T31n1609_001:0784a02_14",
        "context_with_next_sentence": true
    },
    {
        "source_sentence": "若執滅定全無有心，可有此過；",
        "from": "T31n1609_001:0784a03_9",
        "context_with_next_sentence": true
    },
    {
        "source_sentence": "我說滅定猶有細心，故無此失。",
        "from": "T31n1609_001:0784a04_3",
        "context_with_next_sentence": true
    },
    {
        "source_sentence": "彼復引經證成此義，如契經言：",
        "from": "T31n1609_001:0784a04_17",
        "context_with_next_sentence": true
    },
    {
        "source_sentence": "處滅定者身行皆滅，廣說乃至根無變壞。",
        "from": "T31n1609_001:0784a05_15",
        "context_with_next_sentence": true
    },
    {
        "source_sentence": "識不離身，今此位中許有何識？",
        "from": "T31n1609_001:0784a06_10",
        "context_with_next_sentence": true
    },
    {
        "source_sentence": "有說：",
        "from": "T31n1609_001:0784a07_2",
        "context_with_next_sentence": true
    },
    {
        "source_sentence": "此有第六意識。",
        "from": "T31n1609_001:0784a07_9",
        "context_with_next_sentence": true
    },
    {
        "source_sentence": "豈不經說：",
        "from": "T31n1609_001:0784a07_14",
        "context_with_next_sentence": true
    },
    {
        "source_sentence": "意法為緣生於意識，三和合觸，與觸俱起有受想思。",
        "from": "T31n1609_001:0784a08_17",
        "context_with_next_sentence": true
    },
    {
        "source_sentence": "云何此位得有意識而無三和、或有三和而無有觸、或復有觸而無受想？",
        "from": "T31n1609_001:0784a10_10",
        "context_with_next_sentence": true
    },
    {
        "source_sentence": "由是說名滅受想定。",
        "from": "T31n1609_001:0784a10_19",
        "context_with_next_sentence": true
    },
    {
        "source_sentence": "有作是釋：",
        "from": "T31n1609_001:0784a11_4",
        "context_with_next_sentence": true
    },
    {
        "source_sentence": "如何世尊說受緣愛，而一切受非皆愛緣？",
        "from": "T31n1609_001:0784a12_3",
        "context_with_next_sentence": true
    },
    {
        "source_sentence": "觸亦應爾，非一切觸皆受等緣。",
        "from": "T31n1609_001:0784a12_17",
        "context_with_next_sentence": true
    },
    {
        "source_sentence": "世尊餘經自簡此義，謂無明觸所生諸受為緣生愛。",
        "from": "T31n1609_001:0784a14_1",
        "context_with_next_sentence": true
    },
    {
        "source_sentence": "曾無有處簡觸生受，無簡別故，非為善釋。",
        "from": "T31n1609_001:0784a14_20",
        "context_with_next_sentence": true
    },
    {
        "source_sentence": "有別釋言：",
        "from": "T31n1609_001:0784a15_4",
        "context_with_next_sentence": true
    },
    {
        "source_sentence": "三和觸者，三事有力，合故觸生。",
        "from": "T31n1609_001:0784a15_19",
        "context_with_next_sentence": true
    },
    {
        "source_sentence": "於此位中，三事無力可能生觸及生受想，由入定心所厭壞故。",
        "from": "T31n1609_001:0784a17_6",
        "context_with_next_sentence": true
    },
    {
        "source_sentence": "正在定位尚無有觸，況有受想，故此位中唯餘意識，無諸心所。",
        "from": "T31n1609_001:0784a18_15",
        "context_with_next_sentence": true
    },
    {
        "source_sentence": "若爾，此位意識是何？",
        "from": "T31n1609_001:0784a19_4",
        "context_with_next_sentence": true
    },
    {
        "source_sentence": "為善、為染、為無記性？",
        "from": "T31n1609_001:0784a19_15",
        "context_with_next_sentence": true
    },
    {
        "source_sentence": "設爾何失？",
        "from": "T31n1609_001:0784a19_20",
        "context_with_next_sentence": true
    },
    {
        "source_sentence": "若善性者，如何善性非無貪等善根相應？",
        "from": "T31n1609_001:0784a20_16",
        "context_with_next_sentence": true
    },
    {
        "source_sentence": "設無貪等善根相應，如何無觸？",
        "from": "T31n1609_001:0784a21_11",
        "context_with_next_sentence": true
    },
    {
        "source_sentence": "若謂由善等無間緣所引發故此識善者，理不應然，善心無間生三心故。",
        "from": "T31n1609_001:0784a23_4",
        "context_with_next_sentence": true
    },
    {
        "source_sentence": "又善根力所引善心，無因能遮，無貪等故。",
        "from": "T31n1609_001:0784a24_3",
        "context_with_next_sentence": true
    },
    {
        "source_sentence": "又無善根，應不成善。",
        "from": "T31n1609_001:0784a24_13",
        "context_with_next_sentence": true
    },
    {
        "source_sentence": "然此滅定，如滅是善。",
        "from": "T31n1609_001:0784a25_2",
        "context_with_next_sentence": true
    },
    {
        "source_sentence": "若染性者，如何染性不與貪等煩惱相應？",
        "from": "T31n1609_001:0784a26_1",
        "context_with_next_sentence": true
    },
    {
        "source_sentence": "設與貪等煩惱相應，如何無觸？",
        "from": "T31n1609_001:0784a26_15",
        "context_with_next_sentence": true
    },
    {
        "source_sentence": "如佛於彼《十問經》中自作是說：",
        "from": "T31n1609_001:0784a27_10",
        "context_with_next_sentence": true
    },
    {
        "source_sentence": "所有受蘊、想蘊、行蘊皆觸為緣。",
        "from": "T31n1609_001:0784a28_3",
        "context_with_next_sentence": true
    },
    {
        "source_sentence": "又無想定尚不許染，況滅盡定！",
        "from": "T31n1609_001:0784a28_17",
        "context_with_next_sentence": true
    },
    {
        "source_sentence": "若是無覆無記性者，為異熟生、為威儀路、為工巧處、為能變化？",
        "from": "T31n1609_001:0784b01_6",
        "context_with_next_sentence": true
    },
    {
        "source_sentence": "設爾何失？",
        "from": "T31n1609_001:0784b01_11",
        "context_with_next_sentence": true
    },
    {
        "source_sentence": "若異熟生，如何有頂定心無間，此下八地中間懸隔，而起欲界異熟生心？",
        "from": "T31n1609_001:0784b03_4",
        "context_with_next_sentence": true
    },
    {
        "source_sentence": "如何復從此心無間，而得現起不動等心？",
        "from": "T31n1609_001:0784b04_3",
        "context_with_next_sentence": true
    },
    {
        "source_sentence": "如摩訶俱瑟祉羅契經中作如是問：",
        "from": "T31n1609_001:0784b04_18",
        "context_with_next_sentence": true
    },
    {
        "source_sentence": "「出滅定時當觸幾觸？",
        "from": "T31n1609_001:0784b05_9",
        "context_with_next_sentence": true
    },
    {
        "source_sentence": "」答言：",
        "from": "T31n1609_001:0784b05_13",
        "context_with_next_sentence": true
    },
    {
        "source_sentence": "「具壽！",
        "from": "T31n1609_001:0784b05_17",
        "context_with_next_sentence": true
    },
    {
        "source_sentence": "當觸三觸，謂不動觸、無所有觸及無相觸。",
        "from": "T31n1609_001:0784b06_12",
        "context_with_next_sentence": true
    },
    {
        "source_sentence": "」又異熟心宿業所引，有何道理？",
        "from": "T31n1609_001:0784b07_7",
        "context_with_next_sentence": true
    },
    {
        "source_sentence": "由滅定前要期勢力，令彼出定時限不過。",
        "from": "T31n1609_001:0784b08_5",
        "context_with_next_sentence": true
    },
    {
        "source_sentence": "復有何緣？",
        "from": "T31n1609_001:0784b08_10",
        "context_with_next_sentence": true
    },
    {
        "source_sentence": "要於有頂緣滅為境定心邊際，欲界宿業習氣所引，異熟果心方得現起，非於前位。",
        "from": "T31n1609_001:0784b10_8",
        "context_with_next_sentence": true
    },
    {
        "source_sentence": "又以何緣？",
        "from": "T31n1609_001:0784b10_13",
        "context_with_next_sentence": true
    },
    {
        "source_sentence": "於此所起異熟生色斷已不續，異熟生心斷而更續。",
        "from": "T31n1609_001:0784b11_16",
        "context_with_next_sentence": true
    },
    {
        "source_sentence": "若威儀路或工巧處、或能變化，如何此心緣威儀等，無觸而能有所造作？",
        "from": "T31n1609_001:0784b13_10",
        "context_with_next_sentence": true
    },
    {
        "source_sentence": "又許所修九次第定及八解脫體皆是善，不應此位現起染污或無記心。",
        "from": "T31n1609_001:0784b15_3",
        "context_with_next_sentence": true
    },
    {
        "source_sentence": "又用有頂緣滅為境，寂靜思惟定為依止，方能現入滅受想定。",
        "from": "T31n1609_001:0784b16_11",
        "context_with_next_sentence": true
    },
    {
        "source_sentence": "如摩訶俱瑟祉羅契經中依滅盡定作如是問：",
        "from": "T31n1609_001:0784b17_11",
        "context_with_next_sentence": true
    },
    {
        "source_sentence": "「幾因幾緣為依能入無相界定？",
        "from": "T31n1609_001:0784b18_6",
        "context_with_next_sentence": true
    },
    {
        "source_sentence": "」答言：",
        "from": "T31n1609_001:0784b18_10",
        "context_with_next_sentence": true
    },
    {
        "source_sentence": "「具壽！",
        "from": "T31n1609_001:0784b18_14",
        "context_with_next_sentence": true
    },
    {
        "source_sentence": "二因二緣為依能入無相界定，謂不思惟一切相及正思惟無相界。",
        "from": "T31n1609_001:0784b20_2",
        "context_with_next_sentence": true
    },
    {
        "source_sentence": "」若滅定中有意識者，此緣何境？",
        "from": "T31n1609_001:0784b20_17",
        "context_with_next_sentence": true
    },
    {
        "source_sentence": "作何行相？",
        "from": "T31n1609_001:0784b21_1",
        "context_with_next_sentence": true
    },
    {
        "source_sentence": "若緣滅境作靜行相，如何非善？",
        "from": "T31n1609_001:0784b21_15",
        "context_with_next_sentence": true
    },
    {
        "source_sentence": "設是善者，如何不許與無貪等善根相應？",
        "from": "T31n1609_001:0784b22_14",
        "context_with_next_sentence": true
    },
    {
        "source_sentence": "設許相應，如何不許觸為緣起？",
        "from": "T31n1609_001:0784b23_8",
        "context_with_next_sentence": true
    },
    {
        "source_sentence": "若緣餘境作餘行相，如何入滅定心無間起散亂心而不違理？",
        "from": "T31n1609_001:0784b24_15",
        "context_with_next_sentence": true
    },
    {
        "source_sentence": "設自計度有餘無記，由此二因亦不應理。",
        "from": "T31n1609_001:0784b25_15",
        "context_with_next_sentence": true
    },
    {
        "source_sentence": "是故汝等不如實知阿笈摩義，縱情妄計第六意識滅定等有，由是而執此位有心。",
        "from": "T31n1609_001:0784b27_13",
        "context_with_next_sentence": true
    },
    {
        "source_sentence": "若爾，云何許滅定等諸無心位亦有心耶？",
        "from": "T31n1609_001:0784b28_17",
        "context_with_next_sentence": true
    },
    {
        "source_sentence": "應如一類經為量者所許細心彼位猶有，謂異熟果識具一切種子，從初結生乃至終沒，展轉相續曾無間斷，彼彼生處由異熟因品類差別相續流轉，乃至涅槃方畢竟滅。",
        "from": "T31n1609_001:0784c03_15",
        "context_with_next_sentence": true
    },
    {
        "source_sentence": "即由此識無間斷故，於無心位亦說有心，餘六識身於此諸位皆不轉故說為無心。",
        "from": "T31n1609_001:0784c05_12",
        "context_with_next_sentence": true
    },
    {
        "source_sentence": "由滅定等加行入心增上力故，令六識種暫時損伏不得現起故名無心，非無一切。",
        "from": "T31n1609_001:0784c07_11",
        "context_with_next_sentence": true
    },
    {
        "source_sentence": "心有二種：",
        "from": "T31n1609_001:0784c07_16",
        "context_with_next_sentence": true
    },
    {
        "source_sentence": "一集起心，無量種子集起處故；",
        "from": "T31n1609_001:0784c08_10",
        "context_with_next_sentence": true
    },
    {
        "source_sentence": "二種種心，所緣行相差別轉故。",
        "from": "T31n1609_001:0784c09_4",
        "context_with_next_sentence": true
    },
    {
        "source_sentence": "滅定等位第二心闕故名無心，如一足床闕餘足故亦名無足。",
        "from": "T31n1609_001:0784c10_11",
        "context_with_next_sentence": true
    },
    {
        "source_sentence": "彼諸識種被損伏位，異熟果識剎那剎那轉變差別，能損伏力漸劣漸微乃至都盡，如水熱箭引燒發力，漸劣漸微至都盡位。",
        "from": "T31n1609_001:0784c13_8",
        "context_with_next_sentence": true
    },
    {
        "source_sentence": "識種爾時得生果便，初從識種意識還生，後位隨緣餘識漸起，即前所說異熟果識攝藏種種諸法種子。",
        "from": "T31n1609_001:0784c15_14",
        "context_with_next_sentence": true
    },
    {
        "source_sentence": "彼彼餘識及俱有法善不善性數熏發時，隨其所應種力增盛，由此相續轉變差別。",
        "from": "T31n1609_001:0784c17_13",
        "context_with_next_sentence": true
    },
    {
        "source_sentence": "隨種力熟隨遇助緣，便感當來愛非愛果。",
        "from": "T31n1609_001:0784c18_12",
        "context_with_next_sentence": true
    },
    {
        "source_sentence": "依如是義，有說頌言：",
        "from": "T31n1609_001:0784c19_2",
        "context_with_next_sentence": true
    },
    {
        "source_sentence": "心與無邊種，　　俱相續恒流，",
        "from": "T31n1609_001:0784c20_0",
        "context_with_next_sentence": true
    },
    {
        "source_sentence": "遇各別熏緣，　　心種便增盛。",
        "from": "T31n1609_001:0784c21_13",
        "context_with_next_sentence": true
    },
    {
        "source_sentence": "種力漸次熟，　　緣合時與果，",
        "from": "T31n1609_001:0784c22_0",
        "context_with_next_sentence": true
    },
    {
        "source_sentence": "如染拘櫞花，　　果時瓤色赤。",
        "from": "T31n1609_001:0784c23_13",
        "context_with_next_sentence": true
    },
    {
        "source_sentence": "世尊依此，於解深密大乘經中說如是頌：",
        "from": "T31n1609_001:0784c24_17",
        "context_with_next_sentence": true
    },
    {
        "source_sentence": "「阿陀那識甚深細，　　一切種子如暴流，",
        "from": "T31n1609_001:0784c25_0",
        "context_with_next_sentence": true
    },
    {
        "source_sentence": "我於凡愚不開演，　　恐彼分別執為我。",
        "from": "T31n1609_001:0784c26_17",
        "context_with_next_sentence": true
    },
    {
        "source_sentence": "」能續後有、能執持身，故說此名阿陀那識。",
        "from": "T31n1609_001:0784c27_18",
        "context_with_next_sentence": true
    },
    {
        "source_sentence": "攝藏一切諸法種子，故復說名阿賴耶識。",
        "from": "T31n1609_001:0784c28_16",
        "context_with_next_sentence": true
    },
    {
        "source_sentence": "前生所引業異熟故，即此亦名異熟果識。",
        "from": "T31n1609_001:0784c29_15",
        "context_with_next_sentence": true
    },
    {
        "source_sentence": "若不許有此異熟識，復有何識能執持身？",
        "from": "T31n1609_001:0785a01_14",
        "context_with_next_sentence": true
    },
    {
        "source_sentence": "非有餘識能遍持身，乃至命終恒不捨故。",
        "from": "T31n1609_001:0785a02_13",
        "context_with_next_sentence": true
    },
    {
        "source_sentence": "又何處蘊煩惱隨眠對治生時可名能斷。",
        "from": "T31n1609_001:0785a03_11",
        "context_with_next_sentence": true
    },
    {
        "source_sentence": "若言蘊在能對治心，此不應理，如何隨眠煩惱隨逐可為能治？",
        "from": "T31n1609_001:0785a05_1",
        "context_with_next_sentence": true
    },
    {
        "source_sentence": "又諸有情生無色界，染善無漏心正起時，有何趣攝異熟法在？",
        "from": "T31n1609_001:0785a06_8",
        "context_with_next_sentence": true
    },
    {
        "source_sentence": "或應許趣通非異熟及不繫法，便與理違。",
        "from": "T31n1609_001:0785a07_8",
        "context_with_next_sentence": true
    },
    {
        "source_sentence": "又不還果生有頂處，為盡餘漏修對治道。",
        "from": "T31n1609_001:0785a08_6",
        "context_with_next_sentence": true
    },
    {
        "source_sentence": "無所有處無漏起時，於有頂處有何別物自體猶存，而不名死、非眾同分？",
        "from": "T31n1609_001:0785a09_19",
        "context_with_next_sentence": true
    },
    {
        "source_sentence": "或復命根離色心等別有實物。",
        "from": "T31n1609_001:0785a10_12",
        "context_with_next_sentence": true
    },
    {
        "source_sentence": "此二唯於異熟諸蘊相似勢分而假建立。",
        "from": "T31n1609_001:0785a11_11",
        "context_with_next_sentence": true
    },
    {
        "source_sentence": "相似勢分無別實體，如稻稗等相似勢分，故定應許異六識身有如上說持種識體。",
        "from": "T31n1609_001:0785a13_9",
        "context_with_next_sentence": true
    },
    {
        "source_sentence": "即依此識，赤銅鍱部經中建立有分識名、大眾部經名根本識、化地部說窮生死蘊。",
        "from": "T31n1609_001:0785a15_16",
        "context_with_next_sentence": true
    },
    {
        "source_sentence": "云何此識緣境行相？",
        "from": "T31n1609_001:0785a16_6",
        "context_with_next_sentence": true
    },
    {
        "source_sentence": "此境行相不可了知。",
        "from": "T31n1609_001:0785a16_15",
        "context_with_next_sentence": true
    },
    {
        "source_sentence": "云何名識而得如是？",
        "from": "T31n1609_001:0785a17_5",
        "context_with_next_sentence": true
    },
    {
        "source_sentence": "如執滅定等位有餘，識者境界行相難知，此亦應爾。",
        "from": "T31n1609_001:0785a18_9",
        "context_with_next_sentence": true
    },
    {
        "source_sentence": "此識攝在何取蘊中？",
        "from": "T31n1609_001:0785a18_18",
        "context_with_next_sentence": true
    },
    {
        "source_sentence": "理實應言識取蘊攝。",
        "from": "T31n1609_001:0785a19_7",
        "context_with_next_sentence": true
    },
    {
        "source_sentence": "若爾，經句當云何通？",
        "from": "T31n1609_001:0785a19_17",
        "context_with_next_sentence": true
    },
    {
        "source_sentence": "如說：",
        "from": "T31n1609_001:0785a19_20",
        "context_with_next_sentence": true
    },
    {
        "source_sentence": "云何名識取蘊？",
        "from": "T31n1609_001:0785a20_6",
        "context_with_next_sentence": true
    },
    {
        "source_sentence": "謂六識身。",
        "from": "T31n1609_001:0785a20_11",
        "context_with_next_sentence": true
    },
    {
        "source_sentence": "又說：",
        "from": "T31n1609_001:0785a20_14",
        "context_with_next_sentence": true
    },
    {
        "source_sentence": "云何識緣名色？",
        "from": "T31n1609_001:0785a21_1",
        "context_with_next_sentence": true
    },
    {
        "source_sentence": "識謂六識。",
        "from": "T31n1609_001:0785a21_6",
        "context_with_next_sentence": true
    },
    {
        "source_sentence": "應知此經別有密意，如契經說：",
        "from": "T31n1609_001:0785a21_20",
        "context_with_next_sentence": true
    },
    {
        "source_sentence": "云何行蘊？",
        "from": "T31n1609_001:0785a22_4",
        "context_with_next_sentence": true
    },
    {
        "source_sentence": "謂六思身。",
        "from": "T31n1609_001:0785a22_9",
        "context_with_next_sentence": true
    },
    {
        "source_sentence": "非行蘊中更無餘法，此亦應爾。",
        "from": "T31n1609_001:0785a23_3",
        "context_with_next_sentence": true
    },
    {
        "source_sentence": "說六非餘有何密意？",
        "from": "T31n1609_001:0785a23_12",
        "context_with_next_sentence": true
    },
    {
        "source_sentence": "且如世尊《解深密》說，「我於凡愚不開演」者，「恐彼分別執為我」故。",
        "from": "T31n1609_001:0785a25_1",
        "context_with_next_sentence": true
    },
    {
        "source_sentence": "何緣愚夫執此為我？",
        "from": "T31n1609_001:0785a25_10",
        "context_with_next_sentence": true
    },
    {
        "source_sentence": "此無始來窮生死際行相微細無改變故。",
        "from": "T31n1609_001:0785a26_8",
        "context_with_next_sentence": true
    },
    {
        "source_sentence": "又以六識所依所緣行相品類麁易了故，與諸煩惱及對治道有相應故，建立雜染清淨品故。",
        "from": "T31n1609_001:0785a28_11",
        "context_with_next_sentence": true
    },
    {
        "source_sentence": "體是果識，由此比知有種識故。",
        "from": "T31n1609_001:0785a29_5",
        "context_with_next_sentence": true
    },
    {
        "source_sentence": "諸契經中隨所宣說不說因識，與上所說皆相違故，是名說六非餘密意。",
        "from": "T31n1609_001:0785b01_17",
        "context_with_next_sentence": true
    },
    {
        "source_sentence": "由此已釋餘部經中唯說六識身為有分識等，隨其所應皆無違害。",
        "from": "T31n1609_001:0785b03_8",
        "context_with_next_sentence": true
    },
    {
        "source_sentence": "又於今時一一部內無量契經皆已隱沒，如《釋軌論》廣辯應知，故不應計阿賴耶識定非經說，理必有故。",
        "from": "T31n1609_001:0785b05_15",
        "context_with_next_sentence": true
    },
    {
        "source_sentence": "若爾，一身應有二識俱時而轉，謂異熟識及餘轉識。",
        "from": "T31n1609_001:0785b06_18",
        "context_with_next_sentence": true
    },
    {
        "source_sentence": "如是何過？",
        "from": "T31n1609_001:0785b07_4",
        "context_with_next_sentence": true
    },
    {
        "source_sentence": "若一身中二識俱轉，應俱時立二有情身，如餘身中二識俱轉。",
        "from": "T31n1609_001:0785b08_12",
        "context_with_next_sentence": true
    },
    {
        "source_sentence": "此無有失，因果二識展轉為依，不相離故。",
        "from": "T31n1609_001:0785b09_11",
        "context_with_next_sentence": true
    },
    {
        "source_sentence": "又異熟識是餘轉識所熏習故，非異身中二識俱轉有如是事，故無此失。",
        "from": "T31n1609_001:0785b11_4",
        "context_with_next_sentence": true
    },
    {
        "source_sentence": "頗有現見種與種果相續異耶？",
        "from": "T31n1609_001:0785b11_17",
        "context_with_next_sentence": true
    },
    {
        "source_sentence": "現見世間青蓮花等，根與莖等相續各異而為種果，此亦應然。",
        "from": "T31n1609_001:0785b13_7",
        "context_with_next_sentence": true
    },
    {
        "source_sentence": "又縱世間見與不見，若不許有阿賴耶識，便有如前所說過難，故應定許阿賴耶識離六識身其體實有。",
        "from": "T31n1609_001:0785b15_12",
        "context_with_next_sentence": true
    },
    {
        "source_sentence": "何緣不許我體實有，與六識身為所依止？",
        "from": "T31n1609_001:0785b16_17",
        "context_with_next_sentence": true
    },
    {
        "source_sentence": "汝所執我其相云何，而說能為六識依止？",
        "from": "T31n1609_001:0785b17_16",
        "context_with_next_sentence": true
    },
    {
        "source_sentence": "若許我如阿賴耶識生滅相續隨緣轉變，與識何殊而執為我？",
        "from": "T31n1609_001:0785b19_5",
        "context_with_next_sentence": true
    },
    {
        "source_sentence": "若執我體是一是常畢竟無變，如何可說受識等熏為所依止？",
        "from": "T31n1609_001:0785b20_12",
        "context_with_next_sentence": true
    },
    {
        "source_sentence": "夫熏習者，令彼所熏相續變成功能差別，如紫礦汁熏拘櫞花，令彼相續功能轉變。",
        "from": "T31n1609_001:0785b22_11",
        "context_with_next_sentence": true
    },
    {
        "source_sentence": "若無熏習，則無轉變差別功能。",
        "from": "T31n1609_001:0785b23_5",
        "context_with_next_sentence": true
    },
    {
        "source_sentence": "如何先時領智貪等？",
        "from": "T31n1609_001:0785b23_14",
        "context_with_next_sentence": true
    },
    {
        "source_sentence": "數習異故，後經久時念智貪等生起差別。",
        "from": "T31n1609_001:0785b24_12",
        "context_with_next_sentence": true
    },
    {
        "source_sentence": "又無心位與彼後時我體無別，今既無識，後意識等從何而生？",
        "from": "T31n1609_001:0785b26_2",
        "context_with_next_sentence": true
    },
    {
        "source_sentence": "又於識等我有何能，而執我為識等依止？",
        "from": "T31n1609_001:0785b27_2",
        "context_with_next_sentence": true
    },
    {
        "source_sentence": "若言識等因我故生，我體恒時既無差別，如何識等漸次而生，非於一時一切頓起？",
        "from": "T31n1609_001:0785b28_19",
        "context_with_next_sentence": true
    },
    {
        "source_sentence": "若謂更待餘因緣助方能生者，離餘因緣如何知有我能生用？",
        "from": "T31n1609_001:0785c01_7",
        "context_with_next_sentence": true
    },
    {
        "source_sentence": "若言識等依我而轉，諸法纔生無間即滅，既無住義何容有轉？",
        "from": "T31n1609_001:0785c02_15",
        "context_with_next_sentence": true
    },
    {
        "source_sentence": "故不應執我體實有，與六識身為所依止。",
        "from": "T31n1609_001:0785c03_14",
        "context_with_next_sentence": true
    },
    {
        "source_sentence": "又執有我，違阿笈摩說一切法皆無有我，故汝所執一常實我，都無正理，但率妄情。",
        "from": "T31n1609_001:0785c05_13",
        "context_with_next_sentence": true
    },
    {
        "source_sentence": "由此證成，但思差別熏習同時，阿賴耶識令其相續轉變差別，能引當來愛非愛果，非如彼說身語業相。",
        "from": "T31n1609_001:0785c08_6",
        "context_with_next_sentence": true
    },
    {
        "source_sentence": "若不許有身語二業，豈能遺謗三業契經？",
        "from": "T31n1609_001:0785c09_17",
        "context_with_next_sentence": true
    },
    {
        "source_sentence": "不能遺謗，然能如理解釋此經令無過失。",
        "from": "T31n1609_001:0785c10_16",
        "context_with_next_sentence": true
    },
    {
        "source_sentence": "如何無失解釋此經？",
        "from": "T31n1609_001:0785c11_6",
        "context_with_next_sentence": true
    },
    {
        "source_sentence": "應除執毒，當為廣說。",
        "from": "T31n1609_001:0785c11_16",
        "context_with_next_sentence": true
    },
    {
        "source_sentence": "何為契經說有三業？",
        "from": "T31n1609_001:0785c12_5",
        "context_with_next_sentence": true
    },
    {
        "source_sentence": "何者是身？",
        "from": "T31n1609_001:0785c12_10",
        "context_with_next_sentence": true
    },
    {
        "source_sentence": "何者是業？",
        "from": "T31n1609_001:0785c12_15",
        "context_with_next_sentence": true
    },
    {
        "source_sentence": "何義名身？",
        "from": "T31n1609_001:0785c12_20",
        "context_with_next_sentence": true
    },
    {
        "source_sentence": "何義名業？",
        "from": "T31n1609_001:0785c13_4",
        "context_with_next_sentence": true
    },
    {
        "source_sentence": "復以何義名為身業語業意業？",
        "from": "T31n1609_001:0785c13_17",
        "context_with_next_sentence": true
    },
    {
        "source_sentence": "問亦如是。",
        "from": "T31n1609_001:0785c14_3",
        "context_with_next_sentence": true
    },
    {
        "source_sentence": "復以何緣，契經唯說身等三業，非眼等耶？",
        "from": "T31n1609_001:0785c15_2",
        "context_with_next_sentence": true
    },
    {
        "source_sentence": "何為契經說三業者，為顯三業攝十業道，勸勵怖多所作者故，如略說三學授佛栗氏子。",
        "from": "T31n1609_001:0785c17_2",
        "context_with_next_sentence": true
    },
    {
        "source_sentence": "有執諸業唯身所造非語非意，為顯彼二亦有所造，故說三業。",
        "from": "T31n1609_001:0785c18_10",
        "context_with_next_sentence": true
    },
    {
        "source_sentence": "身謂諸根大造和合，差別為體。",
        "from": "T31n1609_001:0785c19_3",
        "context_with_next_sentence": true
    },
    {
        "source_sentence": "業即是思，差別為性。",
        "from": "T31n1609_001:0785c19_13",
        "context_with_next_sentence": true
    },
    {
        "source_sentence": "積集所成是為身義，大造極微積集成故。",
        "from": "T31n1609_001:0785c20_11",
        "context_with_next_sentence": true
    },
    {
        "source_sentence": "有說種種穢惡集成是為身義，身是種種諸不淨物所依處故。",
        "from": "T31n1609_001:0785c21_18",
        "context_with_next_sentence": true
    },
    {
        "source_sentence": "若爾，天趣應無有身。",
        "from": "T31n1609_001:0785c22_9",
        "context_with_next_sentence": true
    },
    {
        "source_sentence": "隨作者意有所造作，是為業義。",
        "from": "T31n1609_001:0785c23_3",
        "context_with_next_sentence": true
    },
    {
        "source_sentence": "能動身思，說名身業。",
        "from": "T31n1609_001:0785c23_13",
        "context_with_next_sentence": true
    },
    {
        "source_sentence": "思有三種：",
        "from": "T31n1609_001:0785c23_18",
        "context_with_next_sentence": true
    },
    {
        "source_sentence": "一審慮思、二決定思、三動發思。",
        "from": "T31n1609_001:0785c24_12",
        "context_with_next_sentence": true
    },
    {
        "source_sentence": "若思能動身，即說為身業。",
        "from": "T31n1609_001:0785c25_3",
        "context_with_next_sentence": true
    },
    {
        "source_sentence": "此思能引令身相續異方生因，風界起故。",
        "from": "T31n1609_001:0785c26_2",
        "context_with_next_sentence": true
    },
    {
        "source_sentence": "具足應言動身之業，除動之言，但名身業，如益力之油但名力油，如動塵之風但名塵風，此亦如是。",
        "from": "T31n1609_001:0785c28_7",
        "context_with_next_sentence": true
    },
    {
        "source_sentence": "十業道中，初三業道許身業攝，謂殺生、不與取、欲邪行。",
        "from": "T31n1609_001:0785c29_13",
        "context_with_next_sentence": true
    },
    {
        "source_sentence": "如何思業而得彼名？",
        "from": "T31n1609_001:0786a01_1",
        "context_with_next_sentence": true
    },
    {
        "source_sentence": "由此思業能動其身，令行殺、盜及邪行故。",
        "from": "T31n1609_001:0786a01_20",
        "context_with_next_sentence": true
    },
    {
        "source_sentence": "思力動身令有所作，即名思作，如世間說狂賊燒村薪草熟飯。",
        "from": "T31n1609_001:0786a03_7",
        "context_with_next_sentence": true
    },
    {
        "source_sentence": "思復云何得名業道？",
        "from": "T31n1609_001:0786a03_16",
        "context_with_next_sentence": true
    },
    {
        "source_sentence": "思有造作故名為業，復與善趣惡趣為道，通生彼故得業道名。",
        "from": "T31n1609_001:0786a05_5",
        "context_with_next_sentence": true
    },
    {
        "source_sentence": "或所動身是思業道，三種思業依彼轉故。",
        "from": "T31n1609_001:0786a06_4",
        "context_with_next_sentence": true
    },
    {
        "source_sentence": "又殺盜婬由思業起、依身而生，隨世俗故亦名身業。",
        "from": "T31n1609_001:0786a07_7",
        "context_with_next_sentence": true
    },
    {
        "source_sentence": "然此實非善不善性，亦隨世俗假立其名，為令世間依此門故，於善惡思勤修止作，是故假說善不善名。",
        "from": "T31n1609_001:0786a09_14",
        "context_with_next_sentence": true
    },
    {
        "source_sentence": "若唯思業是善不善，何故業道契經中言：",
        "from": "T31n1609_001:0786a10_13",
        "context_with_next_sentence": true
    },
    {
        "source_sentence": "由身三種故思造業，作及增長是不善故，能生苦果及苦異熟。",
        "from": "T31n1609_001:0786a12_3",
        "context_with_next_sentence": true
    },
    {
        "source_sentence": "此經意說，能動於身、以身為門、身為依處，緣殺盜婬為境，思業為因，能感苦果異熟名身三種，故思造業。",
        "from": "T31n1609_001:0786a14_11",
        "context_with_next_sentence": true
    },
    {
        "source_sentence": "除此，餘思名為意業，意相應故、不能動發身及語故。",
        "from": "T31n1609_001:0786a15_15",
        "context_with_next_sentence": true
    },
    {
        "source_sentence": "若爾，何緣經說：",
        "from": "T31n1609_001:0786a16_2",
        "context_with_next_sentence": true
    },
    {
        "source_sentence": "二業，所謂思業及思已業。",
        "from": "T31n1609_001:0786a16_14",
        "context_with_next_sentence": true
    },
    {
        "source_sentence": "即前所說三種思中，初二種思名為思業，第三一思名思已業，無違經過。",
        "from": "T31n1609_001:0786a18_7",
        "context_with_next_sentence": true
    },
    {
        "source_sentence": "語謂語言，音聲為性，此能表了所欲說義，故名為語。",
        "from": "T31n1609_001:0786a19_10",
        "context_with_next_sentence": true
    },
    {
        "source_sentence": "能發語思，說名語業。",
        "from": "T31n1609_001:0786a19_20",
        "context_with_next_sentence": true
    },
    {
        "source_sentence": "或復語者，字等所依，由帶字等能詮表義，故名為語。",
        "from": "T31n1609_001:0786a21_3",
        "context_with_next_sentence": true
    },
    {
        "source_sentence": "具足應言發語之業，除發之言，但名語業，喻說如前。",
        "from": "T31n1609_001:0786a22_7",
        "context_with_next_sentence": true
    },
    {
        "source_sentence": "意者謂識，能思量故。",
        "from": "T31n1609_001:0786a22_17",
        "context_with_next_sentence": true
    },
    {
        "source_sentence": "趣向餘生及境界故，說名為意。",
        "from": "T31n1609_001:0786a23_10",
        "context_with_next_sentence": true
    },
    {
        "source_sentence": "作動意思，說名意業，令意造作善不善等種種事故。",
        "from": "T31n1609_001:0786a24_12",
        "context_with_next_sentence": true
    },
    {
        "source_sentence": "具足應言作意之業，除作之言，但名意業。",
        "from": "T31n1609_001:0786a25_13",
        "context_with_next_sentence": true
    },
    {
        "source_sentence": "或意相應業名意業，除相應言，但名意業，喻說如前。",
        "from": "T31n1609_001:0786a26_17",
        "context_with_next_sentence": true
    },
    {
        "source_sentence": "若三種業但思為體，於散亂心及無心位爾時無思，如何得有名具律儀不律儀者？",
        "from": "T31n1609_001:0786a28_14",
        "context_with_next_sentence": true
    },
    {
        "source_sentence": "由思差別所熏成種不損壞故，名具律儀不律儀者，故無有過。",
        "from": "T31n1609_001:0786b01_3",
        "context_with_next_sentence": true
    },
    {
        "source_sentence": "思差別者，簡取勝思能發律儀不律儀表。",
        "from": "T31n1609_001:0786b02_2",
        "context_with_next_sentence": true
    },
    {
        "source_sentence": "由此思故，熏成二種殊勝種子，依二種子未損壞位，假立善惡律儀無表。",
        "from": "T31n1609_001:0786b03_14",
        "context_with_next_sentence": true
    },
    {
        "source_sentence": "齊何當言損壞如是由思差別所熏成種？",
        "from": "T31n1609_001:0786b04_12",
        "context_with_next_sentence": true
    },
    {
        "source_sentence": "謂從此後不作因生遮不遮思。",
        "from": "T31n1609_001:0786b05_7",
        "context_with_next_sentence": true
    },
    {
        "source_sentence": "如先所受，誰能損壞如是種子？",
        "from": "T31n1609_001:0786b06_2",
        "context_with_next_sentence": true
    },
    {
        "source_sentence": "謂若有思能發於表，因此棄捨善惡律儀，及餘捨因亦能損壞。",
        "from": "T31n1609_001:0786b07_10",
        "context_with_next_sentence": true
    },
    {
        "source_sentence": "所以不說眼等業者，由此經中但說有情加行之業，不說諸法作用之業。",
        "from": "T31n1609_001:0786b09_3",
        "context_with_next_sentence": true
    },
    {
        "source_sentence": "何謂有情加行之業？",
        "from": "T31n1609_001:0786b09_12",
        "context_with_next_sentence": true
    },
    {
        "source_sentence": "謂隨作者意所造作。",
        "from": "T31n1609_001:0786b10_2",
        "context_with_next_sentence": true
    },
    {
        "source_sentence": "何謂諸法作用之業？",
        "from": "T31n1609_001:0786b10_11",
        "context_with_next_sentence": true
    },
    {
        "source_sentence": "謂眼耳等各別功能。",
        "from": "T31n1609_001:0786b11_1",
        "context_with_next_sentence": true
    },
    {
        "source_sentence": "佛說三業義深細，　　我依理教妙辯成，",
        "from": "T31n1609_001:0786b12_0",
        "context_with_next_sentence": true
    },
    {
        "source_sentence": "願乘此福濟群生，　　咸使速證清淨覺。",
        "from": "T31n1609_001:0786b13_17",
        "context_with_next_sentence": true
    },
    {
        "source_sentence": "大乘成業論一卷",
        "from": "T31n1609_001:0786b14_100",
        "context_with_next_sentence": false
    }
]