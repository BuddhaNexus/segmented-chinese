{
    "T17n0765_003:0673a23_0": "本事經卷第三",
    "T17n0765_003:0673a25_0": "大唐三藏法師玄奘奉　詔譯",
    "T17n0765_003:0673a26_0": "二法品第二之一",
    "T17n0765_003:0673a27_0": "吾從世尊聞如是語：「苾芻當知！",
    "T17n0765_003:0673a27_1": "若有苾芻成就二分，於現法中多諸憂苦，無喜樂住，有災有患、有惱有燒、有罪有責，為諸有情同梵行者之所訶毀，身壞命終生諸惡趣。",
    "T17n0765_003:0673b01_2": "云何為二？",
    "T17n0765_003:0673b02_0": "一、於根門不能守護；二、於飲食不善知量。",
    "T17n0765_003:0673b02_1": "諸有苾芻成就此二，於現法中多諸憂苦，無喜樂住，有災有患、有惱有燒、有罪有責，為諸有智同梵行者之所訶毀，身壞命終生諸惡趣。」",
    "T17n0765_003:0673b06_0": "爾時，世尊重攝此義而說頌曰：「若不能守護，　　眼等六根門，　飲食不知量，　　成不信懈怠。",
    "T17n0765_003:0673b09_0": "　彼於現法中，　　身心多受苦，　及有災有患，　　有惱有燒然；　行住與坐臥，　　若覺若夢中，　由彼二因緣，　　恒有罪有責。",
    "T17n0765_003:0673b13_0": "　居聚落空閑，　　眾中及靜處，　有智常訶責，　　當生惡趣中。」",
    "T17n0765_003:0673b15_0": "吾從世尊聞如是語：「苾芻當知！",
    "T17n0765_003:0673b15_1": "若有苾芻成就二分，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。",
    "T17n0765_003:0673b18_2": "云何為二？",
    "T17n0765_003:0673b19_0": "一、於根門能自守護；二、於飲食能善知量。",
    "T17n0765_003:0673b19_1": "諸有苾芻成就此二，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。」",
    "T17n0765_003:0673b23_0": "爾時，世尊重攝此義而說頌曰：「若自能守護，　　眼等六根門，　飲食善知量，　　成就信精進。",
    "T17n0765_003:0673b26_0": "　彼於現法中，　　身心多受樂，　及無災無患，　　無惱無燒然；　行住與坐臥，　　若覺若夢中，　由彼二因緣，　　恒無罪無責。",
    "T17n0765_003:0673c01_0": "　居聚落空閑，　　眾中及靜處，　有智常稱讚，　　當生善趣中。」",
    "T17n0765_003:0673c03_0": "吾從世尊聞如是語：「苾芻當知！",
    "T17n0765_003:0673c03_1": "有二種法能生焦惱。",
    "T17n0765_003:0673c04_2": "云何為二？",
    "T17n0765_003:0673c04_3": "謂有一類補特伽羅唯造眾惡、唯作凶狂、唯起雜穢，不修眾善、不習調柔、不救怖畏，彼於後時身嬰重疾，遍體發生增上猛利嚴切苦受，楚毒垂終不可醫療。",
    "T17n0765_003:0673c08_4": "受此苦時呻吟怨歎，作是念言：『我從昔來唯造眾惡、唯作凶狂、唯起雜穢，不修眾善、不習調柔、不救怖畏。",
    "T17n0765_003:0673c10_5": "若諸有情唯造眾惡、唯作凶狂、唯起雜穢，不修眾善、不習調柔、不救怖畏，彼之所趣，我定當往。』",
    "T17n0765_003:0673c12_6": "彼由唯造眾惡等故，心生焦惱，及以不修眾善等故，心生焦惱。",
    "T17n0765_003:0673c14_7": "如是名為有二種法能生焦惱。」",
    "T17n0765_003:0673c14_8": "爾時，世尊重攝此義而說頌曰：「有二法能生，　　愚者心焦惱，　謂唯作罪業，　　及不修福因。",
    "T17n0765_003:0673c18_0": "　後遭病苦時，　　呻吟而怨歎，　恨有罪無福，　　心悔惱焦然。",
    "T17n0765_003:0673c20_0": "　有罪無福人，　　所生諸惡趣，　我亦當隨往，　　決定無有疑。」",
    "T17n0765_003:0673c22_0": "吾從世尊聞如是語：「苾芻當知！",
    "T17n0765_003:0673c22_1": "有二種法，心不焦惱。",
    "T17n0765_003:0673c23_2": "云何為二？",
    "T17n0765_003:0673c23_3": "謂有一類補特伽羅唯修眾善、唯習調柔、唯救怖畏，不造眾惡、不作凶狂、不起雜穢，彼於後時身嬰重疾，遍體發生增上猛利嚴切苦受，楚毒垂終不可醫療。",
    "T17n0765_003:0673c26_4": "受此苦時，雖有呻吟而無怨歎，作是念言：『我從昔來唯修眾善、唯習調柔、唯救怖畏，不造眾惡、不作凶狂、不起雜穢。",
    "T17n0765_003:0673c29_5": "若諸有情唯修眾善、唯習調柔、唯救怖畏，不造眾惡、不作凶狂、不起雜穢，彼之所趣，我定當往。』",
    "T17n0765_003:0674a02_6": "彼由唯修眾善等故，心不焦惱，及以不造眾惡等故，心不焦惱。",
    "T17n0765_003:0674a04_7": "如是名為有二種法，心不焦惱。」",
    "T17n0765_003:0674a04_8": "爾時，世尊重攝此義而說頌曰：「有二法能生，　　智者心歡喜，　謂唯修福業，　　及不作罪因。",
    "T17n0765_003:0674a08_0": "　後遭病苦時，　　呻吟無怨歎，　慶有福無罪，　　不悔惱焦然。",
    "T17n0765_003:0674a10_0": "　有福無罪人，　　所生諸善趣，　我亦當隨往，　　決定無有疑。」",
    "T17n0765_003:0674a12_0": "吾從世尊聞如是語：「苾芻當知！",
    "T17n0765_003:0674a12_1": "為汝略說二速通行。",
    "T17n0765_003:0674a13_2": "云何為二？",
    "T17n0765_003:0674a13_3": "一者樂行；二者苦行。",
    "T17n0765_003:0674a13_4": "謂由樂行證彼速通，及由苦行證彼速通。",
    "T17n0765_003:0674a14_5": "所修加行無澁難故，所得諸根皆猛利故，是則名為樂速通行。",
    "T17n0765_003:0674a16_6": "所修加行有澁難故，所得諸根皆猛利故，是則名為苦速通行。",
    "T17n0765_003:0674a17_7": "是名略說二速通行。」",
    "T17n0765_003:0674a18_8": "爾時，世尊重攝此義而說頌曰：「今為汝略說，　　二種速通行，　謂樂行、苦行，　　因斯證速通。",
    "T17n0765_003:0674a21_0": "　無澁難加行，　　有猛利諸根，　由是大仙尊，　　名樂速通行。",
    "T17n0765_003:0674a23_0": "　有澁難加行，　　有猛利諸根，　由是大仙尊，　　名苦速通行。」",
    "T17n0765_003:0674a25_0": "吾從世尊聞如是語：「苾芻當知！",
    "T17n0765_003:0674a25_1": "為汝略說二遲通行。",
    "T17n0765_003:0674a26_2": "云何為二？",
    "T17n0765_003:0674a26_3": "一者樂行；二者苦行。",
    "T17n0765_003:0674a26_4": "謂由樂行證彼遲通，及由苦行證彼遲通。",
    "T17n0765_003:0674a27_5": "所修加行無澁難故，所得諸根皆羸鈍故，是則名為樂遲通行。",
    "T17n0765_003:0674a29_6": "所修加行有澁難故，所得諸根皆羸鈍故，是則名為苦遲通行。",
    "T17n0765_003:0674b01_7": "是名略說二遲通行。」",
    "T17n0765_003:0674b02_8": "爾時，世尊重攝此義而說頌曰：「今為汝略說，　　二種遲通行，　謂樂行、苦行，　　因此證遲通。",
    "T17n0765_003:0674b05_0": "　無澁難加行，　　有羸鈍諸根，　由是大仙尊，　　名樂遲通行。",
    "T17n0765_003:0674b07_0": "　有澁難加行，　　有羸鈍諸根，　由是大仙尊，　　名苦遲通行。」",
    "T17n0765_003:0674b09_0": "吾從世尊聞如是語：「苾芻當知！",
    "T17n0765_003:0674b09_1": "若有一類補特伽羅，成就二法，不能發生白淨善法；設已發生，不能決定；設已決定，不能圓滿。",
    "T17n0765_003:0674b11_2": "彼於如是白淨善法能為障礙、能作衰損、能生憂悔，身壞命終，如棄重擔，墮於地獄受諸劇苦。",
    "T17n0765_003:0674b14_0": "云何為二？",
    "T17n0765_003:0674b14_1": "一者惡戒；二者惡見。",
    "T17n0765_003:0674b14_2": "諸有一類補特伽羅，成就如是所說二法，定不能生白淨善法；設復已生，不能決定，廣說乃至身壞命終，如棄重擔，墮於地獄受諸劇苦。」",
    "T17n0765_003:0674b17_3": "爾時，世尊重攝此義而說頌曰：「若成就二法，　　謂惡戒、惡見，　彼人終不能，　　生白淨善法。",
    "T17n0765_003:0674b21_0": "　雖生而不定，　　設定不圓滿，　於白淨善法，　　能衰損障礙。",
    "T17n0765_003:0674b23_0": "　彼臨命終時，　　有憂悔悲惱，　如棄捨重擔，　　定生地獄中。」",
    "T17n0765_003:0674b25_0": "吾從世尊聞如是語：「苾芻當知！",
    "T17n0765_003:0674b25_1": "若有一類補特伽羅，成就二法，定能發生白淨善法；若先已生，能令決定；若先已定，能令圓滿。",
    "T17n0765_003:0674b27_2": "彼於如是白淨善法不為障礙、不作衰損、不生憂悔，身壞命終，如棄重擔，生天趣中受諸快樂。",
    "T17n0765_003:0674b29_3": "云何為二？",
    "T17n0765_003:0674c01_4": "一者善戒；二者善見。",
    "T17n0765_003:0674c01_5": "諸有一類補特伽羅，成就如是所說二法，決定能生白淨善法；若先已生，能令決定，廣說乃至身壞命終，如棄重擔，生天趣中受諸快樂。」",
    "T17n0765_003:0674c04_6": "爾時，世尊重攝此義而說頌曰：「若成就二法，　　謂善戒、善見，　彼人終定能，　　生白淨善法。",
    "T17n0765_003:0674c08_0": "　若生而決定，　　決定必圓滿，　於白淨善法，　　不衰損障礙。",
    "T17n0765_003:0674c10_0": "　彼臨命終時，　　無憂悔悲惱，　如棄捨重擔，　　定生天趣中。」",
    "T17n0765_003:0674c12_0": "吾從世尊聞如是語：「苾芻當知！",
    "T17n0765_003:0674c12_1": "若有一類補特伽羅，成就二法，臨命終時能生憂悔，身壞命終，墮諸惡趣，生地獄中。",
    "T17n0765_003:0674c14_2": "云何為二？",
    "T17n0765_003:0674c14_3": "謂作、不作。",
    "T17n0765_003:0674c15_4": "云何為作？",
    "T17n0765_003:0674c15_5": "謂身惡行、語惡行、意惡行，是名為作。",
    "T17n0765_003:0674c16_6": "云何不作？",
    "T17n0765_003:0674c16_7": "謂身妙行、語妙行、意妙行，是名不作。",
    "T17n0765_003:0674c17_8": "諸有一類補特伽羅，成就如是所說二法，臨命終時能生憂悔，身壞命終，墮諸惡趣，生地獄中。」",
    "T17n0765_003:0674c19_9": "爾時，世尊重攝此義而說頌曰：「諸有愚癡人，　　作三種惡行，　不作三妙行，　　引餘過令生。",
    "T17n0765_003:0674c23_0": "　彼臨命終時，　　決定有憂悔，　死墮諸惡趣，　　生於地獄中。」",
    "T17n0765_003:0674c25_0": "吾從世尊聞如是語：「苾芻當知！",
    "T17n0765_003:0674c25_1": "若有一類補特伽羅，成就二法，臨命終時不生憂悔，身壞命終，昇於善趣，生天界中。",
    "T17n0765_003:0674c27_2": "云何為二？",
    "T17n0765_003:0674c27_3": "謂作、不作。",
    "T17n0765_003:0674c28_4": "云何為作？",
    "T17n0765_003:0674c28_5": "謂身妙行、語妙行、意妙行，是名為作。",
    "T17n0765_003:0674c29_6": "云何不作？",
    "T17n0765_003:0674c29_7": "謂身惡行、語惡行、意惡行，是名不作。",
    "T17n0765_003:0675a01_8": "諸有一類補特伽羅，成就如是所說二法，臨命終時不生憂悔，身壞命終，昇於善趣，生天界中。」",
    "T17n0765_003:0675a03_9": "爾時，世尊重攝此義而說頌曰：「諸有智慧人，　　作三種妙行，　不作三惡行，　　引餘德令生。",
    "T17n0765_003:0675a07_0": "　彼臨命終時，　　決定無憂悔，　死昇諸善趣，　　生於天界中。」",
    "T17n0765_003:0675a09_0": "吾從世尊聞如是語：「苾芻當知！",
    "T17n0765_003:0675a09_1": "有二妙智，應修令生；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。",
    "T17n0765_003:0675a12_2": "云何為二？",
    "T17n0765_003:0675a12_3": "一者法智；二者類智。",
    "T17n0765_003:0675a12_4": "法智生時，便能無倒，遍知有為。",
    "T17n0765_003:0675a13_5": "於有為法既遍知已，便能令彼感後有因，不得生起增長廣大。",
    "T17n0765_003:0675a15_0": "類智生時，便能如實斷滅無明；滅無明故，便無戲論；無戲論故，便無尋伺；無尋伺故，便無樂欲；無樂欲故，便無愛憎；無愛憎故，便無慳嫉；無慳嫉故，便無種種執持刀杖違害鬪諍、互相罵辱、不真實語、相離間語、諸雜穢語及餘無量惡不善法；無彼諸惡不善法故，感後有業，便不增長；感後有業不增長故，諸業滅盡；業滅盡故，眾苦滅盡；苦滅盡故，生死路絕。",
    "T17n0765_003:0675a23_1": "此路絕已，便自了知：我生已盡，梵行已立，所作已辦，不受後有。",
    "T17n0765_003:0675a24_2": "如是名為有二妙智，應修令生；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」",
    "T17n0765_003:0675a27_3": "爾時，世尊重攝此義而說頌曰：「有二種妙智，　　應修習令生，　能得未得等，　　謂法智、類智。",
    "T17n0765_003:0675b02_0": "　若法智生時，　　遍知有為法，　便能令後有，　　因不生不增。",
    "T17n0765_003:0675b04_0": "　若類智生時，　　無明便斷滅，　由此展轉法，　　絕生死輪迴。",
    "T17n0765_003:0675b06_0": "　自知我生盡，　　及梵行已立，　所作皆已辦，　　更不受後有。」",
    "T17n0765_003:0675b08_0": "吾從世尊聞如是語：「苾芻當知！",
    "T17n0765_003:0675b08_1": "有二妙智，應正尋思、應善稱量、應審觀察；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。",
    "T17n0765_003:0675b11_2": "云何為二？",
    "T17n0765_003:0675b11_3": "謂世間智及出世智。",
    "T17n0765_003:0675b12_4": "「世間智者，謂於色蘊能正了知此為色蘊；於受、想、行及識蘊中亦復如是。",
    "T17n0765_003:0675b14_5": "於其地界能正了知此為地界；於水、火、風及空識界亦復如是。",
    "T17n0765_003:0675b15_6": "於其眼界能正了知此為眼界，於其色界及眼識界亦復如是；於其耳界能正了知此為耳界，於其聲界及耳識界亦復如是；於其鼻界能正了知此為鼻界，於其香界及鼻識界亦復如是；於其舌界能正了知此為舌界，於其味界及舌識界亦復如是；於其身界能正了知此為身界，於其觸界及身識界亦復如是；於其意界能正了知此為意界，於其法界及意識界亦復如是。",
    "T17n0765_003:0675b24_7": "於如此等世俗法中，如是如是，如實了知，智見通慧，現觀等覺，周遍照了，名世間智。",
    "T17n0765_003:0675b26_8": "「諸聖弟子，於此所說世間智中，應正尋思，應善稱量，應審觀察：此世間智正修習時，為能令生生法有情永脫生不？",
    "T17n0765_003:0675b28_9": "為能令彼老法有情永脫老不？",
    "T17n0765_003:0675b29_10": "病法、死法、愁法、歎法、憂法、苦法、不安隱法，亦復如是。",
    "T17n0765_003:0675c01_11": "既審察已，能正了知：此世間智正修習時，不能令彼生法有情永脫於生，不能令彼老法有情永脫於老，病法、死法、愁法、歎法、憂法、苦法、不安隱法，亦復如是。",
    "T17n0765_003:0675c05_12": "所以者何？",
    "T17n0765_003:0675c05_13": "此世間智非賢聖法，非能永出、非趣涅槃、非能永厭、非能永離、非能永滅、非能永寂，非真通慧、非正等覺，不證涅槃；是感生法，是感老法、病法、死法、愁法、歎法、憂法、苦法、不安隱法。",
    "T17n0765_003:0675c09_14": "彼於如是尋思稱量審觀察時，於世間法住怖畏想，於出世法住安靜想。",
    "T17n0765_003:0675c11_15": "以於世間生怖畏故，都無執受；無執受故，不生渴愛；不渴愛故，便自內證究竟涅槃。",
    "T17n0765_003:0675c13_16": "證涅槃已，便自了知：我生已盡，梵行已立，所作已辦，不受後有。",
    "T17n0765_003:0675c14_17": "是名於此世間智中，應正尋思、應善稱量、應審觀察。",
    "T17n0765_003:0675c15_18": "「出世智者，謂於一切蘊界處中能正了知，如是諸法是無常性、苦性、病性、癰性、箭性、惱性、害性、怖性、熱性、壞性、滅性、災性、橫性、有疫癘性、虛性、偽性、空性、妄性、無實我性、難保信性。",
    "T17n0765_003:0675c20_19": "於如是等諸法性中如實了知，智見通慧，現觀等覺，周遍照了，名出世智。",
    "T17n0765_003:0675c21_20": "諸聖弟子，於此所說出世智中，應正尋思、應善稱量、應審觀察：此出世智正修習時，為能令彼生法有情永脫生不？",
    "T17n0765_003:0675c24_21": "為能令彼老法有情永脫老不？",
    "T17n0765_003:0675c25_22": "病法、死法、愁法、歎法、憂法、苦法、不安隱法，亦復如是。",
    "T17n0765_003:0675c26_23": "既審察已，能正了知：此出世智正修習時，定能令彼生法有情永脫於生，定能令彼老法有情永脫於老，病法、死法、愁法、歎法、憂法、苦法、不安隱法，亦復如是。",
    "T17n0765_003:0676a01_24": "所以者何？",
    "T17n0765_003:0676a01_25": "此出世智是賢聖法，是能永出、是趣涅槃、是能永厭、是能永離、是能永滅、是能永寂，是真通慧、是正等覺、能證涅槃；非感生法，非感老法、病法死法、愁法歎法、憂法苦法、不安隱法。",
    "T17n0765_003:0676a05_26": "彼於如是尋思稱量審觀察時，於出世法生珍寶想；於世間法生下賤想。",
    "T17n0765_003:0676a07_27": "以於出世生珍寶故，便生歡喜；生歡喜故，其心安適；心安適故，身得輕安；身輕安故，便受悅樂；受悅樂故，心得寂定；心寂定故，能實知見；實知見故，能深厭背；深厭背故，能正離欲；正離欲故，能得解脫。",
    "T17n0765_003:0676a11_28": "得解脫已，便自了知：我生已盡，梵行已立，所作已辦，不受後有。",
    "T17n0765_003:0676a13_29": "是名於此出世智中，應正尋思、應善稱量、應審觀察。",
    "T17n0765_003:0676a14_30": "如是名為有二妙智，應正尋思、應善稱量、應審觀察；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」",
    "T17n0765_003:0676a17_31": "爾時，世尊重攝此義而說頌曰：「有二種妙智，　　知者應尋思，　謂世出、世間，　　能正盡眾苦。",
    "T17n0765_003:0676a21_0": "　應觀世間智，　　發生怖畏想，　都無有執受，　　展轉證涅槃；　應觀出世智，　　發生珍寶想，　由此生歡喜，　　便得身輕安。",
    "T17n0765_003:0676a25_0": "　輕安故悅樂，　　悅樂故心定，　由心得定故，　　便能生覺支；　覺支觀聖諦，　　永斷諸疑網，　無疑無所取，　　永脫眾苦邊。」",
    "T17n0765_003:0676a29_0": "重攝前經嗢柁南曰：　二根、二焦惱　　二行、二戒見　二作及不作　　二智有二種吾從世尊聞如是語：「苾芻當知！",
    "T17n0765_003:0676b03_1": "若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。",
    "T17n0765_003:0676b06_2": "若有苾芻為通達故、為遍知故而出家者，是名真實於如來所修行梵行。",
    "T17n0765_003:0676b08_3": "所以者何？",
    "T17n0765_003:0676b08_4": "是諸苾芻為通達故、為遍知故而出家已，便能如實通所通達、知所遍知。",
    "T17n0765_003:0676b10_5": "既能如實通所通達、知所遍知，便能如實斷所應斷、修所應修、證所應證。",
    "T17n0765_003:0676b11_6": "既能如實斷、修、證已，便自了知：我生已盡，梵行已立，所作已辦，不受後有。",
    "T17n0765_003:0676b13_7": "如是若有為通達故、為遍知故而出家者，是名真實於如來所修行梵行。」",
    "T17n0765_003:0676b15_8": "爾時，世尊重攝此義而說頌曰：「為矯誑名譽，　　利養及恭敬，　非真修梵行，　　是虛妄出家。",
    "T17n0765_003:0676b18_0": "　為通達遍知，　　速證最上義，　是真修梵行，　　非虛妄出家。」",
    "T17n0765_003:0676b20_0": "吾從世尊聞如是語：「苾芻當知！",
    "T17n0765_003:0676b20_1": "若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。",
    "T17n0765_003:0676b23_2": "若有苾芻為律儀故、為正斷故而出家者，是名真實於如來所修行梵行。",
    "T17n0765_003:0676b25_3": "所以者何？",
    "T17n0765_003:0676b25_4": "是諸苾芻為律儀故、為正斷故而出家已，便能如實守護六根、不虧禁戒，及能速證最上正斷。",
    "T17n0765_003:0676b27_5": "既能如實守護六根、不虧禁戒，及能速證最上正斷，便能如實斷所應斷、修所應修、證所應證。",
    "T17n0765_003:0676b29_6": "既能如實斷、修、證已，便自了知：我生已盡，梵行已立，所作已辦，不受後有。",
    "T17n0765_003:0676c02_7": "如是若有為律儀故、為正斷故而出家者，是名真實於如來所修行梵行。」",
    "T17n0765_003:0676c03_8": "爾時，世尊重攝此義而說頌曰：「為矯誑名譽、　　利養及恭敬，　非真修梵行，　　是虛妄出家。",
    "T17n0765_003:0676c07_0": "　為正斷律儀，　　速證最上義，　是真修梵行，　　非虛妄出家。」",
    "T17n0765_003:0676c09_0": "吾從世尊聞如是語：「苾芻當知！",
    "T17n0765_003:0676c09_1": "若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。",
    "T17n0765_003:0676c12_2": "若有苾芻為求厭背、為求離欲而出家者，是名真實於如來所修行梵行。",
    "T17n0765_003:0676c14_3": "所以者何？",
    "T17n0765_003:0676c14_4": "是諸苾芻為厭背故、為離欲故而出家已，便能如實厭背離欲。",
    "T17n0765_003:0676c15_5": "既離欲已，便得解脫。",
    "T17n0765_003:0676c16_6": "既解脫已，便自了知：我生已盡，梵行已立，所作已辦，不受後有。",
    "T17n0765_003:0676c17_7": "如是若有為厭背故、為離欲故而出家者，是名真實於如來所修行梵行。」",
    "T17n0765_003:0676c19_8": "爾時，世尊重攝此義而說頌曰：「為矯誑名譽、　　利養及恭敬，　非真修梵行，　　是虛妄出家。",
    "T17n0765_003:0676c22_0": "　為厭背離欲，　　速證最上義，　是真修梵行，　　非虛妄出家。」",
    "T17n0765_003:0676c24_0": "吾從世尊聞如是語：「苾芻當知！",
    "T17n0765_003:0676c24_1": "一切如來、應、正等覺，所說法門略有二種。",
    "T17n0765_003:0676c25_2": "云何為二？",
    "T17n0765_003:0676c25_3": "一者於惡應正了知；二者於惡應深厭背。",
    "T17n0765_003:0676c26_4": "一切如來、應、正等覺，略說如是二種法門。",
    "T17n0765_003:0676c27_5": "所以者何？",
    "T17n0765_003:0676c28_0": "諸修行者，於諸惡法應正了知；既於惡法正了知已，便能厭背；既厭背已，便能離欲；既離欲已，便得解脫。",
    "T17n0765_003:0677a01_1": "得解脫已，便自了知：我生已盡，梵行已立，所作已辦，不受後有。",
    "T17n0765_003:0677a02_2": "如是行者，永斷諸愛及眾結縛，無倒現觀，正盡苦邊。」",
    "T17n0765_003:0677a04_3": "爾時，世尊重攝此義而說頌曰：「當知諸如來，　　應正等覺者，　哀愍眾生故，　　說二種法門；　於眾惡正知，　　及厭背離欲，　心解脫自在，　　正盡眾苦邊。」",
    "T17n0765_003:0677a09_0": "吾從世尊聞如是語：「苾芻當知！",
    "T17n0765_003:0677a09_1": "有二種法，若修、若習、若多修習，能斷二法。",
    "T17n0765_003:0677a10_2": "云何二法，若修、若習、若多修習，能斷二法？",
    "T17n0765_003:0677a11_3": "謂不淨觀及慈悲觀，能斷貪欲及與瞋恚。",
    "T17n0765_003:0677a12_4": "所以者何？",
    "T17n0765_003:0677a12_5": "一切已貪、現貪、當貪，皆由作意思惟淨相。",
    "T17n0765_003:0677a13_6": "一切已瞋、現瞋、當瞋，皆由作意思惟怨相。",
    "T17n0765_003:0677a14_7": "一切已斷、現斷、當斷所有貪欲，皆由作意修不淨觀。",
    "T17n0765_003:0677a15_8": "一切已斷、現斷、當斷所有瞋恚，皆由作意修慈悲觀。",
    "T17n0765_003:0677a17_0": "於不淨觀若修、若習、若多修習，決定能斷一切貪欲。",
    "T17n0765_003:0677a18_1": "於慈悲觀若修、若習、若多修習，決定能斷一切瞋恚。",
    "T17n0765_003:0677a19_2": "若欲決定斷貪欲者，當勤精進修不淨觀。",
    "T17n0765_003:0677a20_3": "若欲決定斷瞋恚者，當勤精進修慈悲觀。",
    "T17n0765_003:0677a21_4": "修不淨觀，無有貪欲而不能斷。",
    "T17n0765_003:0677a22_0": "修慈悲觀，無有瞋恚而不能斷。",
    "T17n0765_003:0677a22_1": "如是名為有二種法，若修、若習、若多修習，能斷二法。」",
    "T17n0765_003:0677a23_2": "爾時，世尊重攝此義而說頌曰：「修習多修習，　　二法斷二法，　謂不淨、慈悲，　　斷貪欲、瞋恚。",
    "T17n0765_003:0677a27_0": "　是故有智者，　　當觀自饒益，　修不淨、慈悲，　　斷貪欲、瞋恚。」",
    "T17n0765_003:0677a29_0": "吾從世尊聞如是語：「苾芻當知！",
    "T17n0765_003:0677a29_1": "其涅槃界略有二種。",
    "T17n0765_003:0677b01_2": "云何為二？",
    "T17n0765_003:0677b01_3": "一者有餘依涅槃界；二者無餘依涅槃界。",
    "T17n0765_003:0677b02_4": "云何名為有餘依涅槃界？",
    "T17n0765_003:0677b02_5": "謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了，心善解脫、已得遍知。",
    "T17n0765_003:0677b05_6": "宿行為緣，所感諸根猶相續住，雖成諸根，現觸種種好醜境界而能厭捨，無所執著，不為愛恚纏繞其心，愛恚等結皆永斷故。",
    "T17n0765_003:0677b08_7": "「彼於諸色，求欲見時，雖復以眼觀於諸色，而不發起貪、瞋、癡等。",
    "T17n0765_003:0677b09_8": "雖復有眼及好醜色而無貪欲亦無瞋恚。",
    "T17n0765_003:0677b10_9": "所以者何？",
    "T17n0765_003:0677b11_10": "愛恚等結皆永斷故。",
    "T17n0765_003:0677b11_11": "彼於諸聲，求欲聞時，雖復以耳聽於諸聲，而不發起貪、瞋、癡等。",
    "T17n0765_003:0677b13_12": "雖復有耳及好醜聲而無貪欲亦無瞋恚。",
    "T17n0765_003:0677b14_13": "所以者何？",
    "T17n0765_003:0677b14_14": "愛恚等結皆永斷故。",
    "T17n0765_003:0677b14_15": "彼於諸香，求欲嗅時，雖復以鼻嗅於諸香，而不發起貪、瞋、癡等。",
    "T17n0765_003:0677b16_16": "雖復有鼻及好醜香而無貪欲亦無瞋恚。",
    "T17n0765_003:0677b17_17": "所以者何？",
    "T17n0765_003:0677b17_18": "愛恚等結皆永斷故。",
    "T17n0765_003:0677b17_19": "彼於諸味，求欲甞時，雖復以舌甞於諸味，而不發起貪、瞋、癡等。",
    "T17n0765_003:0677b19_20": "雖復有舌及好醜味而無貪欲亦無瞋恚。",
    "T17n0765_003:0677b20_21": "所以者何？",
    "T17n0765_003:0677b20_22": "愛恚等結皆永斷故。",
    "T17n0765_003:0677b21_23": "彼於諸觸，求欲覺時，雖復以身覺於諸觸，而不發起貪、瞋、癡等。",
    "T17n0765_003:0677b22_24": "雖復有身及好醜觸而無貪欲亦無瞋恚。",
    "T17n0765_003:0677b23_25": "所以者何？",
    "T17n0765_003:0677b23_26": "愛恚等結皆永斷故。",
    "T17n0765_003:0677b24_27": "彼於諸法，求欲知時，雖復以意知於諸法，而不發起貪、瞋、癡等。",
    "T17n0765_003:0677b25_28": "離諸貪欲，證得究竟寂滅涅槃。",
    "T17n0765_003:0677b26_29": "作是思惟：世尊為彼怖畏諸有阿賴耶者、恒為斷見所繫縛者，令知業果無失壞故，所說正法現見、應時、易見、饒益、智者內證、一切世間真實對治，謂能除滅憍慢渴愛，害阿賴耶，斷諸徑路，證真空性，離諸貪欲，證得究竟寂滅涅槃。",
    "T17n0765_003:0677c02_30": "如是名為有慧眼者能正觀察。",
    "T17n0765_003:0677c03_31": "如是名為由二纏故，令諸天人——一類怯劣，一類勇猛——有慧眼者能正觀察。」",
    "T17n0765_003:0677c04_32": "爾時，世尊重攝此義而說頌曰：「由二纏所纏，　　令諸天人眾，　一類有怯劣，　　一類有勇猛。",
    "T17n0765_003:0677c08_0": "　有慧眼聲聞，　　能如實觀察，　能除慢厭離，　　究竟證涅槃。",
    "T17n0765_003:0677c10_0": "　復如實了知，　　佛所說正法，　能滅斷常見，　　及二愛無餘。",
    "T17n0765_003:0677c12_0": "　有慧眼龍王，　　能普雨法雨，　滅諸煩惱焰，　　令證大清涼。」",
    "T17n0765_003:0677c14_0": "本事經卷第三"
}