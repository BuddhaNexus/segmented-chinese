[
    {
        "source_sentence": "首楞嚴經疏序首楞嚴經疏序",
        "from": "T39n1799_001:0823a03_0",
        "context_with_next_sentence": true
    },
    {
        "source_sentence": "中散大夫守御史中丞充理檢使",
        "from": "T39n1799_001:0823a05_0",
        "context_with_next_sentence": true
    },
    {
        "source_sentence": "權判吏部流內銓上護軍瑯琊郡",
        "from": "T39n1799_001:0823a06_0",
        "context_with_next_sentence": true
    },
    {
        "source_sentence": "開國侯食邑一千九百戶實食封二百戶賜紫金魚袋王隨撰大佛頂密因了義首楞嚴經者，乃竺乾之洪範、法苑之寶典也。",
        "from": "T39n1799_001:0823a10_8",
        "context_with_next_sentence": true
    },
    {
        "source_sentence": "昔能仁以出震五天、獨尊三界，假金輪而啟物、現玉毫而應世，觀四生之受苦也，惠濟庶物；",
        "from": "T39n1799_001:0823a12_11",
        "context_with_next_sentence": true
    },
    {
        "source_sentence": "愍群機之未悟也，力垂善誘。",
        "from": "T39n1799_001:0823a13_4",
        "context_with_next_sentence": true
    },
    {
        "source_sentence": "於是俯仰至理、述宣微言，闢大慈之門、廓真如之海，以為一切諸法唯依妄念而起、一切眾生不出因緣而有，乃知生死輪轉，貪欲為本；",
        "from": "T39n1799_001:0823a16_6",
        "context_with_next_sentence": true
    },
    {
        "source_sentence": "修證常樂，禪慧為宗。",
        "from": "T39n1799_001:0823a16_16",
        "context_with_next_sentence": true
    },
    {
        "source_sentence": "則斯經也，可以辯識諸魔、破滅七趣，謂止及觀，修圓教妙明之心；",
        "from": "T39n1799_001:0823a18_4",
        "context_with_next_sentence": true
    },
    {
        "source_sentence": "發真歸源，證上乘至極之說。",
        "from": "T39n1799_001:0823a18_17",
        "context_with_next_sentence": true
    },
    {
        "source_sentence": "懿其般剌譯其義，房相筆其文。",
        "from": "T39n1799_001:0823a19_12",
        "context_with_next_sentence": true
    },
    {
        "source_sentence": "今　江吳釋󱈜師，學識兼高、辯才無礙，以是經典為時教於一代、分妙理於十門，功濟大千、道傳不二，瞪目合手以明妄、毀相泯心以會宗，信受則為世津梁、開悟則入佛知見。",
        "from": "T39n1799_001:0823a23_12",
        "context_with_next_sentence": true
    },
    {
        "source_sentence": "乃顯經以住疏、因疏以明理，故可以開前疑而決後滯、披迷雲而覩惠日，然後知色空無異，同歸實際；",
        "from": "T39n1799_001:0823a25_18",
        "context_with_next_sentence": true
    },
    {
        "source_sentence": "生佛靡殊，不離方寸。",
        "from": "T39n1799_001:0823a26_8",
        "context_with_next_sentence": true
    },
    {
        "source_sentence": "隨志抂外護、慚無內學，因獲覽閱，輒述序引，歸依法寶，幸精究於真詮；",
        "from": "T39n1799_001:0823a28_1",
        "context_with_next_sentence": true
    },
    {
        "source_sentence": "讚揚佛乘，願普霑於勝果者已。",
        "from": "T39n1799_001:0823a28_15",
        "context_with_next_sentence": true
    },
    {
        "source_sentence": "大宋天聖八年青龍庚午孟冬二十一日辛丑道齋東軒序譯經三藏，朝散大夫試鴻臚卿光梵大師賜紫惟淨，謹上書于中丞閣下。",
        "from": "T39n1799_001:0823b03_12",
        "context_with_next_sentence": true
    },
    {
        "source_sentence": "近蒙以　新製〈首楞嚴經疏序〉，特賜　寵示者，鴻儒大士嘉讚寶乘、淺學緇流叨窺法句，身心適悅、種智增明，頂奉依歸，不任慶幸。",
        "from": "T39n1799_001:0823b06_14",
        "context_with_next_sentence": true
    },
    {
        "source_sentence": "竊以　大佛頂如來密因修證了義諸菩薩萬行首楞嚴經者，菩薩行門、諸佛心印，開有為即塵沙妙用、歸無相即法界真源，不有不空，絕名相於言󱇮之外；",
        "from": "T39n1799_001:0823b10_4",
        "context_with_next_sentence": true
    },
    {
        "source_sentence": "現因示果，分階位於神化之中。",
        "from": "T39n1799_001:0823b10_18",
        "context_with_next_sentence": true
    },
    {
        "source_sentence": "境不礙心、惑不礙智，七大之性大無所待、八還之法還無所從。",
        "from": "T39n1799_001:0823b12_6",
        "context_with_next_sentence": true
    },
    {
        "source_sentence": "所以了真如心，息虛妄本，起方便慧，宣祕密言，萬法以之圓融、諸佛以之自在，入不二之二諦、悟不空之三空，偉矣真宗，不可思議。",
        "from": "T39n1799_001:0823b15_6",
        "context_with_next_sentence": true
    },
    {
        "source_sentence": "聿有高士，著述疏章，煥決祕詮，簡談佛旨，恭惟　中丞入佛知見、解法因緣，學佛修行、袪拂有空之病，宣法性相、融明起滅之端，為護法城、作不請友。",
        "from": "T39n1799_001:0823b18_14",
        "context_with_next_sentence": true
    },
    {
        "source_sentence": "高製序引，恢闡教乘，永代作程，長冥示炬。",
        "from": "T39n1799_001:0823b19_13",
        "context_with_next_sentence": true
    },
    {
        "source_sentence": "惟淨夙承道顧，忝翫奇文，佩戴恩私，不任抃躍。",
        "from": "T39n1799_001:0823b20_16",
        "context_with_next_sentence": true
    },
    {
        "source_sentence": "不宣。",
        "from": "T39n1799_001:0823b20_19",
        "context_with_next_sentence": true
    },
    {
        "source_sentence": "惟淨頓首。",
        "from": "T39n1799_001:0823b21_2",
        "context_with_next_sentence": true
    }
]