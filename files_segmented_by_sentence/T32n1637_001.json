[
    {
        "source_sentence": "集大乘相論卷上",
        "from": "T32n1637_001:0145b03_0",
        "context_with_next_sentence": true
    },
    {
        "source_sentence": "覺吉祥智菩薩造",
        "from": "T32n1637_001:0145b05_0",
        "context_with_next_sentence": true
    },
    {
        "source_sentence": "西天譯經三藏朝奉大夫",
        "from": "T32n1637_001:0145b06_0",
        "context_with_next_sentence": true
    },
    {
        "source_sentence": "試光祿卿傳法大師賜紫臣施護奉　詔譯歸命妙吉祥菩薩摩訶薩。",
        "from": "T32n1637_001:0145b09_10",
        "context_with_next_sentence": true
    },
    {
        "source_sentence": "我今略釋諸大乘相，從菩提心出生大悲相應，所謂一切法，即當了知一切法無我。",
        "from": "T32n1637_001:0145b11_8",
        "context_with_next_sentence": true
    },
    {
        "source_sentence": "此所知相，是故今說。",
        "from": "T32n1637_001:0145b11_18",
        "context_with_next_sentence": true
    },
    {
        "source_sentence": "此中何名一切法？",
        "from": "T32n1637_001:0145b12_7",
        "context_with_next_sentence": true
    },
    {
        "source_sentence": "所謂蘊、處、界、緣生、波羅蜜多、地、空、菩提分、聖諦、靜慮、無量行、無色、等至、解脫、三摩鉢底先行、解脫門、神通、陀羅尼、力、無所畏、無礙解、大慈大悲、佛不共法、諸聲聞果、了知一切相、真如、實際、無相法界等法，是謂一切法。",
        "from": "T32n1637_001:0145b17_2",
        "context_with_next_sentence": true
    },
    {
        "source_sentence": "所言蘊者，謂即五蘊。",
        "from": "T32n1637_001:0145b18_9",
        "context_with_next_sentence": true
    },
    {
        "source_sentence": "何等為五？",
        "from": "T32n1637_001:0145b18_14",
        "context_with_next_sentence": true
    },
    {
        "source_sentence": "色、受、想、行、識。",
        "from": "T32n1637_001:0145b18_24",
        "context_with_next_sentence": true
    },
    {
        "source_sentence": "此中色者，五根、五境。",
        "from": "T32n1637_001:0145b19_10",
        "context_with_next_sentence": true
    },
    {
        "source_sentence": "根謂眼、耳、鼻、舌、身。",
        "from": "T32n1637_001:0145b19_22",
        "context_with_next_sentence": true
    },
    {
        "source_sentence": "境謂色、聲、香、味、觸。",
        "from": "T32n1637_001:0145b20_9",
        "context_with_next_sentence": true
    },
    {
        "source_sentence": "彼眼識所依謂清淨眼根，耳識所依清淨耳根，鼻識所依清淨鼻根，舌識所依清淨舌根，身識所依清淨身根。",
        "from": "T32n1637_001:0145b22_14",
        "context_with_next_sentence": true
    },
    {
        "source_sentence": "色有二種，顯色、形色。",
        "from": "T32n1637_001:0145b23_5",
        "context_with_next_sentence": true
    },
    {
        "source_sentence": "顯謂青等，形謂長等。",
        "from": "T32n1637_001:0145b23_15",
        "context_with_next_sentence": true
    },
    {
        "source_sentence": "聲有三種，謂執受大種、不執受大種、俱大種。",
        "from": "T32n1637_001:0145b24_14",
        "context_with_next_sentence": true
    },
    {
        "source_sentence": "香有二種，謂好香、惡香。",
        "from": "T32n1637_001:0145b25_5",
        "context_with_next_sentence": true
    },
    {
        "source_sentence": "味有六種，謂苦、醋、甘、辛、醎、淡。",
        "from": "T32n1637_001:0145b25_23",
        "context_with_next_sentence": true
    },
    {
        "source_sentence": "觸有十一種，謂堅強、流潤、溫燥、輕動、重、輕、滑、澁、軟、飢、渴等。",
        "from": "T32n1637_001:0145b27_2",
        "context_with_next_sentence": true
    },
    {
        "source_sentence": "如是諸觸總略而說，有其三種，謂可意、不可意及二中間。",
        "from": "T32n1637_001:0145b28_7",
        "context_with_next_sentence": true
    },
    {
        "source_sentence": "此如是等由眼等所生、若界趣等分別、三世分別，有無邊分微細差別行相，應知此如是等略說色蘊。",
        "from": "T32n1637_001:0145c01_12",
        "context_with_next_sentence": true
    },
    {
        "source_sentence": "受蘊云何？",
        "from": "T32n1637_001:0145c01_17",
        "context_with_next_sentence": true
    },
    {
        "source_sentence": "受有三種，謂苦受、樂受、非苦樂受。",
        "from": "T32n1637_001:0145c02_15",
        "context_with_next_sentence": true
    },
    {
        "source_sentence": "而此三受若依眼等分別者，有其六分，彼如是分別受有十八，如下界中別明行相。",
        "from": "T32n1637_001:0145c04_11",
        "context_with_next_sentence": true
    },
    {
        "source_sentence": "此受蘊者，若界趣等分別，有無邊分行相，應知此如是等略說受蘊。",
        "from": "T32n1637_001:0145c06_2",
        "context_with_next_sentence": true
    },
    {
        "source_sentence": "想蘊云何？",
        "from": "T32n1637_001:0145c06_7",
        "context_with_next_sentence": true
    },
    {
        "source_sentence": "想有六種。",
        "from": "T32n1637_001:0145c06_12",
        "context_with_next_sentence": true
    },
    {
        "source_sentence": "此之行相，謂依眼等分別彼所取境相有其六種。",
        "from": "T32n1637_001:0145c07_12",
        "context_with_next_sentence": true
    },
    {
        "source_sentence": "所取相者，謂即色等，然所依性即不可分別。",
        "from": "T32n1637_001:0145c08_13",
        "context_with_next_sentence": true
    },
    {
        "source_sentence": "若分別、若不分別，謂即色、受二法。",
        "from": "T32n1637_001:0145c09_10",
        "context_with_next_sentence": true
    },
    {
        "source_sentence": "此如是等皆從我蘊自類所起。",
        "from": "T32n1637_001:0145c10_3",
        "context_with_next_sentence": true
    },
    {
        "source_sentence": "此想蘊者，若界趣等分別，有無邊分行相，應知此如是等略說想蘊。",
        "from": "T32n1637_001:0145c11_13",
        "context_with_next_sentence": true
    },
    {
        "source_sentence": "行蘊云何？",
        "from": "T32n1637_001:0145c11_18",
        "context_with_next_sentence": true
    },
    {
        "source_sentence": "謂心所有法信等善分、貪瞋癡等諸煩惱分。",
        "from": "T32n1637_001:0145c12_17",
        "context_with_next_sentence": true
    },
    {
        "source_sentence": "如是心所法，心諸分位所有行相依眼等轉。",
        "from": "T32n1637_001:0145c13_17",
        "context_with_next_sentence": true
    },
    {
        "source_sentence": "此行蘊者，若界趣等分別，有無邊分行相，應知此如是等略說行蘊。",
        "from": "T32n1637_001:0145c15_8",
        "context_with_next_sentence": true
    },
    {
        "source_sentence": "識蘊云何？",
        "from": "T32n1637_001:0145c15_13",
        "context_with_next_sentence": true
    },
    {
        "source_sentence": "謂六識身。",
        "from": "T32n1637_001:0145c15_18",
        "context_with_next_sentence": true
    },
    {
        "source_sentence": "此識蘊者，若依眼等根、色等境分別，及彼識相乃至善不善無記等分別，有無邊分行相，應知此如是等略說識蘊。",
        "from": "T32n1637_001:0145c18_10",
        "context_with_next_sentence": true
    },
    {
        "source_sentence": "如前總說名為五蘊。",
        "from": "T32n1637_001:0145c19_1",
        "context_with_next_sentence": true
    },
    {
        "source_sentence": "所言處者，即十二處，謂內六處，眼、耳、鼻、舌、身、意；",
        "from": "T32n1637_001:0145c21_1",
        "context_with_next_sentence": true
    },
    {
        "source_sentence": "外六處，色、聲、香、味、觸、法。",
        "from": "T32n1637_001:0145c21_17",
        "context_with_next_sentence": true
    },
    {
        "source_sentence": "此中應知，眼等五根、色等五境為十色處；",
        "from": "T32n1637_001:0145c22_10",
        "context_with_next_sentence": true
    },
    {
        "source_sentence": "彼意處者，謂即諸識；",
        "from": "T32n1637_001:0145c22_20",
        "context_with_next_sentence": true
    },
    {
        "source_sentence": "所餘諸法，是為法處。",
        "from": "T32n1637_001:0145c23_9",
        "context_with_next_sentence": true
    },
    {
        "source_sentence": "所言界者，即十八界，謂六根界、六境界、六識界。",
        "from": "T32n1637_001:0145c25_1",
        "context_with_next_sentence": true
    },
    {
        "source_sentence": "此中眼等識分別有六，即有六觸，謂眼觸乃至意觸。",
        "from": "T32n1637_001:0145c26_4",
        "context_with_next_sentence": true
    },
    {
        "source_sentence": "彼色等識有三種相，謂善、不善及彼中間。",
        "from": "T32n1637_001:0145c27_3",
        "context_with_next_sentence": true
    },
    {
        "source_sentence": "此之行相，眼等觸為三受所生因性。",
        "from": "T32n1637_001:0145c27_19",
        "context_with_next_sentence": true
    },
    {
        "source_sentence": "即彼三受從眼等觸所生有六，彼六各各三種分別，謂苦、樂、非苦樂。",
        "from": "T32n1637_001:0145c29_12",
        "context_with_next_sentence": true
    },
    {
        "source_sentence": "如是總說觸受各有十八。",
        "from": "T32n1637_001:0146a01_2",
        "context_with_next_sentence": true
    },
    {
        "source_sentence": "如前受蘊所指，行相亦然。",
        "from": "T32n1637_001:0146a01_14",
        "context_with_next_sentence": true
    },
    {
        "source_sentence": "復次地、水、火、風、空、識等相，名為六界。",
        "from": "T32n1637_001:0146a02_20",
        "context_with_next_sentence": true
    },
    {
        "source_sentence": "所言緣生者云何行相？",
        "from": "T32n1637_001:0146a03_6",
        "context_with_next_sentence": true
    },
    {
        "source_sentence": "即十二緣生。",
        "from": "T32n1637_001:0146a03_12",
        "context_with_next_sentence": true
    },
    {
        "source_sentence": "何等十二？",
        "from": "T32n1637_001:0146a03_17",
        "context_with_next_sentence": true
    },
    {
        "source_sentence": "所謂無明乃至老死。",
        "from": "T32n1637_001:0146a04_6",
        "context_with_next_sentence": true
    },
    {
        "source_sentence": "此中無明者，謂於業果諦寶法中不正行故，由此無明起諸煩惱，是故於無我中計我蘊等而有所得。",
        "from": "T32n1637_001:0146a06_12",
        "context_with_next_sentence": true
    },
    {
        "source_sentence": "無明緣行，行有三種，福行、罪行、不動行。",
        "from": "T32n1637_001:0146a07_13",
        "context_with_next_sentence": true
    },
    {
        "source_sentence": "福行謂十善業道，罪行謂十不善業道，不動行謂無色等至。",
        "from": "T32n1637_001:0146a08_17",
        "context_with_next_sentence": true
    },
    {
        "source_sentence": "彼如是行，以其無明為因諸行得生。",
        "from": "T32n1637_001:0146a09_14",
        "context_with_next_sentence": true
    },
    {
        "source_sentence": "行緣於識，是故眼等諸識愛非愛果種子生長。",
        "from": "T32n1637_001:0146a10_14",
        "context_with_next_sentence": true
    },
    {
        "source_sentence": "識緣名色，此名色者，謂由識故施設彼名，名有生處。",
        "from": "T32n1637_001:0146a11_20",
        "context_with_next_sentence": true
    },
    {
        "source_sentence": "是故受等四蘊為名，色即如應依名而立。",
        "from": "T32n1637_001:0146a12_17",
        "context_with_next_sentence": true
    },
    {
        "source_sentence": "名色緣六處，彼六處者，謂由如是名色眼等六處建立。",
        "from": "T32n1637_001:0146a14_3",
        "context_with_next_sentence": true
    },
    {
        "source_sentence": "六處緣觸，觸謂眼等色等，如前已說。",
        "from": "T32n1637_001:0146a14_20",
        "context_with_next_sentence": true
    },
    {
        "source_sentence": "觸緣受，受有三種，亦如前說，此中觸、受行相應知。",
        "from": "T32n1637_001:0146a16_2",
        "context_with_next_sentence": true
    },
    {
        "source_sentence": "受緣愛，愛由無明。",
        "from": "T32n1637_001:0146a16_11",
        "context_with_next_sentence": true
    },
    {
        "source_sentence": "愛緣取，取謂色等所取所生樂行。",
        "from": "T32n1637_001:0146a17_5",
        "context_with_next_sentence": true
    },
    {
        "source_sentence": "取緣有，有行相者，謂即如前所說行識等相。",
        "from": "T32n1637_001:0146a18_5",
        "context_with_next_sentence": true
    },
    {
        "source_sentence": "有緣生，謂即名色有所生起，由彼無明故有生法，即此無明自性亦無分位。",
        "from": "T32n1637_001:0146a19_18",
        "context_with_next_sentence": true
    },
    {
        "source_sentence": "生緣老死，老謂諸蘊衰變、死謂諸蘊滅壞。",
        "from": "T32n1637_001:0146a20_18",
        "context_with_next_sentence": true
    },
    {
        "source_sentence": "生法後邊而無其實，先所得身而悉捨離。",
        "from": "T32n1637_001:0146a21_16",
        "context_with_next_sentence": true
    },
    {
        "source_sentence": "然彼無明於後蘊中還復隨轉，增長一切煩惱過失，彼等皆由無明自類煩惱業等而為其因，是故煩惱業生。",
        "from": "T32n1637_001:0146a24_5",
        "context_with_next_sentence": true
    },
    {
        "source_sentence": "此三不斷，以是輪迴相續流轉。",
        "from": "T32n1637_001:0146a24_19",
        "context_with_next_sentence": true
    },
    {
        "source_sentence": "如是知者，當於實法而起對治，了無明等自性無我。",
        "from": "T32n1637_001:0146a26_3",
        "context_with_next_sentence": true
    },
    {
        "source_sentence": "如是等略說十二緣生。",
        "from": "T32n1637_001:0146a26_13",
        "context_with_next_sentence": true
    },
    {
        "source_sentence": "所言波羅蜜多者云何行相？",
        "from": "T32n1637_001:0146a27_6",
        "context_with_next_sentence": true
    },
    {
        "source_sentence": "其數有十。",
        "from": "T32n1637_001:0146a27_11",
        "context_with_next_sentence": true
    },
    {
        "source_sentence": "此中施有三種，謂法施、無妄施、慈施。",
        "from": "T32n1637_001:0146a28_9",
        "context_with_next_sentence": true
    },
    {
        "source_sentence": "戒有三種，謂攝律儀戒、攝善法戒、饒益有情戒。",
        "from": "T32n1637_001:0146a29_9",
        "context_with_next_sentence": true
    },
    {
        "source_sentence": "忍辱三種，謂諦察法忍、耐怨害忍、安受苦忍。",
        "from": "T32n1637_001:0146b01_9",
        "context_with_next_sentence": true
    },
    {
        "source_sentence": "精進三種，謂被甲精進、加行精進、畢竟成就精進。",
        "from": "T32n1637_001:0146b02_11",
        "context_with_next_sentence": true
    },
    {
        "source_sentence": "定有三種，謂離過失定、引發定、辦事定。",
        "from": "T32n1637_001:0146b03_10",
        "context_with_next_sentence": true
    },
    {
        "source_sentence": "慧有三種，謂聞所成慧、思所成慧、修所成慧。",
        "from": "T32n1637_001:0146b04_9",
        "context_with_next_sentence": true
    },
    {
        "source_sentence": "方便三種，謂離過方便、拯濟方便、速證樂方便。",
        "from": "T32n1637_001:0146b05_10",
        "context_with_next_sentence": true
    },
    {
        "source_sentence": "願有三種，謂自行成就願、解眾生縛願、清淨佛土願。",
        "from": "T32n1637_001:0146b06_14",
        "context_with_next_sentence": true
    },
    {
        "source_sentence": "力有三種，謂成辦事業力、滅除煩惱力、降伏魔怨力。",
        "from": "T32n1637_001:0146b07_17",
        "context_with_next_sentence": true
    },
    {
        "source_sentence": "智有三種，謂無分別智、分別平等覺了智、滅眾生罪智。",
        "from": "T32n1637_001:0146b09_2",
        "context_with_next_sentence": true
    },
    {
        "source_sentence": "如是施等諸波羅蜜多，以菩提心為先，於一切眾生起慈心觀。",
        "from": "T32n1637_001:0146b10_9",
        "context_with_next_sentence": true
    },
    {
        "source_sentence": "而此諸波羅蜜多於諸世間所行，無有行相亦無所得；",
        "from": "T32n1637_001:0146b11_14",
        "context_with_next_sentence": true
    },
    {
        "source_sentence": "於出世蘊等是即無我解脫相，真實所證如理而觀。",
        "from": "T32n1637_001:0146b12_17",
        "context_with_next_sentence": true
    },
    {
        "source_sentence": "所言地者，即彼十地，所謂歡喜地修施波羅蜜多，離垢地修戒波羅蜜多，發光地修忍辱波羅蜜多，焰慧地修精進波羅蜜多，難勝地修定波羅蜜多，現前地修慧波羅蜜多，遠行地修方便波羅蜜多，不動地修願波羅蜜多，善慧地修力波羅蜜多，法雲地修智波羅蜜多。",
        "from": "T32n1637_001:0146b19_1",
        "context_with_next_sentence": true
    },
    {
        "source_sentence": "如是諸地所得法無我理，皆慈心所證，悉無差別。",
        "from": "T32n1637_001:0146b20_3",
        "context_with_next_sentence": true
    },
    {
        "source_sentence": "而彼所修施等諸波羅蜜多，安住清淨勝上所得，廣大願力普遍成就，不共一切聲聞等故。",
        "from": "T32n1637_001:0146b22_4",
        "context_with_next_sentence": true
    },
    {
        "source_sentence": "是諸波羅蜜多，於所緣相而無差別若人若法，離相空故。",
        "from": "T32n1637_001:0146b23_10",
        "context_with_next_sentence": true
    },
    {
        "source_sentence": "所言空者，即十八空，謂眼等空，是名內空。",
        "from": "T32n1637_001:0146b24_19",
        "context_with_next_sentence": true
    },
    {
        "source_sentence": "色等空，是名外空。",
        "from": "T32n1637_001:0146b25_7",
        "context_with_next_sentence": true
    },
    {
        "source_sentence": "眼等色等智觀平等，名內外空。",
        "from": "T32n1637_001:0146b26_1",
        "context_with_next_sentence": true
    },
    {
        "source_sentence": "方等諸分器世間相各各觀察一一皆空，是名大空。",
        "from": "T32n1637_001:0146b27_4",
        "context_with_next_sentence": true
    },
    {
        "source_sentence": "於諸分別離取捨性說名為空，此空復空，是名空空。",
        "from": "T32n1637_001:0146b28_8",
        "context_with_next_sentence": true
    },
    {
        "source_sentence": "於勝義諦觀不可得，名勝義空。",
        "from": "T32n1637_001:0146b29_2",
        "context_with_next_sentence": true
    },
    {
        "source_sentence": "於施等行諸有為法皆悉平等，名有為空。",
        "from": "T32n1637_001:0146c01_1",
        "context_with_next_sentence": true
    },
    {
        "source_sentence": "諸無為法無發悟相，名無為空。",
        "from": "T32n1637_001:0146c01_15",
        "context_with_next_sentence": true
    },
    {
        "source_sentence": "於空法中無有少法，而實可轉、散而無集，是名散空。",
        "from": "T32n1637_001:0146c02_19",
        "context_with_next_sentence": true
    },
    {
        "source_sentence": "彼一切法無有邊際，名無際空。",
        "from": "T32n1637_001:0146c03_12",
        "context_with_next_sentence": true
    },
    {
        "source_sentence": "一切法中畢竟無餘一法不空，名畢竟空。",
        "from": "T32n1637_001:0146c04_11",
        "context_with_next_sentence": true
    },
    {
        "source_sentence": "蘊等諸法自性如是，無所生起、離自取捨相，名自相空。",
        "from": "T32n1637_001:0146c05_17",
        "context_with_next_sentence": true
    },
    {
        "source_sentence": "彼一切法空無差別，名一切法空。",
        "from": "T32n1637_001:0146c06_11",
        "context_with_next_sentence": true
    },
    {
        "source_sentence": "於我蘊中取捨不可得，名不可得空。",
        "from": "T32n1637_001:0146c07_8",
        "context_with_next_sentence": true
    },
    {
        "source_sentence": "此不可得，謂色等相不可得故，但有諸業性，是名無相空。",
        "from": "T32n1637_001:0146c08_14",
        "context_with_next_sentence": true
    },
    {
        "source_sentence": "若人若法彼自性空，是名自性空。",
        "from": "T32n1637_001:0146c09_9",
        "context_with_next_sentence": true
    },
    {
        "source_sentence": "於諸性中離取捨性，名無性空。",
        "from": "T32n1637_001:0146c10_3",
        "context_with_next_sentence": true
    },
    {
        "source_sentence": "彼無性者，謂離蘊等無別性故；",
        "from": "T32n1637_001:0146c10_17",
        "context_with_next_sentence": true
    },
    {
        "source_sentence": "若離蘊等自性起空分別者，是對礙相，即名無性自性空。",
        "from": "T32n1637_001:0146c12_3",
        "context_with_next_sentence": true
    },
    {
        "source_sentence": "若彼如是分別盡處，即能解脫色等繫縛，無復分別有無邊分，離蘊等取捨，是即一相。",
        "from": "T32n1637_001:0146c14_2",
        "context_with_next_sentence": true
    },
    {
        "source_sentence": "而彼一相性無有二，彼如是故，即於波羅蜜多安住一境。",
        "from": "T32n1637_001:0146c15_7",
        "context_with_next_sentence": true
    },
    {
        "source_sentence": "自性空理離戲論相，是即無我真實所觀。",
        "from": "T32n1637_001:0146c16_6",
        "context_with_next_sentence": true
    },
    {
        "source_sentence": "所言菩提分者，即三十七菩提分，謂四念處乃至八正道。",
        "from": "T32n1637_001:0146c18_5",
        "context_with_next_sentence": true
    },
    {
        "source_sentence": "四念處者，身、受、心、法。",
        "from": "T32n1637_001:0146c18_18",
        "context_with_next_sentence": true
    },
    {
        "source_sentence": "此中身念處者，觀身無有種種積集而無所著，離取捨相等，是名身念處。",
        "from": "T32n1637_001:0146c20_8",
        "context_with_next_sentence": true
    },
    {
        "source_sentence": "彼受念處、心念處、法念處，亦如是觀。",
        "from": "T32n1637_001:0146c21_4",
        "context_with_next_sentence": true
    },
    {
        "source_sentence": "又復即此法念處中，若於內外中間而分別者，別有三種，謂精進、定、正念。",
        "from": "T32n1637_001:0146c22_19",
        "context_with_next_sentence": true
    },
    {
        "source_sentence": "此三相應，即能觀察諸菩薩最勝菩提心及施等善行。",
        "from": "T32n1637_001:0146c24_1",
        "context_with_next_sentence": true
    },
    {
        "source_sentence": "於一切法中得無我相應，此念最勝。",
        "from": "T32n1637_001:0146c24_17",
        "context_with_next_sentence": true
    },
    {
        "source_sentence": "如是略說名四念處，所餘諸法亦如是知。",
        "from": "T32n1637_001:0146c25_15",
        "context_with_next_sentence": true
    },
    {
        "source_sentence": "四正斷者，謂是所對治，非菩提分。",
        "from": "T32n1637_001:0146c26_15",
        "context_with_next_sentence": true
    },
    {
        "source_sentence": "即已生令斷、未生令不生，此名勤斷二不善，非所對治，是菩提分；",
        "from": "T32n1637_001:0146c28_4",
        "context_with_next_sentence": true
    },
    {
        "source_sentence": "未生令生、已生令增長，此名勤修二善。",
        "from": "T32n1637_001:0146c29_2",
        "context_with_next_sentence": true
    },
    {
        "source_sentence": "如是略說，名四正斷。",
        "from": "T32n1637_001:0146c29_12",
        "context_with_next_sentence": true
    },
    {
        "source_sentence": "四神足者，謂欲、精進、三摩地、慧。",
        "from": "T32n1637_001:0147a01_16",
        "context_with_next_sentence": true
    },
    {
        "source_sentence": "如是相應行增上所得果，以其所得而觀欲等所緣，謂四種三摩地。",
        "from": "T32n1637_001:0147a03_4",
        "context_with_next_sentence": true
    },
    {
        "source_sentence": "而彼身心離諸所依、住離貪想，依止寂滅無所作行。",
        "from": "T32n1637_001:0147a04_7",
        "context_with_next_sentence": true
    },
    {
        "source_sentence": "如是略說，名四神足。",
        "from": "T32n1637_001:0147a04_17",
        "context_with_next_sentence": true
    },
    {
        "source_sentence": "五根、五力者，即了知一切相果，謂信、精進、念、定、慧等增上相應根力。",
        "from": "T32n1637_001:0147a06_10",
        "context_with_next_sentence": true
    },
    {
        "source_sentence": "如是略說，名五根、五力。",
        "from": "T32n1637_001:0147a07_1",
        "context_with_next_sentence": true
    },
    {
        "source_sentence": "復次此中如是等所修，即二覺了分，謂煖、頂位。",
        "from": "T32n1637_001:0147a09_1",
        "context_with_next_sentence": true
    },
    {
        "source_sentence": "煖位修四念處，頂位修四正斷。",
        "from": "T32n1637_001:0147a09_15",
        "context_with_next_sentence": true
    },
    {
        "source_sentence": "又復有二勝覺了分，謂忍、世第一法。",
        "from": "T32n1637_001:0147a10_12",
        "context_with_next_sentence": true
    },
    {
        "source_sentence": "忍位修四神足，世第一位修五根、五力。",
        "from": "T32n1637_001:0147a11_9",
        "context_with_next_sentence": true
    },
    {
        "source_sentence": "彼如是等無所作行，最上真實。",
        "from": "T32n1637_001:0147a12_3",
        "context_with_next_sentence": true
    },
    {
        "source_sentence": "信等根力為見道緣行相，應知彼見道所修謂七覺支。",
        "from": "T32n1637_001:0147a13_7",
        "context_with_next_sentence": true
    },
    {
        "source_sentence": "七覺支者，即念覺支乃至捨覺支。",
        "from": "T32n1637_001:0147a14_14",
        "context_with_next_sentence": true
    },
    {
        "source_sentence": "此中念覺支者，謂利眾生證菩提願，現前正念無忘失相。",
        "from": "T32n1637_001:0147a16_1",
        "context_with_next_sentence": true
    },
    {
        "source_sentence": "擇法覺支者，謂於我法自性決擇為相。",
        "from": "T32n1637_001:0147a16_18",
        "context_with_next_sentence": true
    },
    {
        "source_sentence": "喜覺支者，謂自所修道得無漏因生喜樂故。",
        "from": "T32n1637_001:0147a17_17",
        "context_with_next_sentence": true
    },
    {
        "source_sentence": "輕安覺支者，謂如其所證真實法性，非菩提分種子而捨離故，身業心業得輕安故。",
        "from": "T32n1637_001:0147a19_15",
        "context_with_next_sentence": true
    },
    {
        "source_sentence": "定覺支者，謂四無量及菩提願入真如智純一境相。",
        "from": "T32n1637_001:0147a21_1",
        "context_with_next_sentence": true
    },
    {
        "source_sentence": "精進覺支者，謂雖觀寂靜勝上功德門而不味著，進修諸行復無懈息。",
        "from": "T32n1637_001:0147a22_12",
        "context_with_next_sentence": true
    },
    {
        "source_sentence": "捨覺支者，謂念利眾生如應調伏，隨其所行波羅蜜多等諸功德法，平等分別觀無來去，住平等故。",
        "from": "T32n1637_001:0147a24_17",
        "context_with_next_sentence": true
    },
    {
        "source_sentence": "如是略說，名七覺支。",
        "from": "T32n1637_001:0147a25_8",
        "context_with_next_sentence": true
    },
    {
        "source_sentence": "即如是等七覺支行，名正智分，彼能對治煩惱障及所知障行相。",
        "from": "T32n1637_001:0147a26_16",
        "context_with_next_sentence": true
    },
    {
        "source_sentence": "應知修道所修即八正道。",
        "from": "T32n1637_001:0147a27_8",
        "context_with_next_sentence": true
    },
    {
        "source_sentence": "八正道者，謂正見乃至正定。",
        "from": "T32n1637_001:0147a28_12",
        "context_with_next_sentence": true
    },
    {
        "source_sentence": "此中正見者，謂了一切法無我相，住於平等。",
        "from": "T32n1637_001:0147a29_12",
        "context_with_next_sentence": true
    },
    {
        "source_sentence": "苦等顛倒，彼之二分，是微妙相勝慧所觀。",
        "from": "T32n1637_001:0147b01_11",
        "context_with_next_sentence": true
    },
    {
        "source_sentence": "正思惟者，謂起思惟，不斷所作因，如願而證果。",
        "from": "T32n1637_001:0147b02_13",
        "context_with_next_sentence": true
    },
    {
        "source_sentence": "正語者，謂諸語言離妄分別、如實而說。",
        "from": "T32n1637_001:0147b03_10",
        "context_with_next_sentence": true
    },
    {
        "source_sentence": "正業者，謂諸所作而無顛倒，不害眾生、救拔眾生等，離妄而修。",
        "from": "T32n1637_001:0147b04_19",
        "context_with_next_sentence": true
    },
    {
        "source_sentence": "正命者，謂於淨命離諸邪妄，自行所修、自行而證。",
        "from": "T32n1637_001:0147b06_1",
        "context_with_next_sentence": true
    },
    {
        "source_sentence": "正勤者，謂雖至最上地而亦增進，身無疲倦、心生勇悍。",
        "from": "T32n1637_001:0147b07_6",
        "context_with_next_sentence": true
    },
    {
        "source_sentence": "正念者，謂念處等如實而觀，慈心莊嚴自願方便，於一切法無所忘失。",
        "from": "T32n1637_001:0147b08_16",
        "context_with_next_sentence": true
    },
    {
        "source_sentence": "正定者，謂身等業而常依止最勝功德，安住無分別智，即諸靜慮相平等相應。",
        "from": "T32n1637_001:0147b10_12",
        "context_with_next_sentence": true
    },
    {
        "source_sentence": "如是等略說，名三十七菩提分法，隨應行相總略攝故。",
        "from": "T32n1637_001:0147b11_16",
        "context_with_next_sentence": true
    },
    {
        "source_sentence": "集大乘相論卷上",
        "from": "T32n1637_001:0147b12_100",
        "context_with_next_sentence": false
    }
]