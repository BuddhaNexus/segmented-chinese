{
    "T08n0222_004:0171a21_0": "光讚經卷第四",
    "T08n0222_004:0171a23_0": "西晉三藏竺法護譯",
    "T08n0222_004:0171a24_0": "摩訶般若波羅蜜行品第九",
    "T08n0222_004:0171a25_0": "於是賢者須菩提白佛言：「唯，天中天！",
    "T08n0222_004:0171a25_1": "假使菩薩摩訶薩無漚惒拘舍羅行般若波羅蜜，若行色者則為行想、行痛痒思想生死識者則為行想，若行色常則為行想、若行痛痒思想生死識常者則為行想，若行色無常則為行想、若行痛痒思想生死識無常則為行想，若行色苦則為行想，若行痛痒思想生死識苦則為行想，若行色樂則為行想、若行痛痒思想生死識樂者則為行想，若行色我所者則為行想、若行痛痒思想生死識我所者則為行想，若行色非我所者則為行想、若行痛痒思想生死識非我所者則為行想，若行色虛無者則為行想、若行痛痒思想生死識虛無者則為行想。",
    "T08n0222_004:0171b09_2": "若使，天中天！",
    "T08n0222_004:0171b09_3": "菩薩摩訶薩行般若波羅蜜，行色寂寞則為行想、行痛痒思想生死識寂寞者則為行想。",
    "T08n0222_004:0171b11_4": "假使、天中天！",
    "T08n0222_004:0171b12_5": "菩薩摩訶薩行般若波羅蜜無漚惒拘舍羅，若行四意止則為行想，四意斷、四神足、五根、五力、七覺意、八由行則為行想。",
    "T08n0222_004:0171b14_6": "若行十種力、四無所畏、四分別辯、十八不共諸佛之法則為行想。",
    "T08n0222_004:0171b16_7": "唯，天中天！",
    "T08n0222_004:0171b16_8": "假使菩薩摩訶薩行般若波羅蜜而自念言：『我行般若波羅蜜。』",
    "T08n0222_004:0171b18_9": "是為菩薩摩訶薩而反行想。",
    "T08n0222_004:0171b18_10": "假使菩薩摩訶薩心自念言：『作是行者則為行般若波羅蜜。』",
    "T08n0222_004:0171b20_11": "亦為行想。",
    "T08n0222_004:0171b20_12": "是為菩薩摩訶薩行般若波羅蜜無漚惒拘舍羅。」",
    "T08n0222_004:0171b21_13": "舍利弗問：「須菩提！",
    "T08n0222_004:0171b21_14": "菩薩摩訶薩當云何行般若波羅蜜、得般若波羅蜜？」",
    "T08n0222_004:0171b23_15": "須菩提謂舍利弗：「假使，賢者！",
    "T08n0222_004:0171b23_16": "菩薩摩訶薩行般若波羅蜜，立色想則不信解，若立色者則不脫想，為行生死想。",
    "T08n0222_004:0171b25_17": "若行色想，則不得脫無明、行、識、六入、所更、痛、愛、受、有、生、老病死憂慼惱會；彼菩薩摩訶薩為不行般若波羅蜜，則無漚惒拘舍羅。",
    "T08n0222_004:0171b28_18": "立於眼想則不信脫，假使菩薩摩訶薩立於耳鼻舌身意想，則不信脫。",
    "T08n0222_004:0171c01_19": "設立於眼色識、耳聲識、鼻香識、舌味識、身細滑識、意法識想，則不信脫。",
    "T08n0222_004:0171c02_20": "若習眼更、耳鼻舌身意所習更，立是諸想，則不信脫。",
    "T08n0222_004:0171c04_21": "假使立四意止、四意斷、四神足、五根、五力、七覺意、八由行想，則不信脫。",
    "T08n0222_004:0171c05_22": "設立於十種力、四無所畏、四分別辯、十八不共諸佛之法想者，則不信脫，而於佛法念行著想。",
    "T08n0222_004:0171c07_23": "念行想者，則不信脫十二因緣苦惱之患。",
    "T08n0222_004:0171c08_24": "彼菩薩摩訶薩不應為聲聞、辟支佛造證，何況逮得阿耨多羅三耶三菩阿惟三佛乎？",
    "T08n0222_004:0171c10_25": "所不能及也。",
    "T08n0222_004:0171c10_26": "如是，舍利弗！",
    "T08n0222_004:0171c11_27": "菩薩摩訶薩行般若波羅蜜為無漚惒拘舍羅。」",
    "T08n0222_004:0171c12_28": "舍利弗謂須菩提：「云何菩薩摩訶薩行般若波羅蜜而有漚惒拘舍羅耶？」",
    "T08n0222_004:0171c13_29": "須菩提謂舍利弗：「設使菩薩摩訶薩行般若波羅蜜，不行色、不行痛痒思想生死識，不行色想、不行痛痒思想生死識想，不行色常、不行痛痒思想生死識常，不行色無常、不行痛痒思想生死識無常，不行色苦、不行痛痒思想生死識苦，不行色樂、不行痛痒思想生死識樂，不行色我所、不行痛痒思想生死識我所，不行色非我所、不行痛痒思想生死識非我所，不行色虛無、不行痛痒思想生死識虛無，不行色空、不行痛痒思想生死識空，不行色無想、不行痛痒思想生死識無想，不行色無願、不行痛痒思想生死識無願，不行色寂寞、不行痛痒思想生死識寂寞，不行色無想、不行痛痒思想生死識無想。",
    "T08n0222_004:0171c27_30": "所以者何？",
    "T08n0222_004:0171c28_31": "色者則空，色無異空，色則為空，空者為色。",
    "T08n0222_004:0171c29_32": "色自然空，痛痒思想生死識空，則無有識，無有異空，識則為空，空者為識。",
    "T08n0222_004:0172a01_33": "四意止、四意斷、四神足、五根、五力、七覺意、八由行為空，無有異空。",
    "T08n0222_004:0172a03_34": "三十七品計則為空，無別異空，三十七品空，空者三十七品。",
    "T08n0222_004:0172a04_35": "十種力、四無所畏、四分別辯、十八不共諸佛之法則為空，無有異空。",
    "T08n0222_004:0172a06_36": "佛法則空、無他別異空，空者則法，法者則空。",
    "T08n0222_004:0172a07_37": "如是，舍利弗！",
    "T08n0222_004:0172a07_38": "菩薩摩訶薩行般若波羅蜜，為成漚惒拘舍羅，菩薩摩訶薩行般若波羅蜜如是者，逮得阿耨多羅三耶三菩阿惟三佛。",
    "T08n0222_004:0172a10_39": "彼行般若波羅蜜已，無所受無所行、不受不行、不行不受、不有所行亦非不行，是故無所受亦不有所受。」",
    "T08n0222_004:0172a12_40": "賢者舍利弗謂須菩提：「何故菩薩摩訶薩行般若波羅蜜已無所受？」",
    "T08n0222_004:0172a14_41": "須菩提答曰：「所以菩薩摩訶薩行般若波羅蜜，自然不可得。",
    "T08n0222_004:0172a15_42": "由是之故，般若波羅蜜為無所有，則為自然。",
    "T08n0222_004:0172a16_43": "以是故，舍利弗！",
    "T08n0222_004:0172a17_44": "菩薩摩訶薩行般若波羅蜜，無所受無所行、不受不行、不行不受、不有所行亦不非不行，是故無所受亦不有所受。",
    "T08n0222_004:0172a19_45": "所以者何？",
    "T08n0222_004:0172a20_0": "一切諸法為無所有，則謂自然。",
    "T08n0222_004:0172a20_1": "是故無所至、無所犯負，是名曰一切不受三昧之定。",
    "T08n0222_004:0172a21_2": "菩薩摩訶薩廣普玄遠而無所量，諸聲聞、辟支佛所不能及。",
    "T08n0222_004:0172a23_3": "菩薩摩訶薩以是三昧，疾得阿耨多羅三耶三菩阿惟三佛。」",
    "T08n0222_004:0172a24_4": "舍利弗謂須菩提：「菩薩摩訶薩不離是三昧，疾得阿耨多羅三耶三菩阿惟三佛者；復有餘三昧乎？」",
    "T08n0222_004:0172a26_5": "須菩提答舍利弗：「復有餘三昧疾得阿耨多羅三耶三菩阿惟三佛！」",
    "T08n0222_004:0172a28_6": "舍利弗謂須菩提：「何所餘三昧行，菩薩摩訶薩疾得阿耨多羅三耶三菩阿惟三佛？」",
    "T08n0222_004:0172b01_7": "須菩提謂舍利弗：「菩薩摩訶薩行首楞嚴三昧，疾得阿耨多羅三耶三菩阿惟三佛！」",
    "T08n0222_004:0172b03_8-0": "須菩提謂舍利弗：「復有三昧名曰寶印，復有三昧名曰師子娛樂，復有三昧名曰月曜，復有三昧名曰月幢英，復有三昧名曰一切印，復有三昧名曰無能見頂，復有三昧名曰了法界，復有三昧名曰分別幢英，復有三昧名曰喻金剛，復有三昧名曰入法印，復有三昧名曰立定意王，復有三昧名曰印王，復有三昧名曰勢力精進，復有三昧名曰超等，復有三昧名曰入應順分別，",
    "T08n0222_004:0172b03_8-1": "復有三昧名曰入辯於十方界，復有三昧名曰總持意，復有三昧名曰度無為，復有三昧名曰等御諸法海印，復有三昧名曰普周虛空，復有三昧名金剛道場，復有三昧名曰執英幢，復有三昧名曰帝英如門閫，復有三昧名曰起本，復有三昧名曰師子吼，復有三昧名曰精進立，復有三昧名曰勝寶，復有三昧名曰照明，復有三昧名曰不眴，復有三昧名曰不住於下，",
    "T08n0222_004:0172b03_8-2": "復有三昧名曰決了，復有三昧名曰燈明廣普，復有三昧名曰無量行，復有三昧名曰光造，復有三昧名曰有所照曜，復有三昧名曰莊嚴淨，復有三昧名曰離垢光，復有三昧名曰有所造樂，復有三昧名曰電燈明，復有三昧名曰盡索，復有三昧名曰威神跡，復有三昧名曰離盡索，復有三昧名曰無能勝，復有三昧名曰開通，復有三昧名曰燈明，復有三昧名曰離燈垢，",
    "T08n0222_004:0172b03_8-3": "復有三昧名曰嚴淨辯才，復有三昧名曰有所光耀，復有三昧名曰造事，復有三昧名曰慧英，復有三昧名曰住惟，復有三昧名曰普明，復有三昧名曰善立，復有三昧名曰寶積，復有三昧名曰超諸法印，復有三昧名曰普法，復有三昧名曰勝娛樂，復有三昧名曰度法頂，復有三昧名曰有所毀壞，復有三昧名曰一切明句，復有三昧名曰等字所作，復有三昧名曰趣字，",
    "T08n0222_004:0172b03_8-4": "復有三昧名曰斷因緣，復有三昧名曰無事，復有三昧名曰無牆，復有三昧名曰決了入號，復有三昧名曰無卑行，復有三昧名曰除冥，復有三昧名曰修行跡，復有三昧名曰無動，復有三昧名曰廣界，復有三昧名曰決一切德，復有三昧名曰住無心，復有三昧名曰淨於嚴整，復有三昧名曰度覺意，復有三昧名曰無量燈明，復有三昧名曰等不等，復有三昧名曰度一切，",
    "T08n0222_004:0172b03_8-5": "復有三昧名曰斷諸事，復有三昧名曰離意了除，復有三昧名曰離建立，復有三昧名曰一勝，復有三昧名曰行諸事，復有三昧名曰一事，復有三昧名曰除怨事，復有三昧名曰滅諸所有不當，復有三昧名曰入隨因緣音，復有三昧名曰聲跡言無盡度，復有三昧名曰威神跡，復有三昧名曰光耀熾盛，復有三昧名曰清淨樹，復有三昧名曰清證而閑，復有三昧名曰一切勝，",
    "T08n0222_004:0172b03_8-6": "復有三昧名曰不樂一切諸苦樂，復有三昧名曰無盡事，復有三昧名曰總持句，復有三昧名曰等於正邪師子座，復有三昧名曰入響離響，復有三昧名曰無響得響，復有三昧名曰離垢明，復有三昧名曰御跡，復有三昧名曰滿月離垢光，復有三昧名曰電錠光，復有三昧名曰大嚴淨，復有三昧名曰普照世間，復有三昧名曰普定意，復有三昧名曰應無染離染，",
    "T08n0222_004:0172b03_8-7": "復有三昧名曰御空一切等御，復有三昧名曰無青不青寶，復有三昧名曰立無本念，復有三昧名曰身時第一，復有三昧名曰言時除空念，復有三昧名曰脫虛空礙滅護。",
    "T08n0222_004:0173a08_9": "舍利弗！",
    "T08n0222_004:0173a08_10": "菩薩摩訶薩行是諸三昧，疾得阿耨多羅三耶三菩阿惟三佛。",
    "T08n0222_004:0173a09_11": "及餘不可計會無有限量諸三昧門、諸總持門，菩薩摩訶薩所當學者，疾逮得阿耨多羅三耶三菩阿惟三佛！」",
    "T08n0222_004:0173a12_12": "於是須菩提承佛聖旨而歎頌曰：「舍利弗！",
    "T08n0222_004:0173a13_13": "欲知往古怛薩阿竭、阿羅訶、三耶三佛則為授此等菩薩摩訶薩決，及今現在十方世界諸現在怛薩阿竭、阿羅呵、三耶三佛悉已授此諸菩薩摩訶薩決。",
    "T08n0222_004:0173a16_14": "其行是三昧者，彼不見三昧，亦不念三昧，亦無所三昧，亦不想：『我當三昧。",
    "T08n0222_004:0173a18_15": "吾當三昧乎？』",
    "T08n0222_004:0173a18_16": "亦不念：『我空三昧。』",
    "T08n0222_004:0173a19_17": "是菩薩摩訶薩無想念。」",
    "T08n0222_004:0173a19_18": "舍利弗謂須菩提：「菩薩摩訶薩住是三昧；為住古三耶三佛所授決乎？」",
    "T08n0222_004:0173a21_19": "答曰：「不也。",
    "T08n0222_004:0173a21_20": "舍利弗！",
    "T08n0222_004:0173a21_21": "所以者何？",
    "T08n0222_004:0173a21_22": "唯，舍利弗！",
    "T08n0222_004:0173a22_23": "般若波羅蜜三昧不為異也，菩薩摩訶薩亦不為異。",
    "T08n0222_004:0173a23_24": "菩薩摩訶薩則為三昧，三昧則為菩薩摩訶薩。」",
    "T08n0222_004:0173a24_25": "舍利弗謂須菩提：「如仁者所云：『菩薩摩訶薩般若波羅蜜及諸三昧，不為各異，菩薩則三昧，三昧則菩薩。",
    "T08n0222_004:0173a26_26": "一切法皆平等則不知三昧。』",
    "T08n0222_004:0173a27_27": "以是故，舍利弗！",
    "T08n0222_004:0173a27_28": "於是三昧，善男子亦不知亦不了。」",
    "T08n0222_004:0173a28_29": "舍利弗又問：「何故不知不了？」",
    "T08n0222_004:0173a29_30": "「用無明故而為三昧，以是故，菩薩不知不了。」",
    "T08n0222_004:0173b01_31": "爾時世尊讚賢者須菩提：「善哉，善哉！",
    "T08n0222_004:0173b02_32": "須菩提！",
    "T08n0222_004:0173b02_33": "如吾讚仁行空第一歎之最尊。",
    "T08n0222_004:0173b03_34": "菩薩摩訶薩學般若波羅蜜，當如是檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜；四意止、四意斷、四神足、五根、五力、七覺意、八由行，十種力、四無所畏、四分別辯、十八不共諸佛之法。」",
    "T08n0222_004:0173b07_35": "舍利弗白佛言：「菩薩摩訶薩學如是，為學般若波羅蜜乎？」",
    "T08n0222_004:0173b08_36": "佛言：「如是！",
    "T08n0222_004:0173b09_37": "菩薩摩訶薩如是學，為學般若波羅蜜，所學者亦無所得。",
    "T08n0222_004:0173b10_38": "檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，亦復如是。",
    "T08n0222_004:0173b12_39": "四意止、四意斷、四神足、五根、五力、七覺意、八由行、十種力、四無所畏、四分別辯、十八不共諸佛之法，自然具足，雖有所得亦無所得。」",
    "T08n0222_004:0173b15_40": "舍利弗白佛言：「菩薩摩訶薩學如是。",
    "T08n0222_004:0173b15_41": "作是學，為學般若波羅蜜，得般若波羅蜜乎？」",
    "T08n0222_004:0173b16_42": "佛言：「如是學，為學般若波羅蜜，得無所得。」",
    "T08n0222_004:0173b17_43": "舍利弗白佛：「云何得無所得？」",
    "T08n0222_004:0173b18_44": "世尊答曰：「不得吾我，亦不得人、壽命、亦不得所見。",
    "T08n0222_004:0173b19_45": "五陰究竟本末普悉清淨，亦不得見也。",
    "T08n0222_004:0173b20_46": "陰種諸入本末究竟如是悉清淨亦不得，無明之原本末究竟而悉清淨，行、識、六入、名色、所更、痛、愛、受、有、生、老病死，本末究竟而悉清淨。",
    "T08n0222_004:0173b23_47": "苦無所得，本末究竟而悉清淨，習盡之路亦不可得，本末究竟而悉清淨。",
    "T08n0222_004:0173b25_48": "欲界亦不可得，本末究竟而悉清淨。",
    "T08n0222_004:0173b26_49": "色界、無色界亦不可得，本末究竟而悉清淨。",
    "T08n0222_004:0173b27_50": "四意止、四意斷、四神足、五根、五力、七覺意、八由行，十種力、四無所畏、四分別辯、十八不共諸佛之法亦不可得，本末究竟而悉清淨。",
    "T08n0222_004:0173c01_51": "六波羅蜜亦不可得，本末究竟而悉清淨。",
    "T08n0222_004:0173c02_0": "須陀洹、斯陀含、阿那含、阿羅漢、辟支佛、亦不可得，本末究竟而悉清淨。",
    "T08n0222_004:0173c03_1": "菩薩亦不可得，本末究竟而悉清淨。",
    "T08n0222_004:0173c04_2": "佛亦不可得，本末究竟而悉清淨。」",
    "T08n0222_004:0173c05_3": "舍利弗白佛言：「何所清淨？",
    "T08n0222_004:0173c05_4": "世尊！」",
    "T08n0222_004:0173c06_0": "答曰：「無所起無所生、無所得無所行，則為清淨。」",
    "T08n0222_004:0173c07_1": "舍利弗言：「唯然，世尊！",
    "T08n0222_004:0173c07_2": "菩薩摩訶薩如是學者，為學何法？」",
    "T08n0222_004:0173c08_3": "佛言：「菩薩摩訶薩學如是者，為學無所學法。",
    "T08n0222_004:0173c09_4": "所以者何？",
    "T08n0222_004:0173c09_5": "舍利弗！",
    "T08n0222_004:0173c09_6": "是諸法者計其所有，而愚凡夫之所倚立。」",
    "T08n0222_004:0173c10_7": "舍利弗白佛言：「唯然，世尊！",
    "T08n0222_004:0173c11_8": "誰致是法？」",
    "T08n0222_004:0173c11_9": "佛言：「如無所得，以是故得如是逮者，故曰無所逮。」",
    "T08n0222_004:0173c12_10": "又問：「世尊！",
    "T08n0222_004:0173c13_11": "誰無所得而有所得？」",
    "T08n0222_004:0173c13_12": "佛言：「色無所得，其內亦空、外亦復空、內外亦空。",
    "T08n0222_004:0173c14_13": "所謂所有自然無有而悉為空。",
    "T08n0222_004:0173c15_14": "色痛痒思想生死識亦無內無外亦無內外，所有自然無有悉空。",
    "T08n0222_004:0173c16_15": "四意止、四意斷、四神足、五根、五力、七覺意、八由行，十種力、四無所畏、四分別辯、十八不共諸佛之法，亦無內亦無外亦無內外，所有自然無有悉空。",
    "T08n0222_004:0173c20_16": "彼愚凡夫從無明教，依倚著愛而有想念，以依無明明為兩盲俱，則為不知而無所見。",
    "T08n0222_004:0173c22_17": "已不知不見，彼則思想不可得法，倚於名色又復依倚著於佛法。",
    "T08n0222_004:0173c23_18": "已有所倚而欲了知無所有法，故不知不見。",
    "T08n0222_004:0173c24_19": "何謂不知不見？",
    "T08n0222_004:0173c25_0": "色痛痒思想生死識亦不知不見，十二入十八種、三十七品、十二因緣、十種力、四無所畏、四分別辯、十八不共諸佛之法，亦復不知不見，由是之故名曰為愚。",
    "T08n0222_004:0173c28_1": "彼不捨施。",
    "T08n0222_004:0173c29_2": "何所不捨？",
    "T08n0222_004:0173c29_3": "不捨欲界、不捨色界、不捨無色界，不捨聲聞、辟支佛地；則不篤信。",
    "T08n0222_004:0174a01_4": "何所不信？",
    "T08n0222_004:0174a02_5": "不信色空、不信痛痒思想生死識空，不信十二入、十八種、十二因緣、三十七品，十種力、四無所畏、四分別辯、十八不共諸佛之法為空。",
    "T08n0222_004:0174a05_6": "不能建立，不建立檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，不住阿惟越致地，復不建立諸佛之法；以是之故名曰為愚。",
    "T08n0222_004:0174a08_7": "有所倚著眼耳鼻舌身意，倚著諸種諸陰入，倚著依求於婬怒癡，倚著依慕諸疑邪見，倚著依慕於佛道也。」",
    "T08n0222_004:0174a10_8": "舍利弗白佛言：「菩薩摩訶薩作是學，為不學般若波羅蜜乎？",
    "T08n0222_004:0174a12_9": "不生薩芸若耶！」",
    "T08n0222_004:0174a12_10": "佛言：「菩薩摩訶薩作是學般若波羅蜜，不得薩芸若。」",
    "T08n0222_004:0174a13_11": "舍利弗白佛言：「唯然，世尊！",
    "T08n0222_004:0174a14_12": "菩薩摩訶薩作是學，不得薩芸若？」",
    "T08n0222_004:0174a15_13": "佛告舍利弗：「是菩薩摩訶薩作是學般若波羅蜜，無漚惒拘舍羅，有所思想、有所依倚檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，而反想求依倚六波羅蜜、三十七品，十種力、四無所畏、四分別辯、十八不共諸佛之法，而復想求薩芸若慧，已想求薩芸若而依倚。",
    "T08n0222_004:0174a21_14": "是故，舍利弗！",
    "T08n0222_004:0174a22_0": "菩薩摩訶薩不學般若波羅蜜，不得薩芸若慧。」",
    "T08n0222_004:0174a23_1": "舍利弗白佛言：「菩薩摩訶薩作是學般若波羅蜜，為不學般若波羅蜜？",
    "T08n0222_004:0174a24_2": "為不行薩芸若慧乎？」",
    "T08n0222_004:0174a25_3": "佛言：「如是，舍利弗！",
    "T08n0222_004:0174a25_4": "作是學般若波羅蜜，為不得薩芸若。」",
    "T08n0222_004:0174a26_5": "舍利弗問：「唯，天中天！",
    "T08n0222_004:0174a26_6": "菩薩摩訶薩當云何學般若波羅蜜？",
    "T08n0222_004:0174a27_7": "而隨順學得薩芸若慧？」",
    "T08n0222_004:0174a28_8": "佛告舍利弗：「假使菩薩摩訶薩行般若波羅蜜，不見般若波羅蜜；如是菩薩摩訶薩為行般若波羅蜜，為學般若波羅蜜得薩芸若慧，得無所得。",
    "T08n0222_004:0174b02_9": "無所得無所得，亦復不得檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜；亦不得須陀洹、斯陀含、阿那含、阿羅漢、辟支佛、菩薩、佛；亦不復得薩芸若。",
    "T08n0222_004:0174b06_10": "如是，舍利弗！",
    "T08n0222_004:0174b06_11": "菩薩摩訶薩作是行，為行般若波羅蜜，為學般若波羅蜜得薩芸若，得無所得。」",
    "T08n0222_004:0174b08_12": "舍利弗白佛言：「何謂無所得？」",
    "T08n0222_004:0174b09_13": "世尊答曰：「於內亦空、於外亦空、內外亦空，一切法空。」",
    "T08n0222_004:0174b11_0": "摩訶般若波羅蜜幻品第十",
    "T08n0222_004:0174b12_0": "於是，賢者須菩提白佛言：「唯然，世尊！",
    "T08n0222_004:0174b12_1": "假使問者：『此幻士學般若波羅蜜，欲得薩芸若。』",
    "T08n0222_004:0174b13_2": "問者如此，以何報答？",
    "T08n0222_004:0174b14_3": "『又斯幻士，學檀波羅蜜、尸波羅蜜、羼波羅蜜、惟逮波羅蜜、禪波羅蜜，欲用逮得薩芸若慧；學四意止、四意斷、四神足、五根、五力、七覺意、八由行、欲用逮得薩芸若慧；又學薩芸若慧，欲以逮得薩芸若。』",
    "T08n0222_004:0174b18_4": "假使來問如此誼者，以何報答？」",
    "T08n0222_004:0174b19_5": "佛告須菩提：「我故問汝。",
    "T08n0222_004:0174b20_6": "於須菩提意云何，從其所知而報答吾。",
    "T08n0222_004:0174b21_7": "於須菩提意云何？",
    "T08n0222_004:0174b21_8": "色異乎？",
    "T08n0222_004:0174b21_9": "幻異乎？",
    "T08n0222_004:0174b21_10": "痛痒思想生死識異乎幻異耶？」",
    "T08n0222_004:0174b22_11": "須菩提答曰：「不也，天中天！",
    "T08n0222_004:0174b23_12": "於須菩提意云何？",
    "T08n0222_004:0174b23_13": "幻為異乎？",
    "T08n0222_004:0174b23_14": "眼復異乎？",
    "T08n0222_004:0174b24_15": "耳鼻舌身意異乎？",
    "T08n0222_004:0174b24_16": "幻復異乎？",
    "T08n0222_004:0174b24_17": "眼色識、耳聲識、鼻香識、舌味識、身細滑識、意法識異乎？",
    "T08n0222_004:0174b26_18": "幻復異耶？",
    "T08n0222_004:0174b26_19": "所習因緣痛痒之樂異乎？",
    "T08n0222_004:0174b27_0": "幻復異耶？」",
    "T08n0222_004:0174b27_1": "答曰：「不也，天中天！」",
    "T08n0222_004:0174b27_2": "「於須菩提意云何？",
    "T08n0222_004:0174b28_3": "四意止異乎？",
    "T08n0222_004:0174b28_4": "幻復異耶？",
    "T08n0222_004:0174b28_5": "四意斷、四神足、五根、五力、七覺意、八由行異乎？",
    "T08n0222_004:0174b29_6": "幻復異耶？",
    "T08n0222_004:0174c01_0": "空、無想、無願異乎？",
    "T08n0222_004:0174c01_1": "幻復異耶？」",
    "T08n0222_004:0174c01_2": "答曰：「不也，天中天！」",
    "T08n0222_004:0174c02_3": "「於須菩提意云何？",
    "T08n0222_004:0174c02_4": "幻為異乎？",
    "T08n0222_004:0174c02_5": "十種力、四無所畏、四分別辯、十八不共諸佛之法，復為異耶？」",
    "T08n0222_004:0174c04_6": "答曰：「不也，天中天！」",
    "T08n0222_004:0174c04_7": "「於須菩提意云何？",
    "T08n0222_004:0174c05_8": "幻為異乎？",
    "T08n0222_004:0174c05_9": "道復異耶？」",
    "T08n0222_004:0174c05_10": "答曰：「不也，天中天！",
    "T08n0222_004:0174c06_11": "幻不為異，色亦不異；色則為幻，幻則為色。",
    "T08n0222_004:0174c07_0": "唯，天中天！",
    "T08n0222_004:0174c07_1": "幻不為異，痛痒思想生死識亦不為異，識則為幻，幻則為識。",
    "T08n0222_004:0174c08_2": "唯，天中天！",
    "T08n0222_004:0174c08_3": "幻不為異，眼耳鼻舌身心亦不為異，幻則為眼，眼則為幻。",
    "T08n0222_004:0174c10_4": "眼色識、耳聲識、鼻香識、舌味識、身細滑識、意法識，識則為幻，幻則為識。",
    "T08n0222_004:0174c11_5": "所習因緣痛痒之樂不為異也，痛樂則幻，幻則痛樂。",
    "T08n0222_004:0174c13_0": "唯，天中天！",
    "T08n0222_004:0174c13_1": "幻不為異，四意止亦不異，四意止則為幻，幻則四意止；意斷、神足、根、力、覺意、由行則為幻，幻則由行。",
    "T08n0222_004:0174c15_2": "唯，天中天！",
    "T08n0222_004:0174c15_3": "十種力、四無所畏、四分別辯、十八不共諸佛之法，法則為幻、幻則為法。」",
    "T08n0222_004:0174c17_4": "「於須菩提意云何？",
    "T08n0222_004:0174c17_5": "所謂幻者，為有塵垢及瞋恨乎？」",
    "T08n0222_004:0174c18_6": "答曰：「不也，天中天！」",
    "T08n0222_004:0174c18_7": "「於須菩提意云何？",
    "T08n0222_004:0174c19_8": "所謂幻者，有所起、有所滅乎？」",
    "T08n0222_004:0174c20_0": "答曰：「不也，天中天！」",
    "T08n0222_004:0174c20_1": "「於須菩提意云何？",
    "T08n0222_004:0174c20_2": "其不起不滅者，彼學般若波羅蜜已，逮得薩芸若慧，獲致一切大哀乎？」",
    "T08n0222_004:0174c22_3": "答曰：「不也，天中天！」",
    "T08n0222_004:0174c23_0": "「於須菩提意云何？",
    "T08n0222_004:0174c23_1": "於此興乎所知思想，從習俗教因五盛陰，為菩薩乎？」",
    "T08n0222_004:0174c24_2": "答曰：「如是。",
    "T08n0222_004:0174c24_3": "唯，天中天！」",
    "T08n0222_004:0174c25_4": "「於須菩提意云何？",
    "T08n0222_004:0174c25_5": "有知思想，隨其習俗而發言教，以五盛陰，而有所起而有所滅，寧可復得塵勞瞋恨。」",
    "T08n0222_004:0174c27_6": "答曰：「不也，天中天！」",
    "T08n0222_004:0174c27_7": "「於須菩提意云何？",
    "T08n0222_004:0174c28_8": "其無思想、無習俗、無所言教、無所興立、無有名號、無身無身事、無言無言事、無意無意事、不起不滅、無有塵勞、無有瞋恨，又以此事學般若波羅蜜，成薩芸若乎？」",
    "T08n0222_004:0175a03_9": "答曰：「不也，天中天！」",
    "T08n0222_004:0175a03_10": "佛言：「如是，須菩提！",
    "T08n0222_004:0175a04_0": "菩薩摩訶薩作是學般若波羅蜜，成薩芸若者，則無所有。」",
    "T08n0222_004:0175a05_1": "須菩提白佛言：「菩薩摩訶薩當作是學般若波羅蜜及學阿耨多羅三耶三菩。",
    "T08n0222_004:0175a07_2": "若欲學者，當如學幻。",
    "T08n0222_004:0175a07_3": "所以者何？",
    "T08n0222_004:0175a07_4": "唯，天中天！",
    "T08n0222_004:0175a08_5": "當觀五陰亦如幻士。」",
    "T08n0222_004:0175a08_6": "「於須菩提意云何？",
    "T08n0222_004:0175a09_0": "又此五陰學般若波羅蜜，成薩芸若慧乎？」",
    "T08n0222_004:0175a09_1": "答曰：「不也，天中天！",
    "T08n0222_004:0175a10_2": "所以者何？",
    "T08n0222_004:0175a10_3": "其五陰者自然無所有；其有自然無所有者亦不可得。」",
    "T08n0222_004:0175a11_4": "又問：「於須菩提意云何？",
    "T08n0222_004:0175a12_5": "自然之喻，五陰如夢，學般若波羅蜜成薩芸若乎？」",
    "T08n0222_004:0175a13_6": "答曰：「不也，天中天！",
    "T08n0222_004:0175a13_7": "所以者何？",
    "T08n0222_004:0175a14_8": "計於夢者自然無所有；其為自然無所有者，則不可得。」",
    "T08n0222_004:0175a15_9": "「於須菩提意云何？",
    "T08n0222_004:0175a15_10": "呼聲之響喻於五陰，又復譬如水影、野馬、所化之喻，譬如五陰學般若波羅蜜逮成薩芸若耶？」",
    "T08n0222_004:0175a18_11": "答曰：「不也，天中天！",
    "T08n0222_004:0175a18_12": "所以者何？",
    "T08n0222_004:0175a18_13": "其呼聲響、水影、野馬、所化，自然無所有。",
    "T08n0222_004:0175a19_14": "其為自然無所有者，則不可得。",
    "T08n0222_004:0175a20_15": "所以者何？",
    "T08n0222_004:0175a20_16": "唯，天中天！",
    "T08n0222_004:0175a20_17": "分別了色猶如幻也，痛痒思想生死識及十八種、六根、五陰及五盛陰自然如夢。",
    "T08n0222_004:0175a22_18": "唯，天中天！",
    "T08n0222_004:0175a22_19": "色痛痒思想生死識、十八種、六根、五盛陰猶如夢也，於內則空，了不可得，而無自然則為空矣，了不可得。」",
    "T08n0222_004:0175a25_20": "須菩提白佛言：「今說於此般若波羅蜜，新學大乘菩薩摩訶薩聞斯說者，得無恐懼畏難懷懅？」",
    "T08n0222_004:0175a27_21": "佛告須菩提：「假使新學大乘菩薩摩訶薩於般若波羅蜜不解漚惒拘舍羅者，不親善師，或恐或怖或懷畏懅。」",
    "T08n0222_004:0175a29_22": "須菩提問佛言：「唯，天中天！",
    "T08n0222_004:0175b01_23": "何謂菩薩摩訶薩善師？",
    "T08n0222_004:0175b02_0": "行般若波羅蜜有漚惒拘舍羅，菩薩摩訶薩不恐不怖而不懷懅？」",
    "T08n0222_004:0175b03_1": "佛言：「此菩薩摩訶薩行般若波羅蜜，志在專精，於薩芸若慧不觀色無常、色亦不可得，不觀痛痒思想生死識無常、識亦不可得；志觀薩芸若，不察無常亦不可得。",
    "T08n0222_004:0175b07_2": "是菩薩摩訶薩行般若波羅蜜有漚惒拘舍羅。",
    "T08n0222_004:0175b08_3": "「復次，須菩提！",
    "T08n0222_004:0175b08_4": "菩薩摩訶薩志在薩芸若慧，不觀色苦，亦不得色，不觀痛痒思想生死識苦，亦不得識。",
    "T08n0222_004:0175b10_5": "不觀色是我所，亦不得我所；不觀痛痒思想生死識是我所，亦不得我所。",
    "T08n0222_004:0175b12_6": "不觀色非我所，亦不得非我所；不觀痛痒思想生死識非我所，亦不得非我所。",
    "T08n0222_004:0175b13_7": "「復次，須菩提！",
    "T08n0222_004:0175b14_8": "菩薩摩訶薩志學薩芸若，觀於色空，亦不得空；觀痛痒思想生死識空，亦不得空。",
    "T08n0222_004:0175b16_9": "不觀色有常，亦不得常；不觀痛痒思想生死識有常，亦不得常。",
    "T08n0222_004:0175b17_10": "不觀色非常，亦不得無常；不觀痛痒思想生死識非常，亦不得無常。",
    "T08n0222_004:0175b19_11": "觀色寂寞，亦不得色寂寞；觀痛痒思想生死識寂寞，亦不得識寂寞。",
    "T08n0222_004:0175b21_12": "觀色虛無，亦不得色虛無；觀痛痒思想生死識虛無，亦不得識虛無。",
    "T08n0222_004:0175b22_13": "是為菩薩摩訶薩行般若波羅蜜有漚惒拘舍羅。",
    "T08n0222_004:0175b23_14": "「復次，須菩提！",
    "T08n0222_004:0175b24_15": "菩薩摩訶薩不觀無常亦無所得，苦、空、無我非身亦無所得，不觀無常亦無所得。",
    "T08n0222_004:0175b26_0": "空、無想、無願寂寞虛無，亦無所得。",
    "T08n0222_004:0175b26_1": "痛痒思想生死識，不觀無常亦無所得。",
    "T08n0222_004:0175b27_2": "眼耳鼻舌身意、色聲香味細滑法，不觀無常亦無所得。",
    "T08n0222_004:0175b29_0": "非常、苦、空、無我非身，空、無想、無願寂然虛無，觀於斯事了無所得。",
    "T08n0222_004:0175b30_1": "彼為眾生如此意：『吾為一切眾生之類說無常法，為顛倒施令不迷惑。』",
    "T08n0222_004:0175c02_2": "又分別法，為苦、無我、空、無想、無願寂寞虛無，為顛倒者令不迷惑。",
    "T08n0222_004:0175c03_3": "是菩薩摩訶薩行般若波羅蜜有漚惒拘舍羅！",
    "T08n0222_004:0175c04_4": "「復次，須菩提！",
    "T08n0222_004:0175c05_5": "菩薩摩訶薩行般若波羅蜜學行薩芸若慧，思惟其誼，不觀色無常，不墮顛倒亦無所得；不觀痛痒思想生死識無常，不墮顛倒亦無所得。",
    "T08n0222_004:0175c08_6": "無苦、無我為空，空、無想、無願寂寞虛，無不令顛倒亦無所得。",
    "T08n0222_004:0175c09_7": "色痛痒思想生死識離四非常，空、無想願寂寞虛無。",
    "T08n0222_004:0175c11_0": "觀此諸事，不令顛倒亦無所得。",
    "T08n0222_004:0175c11_1": "假使在於薩芸若慧，念此不捨，此則菩薩摩訶薩惟逮波羅蜜。",
    "T08n0222_004:0175c13_2": "菩薩摩訶薩行般若波羅蜜時，志不思惟聲聞、辟支佛事，亦不聽志勸隨其行，是為菩薩摩訶薩行禪波羅蜜，不恐不怖亦不畏懅！",
    "T08n0222_004:0175c16_3": "「復次，須菩提！",
    "T08n0222_004:0175c16_4": "菩薩摩訶薩行般若波羅蜜，當造斯觀，不用色空而為空也，色則為空，空者則色；痛痒思想生死識，不專為空，色者則空，識自然識，空者為識。",
    "T08n0222_004:0175c19_5": "眼不專空，眼自然空，眼者則空，空者則眼，不專為空。",
    "T08n0222_004:0175c20_6": "耳聲識、鼻香識、舌味識、身細滑識、意法識，不專空，識自然空，識者則空，空者則識。",
    "T08n0222_004:0175c22_7": "所習因緣痛痒之樂則為空矣，所習因緣痛痒之樂自然為空，所習因緣痛痒之樂觀之則空，其心自空，所習因緣痛痒之樂則亦為空。",
    "T08n0222_004:0175c25_8": "其四意止不專為空，四意止空故，由是為空，其四意止自然為空。",
    "T08n0222_004:0175c27_9": "四意斷、四神足、五根、五力、七覺意、八由行，不專為空，三十七品則自然，空者則三十七品，三十七品則空。",
    "T08n0222_004:0175c29_10": "十種力、四無所畏、四分別辯、十八不共諸佛之法，不專為空，則自然空。",
    "T08n0222_004:0176a02_11": "空者則為佛，法則空，空者則法，是為菩薩摩訶薩行般若波羅蜜不恐不怖亦不畏懅。」",
    "T08n0222_004:0176a04_12": "◎須菩提白佛言：「何所菩薩摩訶薩善師？」",
    "T08n0222_004:0176a05_13": "「說般若波羅蜜有所擁護，聞之不恐不怖不懅不畏。",
    "T08n0222_004:0176a06_14": "於是，須菩提！",
    "T08n0222_004:0176a06_15": "菩薩摩訶薩善師為其說法，不論色不常，色亦不可得，亦無所著。",
    "T08n0222_004:0176a08_16": "以是德本，不以勸助令立聲聞、辟支佛地，唯學薩芸若慧，是菩薩摩訶薩善師。",
    "T08n0222_004:0176a09_17": "色痛痒思想生死識，不說無常，亦不可得亦無所著。",
    "T08n0222_004:0176a11_18": "以是德本，不用勸助令立聲聞、辟支佛地，常建立之薩芸若慧。",
    "T08n0222_004:0176a12_19": "「復次，須菩提！",
    "T08n0222_004:0176a12_20": "菩薩摩訶薩善師者，為說經法，不論色苦，色不可得亦無所著；痛痒思想生死識，不可得亦無所著。",
    "T08n0222_004:0176a15_21": "色我所非我所；痛痒思想生死識，我所非我所，不可得亦無所著。",
    "T08n0222_004:0176a16_22": "又為說法論色空、無想、無願，不可得亦無所著；痛痒思想生死識空、無想、無願，不可得亦無所著。",
    "T08n0222_004:0176a19_0": "眼耳鼻舌身意，不可得亦無所著，色聲香味細滑法及十八種，我所非我所，不可得亦無所著。",
    "T08n0222_004:0176a21_1": "「復次，須菩提！",
    "T08n0222_004:0176a21_2": "菩薩摩訶薩善師者，為其說法論色寂寞虛無，不可得亦無所著；痛痒思想生死識寂寞空無，不可得亦無所著。",
    "T08n0222_004:0176a24_3": "以是德本，不用勸助於聲聞、辟支佛地，常以勸助薩芸若慧，是謂須菩提菩薩摩訶薩善師。",
    "T08n0222_004:0176a26_4": "又復講說眼寂寞虛無，不可得亦無所著；耳鼻舌身意寂寞虛無，不可得亦無所著。",
    "T08n0222_004:0176a28_5": "色聲香味細滑法寂寞虛無，不可得亦無所著，眼之所習因緣痛痒，說法無常，眼色識、耳聲識、鼻香識、舌味識、身細滑識、意法識，所習因緣痛痒之樂，說無常法，寂寞虛無，不可得亦無所著。",
    "T08n0222_004:0176b03_6": "以此德本，不用勸助於聲聞、辟支佛地，常以建立薩芸若慧，是菩薩摩訶薩善師。",
    "T08n0222_004:0176b05_7": "「復次，須菩提！",
    "T08n0222_004:0176b05_8": "菩薩摩訶薩善師，為人說法不論無常；四意止、四意斷、四神足、五根、五力、七覺意、八由行，其所行者，無苦、無我為空，空、無想、無願寂寞虛無。",
    "T08n0222_004:0176b09_9": "雖說此法，不可得亦無所著。",
    "T08n0222_004:0176b09_10": "以此德本，不用勸助於聲聞、辟支佛地，常以建立薩芸若慧，是菩薩摩訶薩善師。",
    "T08n0222_004:0176b11_11": "◎「復次，須菩提！",
    "T08n0222_004:0176b12_0": "菩薩摩訶薩善師，為人說法，十種力、四無所畏、四分別辯、十八不共諸佛之法，不論無常、苦、空、非身，空、無想、無願寂寞虛無，而不可得亦無所著，是菩薩摩訶薩善師。",
    "T08n0222_004:0176b15_1": "以此德本，不用勸助於聲聞事、辟支佛地，常以建立薩芸然慧，是菩薩摩訶薩善師。",
    "T08n0222_004:0176b17_2": "「復次，須菩提！",
    "T08n0222_004:0176b18_0": "菩薩摩訶薩善師者，為人講法，現說色無常、苦、空、非身；痛痒思想生死識無常、苦、空、非身。",
    "T08n0222_004:0176b20_0": "現說眼耳鼻舌身意無常、苦、空、非身；色聲香味細滑法無常、苦、空、非身；眼色識、耳聲識、鼻香識、舌味識、身細滑識、意法識，無常、苦、空、非身。",
    "T08n0222_004:0176b23_1": "現說無明無常、苦、空、非身，行、識、名色、六入、所更痛愛、受、有、生、老病死，無常、苦、空、非身。",
    "T08n0222_004:0176b24_2": "色我所非我所寂寞虛無，痛痒思想生死識我所非我所，空、無想、無願寂寞虛無。",
    "T08n0222_004:0176b26_3": "雖說此法以開化人，而無所得亦無所著。",
    "T08n0222_004:0176b27_4": "以此德本，不用勸助於聲聞事、辟支佛地，常以建立薩芸然慧，是菩薩摩訶薩善師。",
    "T08n0222_004:0176b29_5": "「復次，須菩提！",
    "T08n0222_004:0176c01_0": "菩薩摩訶薩為人說經法，現論四意止、四意斷、四神足、五根、五力、七覺意、八由行，無常、苦、空、非身，空、無想、無願，是我所非我所寂寞虛無。",
    "T08n0222_004:0176c04_1": "以此德本，不用勸助於聲聞事、辟支佛地，常以建立薩芸若慧，是菩薩摩訶薩善師。",
    "T08n0222_004:0176c05_2": "「復次，須菩提！",
    "T08n0222_004:0176c06_3": "菩薩摩訶薩為人說法，現論十種力、四無所畏、四分別辯、十八不共諸佛之法，色無常、苦、空、非身，痛痒思想生死識無常、苦、空、非身，我所非我所空、無想、無願寂寞虛無。",
    "T08n0222_004:0176c10_4": "以此功德本，不用勸助於聲聞、辟支佛地，常以建立薩芸若慧，是菩薩摩訶薩善師。」",
    "T08n0222_004:0176c12_0": "於是，須菩提白佛言：「何謂菩薩摩訶薩於般若波羅蜜無漚惒拘舍羅，親近惡師，而聞說此般若波羅蜜或恐或怖而心畏懅？」",
    "T08n0222_004:0176c14_1": "世尊告須菩提曰：「是菩薩摩訶薩離薩芸若行而不親近般若波羅蜜，假使遇此般若波羅蜜，而心著念禪波羅蜜、惟逮波羅蜜、羼波羅蜜、尸波羅蜜，以檀波羅蜜逮得所施，而以念著檀波羅蜜，是菩薩摩訶薩惡師！",
    "T08n0222_004:0176c19_2": "「復次，須菩提！",
    "T08n0222_004:0176c20_3": "菩薩摩訶薩離薩芸若而不思惟，念著內色而想為空，謂色無有自然，念之為空；痛痒思想生死識念著內空，而謂識無有自然，想念於空。",
    "T08n0222_004:0176c23_4": "又得內色無有自然，想著於空，已想著空謂有所得。",
    "T08n0222_004:0176c24_5": "念眼內空，自然無有，自然為空。",
    "T08n0222_004:0176c25_6": "又覩得空，想念逮致，是菩薩摩訶薩惡師！",
    "T08n0222_004:0176c26_7": "「復次，須菩提！",
    "T08n0222_004:0176c26_8": "菩薩摩訶薩離於薩芸若，亦不肯於諸通慧，而反於內念色為空，色無所有，念著思惟色自然空；痛痒思想生死識念於內空，志於識想而無所有，念自然空，而於內空得內外空，至無所有自然之空，有所獲致想念所得，念眼內空至無所有自然為空，念逮於空，想有所得；耳鼻舌身意亦復如是，念於內空，思惟著想，於無所有自然得空，是菩薩摩訶薩惡師！",
    "T08n0222_004:0177a05_9": "「復次，須菩提！",
    "T08n0222_004:0177a05_10": "菩薩摩訶薩行般若波羅蜜，思四意止而得四意止，即自念著而獲於斯；四意斷、四神足、五根、五力、七覺意、八由行，得三十七品，即自念著而獲於斯，是菩薩摩訶薩惡師！",
    "T08n0222_004:0177a09_11": "「復次，須菩提！",
    "T08n0222_004:0177a10_0": "菩薩摩訶薩行十種力、四無所畏、四分別辯、十八不共諸佛之法，自謂逮得諸佛之法，已有望想，離薩芸若心所當惟念。",
    "T08n0222_004:0177a12_1": "是菩薩摩訶薩行般若波羅蜜無漚惒拘舍羅，聞說般若波羅蜜，或恐或怖而心懷懅。」",
    "T08n0222_004:0177a14_2": "於是須菩提白佛言：「唯，天中天！",
    "T08n0222_004:0177a15_3": "云何菩薩摩訶薩而為惡師之所攝錄？",
    "T08n0222_004:0177a16_4": "隨惡師教？",
    "T08n0222_004:0177a16_5": "聞說般若波羅蜜，或恐或怖而心懷懅？」",
    "T08n0222_004:0177a17_6": "佛告須菩提：「於是，須菩提！",
    "T08n0222_004:0177a18_0": "菩薩摩訶薩惡師，制止行者令不得學般若波羅蜜、禪波羅蜜、惟逮波羅蜜、羼波羅蜜、尸波羅蜜、檀波羅蜜，而反教之：『不當教此六波羅蜜，是非怛薩阿竭、阿羅訶、三耶三佛所說。",
    "T08n0222_004:0177a22_1": "人所合禍橫作，此經不當聽，是不當受持諷誦，讀已不當思惟、為他人說。』",
    "T08n0222_004:0177a23_2": "是菩薩摩訶薩惡師。",
    "T08n0222_004:0177a24_3": "「復次，須菩提！",
    "T08n0222_004:0177a24_4": "菩薩摩訶薩惡師者，而不肯為分別覺事，不令觀見魔之瑕穢。",
    "T08n0222_004:0177a25_5": "於是弊魔波旬化作佛像，而即往詣菩薩摩訶薩所，而抑制之，令不修學六波羅蜜，言：『善男子！",
    "T08n0222_004:0177a28_6": "用為學此般若波羅蜜？",
    "T08n0222_004:0177a28_7": "用為學此禪波羅蜜、惟逮波羅蜜、羼波羅蜜、尸波羅蜜、檀波羅蜜？",
    "T08n0222_004:0177b01_8": "何為奉行？』",
    "T08n0222_004:0177b01_9": "當知是菩薩摩訶薩惡師！",
    "T08n0222_004:0177b02_0": "「復次，須菩提！",
    "T08n0222_004:0177b02_1": "於時弊魔化作佛像，為菩薩摩訶薩說聲聞、辟支佛經，而為講論，當捐施與，為分別解誼理所趣，敷演美辭，令離菩薩摩訶薩大乘之法，墮於聲聞、辟支佛地。",
    "T08n0222_004:0177b05_2": "當知是菩薩摩訶薩惡師！",
    "T08n0222_004:0177b06_3": "「復次，須菩提！",
    "T08n0222_004:0177b06_4": "於是弊魔化作佛像，往詣菩薩摩訶薩所，而謂之言：『唯，善男子！",
    "T08n0222_004:0177b08_5": "今仁所學非為道心，非阿惟越致。",
    "T08n0222_004:0177b09_6": "卿之所學，終不逮阿耨多羅三耶三菩阿惟三佛！』",
    "T08n0222_004:0177b10_7": "如是色像魔之罪緣，不能觀察亦不覺了知，是菩薩摩訶薩惡師！",
    "T08n0222_004:0177b11_8": "「復次，須菩提！",
    "T08n0222_004:0177b12_9": "菩薩摩訶薩為精進行，於時弊魔化作佛像，往詣菩薩摩訶薩所，而謂之言：『善男子！",
    "T08n0222_004:0177b14_0": "知眼則為空，便是吾許，亦是我身；耳鼻舌身意則亦為空，便是吾許，亦是我身。』",
    "T08n0222_004:0177b15_1": "為說經法：『色則為空，色是吾許，亦是我身；痛痒思想生死識是吾許，亦是我身。",
    "T08n0222_004:0177b17_2": "色聲香味細滑法是吾許，亦是我身；眼所習者因緣痛痒，計則為空，謂是吾許，亦是我身。",
    "T08n0222_004:0177b19_3": "耳鼻舌身意所習因緣痛痒之樂十八種，計則為空，謂是吾身許，亦是我身。",
    "T08n0222_004:0177b21_4": "檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，計則為空，謂是吾許，亦是我身。",
    "T08n0222_004:0177b23_5": "四意止、四意斷、四神足、五根、五力、七覺意、八由行，計則為空，謂是吾許，亦是我身。",
    "T08n0222_004:0177b25_6": "十種力、四無所畏、四分別辯、十八不共諸佛之法，計則為空，謂是吾許，亦是我身。",
    "T08n0222_004:0177b27_7": "用此求慕阿耨多羅三耶三菩阿惟三佛乎？』",
    "T08n0222_004:0177b28_8": "其不分別如是色像，魔之所興，所分別說亦不覺了，如是菩薩摩訶薩惡師！",
    "T08n0222_004:0177c01_9": "「復次，須菩提！",
    "T08n0222_004:0177c01_10": "弊魔復變化作佛像，往詣菩薩摩訶薩所言：『善男子！",
    "T08n0222_004:0177c02_11": "東方諸佛世尊及諸菩薩、聲聞、辟支佛，亦無諸佛、聲聞、辟支佛及與十方世界。』",
    "T08n0222_004:0177c04_12": "其如是輩興魔事者，不能分別，亦不識知，不能覺了，當知是菩薩摩訶薩惡師。",
    "T08n0222_004:0177c06_13": "弊魔波旬復化作聲聞像，往詣菩薩摩訶薩所而謂之言：『此輩往古皆學精進薩芸若慧，思惟空事，亦復修學聲聞、辟支佛事，思惟分別而見教授。』",
    "T08n0222_004:0177c09_14": "不為分別如是魔事，當知是菩薩摩訶薩為惡師！",
    "T08n0222_004:0177c10_15": "「復次，須菩提！",
    "T08n0222_004:0177c10_16": "弊魔波旬化作和上形體被服，往詣菩薩摩訶薩所，為菩薩行空寂，志於精進薩芸若慧，思空寂寞；色痛痒思想生死識為空寂寞；眼耳鼻舌身意亦空寂寞；十八種、十二因緣，四意止、四意斷、四神足、五根、五力、七覺意、八由行，亦復寂寞。",
    "T08n0222_004:0177c16_17": "十種力、四無所畏、四分別辯、十八不共諸佛之法，亦復寂寞；空、無想、無願而為教授：『善男子！",
    "T08n0222_004:0177c18_18": "覺了是法在聲聞地，何所造求？",
    "T08n0222_004:0177c19_19": "不如於是自求滅度，用阿耨多羅三耶三菩阿惟三佛乎？』",
    "T08n0222_004:0177c20_20": "當知是菩薩摩訶薩惡師！",
    "T08n0222_004:0177c21_21": "「復次，須菩提！",
    "T08n0222_004:0177c21_22": "菩薩摩訶薩惡師者，弊魔波旬化作父母形像，往詣菩薩摩訶薩所而謂之言：『此善男子已得證須陀洹果、斯陀含果、阿那含果、阿羅漢果，而精進行阿耨多羅三藐三菩提、阿惟三佛。",
    "T08n0222_004:0177c25_23": "乃往古世不可計會無央數劫，周旋生死布施手足而修精進。』",
    "T08n0222_004:0177c27_24": "不為分別如是色像無所益誼，當知是菩薩摩訶薩惡師。",
    "T08n0222_004:0177c28_25": "「復次，須菩提！",
    "T08n0222_004:0177c28_26": "菩薩摩訶薩以是比像觀其惡師，已逮見者、以得見者而遠離之，為分別說苦、空、無常、非身、無想無願，則為寂寞，為其分別顛倒之事，有所思惟，四意止、四意斷、神足、根、力、覺意、由行，亦無所得。",
    "T08n0222_004:0178a04_27": "十種力、四無所畏、四分別、辯十八不共諸佛之法，不為解說。",
    "T08n0222_004:0178a05_28": "如是之法魔所興事，而不分別，當知是菩薩摩訶薩惡師。",
    "T08n0222_004:0178a06_29": "是菩薩摩訶薩所以惡師，有十二緣，常當棄之，何況其餘。」",
    "T08n0222_004:0178a08_30": "◎光讚經卷第四"
}