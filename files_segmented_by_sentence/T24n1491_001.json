[
    {
        "source_sentence": "菩薩藏經",
        "from": "T24n1491_001:1086c23_0",
        "context_with_next_sentence": true
    },
    {
        "source_sentence": "梁扶南三藏僧伽婆羅譯",
        "from": "T24n1491_001:1086c25_0",
        "context_with_next_sentence": true
    },
    {
        "source_sentence": "如是我聞：一時佛住舍衛國祇樹給孤獨園，",
        "from": "T24n1491_001:1086c26_0",
        "context_with_next_sentence": true
    },
    {
        "source_sentence": "與大比丘眾一千二百五十人及七萬二千菩薩。",
        "from": "T24n1491_001:1086c28_1",
        "context_with_next_sentence": true
    },
    {
        "source_sentence": "是時長老舍利弗承佛神力，即從坐起，偏袒右肩，右膝著地，合掌禮佛，白佛言：",
        "from": "T24n1491_001:1086c29_17",
        "context_with_next_sentence": true
    },
    {
        "source_sentence": "「世尊！",
        "from": "T24n1491_001:1086c29_21",
        "context_with_next_sentence": true
    },
    {
        "source_sentence": "云何善男子、善女人懺悔滅罪，速得三藐三菩提？",
        "from": "T24n1491_001:1087a02_2",
        "context_with_next_sentence": true
    },
    {
        "source_sentence": "」佛告舍利弗言：",
        "from": "T24n1491_001:1087a02_10",
        "context_with_next_sentence": true
    },
    {
        "source_sentence": "「人欲學三藐三菩提，或聲聞乘人，或緣覺乘人，或大乘人，或餘眾生，應誦十方十世界十佛名號，然十千燈，若酥、若油、香及磨香，亦隨燈數，種種花、種種果、種種葉，作大供養，行大布施。",
        "from": "T24n1491_001:1087a06_13",
        "context_with_next_sentence": true
    },
    {
        "source_sentence": "盛十頻伽水，盛十坩水，沐浴清淨，以香熏身，著新淨衣，更洗手足，兩手各持十枚蓮華，應當菜食，給使、僕人皆令淨潔。",
        "from": "T24n1491_001:1087a09_5",
        "context_with_next_sentence": true
    },
    {
        "source_sentence": "於十方面各施佛座上方佛座宜須小高，懺悔之人於十方面隨便設座，即於坐處禮十方佛，口自發露懺悔從來所作行業，亦悔無始生死以來所造眾惡，改往修來，誓不復作！",
        "from": "T24n1491_001:1087a12_19",
        "context_with_next_sentence": true
    },
    {
        "source_sentence": "」佛言：",
        "from": "T24n1491_001:1087a13_2",
        "context_with_next_sentence": true
    },
    {
        "source_sentence": "「舍利弗！",
        "from": "T24n1491_001:1087a13_7",
        "context_with_next_sentence": true
    },
    {
        "source_sentence": "東方名阿輸謌世界此謂無憂，於彼有佛，名月勝吉；",
        "from": "T24n1491_001:1087a14_8",
        "context_with_next_sentence": true
    },
    {
        "source_sentence": "南方難陀世界此謂歡喜，於彼有佛，名旃檀吉；",
        "from": "T24n1491_001:1087a15_6",
        "context_with_next_sentence": true
    },
    {
        "source_sentence": "西方跋陀羅世界此謂賢，於彼有佛，名無邊光明；",
        "from": "T24n1491_001:1087a16_7",
        "context_with_next_sentence": true
    },
    {
        "source_sentence": "北方饒益眼世界，於彼有佛，名幢吉；",
        "from": "T24n1491_001:1087a17_3",
        "context_with_next_sentence": true
    },
    {
        "source_sentence": "東南方月光世界，於彼有佛，名無憂吉；",
        "from": "T24n1491_001:1087a18_1",
        "context_with_next_sentence": true
    },
    {
        "source_sentence": "西南方有幢世界，於彼有佛，名寶剎；",
        "from": "T24n1491_001:1087a18_18",
        "context_with_next_sentence": true
    },
    {
        "source_sentence": "西北方有鳴世界，於彼有佛，名花德；",
        "from": "T24n1491_001:1087a19_14",
        "context_with_next_sentence": true
    },
    {
        "source_sentence": "東北方安隱世界，於彼有佛，名三勇猛；",
        "from": "T24n1491_001:1087a20_12",
        "context_with_next_sentence": true
    },
    {
        "source_sentence": "上方有月世界，於彼有佛，名大功德吉；",
        "from": "T24n1491_001:1087a21_10",
        "context_with_next_sentence": true
    },
    {
        "source_sentence": "下方大名世界，於彼有佛，名光明吉。",
        "from": "T24n1491_001:1087a22_7",
        "context_with_next_sentence": true
    },
    {
        "source_sentence": "一日一夜六時行道禮拜，偏袒右肩，右膝著地，合掌向佛，而說此言：",
        "from": "T24n1491_001:1087a23_18",
        "context_with_next_sentence": true
    },
    {
        "source_sentence": "『我禮一切諸佛、如來，彼現在十方諸佛，已得阿耨多羅三藐三菩提，現轉法輪，現光明法輪，現取法輪，現雨法雨，現擊法鼓，現吹法螺，現建法幢，現然法炬，現以法施充足眾生，隨一切眾生所樂，皆悉為說，能多利益，安隱眾生，為慈悲世間，為饒益諸天、人眾，我今頂禮彼諸如來。",
        "from": "T24n1491_001:1087b01_5",
        "context_with_next_sentence": true
    },
    {
        "source_sentence": "彼諸如來彼佛尊重，應當供養。",
        "from": "T24n1491_001:1087b01_19",
        "context_with_next_sentence": true
    },
    {
        "source_sentence": "諸佛是大智慧，是世間眼，能為世間作證，主領世間，現知現見。",
        "from": "T24n1491_001:1087b03_8",
        "context_with_next_sentence": true
    },
    {
        "source_sentence": "我以身、口、意敬禮彼佛。",
        "from": "T24n1491_001:1087b03_20",
        "context_with_next_sentence": true
    },
    {
        "source_sentence": "「『我從無始生死以來所造惡業，為一切眾生障礙，或起貪、或起瞋、或起癡，不識佛、法、僧，不識善、不善法，或以惡身、口、意出佛身血，或誹謗正法，或破和合僧，或殺真人羅漢，或殺父母，或備起十不善道，或已作、今作、當作，或見他作讚歎隨喜，或以身三、口四、意三業行造作眾惡，惡口、罵詈、誹謗他人，或斗秤欺誑於人，或生六道，惱亂父母，或取塔寺物，或用僧物，或用四方僧物，或破佛所制戒，或不隨和上阿闍梨語，或瞋或罵，或誹謗聲聞、緣覺、大乘，或因慳嫉造諸惡業，或惡罵如來，或法說非法，或非法說法，如是一切諸惡，我今於十方諸佛發露懺悔！",
        "from": "T24n1491_001:1087b16_13",
        "context_with_next_sentence": true
    },
    {
        "source_sentence": "彼諸如來現見、現知、現證，我於佛前一心發露，不敢覆藏；",
        "from": "T24n1491_001:1087b17_21",
        "context_with_next_sentence": true
    },
    {
        "source_sentence": "發露已，後誓不敢作。",
        "from": "T24n1491_001:1087b18_9",
        "context_with_next_sentence": true
    },
    {
        "source_sentence": "是諸罪業應入地獄、餓鬼、畜生、阿修羅道，或經八難，願此諸罪現前消滅，未來不生！",
        "from": "T24n1491_001:1087b20_7",
        "context_with_next_sentence": true
    },
    {
        "source_sentence": "「『我今日在諸佛前，發露懺悔，不敢覆藏；",
        "from": "T24n1491_001:1087b21_4",
        "context_with_next_sentence": true
    },
    {
        "source_sentence": "發露之後，誓不敢作。",
        "from": "T24n1491_001:1087b21_14",
        "context_with_next_sentence": true
    },
    {
        "source_sentence": "如過去諸菩薩為修行菩提，如彼所懺悔，我今亦復如是懺業障礙，發露之後，不敢復作；",
        "from": "T24n1491_001:1087b23_14",
        "context_with_next_sentence": true
    },
    {
        "source_sentence": "如未來諸菩薩摩訶薩當懺悔，我亦如是懺悔發露，發露之後誓不更作；",
        "from": "T24n1491_001:1087b25_6",
        "context_with_next_sentence": true
    },
    {
        "source_sentence": "如現在十方菩薩摩訶薩，為修行菩提今現懺悔，我亦如是懺悔發露，誓不更作；",
        "from": "T24n1491_001:1087b27_3",
        "context_with_next_sentence": true
    },
    {
        "source_sentence": "如過去、未來、現在三世諸菩薩摩訶薩，為修行菩提，已懺悔、當懺悔、現懺悔，我亦如是懺悔，誓不敢作。",
        "from": "T24n1491_001:1087b29_9",
        "context_with_next_sentence": true
    },
    {
        "source_sentence": "』舍利弗！",
        "from": "T24n1491_001:1087b29_14",
        "context_with_next_sentence": true
    },
    {
        "source_sentence": "若善男子、善女人當如是懺悔。",
        "from": "T24n1491_001:1087c01_6",
        "context_with_next_sentence": true
    },
    {
        "source_sentence": "「是故舍利弗！",
        "from": "T24n1491_001:1087c01_13",
        "context_with_next_sentence": true
    },
    {
        "source_sentence": "若善男子、善女人欲得於一切諸法清淨，無有障礙，應當如是懺悔諸惡業障；",
        "from": "T24n1491_001:1087c03_7",
        "context_with_next_sentence": true
    },
    {
        "source_sentence": "既發露已，誓不更作。",
        "from": "T24n1491_001:1087c03_17",
        "context_with_next_sentence": true
    },
    {
        "source_sentence": "若樂生剎利、富貴種姓，多饒財寶，種種具足，形貌端正，欲得大乘者，當如是懺悔；",
        "from": "T24n1491_001:1087c05_14",
        "context_with_next_sentence": true
    },
    {
        "source_sentence": "若欲得四天王處，當如是懺悔；",
        "from": "T24n1491_001:1087c06_8",
        "context_with_next_sentence": true
    },
    {
        "source_sentence": "若欲得三十三天、炎摩天、兜率陀天、化樂天、他化自在天，應如是懺悔；",
        "from": "T24n1491_001:1087c07_20",
        "context_with_next_sentence": true
    },
    {
        "source_sentence": "若欲得梵身天、梵富樓天、大梵天、少光、無量光、光曜少淨、無量淨、遍淨、受福無罣礙天、果實天、無想天、不煩不熱、善見、善現、色究竟，當如是懺悔。",
        "from": "T24n1491_001:1087c11_2",
        "context_with_next_sentence": true
    },
    {
        "source_sentence": "若樂生無色界空處、識處、不用處、非想非非想處，當如是懺悔。",
        "from": "T24n1491_001:1087c12_10",
        "context_with_next_sentence": true
    },
    {
        "source_sentence": "若欲得須陀洹、斯陀含、阿那含、阿羅漢果，當如是懺悔。",
        "from": "T24n1491_001:1087c13_16",
        "context_with_next_sentence": true
    },
    {
        "source_sentence": "若欲得聲聞三明、六通、神力自在、聰明利智；",
        "from": "T24n1491_001:1087c14_16",
        "context_with_next_sentence": true
    },
    {
        "source_sentence": "若欲得緣覺菩提，當如是懺悔；",
        "from": "T24n1491_001:1087c15_9",
        "context_with_next_sentence": true
    },
    {
        "source_sentence": "若欲得一切智清淨智、不可思議智、無等等智、正遍智，如是當懺悔。",
        "from": "T24n1491_001:1087c16_20",
        "context_with_next_sentence": true
    },
    {
        "source_sentence": "「舍利弗！",
        "from": "T24n1491_001:1087c17_4",
        "context_with_next_sentence": true
    },
    {
        "source_sentence": "何以故？",
        "from": "T24n1491_001:1087c17_8",
        "context_with_next_sentence": true
    },
    {
        "source_sentence": "一切諸法由因緣生，如來所說有法從緣生，有法從緣滅，以因緣展轉，於彼法過去，彼已滅、已轉，彼業無障礙，彼諸法未生，亦無障礙。",
        "from": "T24n1491_001:1087c20_8",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1087c20_12",
        "context_with_next_sentence": true
    },
    {
        "source_sentence": "何以故？",
        "from": "T24n1491_001:1087c20_16",
        "context_with_next_sentence": true
    },
    {
        "source_sentence": "一切諸法如來所說，皆悉空寂，無眾生、無壽命、無人，不生不滅。",
        "from": "T24n1491_001:1087c22_4",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1087c22_8",
        "context_with_next_sentence": true
    },
    {
        "source_sentence": "一切諸法自身所造，自身者亦是有。",
        "from": "T24n1491_001:1087c23_5",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1087c23_9",
        "context_with_next_sentence": true
    },
    {
        "source_sentence": "若善男子、善女人欲入此法慧，所謂無真實眾生，此謂說滅一切業障。",
        "from": "T24n1491_001:1087c25_1",
        "context_with_next_sentence": true
    },
    {
        "source_sentence": "」懺悔品竟。",
        "from": "T24n1491_001:1087c25_7",
        "context_with_next_sentence": true
    },
    {
        "source_sentence": "爾時舍利弗白佛言：",
        "from": "T24n1491_001:1087c25_16",
        "context_with_next_sentence": true
    },
    {
        "source_sentence": "「世尊！",
        "from": "T24n1491_001:1087c25_20",
        "context_with_next_sentence": true
    },
    {
        "source_sentence": "善男子、善女人欲得阿耨多羅三藐三菩提，欲得聲聞乘、緣覺乘、大乘，或有餘人修功德，云何當生隨喜善根？",
        "from": "T24n1491_001:1087c28_7",
        "context_with_next_sentence": true
    },
    {
        "source_sentence": "」爾時佛告舍利弗：",
        "from": "T24n1491_001:1087c28_16",
        "context_with_next_sentence": true
    },
    {
        "source_sentence": "「善男子、善女人若欲隨喜，晝夜六時偏袒右肩，右膝著地，恭敬合掌，如是當說此言：",
        "from": "T24n1491_001:1088a01_14",
        "context_with_next_sentence": true
    },
    {
        "source_sentence": "『若有眾生於十方已作功德事，若布施、若持戒、若修行，我於彼一切隨喜，以第一隨喜、勝隨喜、最上隨喜、無上隨喜、無等隨喜、無等等隨喜，我悉如是隨喜。",
        "from": "T24n1491_001:1088a05_3",
        "context_with_next_sentence": true
    },
    {
        "source_sentence": "若有眾生於十方當作功德，若布施、若持戒、若修行，我於彼一切隨喜，以第一隨喜、勝隨喜、最上隨喜、無上隨喜、無等隨喜、無等等隨喜，我悉如是隨喜。",
        "from": "T24n1491_001:1088a08_10",
        "context_with_next_sentence": true
    },
    {
        "source_sentence": "若有眾生於十方今現作功德，若布施、若持戒、若修行，我於彼一切隨喜，以第一隨喜、勝隨喜、最上隨喜、無上隨喜、無等隨喜、無等等隨喜，我悉如是隨喜。",
        "from": "T24n1491_001:1088a11_19",
        "context_with_next_sentence": true
    },
    {
        "source_sentence": "「『若彼諸菩薩初發菩提心功德，若彼菩薩已於百劫修行功德聚，若彼菩薩已得無生法忍功德聚，若彼菩薩已得不退地功德聚，若菩薩從一地次第至十地功德，我於彼一切隨喜，以第一隨喜、勝隨喜，乃至無等等隨喜。",
        "from": "T24n1491_001:1088a16_19",
        "context_with_next_sentence": true
    },
    {
        "source_sentence": "若菩薩先已修行六波羅蜜相應功德善根，我悉隨喜，以第一隨喜乃至無等等隨喜。",
        "from": "T24n1491_001:1088a18_16",
        "context_with_next_sentence": true
    },
    {
        "source_sentence": "若未來菩薩當修行六波羅蜜相應功德善根，我悉隨喜，以第一隨喜乃至無等等隨喜。",
        "from": "T24n1491_001:1088a20_16",
        "context_with_next_sentence": true
    },
    {
        "source_sentence": "若現在諸菩薩今修行六波羅蜜相應功德，我悉隨喜，以第一隨喜乃至無等等隨喜。",
        "from": "T24n1491_001:1088a22_16",
        "context_with_next_sentence": true
    },
    {
        "source_sentence": "「『以過去如來、應供、正遍知已得阿耨多羅三藐三菩提，已轉法輪，為饒益眾生，為安隱眾生，為慈悲眾生，為以義饒益眾生及諸天、人、聲聞、緣覺、菩薩所造功德，我悉隨喜。",
        "from": "T24n1491_001:1088a26_14",
        "context_with_next_sentence": true
    },
    {
        "source_sentence": "未來如來當得阿耨三菩提，當轉法輪，為饒益眾生，為安隱眾生，為慈悲眾生，為以義饒益眾生，及諸天、人、聲聞、緣覺、菩薩所造功德，我悉隨喜。",
        "from": "T24n1491_001:1088a29_22",
        "context_with_next_sentence": true
    },
    {
        "source_sentence": "現在十方諸佛現得阿耨多羅三藐三菩提，現轉法輪，現燃法炬，現擊法鼓，現吹法䗍，現建法幢，現以法施充足眾生、饒益眾生、安隱眾生，慈悲世間，以義饒益一切人、天，若彼聲聞、緣覺、大乘所造功德，我悉隨喜，以第一隨喜乃至無等等隨喜。",
        "from": "T24n1491_001:1088b06_10",
        "context_with_next_sentence": true
    },
    {
        "source_sentence": "』「舍利弗！",
        "from": "T24n1491_001:1088b06_16",
        "context_with_next_sentence": true
    },
    {
        "source_sentence": "此謂隨喜功德聚。",
        "from": "T24n1491_001:1088b07_3",
        "context_with_next_sentence": true
    },
    {
        "source_sentence": "以此隨喜功德聚，若善男子、善女人行此功德，此功德果報不可數、不可量。",
        "from": "T24n1491_001:1088b08_17",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1088b09_2",
        "context_with_next_sentence": true
    },
    {
        "source_sentence": "若三千大千世界所有眾生，乃至恒河沙等世界眾生，悉皆漏盡成阿羅漢，若有善男子、善女人以四事盡壽供養，若善男子、善女人如是隨喜功德，勝此功德無量無邊。",
        "from": "T24n1491_001:1088b12_17",
        "context_with_next_sentence": true
    },
    {
        "source_sentence": "是故，舍利弗！",
        "from": "T24n1491_001:1088b13_5",
        "context_with_next_sentence": true
    },
    {
        "source_sentence": "若善男子、善女人樂得阿耨多羅三藐三菩提當隨喜，若女人欲得男子當隨喜。",
        "from": "T24n1491_001:1088b15_2",
        "context_with_next_sentence": true
    },
    {
        "source_sentence": "」爾時舍利弗白佛言：",
        "from": "T24n1491_001:1088b16_8",
        "context_with_next_sentence": true
    },
    {
        "source_sentence": "「世尊已說隨喜，為現在、未來菩薩光明，云何勸請？",
        "from": "T24n1491_001:1088b17_11",
        "context_with_next_sentence": true
    },
    {
        "source_sentence": "」佛告舍利弗：",
        "from": "T24n1491_001:1088b17_18",
        "context_with_next_sentence": true
    },
    {
        "source_sentence": "「若善男子、善女人欲得阿耨多羅三藐三菩提，若聲聞乘、若緣覺乘、若大乘、若餘眾生晝夜六時偏袒右肩，右膝著地，恭敬合掌，說如是言：",
        "from": "T24n1491_001:1088b20_19",
        "context_with_next_sentence": true
    },
    {
        "source_sentence": "『我禮一切諸佛、世尊，今現在十方諸佛，已得阿耨多羅三藐三菩提，現轉法輪。",
        "from": "T24n1491_001:1088b22_13",
        "context_with_next_sentence": true
    },
    {
        "source_sentence": "我已禮彼佛，我今勸請轉於法輪，願諸佛、世尊轉法輪，願燃法燈，願開法眼，願燃法炬，願興法雲，願吹法䗍，願擊法鼓，願建法幢，為饒益眾生，安隱眾生，為慈悲世間，以義饒益一切天、人！",
        "from": "T24n1491_001:1088b26_20",
        "context_with_next_sentence": true
    },
    {
        "source_sentence": "』舍利弗！",
        "from": "T24n1491_001:1088b27_3",
        "context_with_next_sentence": true
    },
    {
        "source_sentence": "晝夜六時偏袒右肩，右膝著地，恭敬合掌，說如是言：",
        "from": "T24n1491_001:1088b28_7",
        "context_with_next_sentence": true
    },
    {
        "source_sentence": "『我禮一切諸佛、世尊，若十方諸佛欲入涅槃，我當勸請彼佛願久住世，為饒益眾生安隱眾生，慈悲世間以義饒益一切天人，我為阿耨多羅三藐三菩提行此勸請！",
        "from": "T24n1491_001:1088c03_2",
        "context_with_next_sentence": true
    },
    {
        "source_sentence": "』「舍利弗！",
        "from": "T24n1491_001:1088c03_8",
        "context_with_next_sentence": true
    },
    {
        "source_sentence": "此謂勸請聚。",
        "from": "T24n1491_001:1088c03_14",
        "context_with_next_sentence": true
    },
    {
        "source_sentence": "此勸請聚，善男子、善女人所得功德不可數量。",
        "from": "T24n1491_001:1088c04_13",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1088c04_17",
        "context_with_next_sentence": true
    },
    {
        "source_sentence": "若善男子、善女人三千大千世界布滿七寶布施如來，若善男子、善女人前勸請功德勝此功德無量無邊。",
        "from": "T24n1491_001:1088c07_4",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1088c07_8",
        "context_with_next_sentence": true
    },
    {
        "source_sentence": "若恒河沙等世界布滿七寶布施諸佛，若善男子、善女人前勸請功德勝此功德無量無邊。",
        "from": "T24n1491_001:1088c09_8",
        "context_with_next_sentence": true
    },
    {
        "source_sentence": "如是勸請阿耨多羅三藐三菩提，如是我勸請，舍利弗！",
        "from": "T24n1491_001:1088c10_14",
        "context_with_next_sentence": true
    },
    {
        "source_sentence": "此謂勸請聚。",
        "from": "T24n1491_001:1088c11_1",
        "context_with_next_sentence": true
    },
    {
        "source_sentence": "以此勸請聚，若善男子、善女人現勸請，彼功德不可思量。",
        "from": "T24n1491_001:1088c12_6",
        "context_with_next_sentence": true
    },
    {
        "source_sentence": "何以故？",
        "from": "T24n1491_001:1088c12_10",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1088c12_14",
        "context_with_next_sentence": true
    },
    {
        "source_sentence": "我先修行菩提行，我已如是勸請諸佛為轉法輪，以此功德我得阿耨多羅三藐三菩提，帝釋諸天、娑婆世界主、梵天王等，亦勸請我轉於法輪，為多所饒益安隱世間，乃至以義饒益一切天人。",
        "from": "T24n1491_001:1088c17_2",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1088c17_6",
        "context_with_next_sentence": true
    },
    {
        "source_sentence": "我先勸請諸如來為法久住，我以此功德根故，得十力、四無畏、十八不共法，得四無礙辯，得大慈大悲，我已入泥洹，我法當久住！",
        "from": "T24n1491_001:1088c20_4",
        "context_with_next_sentence": true
    },
    {
        "source_sentence": "」爾時舍利弗白佛言：",
        "from": "T24n1491_001:1088c21_8",
        "context_with_next_sentence": true
    },
    {
        "source_sentence": "「世尊！",
        "from": "T24n1491_001:1088c21_12",
        "context_with_next_sentence": true
    },
    {
        "source_sentence": "云何善男子、善女人欲得阿耨多羅三藐三菩提，若聲聞乘、若緣覺乘、若大乘、若餘眾生，當行迴向善根為一切智？",
        "from": "T24n1491_001:1088c24_3",
        "context_with_next_sentence": true
    },
    {
        "source_sentence": "」爾時佛告舍利弗：",
        "from": "T24n1491_001:1088c24_12",
        "context_with_next_sentence": true
    },
    {
        "source_sentence": "「若善男子、善女人欲得阿耨多羅三藐三菩提，若聲聞乘、若緣覺乘、若大乘、若餘眾生，晝夜六時偏袒右肩，右膝著地，恭敬合掌，作如是言：",
        "from": "T24n1491_001:1088c27_13",
        "context_with_next_sentence": true
    },
    {
        "source_sentence": "『我於無始生死所作功德善根，或於佛、或於法、或於僧，或一人乃至施與畜生一摶食，或懺悔、或勸請、或隨喜，或歸依三寶、受戒功德，一切和合，迴施與一切眾生，如諸佛、世尊現智、無著智迴施與一切眾生，我亦如是迴施一切眾生。",
        "from": "T24n1491_001:1089a03_17",
        "context_with_next_sentence": true
    },
    {
        "source_sentence": "如手捉寶珠施與一切，如雲降雨潤益，無盡無減，為眾生富貴無減，為功德無減、法無減、智慧無減、樂說無減，為阿耨多羅三藐三菩提，為得一切智，我以此功德施與眾生，一切和合、迴向阿耨多羅三藐三菩提，以此善根願令一切眾生亦得阿耨多羅三藐三菩提，得一切智。",
        "from": "T24n1491_001:1089a10_6",
        "context_with_next_sentence": true
    },
    {
        "source_sentence": "「『如先諸菩薩，為菩提修行善根修行迴向為一切智；",
        "from": "T24n1491_001:1089a11_9",
        "context_with_next_sentence": true
    },
    {
        "source_sentence": "我亦如是，迴向為一切智，以此善根我當得阿耨多羅三藐三菩提得一切智。",
        "from": "T24n1491_001:1089a13_5",
        "context_with_next_sentence": true
    },
    {
        "source_sentence": "如未來諸菩薩，當修行迴向善根為一切智；",
        "from": "T24n1491_001:1089a14_6",
        "context_with_next_sentence": true
    },
    {
        "source_sentence": "我亦如是，以迴向善根為一切智。",
        "from": "T24n1491_001:1089a15_3",
        "context_with_next_sentence": true
    },
    {
        "source_sentence": "如現在諸菩薩，修善根為一切智；",
        "from": "T24n1491_001:1089a15_18",
        "context_with_next_sentence": true
    },
    {
        "source_sentence": "我亦如是，迴向善根為一切智。",
        "from": "T24n1491_001:1089a16_13",
        "context_with_next_sentence": true
    },
    {
        "source_sentence": "以此善根，願一切眾生得阿耨多羅三藐三菩提，得一切智。",
        "from": "T24n1491_001:1089a18_1",
        "context_with_next_sentence": true
    },
    {
        "source_sentence": "「『如先釋迦牟尼佛，坐菩提樹下，住不可思議無垢定，降伏惡魔，所有諸法可知、可見、可覺，於夜後分明星出時，以一念相應慧行滅苦道，得證醍醐；",
        "from": "T24n1491_001:1089a21_8",
        "context_with_next_sentence": true
    },
    {
        "source_sentence": "我亦如是，一切眾生學阿耨多羅三藐三菩提。",
        "from": "T24n1491_001:1089a22_8",
        "context_with_next_sentence": true
    },
    {
        "source_sentence": "如無量光明如來、勝光明如來、清淨光明如來、功德光明如來、師子如來、百光如來、高明如來、網光如來、珠光如來、火光如來、光王如來、莊嚴如來、寶幢如來、法幢如來、身勝如來等應供、正遍知，如餘諸佛、世尊，已得阿耨多羅三藐三菩提，已轉法輪，為饒益多眾生，為安隱諸眾生，為慈悲世間乃至以義饒益一切天、人；",
        "from": "T24n1491_001:1089a29_16",
        "context_with_next_sentence": true
    },
    {
        "source_sentence": "我亦如是，為一切眾生得阿耨多羅三藐三菩提，當轉法輪，為饒益眾多眾生，為安隱眾生，為慈悲世間乃至以義饒益一切天、人。",
        "from": "T24n1491_001:1089b03_16",
        "context_with_next_sentence": true
    },
    {
        "source_sentence": "』「舍利弗！",
        "from": "T24n1491_001:1089b04_1",
        "context_with_next_sentence": true
    },
    {
        "source_sentence": "此謂迴向功德聚。",
        "from": "T24n1491_001:1089b04_9",
        "context_with_next_sentence": true
    },
    {
        "source_sentence": "此功德聚，勝前布施功德聚，百分千萬億分，乃至算數譬喻所不能及。",
        "from": "T24n1491_001:1089b06_2",
        "context_with_next_sentence": true
    },
    {
        "source_sentence": "「舍利弗！",
        "from": "T24n1491_001:1089b07_4",
        "context_with_next_sentence": true
    },
    {
        "source_sentence": "若善男子、善女人受持此經為他廣說，所得功德無數無量。",
        "from": "T24n1491_001:1089b08_10",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1089b08_14",
        "context_with_next_sentence": true
    },
    {
        "source_sentence": "若有人能令三千大千世界雜類眾生，於一念頃俱得人身已，復能令得緣覺菩提，常以四事供養，施與一一緣覺七寶，如須彌山，如是日日乃至入涅槃，入涅槃已起七寶塔，花香、幡蓋種種供養。",
        "from": "T24n1491_001:1089b13_2",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1089b13_6",
        "context_with_next_sentence": true
    },
    {
        "source_sentence": "於汝意云何，是善男子、善女人所得功德寧為多不？",
        "from": "T24n1491_001:1089b14_8",
        "context_with_next_sentence": true
    },
    {
        "source_sentence": "」舍利弗言：",
        "from": "T24n1491_001:1089b14_14",
        "context_with_next_sentence": true
    },
    {
        "source_sentence": "「甚多，世尊！",
        "from": "T24n1491_001:1089b14_21",
        "context_with_next_sentence": true
    },
    {
        "source_sentence": "甚多，善逝！",
        "from": "T24n1491_001:1089b15_4",
        "context_with_next_sentence": true
    },
    {
        "source_sentence": "」「是故舍利弗！",
        "from": "T24n1491_001:1089b15_12",
        "context_with_next_sentence": true
    },
    {
        "source_sentence": "若善男子、善女人受持此經，所得功德復多於彼，願此功德為阿耨多羅三藐三菩提，此功德比先功德，百分千萬億分，乃至算數譬喻所不能及。",
        "from": "T24n1491_001:1089b18_16",
        "context_with_next_sentence": true
    },
    {
        "source_sentence": "何以故？",
        "from": "T24n1491_001:1089b19_1",
        "context_with_next_sentence": true
    },
    {
        "source_sentence": "舍利弗！",
        "from": "T24n1491_001:1089b19_5",
        "context_with_next_sentence": true
    },
    {
        "source_sentence": "善男子、善女人信此經，勸請十方諸佛為轉法輪，如我所說法施勝於財施！",
        "from": "T24n1491_001:1089b20_17",
        "context_with_next_sentence": true
    },
    {
        "source_sentence": "」爾時四眾一萬人俱從坐起，皆偏袒右肩，右膝著地，合掌向佛，而說此言：",
        "from": "T24n1491_001:1089b22_12",
        "context_with_next_sentence": true
    },
    {
        "source_sentence": "「世尊！",
        "from": "T24n1491_001:1089b22_16",
        "context_with_next_sentence": true
    },
    {
        "source_sentence": "我等當受持此經，為人廣說當信。",
        "from": "T24n1491_001:1089b23_10",
        "context_with_next_sentence": true
    },
    {
        "source_sentence": "何以故？",
        "from": "T24n1491_001:1089b23_14",
        "context_with_next_sentence": true
    },
    {
        "source_sentence": "世尊我等欲得阿耨多羅三藐三菩提！",
        "from": "T24n1491_001:1089b24_10",
        "context_with_next_sentence": true
    },
    {
        "source_sentence": "我當成就如是善根、如是善法！",
        "from": "T24n1491_001:1089b25_6",
        "context_with_next_sentence": true
    },
    {
        "source_sentence": "」是時帝釋天王散以天花，供養世尊及此經法，而說此言：",
        "from": "T24n1491_001:1089b26_11",
        "context_with_next_sentence": true
    },
    {
        "source_sentence": "「世尊！",
        "from": "T24n1491_001:1089b26_15",
        "context_with_next_sentence": true
    },
    {
        "source_sentence": "此經有大功德，為增長諸菩薩善根，為滅業障。",
        "from": "T24n1491_001:1089b27_16",
        "context_with_next_sentence": true
    },
    {
        "source_sentence": "」是時佛告帝釋：",
        "from": "T24n1491_001:1089b28_3",
        "context_with_next_sentence": true
    },
    {
        "source_sentence": "「如是，如是！",
        "from": "T24n1491_001:1089b28_10",
        "context_with_next_sentence": true
    },
    {
        "source_sentence": "憍尸迦！",
        "from": "T24n1491_001:1089b28_14",
        "context_with_next_sentence": true
    },
    {
        "source_sentence": "何以故？",
        "from": "T24n1491_001:1089b28_18",
        "context_with_next_sentence": true
    },
    {
        "source_sentence": "天王！",
        "from": "T24n1491_001:1089b28_21",
        "context_with_next_sentence": true
    },
    {
        "source_sentence": "我念過去阿僧祇劫，是時有大光聚如來、應供、正遍知出現於世。",
        "from": "T24n1491_001:1089c01_6",
        "context_with_next_sentence": true
    },
    {
        "source_sentence": "天王！",
        "from": "T24n1491_001:1089c01_9",
        "context_with_next_sentence": true
    },
    {
        "source_sentence": "大光聚如來、應供、正遍知，壽六十八億歲，初始說法有百千萬億弟子，彼一切皆阿羅漢盡諸有漏；",
        "from": "T24n1491_001:1089c03_13",
        "context_with_next_sentence": true
    },
    {
        "source_sentence": "第二說法有九十九千億弟子，亦皆漏盡得阿羅漢；",
        "from": "T24n1491_001:1089c04_16",
        "context_with_next_sentence": true
    },
    {
        "source_sentence": "第三說法有九十八億百千弟子，諸漏已盡，得阿羅漢。",
        "from": "T24n1491_001:1089c06_2",
        "context_with_next_sentence": true
    },
    {
        "source_sentence": "天王！",
        "from": "T24n1491_001:1089c06_5",
        "context_with_next_sentence": true
    },
    {
        "source_sentence": "彼大光明聚如來、應供、正遍知，為一切世間諸天、梵王、沙門、婆羅門故，住經六十八億歲。",
        "from": "T24n1491_001:1089c08_4",
        "context_with_next_sentence": true
    },
    {
        "source_sentence": "是時帝釋天王及四眾，從光明聚如來受持此經，為多利益一切世間，為成阿耨多羅三藐三菩提。",
        "from": "T24n1491_001:1089c10_8",
        "context_with_next_sentence": true
    },
    {
        "source_sentence": "「復有一天女，名竭伽陀，受持此經，發阿耨多羅三藐三菩提心，厭離女人，得丈夫身，常生人、天之中，不經惡趣，八萬四千世作轉輪王。",
        "from": "T24n1491_001:1089c13_8",
        "context_with_next_sentence": true
    },
    {
        "source_sentence": "憍尸迦！",
        "from": "T24n1491_001:1089c13_12",
        "context_with_next_sentence": true
    },
    {
        "source_sentence": "於汝意云何，至此彼竭伽陀女人豈異人乎？",
        "from": "T24n1491_001:1089c14_12",
        "context_with_next_sentence": true
    },
    {
        "source_sentence": "即我身是。",
        "from": "T24n1491_001:1089c14_17",
        "context_with_next_sentence": true
    },
    {
        "source_sentence": "我昔於億百千世界值無數佛，同名光明聚如來，於彼佛所悉聞此經。",
        "from": "T24n1491_001:1089c16_10",
        "context_with_next_sentence": true
    },
    {
        "source_sentence": "若善男子、善女人聞此如來名，必定當得大般涅槃。",
        "from": "T24n1491_001:1089c17_13",
        "context_with_next_sentence": true
    },
    {
        "source_sentence": "若有女人聞此光明聚如來名者，當轉女身，壽命終時，無有疑亂，不更受女身。",
        "from": "T24n1491_001:1089c19_9",
        "context_with_next_sentence": true
    },
    {
        "source_sentence": "憍尸迦！",
        "from": "T24n1491_001:1089c19_13",
        "context_with_next_sentence": true
    },
    {
        "source_sentence": "此經大功德恩，能攝受諸菩薩摩訶薩善根，能滅諸業障礙。",
        "from": "T24n1491_001:1089c20_18",
        "context_with_next_sentence": true
    },
    {
        "source_sentence": "」是時帝釋白佛言：",
        "from": "T24n1491_001:1089c21_7",
        "context_with_next_sentence": true
    },
    {
        "source_sentence": "「世尊！",
        "from": "T24n1491_001:1089c21_11",
        "context_with_next_sentence": true
    },
    {
        "source_sentence": "當何名此經？",
        "from": "T24n1491_001:1089c21_17",
        "context_with_next_sentence": true
    },
    {
        "source_sentence": "云何受持？",
        "from": "T24n1491_001:1089c22_1",
        "context_with_next_sentence": true
    },
    {
        "source_sentence": "」是時佛告帝釋：",
        "from": "T24n1491_001:1089c22_9",
        "context_with_next_sentence": true
    },
    {
        "source_sentence": "「憍尸迦！",
        "from": "T24n1491_001:1089c22_14",
        "context_with_next_sentence": true
    },
    {
        "source_sentence": "此經名『滅業障礙』，汝當受持；",
        "from": "T24n1491_001:1089c23_4",
        "context_with_next_sentence": true
    },
    {
        "source_sentence": "亦名『菩薩藏』，汝當受持；",
        "from": "T24n1491_001:1089c23_17",
        "context_with_next_sentence": true
    },
    {
        "source_sentence": "亦名『斷一切疑』，如是受持。",
        "from": "T24n1491_001:1089c24_8",
        "context_with_next_sentence": true
    },
    {
        "source_sentence": "」佛說經已，帝釋、天王及長老舍利弗、比丘眾，及諸菩薩、天、人、阿修羅、乾闥婆，一切世間聞佛所說，歡喜奉行。",
        "from": "T24n1491_001:1089c26_15",
        "context_with_next_sentence": true
    },
    {
        "source_sentence": "菩薩藏經",
        "from": "T24n1491_001:1089c27_100",
        "context_with_next_sentence": false
    }
]