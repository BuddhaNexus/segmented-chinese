{
    "T21n1387_001:0906a14_0": "佛說栴檀香身陀羅尼經",
    "T21n1387_001:0906a16_0": "西天譯經三藏朝散大夫試光祿卿",
    "T21n1387_001:0906a17_0": "明教大師臣法賢奉　詔譯",
    "T21n1387_001:0906a18_0": "爾時世尊告阿難言。",
    "T21n1387_001:0906a18_1": "有陀羅尼名栴檀香身。",
    "T21n1387_001:0906a19_0": "是陀羅尼有大威力。",
    "T21n1387_001:0906a19_1": "能與眾生廣大福聚。",
    "T21n1387_001:0906a19_2": "若復有人得此陀羅尼。",
    "T21n1387_001:0906a20_3": "發至誠心讀誦受持堅固不退。",
    "T21n1387_001:0906a21_4": "是人所有極重宿業悉得消滅。",
    "T21n1387_001:0906a21_5": "當來獲得殊勝果報。",
    "T21n1387_001:0906a22_6": "又復有人欲見觀自在菩薩者。",
    "T21n1387_001:0906a23_7": "先於清淨之處持誦精熟。",
    "T21n1387_001:0906a23_8": "然後擇吉祥日。",
    "T21n1387_001:0906a24_0": "日初出時用白檀香塗曼拏羅。",
    "T21n1387_001:0906a24_1": "於中焚栴檀香獻殊妙花。",
    "T21n1387_001:0906a25_2": "即起首誦陀羅尼八千遍。",
    "T21n1387_001:0906a25_3": "得數滿已即於曼拏羅前。",
    "T21n1387_001:0906a26_4": "鋪吉祥草虔心而臥。",
    "T21n1387_001:0906a26_5": "如是經於七日。",
    "T21n1387_001:0906a27_6": "即得菩薩出現本身。",
    "T21n1387_001:0906a27_7": "令持誦人所求成就。",
    "T21n1387_001:0906a28_8": "又復有人以業報故。",
    "T21n1387_001:0906a28_9": "身患[病丙+來]病及惡瘡癬。",
    "T21n1387_001:0906a29_10": "即於佛前誦陀羅尼三遍。",
    "T21n1387_001:0906a29_11": "加持瞿摩夷及香泥。",
    "T21n1387_001:0906b01_12": "作曼拏羅供養佛已。",
    "T21n1387_001:0906b01_13": "然取曼拏羅香泥塗於已身。",
    "T21n1387_001:0906b02_14": "所患瘡癩速得除瘥。",
    "T21n1387_001:0906b02_15": "乃至宿業亦得除滅。",
    "T21n1387_001:0906b03_16": "即說陀羅尼曰。",
    "T21n1387_001:0906b04_0": "那莫室贊(二合)那曩(引)誐野(一)怛他(引)誐多(引)野(二)阿囉曷(二合)帝(引)三藐訖三(二合)沒馱(引)野(三)那莫室贊(二合)捺囉(二合)鉢囉(二合)婆(引)嚩(引)野(四)酤摩囉部(引)多(引)野(五)那莫阿(引)哥(引)舍誐哩婆(二合引)野(六)冒地薩埵(引)野(七)摩賀(引)薩埵(引)野(八)那莫阿(引)哩也(二合引)嚩路吉帝(引)說囉(引)野(九)冒地薩埵(引)野(十)摩賀(引)薩埵(引)野(十一)摩賀(引)哥(引)嚕尼哥(引)野(十二)阿(引)哩也(二合引)嚩路吉帝(引)說囉寫(上)阿提瑟姹(二合引)儞(引)那(十三)儞(引)舍曳賒(引)彌(十四)怛[寧*也]他(引十五)尾誐底摩哩(引)唧計(引十六)訥哩馱(二合)摩彌(引十七)訥囉(引)努鉢囉(二合)尾瑟致(二合引十八)贊捺曩(引)誐[口*爾](引十九)三滿多波哩輸達儞(二十)秫馱尸梨(引二十一)佐(引)哩怛囉(二合)嚩底(二十二)摩賀(引)鉢囉(二合)多(引)閉(引二十三)薩哩嚩(二合)沒馱阿提瑟致(二合)帝(引二十四)婆誐嚩底(二十五)播(引)波尾那(引)囉儞娑嚩(二合引)賀(引二十六)爾時阿難聞佛說此大陀羅尼已。",
    "T21n1387_001:0906b20_1": "歡喜信受禮佛而退。",
    "T21n1387_001:0906b22_0": "佛說栴檀香身陀羅尼經"
}