{
    "T01n0095_001:0918b20_0": ".[~.,.]",
    "T01n0095_001:0918b21_0": "佛說蟻喻經",
    "T01n0095_001:0918b23_0": "西天譯經三藏朝奉大夫試光祿卿",
    "T01n0095_001:0918b24_0": "傳法大師賜紫臣施護奉　詔譯",
    "T01n0095_001:0918b25_0": "爾時，世尊放大光明普照耀已，告苾芻眾言：「汝等當知！",
    "T01n0095_001:0918b26_1": "於一時中有諸蟻聚，夜中出煙，晝日火然。",
    "T01n0095_001:0918b27_2": "有一婆羅門，見是事已，乃作是言：『若有執持快利刀者，必能破散其聚。』",
    "T01n0095_001:0918b28_3": "如是言已，次復見一大龜，其婆羅門亦作是言：『若有執持快利刀者，必能破壞。』",
    "T01n0095_001:0918c01_4": "次見諸水母蟲，次見一水蛭蟲，次見諸阿西蘇那蟲，次見一大蛇，次見一挼陀鉢他蟲，次見一[昝-人+几]哥嚩吒蟲，其婆羅門見彼諸蟲已，皆如前言。",
    "T01n0095_001:0918c04_5": "最後見一大龍，婆羅門言：『如我所見，其事云何？",
    "T01n0095_001:0918c05_6": "唯佛世尊悉能了知。』",
    "T01n0095_001:0918c06_7": "即時往詣一苾芻所，具陳上事，復言：『苾芻！",
    "T01n0095_001:0918c07_8": "汝以此事為我問佛，使我疑心而得開曉，如佛所說我當憶持。",
    "T01n0095_001:0918c08_9": "何以故？",
    "T01n0095_001:0918c08_10": "苾芻！",
    "T01n0095_001:0918c08_11": "我不見彼天人世間沙門婆羅門眾中，有以此義能問佛者，是故不能使諸疑心而得開曉。』",
    "T01n0095_001:0918c10_12": "「時彼苾芻即如其言，來詣我所，到已禮足退住一面。",
    "T01n0095_001:0918c12_13": "具陳上事已復發問言：『如婆羅門所見蟻聚，其事云何？",
    "T01n0095_001:0918c13_14": "夜中出煙、晝日火然，此復云何？",
    "T01n0095_001:0918c14_15": "又見大龜、水母蟲、水蛭蟲、阿西蘇那蟲、大蛇、挼陀鉢他蟲、[昝-人+几]哥嚩吒蟲、大龍，此等所見皆是何相？",
    "T01n0095_001:0918c16_16": "即彼婆羅門復是何人？",
    "T01n0095_001:0918c16_17": "何故名為利刀破散？",
    "T01n0095_001:0918c17_18": "願佛為說。』",
    "T01n0095_001:0918c17_19": "「諸苾芻！",
    "T01n0095_001:0918c17_20": "我時謂彼苾芻言：『其蟻聚者，即是一切眾生五蘊聚身。",
    "T01n0095_001:0918c18_21": "夜中出煙者，即是眾生起諸尋伺。",
    "T01n0095_001:0918c19_22": "晝日火然者，即是眾生隨所尋伺起身語業。",
    "T01n0095_001:0918c20_23": "大龜者，即是五鄣染法。",
    "T01n0095_001:0918c21_24": "水母蟲者，即是忿恚。",
    "T01n0095_001:0918c21_25": "水蛭蟲者，即是慳嫉。",
    "T01n0095_001:0918c22_26": "阿西蘇那蟲者，即是五欲之法。",
    "T01n0095_001:0918c22_27": "蛇者，即是無明。",
    "T01n0095_001:0918c23_28": "挼陀鉢他蟲者，是疑惑。",
    "T01n0095_001:0918c23_29": "[昝-人+几]哥嚩吒蟲者，是我慢。",
    "T01n0095_001:0918c24_30": "龍者，即是諸阿羅漢。",
    "T01n0095_001:0918c24_31": "婆羅門者，即是如來、應供、正等正覺。",
    "T01n0095_001:0918c25_32": "快利者，即是有智之人。",
    "T01n0095_001:0918c26_33": "刀者，即是智慧。",
    "T01n0095_001:0918c26_34": "破散者，即是發起精進勝行。』",
    "T01n0095_001:0918c27_35": "「諸苾芻！",
    "T01n0095_001:0918c27_36": "於汝意云何？",
    "T01n0095_001:0918c27_37": "彼所見相以要言之，即是一切眾生五蘊聚身羯邏藍等，父母不淨之所出生，四大合成，虛假色相，麁惡劣弱，積集苦惱畢竟破壞。",
    "T01n0095_001:0919a01_38": "而諸眾生不能覺知，於晝夜中起諸尋伺，而身語業不善施作，五鄣煩惱之所覆蔽，耽著五欲，增長無明，生我慢心，於諸聖法疑惑不決，忿恚慳嫉，念念發起，不求解脫。",
    "T01n0095_001:0919a05_39": "是故如來、應供、正等正覺，欲令諸有智者發精進行，修習智慧，斷諸煩惱，趣證聖果。",
    "T01n0095_001:0919a07_40": "汝諸苾芻！",
    "T01n0095_001:0919a07_41": "已盡諸漏證阿羅漢果，故說如龍。",
    "T01n0095_001:0919a09_0": "「復次，諸苾芻！",
    "T01n0095_001:0919a09_1": "過去未來諸佛世尊，悲愍利樂一切眾生，欲令斷諸煩惱趣證聖果，為諸聲聞廣說是義。",
    "T01n0095_001:0919a11_2": "我於今日亦如諸佛，乃以此緣為汝宣說。",
    "T01n0095_001:0919a12_3": "汝諸苾芻！",
    "T01n0095_001:0919a12_4": "憶念是事，當於曠野空舍、山間樹下、巖穴菴室諸寂靜處，諦心思惟觀察是義，無令放逸生退轉心，亦復轉為他人開示教導，普令修習得大利樂。」",
    "T01n0095_001:0919a16_0": "爾時世尊為諸苾芻如是說已，而諸苾芻，皆悉信受。",
    "T01n0095_001:0919a18_0": "佛說蟻喻經"
}