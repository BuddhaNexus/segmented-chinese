{
    "T11n0310_033:0181b02_0": "大寶積經卷第三十三",
    "T11n0310_033:0181b04_0": "唐天竺三藏菩提流志譯",
    "T11n0310_033:0181b05_0": "出現光明會第十一之四",
    "T11n0310_033:0181b06_0": "「世尊入城時，　　無量諸眾生，　聞空中所說，　　得眼盡邊智。",
    "T11n0310_033:0181b08_0": "　世尊入城時，　　無量諸眾生，　聞空中所說，　　了知眼自性，　畢竟空無我，　　皆獲眼清淨。",
    "T11n0310_033:0181b11_0": "　耳鼻舌身心，　　色聲香味觸，　乃至音聲名，　　一切皆如是。",
    "T11n0310_033:0181b13_0": "　貪瞋癡忿慢，　　慳嫉誑貢高，　乃至於放逸，　　當知亦復然。",
    "T11n0310_033:0181b15_0": "　世尊入城時，　　無量眾生類，　於上虛空中，　　聞佛種種名：　或聞滅壞貪，　　無有等比名；　或聞滅壞瞋，　　利益世間名；　或聞了愚癡，　　摧伏憍慢名；　或聞示世間，　　寂靜導師名；　或聞現智慧，　　利益世間名；　或聞現方便，　　饒益眾生名；　或聞降伏魔，　　無有懟恨名；　或聞以教法，　　示現解脫名；　或聞廣度脫，　　諸苦眾生名；　或聞人中尊，　　運濟世間名；　聞是諸名已，　　皆得眼清淨。",
    "T11n0310_033:0181b28_0": "　虛空及海水，　　乃至於須彌，　一切皆可量，　　佛智無窮盡。",
    "T11n0310_033:0181c01_0": "「若於眼盡得決定，　　成就法身不為難，　若能成就勝法身，　　當獲無邊總持智。",
    "T11n0310_033:0181c03_0": "　若獲無邊總持智，　　彼悟無量諸契經，　若悟無量諸契經，　　於佛神通不難得。",
    "T11n0310_033:0181c05_0": "　若於眼生得決定，　　成就法身不為難，　若能成就勝法身，　　當獲無邊總持智。",
    "T11n0310_033:0181c07_0": "　若獲無邊總持智，　　彼悟無量諸契經，　若悟無量諸契經，　　於佛神通不難得。",
    "T11n0310_033:0181c09_0": "　如是耳鼻舌身心，　　色聲香味并觸法，　乃至音聲及名等，　　當知一切亦復然。",
    "T11n0310_033:0181c11_0": "　爾時大地皆震動，　　大海諸山亦如是，　阿修羅眾及諸天，　　一切皆悉生歡喜。",
    "T11n0310_033:0181c13_0": "　魔及魔軍摧諂曲，　　咸求成就佛莊嚴，　諸天各處妙宮殿，　　淨心歡喜相慶言：　導師今已出世間，　　為利一切人天眾。",
    "T11n0310_033:0181c16_0": "　地居天眾在本宮，　　亦以淨心相慶慰，　善哉導師今出現，　　普為世間安樂因。",
    "T11n0310_033:0181c18_0": "　空行天眾聞是言，　　咸皆歡喜生淨信，　以悅意聲稱歎佛，　　導師出現利世間。",
    "T11n0310_033:0181c20_0": "　四王天眾聞是言，　　咸皆歡喜生淨信，　以殊勝音稱歎佛，　　導師出現利世間。",
    "T11n0310_033:0181c22_0": "　忉利天眾聞是言，　　咸皆歡喜生淨信，　以殊勝音稱歎佛，　　導師出現利世間。",
    "T11n0310_033:0181c24_0": "　夜摩天眾聞是言，　　咸皆歡喜生淨信，　以殊勝音稱歎佛，　　導師出現利世間。",
    "T11n0310_033:0181c26_0": "　我等當發菩提心，　　志求如來無上智，　依止天人最勝尊，　　度脫一切眾生類。",
    "T11n0310_033:0181c28_0": "　兜率天眾聞是言，　　咸皆歡喜生淨信，　以殊勝音稱歎佛，　　導師出現利世間。",
    "T11n0310_033:0182a01_0": "　如來往昔俱胝劫，　　修習無邊殊勝行，　示苦眾生安隱道，　　令超生死證涅槃。",
    "T11n0310_033:0182a03_0": "　化樂天眾聞是言，　　咸皆歡喜生淨信，　以殊勝音稱歎佛，　　導師出現利世間。",
    "T11n0310_033:0182a05_0": "　他化天眾聞是言，　　咸皆歡喜生淨信，　以微妙聲稱讚佛，　　導師出現利世間。",
    "T11n0310_033:0182a07_0": "　如來已度於生死，　　降伏眾魔并外道，　成就無上佛菩提，　　拯濟群生登彼岸。",
    "T11n0310_033:0182a09_0": "　諸梵天眾聞是言，　　咸皆歡喜生淨信，　以微妙聲稱讚佛，　　導師出現利世間。",
    "T11n0310_033:0182a11_0": "　如是展轉聲遞聞，　　諸梵眷屬皆欣慶，　導師出現利世間，　　魔軍怖畏懷憂戚。",
    "T11n0310_033:0182a13_0": "　上至有頂諸天眾，　　聞佛出現利世間，　如是展轉聲遍聞，　　修羅損減天增長，　惡魔宮殿悉空虛，　　諸天眷屬皆充滿，　以無畏力降邪眾，　　速成最勝大菩提。",
    "T11n0310_033:0182a17_0": "　如是剎那天遍知，　　世尊出現利群品，　善哉世間開導者，　　以清淨眼施眾生。",
    "T11n0310_033:0182a19_0": "「世尊入城時，　　貪欲逼惱者，　聞說不淨觀，　　貪欲滅無餘。",
    "T11n0310_033:0182a21_0": "　世尊入城時，　　瞋恚逼惱者，　聞說慈悲法，　　瞋恚滅無餘。",
    "T11n0310_033:0182a23_0": "　世尊入城時，　　愚癡逼惱者，　聞說智慧法，　　愚癡滅無餘。",
    "T11n0310_033:0182a25_0": "　世尊入城時，　　憍慢逼惱者，　聞說離慢法，　　憍慢滅無餘。",
    "T11n0310_033:0182a27_0": "　世尊入城時，　　嫉妬逼惱者，　聞說離嫉法，　　嫉妬滅無餘。",
    "T11n0310_033:0182a29_0": "　世尊入城時，　　忿怒逼惱者，　聞說離忿法，　　忿怒滅無餘。",
    "T11n0310_033:0182b02_0": "　世尊入城時，　　慳悋逼惱者，　聞說離慳法，　　慳悋滅無餘。",
    "T11n0310_033:0182b04_0": "　若修調伏行，　　聞此無邊法，　便入多聞海，　　成就總持門。",
    "T11n0310_033:0182b06_0": "　又聞空中說，　　以華供養佛，　成就勝功德，　　大悲神變說。",
    "T11n0310_033:0182b08_0": "　又聞空中說，　　讚歎如來身，　生處及種族，　　言音悉殊勝。",
    "T11n0310_033:0182b10_0": "　如彼眾生趣，　　神通隨類說，　眼耳鼻舌身，　　若色若聲等，　屈伸或俯仰，　　所現皆殊勝。",
    "T11n0310_033:0182b13_0": "　如來超世間，　　而作世燈炬，　示現諸色像，　　皆佛神通力。",
    "T11n0310_033:0182b15_0": "　凡夫樂著色，　　為現種種身，　隨彼眾生類，　　說色無堅固。",
    "T11n0310_033:0182b17_0": "　若人多執著，　　如來現神力，　隨彼器非器，　　為說相違法。",
    "T11n0310_033:0182b19_0": "　眾生無量世，　　未曾供養佛，　剛強難調伏，　　為說於地獄。",
    "T11n0310_033:0182b21_0": "　若人迷業道，　　依見樂戲論，　世尊令彼聞，　　息見戲論聲。",
    "T11n0310_033:0182b23_0": "　又聞空中說，　　眼性決定空，　無來亦無去，　　無相無所有。",
    "T11n0310_033:0182b25_0": "　又百千眾生，　　聞空中演說，　肉眼及慧眼，　　乃至於法眼。",
    "T11n0310_033:0182b27_0": "　世尊神變力，　　聞說戒定聲，　智慧及解脫，　　解脫知見聲。",
    "T11n0310_033:0182b29_0": "　眾生若干種，　　如應現神變，　以隨類言音，　　演說真實法。",
    "T11n0310_033:0182c02_0": "　若有諸眾生，　　樂修施戒忍，　神通隨類說，　　施戒忍辱聲。",
    "T11n0310_033:0182c04_0": "　世尊神變力，　　隨眾生根性，　皆為廣分別，　　令受持演說。",
    "T11n0310_033:0182c06_0": "　世尊神變力，　　聞說蘊界處，　縛解若遠近，　　地位差別相。",
    "T11n0310_033:0182c08_0": "　又聞說諸地，　　無量智光明，　亦聞煩惱習，　　有離有非離。",
    "T11n0310_033:0182c10_0": "　世尊神變力，　　聞說人天性，　由業果不同，　　受生有差別。",
    "T11n0310_033:0182c12_0": "　或於女人眾，　　化女莊嚴身，　空聲說厭離，　　聞者除貪欲。",
    "T11n0310_033:0182c14_0": "　若於舍利子，　　深心有淨信，　大悲隨應現，　　為說無上法。",
    "T11n0310_033:0182c16_0": "　拘律陀迦葉，　　劫賓那難陀，　摩訶迦葉波，　　及憍陳如等，　隨彼所愛樂，　　聞說聲聞法。",
    "T11n0310_033:0182c19_0-0": "　天及阿修羅，　　及諸夜叉眾，　毘婁迦眷屬，　　無量鳩槃荼，　以佛神力聞，　　陀羅弭拏呪：「一致徙(一)　畢致徙(二)　瑿囉(上)蘇(上)瑿囉(三)　污囊(上)徙(四)　曼(去)囊(上)徙(五)　污企(上)(六)　阿怒企(上)(七)　阿乞差羅忙囊夷(八)　陀囉尼儞瑟咤儞名(上)(九)　多迦儞(十)　伊(上)",
    "T11n0310_033:0182c19_0-1": "名滿多囉(十一)　儞呵(上、引)囉(十二)　阿不唎步底(十三)　儞囉阿(去)察囉(十四)　微耶乞里夜帝(十五)　阿(去)察囉縛囉耳帝(十六)　迦(上)羅嚩呬(去)寧(十七)　薩攘微蛇呢底攘曩(十八)　鉢囉舍薩帝舍薩多(十九)　鉢囉舍薩多(二十)　多囉[薩/女]多部名(上)(二十一)　暗嚩囉暗嚩囉(二十二)",
    "T11n0310_033:0182c19_0-2": "　麗羅嚩曩室者(二十三)　質多微嚩耳多(二十四)　質多阿難(上)多(二十五)　烏閉囉呵嚩耳多部名(上)(二十六)　囊南(上)(二十七)　迦(上)尼(上)阿迦(上)尼(上)微嚩耳多(二十八)　室麗瑟咤(二十九)　阿麼羅寧麼羅(三十)　弗(奔沒反)理底曩囉始者(三十一)　呵呵里(三十二)　摩摩(上)里(三十三)",
    "T11n0310_033:0182c19_0-3": "　吠囉妮(三十四)　底瑟咤(三十五)　斫芻怩呵囉(三十六)　烏地哩多嚩枳(三十七)　安吒哩(三十八)　句吒哩(三十九)　計都(四十)　蘇計都(四十一)　素頗囉嬭(四十二)　迦囉嬭(四十三)　句素磨(上)儞曳(四十四)　迦迦[口*((禾*ㄉ)/牛)](四十五)　却佉[口*((禾*ㄉ)/牛)](四十六)　",
    "T11n0310_033:0182c19_0-4": "嗚般羅暮[口*((禾*ㄉ)/牛)](四十七)　底瑟咤呬(四十八)　陀羅尼(四十九)　那伽昵呵囉(五十)　般囉羅也底(五十一)　阿底般囉羅也底(五十二)　頞哆囉般提(五十三)　安多囉多嚩地失遮(五十四)　呵呬哩(五十五)　摩佉里(五十六)　瑿妮三婆(去)[口*((禾*ㄉ)/牛)](五十七)　底瑟咤呬(五十八)",
    "T11n0310_033:0182c19_0-5": "　陀羅妮(五十九)　[況*鳥](多霖反)蒲盧若提(六十)「又以毘沙門，　　提頭賴吒等，　無數殊妙聲，　　說真實呪法。",
    "T11n0310_033:0183a17_0": "　如是無量聲，　　善逝神通說，　神通無有量，　　所說亦無邊。",
    "T11n0310_033:0183a19_0": "　或於無佛剎，　　遊戲神通力，　佛身眾圍繞，　　亦如今所見。",
    "T11n0310_033:0183a21_0": "　於不思議剎，　　現無量變化，　初生行七步，　　捨王位出家，　道場成正覺，　　思惟所得法，　為眾轉法輪，　　示現入涅槃，　及以神變力，　　演說種種法，　令無量眾生，　　成就殊勝智。",
    "T11n0310_033:0183a27_0": "　爾時大悲現，　　諸梵眾圍繞，　為說修慈法，　　增廣於慈心。",
    "T11n0310_033:0183a29_0": "　爾時大悲現，　　諸天眾圍繞，　為說四攝法，　　增廣四攝行。",
    "T11n0310_033:0183b02_0": "　爾時大悲現，　　諸龍眾圍繞，　為說瞋恚過，　　令捨瞋恚心。",
    "T11n0310_033:0183b04_0": "　爾時大悲現，　　夜叉眾圍繞，　為說損害過，　　令捨損害心。",
    "T11n0310_033:0183b06_0": "　爾時大悲現，　　修羅眾圍繞，　為說鬪諍過，　　稱讚修忍心。",
    "T11n0310_033:0183b08_0": "　爾時大悲現，　　迦樓羅圍繞，　為說乖違過，　　稱讚和合心。",
    "T11n0310_033:0183b10_0": "　爾時大悲現，　　乾闥婆圍繞，　以無邊愛語，　　稱讚於如來。",
    "T11n0310_033:0183b12_0": "　爾時大悲現，　　摩睺眾圍繞，　呵毀外道法，　　稱讚如來教。",
    "T11n0310_033:0183b14_0": "　爾時大悲現，　　鬼神眾圍繞，　廣稱讚如來，　　希有諸功德。",
    "T11n0310_033:0183b16_0": "　大悲現神變，　　令百千眾生，　聞說眼盡邊，　　究竟能通達。",
    "T11n0310_033:0183b18_0": "　大悲現神變，　　令百千眾生，　聞說眼生邊，　　究竟能通達。",
    "T11n0310_033:0183b20_0": "　大悲現神變，　　令百千眾生，　聞說眼邊際，　　究竟能通達。",
    "T11n0310_033:0183b22_0": "　大悲現神變，　　令百千眾生，　聞說眼流轉，　　究竟能通達。",
    "T11n0310_033:0183b24_0": "　大悲現神變，　　令百千眾生，　聞說眼寂靜，　　究竟能通達。",
    "T11n0310_033:0183b26_0": "　大悲現神變，　　令百千眾生，　聞說眼無有，　　究竟能通達。",
    "T11n0310_033:0183b28_0": "　大悲現神變，　　令百千眾生，　聞說眼無生，　　究竟能通達。",
    "T11n0310_033:0183c01_0": "　大悲現神變，　　令百千眾生，　聞說眼寂滅，　　究竟能通達。",
    "T11n0310_033:0183c03_0": "　大悲現神變，　　令百千眾生，　聞說眼無我，　　究竟能通達。",
    "T11n0310_033:0183c05_0": "　大悲現神變，　　令百千眾生，　聞說眼無人，　　究竟能通達。",
    "T11n0310_033:0183c07_0": "　大悲現神變，　　令百千眾生，　聞眼無眾生，　　究竟能通達。",
    "T11n0310_033:0183c09_0": "　大悲現神變，　　令百千眾生，　聞眼無命者，　　究竟能通達。",
    "T11n0310_033:0183c11_0": "　大悲現神變，　　令百千眾生，　聞眼無養育，　　究竟能通達。",
    "T11n0310_033:0183c13_0": "　大悲現神變，　　廣為諸眾生，　呵責於世智，　　不令起愛著。",
    "T11n0310_033:0183c15_0": "　大悲現神變，　　廣為諸眾生，　呵責於世利，　　讚無為功德。",
    "T11n0310_033:0183c17_0": "　大悲現神變，　　廣為諸眾生，　呵責有漏智，　　讚諸無漏慧。",
    "T11n0310_033:0183c19_0": "　大悲現神變，　　廣為諸眾生，　呵責世間禪，　　稱揚出世定。",
    "T11n0310_033:0183c21_0": "　大悲現神變，　　廣為諸眾生，　呵責有漏戒，　　讚無漏學處。",
    "T11n0310_033:0183c23_0": "　大悲現神變，　　廣為諸眾生，　呵責小心過，　　稱揚大心德。",
    "T11n0310_033:0183c25_0": "　大悲現神變，　　稱讚修身戒，　乃至於心慧，　　無漏無所依。",
    "T11n0310_033:0183c27_0": "　大悲現神變，　　稱讚滅苦道，　樂著戲論人，　　諸佛所呵責。",
    "T11n0310_033:0183c29_0": "　大悲現神變，　　廣為諸眾生，　分別眼斷過，　　開示寂滅相。",
    "T11n0310_033:0184a02_0": "　耳鼻舌身心，　　色聲香味觸，　乃至音聲名，　　一切皆如是。",
    "T11n0310_033:0184a04_0": "　大悲現神變，　　廣為諸眾生，　盛年少壯者，　　示以無邊過。",
    "T11n0310_033:0184a06_0": "　大悲現神變，　　廣為諸眾生，　生處憍逸者，　　示以無邊過。",
    "T11n0310_033:0184a08_0": "　大悲現神變，　　廣為諸眾生，　種姓憍逸者，　　示以無邊過。",
    "T11n0310_033:0184a10_0": "　大悲現神變，　　廣為諸眾生，　受用放逸者，　　示以無邊過。",
    "T11n0310_033:0184a12_0": "　大悲現神變，　　廣為諸眾生，　自在放逸者，　　示以無邊過。",
    "T11n0310_033:0184a14_0": "　大悲現神變，　　廣為諸眾生，　於色放逸者，　　示以無邊過。",
    "T11n0310_033:0184a16_0": "　大悲現神變，　　廣為諸眾生，　女人放逸者，　　示以無邊過。",
    "T11n0310_033:0184a18_0": "　大悲現神變，　　廣為諸眾生，　衣服放逸者，　　示以無邊過。",
    "T11n0310_033:0184a20_0": "　大悲現神變，　　廣為諸眾生，　於酒放逸者，　　示以無邊過。",
    "T11n0310_033:0184a22_0": "　大悲現神變，　　廣為諸眾生，　為王放逸者，　　示以無邊過。",
    "T11n0310_033:0184a24_0": "　大悲現神變，　　廣為諸眾生，　於戒放逸者，　　示以無邊過。",
    "T11n0310_033:0184a26_0": "　大悲現神變，　　廣為諸眾生，　智慧放逸者，　　示以無邊過。",
    "T11n0310_033:0184a28_0": "　如是覺神通，　　禪巧增上慢，　財說明眷屬，　　音樂及歌詠，　是名稱讚歎，　　供養并利養。",
    "T11n0310_033:0184b02_0": "　美妙誑諂憍，　　無慚及無愧，　貢高具足慢，　　放逸貪亦然。",
    "T11n0310_033:0184b04_0": "　大悲現神變，　　開示諸眾生，　心意下劣者，　　為說殊勝想。",
    "T11n0310_033:0184b06_0": "　大悲現神變，　　開示諸眾生，　自輕退屈者，　　為說精進力。",
    "T11n0310_033:0184b08_0": "　大悲現神變，　　開示諸眾生，　貪著財物者，　　為說知足法。",
    "T11n0310_033:0184b10_0": "　又化香宮殿，　　及以華宮殿，　皆挾妙樓閣，　　化佛於中坐。",
    "T11n0310_033:0184b12_0": "　又化諸天女，　　住薝蔔華宮，　皆現於半身，　　持華鬘供養。",
    "T11n0310_033:0184b14_0": "　又化諸天女，　　住婆師華宮，　皆現於半身，　　持金鬘供養。",
    "T11n0310_033:0184b16_0": "　又化修羅女，　　住摩利華宮，　皆現於半身，　　持花鬘供養。",
    "T11n0310_033:0184b18_0": "　又化諸天女，　　住青蓮華宮，　皆現於半身，　　稱讚佛功德。",
    "T11n0310_033:0184b20_0": "　又化諸梵天，　　坐真金宮殿，　而現於全身，　　慈聲稱歎佛。",
    "T11n0310_033:0184b22_0": "　又化諸天女，　　種種莊嚴身，　環珮互摚觸，　　出微妙音聲。",
    "T11n0310_033:0184b24_0": "　說諸有為法，　　遷變無堅固，　愚人妄分別，　　不能如實知。",
    "T11n0310_033:0184b26_0": "　如是嚴具聲，　　不從身心出，　無去亦無來，　　亦無有方所，　乃至於色心，　　一切皆如是，　愚者不能思，　　於此生疑惑。",
    "T11n0310_033:0184c01_0": "　如是莊嚴具，　　所出妙音聲，　聞于百千剎，　　解脫無量眾。",
    "T11n0310_033:0184c03_0": "　汝等當觀察，　　導師自然智，　無邊功德身，　　超過愛戲論。",
    "T11n0310_033:0184c05_0": "　寂靜無諸過，　　離見治心翳，　相好以莊嚴，　　身意皆清淨。",
    "T11n0310_033:0184c07_0": "　汝觀佛入城，　　猶如師子步，　鵝王象王行，　　滿足眾生願。",
    "T11n0310_033:0184c09_0": "　成就殊勝福，　　真實相莊嚴，　普令諸眾生，　　瞻仰無厭足。",
    "T11n0310_033:0184c11_0": "　汝觀兩足尊，　　具大慈心者，　雖以少物施，　　獲無量功德。",
    "T11n0310_033:0184c13_0": "　能令諸眾生，　　於多百千劫，　乃至證涅槃，　　果報無窮盡。",
    "T11n0310_033:0184c15_0": "　汝觀兩足尊，　　成就無漏戒，　令諸眾生等，　　恭敬而頂禮。",
    "T11n0310_033:0184c17_0": "　無量諸天眾，　　各捨其宮殿，　不耽樂遊戲，　　親近於導師。",
    "T11n0310_033:0184c19_0": "　汝觀魔及民，　　於佛生信樂，　咸持金柄扇，　　侍奉於左右。",
    "T11n0310_033:0184c21_0": "　五百諸魔子，　　以天悅意華，　共散於如來，　　希求無上慧。",
    "T11n0310_033:0184c23_0": "　曾於過去佛，　　稱讚而供養，　今者遇世尊，　　各各懷欣慶，　亦以無量辯，　　讚歎於如來。",
    "T11n0310_033:0184c26_0": "　爾時有魔子，　　名為捨愛者，　最初稱讚佛，　　能知眼盡邊，　亦了眼生邊，　　乃至寂滅相。",
    "T11n0310_033:0184c29_0": "　又知眼盡等，　　無邊名義句，　以善巧言詞，　　為眾生演說，　而於名義中，　　無著無疑惑。",
    "T11n0310_033:0185a03_0": "　了知無去來，　　無取亦無捨，　自性常空寂，　　遠離於文字，　亦無能受持，　　讀誦修行者。",
    "T11n0310_033:0185a06_0": "　往昔諸如來，　　已曾廣開示，　得以假名字，　　而實無所說。",
    "T11n0310_033:0185a08_0": "　如是自性空，　　超過蘊界處，　無妄無真實，　　亦無處非處，　乃至言語斷，　　心行處亦滅。",
    "T11n0310_033:0185a11_0": "　愚夫著相故，　　見佛有入城，　世尊離諸相，　　愚人妄分別。",
    "T11n0310_033:0185a13_0": "　世尊入城時，　　若人生歡喜，　是則相分別，　　當必懷憂戚，　若離相分別，　　則不見入城，　乃至行動相，　　得無分別慧。",
    "T11n0310_033:0185a17_0": "　若以相見佛，　　則見有入城，　於生轉法輪，　　一切皆分別。",
    "T11n0310_033:0185a19_0": "　若以相見佛，　　乃至生歡喜，　彼人住魔行，　　魔境常現前。",
    "T11n0310_033:0185a21_0": "　若以相見佛，　　當見於變異，　是人懷憂戚，　　智者應憐愍。",
    "T11n0310_033:0185a23_0": "　於法若見得，　　便有失法憂，　於佛若見生，　　則有涅槃苦。",
    "T11n0310_033:0185a25_0": "　若多劫修行，　　了知一切相，　不分別入城，　　亦無涅槃想。",
    "T11n0310_033:0185a27_0": "　若了心相空，　　則住佛行處，　不分別入城，　　亦無涅槃想。",
    "T11n0310_033:0185a29_0": "　若人如是知，　　則見於諸佛，　亦能了性空，　　畢竟無生滅。",
    "T11n0310_033:0185b02_0": "　世尊無量劫，　　修習諸苦行，　為證於性空，　　愚人不能了。",
    "T11n0310_033:0185b04_0": "　世尊入城時，　　百千眾圍繞，　人及非人等，　　淨心而供養。",
    "T11n0310_033:0185b06_0": "　若於剎那頃，　　思惟眼盡邊，　了達諸相空，　　其福復過彼。",
    "T11n0310_033:0185b08_0": "　乃至算數分，　　皆所不能及，　如是眼生邊，　　邊際與流轉，　乃至於寂滅，　　當知亦復然。",
    "T11n0310_033:0185b11_0": "　耳鼻舌身心，　　色聲香味觸，　乃至音聲名，　　一切皆如是。",
    "T11n0310_033:0185b13_0": "「爾時世尊，　　當入城時，　　以足按地，　普皆震動，　　諸山傾靡，　　悉向於佛，　人天為法，　　咸來恭敬。",
    "T11n0310_033:0185b15_1": "　　爾時世尊，　當入城時，　　天主人王、　　阿修羅眾，　并諸夜叉，　　各捨本城，　　來詣佛所，　歡喜供養。",
    "T11n0310_033:0185b18_2": "　　爾時世尊，　　當入城時，　復有無量，　　異類諸鳥，　　鸚鵡孔雀、　迦陵頻伽，　　覩佛如來，　　殊勝功德，　於虛空中，　　歡喜遊戲，　　皆出種種，　微妙音聲。",
    "T11n0310_033:0185b22_3": "　　爾時世尊，　　當入城時，　以佛功德，　　威神力故，　　能令無量，　百千眾生，　　盲者能視、　　聾者能聽，　不完具者，　　令得完具，　　不安樂者，　令得安樂。",
    "T11n0310_033:0185b26_4": "　　爾時世尊，　　當入城時，　於虛空中，　　聞如是說，　　若以諸相，　分別如來，　　是人不名，　　供養於佛，　亦不了知，　　眼盡邊性；　　若離諸相，　殖眾德本，　　則能了知，　　眼盡邊性。",
    "T11n0310_033:0185c02_0": "　以能了知，　　眼盡邊故，　　則能了知，　諸佛功德。",
    "T11n0310_033:0185c03_1": "　　於眼盡邊，　　無有執藏，　於眼生邊，　　無有依止，　　於眼寂靜，　無有動念，　　是人則為，　　見於如來。",
    "T11n0310_033:0185c06_0": "　於眼生邊，　　無有分別，　　於眼邊際，　無有意謂，　　於眼滅壞，　　無有表示，　是人則為，　　見於如來。",
    "T11n0310_033:0185c08_1": "　　於眼無有，　無有染著，　　於眼無生，　　無有攝受，　於眼寂滅，　　無有所執，　　是人則為，　見於如來。",
    "T11n0310_033:0185c11_2": "　　知眼盡故，　　於根修習，　知眼邊故，　　於根決定，　　知眼生故，　於根自在，　　是人則為，　　見於如來。",
    "T11n0310_033:0185c14_0": "　知眼無有，　　於色了達，　　知眼滅壞，　於法觀察，　　知眼無生，　　於道修習，　是人則為，　　見於如來。",
    "T11n0310_033:0185c16_1": "　　如實了知，　眼盡邊故，　　於業差別，　　亦能了知，　以能了知，　　業差別故，　　是人則為，　見於如來。",
    "T11n0310_033:0185c19_2": "　　如實了知，　　眼生邊故，　於苦差別，　　亦能了知，　　以能了知，　苦差別故，　　是人則為，　　見於如來。",
    "T11n0310_033:0185c22_0": "　如實了知，　　眼滅壞故，　　於苦滅壞，　亦能了知，　　以能了知，　　苦滅壞故，　是人則為，　　見於如來。",
    "T11n0310_033:0185c24_1": "　　如實了知，　眼無有故，　　於離諸相，　　亦能了知，　以能了知，　　離諸相故，　　是人則為，　見於如來。",
    "T11n0310_033:0185c27_2": "　　如實了知，　　眼無生故，　於離習氣，　　亦能了知，　　以能了知，　離習氣故，　　是人則為，　　見於如來。",
    "T11n0310_033:0186a01_0": "　又如實知，　　眼無常性，　　於離障礙，　亦能了知，　　以能了知，　　離障礙故，　是人則為，　　見於如來。",
    "T11n0310_033:0186a03_1": "　　又如實知，　眼無文字，　　於佛智力，　　亦能了知，　以能了知，　　佛智力故，　　是人則為，　見於如來。",
    "T11n0310_033:0186a06_2": "　　又如實知，　　眼不來性，　於離諸欲，　　亦能了知，　　以能了知，　離諸欲故，　　是人則為，　　見於如來。",
    "T11n0310_033:0186a09_0": "　又如實知，　　修習禪定，　　於離煩惱，　亦能了知，　　以能了知，　　離煩惱故，　是人則為，　　見於如來。",
    "T11n0310_033:0186a11_1": "　　彼人亦能，　成就如是，　　眼前際智、　　眼無住智、　眼無生智、　　佛神通智、　　眼下劣智、　眼殊勝智、　　智下劣智、　　智清淨智、　戒清淨智、　　身律儀智、　　聲清淨智、　語律儀智、　　心清淨智、　　處差別智、　諸心法智、　　心過失智、　　業清淨智、　心律儀智、　　智過失智、　　聲清淨智、　蘊差別智、　　蘊因緣智、　　眼遍知智、　苦出生智、　　無漏戒智、　　戒因緣智、　苦因緣智、　　苦因盡智、　　諸有為智、　盡無盡智，　　又如實知，　　十二因緣，　有所行智、　　無所行智，　　有相無相，　有為無為，　　建立攝受，　　自他心智。",
    "T11n0310_033:0186a25_0": "　又如實知，　　眼盡生邊，　　邊際寂靜，　乃至流轉，　　無有無生，　　寂滅之性，　令諸眾生，　　得清淨智、　　諸勢力智、　精進之智。",
    "T11n0310_033:0186a28_1": "　　又如實知，　　一異門智，　一切眾生，　　意樂之智。",
    "T11n0310_033:0186a29_2": "　　又如實知，　一切眾生，　　殊勝意樂，　　心清淨智、　業異熟智、　　諸根界智、　　心變異智、　慧解脫智、　　遍解脫智、　　勝辯才智。",
    "T11n0310_033:0186b04_0": "　又如實知，　　諸惡眾生，　　不樂法者，　令渴仰智。",
    "T11n0310_033:0186b05_1": "　　又如實知，　　於諸理趣，　知時修習，　　無懈怠智。",
    "T11n0310_033:0186b06_2": "　　又如實知，　神通之力，　　分析諸法，　　無障礙智。",
    "T11n0310_033:0186b08_0": "　又如實知，　　於廣大義，　　及以言教，　隨解了智。",
    "T11n0310_033:0186b09_1": "　　又如實知，　　善友同處，　衣服飲食，　　節量之智。",
    "T11n0310_033:0186b10_2": "　　又如實知，　於諸無作，　　陀羅尼法，　　勤修習智。",
    "T11n0310_033:0186b12_0": "　又如實知，　　身心無過，　　遠離增減，　求無上智。",
    "T11n0310_033:0186b13_1": "　　又如實知，　　神通威力，　於虛空中，　　現變化身，　　成就無量，　百千眾生，　　皆令歡喜，　　發淨信智。",
    "T11n0310_033:0186b16_0": "　於諸如來，　　樂尊重智，　　於離欲法，　樂修習智。",
    "T11n0310_033:0186b17_1": "　　於諸聖眾，　　樂供養智，　於大菩提，　　樂迴向智。",
    "T11n0310_033:0186b18_2": "　　於陀羅尼，　樂演說智。",
    "T11n0310_033:0186b19_3": "　　於諸意樂，　　善觀察智。",
    "T11n0310_033:0186b20_0": "　於聖者定，　　善了知智。",
    "T11n0310_033:0186b20_1": "　　於諸護念，　能決定智。",
    "T11n0310_033:0186b21_2": "　　於無邊心，　　善趣入智。",
    "T11n0310_033:0186b22_0": "　於無邊頌，　　能演說智。",
    "T11n0310_033:0186b22_1": "　　於諸欲結，　能覺悟智。",
    "T11n0310_033:0186b23_2": "　　於下劣趣，　　不墮落智。",
    "T11n0310_033:0186b24_0": "　於惡知識，　　應捨離智。",
    "T11n0310_033:0186b24_1": "　　於善知識，　能親近智。",
    "T11n0310_033:0186b25_2": "　　於諸問答，　　能決擇智。",
    "T11n0310_033:0186b26_0": "　於處非處，　　能解了智。",
    "T11n0310_033:0186b26_1": "　　於地非地，　能了知智。",
    "T11n0310_033:0186b27_2": "　　於上中下，　　能分別智。",
    "T11n0310_033:0186b28_0": "　有為之智、　　無為之智、　　事物之智、　非事物智、　　攝受之智、　　非攝受智、　修習之智、　　非修習智、　　眼非眼智、　眼共相智、　　眼差別智、　　眼自性智，　耳鼻舌身，　　乃至名等，　　二十五法，　亦復如是。",
    "T11n0310_033:0186c04_1": "　　若人思惟，　　眼因緣性，　真實空寂，　　畢竟無我，　　是人則能，　成就如是，　　真實決定，　　心三摩地。",
    "T11n0310_033:0186c07_0": "　若人思惟，　　眼因緣起，　　決定了知，　眼無常相，　　是人則能，　　如實了知，　眼及因緣，　　畢竟無有。",
    "T11n0310_033:0186c09_1": "　　耳鼻舌身，　乃至名等，　　二十五法，　　亦復如是。",
    "T11n0310_033:0186c11_0": "　爾時世尊，　　當入城時，　　以足按地，　現希有事，　　我今略說，　　少分功德，　普令眾生，　　聞者歡喜。",
    "T11n0310_033:0186c13_1": "　　天人導師，　從一毛孔，　　出現無量，　　百千光明，　一一光明，　　遍無量剎，　　為諸眾生，　而作佛事。",
    "T11n0310_033:0186c16_2": "　　若人往昔，　　供養諸佛，　長夜修行，　　布施持戒，　　彼人得聞，　如是所說，　　神變之事，　　歡喜愛樂。",
    "T11n0310_033:0186c19_0": "　若能了知，　　諸佛神變，　　非諸聲聞，　所行境界，　　彼人得聞，　　如是神變，　當生信解，　　發希有心。",
    "T11n0310_033:0186c21_1": "　　天人導師，　不思議力，　　現如是等，　　種種神變，　能令無量，　　百千眾生，　　於諸如來，　親近供養。",
    "T11n0310_033:0186c24_2": "　　天人導師，　　不思議力，　演說無量，　　百千契經，　　令諸眾生，　聞其所說，　　皆能信受，　　心生歡喜。",
    "T11n0310_033:0186c27_0": "　爾時世尊，　　當入城時，　　以神通力，　於虛空中，　　作如是說，　　知眼盡邊，　乃至寂滅，　　眼性所因，　　無去無來，　畢竟空寂。",
    "T11n0310_033:0187a01_1": "　　耳鼻舌身，　　乃至名等，　二十五法，　　亦復如是。",
    "T11n0310_033:0187a03_0": "「爾時世尊，　　當入城時，　　於虛空中，　出微妙聲，　　稱讚如來，　　種種名號，　令諸大眾，　　生信解心。",
    "T11n0310_033:0187a05_1": "　　今現在世，　人中師子，　　名為摧伏，　　魔軍法王，　若有得聞，　　如是名者，　　則能降伏，　一切邪眾。",
    "T11n0310_033:0187a08_2": "　　今現在世，　　人中師子，　名為摧滅，　　貪欲法王，　　若有得聞，　如是名者，　　則能捨離，　　一切貪欲。",
    "T11n0310_033:0187a11_0": "　今現在世，　　人中師子，　　名為摧滅，　瞋恚法王，　　若有得聞，　　如是名者，　則能捨離，　　一切瞋恚。",
    "T11n0310_033:0187a13_1": "　　今現在世，　人中師子，　　名為摧滅，　　愚癡法王，　若有得聞，　　如是名者，　　則能捨離，　一切愚癡。",
    "T11n0310_033:0187a16_2": "　　今現在世，　　人中師子，　名為摧滅，　　憍慢法王，　　若有得聞，　如是名者，　　則能摧滅，　　一切憍慢。",
    "T11n0310_033:0187a19_0": "　今現在世，　　人中師子，　　名為摧滅，　忿恚法王，　　若有得聞，　　如是名者，　則能捨離，　　一切忿恚。",
    "T11n0310_033:0187a21_1": "　　今現在世，　人中師子，　　名為摧滅，　　嫉妬法王，　若有得聞，　　如是名者，　　則能捨離，　一切嫉妬。",
    "T11n0310_033:0187a24_2": "　　今現在世，　　人中師子，　名為摧滅，　　虛誑法王，　　若有得聞，　如是名者，　　則能捨離，　　一切虛誑。",
    "T11n0310_033:0187a27_0": "　今現在世，　　人中師子，　　名為摧滅，　諸見法王，　　若有得聞，　　如是名者，　則能捨離，　　一切諸見。",
    "T11n0310_033:0187a29_1": "　　今現在世，　人中師子，　　名為摧滅，　　戲論法王，　若有得聞，　　如是名者，　　則能捨離，　一切戲論。",
    "T11n0310_033:0187b03_2": "　　今現在世，　　人中師子，　名為正法，　　清淨法王，　　若有得聞，　如是名者，　　則能解了，　　清淨之法。",
    "T11n0310_033:0187b06_0": "　今現在世，　　人中師子，　　名為通達，　諸業法王，　　若有得聞，　　如是名者，　則能解了，　　一切諸業。",
    "T11n0310_033:0187b08_1": "　　今現在世，　人中師子，　　名為具足，　　神通法王，　若有得聞，　　如是名者，　　則能成就，　威德神通。",
    "T11n0310_033:0187b11_2": "　　今現在世，　　人中師子，　名為具足，　　諸度法王，　　若有得聞，　如是名者，　　則能成就，　　六波羅蜜。",
    "T11n0310_033:0187b14_0": "　今現在世，　　人中師子，　　名為了達，　諸行法王，　　若有得聞，　　如是名者，　則能了達，　　一切諸行。",
    "T11n0310_033:0187b16_1": "　　今現在世，　人中師子，　　名生清淨，　　光明總持，　若有得聞，　　如是名者，　　則能成就，　殊勝受生。",
    "T11n0310_033:0187b19_2": "　　今現在世，　　人中師子，　名色清淨，　　光明總持，　　若有得聞，　如是名者，　　則能成就，　　殊勝妙色。",
    "T11n0310_033:0187b22_0": "　今現在世，　　人中師子，　　名身清淨，　光明總持，　　若有得聞，　　如是名者，　則能成就，　　殊勝色身。",
    "T11n0310_033:0187b24_1": "　　今現在世，　人中師子，　　名性清淨，　　光明總持，　若有得聞，　　如是名者，　　則能成就，　殊勝種族。",
    "T11n0310_033:0187b27_2": "　　今現在世，　　人中師子，　名為名稱，　　光明總持，　　若有得聞，　如是名者，　　則能成就，　　廣大名稱。",
    "T11n0310_033:0187c01_0": "　今現在世，　　人中師子，　　名為布施，　持戒忍辱，　　精進禪定，　　智慧總持，　若有得聞，　　如是名者，　　則能成就，　布施持戒，　　乃至智慧，　　陀羅尼門。",
    "T11n0310_033:0187c05_0": "　今現在世，　　人中師子，　　名為成就，　空性法王，　　若有能持，　　如是名者，　則能演說，　　諸法空義。",
    "T11n0310_033:0187c07_1": "　　今現在世，　人中師子，　　名為成就，　　無我法王，　若有能持，　　如是名者，　　則能演說，　無生滅義。",
    "T11n0310_033:0187c10_2": "　　今現在世，　　人中師子，　名眼清淨，　　總持法王，　　若有能持，　如是名者，　　則能演說，　　眼盡邊義。",
    "T11n0310_033:0187c13_0": "　耳鼻舌身，　　乃至名等，　　二十五法，　并華鬘香，　　燈傘衣服，　　悉皆如是。",
    "T11n0310_033:0187c15_0": "大寶積經卷第三十三"
}