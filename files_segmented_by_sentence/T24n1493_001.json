{
    "T24n1493_001:1091b15_0": "大乘三聚懺悔經",
    "T24n1493_001:1091b17_0": "隋開皇年闍那崛多共",
    "T24n1493_001:1091b18_0": "笈多等於大興善寺譯",
    "T24n1493_001:1091b19_0": "如是我聞：一時婆伽婆在毘舍梨大光明林，與大比丘眾千餘人俱，復有無量諸菩薩等。",
    "T24n1493_001:1091b21_0": "爾時世尊與於無量百千諸眾前後圍遶而為說法。",
    "T24n1493_001:1091b23_0": "爾時長老舍利弗在彼會坐，承佛威神從坐而起，偏袒右邊右膝著地，合掌向佛而作是言：「我於今者欲有所問，願佛聽許為我解釋。」",
    "T24n1493_001:1091b27_0": "爾時佛告舍利弗言：「汝舍利弗！",
    "T24n1493_001:1091b27_1": "恣汝所問，我當解釋令汝心喜。」",
    "T24n1493_001:1091b28_2": "爾時長老舍利弗蒙佛聽許解釋所問，歡喜踊躍不能自勝，以歡喜意而白佛言：「大德世尊！",
    "T24n1493_001:1091c01_3": "若善男子、善女人等，云何欲住於聲聞乘、辟支佛乘及住大乘？",
    "T24n1493_001:1091c02_4": "是眾生等有諸業障，云何懺悔？",
    "T24n1493_001:1091c03_5": "云何發露？",
    "T24n1493_001:1091c03_6": "謂煩惱障、諸眾生障、法障、轉後世障，云何懺悔？",
    "T24n1493_001:1091c04_7": "云何發露？」",
    "T24n1493_001:1091c06_0": "爾時佛告舍利弗言：「善哉善哉！",
    "T24n1493_001:1091c06_1": "汝舍利弗！",
    "T24n1493_001:1091c06_2": "汝今欲為多所安樂利益天人，能問如來於如是事。",
    "T24n1493_001:1091c08_3": "汝舍利弗！",
    "T24n1493_001:1091c08_4": "汝今應當諦聽諦聽，善思念之，當為汝說。」",
    "T24n1493_001:1091c09_5": "時舍利弗而白佛言：「善哉世尊！",
    "T24n1493_001:1091c10_0": "唯願解說。」",
    "T24n1493_001:1091c11_0": "爾時佛告舍利弗言：「汝舍利弗！",
    "T24n1493_001:1091c11_1": "若善男子、善女人等，若欲發心住於聲聞、辟支佛乘、若住大乘，是眾生等應於晝夜各在三時，從坐而起，偏袒右邊右膝著地，合十指掌應作是言：『所有現在十方世界諸佛世尊，常住在世、若坐經行，是諸世尊當憶念我、當證知我，為我作眼、為我作智、為我作勝、為作最極，我在彼前懺悔發露。",
    "T24n1493_001:1091c18_2": "若我無始流轉往來，若我此生、若於餘生所有業障，若自作、若教他作、見作隨喜，及煩惱障、諸眾生障、法障、轉後世障，若自初作、若教他初作、若見初作隨喜，若自正作、若教他作、若見正作隨喜，若自作竟、若教他作竟、若見他作竟隨喜。",
    "T24n1493_001:1091c23_3": "若復未識佛時、未識法時、未識僧時，未知善時、未知不善時，若復隨順於欲瞋癡貪亂心等而起諸惡、若復為於睡眠所覆、若復掉戲、若復疑惑、若復諂曲、若復無慚無愧。",
    "T24n1493_001:1091c27_4": "若復我慢貢高自大、若起怨嫌、若醉放逸，若起惡心出佛身血、若謗正法、破和合僧、殺阿羅漢、或殺父母。",
    "T24n1493_001:1092a01_5": "如是等業，若自初作、正作、作已，若教他作、見作隨喜。",
    "T24n1493_001:1092a02_6": "身業三種、口業有四、意三業行，於眾生所起諸惡意，或復逼觸毀辱呵罵三乘眾生，說其過惡嫌恨誹謗，或作邪婬、或作邪見。",
    "T24n1493_001:1092a05_7": "若初始作、若正作時、若復作已，自作、教他、見作隨喜。",
    "T24n1493_001:1092a06_8": "或隨所說違背戒聚，或盜塔物起於邪見，若始發意或復作時及作已竟。",
    "T24n1493_001:1092a08_9": "如是等惡，自作、教他、見作隨喜。",
    "T24n1493_001:1092a08_10": "或於父母而起違背、或障人出家、或復欲受具戒之時為作衣服留礙、或入禪定時或正念時而作障礙、或於利養名聞善根而為障礙，如是等事初作、作時及已作竟，自作、教人、見作隨喜。",
    "T24n1493_001:1092a13_11": "如是一切所作眾惡，今於一切佛世尊前發露懺悔。",
    "T24n1493_001:1092a14_12": "為證明我，與我作眼、與我作智、與我作勝、與我作極。",
    "T24n1493_001:1092a15_13": "今於一切佛世尊前至心懺悔發露不敢覆藏，於未來世更不敢作。",
    "T24n1493_001:1092a17_0": "而今一切諸佛世尊已知見我，攝受證明。",
    "T24n1493_001:1092a17_1": "若我所有無始生死諸煩惱中流轉往來所作惡業，自作、教他、見作隨喜，如是等業應受惡報，若復現受、若當來受。",
    "T24n1493_001:1092a20_2": "如是諸業，諸佛世尊當證知我如對目前，與我作勝、與我作極。",
    "T24n1493_001:1092a21_3": "於諸佛前至心懺悔不敢覆藏，於未來世更不敢作。",
    "T24n1493_001:1092a23_4": "所有過去有諸如來正遍知者，如彼往昔行菩薩行時，懺悔業障，及煩惱障、諸眾生障、法障、轉後來世障，如是懺悔，我今亦復如是懺悔不敢覆藏，於未來世更不敢作。",
    "T24n1493_001:1092a26_5": "所有未來世諸佛如來正遍知者，如彼當行菩薩行時，懺悔業障、煩惱障、諸眾生障、法障、轉後世障，懺悔已復懺悔。",
    "T24n1493_001:1092a29_6": "我今亦復如是懺悔諸障，發露懺悔不敢覆藏，懺悔已後更不敢作。",
    "T24n1493_001:1092b01_7": "所有現在十方世界一切世界，有諸如來正遍知者現住在世，如彼往昔行菩薩行時，懺悔業障、煩惱障、諸眾生障、法障、轉後來世障，懺悔已復懺悔。",
    "T24n1493_001:1092b05_8": "我今亦復如是，懺悔業障、煩惱障、諸眾生障、轉後來世障，懺悔發露不敢覆藏，於未來世更不敢作。",
    "T24n1493_001:1092b07_9": "如是過去未來現在諸佛如來正遍知者，若已現知、若有當知，我今為於業障所覆應墮地獄、畜生、餓鬼，若閻羅王世界，違背遠離佛法僧處，墮於逼迫苦惱之處。",
    "T24n1493_001:1092b11_10": "如是等障，今於一切佛世尊前發露懺悔，願佛世尊當證知我，為最勝者、為最極者。",
    "T24n1493_001:1092b13_11": "我於彼前皆悉至心發露懺悔不敢覆藏，於未來世更不敢作。",
    "T24n1493_001:1092b14_12": "我今於此至心懺悔，我及眾生願皆清淨諸法業障，當淨一切助菩提法願皆滿足。』",
    "T24n1493_001:1092b16_13": "如是三發於如是願。",
    "T24n1493_001:1092b17_14": "如過去諸佛如來正遍知者，彼等世尊於往昔行如是懺悔，如是懺已得一切法無障清淨。",
    "T24n1493_001:1092b19_15": "若未來世諸佛如來正遍知者，彼諸世尊亦當如是，懺悔所有現在十方世界一切世界諸佛業障已，得一切法無障清淨。",
    "T24n1493_001:1092b21_16": "如來正遍知者現住在世，彼佛世尊往昔修行，亦皆如是懺悔業障，得一切法無障清淨。",
    "T24n1493_001:1092b23_17": "舍利弗！",
    "T24n1493_001:1092b24_18": "以是之故，若善男子及善女人，若欲發住於聲聞乘、辟支佛乘、若住大乘，欲淨業障，應當如是懺悔發露不應覆藏，於未來世不應復作。",
    "T24n1493_001:1092b27_19": "「舍利弗！",
    "T24n1493_001:1092b27_20": "若有善男子、善女人，欲離地獄、畜生、餓鬼、貧賤生者，亦當如是懺悔發露不應覆藏，於未來世不應復作。",
    "T24n1493_001:1092b29_21": "舍利弗！",
    "T24n1493_001:1092c01_0": "若善男子、善女人，欲生剎利大姓、婆羅門大姓、居士大家受福樂果，若復欲生四天王處、三十三天、夜摩天、兜率天、化樂天、他化自在天、梵身天、梵輔天、梵侍天、大梵天、淨居天、少淨天、無量淨天、遍淨天、大身天、小身天、無量身天、廣果天、無想天、光音天、無惱天、善見天、阿迦尼吒天、無邊空處天、無邊識處天、無所有處天、非想非非想處天。",
    "T24n1493_001:1092c08_1": "若欲生彼同受果報，應當如是懺悔業障，如是發露不應覆藏，後不更作。",
    "T24n1493_001:1092c10_2": "是故舍利弗！",
    "T24n1493_001:1092c10_3": "欲得須陀洹果、斯陀含果、阿那含果、阿羅漢果、辟支佛道，亦當如是懺悔發露淨於業障，後不更作。",
    "T24n1493_001:1092c12_4": "舍利弗！",
    "T24n1493_001:1092c12_5": "若有善男子、善女人，欲當成就成無上菩提一切種智智、不可稱智、一切三界最勝妙智，亦應如是懺悔發露，後不更作。",
    "T24n1493_001:1092c15_6": "應如是知，如來所說一切諸法從因緣有或有生滅，過去已滅、未來未至、現在無體，無有業障、無業障處，現作諸行亦無業障。",
    "T24n1493_001:1092c18_7": "所以者何？",
    "T24n1493_001:1092c18_8": "如來常說，一切諸法空無我所，無有眾生、無有命者、無福伽羅、無有人者、無摩那婆，本性空寂。",
    "T24n1493_001:1092c20_9": "以是義故，一切諸法無有業障。",
    "T24n1493_001:1092c21_10": "舍利弗！",
    "T24n1493_001:1092c21_11": "若善男子、善女人等，若當能入如是等際，所謂實際、無我之際、無有家際、無漏際者，是則能淨一切法障而得寂靜。」",
    "T24n1493_001:1092c24_12": "於是舍利弗白佛言：「世尊！",
    "T24n1493_001:1092c24_13": "是住大乘發菩薩心諸善男子、善女人等，云何當應隨喜一切眾生善根？」",
    "T24n1493_001:1092c26_14": "佛告舍利弗：「是住菩薩乘善男子、善女人等，應晝三時及夜三時從坐而起，偏袒右邊右膝著地，合十指掌應作是言：『一切世界所有眾生眾生所攝，彼等所有諸福德聚，若初作、若正作、若作已，若自作、若教他作、見作隨喜，若於佛邊、若於法邊、若於僧邊、若福伽羅邊，若行布施福事、持戒福事、若等行福事。",
    "T24n1493_001:1093a04_15": "彼等我今皆悉隨喜、最勝隨喜，最大最妙、最極最淨，無等無等等，無上無上上，諸佛許可，我今應當如是隨喜。",
    "T24n1493_001:1093a07_0": "所有過去諸佛如來正遍知者，從初發心乃至入於無餘涅槃，於其中間所有福聚，彼等我今皆悉隨喜。",
    "T24n1493_001:1093a09_1": "所有未來十方世界諸世界中，當有如來、應供、正遍知，從初發心所有修行六波羅蜜和合福聚，彼等一切我今皆悉如是隨喜，乃至如於諸佛許可隨喜隨喜。",
    "T24n1493_001:1093a12_2": "若復現在一切十方諸世界中，有諸如來、應供、正遍知，從初發心乃至得阿耨多羅三藐三菩提已，乃至入於無餘涅槃，於其中間所有福聚，我今皆悉如是隨喜、最勝隨喜，乃至如佛許可隨喜如是隨喜。』",
    "T24n1493_001:1093a17_3": "「舍利弗！",
    "T24n1493_001:1093a17_4": "於意云何？",
    "T24n1493_001:1093a18_5": "如是隨喜和合福聚，得幾功德有大利益？",
    "T24n1493_001:1093a19_0": "舍利弗！",
    "T24n1493_001:1093a19_1": "若此三千大千世界所有眾生眾生所攝，彼等一切成阿羅漢。",
    "T24n1493_001:1093a20_2": "若有善男子、善女人，供養彼等恭敬奉事，給施衣服飲食湯藥床敷等事，乃至命終。",
    "T24n1493_001:1093a22_3": "彼所得福寧為多不？」",
    "T24n1493_001:1093a23_0": "舍利弗言：「甚多。",
    "T24n1493_001:1093a23_1": "世尊！」",
    "T24n1493_001:1093a23_2": "佛言：「舍利弗！",
    "T24n1493_001:1093a23_3": "且置三千大千世界諸眾生等眾生所攝。",
    "T24n1493_001:1093a24_4": "若復東方如恒河沙諸世界中所有眾生眾生所攝者，彼等皆得成阿羅漢。",
    "T24n1493_001:1093a26_5": "若有善男子、善女人，乃至盡命供養供給乃至湯藥。",
    "T24n1493_001:1093a27_6": "是等諸事，舍利弗！",
    "T24n1493_001:1093a28_7": "於汝意云何？",
    "T24n1493_001:1093a28_8": "彼所得福寧為多不？」",
    "T24n1493_001:1093a28_9": "舍利弗言：「甚多。",
    "T24n1493_001:1093a29_10": "世尊！」",
    "T24n1493_001:1093a29_11": "佛告舍利弗：「如是南方西方北方四維上下恒河沙等諸世界中所有眾生眾生所攝，皆成羅漢。",
    "T24n1493_001:1093b02_12": "若有善男子、善女人等，盡形供養奉事供給乃至衣服湯藥等事。",
    "T24n1493_001:1093b04_13": "彼所得福寧為多不？」",
    "T24n1493_001:1093b04_14": "舍利弗言：「甚多。",
    "T24n1493_001:1093b04_15": "世尊！",
    "T24n1493_001:1093b05_0": "不可思議能得邊際。」",
    "T24n1493_001:1093b05_1": "佛告舍利弗：「若住大乘發菩薩心諸善男子、善女人等，能有正信無諸諂曲，發阿耨多羅三藐三菩提心，復能如是隨喜隨喜。",
    "T24n1493_001:1093b08_2": "舍利弗！",
    "T24n1493_001:1093b08_3": "彼前福德於此福聚，百分不及一，千分百千分、億分百億分乃至算數譬喻所不及一。",
    "T24n1493_001:1093b10_4": "舍利弗！",
    "T24n1493_001:1093b10_5": "諸菩薩等如是隨喜能具足故，能速成就阿耨多羅三藐三菩提。",
    "T24n1493_001:1093b12_6": "舍利弗！",
    "T24n1493_001:1093b12_7": "若有善男子、善女人住於大乘，復能如是隨喜隨喜，當得如是無量無邊大福德聚。",
    "T24n1493_001:1093b14_8": "舍利弗！",
    "T24n1493_001:1093b14_9": "若有婦人厭惡女身欲求男身、欲當成就阿耨多羅三藐三菩提，亦應如是隨喜隨喜。」",
    "T24n1493_001:1093b17_0": "爾時舍利弗復白佛言：「唯願世尊為我廣說勸請和合所得福聚，利益安樂諸天世人，亦為現在及未來世諸菩薩等攝受廣大諸善根故。」",
    "T24n1493_001:1093b20_1": "爾時佛告舍利弗言：「善哉善哉！",
    "T24n1493_001:1093b20_2": "舍利弗！",
    "T24n1493_001:1093b21_0": "汝今欲為多所利益安樂天人，能問如來如是之義。",
    "T24n1493_001:1093b22_1": "舍利弗！",
    "T24n1493_001:1093b22_2": "汝今諦聽，善思念之，當為汝說。」",
    "T24n1493_001:1093b23_3": "舍利弗言：「善哉世尊！",
    "T24n1493_001:1093b23_4": "我今欲聞，願為解說。」",
    "T24n1493_001:1093b24_5": "佛告舍利弗：「若有善男子、善女人等住大乘者，應於晝夜各在三時從坐而起，偏袒右邊右膝著地，合十指掌應作是言：『諸佛世尊當憶念我。",
    "T24n1493_001:1093b27_6": "所有十方一切世界所有諸佛如來、應供、正遍知，證菩提已欲轉法輪，我今悉皆勸請彼等諸佛世尊，皆悉願轉無上法輪，為欲憐愍安樂利益諸天人故。』",
    "T24n1493_001:1093c01_7": "如是三說，亦復如是。",
    "T24n1493_001:1093c02_8": "『我今勸請諸佛世尊，唯願為轉無上法輪，唯願彼等諸佛世尊施於法施，願佛世尊普設法會，願諸世尊注大法雨，願諸世尊然大法炬，願諸世尊擊大法鼓，願佛世尊作法音樂，願諸世尊吹大法蠡，願諸世尊建立法幢，願佛世尊以法充足一切眾生，令諸眾生以法自恣，多所利益安樂世間，憐愍一切諸天人故。』",
    "T24n1493_001:1093c09_9": "「又舍利弗！",
    "T24n1493_001:1093c09_10": "若善男子、善女人等，欲當成就阿耨多羅三藐三菩提者，應晝三時及夜三時，偏袒右邊右膝著地，合十指掌而作是念：『所有十方一切世界所有一切諸佛世尊，現住在世若住若行，應當憶念、應當禮敬。』",
    "T24n1493_001:1093c14_11": "應作是言：『所有現在十方世界諸佛世尊，欲捨壽命入涅槃者，我皆勸請諸佛世尊，莫入涅槃久住於世，不思議劫、不可說無有量不可稱劫，為多利益安樂世間諸天人故，堪忍久住，無令身心而有疲倦。』",
    "T24n1493_001:1093c18_12": "如是三請諸佛世尊久住於世，於無量劫利益安樂一切世間諸天人故，堪忍久住勿令身心而有疲倦。",
    "T24n1493_001:1093c21_13": "如是勸請彼所善根，應當迴向阿耨多羅三藐三菩提。",
    "T24n1493_001:1093c22_14": "舍利弗！",
    "T24n1493_001:1093c22_15": "汝今當觀勸請迴向得幾許福？",
    "T24n1493_001:1093c23_16": "舍利弗！",
    "T24n1493_001:1093c23_17": "於汝意云何？",
    "T24n1493_001:1093c23_18": "若此三千大千世界滿中七寶，持用布施諸佛如來，其所得福寧為多不？」",
    "T24n1493_001:1093c25_19": "舍利弗言：「甚多。",
    "T24n1493_001:1093c25_20": "世尊！",
    "T24n1493_001:1093c26_21": "非所思量之所能知。」",
    "T24n1493_001:1093c26_22": "佛告舍利弗：「且置三千大千世界滿中七寶。",
    "T24n1493_001:1093c27_23": "如是東方南西北方四維上下諸世界中滿中七寶，持用布施諸佛如來，其所得福寧為多不？」",
    "T24n1493_001:1093c29_24": "舍利弗言：「甚多。",
    "T24n1493_001:1094a01_25": "世尊！",
    "T24n1493_001:1094a01_26": "非可思量能得邊際。」",
    "T24n1493_001:1094a01_27": "「舍利弗！",
    "T24n1493_001:1094a01_28": "汝今當觀，若善男子、善女人等正信無諂，能發無上菩提之心，能作如是勸請諸佛轉於法輪。",
    "T24n1493_001:1094a04_29": "舍利弗！",
    "T24n1493_001:1094a04_30": "如此福聚比前福聚，百分不及一、千分百千分不及一，乃至算數譬喻所不能及。",
    "T24n1493_001:1094a06_31": "舍利弗！",
    "T24n1493_001:1094a06_32": "若善男子、善女人等發菩提心，能作如是勸請迴向，和合善根能具足者，當速成就無上菩提。",
    "T24n1493_001:1094a08_33": "舍利弗！",
    "T24n1493_001:1094a08_34": "我於往昔行菩薩行時，亦常如是勸請諸佛，轉於法輪及久住世。",
    "T24n1493_001:1094a10_35": "我以如是勸請諸佛轉法輪故，因彼善根因緣之力，是故今者帝釋、天王、諸梵王等，恭敬合掌而勸請我轉於法輪，而作是言：『唯願世尊！",
    "T24n1493_001:1094a13_36": "多所憐愍安樂饒益一切世間諸天人故轉於法輪。』",
    "T24n1493_001:1094a14_37": "舍利弗！",
    "T24n1493_001:1094a14_38": "我於往昔行菩薩行時，勸請諸佛久住於世轉法輪故，今得十力、四無所畏、四無礙辯、大慈大悲、十八不共法。",
    "T24n1493_001:1094a16_39": "我涅槃後正法當住於五百歲，像法亦復住五百歲。」",
    "T24n1493_001:1094a18_40": "爾時舍利弗復白佛言：「大德世尊！",
    "T24n1493_001:1094a18_41": "是住大乘諸善男子、善女人等，於阿耨多羅三藐三菩提善根云何迴向？」",
    "T24n1493_001:1094a21_0": "爾時佛告舍利弗言：「汝舍利弗！",
    "T24n1493_001:1094a21_1": "是住大乘若善男子、善女人等，應晝三時及夜三時從坐而起，偏袒右邊右膝著地，合十指掌應作是言：『我於無始生死流轉已來，至於今日所有福聚，自作、教他、見作隨喜。",
    "T24n1493_001:1094a25_2": "或於三寶、福伽羅所修諸福德，若修布施、若行持戒諸福德事，若復等行諸福德事，若復思念作福德事，乃至於今懺悔隨喜勸請等事，一切和合皆悉迴向，施與一切諸眾生等。",
    "T24n1493_001:1094a29_3": "如於過去諸佛如來、應供、正遍知者，往昔所行菩薩行時，以諸善根皆悉迴向於一切智，我今亦復如是迴向，以諸善根皆悉迴向無上菩提。",
    "T24n1493_001:1094b03_4": "所有未來諸如來等正遍知者，如彼當行菩薩行時，以諸善根當以迴向於一切智，我今亦復如是迴向，以此善根皆悉迴向無上菩提。",
    "T24n1493_001:1094b07_5": "所有現在十方世界諸佛如來正遍知者，現住在世自在行者，如彼往昔菩薩行時，以諸善根皆悉迴向無上菩提，我今亦復如是，以諸善根皆悉迴向無上菩提。",
    "T24n1493_001:1094b10_6": "如彼世尊釋迦牟尼如來、應供、正遍知，坐於道場菩提樹下，以不思議不可稱量廣大無垢如是智印住佛三昧，一念和合相應智慧降魔波旬軍力退已，於夜後分明相出時，應所知見皆悉正覺。",
    "T24n1493_001:1094b15_7": "得正覺已，於波羅奈鹿野苑中轉於無上四諦法輪，若有沙門、若婆羅門、若天魔梵及餘世間所不能惻。",
    "T24n1493_001:1094b17_8": "然法炬、擊法鼓、吹法蠡、建法幢、雨法雨，以法充潤一切眾生，多所憐愍利益安樂諸天人故。",
    "T24n1493_001:1094b19_9": "亦如彼等阿閦如來、阿彌陀佛、師子佛、百焰佛、放焰佛、熾盛光佛、無邊光佛、蒙恩光佛、燈王佛、最上佛、蓮華上佛、開敷佛、寶月佛、寶焰佛、無礙光佛、彌留幢佛、寶相佛、大焰聚佛、寶幢佛、因陀羅幢佛、寶軸佛、栴檀香佛、決定焰波頭摩蓮花熾盛身佛、無量名稱功德光明佛，如彼彌留孤知如來、應供、正遍知，如是等諸佛如來、應供、正遍知證於無上佛菩提已，轉於無上最大法輪。",
    "T24n1493_001:1094b28_10": "我亦如是，願當轉於無上法輪，願以法施一切眾生充足自恣，為欲利益安樂世間諸天世人作利益故。』",
    "T24n1493_001:1094c02_0": "「舍利弗！",
    "T24n1493_001:1094c02_1": "若有得聞如此所說第一之道，聞已信受隨教行者，彼則當得無量福聚。",
    "T24n1493_001:1094c03_2": "舍利弗！",
    "T24n1493_001:1094c04_0": "若善男子、善女人等聞於如是三聚法本，受持讀誦能解其義為他廣說，彼則當得多福德聚，不可思議不可稱量。",
    "T24n1493_001:1094c06_1": "舍利弗！",
    "T24n1493_001:1094c06_2": "汝今當觀如是無量神通福聚。",
    "T24n1493_001:1094c07_3": "舍利弗！",
    "T24n1493_001:1094c07_4": "於汝意云何？",
    "T24n1493_001:1094c08_0": "於此三千大千世界所有眾生眾生所攝，皆令彼等悉得人身，得人身已成辟支佛。",
    "T24n1493_001:1094c09_1": "若善男子、善女人等，盡形供養飲食衣服床臥湯藥種種諸事，彼涅槃後起舍利塔高十由旬、縱廣正等滿七由旬，妙色莊嚴端正可喜，金銀琉璃頗梨真珠馬瑙虎珀眾寶所成，又復供養彼諸塔廟，以天音樂散妙華鬘燒香塗香繒幡幢蓋而以供養。",
    "T24n1493_001:1094c15_2": "彼所得福寧為多不？」",
    "T24n1493_001:1094c16_0": "舍利弗言：「甚多。",
    "T24n1493_001:1094c16_1": "世尊！",
    "T24n1493_001:1094c16_2": "不可思議之所能及。」",
    "T24n1493_001:1094c16_3": "佛告舍利弗：「且置三千大千世界諸眾生等眾生所攝。",
    "T24n1493_001:1094c18_4": "又復東方如恒河沙等諸世界中所有眾生眾生所攝，南西北方四維上下如是世界所有眾生眾生所攝，皆令彼等悉得人身，得人身已證辟支佛。",
    "T24n1493_001:1094c21_5": "若善男子、善女人等乃至盡命供養奉事，衣服飲食湯藥床臥種種諸事供養供給。",
    "T24n1493_001:1094c23_6": "彼所得福寧為多不？」",
    "T24n1493_001:1094c23_7": "舍利弗言：「甚多。",
    "T24n1493_001:1094c24_8": "世尊！",
    "T24n1493_001:1094c24_9": "非可思量之所能及。」",
    "T24n1493_001:1094c24_10": "佛告舍利弗：「若善男子、善女人等，能具正信無有諂曲，發於無上菩提之心，復能依此迴向迴向。",
    "T24n1493_001:1094c27_11": "舍利弗！",
    "T24n1493_001:1094c27_12": "此前福德於此福聚，百分不及一、千分百千分乃至算數譬喻所不能及。」",
    "T24n1493_001:1094c29_0": "爾時眾中有十千人從坐而起，偏袒右邊右膝著地，合掌向佛而白佛言：「大德世尊！",
    "T24n1493_001:1095a01_1": "我等亦欲當成無上諸佛菩提。",
    "T24n1493_001:1095a02_2": "所以者何？",
    "T24n1493_001:1095a02_3": "大德世尊！",
    "T24n1493_001:1095a03_4": "我等以聞如是等法修多羅故深起愛樂。",
    "T24n1493_001:1095a04_5": "大德世尊！",
    "T24n1493_001:1095a04_6": "我等志樂無上菩提。」",
    "T24n1493_001:1095a04_7": "時天帝釋與諸眷屬六萬八千天眾圍遶，即以諸天曼陀羅花、栴檀末香、閻浮金粟、憂鉢羅花、波頭摩花、俱牟頭花、分陀利花供養於佛及此所說三聚法本而散其上。",
    "T24n1493_001:1095a08_8": "再三散已，而白佛言：「希有世尊！",
    "T24n1493_001:1095a09_9": "乃至如此三聚法本多所利益，為諸菩薩摩訶薩等當淨一切諸法業障，當令值遇一切善法具足成就。」",
    "T24n1493_001:1095a11_10": "佛告帝釋：「如是如是。",
    "T24n1493_001:1095a12_11": "憍尸迦！",
    "T24n1493_001:1095a12_12": "我今說此三聚法本，為諸菩薩摩訶薩等多作利益，於一切法無障清淨得成就故、當得值遇一切善法悉成就故。",
    "T24n1493_001:1095a14_13": "憍尸迦！",
    "T24n1493_001:1095a15_14": "我念往昔阿僧祇劫，復過是數不可思量，彼時有佛出興於世，名大焰聚如來、應供、正遍知、明行足、善逝、世間解、無上士、調御丈夫、天人師、佛、世尊。",
    "T24n1493_001:1095a18_15": "憍尸迦！",
    "T24n1493_001:1095a18_16": "彼大焰聚如來壽命六萬八千億歲，初會百千諸聲聞眾，第二會有九十九億諸聲聞眾，第三會有九十八億諸聲聞眾。",
    "T24n1493_001:1095a21_17": "憍尸迦！",
    "T24n1493_001:1095a21_18": "彼大焰聚如來為諸天人大作利益。",
    "T24n1493_001:1095a22_19": "時彼眾中有一女人名曰尊親，於彼會坐。",
    "T24n1493_001:1095a23_20": "從彼大焰聚如來聞於如此三聚法本，信受讀誦廣為人說如說修行，發於無上菩提之心。",
    "T24n1493_001:1095a25_21": "彼聞此法即轉女身成丈夫身，常得生於天人之中往來流轉，當得受於八萬四千轉輪王身。",
    "T24n1493_001:1095a27_22": "今現住彼在於東方，去此佛剎過億百千諸佛剎土，現成阿耨多羅三藐三菩提，名寶焰聚如來、應供、正遍知。",
    "T24n1493_001:1095a29_23": "憍尸迦！",
    "T24n1493_001:1095b01_24": "若有眾生臨命終時，聞彼寶焰聚如來名號能憶念者，彼當不復更受女身。",
    "T24n1493_001:1095b02_25": "所以者何？",
    "T24n1493_001:1095b03_0": "彼寶焰聚如來往昔行菩薩行時，發如是願：『若有女人臨命終時，聞我名字能憶念者，彼當不復更受女身。』",
    "T24n1493_001:1095b05_1": "憍尸迦！",
    "T24n1493_001:1095b05_2": "此三聚法本能有如是多作利益，為諸菩薩摩訶薩等具足當淨一切諸法諸障礙業，當得值遇一切善法成就具足。」",
    "T24n1493_001:1095b08_3": "佛說此經時，帝釋天王，及長老舍利弗，及諸天、龍、乾闥婆、阿修羅、人非人等，聞佛所說，歡喜奉行。",
    "T24n1493_001:1095b11_0": "大乘三聚懺悔經"
}