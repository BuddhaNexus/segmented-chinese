[
    {
        "source_sentence": "佛說海意菩薩所問淨印法門經",
        "from": "T13n0400_004:0482c02_0",
        "context_with_next_sentence": true
    },
    {
        "source_sentence": "卷第四",
        "from": "T13n0400_004:0482c03_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T13n0400_004:0482c05_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯爾時，世尊重說頌曰：",
        "from": "T13n0400_004:0482c07_9",
        "context_with_next_sentence": true
    },
    {
        "source_sentence": "「菩薩若聞菩提心，　　乃能貫穿一切法；",
        "from": "T13n0400_004:0482c08_18",
        "context_with_next_sentence": true
    },
    {
        "source_sentence": "即此所有貫穿智，　　於諸法中無所著。",
        "from": "T13n0400_004:0482c09_17",
        "context_with_next_sentence": true
    },
    {
        "source_sentence": "雖復了知甚深法，　　菩薩於中不生怖；",
        "from": "T13n0400_004:0482c10_17",
        "context_with_next_sentence": true
    },
    {
        "source_sentence": "而亦不起恐怯心，　　彼能獲得最勝道。",
        "from": "T13n0400_004:0482c11_17",
        "context_with_next_sentence": true
    },
    {
        "source_sentence": "諸法若因、若所緣，　　如實覺了緣生法；",
        "from": "T13n0400_004:0482c12_18",
        "context_with_next_sentence": true
    },
    {
        "source_sentence": "有慧隨順諸法生，　　而實不執於邊見。",
        "from": "T13n0400_004:0482c13_17",
        "context_with_next_sentence": true
    },
    {
        "source_sentence": "諸法若斷、若常中，　　智者不生於著礙；",
        "from": "T13n0400_004:0482c14_18",
        "context_with_next_sentence": true
    },
    {
        "source_sentence": "覺了中際亦復然，　　是故實際不思議。",
        "from": "T13n0400_004:0482c15_17",
        "context_with_next_sentence": true
    },
    {
        "source_sentence": "若法自性本無我，　　是中我亦無自性；",
        "from": "T13n0400_004:0482c16_17",
        "context_with_next_sentence": true
    },
    {
        "source_sentence": "諸法無性亦復然，　　本來不生皆空寂。",
        "from": "T13n0400_004:0482c17_17",
        "context_with_next_sentence": true
    },
    {
        "source_sentence": "諸法無生亦無起，　　空無所取常清淨；",
        "from": "T13n0400_004:0482c18_17",
        "context_with_next_sentence": true
    },
    {
        "source_sentence": "遠離戲論無相門，　　一切皆與虛空等。",
        "from": "T13n0400_004:0482c19_17",
        "context_with_next_sentence": true
    },
    {
        "source_sentence": "無心亦復無求願，　　遠離一切諸欲貪；",
        "from": "T13n0400_004:0482c20_17",
        "context_with_next_sentence": true
    },
    {
        "source_sentence": "現觀諸色自性中，　　其猶聚沫知無實。",
        "from": "T13n0400_004:0482c21_17",
        "context_with_next_sentence": true
    },
    {
        "source_sentence": "受如浮泡暫起滅，　　想如陽焰妄相生；",
        "from": "T13n0400_004:0482c22_17",
        "context_with_next_sentence": true
    },
    {
        "source_sentence": "行如芭蕉中不堅，　　識如幻法非久固。",
        "from": "T13n0400_004:0482c23_17",
        "context_with_next_sentence": true
    },
    {
        "source_sentence": "所有四界性無動，　　與彼虛空界同等；",
        "from": "T13n0400_004:0482c24_17",
        "context_with_next_sentence": true
    },
    {
        "source_sentence": "內、外諸入亦復然，　　境互相生而冥默。",
        "from": "T13n0400_004:0482c25_18",
        "context_with_next_sentence": true
    },
    {
        "source_sentence": "應知心法不在內，　　亦非於外有所得；",
        "from": "T13n0400_004:0482c26_17",
        "context_with_next_sentence": true
    },
    {
        "source_sentence": "意法無我亦復然，　　是中諸識皆無住。",
        "from": "T13n0400_004:0482c27_17",
        "context_with_next_sentence": true
    },
    {
        "source_sentence": "彼一切法無作意，　　而亦遠離於我相；",
        "from": "T13n0400_004:0482c28_17",
        "context_with_next_sentence": true
    },
    {
        "source_sentence": "於一切法平等中，　　如實覺了於正性。",
        "from": "T13n0400_004:0482c29_17",
        "context_with_next_sentence": true
    },
    {
        "source_sentence": "法本一味無異性，　　一道一乘皆同等；",
        "from": "T13n0400_004:0483a01_17",
        "context_with_next_sentence": true
    },
    {
        "source_sentence": "道智如實若了知，　　此義顯示於勝義。",
        "from": "T13n0400_004:0483a02_17",
        "context_with_next_sentence": true
    },
    {
        "source_sentence": "智者於義能悟入，　　觀聲、非聲能覺了；",
        "from": "T13n0400_004:0483a03_18",
        "context_with_next_sentence": true
    },
    {
        "source_sentence": "世間所有一切聲，　　前際後際二俱斷。",
        "from": "T13n0400_004:0483a04_17",
        "context_with_next_sentence": true
    },
    {
        "source_sentence": "若文、若義雖善解，　　於中了知無二法；",
        "from": "T13n0400_004:0483a05_18",
        "context_with_next_sentence": true
    },
    {
        "source_sentence": "解此不可說義門，　　即能現證真實性。",
        "from": "T13n0400_004:0483a06_17",
        "context_with_next_sentence": true
    },
    {
        "source_sentence": "諸法不生是苦智，　　諸法平等是集智，",
        "from": "T13n0400_004:0483a07_0",
        "context_with_next_sentence": true
    },
    {
        "source_sentence": "諸法盡義是滅智，　　諸法無為是道智。",
        "from": "T13n0400_004:0483a08_17",
        "context_with_next_sentence": true
    },
    {
        "source_sentence": "於彼身受心法中，　　如理隨觀一一法；",
        "from": "T13n0400_004:0483a09_17",
        "context_with_next_sentence": true
    },
    {
        "source_sentence": "無念復無作意行，　　此說是為四念處。",
        "from": "T13n0400_004:0483a10_17",
        "context_with_next_sentence": true
    },
    {
        "source_sentence": "若觀法界非界性，　　平等正盡而平等；",
        "from": "T13n0400_004:0483a11_17",
        "context_with_next_sentence": true
    },
    {
        "source_sentence": "無斷之斷正法門，　　此說是為四正斷。",
        "from": "T13n0400_004:0483a12_17",
        "context_with_next_sentence": true
    },
    {
        "source_sentence": "於心若得大自在，　　此說是為四神足。",
        "from": "T13n0400_004:0483a13_17",
        "context_with_next_sentence": true
    },
    {
        "source_sentence": "超越一切有著心，　　此即是名為信根；",
        "from": "T13n0400_004:0483a14_17",
        "context_with_next_sentence": true
    },
    {
        "source_sentence": "若於一切法寂靜，　　此說名為精進根；",
        "from": "T13n0400_004:0483a15_17",
        "context_with_next_sentence": true
    },
    {
        "source_sentence": "無念之念正法門，　　此說是名為念根；",
        "from": "T13n0400_004:0483a16_17",
        "context_with_next_sentence": true
    },
    {
        "source_sentence": "若了諸法無作意，　　此說是名為定根；",
        "from": "T13n0400_004:0483a17_17",
        "context_with_next_sentence": true
    },
    {
        "source_sentence": "超越諸法戲論門，　　此說是名為慧根；",
        "from": "T13n0400_004:0483a18_17",
        "context_with_next_sentence": true
    },
    {
        "source_sentence": "若法不起於他信，　　即能獲得真實智。",
        "from": "T13n0400_004:0483a19_17",
        "context_with_next_sentence": true
    },
    {
        "source_sentence": "於心亦無所覺知，　　此名信力、精進力；",
        "from": "T13n0400_004:0483a20_18",
        "context_with_next_sentence": true
    },
    {
        "source_sentence": "若了無生、無滅智，　　此即是名為念力；",
        "from": "T13n0400_004:0483a21_18",
        "context_with_next_sentence": true
    },
    {
        "source_sentence": "寂定於心無所行，　　此即定力得成就；",
        "from": "T13n0400_004:0483a22_17",
        "context_with_next_sentence": true
    },
    {
        "source_sentence": "非有、非離於分別，　　此即是名為慧力。",
        "from": "T13n0400_004:0483a23_18",
        "context_with_next_sentence": true
    },
    {
        "source_sentence": "諸法義中實覺知，　　此說是為七覺分。",
        "from": "T13n0400_004:0483a24_17",
        "context_with_next_sentence": true
    },
    {
        "source_sentence": "於法平等無差別，　　此說是名為正見；",
        "from": "T13n0400_004:0483a25_17",
        "context_with_next_sentence": true
    },
    {
        "source_sentence": "無二法中如實觀，　　無生是觀諸正道。",
        "from": "T13n0400_004:0483a26_17",
        "context_with_next_sentence": true
    },
    {
        "source_sentence": "無生是為無常義，　　無起是名為苦義；",
        "from": "T13n0400_004:0483a27_17",
        "context_with_next_sentence": true
    },
    {
        "source_sentence": "無行是名無我義，　　止息句是寂靜義。",
        "from": "T13n0400_004:0483a28_17",
        "context_with_next_sentence": true
    },
    {
        "source_sentence": "調伏心即是布施，　　寂靜心即是持戒，",
        "from": "T13n0400_004:0483a29_0",
        "context_with_next_sentence": true
    },
    {
        "source_sentence": "盡法隨向是忍門，　　正慧伺察名精進，",
        "from": "T13n0400_004:0483b01_0",
        "context_with_next_sentence": true
    },
    {
        "source_sentence": "畢竟寂止是禪定，　　如實了知是為慧。",
        "from": "T13n0400_004:0483b02_17",
        "context_with_next_sentence": true
    },
    {
        "source_sentence": "眾生本來清淨心，　　了知此說名為慈，",
        "from": "T13n0400_004:0483b03_0",
        "context_with_next_sentence": true
    },
    {
        "source_sentence": "與虛空等名為悲，　　清淨適悅是為喜，",
        "from": "T13n0400_004:0483b04_0",
        "context_with_next_sentence": true
    },
    {
        "source_sentence": "一切所緣無住心，　　此說是名為捨行。",
        "from": "T13n0400_004:0483b05_17",
        "context_with_next_sentence": true
    },
    {
        "source_sentence": "若復三輪得清淨，　　即能了知一切法；",
        "from": "T13n0400_004:0483b06_17",
        "context_with_next_sentence": true
    },
    {
        "source_sentence": "如是貫穿諸法門，　　而復永斷諸見執。",
        "from": "T13n0400_004:0483b07_17",
        "context_with_next_sentence": true
    },
    {
        "source_sentence": "此中所有定及慧，　　即此二法能貫穿；",
        "from": "T13n0400_004:0483b08_17",
        "context_with_next_sentence": true
    },
    {
        "source_sentence": "遍入無量境界門，　　此說是名正法智。",
        "from": "T13n0400_004:0483b09_17",
        "context_with_next_sentence": true
    },
    {
        "source_sentence": "」爾時，世尊復告海意菩薩摩訶薩言：",
        "from": "T13n0400_004:0483b10_15",
        "context_with_next_sentence": true
    },
    {
        "source_sentence": "「海意！",
        "from": "T13n0400_004:0483b10_19",
        "context_with_next_sentence": true
    },
    {
        "source_sentence": "若菩薩得如是淨遍淨已，於一切眾生所起無虛假意。",
        "from": "T13n0400_004:0483b12_4",
        "context_with_next_sentence": true
    },
    {
        "source_sentence": "若為眾生之所摧壓，不生逼惱及諸障礙，得善覺了智，得決定慧；",
        "from": "T13n0400_004:0483b13_14",
        "context_with_next_sentence": true
    },
    {
        "source_sentence": "而彼菩薩，即能於此自說淨印三摩地根本，無住中住。",
        "from": "T13n0400_004:0483b14_18",
        "context_with_next_sentence": true
    },
    {
        "source_sentence": "云何是為安住三摩地根本？",
        "from": "T13n0400_004:0483b15_11",
        "context_with_next_sentence": true
    },
    {
        "source_sentence": "謂於一切眾生無障礙故，起大悲故；",
        "from": "T13n0400_004:0483b16_9",
        "context_with_next_sentence": true
    },
    {
        "source_sentence": "若得一切眾生常所恭敬，心亦不高，若不恭敬，心亦不下；",
        "from": "T13n0400_004:0483b17_16",
        "context_with_next_sentence": true
    },
    {
        "source_sentence": "由是之故，即法無所起，亦不生慢心，是故乃能隨住諸法，不住癡法，能生法智，普遍皆得。",
        "from": "T13n0400_004:0483b19_18",
        "context_with_next_sentence": true
    },
    {
        "source_sentence": "智為先導身業具足，智為先導語業具足，智為先導意業具足，若身、語、意諸所作業，一切皆以智為先導，菩薩即能隨智而轉。",
        "from": "T13n0400_004:0483b22_13",
        "context_with_next_sentence": true
    },
    {
        "source_sentence": "云何是菩薩智為先導身業具足？",
        "from": "T13n0400_004:0483b23_8",
        "context_with_next_sentence": true
    },
    {
        "source_sentence": "謂若眾生應見色身而可化度及調伏者，菩薩即當現威儀相，令彼眾生心得調伏。",
        "from": "T13n0400_004:0483b25_6",
        "context_with_next_sentence": true
    },
    {
        "source_sentence": "菩薩雖復如是現相，然無發悟，亦無分別。",
        "from": "T13n0400_004:0483b26_6",
        "context_with_next_sentence": true
    },
    {
        "source_sentence": "若或菩薩身起過失，愛着於身，身起異相，身行屈曲，身有動亂，身生計度。",
        "from": "T13n0400_004:0483b28_1",
        "context_with_next_sentence": true
    },
    {
        "source_sentence": "若如是者，而彼菩薩諸有過失集現其前，如斷多羅樹心，而於諸法後不復生。",
        "from": "T13n0400_004:0483b29_17",
        "context_with_next_sentence": true
    },
    {
        "source_sentence": "又若菩薩身得清淨，一切勝相莊嚴其身，手足柔輭殊妙可愛，成福生身，諸根無劣身分圓滿。",
        "from": "T13n0400_004:0483c03_2",
        "context_with_next_sentence": true
    },
    {
        "source_sentence": "菩薩雖具如是莊嚴之身，然於色相亦不驕恃，身雖嚴好而不生於和合之想。",
        "from": "T13n0400_004:0483c04_16",
        "context_with_next_sentence": true
    },
    {
        "source_sentence": "菩薩若見一切眾生種種色相有缺壞者，菩薩爾時不起慢心，為求法故謙下恭敬。",
        "from": "T13n0400_004:0483c06_14",
        "context_with_next_sentence": true
    },
    {
        "source_sentence": "所以者何？",
        "from": "T13n0400_004:0483c07_1",
        "context_with_next_sentence": true
    },
    {
        "source_sentence": "若自身法性與一切眾生身之法性，皆悉平等依止於智。",
        "from": "T13n0400_004:0483c08_6",
        "context_with_next_sentence": true
    },
    {
        "source_sentence": "菩薩於身及身法性，悉了知已，即得法身，不受分叚身。",
        "from": "T13n0400_004:0483c09_12",
        "context_with_next_sentence": true
    },
    {
        "source_sentence": "何名法身？",
        "from": "T13n0400_004:0483c09_17",
        "context_with_next_sentence": true
    },
    {
        "source_sentence": "謂以禪悅而為飲食，非分叚食。",
        "from": "T13n0400_004:0483c10_12",
        "context_with_next_sentence": true
    },
    {
        "source_sentence": "菩薩為欲順世間故，愍眾生故，示現受彼世間之食，不為身支治瘦劣故。",
        "from": "T13n0400_004:0483c12_6",
        "context_with_next_sentence": true
    },
    {
        "source_sentence": "菩薩但於法身，以其法命而為資養，非假世間叚食所資。",
        "from": "T13n0400_004:0483c13_12",
        "context_with_next_sentence": true
    },
    {
        "source_sentence": "何名法命？",
        "from": "T13n0400_004:0483c13_17",
        "context_with_next_sentence": true
    },
    {
        "source_sentence": "謂所資養，不從因緣所造作故，不越聖行。",
        "from": "T13n0400_004:0483c14_16",
        "context_with_next_sentence": true
    },
    {
        "source_sentence": "何名聖行？",
        "from": "T13n0400_004:0483c15_2",
        "context_with_next_sentence": true
    },
    {
        "source_sentence": "所謂無貪、無瞋、無癡，離諸煩惱，隨所施設密護於戒，是名聖行。",
        "from": "T13n0400_004:0483c16_11",
        "context_with_next_sentence": true
    },
    {
        "source_sentence": "菩薩由此智為先導身業具足，故獲諸智通，神力成就。",
        "from": "T13n0400_004:0483c17_16",
        "context_with_next_sentence": true
    },
    {
        "source_sentence": "以無發悟心，於一切佛剎中普為現身，隨諸佛剎一一眾生，應見菩薩色相光明莊嚴身者，菩薩即住無所發悟無分別中，具足光明莊嚴身相；",
        "from": "T13n0400_004:0483c21_3",
        "context_with_next_sentence": true
    },
    {
        "source_sentence": "於其身中放大光明，是光普照無量無數諸佛剎土。",
        "from": "T13n0400_004:0483c22_6",
        "context_with_next_sentence": true
    },
    {
        "source_sentence": "一切地獄、惡趣眾生，蒙光照觸悉得快樂。",
        "from": "T13n0400_004:0483c23_5",
        "context_with_next_sentence": true
    },
    {
        "source_sentence": "由快樂故樂觸現前，得樂觸故，一切眾生煩惱燒然，皆悉止息，咸得清涼身心調暢，彼諸眾生得調暢故善作佛事。",
        "from": "T13n0400_004:0483c25_16",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0483c26_1",
        "context_with_next_sentence": true
    },
    {
        "source_sentence": "如是等法，名為菩薩智為先導身業具足。",
        "from": "T13n0400_004:0483c27_1",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_004:0483c28_6",
        "context_with_next_sentence": true
    },
    {
        "source_sentence": "何名菩薩智為先導語業具足？",
        "from": "T13n0400_004:0483c28_19",
        "context_with_next_sentence": true
    },
    {
        "source_sentence": "謂若菩薩凡出語言，而常遠離語中一切麁惡過失。",
        "from": "T13n0400_004:0484a01_2",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0484a01_5",
        "context_with_next_sentence": true
    },
    {
        "source_sentence": "何名語中麁惡過失？",
        "from": "T13n0400_004:0484a01_14",
        "context_with_next_sentence": true
    },
    {
        "source_sentence": "所謂菩薩常當遠離六十四種語之過失。",
        "from": "T13n0400_004:0484a02_11",
        "context_with_next_sentence": true
    },
    {
        "source_sentence": "何等六十四？",
        "from": "T13n0400_004:0484a02_17",
        "context_with_next_sentence": true
    },
    {
        "source_sentence": "一者、菩薩無麁澁語；",
        "from": "T13n0400_004:0484a03_8",
        "context_with_next_sentence": true
    },
    {
        "source_sentence": "二者、無濁亂語；",
        "from": "T13n0400_004:0484a03_16",
        "context_with_next_sentence": true
    },
    {
        "source_sentence": "三者、無壞器聲語；",
        "from": "T13n0400_004:0484a04_3",
        "context_with_next_sentence": true
    },
    {
        "source_sentence": "四者、無衰弱聲語；",
        "from": "T13n0400_004:0484a04_12",
        "context_with_next_sentence": true
    },
    {
        "source_sentence": "五者、無極高聲語；",
        "from": "T13n0400_004:0484a04_21",
        "context_with_next_sentence": true
    },
    {
        "source_sentence": "六者、無極下聲語；",
        "from": "T13n0400_004:0484a05_8",
        "context_with_next_sentence": true
    },
    {
        "source_sentence": "七者、無猛惡聲語；",
        "from": "T13n0400_004:0484a05_17",
        "context_with_next_sentence": true
    },
    {
        "source_sentence": "八者、無堅硬語；",
        "from": "T13n0400_004:0484a06_3",
        "context_with_next_sentence": true
    },
    {
        "source_sentence": "九者、無謇吃語；",
        "from": "T13n0400_004:0484a06_11",
        "context_with_next_sentence": true
    },
    {
        "source_sentence": "十者、無逼惱語；",
        "from": "T13n0400_004:0484a06_19",
        "context_with_next_sentence": true
    },
    {
        "source_sentence": "十一者、無離散語；",
        "from": "T13n0400_004:0484a07_6",
        "context_with_next_sentence": true
    },
    {
        "source_sentence": "十二者、無燒然語；",
        "from": "T13n0400_004:0484a07_15",
        "context_with_next_sentence": true
    },
    {
        "source_sentence": "十三者、無迷惑語；",
        "from": "T13n0400_004:0484a08_2",
        "context_with_next_sentence": true
    },
    {
        "source_sentence": "十四者、無怨恨語；",
        "from": "T13n0400_004:0484a08_11",
        "context_with_next_sentence": true
    },
    {
        "source_sentence": "十五者、無密切語；",
        "from": "T13n0400_004:0484a08_20",
        "context_with_next_sentence": true
    },
    {
        "source_sentence": "十六者、無染著語；",
        "from": "T13n0400_004:0484a09_7",
        "context_with_next_sentence": true
    },
    {
        "source_sentence": "十七者、無呻吟語；",
        "from": "T13n0400_004:0484a09_16",
        "context_with_next_sentence": true
    },
    {
        "source_sentence": "十八者、無童稚語；",
        "from": "T13n0400_004:0484a10_3",
        "context_with_next_sentence": true
    },
    {
        "source_sentence": "十九者、無震吼聲語；",
        "from": "T13n0400_004:0484a10_13",
        "context_with_next_sentence": true
    },
    {
        "source_sentence": "二十者、無熾盛語；",
        "from": "T13n0400_004:0484a11_1",
        "context_with_next_sentence": true
    },
    {
        "source_sentence": "二十一者、無掁觸語；",
        "from": "T13n0400_004:0484a11_11",
        "context_with_next_sentence": true
    },
    {
        "source_sentence": "二十二者、無不知時語；",
        "from": "T13n0400_004:0484a12_1",
        "context_with_next_sentence": true
    },
    {
        "source_sentence": "二十三者、無貪隨卑語；",
        "from": "T13n0400_004:0484a12_12",
        "context_with_next_sentence": true
    },
    {
        "source_sentence": "二十四者、無瞋障礙語；",
        "from": "T13n0400_004:0484a13_2",
        "context_with_next_sentence": true
    },
    {
        "source_sentence": "二十五者、無癡狂亂語；",
        "from": "T13n0400_004:0484a13_13",
        "context_with_next_sentence": true
    },
    {
        "source_sentence": "二十六者、無驚怖語；",
        "from": "T13n0400_004:0484a14_2",
        "context_with_next_sentence": true
    },
    {
        "source_sentence": "二十七者、無慢執語；",
        "from": "T13n0400_004:0484a14_12",
        "context_with_next_sentence": true
    },
    {
        "source_sentence": "二十八者、無作破壞語；",
        "from": "T13n0400_004:0484a15_2",
        "context_with_next_sentence": true
    },
    {
        "source_sentence": "二十九者、無諂曲語；",
        "from": "T13n0400_004:0484a15_12",
        "context_with_next_sentence": true
    },
    {
        "source_sentence": "三十者、無高慢語；",
        "from": "T13n0400_004:0484a15_21",
        "context_with_next_sentence": true
    },
    {
        "source_sentence": "三十一者、無離慢卑下語；",
        "from": "T13n0400_004:0484a16_11",
        "context_with_next_sentence": true
    },
    {
        "source_sentence": "三十二者、無隨愛覆藏語；",
        "from": "T13n0400_004:0484a17_3",
        "context_with_next_sentence": true
    },
    {
        "source_sentence": "三十三者、無非愛訐露語；",
        "from": "T13n0400_004:0484a17_15",
        "context_with_next_sentence": true
    },
    {
        "source_sentence": "三十四者、無不實說語；",
        "from": "T13n0400_004:0484a18_5",
        "context_with_next_sentence": true
    },
    {
        "source_sentence": "三十五者、無缺失語；",
        "from": "T13n0400_004:0484a18_15",
        "context_with_next_sentence": true
    },
    {
        "source_sentence": "三十六者、無虛妄語；",
        "from": "T13n0400_004:0484a19_4",
        "context_with_next_sentence": true
    },
    {
        "source_sentence": "三十七者、無鬪亂語；",
        "from": "T13n0400_004:0484a19_14",
        "context_with_next_sentence": true
    },
    {
        "source_sentence": "三十八者、無兩舌語；",
        "from": "T13n0400_004:0484a20_3",
        "context_with_next_sentence": true
    },
    {
        "source_sentence": "三十九者、無惡口語；",
        "from": "T13n0400_004:0484a20_13",
        "context_with_next_sentence": true
    },
    {
        "source_sentence": "四十者、無綺語；",
        "from": "T13n0400_004:0484a21_1",
        "context_with_next_sentence": true
    },
    {
        "source_sentence": "四十一者、無破朋友語；",
        "from": "T13n0400_004:0484a21_12",
        "context_with_next_sentence": true
    },
    {
        "source_sentence": "四十二者、無極利語；",
        "from": "T13n0400_004:0484a22_1",
        "context_with_next_sentence": true
    },
    {
        "source_sentence": "四十三者、無極柔軟語；",
        "from": "T13n0400_004:0484a22_12",
        "context_with_next_sentence": true
    },
    {
        "source_sentence": "四十四者、無凡俗語；",
        "from": "T13n0400_004:0484a23_1",
        "context_with_next_sentence": true
    },
    {
        "source_sentence": "四十五者、無不藏護語；",
        "from": "T13n0400_004:0484a23_12",
        "context_with_next_sentence": true
    },
    {
        "source_sentence": "四十六者、無繁多語；",
        "from": "T13n0400_004:0484a24_1",
        "context_with_next_sentence": true
    },
    {
        "source_sentence": "四十七者、無瞋害語；",
        "from": "T13n0400_004:0484a24_11",
        "context_with_next_sentence": true
    },
    {
        "source_sentence": "四十八者、無鬪諍語；",
        "from": "T13n0400_004:0484a25_1",
        "context_with_next_sentence": true
    },
    {
        "source_sentence": "四十九者、無賤劣語；",
        "from": "T13n0400_004:0484a25_11",
        "context_with_next_sentence": true
    },
    {
        "source_sentence": "五十者、無動亂語；",
        "from": "T13n0400_004:0484a25_20",
        "context_with_next_sentence": true
    },
    {
        "source_sentence": "五十一者、無輕浮語；",
        "from": "T13n0400_004:0484a26_8",
        "context_with_next_sentence": true
    },
    {
        "source_sentence": "五十二者、無面譏語；",
        "from": "T13n0400_004:0484a26_18",
        "context_with_next_sentence": true
    },
    {
        "source_sentence": "五十三者、無戲劇語；",
        "from": "T13n0400_004:0484a27_7",
        "context_with_next_sentence": true
    },
    {
        "source_sentence": "五十四者、無歌音語；",
        "from": "T13n0400_004:0484a27_17",
        "context_with_next_sentence": true
    },
    {
        "source_sentence": "五十五者、無非法語；",
        "from": "T13n0400_004:0484a28_6",
        "context_with_next_sentence": true
    },
    {
        "source_sentence": "五十六者、無離間語；",
        "from": "T13n0400_004:0484a28_16",
        "context_with_next_sentence": true
    },
    {
        "source_sentence": "五十七者、無自讚語；",
        "from": "T13n0400_004:0484a29_4",
        "context_with_next_sentence": true
    },
    {
        "source_sentence": "五十八者、無毀他語；",
        "from": "T13n0400_004:0484a29_14",
        "context_with_next_sentence": true
    },
    {
        "source_sentence": "五十九者、無侮翫語；",
        "from": "T13n0400_004:0484b01_3",
        "context_with_next_sentence": true
    },
    {
        "source_sentence": "六十者、無激動語；",
        "from": "T13n0400_004:0484b01_12",
        "context_with_next_sentence": true
    },
    {
        "source_sentence": "六十一者、無違背佛、法、僧語；",
        "from": "T13n0400_004:0484b02_6",
        "context_with_next_sentence": true
    },
    {
        "source_sentence": "六十二者、無毀謗賢聖語；",
        "from": "T13n0400_004:0484b02_18",
        "context_with_next_sentence": true
    },
    {
        "source_sentence": "六十三者、無非理作證語；",
        "from": "T13n0400_004:0484b03_8",
        "context_with_next_sentence": true
    },
    {
        "source_sentence": "六十四者、無一切麁惡過失等語。",
        "from": "T13n0400_004:0484b04_3",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0484b04_6",
        "context_with_next_sentence": true
    },
    {
        "source_sentence": "如是六十四種語中過失，菩薩凡所發言皆悉遠離，即得語業清淨。",
        "from": "T13n0400_004:0484b05_16",
        "context_with_next_sentence": true
    },
    {
        "source_sentence": "凡所發言皆說無間斷語，說如實語，說正真語，說誠諦分位語，說隨諦轉語。",
        "from": "T13n0400_004:0484b07_12",
        "context_with_next_sentence": true
    },
    {
        "source_sentence": "隨入一切眾生語言，知一切眾生意樂，令諸眾生皆生歡喜，照明一切眾生根性，息諸煩惱。",
        "from": "T13n0400_004:0484b09_15",
        "context_with_next_sentence": true
    },
    {
        "source_sentence": "住佛威神，任持正法，所發語言，分明顯了，美妙可愛離諸過失，皆由福行之所成故。",
        "from": "T13n0400_004:0484b11_14",
        "context_with_next_sentence": true
    },
    {
        "source_sentence": "不生於貪攝功德語，不生於瞋深無源底，不生於癡十方世界施設語言。",
        "from": "T13n0400_004:0484b13_7",
        "context_with_next_sentence": true
    },
    {
        "source_sentence": "非無義利，隨往一切處皆無作相。",
        "from": "T13n0400_004:0484b14_4",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0484b14_7",
        "context_with_next_sentence": true
    },
    {
        "source_sentence": "此為菩薩智為先導語業具足。",
        "from": "T13n0400_004:0484b15_1",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_004:0484b16_6",
        "context_with_next_sentence": true
    },
    {
        "source_sentence": "何名菩薩智為先導意業具足？",
        "from": "T13n0400_004:0484b16_19",
        "context_with_next_sentence": true
    },
    {
        "source_sentence": "所謂菩薩剎那於一心中，遍入一切眾生心行，皆悉明了。",
        "from": "T13n0400_004:0484b18_4",
        "context_with_next_sentence": true
    },
    {
        "source_sentence": "住三摩呬多中，現諸威儀事，然亦不起彼三摩地。",
        "from": "T13n0400_004:0484b19_7",
        "context_with_next_sentence": true
    },
    {
        "source_sentence": "一切魔眾，悉不能知菩薩心業。",
        "from": "T13n0400_004:0484b20_2",
        "context_with_next_sentence": true
    },
    {
        "source_sentence": "遍入一切聲聞、緣覺之心，彼亦不知。",
        "from": "T13n0400_004:0484b20_19",
        "context_with_next_sentence": true
    },
    {
        "source_sentence": "而是菩薩，終不生心自害害他，亦不俱害。",
        "from": "T13n0400_004:0484b21_17",
        "context_with_next_sentence": true
    },
    {
        "source_sentence": "非心意所表，無少法中而生障礙。",
        "from": "T13n0400_004:0484b22_13",
        "context_with_next_sentence": true
    },
    {
        "source_sentence": "於一切法中，起智了知。",
        "from": "T13n0400_004:0484b23_4",
        "context_with_next_sentence": true
    },
    {
        "source_sentence": "由彼心意無表了故，即無所了知。",
        "from": "T13n0400_004:0484b23_19",
        "context_with_next_sentence": true
    },
    {
        "source_sentence": "不受而受，未具佛法，亦不滅受而為取證。",
        "from": "T13n0400_004:0484b24_18",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0484b25_2",
        "context_with_next_sentence": true
    },
    {
        "source_sentence": "此名菩薩智為先導意業具足。",
        "from": "T13n0400_004:0484b25_15",
        "context_with_next_sentence": true
    },
    {
        "source_sentence": "「海意！",
        "from": "T13n0400_004:0484b25_19",
        "context_with_next_sentence": true
    },
    {
        "source_sentence": "如是等法，是為菩薩安住自說淨印三摩地根本。",
        "from": "T13n0400_004:0484b27_2",
        "context_with_next_sentence": true
    },
    {
        "source_sentence": "此根本者，謂即菩薩身、語、意業，皆以智為先導。",
        "from": "T13n0400_004:0484b28_4",
        "context_with_next_sentence": true
    },
    {
        "source_sentence": "由其三業智先導故，即能獲得自說淨印三摩地法。",
        "from": "T13n0400_004:0484b29_7",
        "context_with_next_sentence": true
    },
    {
        "source_sentence": "海意當知！",
        "from": "T13n0400_004:0484b29_12",
        "context_with_next_sentence": true
    },
    {
        "source_sentence": "有十種法，此三摩地名為自說。",
        "from": "T13n0400_004:0484c01_7",
        "context_with_next_sentence": true
    },
    {
        "source_sentence": "何等為十？",
        "from": "T13n0400_004:0484c01_12",
        "context_with_next_sentence": true
    },
    {
        "source_sentence": "一者、初發起行，名為自說深心清淨故；",
        "from": "T13n0400_004:0484c02_11",
        "context_with_next_sentence": true
    },
    {
        "source_sentence": "二者、菩薩之行，名為自說六波羅蜜多清淨故；",
        "from": "T13n0400_004:0484c03_11",
        "context_with_next_sentence": true
    },
    {
        "source_sentence": "三者、顯示潔白之行，名為自說一切善法清淨故；",
        "from": "T13n0400_004:0484c04_14",
        "context_with_next_sentence": true
    },
    {
        "source_sentence": "四者、相好圓滿之行，名為自說無礙福行清淨故；",
        "from": "T13n0400_004:0484c05_16",
        "context_with_next_sentence": true
    },
    {
        "source_sentence": "五者、得辯才行，名為自說隨聞法行善令他得清淨故；",
        "from": "T13n0400_004:0484c07_2",
        "context_with_next_sentence": true
    },
    {
        "source_sentence": "六者、念定不散亂智，名為自說遠離一切麁重蓋障，現起煩惱清淨故；",
        "from": "T13n0400_004:0484c08_13",
        "context_with_next_sentence": true
    },
    {
        "source_sentence": "七者、菩提分法智，名為自說不放逸清淨故；",
        "from": "T13n0400_004:0484c09_13",
        "context_with_next_sentence": true
    },
    {
        "source_sentence": "八者、表示奢摩他、毘鉢舍那智，名為自說心意識清淨故；",
        "from": "T13n0400_004:0484c10_19",
        "context_with_next_sentence": true
    },
    {
        "source_sentence": "九者、十地次第之智，名為自說，一切對治建立法中，超越障礙悉清淨故；",
        "from": "T13n0400_004:0484c12_12",
        "context_with_next_sentence": true
    },
    {
        "source_sentence": "十者、大菩提場莊嚴之智，名為自說斷一切不善法，集一切善法清淨故。",
        "from": "T13n0400_004:0484c14_5",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0484c14_8",
        "context_with_next_sentence": true
    },
    {
        "source_sentence": "具是十種法故，此三摩地名為自說。",
        "from": "T13n0400_004:0484c15_5",
        "context_with_next_sentence": true
    },
    {
        "source_sentence": "「海意當知！",
        "from": "T13n0400_004:0484c15_11",
        "context_with_next_sentence": true
    },
    {
        "source_sentence": "復有二十種法，此三摩地名為淨印。",
        "from": "T13n0400_004:0484c16_7",
        "context_with_next_sentence": true
    },
    {
        "source_sentence": "何等二十？",
        "from": "T13n0400_004:0484c16_12",
        "context_with_next_sentence": true
    },
    {
        "source_sentence": "一者、內淨名為淨印，我清淨故；",
        "from": "T13n0400_004:0484c17_7",
        "context_with_next_sentence": true
    },
    {
        "source_sentence": "二者、外淨名為淨印，我所清淨故；",
        "from": "T13n0400_004:0484c18_3",
        "context_with_next_sentence": true
    },
    {
        "source_sentence": "三者、身淨名為淨印，一切見中悉清淨故；",
        "from": "T13n0400_004:0484c19_2",
        "context_with_next_sentence": true
    },
    {
        "source_sentence": "四者、一切法無我清淨，名為淨印，本來清淨故；",
        "from": "T13n0400_004:0484c20_4",
        "context_with_next_sentence": true
    },
    {
        "source_sentence": "五者、於一切法平等覺了清淨，名為淨印，一味清淨故；",
        "from": "T13n0400_004:0484c21_9",
        "context_with_next_sentence": true
    },
    {
        "source_sentence": "六者、空無相無願清淨，名為淨印，一切解脫清淨故；",
        "from": "T13n0400_004:0484c22_12",
        "context_with_next_sentence": true
    },
    {
        "source_sentence": "七者、虛空清淨，名為淨印，畢竟清淨故；",
        "from": "T13n0400_004:0484c23_12",
        "context_with_next_sentence": true
    },
    {
        "source_sentence": "八者、眾生界、法界清淨，名為淨印，離諸所作故；",
        "from": "T13n0400_004:0484c24_14",
        "context_with_next_sentence": true
    },
    {
        "source_sentence": "九者、現所見清淨，名為淨印，自智通清淨故；",
        "from": "T13n0400_004:0484c25_15",
        "context_with_next_sentence": true
    },
    {
        "source_sentence": "十者、日輪光明清淨，名為淨印，常照曜清淨故；",
        "from": "T13n0400_004:0484c26_17",
        "context_with_next_sentence": true
    },
    {
        "source_sentence": "十一者、三世無礙知見清淨，名為淨印，離諸障礙清淨故；",
        "from": "T13n0400_004:0484c28_4",
        "context_with_next_sentence": true
    },
    {
        "source_sentence": "十二者、表了門清淨，名為淨印，識智無住清淨故；",
        "from": "T13n0400_004:0484c29_7",
        "context_with_next_sentence": true
    },
    {
        "source_sentence": "十三者、無為清淨，名為淨印，有為自性清淨故；",
        "from": "T13n0400_004:0485a01_9",
        "context_with_next_sentence": true
    },
    {
        "source_sentence": "十四者、了知緣生清淨，名為淨印，善觀緣法故；",
        "from": "T13n0400_004:0485a02_10",
        "context_with_next_sentence": true
    },
    {
        "source_sentence": "十五者、隨證力無所畏佛法清淨，名為淨印，無能敵實智清淨故；",
        "from": "T13n0400_004:0485a03_19",
        "context_with_next_sentence": true
    },
    {
        "source_sentence": "十六者、了知佛法相清淨，名為淨印，先業清淨故；",
        "from": "T13n0400_004:0485a05_2",
        "context_with_next_sentence": true
    },
    {
        "source_sentence": "十七者、大慈、大悲清淨，名為淨印，不捨眾生清淨故；",
        "from": "T13n0400_004:0485a06_5",
        "context_with_next_sentence": true
    },
    {
        "source_sentence": "十八者、降伏諸魔外道清淨，名為淨印，一切所行清淨故；",
        "from": "T13n0400_004:0485a07_11",
        "context_with_next_sentence": true
    },
    {
        "source_sentence": "十九者、破一切煩惱種習清淨，名為淨印，諸法自性清淨故；",
        "from": "T13n0400_004:0485a08_18",
        "context_with_next_sentence": true
    },
    {
        "source_sentence": "二十者、於一剎那心中，普盡一切佛法之門，隨知清淨，名為淨印，積集圓滿清淨故。",
        "from": "T13n0400_004:0485a10_17",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0485a11_1",
        "context_with_next_sentence": true
    },
    {
        "source_sentence": "具是二十種法故，此三摩地名為淨印。",
        "from": "T13n0400_004:0485a11_18",
        "context_with_next_sentence": true
    },
    {
        "source_sentence": "「海意當知！",
        "from": "T13n0400_004:0485a12_3",
        "context_with_next_sentence": true
    },
    {
        "source_sentence": "菩薩當坐菩提場時，乃能獲得是三摩地。",
        "from": "T13n0400_004:0485a13_2",
        "context_with_next_sentence": true
    },
    {
        "source_sentence": "得是三摩地後，當獲八種不共大神通相。",
        "from": "T13n0400_004:0485a14_2",
        "context_with_next_sentence": true
    },
    {
        "source_sentence": "何等為八？",
        "from": "T13n0400_004:0485a14_7",
        "context_with_next_sentence": true
    },
    {
        "source_sentence": "一者、忽然此三千大千世界，悉變金剛所成之地；",
        "from": "T13n0400_004:0485a15_8",
        "context_with_next_sentence": true
    },
    {
        "source_sentence": "二者、一切樹林花果枝葉，皆悉開敷俱向菩提樹，低垂曲折作恭敬相；",
        "from": "T13n0400_004:0485a17_1",
        "context_with_next_sentence": true
    },
    {
        "source_sentence": "三者、一切眾生於剎那間，不為一切煩惱之所惱害；",
        "from": "T13n0400_004:0485a18_4",
        "context_with_next_sentence": true
    },
    {
        "source_sentence": "四者、一切地獄惡趣眾生，悉見菩薩坐菩提場，見已皆獲快樂具足；",
        "from": "T13n0400_004:0485a19_14",
        "context_with_next_sentence": true
    },
    {
        "source_sentence": "五者、一切世界，空中悉現金色光明廣大照曜；",
        "from": "T13n0400_004:0485a20_15",
        "context_with_next_sentence": true
    },
    {
        "source_sentence": "六者、大地皆悉震動，然於其中亦無少分眾生而生嬈害；",
        "from": "T13n0400_004:0485a22_2",
        "context_with_next_sentence": true
    },
    {
        "source_sentence": "七者、所有十方現住說法教化諸佛世尊，以無畏法施其安慰，作如是言：",
        "from": "T13n0400_004:0485a23_15",
        "context_with_next_sentence": true
    },
    {
        "source_sentence": "『汝善男子，最勝最勝，是大導師。",
        "from": "T13n0400_004:0485a24_11",
        "context_with_next_sentence": true
    },
    {
        "source_sentence": "』八者、於一剎那心中，一切佛法集現其前。",
        "from": "T13n0400_004:0485a25_8",
        "context_with_next_sentence": true
    },
    {
        "source_sentence": "海意！",
        "from": "T13n0400_004:0485a25_11",
        "context_with_next_sentence": true
    },
    {
        "source_sentence": "而是菩薩得彼淨印三摩地已，後獲如是八種不共大神通相，而能出生無量功德之事，一切悉同此三摩地神通威力。",
        "from": "T13n0400_004:0485a28_5",
        "context_with_next_sentence": true
    },
    {
        "source_sentence": "」佛說海意菩薩所問淨印法門經卷第四",
        "from": "T13n0400_004:0485a29_100",
        "context_with_next_sentence": false
    }
]