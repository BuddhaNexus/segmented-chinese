{
    "T24n1487_001:1028c09_0": "佛說菩薩內戒經",
    "T24n1487_001:1028c11_0": "宋北印度三藏求那跋摩譯",
    "T24n1487_001:1028c12_0": "佛以十五日說戒時，文殊師利正衣服，以頭腦著佛足，起長跪，白佛言：「若有初發意菩薩，於道於俗當用何等功德，以開化一切眾生，使各得成其功德？",
    "T24n1487_001:1028c15_1": "唯佛當以漚惒拘舍羅為我曹分別說之！」",
    "T24n1487_001:1028c17_0": "佛言：「善哉，善哉！",
    "T24n1487_001:1028c17_1": "文殊師利！",
    "T24n1487_001:1028c17_2": "若所問甚深、甚深，多所過度、多所安隱。",
    "T24n1487_001:1028c18_3": "若諦聽、諦受，吾當為若具說其要，各自以意施行之。」",
    "T24n1487_001:1028c19_4": "諸在會者及文殊師利皆言：「受教！」",
    "T24n1487_001:1028c20_5": "佛言：「當先三自歸三尊，當言：『某自歸佛、自歸法、自歸比丘僧、自歸菩薩、自歸摩訶薩、自歸文殊師利菩薩、自歸摩訶般若波羅蜜。",
    "T24n1487_001:1028c24_0": "某身作惡、口言惡、意念惡，不知故作，後不復作。",
    "T24n1487_001:1028c25_1": "菩薩道十萬劫常行四等心，某從十萬劫以來，身作惡、口言惡、意念惡，不知故作，後不復作。",
    "T24n1487_001:1028c27_2": "某先世時，不行菩薩道，今這行菩薩道。",
    "T24n1487_001:1028c28_3": "以棄惡故，從今以往晝夜作善，不敢復犯諸惡。』",
    "T24n1487_001:1028c29_4": "「波藍質兜波初發意菩薩，當行六波羅蜜。",
    "T24n1487_001:1029a01_5": "何謂六？",
    "T24n1487_001:1029a01_6": "第一檀波羅蜜：布施意行；第二尸波羅蜜：持戒意行；第三羼提波羅蜜：忍辱意行；第四惟逮波羅蜜：精進意行；第五禪波羅蜜：一心意行；第六般若波羅蜜：智慧意行。",
    "T24n1487_001:1029a05_0": "若見人分檀布施，政心代其歡喜；若見人持戒，政心代其歡喜；若見人忍辱，政心代其歡喜；若見人精進，政心代其歡喜；若見人坐禪，政心代其歡喜；若見人智慧說經，政心代其歡喜。",
    "T24n1487_001:1029a09_1": "「菩薩當知三願乃為菩薩。",
    "T24n1487_001:1029a09_2": "何謂三？",
    "T24n1487_001:1029a09_3": "一，願我當作佛，我當作佛時，令國中無有三惡道者，皆有金銀、水精、琉璃七寶，人民壽無極，皆自然飯食、衣被，五樂、倡伎、宮殿舍；二，願我往生阿彌陀佛前；三，願我世世與佛相值，佛當授我莂。",
    "T24n1487_001:1029a14_4": "是為三願，合會為十五戒，具菩薩所當奉行。",
    "T24n1487_001:1029a15_5": "惒闍名明師，阿祇利名文殊師利，前已過去菩薩，皆從波藍質兜波發意行菩薩道，自致得作佛；無有菩薩道亦無有佛，是故當行菩薩道，當作佛。",
    "T24n1487_001:1029a19_0": "「菩薩入松寺有五事：入松寺，不得著葌入松寺；不得持繖蓋入松寺；當禮佛，繞塔三匝，入松寺；若見不淨污穢當掃棄，入松寺；見諸沙門皆當作禮。",
    "T24n1487_001:1029a22_1": "「菩薩行道路有二事：若天熱、若雨時，見有樹木、屋舍，當讓人先坐；若見井水、泉水、若見人持水，當讓人飲，若見大溪水極自飲。",
    "T24n1487_001:1029a25_2": "是為二事。",
    "T24n1487_001:1029a26_0": "「菩薩得人飲食時有三事：視上下皆令等；若不等得，當分令等；飯已，得水飲，當讓上座先飲，若飲已，不得先起去，當與眾人俱起。",
    "T24n1487_001:1029a28_1": "是為十法則。」",
    "T24n1487_001:1029b01_0": "第一時",
    "T24n1487_001:1029b02_0": "「南無佛！",
    "T24n1487_001:1029b02_1": "今受尸四十七戒。",
    "T24n1487_001:1029b02_2": "何謂四十七？",
    "T24n1487_001:1029b02_3": "「一者，菩薩不得殺生，身、口、意不得念殺生，念殺生者不得為菩薩也。",
    "T24n1487_001:1029b04_4": "「二者，菩薩不得盜他人財物。",
    "T24n1487_001:1029b05_5": "「三者，菩薩不得淫妷他人婦女。",
    "T24n1487_001:1029b05_6": "「四者，菩薩不欺怠人。",
    "T24n1487_001:1029b06_7": "「五者，菩薩不得飲酒。",
    "T24n1487_001:1029b06_8": "「六者，菩薩不得兩舌。",
    "T24n1487_001:1029b07_9": "「七者，菩薩不得惡口。",
    "T24n1487_001:1029b07_10": "「八者，菩薩不得妄言。",
    "T24n1487_001:1029b08_11": "「九者，菩薩不得綺語。",
    "T24n1487_001:1029b08_12": "「十者，菩薩不得嫉妬。",
    "T24n1487_001:1029b09_13": "「十一，者菩薩不得瞋恚。",
    "T24n1487_001:1029b09_14": "「十二者，菩薩不得癡疑。",
    "T24n1487_001:1029b10_15": "「十三者，菩薩不得信邪魔道。",
    "T24n1487_001:1029b10_16": "「十四者，菩薩不得持惡行教人。",
    "T24n1487_001:1029b11_17": "「十五者，菩薩當廣方便益布施。",
    "T24n1487_001:1029b12_18": "「十六者，菩薩不得慳貪。",
    "T24n1487_001:1029b12_19": "「十七者，菩薩不得貪利他人財物。",
    "T24n1487_001:1029b13_20": "「十八者，菩薩不得邪心賊害人。",
    "T24n1487_001:1029b14_21": "「十九者，菩薩不得讒擊人。",
    "T24n1487_001:1029b14_22": "「二十者，菩薩不得撾捶人。",
    "T24n1487_001:1029b15_23": "「二十一者，菩薩不得掠取良民作奴婢。",
    "T24n1487_001:1029b16_24": "「二十二者，菩薩不得販賣奴婢。",
    "T24n1487_001:1029b17_25": "「二十三者，菩薩不得賣妻子與人。",
    "T24n1487_001:1029b17_26": "「二十四者，菩薩不得男女更相婬戲。",
    "T24n1487_001:1029b18_27": "「二十五者，菩薩不得至博戲婬女舍。",
    "T24n1487_001:1029b19_28": "「二十六者，菩薩不得至黃門家。",
    "T24n1487_001:1029b20_29": "「二十七者，菩薩不得相欺詐。",
    "T24n1487_001:1029b20_30": "「二十八者，菩薩不得持重稱侵人。",
    "T24n1487_001:1029b21_31": "「二十九者，菩薩不得持輕稱欺人。",
    "T24n1487_001:1029b22_32": "「三十者菩，薩不得持大斗侵人。",
    "T24n1487_001:1029b23_33": "「三十一者，菩薩不得持小斗欺人。",
    "T24n1487_001:1029b23_34": "「三十二者，菩薩不得持長尺侵人。",
    "T24n1487_001:1029b24_35": "「三十三者，菩薩不得持短尺欺人。",
    "T24n1487_001:1029b25_36": "「三十四者，菩薩不得斷棄牛馬五陰。",
    "T24n1487_001:1029b26_37": "「三十五者，菩薩不得賣牛馬。",
    "T24n1487_001:1029b26_38": "「三十六者，菩薩不得賣象駝。",
    "T24n1487_001:1029b27_39": "「三十七者，菩薩不得賣騾驢。",
    "T24n1487_001:1029b28_40": "「三十八者，菩薩不得賣猪羊。",
    "T24n1487_001:1029b28_41": "「三十九者，菩薩不得賣雞犬畜生。",
    "T24n1487_001:1029b29_42": "「四十者，菩薩不得賣經法。",
    "T24n1487_001:1029c01_43": "「四十一者，菩薩不得至邪魔道家。",
    "T24n1487_001:1029c01_44": "「四十二者，菩薩不得至擔死人種家。",
    "T24n1487_001:1029c02_45": "「四十三者，菩薩不得入死喪家。",
    "T24n1487_001:1029c03_46": "「四十四者，菩薩不得入酒舍。",
    "T24n1487_001:1029c04_47": "「四十五者，菩薩不得入羹飯舍。",
    "T24n1487_001:1029c04_48": "「四十六者，菩薩得人飯時心念言：『我何時當布施與人，令飽滿如我今日。』",
    "T24n1487_001:1029c06_49": "「四十七者，菩薩相見心當歡喜，如見父母兄弟，見他人亦爾，無有異。",
    "T24n1487_001:1029c07_50": "若見人作菩薩道行，當等心視之，不得言某人善、某人惡。",
    "T24n1487_001:1029c09_51": "「是為四十七戒具菩薩。",
    "T24n1487_001:1029c09_52": "身、口、意不得犯十惡，不得教人犯，亦不得勸勉人犯之。",
    "T24n1487_001:1029c11_0": "晝夜思惟：『我持是戒，堅住不動，會當得三術：一者，得阿惟越致；二者，得阿惟顏；三者，當得作佛。』」",
    "T24n1487_001:1029c14_0": "第二時",
    "T24n1487_001:1029c15_0": "「南無佛！",
    "T24n1487_001:1029c15_1": "今受羼阿惟越致法四門。",
    "T24n1487_001:1029c15_2": "何謂四？",
    "T24n1487_001:1029c15_3": "佛二十因緣、法二十因緣、身二十因緣、摩訶般若波羅蜜二十因緣。",
    "T24n1487_001:1029c17_4": "「何謂佛二十因緣？",
    "T24n1487_001:1029c17_5": "是為佛、多陀阿伽度、阿羅呵、三耶三佛陀術闍，發心所念，天眼洞視，豫知他人心中所念；遮蘭那身、口、心所行三般術闍，遮蘭那三般是三蓋，乃成須迦頭，須迦頭是泥洹；由迦庇多，世間之父；阿耨多羅，天上天下無有在其上者；浮溜沙，勇猛男子；曇摩沙羅祁，曇摩者法，沙羅祁者馭法世；多提惒摩耨沙那，教天上、天下人佛陀；波迦惒，政蹈地足下平；行時直舉足；手足指間肉相連；紫磨金色；兩手兩肩項上有浮肉；頰車如師子；四十齒正白平；出舌入耳、入目、入鼻、自覆面；肉髻。",
    "T24n1487_001:1029c29_0": "是為佛二十種因緣。",
    "T24n1487_001:1029c29_1": "「何謂法二十因緣？",
    "T24n1487_001:1029c29_2": "阿術闍本癡；僧迦羅所為；惟然那知眾事；那摩留波，那摩名，留波，眼所見；沙羅耶多那，福罪法來至；波利，眼、耳、鼻、口、身、意；痛痒惒檀那，若病未差時惒毒痛，若病已差快痛三根：那迦摩怛那，波惒怛那，惟波惒怛那；男子、女人所愛樂；願欲作天、作人，願令我身富貴無有極；傴波他那，師使弟子授教作波惒，其事成耶祁天下人生；闍羅摩羅那，闍老，摩羅那死。",
    "T24n1487_001:1030a09_3": "是為十二因緣生死。",
    "T24n1487_001:1030a09_4": "四意。",
    "T24n1487_001:1030a09_5": "何謂四？",
    "T24n1487_001:1030a09_6": "身意念、痛痒意念、心意念、法意念，是謂四意念。",
    "T24n1487_001:1030a10_7": "四神足，欲、精進、意、慧，是為四神足。",
    "T24n1487_001:1030a11_8": "是為法二十種因緣。",
    "T24n1487_001:1030a13_0": "「何謂身二十因緣？",
    "T24n1487_001:1030a13_1": "三事身所作。",
    "T24n1487_001:1030a13_2": "何謂三？",
    "T24n1487_001:1030a13_3": "殺、盜、婬。",
    "T24n1487_001:1030a14_4": "身自不殺，不得教人殺；身自不盜，不得教人盜；身自不淫，不得教人淫。",
    "T24n1487_001:1030a15_5": "四事口所作。",
    "T24n1487_001:1030a15_6": "何謂四？",
    "T24n1487_001:1030a16_7": "兩舌、惡口、妄言、綺語。",
    "T24n1487_001:1030a16_8": "口自不兩舌，不得教人兩舌；自不惡口，不得教人惡口；自不妄言，不得教人妄言；自不綺語，不得教人綺語。",
    "T24n1487_001:1030a19_0": "三事意所作。",
    "T24n1487_001:1030a19_1": "何謂三？",
    "T24n1487_001:1030a19_2": "嫉妬、瞋恚、癡疑。",
    "T24n1487_001:1030a19_3": "意自不嫉妬，不得教人嫉妬；意自不瞋恚，不得教人瞋恚；意自不癡疑，不得教人癡疑。",
    "T24n1487_001:1030a21_4": "身、口、意不得犯是十事，不得教人犯。",
    "T24n1487_001:1030a22_5": "是為身、口、意法二十種因緣。",
    "T24n1487_001:1030a24_0": "「何謂摩訶般若波羅蜜二十因緣？",
    "T24n1487_001:1030a24_1": "先世所念，欲令一切天下人皆作佛，欲令一切天下人皆洞視，欲令一切天下人皆徹聽。",
    "T24n1487_001:1030a26_2": "波羅質然知人意，欲令一切天下人皆知人意。",
    "T24n1487_001:1030a27_3": "阿耨沙耶阿耨沙耶然那，知一切天下人意所念，欲令一切天下人皆知一切人意所念。",
    "T24n1487_001:1030a29_4": "因利耶波利浮利耶然那，眼、耳、鼻、舌、身、意，因利，佛所知，欲令一切天下人皆知。",
    "T24n1487_001:1030b02_5": "佛現威神然那，欲令一切天下人皆知。",
    "T24n1487_001:1030b03_6": "摩訶迦留祁然那，佛慈心念一切天下人，欲令一切天下人。",
    "T24n1487_001:1030b04_7": "薩惒浮然那，皆知一切天下人事，欲令一切天下人皆知一切人事。",
    "T24n1487_001:1030b06_8": "阿那恕羅然那，佛智慧一切天下鬼神、天神、龍神皆不能禁制，欲令一切天下人皆知是智慧。",
    "T24n1487_001:1030b08_9": "是為摩訶般若波羅蜜二十種因緣，合會為八十種因緣阿惟越致菩薩法。",
    "T24n1487_001:1030b10_10": "以過去、當來、今現在菩薩，是為八十種因緣皆合會，是為菩薩法。」",
    "T24n1487_001:1030b12_0": "第三時",
    "T24n1487_001:1030b13_0": "「南無佛！",
    "T24n1487_001:1030b13_1": "今受惟逮法二十因緣，行之自知宿命。",
    "T24n1487_001:1030b14_2": "何謂二十？",
    "T24n1487_001:1030b14_3": "有五因緣多福。",
    "T24n1487_001:1030b14_4": "何謂五？",
    "T24n1487_001:1030b14_5": "檀那福多、尸福多、念福多、所作善無量福多、治政松寺無量福多。",
    "T24n1487_001:1030b16_6": "是五多福。",
    "T24n1487_001:1030b17_0": "「有五因緣護身。",
    "T24n1487_001:1030b17_1": "何謂五護？",
    "T24n1487_001:1030b17_2": "身護、口護、意護、尸護、戒護。",
    "T24n1487_001:1030b18_3": "是為五因緣護身。",
    "T24n1487_001:1030b19_0": "「菩薩有五意。",
    "T24n1487_001:1030b19_1": "何謂五？",
    "T24n1487_001:1030b19_2": "尸意、好心善意、布施意、念善道意、慧意。",
    "T24n1487_001:1030b20_3": "是為五意。",
    "T24n1487_001:1030b20_4": "合會為二十種因緣，行之自知宿命，乃致阿耨多羅三耶三菩。",
    "T24n1487_001:1030b22_5": "何謂阿耨多羅？",
    "T24n1487_001:1030b22_6": "天上天下無有在其上者。」",
    "T24n1487_001:1030b24_0": "第四時",
    "T24n1487_001:1030b25_0": "「南無佛！",
    "T24n1487_001:1030b25_1": "今受四禪法。",
    "T24n1487_001:1030b25_2": "何謂禪法？",
    "T24n1487_001:1030b25_3": "菩薩坐禪一心念佛，佛空、無所有，意便止。",
    "T24n1487_001:1030b26_4": "復念貪婬五所欲，已無貪婬五所欲，便得一禪；菩薩坐禪一心念法，法亦空、無所有，意便無瞋恚痛痒，已無瞋恚痛痒，如是便得二禪；菩薩坐禪一心念摩訶般若波羅蜜，亦空、無所有，意便無愚癡，如是便得三禪；菩薩已得三禪，諸惡已盡，無所復念，意清淨不動不搖，便得四禪。",
    "T24n1487_001:1030c04_5": "一心不復轉，自然得五旬，是為菩薩行禪法。」",
    "T24n1487_001:1030c06_0": "第五時",
    "T24n1487_001:1030c07_0": "「南無佛！",
    "T24n1487_001:1030c07_1": "今受般若三昧法。",
    "T24n1487_001:1030c07_2": "何謂三昧法？",
    "T24n1487_001:1030c07_3": "菩薩三昧，慈哀念一切十方諸天、人民、父母、兄弟、妻子、怨家、債主、泥犁、薜荔、畜生，諸在厄難勤苦及人非人、薩惒薩，皆欲令解脫勤苦，得出生人道，奉行六波羅蜜、阿耨多羅三耶三菩心，是為菩薩三昧法。",
    "T24n1487_001:1030c13_0": "「菩薩三昧，等心護一切十方諸天、人民、父母、兄弟、妻子、怨家、債主、泥犁、薜荔、畜生中人及非人、非薩惒薩，皆欲令解脫勤苦，富樂安隱，發阿耨多羅三耶三菩心，是為菩薩三昧法。",
    "T24n1487_001:1030c17_0": "「菩薩三昧，等意慈心哀愍念一切十方諸天、人民、父母、兄弟、妻子、怨家、債主、泥犁、薜荔、畜生中人非人、薩惒薩，視之護之，如母視護赤子，一切平等無有異意，已平等是為三昧法。",
    "T24n1487_001:1030c21_0": "從是自然得五旬。",
    "T24n1487_001:1030c21_1": "菩薩坐起晝夜思惟，常當平心等意，爾乃為菩薩三昧法。」",
    "T24n1487_001:1030c23_0": "第六時",
    "T24n1487_001:1030c24_0": "「南無佛，南無菩薩，南無摩訶薩！",
    "T24n1487_001:1030c24_1": "今受三昧法，如菩薩摩訶薩。",
    "T24n1487_001:1030c25_2": "今我持心，所作當如虛空，今持虛空作平，是故行菩薩道，持心視天下萬民如一，當如視父母兄弟妻子無異，當等心視之。",
    "T24n1487_001:1030c28_3": "今我歡喜為十方天下人民作善，是為文殊師利菩薩三昧。",
    "T24n1487_001:1030c29_4": "持是三昧戒具者，文殊師利菩薩當來與共語：『持是三昧戒具者，是為諸菩薩中最尊。』",
    "T24n1487_001:1031a02_5": "是為文殊師利菩薩三昧菩薩摩訶薩。",
    "T24n1487_001:1031a03_6": "「文殊師利三昧菩薩坐欲起時，叉手念腹中所願言：『我是菩薩摩訶薩，文殊師利菩薩我所作分檀布施用，是故我得菩薩道。",
    "T24n1487_001:1031a06_7": "若人從菩薩求目，菩薩當以目與之；若人從求身，菩薩以身與之；若人求財物，菩薩當以財物與之！』",
    "T24n1487_001:1031a08_8": "常當念言：『我是菩薩，文殊師利亦是菩薩，今我當諦持是身與不妄。",
    "T24n1487_001:1031a09_9": "菩薩常當念使十方天下人民安隱富樂，如使十方人民勤苦，我當念令安隱富樂解脫。",
    "T24n1487_001:1031a11_10": "菩薩當諦持身法，行菩薩道，菩薩當急欲作沙門，當持禪波羅蜜，我急當至阿彌陀佛所，我持是三昧，急欲與水精、琉璃、金銀共會相娛樂。』",
    "T24n1487_001:1031a15_0": "文殊師利菩薩惒闍名阿提波羅，阿祇名阿提調。」",
    "T24n1487_001:1031a17_0": "第七時",
    "T24n1487_001:1031a18_0": "「南無佛，南無法，南無比丘僧，南無諸摩訶薩，南無洹那鳩溜菩薩！",
    "T24n1487_001:1031a19_1": "三昧道住止，是故念：『十方天下人民若在冥中者，我何時當作大光明如日月，為十方人民作光明，如菩薩當為十方天下人民作大光明？』",
    "T24n1487_001:1031a22_2": "是三昧諦持心，當政要安心平心，當為十方天下人民，如日月作光明。",
    "T24n1487_001:1031a24_3": "是菩薩三昧道，當為十方天下人民，心作平。",
    "T24n1487_001:1031a25_4": "今十方有菩薩，十方菩薩行三昧，這等用是月三昧，如他菩薩亦用是三昧，如洹那鳩溜菩薩問釋迦文佛：『是三昧云何？』",
    "T24n1487_001:1031a28_5": "釋迦文佛默然無所語。",
    "T24n1487_001:1031a28_6": "洹那鳩溜復問三昧，釋迦文佛復無所語。",
    "T24n1487_001:1031a29_7": "洹那鳩溜菩薩自念：『佛何等心？』",
    "T24n1487_001:1031b01_8": "洹那鳩溜知佛心，洹那鳩溜便起往為佛作禮，洹那鳩溜便撾揵椎，十方三昧菩薩皆來會，六萬菩薩皆前為佛作禮已，皆坐。",
    "T24n1487_001:1031b04_9": "洹那鳩溜問佛：『當為十方天下人民平心三昧，名為何等為月三昧？』",
    "T24n1487_001:1031b05_10": "佛語：『六萬菩薩皆平心已平心，諸拘樓檀皆動搖不能住持，佛威神安天下，是三昧名月三昧，已得聞是三昧者，皆當平心行之。』」",
    "T24n1487_001:1031b09_0": "第八時",
    "T24n1487_001:1031b10_0": "「南無佛，南無法，南無比丘僧，南無諸菩薩，南無摩訶薩，南無文殊師利菩薩！",
    "T24n1487_001:1031b11_1": "我自念命前世時已行菩薩道，自念我已奉事三百億佛，自念我前世為菩薩時，常以慈悲喜護之心愍傷一切人、非人及蜎蜚蠕動之類，恒為之感痛，我常以經道勸勵開導之，使得入正法，遠去惡為善。",
    "T24n1487_001:1031b16_2": "耳不受善惡之聲，眼不視好醜之色，鼻不嗅臭香之氣，口不嚐味味之味，身不求麁細之飾，意不求可欲之欲，我自斷六。",
    "T24n1487_001:1031b19_3": "「我自斷三，六事不得起：耳得定，不聞善惡之聲；眼得定，不視好醜之色；鼻得定，不嗅臭香之氣；口得定，不貪著五味；身得定，不知寒溫之痛痒；意得定，無復往來之思想。",
    "T24n1487_001:1031b22_4": "身行檀波羅蜜，但欲布施；眼為尸波羅蜜，但欲持戒；耳為羼提波羅蜜，但欲忍辱；鼻為惟逮波羅蜜，但欲精進；口為禪波羅蜜，但欲一心；意為般若波羅蜜，但欲智慧。",
    "T24n1487_001:1031b26_5": "我常以是六事救濟施惠一切，我今來生復得見佛經戒，復得奉事三尊。",
    "T24n1487_001:1031b28_6": "我今當復以六事教化一切，廣利法門，開導眾人，使成大道，為一切人非人作唱導。",
    "T24n1487_001:1031c01_7": "「時當死不犯淨戒；時當死，死不為欲惑；時當死，死不為可不可動，是我平願，人來索身當以與之，制其所索我不逆也，是為菩薩。",
    "T24n1487_001:1031c04_8": "九時之戒以平等心持之，是為持戒。",
    "T24n1487_001:1031c04_9": "所以爾者，我為十方諸佛故，我為諸經法故，我為諸比丘僧故，我為諸菩薩摩訶薩故，我為十方天下人非人、蜎蜚蠕動之類故，我持是諸事憂念眾生，以故我今得菩薩道，行諸菩薩法。",
    "T24n1487_001:1031c09_10": "是故菩薩道難值難聞，聞之者，皆得阿惟越致。",
    "T24n1487_001:1031c10_11": "我今持我身命，歸十方諸佛，一心不復退轉。」",
    "T24n1487_001:1031c12_0": "第九時",
    "T24n1487_001:1031c13_0": "「南無佛，南無法，南無比丘僧，南無諸菩薩，南無摩訶薩，南無文殊師利菩薩！",
    "T24n1487_001:1031c14_1": "菩薩道甚難，我以身命救濟一切眾生無所愛惜。",
    "T24n1487_001:1031c15_2": "菩薩不作罪，亦不畏罪，宿命到來、怨家債主至，菩薩歡喜畢罪，亦不怖懅。",
    "T24n1487_001:1031c17_3": "菩薩持法如法，持戒如戒，菩薩以信故得作佛。",
    "T24n1487_001:1031c18_4": "菩薩博讀眾經，悉入諸道，順化眾生。",
    "T24n1487_001:1031c19_5": "菩薩常行慈心，言語儒軟，不中傷人意。",
    "T24n1487_001:1031c20_6": "菩薩與妻子並居，如養怨家，常護其意。",
    "T24n1487_001:1031c21_7": "菩薩視女人如虎狼師子如毒蛇，菩薩不畏；愛欲不能動菩薩意，菩薩捨欲故，愛欲不能得沾污菩薩清淨之行。",
    "T24n1487_001:1031c23_8": "如蓮華不於高山、陸地生也，菩薩於愛欲中生，如蓮華雖淤泥中生，不為泥塗所污也。",
    "T24n1487_001:1031c25_9": "菩薩戒內不戒外也，外行如地，內戒如水，水以清淨濡軟為行，地以多容多受為功德也。",
    "T24n1487_001:1031c27_10": "一切百草、樹木皆從地得生長，一切萬物皆從水得生活，是故菩薩功德如地如水。",
    "T24n1487_001:1031c29_11": "菩薩山居獨處，亦不恐懼。",
    "T24n1487_001:1032a01_12": "菩薩雖居家畜養妻子，常如獨處，恬然安定，無復痛痒思想之念。",
    "T24n1487_001:1032a02_13": "以故菩薩功德尊大、巍巍堂堂，無端無底、無邊無限，功德難稱難量，是為菩薩十時之戒。",
    "T24n1487_001:1032a04_14": "「菩薩常行四等心，平等無異，已信功德便得一住，已得一住便得二住，已得二住便得三住，已得三住便得四住，已得四住便得五住，已得五住便得六住，已得六住便得七住，已得七住便得八住，已得八住便得九住，已得九住便得十住，已得十住便得作佛，便度一切眾生，是為菩薩積累功德自致得道。",
    "T24n1487_001:1032a11_15": "其有人隨我諷誦是經者，既却諸惡，得佛疾也。",
    "T24n1487_001:1032a12_16": "見者、聞者一時歡喜者，既却己身無央數之罪，令得十住信心，以致得道。",
    "T24n1487_001:1032a14_17": "常當以月十五日，一日一夜誦讀是經，其福蓋於三界中；莫作限礙縛著之行，是則遠離功德，不為菩薩道也。」",
    "T24n1487_001:1032a17_0": "第十時",
    "T24n1487_001:1032a18_0": "「南無佛，南無法，南無比丘僧，南無諸菩薩，南無檀那鳩溜菩薩，南無文殊師利菩薩！",
    "T24n1487_001:1032a19_1": "菩薩常慈心愍念一切人民，見貧者、富者、豪者、貴者、卑賤者，強健、羸瘦、怯弱者，心常念之，欲使齊等。",
    "T24n1487_001:1032a22_2": "常願使十方平如水，無山坑，人民貧富等等無異，壽命長短等等無異，豪貴卑賤等等無異，求道同心，常願俱發大乘之業，一切人非人，皆發無上正真之道，悉有智慧，悉行布施，無有慳貪，悉持經戒，悉能忍辱，皆能精進，一心入定，見化三昧皆有漚惒拘舍羅。",
    "T24n1487_001:1032a28_0": "見迷惑者，願使之疾見正道；陰冥者，得覩光明。",
    "T24n1487_001:1032a29_1": "疾者，皆使除愈；強健，各現色力。",
    "T24n1487_001:1032a29_2": "陸行，願使人、馬、車牛肥壯，人手足，筋力強健，財物安隱；船行者，東西南北、上水下水各得其願，船車安隱，帆行條利。",
    "T24n1487_001:1032b03_3": "賈市百倍千倍萬倍，住止得處，賣買便利，貴賤各得所願。",
    "T24n1487_001:1032b04_4": "居家者，妻子、父母、公嫗皆使安隱，水火、盜賊、疾病、縣官無有。",
    "T24n1487_001:1032b06_5": "居官者，常得安隱，慈心愛育人民，家人富饒，無有貧窮、憂厄、苦劇者。",
    "T24n1487_001:1032b07_6": "是為菩薩十一時戒平等之行。",
    "T24n1487_001:1032b08_7": "善男子、善女人聞是歡喜，皆得阿惟越致。",
    "T24n1487_001:1032b09_8": "諸天神、地神、山神皆來侍衛帶持是經者，一切災害不敢干犯，是為菩薩已得神通。」",
    "T24n1487_001:1032b12_0": "第十一時",
    "T24n1487_001:1032b13_0": "「南無佛，南無法，南無比丘僧，南無諸菩薩摩訶薩，南無文殊師利菩薩！",
    "T24n1487_001:1032b14_1": "菩薩從一數、二隨、三止、四觀、五還、六淨以次得道，得須陀洹，得斯陀含、阿那含，得阿羅漢、辟支佛，皆不於中住；得佛道，現三十二相、八十種好紫金色，十種力、四無所畏、十八法不共、八種大音聲，亦不於中住。",
    "T24n1487_001:1032b19_2": "菩薩發大乘之業，以僧那僧涅度脫一切人非人，以波羅蜜示現眾人，以慈悲喜捨救濟眾人，菩薩以儒軟伏諸剛強，菩薩以漚惒拘舍羅和合眾人，菩薩以謙恭慈仁安慰眾人，菩薩以和悅歡喜降伏諸惡逆，菩薩以道力度諸愚癡，菩薩以貞潔度諸愛欲，菩薩以大慈愍念眾生，菩薩以省約絕諸財寶，菩薩以清淨斷諸醉酒，菩薩以訥言正心口忍辱，菩薩以經行立於精進，菩薩以少食絕於睡臥，菩薩以無欲輕身強健，菩薩以無瞋怒養於道德，菩薩以無嫉妬合聚眾人，菩薩以功德歸流一切人非人，是為菩薩十二時戒平等之行，救濟一切眾生，是為飛行菩薩功德具足。",
    "T24n1487_001:1032c03_3": "「有善心、好意樂聞是經，諷誦讀是者，是為十住阿惟顏。",
    "T24n1487_001:1032c04_4": "菩薩入水不沈，入火不燒，索頭與頭，索眼與眼，索耳與耳，匃鼻與鼻，投身虎口，不惜身命，是為菩薩大士尊貴功德，難稱難量，無端無底，無端無限，不可度量。",
    "T24n1487_001:1032c08_5": "各尊承世尊經戒，以自衛身行，與是經合者，舉厝得所，善加精進，善遠諸惡，莫犯是，犯是者非為菩薩也。",
    "T24n1487_001:1032c10_6": "是為菩薩具足正戒，一生補處，旦暮朝晡，當得作佛，光明相好皆已照現，是為功德成滿，諸善已現，威神具悉，一切皆敬，伏無敢當菩薩者。」",
    "T24n1487_001:1032c13_7": "佛說菩薩功德十二時正戒竟，文殊師利菩薩及諸來會神通菩薩、飛行菩薩、成就菩薩、現化菩薩，及八方上下諸菩薩，颰陀和菩薩、羅隣那竭菩薩、憍越兜菩薩、那迦達菩薩、深彌菩薩、摩訶須菩薩、惒菩薩、因提達菩薩、惒輪稠菩薩等，合七萬二千人，皆大踊躍歡喜，各現光明，展轉相照，各各起正衣服，前以頭腦著地，為佛作禮。",
    "T24n1487_001:1032c22_0": "第十二時",
    "T24n1487_001:1032c23_0": "佛說菩薩戒十二時竟，文殊師利白佛言：「菩薩用何功德得是十住？",
    "T24n1487_001:1032c24_1": "唯願天中天，分別說之。」",
    "T24n1487_001:1032c25_2": "佛言：「善哉，善哉！",
    "T24n1487_001:1032c25_3": "文殊師利！",
    "T24n1487_001:1032c25_4": "菩薩摩訶薩多所愛念，多所安隱，吾當為若具說其要，諦聽諦受。」",
    "T24n1487_001:1032c27_5": "文殊師利言：「受教！」",
    "T24n1487_001:1032c27_6": "佛言：「有十住菩薩功德，各有高下自有次第。」",
    "T24n1487_001:1032c28_7": "文殊師利言：「何等為十？」",
    "T24n1487_001:1033a01_0": "「一住波監質兜波菩薩法住。」",
    "T24n1487_001:1033a01_1": "佛言：「上頭見師端正無比，視面色無有厭、無有逮者，尊貴無有能過者，所教授無有能踰者，見佛威神儀法如是，便稍入佛道中轉導之，皆隨其意教度脫之，見勤苦者皆愍傷之，稍稍解曉佛語信向之，新發起意學佛道悉欲得了知，佛智十難處悉欲逮得之。",
    "T24n1487_001:1033a07_2": "何等為十難處？",
    "T24n1487_001:1033a07_3": "佛十種力是：一者，當供養佛；二者，當隨其所樂當教語之；三者，所生處皆尊貴；四者，天上天下無有能及者；五者，佛智慧悉逮得；六者，世世所生處，得見無央數佛；七者，佛經悉逮得；八者，悉過度諸生死；九者今脫去不久；十者，悉度脫十方人。",
    "T24n1487_001:1033a14_0": "「二住何等為阿闍浮菩薩法住？」",
    "T24n1487_001:1033a14_1": "佛言：「有十意，念十方人。",
    "T24n1487_001:1033a15_2": "何等為十意？",
    "T24n1487_001:1033a15_3": "一者，悉念世間善；二者，潔淨心；三者，皆安隱；四者，柔軟心；五者，悉愛等；六者，心念但欲布施與人；七者，心悉當護；八者，念人與我身無異；九者，心念十方人我視如師；十者，心念十方人視如佛。",
    "T24n1487_001:1033a19_4": "阿闍浮菩薩法當多學經；多學經已，當獨處山；獨處山，當與善師從事；與善師從事，當在善師邊，當易使，當隨時，隨時所作為勇；所作為既勇，當學入慧，中心所受法當悉持；既悉持，悉持法當不忘也；既不忘者，當安隱處山。",
    "T24n1487_001:1033a24_5": "所以者何？",
    "T24n1487_001:1033a25_6": "益於十方人故。",
    "T24n1487_001:1033a26_0": "「三住何等為喻阿闍菩薩法住者？」",
    "T24n1487_001:1033a26_1": "佛言：「入於諸法中，用十事。",
    "T24n1487_001:1033a27_2": "何等為十事？",
    "T24n1487_001:1033a27_3": "一者，諸所有皆無常；二者，諸所有皆勤苦；三者，諸所有皆虛；四者，諸所有皆非我所；五者，諸所有皆無主；六者，諸所有皆無利也；七者，諸所有皆無所止；八者，諸所有皆無所處；九者，諸所有皆無所著；十者，一切無所有諸法，悉入一法中，一法悉入諸法中。",
    "T24n1487_001:1033b04_4": "是為喻阿闍菩薩教法。",
    "T24n1487_001:1033b05_0": "「四住何等為閻摩期菩薩法住者？」",
    "T24n1487_001:1033b05_1": "佛言：「常願於佛處生，有十事：一者，不復還；二者，多深思於佛；三者，深思於法；四者，念比丘僧視十方人；五者，思惟萬物皆無所有；六者，十方佛剎皆虛空；七者，宿命所作了無所有；八者，所有如幻皆虛空；九者，諸所勤苦無所有；十者，泥洹虛空亦無所有，用是故生於佛法中。",
    "T24n1487_001:1033b11_2": "是為閻摩期菩薩教法。",
    "T24n1487_001:1033b12_3": "「五住何等為波喻三般菩薩法住者？」",
    "T24n1487_001:1033b13_4": "佛言：「所作功德悉度十方人，有十事：一者，悉護十方人；二者，悉念十方人善；三者，悉念十方人悉令安隱；四者，悉愛十方人；五者，悉哀念十方人；六者，悉念十方人莫使作惡；七者，悉引十方人著菩薩道中；八者，悉清淨於十方人；九者，悉度脫十方人；十者，悉使十方人般泥洹。",
    "T24n1487_001:1033b19_5": "是為波喻三般菩薩教法。",
    "T24n1487_001:1033b21_0": "「六住何等為阿者三般菩薩法住者？」",
    "T24n1487_001:1033b21_1": "佛言：「有十法，深哀慈心：一者，用人說佛善惡心無有異；二者，說經法善惡心無有異；三者，說菩薩善惡心無有異；四者，求菩薩道人共相道善惡心無有異；五者，人言十方人有多少心無有異；六者，覩十方人展轉相道善惡心無有異也；七者，中有人說言十方人易脫難脫心無有異；八者，若有人言說法多少心無有異；九者，有人說法壞心無有異；十者，有法處無法處心無有異。",
    "T24n1487_001:1033c01_2": "是為阿者三般菩薩教法。",
    "T24n1487_001:1033c01_3": "「七住何等為阿惟越致菩薩法住者？」",
    "T24n1487_001:1033c02_4": "佛言：「有十事，堅住不動：一者，言有佛、無佛不動還；二者，有法、無法不動還；三者，有菩薩、無菩薩不動還；四者，有求索菩薩、無求索菩薩道者不動還；五者，持法得不動還；六者，有諸過去佛、無諸過去佛不動還；七者，有諸當來佛、無諸當來佛不動還；八者，有現在佛、無現在佛不動還；九者，佛智慧盡、不盡不動還；十者，當來、過去、現在世事呼若干種不動還。",
    "T24n1487_001:1033c10_5": "是為阿惟越致菩薩教法。",
    "T24n1487_001:1033c12_0": "「八住何等為鳩摩羅浮童男菩薩法住者？」",
    "T24n1487_001:1033c12_1": "佛言：「菩薩於十事中住：一者，身所行、口所言、心所念悉淨潔；二者，無有能得長短者；三者，心一反念在所欲生何所；四者，十方人知誰慈心者；五者，十方人所信用悉知；六者，十方人若干種悉知；七者，十方人所作為悉知；八者，十方諸佛剎土成敗悉知；九者，得神足念飛在所至到；十者，諸悉淨潔。",
    "T24n1487_001:1033c19_2": "是為鳩摩羅浮童男菩薩教法。",
    "T24n1487_001:1033c20_3": "「九住何等為喻羅闍菩薩法住者？」",
    "T24n1487_001:1033c21_0": "佛言：「用十事得：一者，十方人所出生悉知；二者，十方人所繫恩愛悉知；三者，十方人所念本末、所從來悉知；四者，十方人所作宿命所趣向悉知；五者，若干種諸法悉知；六者，十方人所念若干種變化悉知；七者，諸佛剎善惡壞敗悉知；八者，過去、當來、現在無央數世事悉知；九者，十方人等不等悉知；十者，教授十方人說虛空法悉知。",
    "T24n1487_001:1033c28_1": "是為喻羅闍菩薩教法。",
    "T24n1487_001:1034a01_0": "「十住何等為阿惟顏菩薩法住者？」",
    "T24n1487_001:1034a01_1": "佛言：「菩薩入於十智中能分別知，有十事：一者，何因當感動十方諸佛剎中；二者，當明無央數佛剎中；三者，我日日當署置無央數佛剎中菩薩；四者，我日日當度脫無央數佛剎中民人。",
    "T24n1487_001:1034a05_2": "五者，我當安隱無央數佛剎中眾生；六者，十方人莫不聞我聲歡喜得度脫者；七者，悉念十方人民使得佛道，皆捨家作沙門；八者，十方人所思想善惡我悉知之；九者，十方人我悉當內著佛道中，悉使發菩薩意；十者，十方人我悉當度脫。",
    "T24n1487_001:1034a11_3": "是阿喻羅闍菩薩了不能及知阿惟顏身所行、口所言、心所念、所作為，了不能及知阿惟顏菩薩事，亦不能知神足念，不能知飛行，亦不能逮知阿惟顏菩薩當來、過去、今現在事。",
    "T24n1487_001:1034a15_4": "是為阿惟顏菩薩教法。」",
    "T24n1487_001:1034a16_0": "佛說菩薩內戒經"
}