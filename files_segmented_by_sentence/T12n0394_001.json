[
    {
        "source_sentence": "佛入涅槃密迹金剛力士哀戀經",
        "from": "T12n0394_001:1116a18_0",
        "context_with_next_sentence": true
    },
    {
        "source_sentence": "失譯人名今附秦錄",
        "from": "T12n0394_001:1116a20_0",
        "context_with_next_sentence": true
    },
    {
        "source_sentence": "牟尼世尊在拘尸那城娑羅林間北首而臥，",
        "from": "T12n0394_001:1116a21_0",
        "context_with_next_sentence": true
    },
    {
        "source_sentence": "初入涅槃。",
        "from": "T12n0394_001:1116a22_4",
        "context_with_next_sentence": true
    },
    {
        "source_sentence": "時密迹金剛力士見佛滅度，悲哀懊惱作如是言：",
        "from": "T12n0394_001:1116a23_6",
        "context_with_next_sentence": true
    },
    {
        "source_sentence": "「世尊成就最勝無上十力，云何於今乃為羸弊、無常、氣勢微劣之所摧敗？",
        "from": "T12n0394_001:1116a24_19",
        "context_with_next_sentence": true
    },
    {
        "source_sentence": "如來捨我入于寂滅，我從今日無歸、無依、無覆、無護，衰惱災患一旦頓集，憂愁毒箭深入我心。",
        "from": "T12n0394_001:1116a27_1",
        "context_with_next_sentence": true
    },
    {
        "source_sentence": "」密迹金剛作是語已，戀慕世尊愁火轉熾，五內抽割、心膂磨碎，躄踊悶絕譬如巖崩，顛墮于地久乃醒悟。",
        "from": "T12n0394_001:1116a29_8",
        "context_with_next_sentence": true
    },
    {
        "source_sentence": "即起而坐，涕哭哽噎，歔欷而言：",
        "from": "T12n0394_001:1116b01_4",
        "context_with_next_sentence": true
    },
    {
        "source_sentence": "「怪哉，怪哉！",
        "from": "T12n0394_001:1116b01_11",
        "context_with_next_sentence": true
    },
    {
        "source_sentence": "死魔大惡！",
        "from": "T12n0394_001:1116b01_16",
        "context_with_next_sentence": true
    },
    {
        "source_sentence": "無量功德波羅蜜聚，為彼死魔之所滅壞。",
        "from": "T12n0394_001:1116b02_12",
        "context_with_next_sentence": true
    },
    {
        "source_sentence": "」復作是言：",
        "from": "T12n0394_001:1116b02_18",
        "context_with_next_sentence": true
    },
    {
        "source_sentence": "「唯願真濟請為我起，我今薄祐無依憑處。",
        "from": "T12n0394_001:1116b03_15",
        "context_with_next_sentence": true
    },
    {
        "source_sentence": "云何世尊捨棄於我獨入寂滅？",
        "from": "T12n0394_001:1116b04_9",
        "context_with_next_sentence": true
    },
    {
        "source_sentence": "自今已後永離哀顏，世尊寂靜，身、口、意業更不可覩，更不得見佛婆伽婆入于佛住。",
        "from": "T12n0394_001:1116b06_9",
        "context_with_next_sentence": true
    },
    {
        "source_sentence": "「如來昔日入于佛住三昧之時，威德光顯倍常殊妙，佛面鮮澤過於蓮華新開敷時，如日初出照於朝陽，如是勝面更不可見。",
        "from": "T12n0394_001:1116b09_6",
        "context_with_next_sentence": true
    },
    {
        "source_sentence": "如來處於大眾出大雷音、微妙之聲，更不可聞，誠言無二，離過患說、無諂偽說、易解了說、眾所愛說。",
        "from": "T12n0394_001:1116b11_12",
        "context_with_next_sentence": true
    },
    {
        "source_sentence": "世界之中滅除諸惡至甘露城，無過佛法。",
        "from": "T12n0394_001:1116b12_10",
        "context_with_next_sentence": true
    },
    {
        "source_sentence": "咄哉！",
        "from": "T12n0394_001:1116b12_13",
        "context_with_next_sentence": true
    },
    {
        "source_sentence": "真濟永入涅槃，使諸眾生無有救護，處於生死大曠野中；",
        "from": "T12n0394_001:1116b13_17",
        "context_with_next_sentence": true
    },
    {
        "source_sentence": "又無眼目，離於導師，誰示其道？",
        "from": "T12n0394_001:1116b14_13",
        "context_with_next_sentence": true
    },
    {
        "source_sentence": "「如來密雲能雨甘露，為無常風之所吹滅。",
        "from": "T12n0394_001:1116b15_11",
        "context_with_next_sentence": true
    },
    {
        "source_sentence": "一切眾生愛火所燒，而於今者佛入涅槃，誰雨法雨滅其愛火？",
        "from": "T12n0394_001:1116b16_19",
        "context_with_next_sentence": true
    },
    {
        "source_sentence": "如來於今滅於有為，得無上道為於眾生作大醫王。",
        "from": "T12n0394_001:1116b18_3",
        "context_with_next_sentence": true
    },
    {
        "source_sentence": "一切世界為煩惱病之所患苦，今入涅槃，誰當矜愍化以正道，療諸眾生結使之疾？",
        "from": "T12n0394_001:1116b20_1",
        "context_with_next_sentence": true
    },
    {
        "source_sentence": "如來、世尊名為知恩、念於恩者，我從處胎以來隨逐如來如影隨形，調和奉順不曾違闕，云何不感我之至心，便見孤棄如背恩者？",
        "from": "T12n0394_001:1116b22_19",
        "context_with_next_sentence": true
    },
    {
        "source_sentence": "「嗚呼怪哉，咄哉大苦！",
        "from": "T12n0394_001:1116b23_10",
        "context_with_next_sentence": true
    },
    {
        "source_sentence": "此金剛杵當用護誰？",
        "from": "T12n0394_001:1116b23_19",
        "context_with_next_sentence": true
    },
    {
        "source_sentence": "即便擲棄。",
        "from": "T12n0394_001:1116b24_3",
        "context_with_next_sentence": true
    },
    {
        "source_sentence": "自今以往當奉侍誰？",
        "from": "T12n0394_001:1116b24_12",
        "context_with_next_sentence": true
    },
    {
        "source_sentence": "誰當慈愍訓誨於我？",
        "from": "T12n0394_001:1116b25_2",
        "context_with_next_sentence": true
    },
    {
        "source_sentence": "更於何時得覩尊顏？",
        "from": "T12n0394_001:1116b25_11",
        "context_with_next_sentence": true
    },
    {
        "source_sentence": "護世之王為顯甘露，故遣我來擁護於佛，如何今日卒捨我等入于涅槃？",
        "from": "T12n0394_001:1116b27_4",
        "context_with_next_sentence": true
    },
    {
        "source_sentence": "我所有命依佛而存，一旦捨我，當依於誰得存此命？",
        "from": "T12n0394_001:1116b28_7",
        "context_with_next_sentence": true
    },
    {
        "source_sentence": "咄哉！",
        "from": "T12n0394_001:1116b28_10",
        "context_with_next_sentence": true
    },
    {
        "source_sentence": "真濟矜愍一切，常說妙法教照愚冥，何故今者而卒不言？",
        "from": "T12n0394_001:1116b29_15",
        "context_with_next_sentence": true
    },
    {
        "source_sentence": "「如來所知一切種智過一切上，恒於眾生有緣之者思欲利益。",
        "from": "T12n0394_001:1116c01_4",
        "context_with_next_sentence": true
    },
    {
        "source_sentence": "即於今日何處去耶？",
        "from": "T12n0394_001:1116c01_13",
        "context_with_next_sentence": true
    },
    {
        "source_sentence": "而於今日便自閉默，更不救濟受化之徒。",
        "from": "T12n0394_001:1116c02_12",
        "context_with_next_sentence": true
    },
    {
        "source_sentence": "諸魔、惡人見佛涅槃，皆大歡喜。",
        "from": "T12n0394_001:1116c03_7",
        "context_with_next_sentence": true
    },
    {
        "source_sentence": "如來、世尊生死海中作大船師，而於今日永捨濟度。",
        "from": "T12n0394_001:1116c04_10",
        "context_with_next_sentence": true
    },
    {
        "source_sentence": "是諸眾生無量劫來順生死流，唯有如來能以正道令諸眾生皆得返流。",
        "from": "T12n0394_001:1116c06_3",
        "context_with_next_sentence": true
    },
    {
        "source_sentence": "如來、世尊永斷煩惱，為於愚冥眾生作大照明，今日涅槃，世間眾生增長黑闇，永為無明之所覆蔽。",
        "from": "T12n0394_001:1116c08_8",
        "context_with_next_sentence": true
    },
    {
        "source_sentence": "」金剛密迹哀呼悲惱復作是言：",
        "from": "T12n0394_001:1116c09_3",
        "context_with_next_sentence": true
    },
    {
        "source_sentence": "「世尊諸相——三十二百福大人相——悉皆具足，如何滅壞永不可覩？",
        "from": "T12n0394_001:1116c10_11",
        "context_with_next_sentence": true
    },
    {
        "source_sentence": "「哀哉，破壞魔者！",
        "from": "T12n0394_001:1116c10_20",
        "context_with_next_sentence": true
    },
    {
        "source_sentence": "哀哉，轉法輪者！",
        "from": "T12n0394_001:1116c11_6",
        "context_with_next_sentence": true
    },
    {
        "source_sentence": "哀哉，滅一切外道螢火光者！",
        "from": "T12n0394_001:1116c11_19",
        "context_with_next_sentence": true
    },
    {
        "source_sentence": "哀哉，能壞有身者！",
        "from": "T12n0394_001:1116c12_7",
        "context_with_next_sentence": true
    },
    {
        "source_sentence": "哀哉，諸智慧城者！",
        "from": "T12n0394_001:1116c12_16",
        "context_with_next_sentence": true
    },
    {
        "source_sentence": "哀哉，法燈為無常風之所吹滅；",
        "from": "T12n0394_001:1116c13_8",
        "context_with_next_sentence": true
    },
    {
        "source_sentence": "哀哉，法月為死羅睺之所吞滅。",
        "from": "T12n0394_001:1116c14_3",
        "context_with_next_sentence": true
    },
    {
        "source_sentence": "」復作是言：",
        "from": "T12n0394_001:1116c14_9",
        "context_with_next_sentence": true
    },
    {
        "source_sentence": "「大寂真濟！",
        "from": "T12n0394_001:1116c14_15",
        "context_with_next_sentence": true
    },
    {
        "source_sentence": "願為我說，即於今者為何處去？",
        "from": "T12n0394_001:1116c15_6",
        "context_with_next_sentence": true
    },
    {
        "source_sentence": "至何方所？",
        "from": "T12n0394_001:1116c15_11",
        "context_with_next_sentence": true
    },
    {
        "source_sentence": "為適何國？",
        "from": "T12n0394_001:1116c15_16",
        "context_with_next_sentence": true
    },
    {
        "source_sentence": "為至舍衛及王舍城、迦毘羅衛、波羅奈耶？",
        "from": "T12n0394_001:1116c16_15",
        "context_with_next_sentence": true
    },
    {
        "source_sentence": "於此諸國為何處住耶？",
        "from": "T12n0394_001:1116c17_5",
        "context_with_next_sentence": true
    },
    {
        "source_sentence": "今為在何林？",
        "from": "T12n0394_001:1116c17_11",
        "context_with_next_sentence": true
    },
    {
        "source_sentence": "為在迦蘭陀竹林、菴婆羅林、祇陀林？",
        "from": "T12n0394_001:1116c18_8",
        "context_with_next_sentence": true
    },
    {
        "source_sentence": "於此諸林為在何處？",
        "from": "T12n0394_001:1116c18_17",
        "context_with_next_sentence": true
    },
    {
        "source_sentence": "為在何山？",
        "from": "T12n0394_001:1116c19_2",
        "context_with_next_sentence": true
    },
    {
        "source_sentence": "為在自善山、毘堤醯山、耆闍崛山？",
        "from": "T12n0394_001:1116c19_18",
        "context_with_next_sentence": true
    },
    {
        "source_sentence": "於此諸山為在何山？",
        "from": "T12n0394_001:1116c20_8",
        "context_with_next_sentence": true
    },
    {
        "source_sentence": "願語於我實在何處。",
        "from": "T12n0394_001:1116c20_17",
        "context_with_next_sentence": true
    },
    {
        "source_sentence": "「諸八部——眾天、龍、夜叉、乾闥婆、阿修羅、緊那羅、摩睺羅伽如是等——以見於我常隨從佛，設當問我：",
        "from": "T12n0394_001:1116c23_1",
        "context_with_next_sentence": true
    },
    {
        "source_sentence": "『佛何處去？",
        "from": "T12n0394_001:1116c23_7",
        "context_with_next_sentence": true
    },
    {
        "source_sentence": "』我當何辭以對於彼？",
        "from": "T12n0394_001:1116c23_17",
        "context_with_next_sentence": true
    },
    {
        "source_sentence": "「世尊昔日教化眾生，若小疲倦暫寢息時，繫心在明為益眾生。",
        "from": "T12n0394_001:1116c25_3",
        "context_with_next_sentence": true
    },
    {
        "source_sentence": "云何今者捨於一切，永入涅槃更不利益？",
        "from": "T12n0394_001:1116c26_2",
        "context_with_next_sentence": true
    },
    {
        "source_sentence": "「真濟！",
        "from": "T12n0394_001:1116c26_6",
        "context_with_next_sentence": true
    },
    {
        "source_sentence": "願為我起。",
        "from": "T12n0394_001:1116c26_11",
        "context_with_next_sentence": true
    },
    {
        "source_sentence": "我憂悲火熾然胸中，命將不全，願賜一言，猶如冷水滅我熾火；",
        "from": "T12n0394_001:1116c27_17",
        "context_with_next_sentence": true
    },
    {
        "source_sentence": "我今為憂苦毒蛇之所䖧螫，願賜我法阿伽陀藥以除我毒；",
        "from": "T12n0394_001:1116c29_4",
        "context_with_next_sentence": true
    },
    {
        "source_sentence": "憂愁毒箭深入我心，願賜語鉗為我拔出。",
        "from": "T12n0394_001:1117a01_3",
        "context_with_next_sentence": true
    },
    {
        "source_sentence": "「一切眾生愛別離苦，如來常為說種種法除其苦惱。",
        "from": "T12n0394_001:1117a02_6",
        "context_with_next_sentence": true
    },
    {
        "source_sentence": "云何獨不愍我，為我滅此眾苦？",
        "from": "T12n0394_001:1117a03_1",
        "context_with_next_sentence": true
    },
    {
        "source_sentence": "「如我今者，哀逆闇塞，不能推理而自釋割憂心內病、種種讇語，云何世尊不見慰喻？",
        "from": "T12n0394_001:1117a04_18",
        "context_with_next_sentence": true
    },
    {
        "source_sentence": "我之恭順心不疲怠，樂見慈顏無有厭足，投身于地願一瞻覩，如何世尊不見哀矜？",
        "from": "T12n0394_001:1117a06_16",
        "context_with_next_sentence": true
    },
    {
        "source_sentence": "滅結牛王常挾持我，何不將我入於涅槃，獨見孤棄？",
        "from": "T12n0394_001:1117a08_2",
        "context_with_next_sentence": true
    },
    {
        "source_sentence": "我失如來，諸苦所切無量無邊，又不見諦。",
        "from": "T12n0394_001:1117a09_1",
        "context_with_next_sentence": true
    },
    {
        "source_sentence": "何故獨見放捨入于涅槃？",
        "from": "T12n0394_001:1117a09_12",
        "context_with_next_sentence": true
    },
    {
        "source_sentence": "「怪哉，怪哉！",
        "from": "T12n0394_001:1117a09_19",
        "context_with_next_sentence": true
    },
    {
        "source_sentence": "如來一睡更不起耶？",
        "from": "T12n0394_001:1117a10_6",
        "context_with_next_sentence": true
    },
    {
        "source_sentence": "如來已去不復還耶？",
        "from": "T12n0394_001:1117a10_15",
        "context_with_next_sentence": true
    },
    {
        "source_sentence": "猶如燈滅更不復明、如寶樓崩更不建立、如寶藏沒不可還出。",
        "from": "T12n0394_001:1117a12_4",
        "context_with_next_sentence": true
    },
    {
        "source_sentence": "」舉手大叫，發聲悲哭，如帝釋幢所持繩絕，倒地不起，宛轉啼哭，心、肝、咽喉、脣、舌悉皆乾燥，荒迷躄地，良久乃穌。",
        "from": "T12n0394_001:1117a14_15",
        "context_with_next_sentence": true
    },
    {
        "source_sentence": "愛戀如來功德之身，捉相輪足急抱不放，而作是言：",
        "from": "T12n0394_001:1117a15_18",
        "context_with_next_sentence": true
    },
    {
        "source_sentence": "「如來之足如優鉢羅華如日初出，清淨柔軟。",
        "from": "T12n0394_001:1117a16_17",
        "context_with_next_sentence": true
    },
    {
        "source_sentence": "安立之足、千輻輪足，極妙工巧不能畫作。",
        "from": "T12n0394_001:1117a17_17",
        "context_with_next_sentence": true
    },
    {
        "source_sentence": "轉輪聖王雖有是相，相不明了；",
        "from": "T12n0394_001:1117a18_11",
        "context_with_next_sentence": true
    },
    {
        "source_sentence": "如來相輪輻轂具足，炳然顯著。",
        "from": "T12n0394_001:1117a19_6",
        "context_with_next_sentence": true
    },
    {
        "source_sentence": "其指纖長，附順相著不稀、不踈，其爪紅潤猶如赤銅，手足網縵猶如鵝王，肌體豐滿無筋脉皮皺。",
        "from": "T12n0394_001:1117a21_8",
        "context_with_next_sentence": true
    },
    {
        "source_sentence": "天王、人王、諸鬼神王及以龍王，咸以天冠頂禮佛足。",
        "from": "T12n0394_001:1117a22_12",
        "context_with_next_sentence": true
    },
    {
        "source_sentence": "為化一切諸有緣者，以相輪足遍行世界，而今此足更無有用。",
        "from": "T12n0394_001:1117a24_1",
        "context_with_next_sentence": true
    },
    {
        "source_sentence": "「我於昔日心常喜樂，一旦涅槃更不令我生於喜樂，而此無常極為大惡，能壞無量功德不思議色。",
        "from": "T12n0394_001:1117a26_5",
        "context_with_next_sentence": true
    },
    {
        "source_sentence": "「如來威勢能令見者身心歡喜，無量福力持如來身。",
        "from": "T12n0394_001:1117a27_8",
        "context_with_next_sentence": true
    },
    {
        "source_sentence": "無常之力實為最大，能使如來至於死處。",
        "from": "T12n0394_001:1117a28_7",
        "context_with_next_sentence": true
    },
    {
        "source_sentence": "如來以父母乳哺之力、禪定力、智慧力、神通力——以此諸力，不能於無常力中而自拔濟。",
        "from": "T12n0394_001:1117b01_5",
        "context_with_next_sentence": true
    },
    {
        "source_sentence": "「阿難昔日勸請世尊住壽一劫，如來何故不受其請？",
        "from": "T12n0394_001:1117b02_8",
        "context_with_next_sentence": true
    },
    {
        "source_sentence": "真濟往昔不於三阿僧祇劫中作百千苦行，難捨之事一切能捨，無數劫中歷侍諸佛，奉事供養求一切智，欲濟眾生？",
        "from": "T12n0394_001:1117b05_2",
        "context_with_next_sentence": true
    },
    {
        "source_sentence": "於少許時，所度未幾便入涅槃。",
        "from": "T12n0394_001:1117b05_16",
        "context_with_next_sentence": true
    },
    {
        "source_sentence": "如來往日為菩薩時，化於眾生猶不疲極，而於今者可疲倦耶？",
        "from": "T12n0394_001:1117b07_4",
        "context_with_next_sentence": true
    },
    {
        "source_sentence": "「濁法眾生如新生犢，滿十二由旬，云何斷乳而棄之去？",
        "from": "T12n0394_001:1117b08_8",
        "context_with_next_sentence": true
    },
    {
        "source_sentence": "請為我起，與濁法犢飽足甜乳。",
        "from": "T12n0394_001:1117b09_3",
        "context_with_next_sentence": true
    },
    {
        "source_sentence": "「于時帝釋數億諸天來欲問難，云何而不為其解說？",
        "from": "T12n0394_001:1117b10_7",
        "context_with_next_sentence": true
    },
    {
        "source_sentence": "千世界主梵天王合掌請法，今日何不為說法要滿其所願？",
        "from": "T12n0394_001:1117b11_14",
        "context_with_next_sentence": true
    },
    {
        "source_sentence": "毘沙門王、數千萬夜叉而自圍遶，提頭賴吒、乾闥婆眾而自圍遶，毘留勒叉、究槃荼眾而自圍遶，毘留博叉、諸龍之眾而自圍遶，如是等眾皆為飲法甘露而來至此，如來何不以良藥救諸疾者？",
        "from": "T12n0394_001:1117b16_1",
        "context_with_next_sentence": true
    },
    {
        "source_sentence": "外道諸眾毀呰於法，何不速起壞彼邪論？",
        "from": "T12n0394_001:1117b16_19",
        "context_with_next_sentence": true
    },
    {
        "source_sentence": "欲界之主處處壞亂，何不降伏？",
        "from": "T12n0394_001:1117b17_13",
        "context_with_next_sentence": true
    },
    {
        "source_sentence": "如來！",
        "from": "T12n0394_001:1117b17_16",
        "context_with_next_sentence": true
    },
    {
        "source_sentence": "諸聲聞少於智慧、不勤習誦、厭於廣博，何不速起為說略要令知正道？",
        "from": "T12n0394_001:1117b19_7",
        "context_with_next_sentence": true
    },
    {
        "source_sentence": "然今阿難是佛所親，奉侍世尊，未斷結使盡於根本，何不教授令盡諸結使？",
        "from": "T12n0394_001:1117b21_2",
        "context_with_next_sentence": true
    },
    {
        "source_sentence": "「嗚呼怪哉！",
        "from": "T12n0394_001:1117b21_8",
        "context_with_next_sentence": true
    },
    {
        "source_sentence": "如此堅實大福德人一旦滅壞，而此無常如護財象殘害無數。",
        "from": "T12n0394_001:1117b22_14",
        "context_with_next_sentence": true
    },
    {
        "source_sentence": "此護財象身大如山，如來往昔猶能調伏如是大象，云何今者反為無常之所調伏乃至滅盡？",
        "from": "T12n0394_001:1117b24_15",
        "context_with_next_sentence": true
    },
    {
        "source_sentence": "如阿婆羅龍能壞摩竭提，興大雲雷，電光熾然，降注大雹摧折樹木，如來能伏彼大力龍；",
        "from": "T12n0394_001:1117b26_16",
        "context_with_next_sentence": true
    },
    {
        "source_sentence": "而於今者反為無常之所乘服。",
        "from": "T12n0394_001:1117b27_10",
        "context_with_next_sentence": true
    },
    {
        "source_sentence": "如鴦掘魔暴虐殘害，猶能調彼剛強惡人，調彼不調，牟尼世尊今為無常之所摧壞。",
        "from": "T12n0394_001:1117b29_8",
        "context_with_next_sentence": true
    },
    {
        "source_sentence": "如曠野惡鬼，殘殺一切令國空虛，猶能調彼使受持戒；",
        "from": "T12n0394_001:1117c01_13",
        "context_with_next_sentence": true
    },
    {
        "source_sentence": "而於今者入無常羂，摧滅無餘。",
        "from": "T12n0394_001:1117c02_8",
        "context_with_next_sentence": true
    },
    {
        "source_sentence": "如優樓頻螺迦葉，染著於我，沒於邪見榛林之中難可拔出，如來猶愍，能現十八種神足變化能令調伏；",
        "from": "T12n0394_001:1117c04_13",
        "context_with_next_sentence": true
    },
    {
        "source_sentence": "今為無常之所傾倒。",
        "from": "T12n0394_001:1117c05_4",
        "context_with_next_sentence": true
    },
    {
        "source_sentence": "「一切眾生薄於福祐，大智之海為無常日之所乾竭；",
        "from": "T12n0394_001:1117c06_7",
        "context_with_next_sentence": true
    },
    {
        "source_sentence": "正智須彌為無常金剛杵之所摧碎；",
        "from": "T12n0394_001:1117c07_3",
        "context_with_next_sentence": true
    },
    {
        "source_sentence": "佛功德樹——覺意妙華、道果充滿——為無常斧之所斫壞；",
        "from": "T12n0394_001:1117c08_6",
        "context_with_next_sentence": true
    },
    {
        "source_sentence": "廣大智光——名稱周聞遍于世間，能燒一切有生之薪——為無常水之所澆滅也。",
        "from": "T12n0394_001:1117c10_1",
        "context_with_next_sentence": true
    },
    {
        "source_sentence": "盛力無常無有法教，不為智者之所禁制，非是精進瞻勇、猛健勢力、名稱柔心、調根寂定之所能免。",
        "from": "T12n0394_001:1117c12_5",
        "context_with_next_sentence": true
    },
    {
        "source_sentence": "咄哉，無常！",
        "from": "T12n0394_001:1117c12_11",
        "context_with_next_sentence": true
    },
    {
        "source_sentence": "酷暴乃爾，不別好惡，有德、無德等能摧壞。",
        "from": "T12n0394_001:1117c13_9",
        "context_with_next_sentence": true
    },
    {
        "source_sentence": "」作是語時，大地震動、山頂崩壞、大星殞落、四方火起、日月諸宿無有光色、一切天人皆無歡樂。",
        "from": "T12n0394_001:1117c15_11",
        "context_with_next_sentence": true
    },
    {
        "source_sentence": "「我今形體不自勝舉，欲沒入地，𥈅眩黃黑、心意錯亂、忘失所念、脣乾舌燥、語言錯誤、聲音嘶碎，去死不遠，命終今必絕，逮佛捨而去。",
        "from": "T12n0394_001:1117c18_11",
        "context_with_next_sentence": true
    },
    {
        "source_sentence": "」如是等多眾種種哀呼、百千種言，戀慕於佛。",
        "from": "T12n0394_001:1117c19_13",
        "context_with_next_sentence": true
    },
    {
        "source_sentence": "帝釋語言：",
        "from": "T12n0394_001:1117c19_18",
        "context_with_next_sentence": true
    },
    {
        "source_sentence": "「止止已足！",
        "from": "T12n0394_001:1117c20_2",
        "context_with_next_sentence": true
    },
    {
        "source_sentence": "汝今可不憶念大仙少語？",
        "from": "T12n0394_001:1117c20_13",
        "context_with_next_sentence": true
    },
    {
        "source_sentence": "佛告比丘：",
        "from": "T12n0394_001:1117c20_18",
        "context_with_next_sentence": true
    },
    {
        "source_sentence": "『諸行無常，無得住者、不可體信、是變易法。",
        "from": "T12n0394_001:1117c21_18",
        "context_with_next_sentence": true
    },
    {
        "source_sentence": "一切聚集歸散會滅，高者必墮、合會必離、有生必死。",
        "from": "T12n0394_001:1117c23_1",
        "context_with_next_sentence": true
    },
    {
        "source_sentence": "一切諸行猶如河岸臨峻之樹，亦如畫水尋畫尋滅，亦如泡沫、如條上露不得久停，如乾闥婆城暫為眼對。",
        "from": "T12n0394_001:1117c25_8",
        "context_with_next_sentence": true
    },
    {
        "source_sentence": "人命迅速疾於射箭，速行天下疾於日月，人命速疾過於是天，無常敗壞應當解知。",
        "from": "T12n0394_001:1117c27_6",
        "context_with_next_sentence": true
    },
    {
        "source_sentence": "若於佛事有不足者不入涅槃，佛事周訖乃入涅槃。",
        "from": "T12n0394_001:1117c28_10",
        "context_with_next_sentence": true
    },
    {
        "source_sentence": "以此佛法付囑人天，以此重事與聲聞弟子，向無畏寂滅處去，諸有苦盡，更不受生。",
        "from": "T12n0394_001:1118a01_8",
        "context_with_next_sentence": true
    },
    {
        "source_sentence": "汝等不應生大憂惱。",
        "from": "T12n0394_001:1118a01_17",
        "context_with_next_sentence": true
    },
    {
        "source_sentence": "』」佛入涅槃密迹金剛力士哀戀經",
        "from": "T12n0394_001:1118a02_100",
        "context_with_next_sentence": false
    }
]