{
    "T23n1435_028:0200a26_0": "十誦律卷第二十八(第四誦之八)",
    "T23n1435_028:0200a28_0": "後秦北印度三藏弗若多羅譯",
    "T23n1435_028:0200a29_0": "七法中衣法第七之下",
    "T23n1435_028:0200b01_0": "佛語比丘：「布施有八種。",
    "T23n1435_028:0200b01_1": "何等八？",
    "T23n1435_028:0200b01_2": "一、界布施；二、依止布施；三、制限布施；四、給得布施；五、僧得布施；六、現前得布施；七、夏安居得布施；八、指示得布施。」",
    "T23n1435_028:0200b04_3": "◎◎云何名界布施？",
    "T23n1435_028:0200b05_4": "有一人言：「是衣布施是中住處僧。」",
    "T23n1435_028:0200b06_5": "夏後月受迦絺那衣，是衣誰應受？",
    "T23n1435_028:0200b06_6": "佛言：「雖夏後月受迦絺那衣，若比丘入是界內者應受。」",
    "T23n1435_028:0200b08_7": "是名界得布施。",
    "T23n1435_028:0200b09_0": "云何名依止布施？",
    "T23n1435_028:0200b09_1": "如多比丘多住處作內界，夏安居自恣竟捨本界，結僧坊垣壁作內界。",
    "T23n1435_028:0200b11_0": "是中諸人為夏安居眾僧故，布施諸衣、應分物，是衣誰應受？",
    "T23n1435_028:0200b12_1": "佛言：「雖捨本界，是諸比丘本多住處作界內夏安居，是衣物諸比丘盡應分。」",
    "T23n1435_028:0200b14_2": "是為依止得布施。",
    "T23n1435_028:0200b15_0": "云何制限布施？",
    "T23n1435_028:0200b15_1": "有一住處有二部比丘僧夏安居，有受法眾、有不受法眾。",
    "T23n1435_028:0200b16_2": "是眾僧夏安居竟，作如是制限：「此族布施我等受，彼族布施汝等受。",
    "T23n1435_028:0200b18_3": "此家布施我等受，彼家布施汝等受。",
    "T23n1435_028:0200b19_0": "是間行處布施我等受，彼間行處布施汝等受。",
    "T23n1435_028:0200b20_1": "是間聚落布施我等受，彼間聚落布施汝等受。",
    "T23n1435_028:0200b21_2": "是間去處聚落布施我等受，彼間去處聚落布施汝等受。",
    "T23n1435_028:0200b22_3": "是間街巷多人處布施我等受，彼間街巷多人處布施汝等受。」",
    "T23n1435_028:0200b23_4": "是中諸人為夏安居僧故，捉上座手布施，與僧諸衣、應分物，白佛言：「是衣物誰應受？」",
    "T23n1435_028:0200b25_5": "佛言：「隨何部作上座，是物應屬一部。」",
    "T23n1435_028:0200b26_6": "「若檀越捉第一上座手、第二上座手言：『是物施僧。』",
    "T23n1435_028:0200b27_7": "是物應屬誰？」",
    "T23n1435_028:0200b27_8": "答言：「二上座是一部上座，應屬一部。」",
    "T23n1435_028:0200b28_9": "「若二上座各是一部，應屬二部，云何應分？」",
    "T23n1435_028:0200b29_10": "答言：「次第等分四分，第四分應與沙彌。」",
    "T23n1435_028:0200c01_11": "是名制限得布施。",
    "T23n1435_028:0200c01_12": "云何給得布施？",
    "T23n1435_028:0200c02_13": "若為人作布施，為因緣作布施：月八日、二十三日、十四日、二十九日、十五日、三十日、十六日、月一日，乃至布薩時一錢給某處，是諸物給處與，是為給得布施。",
    "T23n1435_028:0200c06_0": "云何僧得布施？",
    "T23n1435_028:0200c06_1": "是住處有檀越言：「是衣與住處僧。」",
    "T23n1435_028:0200c07_2": "是時夏後月，是住處不受迦絺那衣，白佛：「是衣誰應受？」",
    "T23n1435_028:0200c08_3": "佛言：「夏後月是住處，雖不受迦絺那衣，諸比丘是中住處住，是衣應屬。」",
    "T23n1435_028:0200c10_4": "是為僧得布施。",
    "T23n1435_028:0200c11_0": "云何現前得布施？",
    "T23n1435_028:0200c11_1": "有檀越言：「是住處與現前僧。」",
    "T23n1435_028:0200c12_2": "是時夏後月，是住處受迦絺那衣，白佛言：「是衣誰應受？」",
    "T23n1435_028:0200c13_3": "佛言：「雖夏後月是住處受迦絺那衣，諸比丘是中住處現在，是衣是輩應屬。」",
    "T23n1435_028:0200c15_4": "是為現前得布施。",
    "T23n1435_028:0200c16_0": "云何夏安居得布施？",
    "T23n1435_028:0200c16_1": "有檀越言：「是衣與是住處夏安居僧。」",
    "T23n1435_028:0200c17_2": "是時非夏後月，此住處迦絺那衣不受，白佛言：「是衣誰應受？」",
    "T23n1435_028:0200c18_3": "佛言：「若非夏後月，此住處迦絺那衣不受，諸比丘是中住處夏安居竟，是衣是輩應受。」",
    "T23n1435_028:0200c20_4": "是為夏安居得布施。",
    "T23n1435_028:0200c22_0": "云何示得布施？",
    "T23n1435_028:0200c22_1": "有檀越言：「是衣與耆闍崛山中、若毘婆羅跋首山中、若薩波燒持迦波婆利山中、若薩多般那舊河山中。」",
    "T23n1435_028:0200c24_2": "白佛：「是衣誰應受？」",
    "T23n1435_028:0200c25_3": "佛言：「是衣何處示？",
    "T23n1435_028:0200c25_4": "示處應受。」",
    "T23n1435_028:0200c25_5": "是為示得布施。",
    "T23n1435_028:0200c27_0": "佛在舍衛國。",
    "T23n1435_028:0200c27_1": "是時長老意師，夏後月與大比丘僧五百人遊行諸國。",
    "T23n1435_028:0200c28_2": "以長老意師故，僧大得供養，時食怛鉢那種種粥、多諸衣布施。",
    "T23n1435_028:0200c29_3": "是時諸比丘如是思惟：「以是長老意師故，僧大得供養，時食怛鉢那、多諸衣布施。」",
    "T23n1435_028:0201a02_4": "諸比丘往詣意師所問言：「為大德大得供養，時食怛鉢那多諸衣物布施。",
    "T23n1435_028:0201a04_5": "長老！",
    "T23n1435_028:0201a04_6": "是衣物誰應受？」",
    "T23n1435_028:0201a04_7": "長老意師言：「諸長老！",
    "T23n1435_028:0201a05_8": "如佛毘尼中語：『有一住處一比丘夏安居，諸人雖為客比丘故布施，僧諸衣應分物。",
    "T23n1435_028:0201a07_9": "是一比丘獨在此夏安居，是衣應獨受。",
    "T23n1435_028:0201a08_10": "二比丘、三比丘、四比丘亦如是。",
    "T23n1435_028:0201a08_11": "有住處、無住處、無聚落阿練兒處亦爾。』",
    "T23n1435_028:0201a09_12": "諸長老！",
    "T23n1435_028:0201a09_13": "汝等如是比衣應受。」",
    "T23n1435_028:0201a10_14": "如長老意師多亦如是，如長老耶舍、長老耶首陀亦如是。",
    "T23n1435_028:0201a12_0": "又一時眾多大上座比丘大迦葉為首，波羅利弗城雍園中住。",
    "T23n1435_028:0201a13_1": "是時摩竭國一住處，獨一比丘住。",
    "T23n1435_028:0201a14_2": "是中諸人為夏安居僧故，布施諸衣應分物。",
    "T23n1435_028:0201a15_3": "是比丘如是思惟：「是住處諸人為僧故，布施諸衣應分物。",
    "T23n1435_028:0201a16_4": "我一人非僧，我當往問長老迦葉等諸上座比丘，是衣物誰應受？」",
    "T23n1435_028:0201a17_5": "即具以是事問諸長老。",
    "T23n1435_028:0201a18_6": "諸長老言：「如佛毘尼中說：『有一比丘，一住處夏安居，是諸人為夏安居僧故，布施諸衣應分物。",
    "T23n1435_028:0201a20_7": "是一比丘獨夏安居，是衣應受。",
    "T23n1435_028:0201a21_8": "二比丘、三比丘、四比丘亦如是。",
    "T23n1435_028:0201a22_0": "有住處、無住處、無聚落、阿練兒處亦爾。",
    "T23n1435_028:0201a22_1": "如是比衣應受。』」",
    "T23n1435_028:0201a24_0": "佛在舍衛國。",
    "T23n1435_028:0201a24_1": "是時給孤獨兒，字僧迦羅叉，頂結髮故，詣祇林中多設食供養僧。",
    "T23n1435_028:0201a25_2": "諸比丘大會千二百五十人，諸居士見大眾集，是中為僧故，布施諸衣、現前僧應分物。",
    "T23n1435_028:0201a27_3": "舊比丘言：「是夏末月是中受一日成衣，是時布施夏安居僧應分物。」",
    "T23n1435_028:0201a29_4": "諸比丘不知當云何？",
    "T23n1435_028:0201a29_5": "以是白佛。",
    "T23n1435_028:0201b01_6": "佛言：「雖夏末月受迦絺那衣，是名因緣衣，現前僧應分。」",
    "T23n1435_028:0201b03_0": "佛在舍衛國。",
    "T23n1435_028:0201b03_1": "有阿羅漢比丘般涅槃，為是比丘故，詣祇林中多設食供養僧，諸比丘多會千二百五十人。",
    "T23n1435_028:0201b05_2": "諸居士見大眾集，是中為僧故，布施諸衣、應現前僧分物。",
    "T23n1435_028:0201b06_3": "舊比丘言：「夏末月是中受迦絺那衣，是衣施夏安居僧應分。」",
    "T23n1435_028:0201b08_4": "諸比丘不知當云何？",
    "T23n1435_028:0201b08_5": "以是事白佛。",
    "T23n1435_028:0201b08_6": "佛言：「雖夏末月住處受迦絺那衣，是因緣衣現前僧應分。」",
    "T23n1435_028:0201b10_7": "沙彌來索衣分，諸比丘不與。",
    "T23n1435_028:0201b10_8": "諸比丘言：「佛說夏安居衣分應與沙彌，隨比丘法物應與沙彌，佛不語因緣衣應與。」",
    "T23n1435_028:0201b12_9": "以是事白佛。",
    "T23n1435_028:0201b13_0": "佛言：「聽與。」",
    "T23n1435_028:0201b13_1": "諸比丘不知與幾許？",
    "T23n1435_028:0201b13_2": "以是事白佛。",
    "T23n1435_028:0201b14_3": "佛言：「諸檀越布施，沙彌若立、若坐、若次第自手布施，應屬沙彌。",
    "T23n1435_028:0201b15_4": "若檀越不分別，與作次第分竟，四分與沙彌一分。」",
    "T23n1435_028:0201b17_0": "佛在舍衛國。",
    "T23n1435_028:0201b17_1": "是時給孤獨居士死，故祇林破，諸比丘不知當云何？",
    "T23n1435_028:0201b18_2": "白佛。",
    "T23n1435_028:0201b18_3": "佛言：「比丘若可治便如法治。」",
    "T23n1435_028:0201b19_4": "諸比丘治不能辦，轉破壞，白佛。",
    "T23n1435_028:0201b19_5": "佛言：「給孤獨居士有子，字僧迦羅叉，應語：『是祇林汝父作，而今傾損，汝能治不？』」",
    "T23n1435_028:0201b21_6": "諸比丘到語言：「僧迦羅叉！",
    "T23n1435_028:0201b22_7": "是祇林汝父所作，今日傾損，汝何以不治？」",
    "T23n1435_028:0201b23_8": "答言：「諸大德！",
    "T23n1435_028:0201b23_9": "我先知我父十八億金買空地與佛及僧，今日破，此非我事。",
    "T23n1435_028:0201b24_10": "僧若持祇林與我，我當治。」",
    "T23n1435_028:0201b25_11": "諸比丘不知當云何？",
    "T23n1435_028:0201b25_12": "以是事白佛。",
    "T23n1435_028:0201b26_13": "佛言：「應與。",
    "T23n1435_028:0201b26_14": "有二人大得福德：一人新起、一人補故，二人俱得無量福德。",
    "T23n1435_028:0201b27_15": "云何應與？",
    "T23n1435_028:0201b28_16": "僧迦羅叉著內界中，一比丘應僧中如是唱：『大德僧聽！",
    "T23n1435_028:0201b29_17": "是祇林無主，僧迦羅叉欲治。",
    "T23n1435_028:0201b29_18": "若僧時到僧忍聽，僧祇林無主當與僧迦羅叉治故。",
    "T23n1435_028:0201c02_19": "如是白。』",
    "T23n1435_028:0201c02_20": "『大德僧聽！",
    "T23n1435_028:0201c02_21": "是祇林無主，僧迦羅叉能治。",
    "T23n1435_028:0201c03_22": "是祇林無主，當與僧迦羅叉治故。",
    "T23n1435_028:0201c03_23": "誰諸長老忍祇林與僧迦羅叉治者，是長老默然，誰不忍便說。』",
    "T23n1435_028:0201c05_24": "『僧與竟，祇林無主，僧迦羅叉治，僧忍，默然故，是事如是持。』」",
    "T23n1435_028:0201c07_0": "憍薩羅國中一住處一比丘住，春月迦絺那衣訖，是中僧得布施現前應分物。",
    "T23n1435_028:0201c08_1": "是比丘如是思惟：「是中住處僧得諸衣物、現前應分物。",
    "T23n1435_028:0201c10_0": "我一人非僧，我何以不到佛所問：『是衣物誰應受？』」",
    "T23n1435_028:0201c11_1": "是比丘即到佛所，頭面禮足却坐一面，須臾具以是事白佛。",
    "T23n1435_028:0201c12_2": "佛言：「春月迦絺那衣訖。」",
    "T23n1435_028:0201c14_0": "憍薩羅國中一住處一比丘住，是中僧得布施現前僧應分物。",
    "T23n1435_028:0201c15_1": "「我一人非僧，是衣物應云何受？」",
    "T23n1435_028:0201c16_2": "佛言：「有一比丘一住處住，諸人為僧故布施諸衣現前僧應分物。",
    "T23n1435_028:0201c17_3": "是比丘得此衣，應心生口言：『是衣物僧所得，應分物應屬我，我護我受我用。』",
    "T23n1435_028:0201c19_4": "如是作是名得羯磨。",
    "T23n1435_028:0201c19_5": "若餘比丘來，不得強索。",
    "T23n1435_028:0201c20_6": "若不如是作，是比丘此衣不應受；若受得突吉羅罪，亦應共餘比丘分。",
    "T23n1435_028:0201c21_7": "若如是不作者，出界得突吉羅罪，亦應共異比丘分。",
    "T23n1435_028:0201c23_8": "若有二比丘一住處，當云何分？",
    "T23n1435_028:0201c23_9": "應展轉分、自受分。",
    "T23n1435_028:0201c24_10": "云何展轉分？",
    "T23n1435_028:0201c24_11": "一比丘應如是言：『是衣諸人為僧故布施，諸衣僧應分物，是邊爾許為我分，即此分與汝長老，是分屬長老，汝護汝受汝用。』",
    "T23n1435_028:0201c27_12": "第二比丘亦如是，是名展轉分。",
    "T23n1435_028:0201c28_0": "云何名自受分？",
    "T23n1435_028:0201c28_1": "一比丘應如是言：『是衣諸人為僧故布施，諸衣僧現前應分物，是衣物中爾許，汝應得應屬汝，汝護汝受汝用。』",
    "T23n1435_028:0202a01_2": "第二比丘亦如是，是名自受分。",
    "T23n1435_028:0202a02_3": "若如是作，名得羯磨。",
    "T23n1435_028:0202a03_0": "若餘比丘來，不得強索。",
    "T23n1435_028:0202a03_1": "若不如是作，是比丘此衣不應受，若受得突吉羅罪，亦應共異比丘分。",
    "T23n1435_028:0202a05_2": "如是不作出界，得突吉羅罪，亦應共異比丘分。",
    "T23n1435_028:0202a06_3": "若有三比丘一住處。",
    "T23n1435_028:0202a06_4": "云何分？",
    "T23n1435_028:0202a06_5": "三比丘應展轉分、若自受分、若墮籌分。",
    "T23n1435_028:0202a07_6": "云何展轉分？",
    "T23n1435_028:0202a08_7": "如上說。",
    "T23n1435_028:0202a08_8": "自受分亦爾。",
    "T23n1435_028:0202a08_9": "云何墮籌分？",
    "T23n1435_028:0202a08_10": "是衣作兩分，應如是言：『是分屬上座，是分屬下座。",
    "T23n1435_028:0202a09_11": "復次是分屬下座，是分屬上座。』",
    "T23n1435_028:0202a10_12": "如是作竟，應墮一籌。",
    "T23n1435_028:0202a11_13": "異比丘見不應更墮籌。",
    "T23n1435_028:0202a11_14": "若墮者，諸比丘得突吉羅罪，亦應異比丘共分。",
    "T23n1435_028:0202a12_15": "若如是不作者，出界得突吉羅罪，應異比丘共分。",
    "T23n1435_028:0202a13_16": "若有四比丘一住處。",
    "T23n1435_028:0202a14_17": "當云何分？",
    "T23n1435_028:0202a14_18": "四比丘應展轉分、若自受分、若墮籌分、若僧羯磨分。",
    "T23n1435_028:0202a15_19": "展轉分、自受分、墮籌分亦如上說。",
    "T23n1435_028:0202a16_20": "云何僧羯磨分？",
    "T23n1435_028:0202a16_21": "是衣僧應羯磨與一比丘，一心會僧，僧中一比丘應唱：『大德僧聽！",
    "T23n1435_028:0202a18_22": "是衣是中住處僧得現前應分物。",
    "T23n1435_028:0202a19_23": "若僧時到僧忍聽，僧是衣僧作羯磨，與某甲比丘。",
    "T23n1435_028:0202a20_24": "如是白。』",
    "T23n1435_028:0202a20_25": "白二羯磨。",
    "T23n1435_028:0202a20_26": "『僧是衣僧羯磨與某甲比丘竟，僧忍，默然故，是事如是持！』",
    "T23n1435_028:0202a22_27": "若是比丘得僧羯磨與衣，取不肯還，如是言：『實布施，善與、善取法、善斷事，皆出僧中，何以還索？』」",
    "T23n1435_028:0202a24_28": "佛言：「是比丘應如是教：『是布施為清淨故施。』",
    "T23n1435_028:0202a25_29": "還者善。",
    "T23n1435_028:0202a25_30": "若不還，應強奪。",
    "T23n1435_028:0202a25_31": "教突吉羅罪懺悔。」",
    "T23n1435_028:0202a27_0": "爾時諸沙彌來索衣分，諸比丘不與，如是言：「佛說安居起衣與沙彌分，隨比丘所須物與沙彌分、因緣衣與沙彌分，未說非時衣與沙彌分。」",
    "T23n1435_028:0202b01_1": "諸比丘不知云何？",
    "T23n1435_028:0202b01_2": "以是事白佛。",
    "T23n1435_028:0202b01_3": "佛言：「應與。」",
    "T23n1435_028:0202b02_4": "諸比丘不知與幾許？",
    "T23n1435_028:0202b02_5": "白佛。",
    "T23n1435_028:0202b02_6": "佛言：「沙彌若坐、若立，若次第檀越自手布施，應屬沙彌。",
    "T23n1435_028:0202b03_7": "若不如是與，第四分與沙彌。」",
    "T23n1435_028:0202b05_0": "佛在舍衛國。",
    "T23n1435_028:0202b05_1": "憍薩羅土地有一住處一比丘死，諸比丘不知衣鉢當云何？",
    "T23n1435_028:0202b06_2": "以是事白佛。",
    "T23n1435_028:0202b06_3": "佛言：「應羯磨與一比丘。",
    "T23n1435_028:0202b07_4": "羯磨者，和合僧中一比丘唱：『大德僧聽！",
    "T23n1435_028:0202b08_5": "某甲比丘死，是比丘所有資生輕物，若衣、若非衣，現前僧應分物，僧羯磨與某甲比丘。",
    "T23n1435_028:0202b10_6": "若僧時到僧忍聽，某甲比丘死是比丘所有資生輕物，若衣、若非衣，現前僧應分物，僧羯磨與某甲比丘。",
    "T23n1435_028:0202b12_7": "如是白。』",
    "T23n1435_028:0202b12_8": "『大德僧聽！",
    "T23n1435_028:0202b13_9": "某甲比丘死，是比丘所有資生輕物，若衣、若非衣，現前僧應分物。",
    "T23n1435_028:0202b14_10": "僧某甲比丘死，是比丘所有資生輕物，若衣現前僧應分物若非衣，僧羯磨與某甲比丘。",
    "T23n1435_028:0202b16_11": "誰諸長老忍某甲比丘死，是比丘資生輕物，若衣、若非衣，現前僧應分物，僧羯磨與某甲比丘。",
    "T23n1435_028:0202b18_12": "是長老忍默然，若不忍便說。』",
    "T23n1435_028:0202b19_13": "『僧某甲比丘死，所有資生輕物，若衣、若非衣，現前僧應分物，僧羯磨與某甲比丘竟，僧忍，默然故，是事如是持。』」",
    "T23n1435_028:0202b22_0": "憍薩羅國一住處一比丘死，是比丘衣鉢僧分竟，問諸比丘：「誰看是病比丘？」",
    "T23n1435_028:0202b23_1": "有比丘言：「我。」",
    "T23n1435_028:0202b24_0": "僧言：「擔是死人去。」",
    "T23n1435_028:0202b24_1": "比丘言：「大德！",
    "T23n1435_028:0202b24_2": "我非旃陀羅、非白癩病，衣鉢物僧分，我何以擔死人去？",
    "T23n1435_028:0202b26_0": "是人活時恭敬愛念我，我已報竟。",
    "T23n1435_028:0202b26_1": "是死人誰欲得者便擔去。」",
    "T23n1435_028:0202b27_2": "是諸比丘不知云何？",
    "T23n1435_028:0202b27_3": "以是事白佛。",
    "T23n1435_028:0202b28_4": "佛言：「應先與看病比丘六物，餘輕物僧應，分重物不應分。",
    "T23n1435_028:0202b29_5": "看病人六物云何與？",
    "T23n1435_028:0202b29_6": "一心會僧，僧中一比丘應唱：『大德僧聽！",
    "T23n1435_028:0202c01_7": "某甲比丘死，是比丘所有六物現前僧應分物，僧羯磨與看病人。",
    "T23n1435_028:0202c03_8": "若僧時到僧忍聽，僧某甲比丘死，是比丘所有六物，現前僧應分，僧羯磨與看病人。",
    "T23n1435_028:0202c05_9": "如是白。』",
    "T23n1435_028:0202c05_10": "『大德僧聽！",
    "T23n1435_028:0202c05_11": "某甲比丘死，是比丘所有六物，現前僧應分。",
    "T23n1435_028:0202c06_12": "僧某甲比丘死，是比丘所有六物，現前僧應分，僧羯磨與看病人。",
    "T23n1435_028:0202c07_13": "誰諸長老忍某甲比丘死，是比丘所有六物，現前僧應分，僧羯磨與看病人。",
    "T23n1435_028:0202c09_14": "忍者是長老默然，不忍是長老便說。』",
    "T23n1435_028:0202c10_15": "『僧已忍某甲比丘死，是比丘所有六物，現前僧應分，僧羯磨與看病人竟，僧忍，默然故，是事如是持。』」",
    "T23n1435_028:0202c13_0": "憍薩羅國一住處一比丘死，是比丘衣物處處寄，是比丘衣物現前僧分竟，僧問是看病比丘：「誰供養瞻視？」",
    "T23n1435_028:0202c15_1": "答言：「我等。」",
    "T23n1435_028:0202c15_2": "僧言：「汝等彼處處所寄處衣索取。」",
    "T23n1435_028:0202c16_3": "諸瞻病人往索不得，便起鬪諍相言，以是事白佛。",
    "T23n1435_028:0202c17_4": "佛言：「現前六物先與看病人，餘輕物僧應分，重物不應分。」",
    "T23n1435_028:0202c19_0": "憍薩羅國一住處一比丘死，是比丘多衣多鉢多財物，不知是比丘受何等僧伽梨？",
    "T23n1435_028:0202c20_1": "何等欝多羅僧？",
    "T23n1435_028:0202c21_2": "何等安陀會？",
    "T23n1435_028:0202c21_3": "何等鉢？",
    "T23n1435_028:0202c21_4": "何等漉水囊？",
    "T23n1435_028:0202c21_5": "何等尼師檀？",
    "T23n1435_028:0202c22_6": "以是事白佛。",
    "T23n1435_028:0202c22_7": "佛言：「誰是根本看病人？",
    "T23n1435_028:0202c23_8": "看病人先應問病者：『受何等僧伽梨？",
    "T23n1435_028:0202c23_9": "何等欝多羅僧？",
    "T23n1435_028:0202c24_10": "何等安陀會？",
    "T23n1435_028:0202c24_11": "何等鉢？",
    "T23n1435_028:0202c24_12": "何等漉水囊？",
    "T23n1435_028:0202c25_13": "何等尼師檀？』",
    "T23n1435_028:0202c25_14": "若如是問已，資生六物與看病人，餘輕物僧應分，重物不應分。",
    "T23n1435_028:0202c26_15": "若如是不問、若不知、不信，與不大好、不大惡六物，餘輕物僧應分，重物不應分。」",
    "T23n1435_028:0202c29_0": "憍薩羅國一住處一比丘死，僧在死比丘尸前分衣鉢物，是死比丘動起語諸比丘：「諸大德上座！",
    "T23n1435_028:0203a02_1": "莫分我衣鉢物。」",
    "T23n1435_028:0203a02_2": "諸比丘不知云何？",
    "T23n1435_028:0203a03_0": "以是事白佛。",
    "T23n1435_028:0203a03_1": "佛言：「莫即於死尸前分。",
    "T23n1435_028:0203a03_2": "若死尸已去、若僧在異處應分。」",
    "T23n1435_028:0203a05_0": "憍薩羅國土地與學沙彌死，是衣鉢物諸比丘不知云何？",
    "T23n1435_028:0203a06_1": "以是事白佛。",
    "T23n1435_028:0203a06_2": "佛言：「當死時，現前僧應分衣鉢物。」",
    "T23n1435_028:0203a08_0": "憍薩羅國一住處有沙彌死，諸比丘不知衣鉢當云何？",
    "T23n1435_028:0203a09_1": "以是事白佛。",
    "T23n1435_028:0203a09_2": "佛言：「所著內外衣應與看病人，餘輕物僧應分，重物不應分。",
    "T23n1435_028:0203a10_3": "云何應與？",
    "T23n1435_028:0203a11_4": "一心會僧，僧中一比丘應唱：『大德僧聽！",
    "T23n1435_028:0203a11_5": "某甲沙彌死，是沙彌所有內外衣。",
    "T23n1435_028:0203a12_6": "若僧時到，僧忍聽僧某甲沙彌死，內外衣現前僧應分，僧羯磨與看病人。",
    "T23n1435_028:0203a14_7": "如是白。』",
    "T23n1435_028:0203a14_8": "『大德僧聽！",
    "T23n1435_028:0203a14_9": "某甲沙彌死，是沙彌所有內外衣，現前僧應分物，僧羯磨與看病人。",
    "T23n1435_028:0203a16_10": "誰諸長老忍某甲沙彌死，內外衣現前僧應分物，僧羯磨與看病人者默然，不忍者便說。』",
    "T23n1435_028:0203a18_11": "『僧與某甲沙彌死，是沙彌所有內外衣，現前僧應分物，僧羯磨與看病人竟，僧忍，默然故，是事如是持。』」",
    "T23n1435_028:0203a21_0": "佛在舍衛國，長老憂波離問佛言：「可分物、不可分物。",
    "T23n1435_028:0203a22_1": "何等可分物？",
    "T23n1435_028:0203a22_2": "何等不可分物？」",
    "T23n1435_028:0203a22_3": "佛言：「一切田地、一切房舍、一切床榻臥具、一切細車、一切麁車、半莊車、步輿車不應分。",
    "T23n1435_028:0203a25_0": "「一切鐵物不應分，除釜瓶受二斗已下應分，除鉢、小鉢、半鉢、鍵鎡、小鍵鎡、剃頭刀、鉗鑷、截爪刀、針刀子、戶鉤、曲戶鉤、剃刀匣、刮污篦、灌鼻筒、熨斗、香鑪、熏鉢、鉤衣鉤、壁上鉤、匕鉢、榰禪鎮，除上爾所物，餘一切鐵物不應分。",
    "T23n1435_028:0203b02_0": "「一切銅物不應分，除釜瓶受二斗已下應分，除水盆、瓮蓋、刀匣、刮污篦、灌鼻筒、熨斗，香鑪、熏鉢、鉤衣鉤、壁上鉤、禪鎮、匕鉢榰，除上爾所物，一切銅物不應分。",
    "T23n1435_028:0203b06_0": "「一切石物不應分，除釜瓶受二斗已下應分：水瓶、水盆蓋、水物刮污篦、灌鼻筒、熨斗、香鑪、熏鉢鉤、禪鎮。",
    "T23n1435_028:0203b08_1": "除上爾所物，一切石物不應分；一切水精物不應分，除釜、熏鉢鉤、香鑪、熨斗，餘如上說。",
    "T23n1435_028:0203b11_0": "「一切瓦物不應分，除盆受二斗已下應分：水瓶、水盆蓋、水物鉢、小鉢、半鉢、鍵鎡、小鍵鎡、刀匣、刮污篦、灌鼻筒、熨斗、香鑪、禪鎮，除上爾所物，餘一切瓦器不應分。",
    "T23n1435_028:0203b15_0": "「一切貝物不應分，除刀匣、刮污篦、灌鼻筒、熨斗、禪鎮、香鑪、熏鉢鉤、衣鉤、盛藥函、匕鉢榰，是一切貝物應分，餘一切不應分。",
    "T23n1435_028:0203b18_0": "「一切牙齒物亦如是。",
    "T23n1435_028:0203b19_0": "「一切角物不應分，除受半升已下應分，除刀匣、衣鉤、壁上鉤、刮污篦、灌鼻筒、禪鎮、盛藥函、匕鉢榰，如是一切角物可分，餘不應分。",
    "T23n1435_028:0203b22_0": "「一切皮物不應分，除盛酥油囊受半升已下，繫革屣韋、繫鞾韋、鹿韋、熟韋、裹脚跟指韋應分。",
    "T23n1435_028:0203b24_1": "「一切木物不應分，除杅受二升已下，水瓶、水盆、甕蓋、刀匣、刮污篦、衣鉤、鉢鉤、壁上鉤、鉢榰、禪鎮，如是一切木物可分，餘一切不應分。",
    "T23n1435_028:0203b27_2": "「一切竹物不應分，除蓋、扇、箱篋、席杖等應分，一切赭土不應分。",
    "T23n1435_028:0203b29_0": "「一切染色若煮、若未煮不應分。」",
    "T23n1435_028:0203c01_0": "佛在舍衛國，是時語諸比丘：「有住處，一守戒比丘、一被擯比丘共住。",
    "T23n1435_028:0203c02_1": "若守戒比丘死，衣物屬被擯比丘。",
    "T23n1435_028:0203c03_2": "若被擯比丘死，衣物屬守戒比丘。",
    "T23n1435_028:0203c04_3": "若餘擯比丘來，不應與。",
    "T23n1435_028:0203c05_0": "「一住處，一守戒比丘、二被擯比丘共住。",
    "T23n1435_028:0203c05_1": "若守戒比丘死，衣物屬被擯比丘。",
    "T23n1435_028:0203c06_2": "若被擯比丘死，衣物屬守戒比丘。",
    "T23n1435_028:0203c07_3": "餘擯比丘來，不應與。",
    "T23n1435_028:0203c08_0": "「一住處，一守戒比丘、三被擯比丘共住。",
    "T23n1435_028:0203c08_1": "若守戒比丘死，衣物屬被擯比丘。",
    "T23n1435_028:0203c09_2": "若被擯比丘死，衣物屬守戒比丘。",
    "T23n1435_028:0203c10_3": "若餘擯比丘來，不應與。",
    "T23n1435_028:0203c11_0": "「有一住處，一守戒比丘、四被擯比丘共住。",
    "T23n1435_028:0203c11_1": "若守戒比丘死，衣物屬被擯比丘。",
    "T23n1435_028:0203c12_2": "若被擯比丘死，衣物屬守戒比丘。",
    "T23n1435_028:0203c13_3": "若餘擯比丘來，不應與。",
    "T23n1435_028:0203c14_0": "「有一住處，二守戒比丘、一被擯比丘；二守戒比丘、二被擯比丘；二守戒比丘、三被擯比丘；二守戒比丘、四被擯比丘，亦如是。",
    "T23n1435_028:0203c17_0": "「一住處，有三守戒比丘、一被擯比丘；三守戒比丘、二被擯比丘；三守戒比丘、三被擯比丘；三守戒比丘、四被擯比丘，亦如是。",
    "T23n1435_028:0203c20_0": "「一住處，四守戒比丘、一被擯比丘；四守戒比丘、二被擯比丘；四守戒比丘、三被擯比丘；四守戒比丘、四被擯比丘，亦如是。",
    "T23n1435_028:0203c23_0": "「一住處，一擯比丘、一守戒比丘共住。",
    "T23n1435_028:0203c23_1": "若擯比丘死，衣物屬守戒比丘。",
    "T23n1435_028:0203c24_2": "若守戒比丘死，衣物屬擯比丘。",
    "T23n1435_028:0204a01_3": "若餘守戒比丘來，應與。",
    "T23n1435_028:0204a01_4": "一擯比丘、二守戒比丘；一擯比丘、三守戒比丘；一擯比丘四守戒比丘，亦如是。",
    "T23n1435_028:0204a04_0": "「一住處，二擯比丘、一守戒比丘；二擯比丘、二守戒比丘；二擯比丘、三守戒比丘；二擯比丘、四守戒比丘，亦如是。",
    "T23n1435_028:0204a06_1": "一住處，三擯比丘、一守戒比丘；三擯比丘、二守戒比丘；三擯比丘、三守戒比丘；三擯比丘、四守戒比丘，亦如是。",
    "T23n1435_028:0204a08_2": "一住處，四擯比丘、一守戒比丘；四擯比丘、二守戒比丘；四擯比丘、三守戒比丘；四擯比丘、四守戒比丘，亦如是。」",
    "T23n1435_028:0204a12_0": "憍薩羅國一住處，二比丘住，一比丘死。",
    "T23n1435_028:0204a12_1": "是一比丘如是思惟：「佛毘尼中說：『若比丘死時，現前僧中衣鉢物應分。』",
    "T23n1435_028:0204a14_2": "我一人非僧，我當往佛所問：『是衣鉢物應屬誰？』」",
    "T23n1435_028:0204a15_3": "即詣佛所頭面禮佛足一面坐，須臾退坐白佛言：「大德！",
    "T23n1435_028:0204a16_4": "我等二比丘憍薩羅國住，一比丘死。",
    "T23n1435_028:0204a17_5": "我如是思惟：『佛毘尼中說：「若比丘死時，衣鉢物現前僧應分。」",
    "T23n1435_028:0204a19_6": "我一人非僧。』」",
    "T23n1435_028:0204a19_7": "我今問世尊：「是衣鉢物應屬誰？」",
    "T23n1435_028:0204a20_8": "佛言：「有二比丘共一處住，一比丘死，即死時餘一比丘應心念口言：『某甲比丘死，是比丘有爾許現前資生輕物，若衣、若非衣，現前僧可分物，是物屬我，我護我受我用。』",
    "T23n1435_028:0204a23_9": "如是作羯磨竟，若異比丘來不得強索。",
    "T23n1435_028:0204a24_10": "若不如是作，是比丘衣鉢物不應受；若受，犯突吉羅罪，亦應共餘比丘分。",
    "T23n1435_028:0204a26_11": "如是不作出界，犯突吉羅罪，亦應共異比丘分。",
    "T23n1435_028:0204a27_12": "若有三比丘一住處，一比丘死。",
    "T23n1435_028:0204a28_13": "二比丘是衣鉢物，若展轉分、若自受分。",
    "T23n1435_028:0204a29_14": "云何展轉分？",
    "T23n1435_028:0204a29_15": "一比丘應如是念言：『長老！",
    "T23n1435_028:0204b01_0": "某甲比丘死，是比丘有爾所現前資生輕物，若衣、若非衣，現前僧應分物。",
    "T23n1435_028:0204b02_1": "是邊爾許分物屬我。",
    "T23n1435_028:0204b03_2": "是分與汝長老，是分汝自護、自受、自用。』",
    "T23n1435_028:0204b04_0": "第二比丘亦如是念言：『長老！",
    "T23n1435_028:0204b04_1": "某甲比丘死，是比丘有爾許資生輕物，若衣、若非衣，現前僧應分。",
    "T23n1435_028:0204b06_2": "是邊爾許分物屬我。",
    "T23n1435_028:0204b06_3": "是分與汝長老，是分汝自護、自受、自用。』",
    "T23n1435_028:0204b07_4": "是為展轉分。",
    "T23n1435_028:0204b07_5": "云何自受分？",
    "T23n1435_028:0204b08_6": "一比丘應如是言念：『長老！",
    "T23n1435_028:0204b08_7": "某甲比丘死，是比丘有爾許資生輕物，若衣、若非衣，現前僧應分。",
    "T23n1435_028:0204b10_8": "是邊爾許分物屬汝，是分汝長老自護自受自用。』",
    "T23n1435_028:0204b11_9": "第二比丘亦如是言念：『長老！",
    "T23n1435_028:0204b12_0": "某甲比丘死，是比丘有爾許資生輕物，若衣、若非衣，現前僧應分物。",
    "T23n1435_028:0204b13_1": "是邊爾許分物屬汝，是分汝長老自護自受自用。』",
    "T23n1435_028:0204b14_2": "是為自受分。",
    "T23n1435_028:0204b14_3": "如是作竟，若異比丘來不得強索。",
    "T23n1435_028:0204b15_4": "若不如是作，是比丘是衣不應受；若受，犯突吉羅罪，亦應共異比丘分。",
    "T23n1435_028:0204b17_5": "如是不作者，出界犯突吉羅罪，亦應異比丘分。",
    "T23n1435_028:0204b19_0": "「若四比丘一住處，一比丘死，三比丘若展轉分、若自受分、若墮籌分。",
    "T23n1435_028:0204b20_1": "展轉分、自受分如上說。",
    "T23n1435_028:0204b21_2": "云何墮籌分？",
    "T23n1435_028:0204b21_3": "是衣鉢物作二分，應如是言：『是分屬上座，是分屬下座；若是分屬下座，是分屬上座。』",
    "T23n1435_028:0204b23_4": "如是竟一籌應墮，異比丘見不應墮。",
    "T23n1435_028:0204b24_5": "若墮第二籌，諸比丘犯突吉羅罪，亦應異比丘共分。",
    "T23n1435_028:0204b25_6": "若如是不作者，出界犯突吉羅罪，亦應異比丘分。",
    "T23n1435_028:0204b26_7": "若五比丘一住處，一比丘死，餘四比丘是衣鉢物，若展轉分、若自受分、若墮籌分、若羯磨分。",
    "T23n1435_028:0204b28_8": "展轉分、自受分、墮籌分如上說。",
    "T23n1435_028:0204b29_9": "云何羯磨分？",
    "T23n1435_028:0204b29_10": "是衣鉢物，僧應羯磨與一比丘。",
    "T23n1435_028:0204c01_11": "一心會僧，僧中一比丘應唱：『大德僧聽！",
    "T23n1435_028:0204c02_12": "某甲比丘死，有爾許資生輕物，若衣、若非衣，現前僧應分物。",
    "T23n1435_028:0204c03_13": "若僧時到僧忍聽，僧某甲比丘，有爾許資生輕物，若衣、若非衣，現前僧應分物，僧當羯磨與某甲比丘。",
    "T23n1435_028:0204c05_14": "如是白。』",
    "T23n1435_028:0204c05_15": "作白二羯磨。",
    "T23n1435_028:0204c06_16": "『僧已與某甲比丘羯磨，某甲比丘死，是比丘所有資生輕物，若衣、若非衣，現前僧應分物，僧羯磨與某甲比丘竟，僧忍，默然故，是事如是持。』",
    "T23n1435_028:0204c10_0": "「僧羯磨與比丘衣鉢物，是比丘自受不肯還，言：『一切僧如法與、如法取、如法誓、如法語竟。",
    "T23n1435_028:0204c12_0": "今何以還索？』」",
    "T23n1435_028:0204c12_1": "佛言：「應如是語：『比丘！",
    "T23n1435_028:0204c12_2": "清淨故施，汝應還僧。』",
    "T23n1435_028:0204c13_3": "若還善。",
    "T23n1435_028:0204c13_4": "若不還，應強奪，教突吉羅罪懺悔。」",
    "T23n1435_028:0204c14_5": "諸沙彌來索是衣分，諸比丘不與，佛言：「自恣衣分應與、隨比丘法物應與、因緣衣分應與、非時衣分應與。」",
    "T23n1435_028:0204c16_6": "佛未語死比丘衣分應與，以是事白佛。",
    "T23n1435_028:0204c17_7": "佛言：「聽與。」",
    "T23n1435_028:0204c17_8": "諸比丘不知與幾許？",
    "T23n1435_028:0204c18_9": "佛言：「應作四分，第四分應與沙彌。」",
    "T23n1435_028:0204c20_0": "佛言：「諸比丘！",
    "T23n1435_028:0204c20_1": "有受法比丘，不受法比丘中住。",
    "T23n1435_028:0204c21_0": "是受法比丘死，不受法諸比丘遣使至受法比丘所言：『汝等一比丘是間死，衣鉢物持去。』",
    "T23n1435_028:0204c23_0": "受法諸比丘若取去善。",
    "T23n1435_028:0204c23_1": "若不取，應用治四方僧房臥具。",
    "T23n1435_028:0204c25_0": "「若不受法比丘，受法比丘中住。",
    "T23n1435_028:0204c25_1": "若死，受法比丘遣使至不受法比丘所言：『汝等一比丘是間死，衣鉢物取去。』",
    "T23n1435_028:0204c27_2": "諸不受法比丘若取去善。",
    "T23n1435_028:0204c28_3": "若不持去，應用治四方僧房臥具。",
    "T23n1435_028:0204c29_0": "「有受法諸比丘擯一比丘，到不受法比丘所言：『諸大德！",
    "T23n1435_028:0205a01_1": "除我罪作清淨，我當作不受法。』",
    "T23n1435_028:0205a01_2": "若未除罪而死，受法諸比丘應還攝衣鉢。",
    "T23n1435_028:0205a02_3": "若除罪而死，衣鉢物屬不受法諸比丘。",
    "T23n1435_028:0205a04_0": "「有不受法諸比丘，擯一比丘，是比丘往受法諸比丘所言：『大德！",
    "T23n1435_028:0205a05_1": "除我罪作清淨，我當作受法。』",
    "T23n1435_028:0205a06_2": "若未除罪而死，衣鉢物屬不受法諸比丘。",
    "T23n1435_028:0205a07_0": "若除罪而死，衣鉢物應屬受法諸比丘。」",
    "T23n1435_028:0205a08_0": "有一比丘有衣應捨，是比丘與六群諸比丘。",
    "T23n1435_028:0205a09_0": "六群比丘取自用，不肯還歸。",
    "T23n1435_028:0205a09_1": "爾時有異諸比丘苦惱，不能得清淨可信比丘。",
    "T23n1435_028:0205a10_2": "佛夏後月遊行諸國，諸比丘著新染衣，是比丘著弊故衣。",
    "T23n1435_028:0205a12_0": "佛見是比丘，知而故問是比丘：「汝何以著故弊衣？」",
    "T23n1435_028:0205a13_1": "答言：「我有衣應捨，與六群諸比丘。",
    "T23n1435_028:0205a13_2": "六群比丘取自用，不肯還我。",
    "T23n1435_028:0205a14_3": "亦有異諸比丘苦惱，不能得清淨可信比丘與。」",
    "T23n1435_028:0205a15_4": "佛言：「是清淨故布施，是時比丘即應還取。",
    "T23n1435_028:0205a16_5": "若取得善，若不還應強奪，教突吉羅罪懺悔。」",
    "T23n1435_028:0205a18_0": "佛在舍衛國。",
    "T23n1435_028:0205a18_1": "有一居士，請佛及僧明日食，佛默然受。",
    "T23n1435_028:0205a19_2": "知佛受已，從坐起頭面禮佛足繞佛而還，其夜多辦淨妙種種飲食，清旦布坐處，遣人白佛：「食具已辦，唯聖知時。」",
    "T23n1435_028:0205a21_3": "佛自房住迎食分，一切僧入居士舍，阿難送佛食分。",
    "T23n1435_028:0205a22_4": "有五因緣佛住精舍迎食分。",
    "T23n1435_028:0205a23_5": "何等五？",
    "T23n1435_028:0205a23_6": "一若欲入定；二欲為諸天說法；三欲諸房遊看；四看病比丘；五若未結戒欲結。",
    "T23n1435_028:0205a25_7": "佛知諸比丘入居士舍，捉戶鉤遍看諸房，見一住處開門扇。",
    "T23n1435_028:0205a26_8": "一病比丘苦痛無侶，自臥大小便中。",
    "T23n1435_028:0205a27_9": "佛知故問問病比丘：「汝何所患苦，獨無人瞻視，自臥大小便上？」",
    "T23n1435_028:0205a29_10": "是比丘忠直相實相白佛：「大德！",
    "T23n1435_028:0205a29_11": "我性嬾，他有事我不助。",
    "T23n1435_028:0205b01_12": "我今病，他人亦復不看我。」",
    "T23n1435_028:0205b02_13": "佛如是思惟：「是忠實善男子，我當以手摩其身。」",
    "T23n1435_028:0205b03_14": "是時佛即以手摩之，當手摩時比丘苦痛即除愈，身心安樂。",
    "T23n1435_028:0205b04_15": "佛安徐扶起，與著衣將出房，安徐扶坐洗之，授淨衣令著。",
    "T23n1435_028:0205b05_16": "不淨者為浣捩曬，還入安徐却不淨涕唾，除草蓐灑掃塗地。",
    "T23n1435_028:0205b07_17": "更布草蓐已，安徐扶起著衣將入房，扶令草蓐中坐。",
    "T23n1435_028:0205b08_18": "告病比丘：「汝若不勤求，未得事為得故、未到事為到故、未識事為識故。",
    "T23n1435_028:0205b09_19": "汝隨爾許時具受苦痛，方當復劇是。」",
    "T23n1435_028:0205b10_20": "比丘亦自思惟：「今佛威神力，以手摩我身。",
    "T23n1435_028:0205b11_21": "當下手時，我身苦痛即除愈，身心安樂。」",
    "T23n1435_028:0205b12_22": "是比丘念佛大恩，善心生焉，得清淨信立種種願，佛功德尊重，於佛撿意一心。",
    "T23n1435_028:0205b14_23": "佛隨比丘意善為說法，是比丘在草座上，一切諸法不受，得阿羅漢。",
    "T23n1435_028:0205b16_0": "佛安是比丘第一漏盡中已，從是房出閉門下橝，還本房布尼師檀結跏趺坐。",
    "T23n1435_028:0205b17_1": "居士是時見眾僧坐已，從坐起自行澡水，種種飲食自恣所須。",
    "T23n1435_028:0205b19_2": "食畢澡手執鉢，持一小床在僧前坐，欲聽說法。",
    "T23n1435_028:0205b20_3": "時上座比丘說法，還到佛所頭面禮佛足一面坐。",
    "T23n1435_028:0205b21_4": "諸佛常法，諸比丘中食還，如是問諸比丘：「飲食多美，僧得滿足不？」",
    "T23n1435_028:0205b22_5": "諸比丘言：「大德！",
    "T23n1435_028:0205b23_6": "食美飽滿。」",
    "T23n1435_028:0205b23_7": "諸比丘食還，爾時世尊以如是問：「汝等飲食美不？",
    "T23n1435_028:0205b24_8": "僧飽滿不？」",
    "T23n1435_028:0205b24_9": "諸比丘言：「大德！",
    "T23n1435_028:0205b25_10": "食美飽滿。」",
    "T23n1435_028:0205b26_0": "佛告諸比丘：「今日我捉戶鉤諸房遍看，見一病比丘，苦痛病急獨無人看，臥大小便中。",
    "T23n1435_028:0205b28_0": "汝諸比丘！",
    "T23n1435_028:0205b28_1": "是事不是，何以不相看、不相供給。",
    "T23n1435_028:0205b29_0": "入我法中，汝無父母兄弟，若不相看，誰當看汝？」",
    "T23n1435_028:0205c01_1": "佛種種因緣呵諸比丘已，告諸比丘：「從今日應看病人。」",
    "T23n1435_028:0205c02_2": "長老憂波離問佛：「誰應供給瞻視病人？」",
    "T23n1435_028:0205c03_3": "佛言：「和尚、阿闍梨；同和尚、同阿闍梨。",
    "T23n1435_028:0205c04_4": "若無四種人，僧應供給。",
    "T23n1435_028:0205c04_5": "若僧不與，僧得突吉羅罪。",
    "T23n1435_028:0205c05_6": "若僧差人，不肯去者，得突吉羅罪。",
    "T23n1435_028:0205c06_0": "從今日結看病比丘法。",
    "T23n1435_028:0205c06_1": "看病人法者，當隨病人所須應作，隨時到病人邊問病因緣。",
    "T23n1435_028:0205c07_2": "問病因緣已，若問藥師、若問知病比丘、見病比丘，如是以何藥差？",
    "T23n1435_028:0205c09_3": "若藥師教應服是藥，明日到厨中看僧作何食？",
    "T23n1435_028:0205c10_4": "若有隨病應食，看病人則往。",
    "T23n1435_028:0205c11_5": "若無應病食，應取僧所供給供給是病人。",
    "T23n1435_028:0205c12_6": "若是事無是住處，若善好有德比丘，從是比丘索供給病人。",
    "T23n1435_028:0205c13_7": "若無是事，應從多知識大德比丘索。",
    "T23n1435_028:0205c14_8": "若無是事，應留病比丘六物，餘物應貿所須供給病人。",
    "T23n1435_028:0205c15_9": "若無是事，以所受重物貿輕物受持，得錢求所須供給病人。",
    "T23n1435_028:0205c16_10": "若無是事，所受鐵鉢為貿瓦鉢受持，得錢市所須供給病人。",
    "T23n1435_028:0205c18_11": "若無是事，看病人應自與。",
    "T23n1435_028:0205c18_12": "若自無，應從他乞供給病人。",
    "T23n1435_028:0205c19_13": "若無知識乞不能得，乞食美者供給病人。",
    "T23n1435_028:0205c20_14": "看病比丘，應隨時到病人邊為說深法，是道非道發其智慧。",
    "T23n1435_028:0205c21_15": "是病比丘如是隨意說法。",
    "T23n1435_028:0205c22_16": "若是阿練若病，應現前讚阿練若法。",
    "T23n1435_028:0205c23_17": "若學修妬路經，現前讚學修妬路。",
    "T23n1435_028:0205c23_18": "若學毘尼，現前讚毘尼。",
    "T23n1435_028:0205c24_19": "若作法師，現前讚阿毘曇。",
    "T23n1435_028:0205c25_20": "若佐助眾事，應讚佐助眾事。",
    "T23n1435_028:0205c25_21": "若有大德多人所識，應問初地相、第二、第三、第四地相，須陀洹果乃至阿羅漢果。",
    "T23n1435_028:0205c27_22": "若死，隨其功德供給供養竟，諸衣若應浣者浣，捩曬燥捲襞，徐徐擔入僧中，應如是唱：『某甲比丘死，是比丘僧伽梨、是憂多羅僧、是安陀會、是鉢是漉水囊、是尼師檀、是餘資生物，自得如是勝趣。』」",
    "T23n1435_028:0206a04_0": "佛言：「有三種病人：有病人，若得隨病飲食若不得，若得隨病藥若不得，若得隨意看病人若不得，不能差。",
    "T23n1435_028:0206a07_0": "「有病人，若得隨病飲食若不得，若得應病藥若不得，若得隨意看病人若不得，能差。",
    "T23n1435_028:0206a09_0": "「有病人，若得隨病飲食差，若不得死；若得應病藥差，若不得死；若得隨意看病人差，若不得死。",
    "T23n1435_028:0206a11_1": "以是病故聽看病人，若上二種病人，為供養供給亦善。",
    "T23n1435_028:0206a12_2": "病人有五事難看。",
    "T23n1435_028:0206a12_3": "何等五？",
    "T23n1435_028:0206a13_0": "一惡性不可共語；二看病人教不信不受；三應病飲食不應病飲食，不知自節量；四不肯服藥；五不能自忍節量。",
    "T23n1435_028:0206a15_1": "有是五法病人難看。",
    "T23n1435_028:0206a16_2": "病人有五事易看。",
    "T23n1435_028:0206a16_3": "何等五？",
    "T23n1435_028:0206a16_4": "一不惡性；二看病人教能信受；三別隨病應食不應食；四能自服藥；五能自忍節量；有是五法病人易看。",
    "T23n1435_028:0206a19_0": "有五法看病人不能看病。",
    "T23n1435_028:0206a19_1": "何等五？",
    "T23n1435_028:0206a19_2": "一者惡性不可共語；二者病人教不隨語；三者不別知隨病應食不應食；四者不能為病人他邊索藥；五者不能忍。",
    "T23n1435_028:0206a22_3": "有是五法不能看病人。",
    "T23n1435_028:0206a23_0": "有五法能看病人：一者不惡性可共語；二者病人教即隨語；三者能知應病飲食，是應食是不應食；四者能為病人他邊索藥；五者能忍。",
    "T23n1435_028:0206a26_1": "有是五法能看病人。",
    "T23n1435_028:0206a27_0": "「有五法病人難看。",
    "T23n1435_028:0206a27_1": "何等五？",
    "T23n1435_028:0206a27_2": "一惡性不可共語；二不知諸病起滅無常；三身中起病辛苦不樂，奪命性不能忍；四一切喜從他索，少自能作而不作；五五受陰中起滅不觀，是色陰、是色陰習、是色陰盡，是痛陰、是想陰、是行陰，是識陰、是識陰習、是識陰盡。",
    "T23n1435_028:0206b03_3": "有是五法病人難看。",
    "T23n1435_028:0206b04_4": "有五法病人易看。",
    "T23n1435_028:0206b04_5": "何等五？",
    "T23n1435_028:0206b04_6": "一者不惡性可共語；二知諸痛起滅觀無常；三身中起病辛苦痛急不樂，奪命性能忍；四一切不喜從他索少，自能作自作；五五受陰中起滅能觀，是色陰、是色陰習、是色陰盡，是痛陰、是想陰、是行陰，是識陰、是識陰習、是識陰盡。",
    "T23n1435_028:0206b09_7": "有是五法病人易看。",
    "T23n1435_028:0206b11_0": "「復有五法看病人不能看病。",
    "T23n1435_028:0206b11_1": "何等五？",
    "T23n1435_028:0206b11_2": "一者惡性不可共語；二者若多惡病人屎尿，瓦甌唾壺出入時，若棄唾時不喜；三為財物飲食不為法故；四五受陰中起滅不能觀，是色陰、是色陰習、是色陰盡，是痛陰、是想陰、是行陰，是識陰、是識陰習、是識陰盡。",
    "T23n1435_028:0206b16_3": "五不能隨時到病人邊為說深妙法示是道非道，不能生其智慧。",
    "T23n1435_028:0206b18_4": "是為五法不能看病。」",
    "T23n1435_028:0206b19_0": "佛告諸比丘：「有比丘遣比丘，使與他比丘衣。",
    "T23n1435_028:0206b20_0": "所與比丘衣者死，彼死比丘邊同意取，是惡取。",
    "T23n1435_028:0206b21_1": "死者衣受，是惡受。",
    "T23n1435_028:0206b21_2": "若本主活在，與彼同意取，是好取。",
    "T23n1435_028:0206b22_3": "長衣受，是好受。",
    "T23n1435_028:0206b22_4": "有比丘遣比丘，使與他比丘衣。",
    "T23n1435_028:0206b23_5": "本主死與是同意取，是惡取。",
    "T23n1435_028:0206b23_6": "死者衣受，是惡受。",
    "T23n1435_028:0206b24_7": "所與比丘活在，與彼同意取，是好取。",
    "T23n1435_028:0206b25_8": "長衣受，是好受。」",
    "T23n1435_028:0206b25_9": "(七法中衣法第七竟)十誦律卷第二十八"
}