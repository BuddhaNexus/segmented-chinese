[
    {
        "source_sentence": "佛說略教誡經",
        "from": "T17n0799_001:0744c05_0",
        "context_with_next_sentence": true
    },
    {
        "source_sentence": "大唐三藏義淨奉　制譯",
        "from": "T17n0799_001:0744c07_0",
        "context_with_next_sentence": true
    },
    {
        "source_sentence": "如是我聞：一時佛在室羅伐城逝多林給孤",
        "from": "T17n0799_001:0744c08_0",
        "context_with_next_sentence": true
    },
    {
        "source_sentence": "獨園，與無量苾芻眾俱。",
        "from": "T17n0799_001:0744c09_10",
        "context_with_next_sentence": true
    },
    {
        "source_sentence": "爾時佛告諸苾芻：",
        "from": "T17n0799_001:0744c09_18",
        "context_with_next_sentence": true
    },
    {
        "source_sentence": "「汝等當知！",
        "from": "T17n0799_001:0744c10_3",
        "context_with_next_sentence": true
    },
    {
        "source_sentence": "於我法中，有少欲知足活命之事，謂我弟子，剃髮染衣，持鉢巡家，乞食自濟；",
        "from": "T17n0799_001:0744c11_18",
        "context_with_next_sentence": true
    },
    {
        "source_sentence": "世間愚人之所輕慢。",
        "from": "T17n0799_001:0744c12_6",
        "context_with_next_sentence": true
    },
    {
        "source_sentence": "若有淨信善男子，離俗出家，修行此事，不為王難所逼迫故，不為賊怖、負債、驚恐、不存活故，但為發心，於生老病死、憂悲苦惱生厭離故，欲斷苦蘊、煩惱纏縛，盡其邊際，求解脫故。",
        "from": "T17n0799_001:0744c16_7",
        "context_with_next_sentence": true
    },
    {
        "source_sentence": "汝等豈非為此事故而求出家？",
        "from": "T17n0799_001:0744c17_1",
        "context_with_next_sentence": true
    },
    {
        "source_sentence": "」時諸苾芻白佛言：",
        "from": "T17n0799_001:0744c17_10",
        "context_with_next_sentence": true
    },
    {
        "source_sentence": "「世尊！",
        "from": "T17n0799_001:0744c17_14",
        "context_with_next_sentence": true
    },
    {
        "source_sentence": "如是，如是！",
        "from": "T17n0799_001:0744c17_20",
        "context_with_next_sentence": true
    },
    {
        "source_sentence": "為解脫故而求出家。",
        "from": "T17n0799_001:0744c18_5",
        "context_with_next_sentence": true
    },
    {
        "source_sentence": "」「汝等苾芻！",
        "from": "T17n0799_001:0744c18_12",
        "context_with_next_sentence": true
    },
    {
        "source_sentence": "如有一類罪惡苾芻，雖復出家，性多貪染，於五欲境，深生戀著，或起瞋恚，生惡尋思，心恒放逸，不勤策勵，常多妄念，不習定門，攀緣諸境，樂下劣事，不希勝行，終無所獲。",
        "from": "T17n0799_001:0744c22_9",
        "context_with_next_sentence": true
    },
    {
        "source_sentence": "此之惡人猶如何等？",
        "from": "T17n0799_001:0744c22_18",
        "context_with_next_sentence": true
    },
    {
        "source_sentence": "汝諸苾芻聽說譬喻。",
        "from": "T17n0799_001:0744c23_7",
        "context_with_next_sentence": true
    },
    {
        "source_sentence": "如野田中，焚死屍木，兩頭俱燒，中間穢污，此木不堪聚落中人及野田人之所受用。",
        "from": "T17n0799_001:0744c25_5",
        "context_with_next_sentence": true
    },
    {
        "source_sentence": "我今以此喻彼一類出家懈怠愚癡之人，棄捨俗間諸快樂事。",
        "from": "T17n0799_001:0744c26_13",
        "context_with_next_sentence": true
    },
    {
        "source_sentence": "沙門義利復不修習，恒生三種不善思惟，所謂思惟五欲、思惟瞋害、思惟欺誑。",
        "from": "T17n0799_001:0744c28_9",
        "context_with_next_sentence": true
    },
    {
        "source_sentence": "此之三種不善思惟因何而起？",
        "from": "T17n0799_001:0744c29_3",
        "context_with_next_sentence": true
    },
    {
        "source_sentence": "當知皆以無明為因而得生起，身壞命終，墮三惡趣。",
        "from": "T17n0799_001:0745a01_7",
        "context_with_next_sentence": true
    },
    {
        "source_sentence": "是故汝等，應勤修習，除斷無明。",
        "from": "T17n0799_001:0745a02_1",
        "context_with_next_sentence": true
    },
    {
        "source_sentence": "我是大師，汝是弟子，於我教中要略之事，今為汝說。",
        "from": "T17n0799_001:0745a03_6",
        "context_with_next_sentence": true
    },
    {
        "source_sentence": "由大悲故、由哀愍故、為利益故、為勝樂故，如我所說，汝等應修。",
        "from": "T17n0799_001:0745a04_16",
        "context_with_next_sentence": true
    },
    {
        "source_sentence": "若在山林蘭若樹下、或露地，汝可善思，不應放逸，勿於後時心生悔恨！",
        "from": "T17n0799_001:0745a06_8",
        "context_with_next_sentence": true
    },
    {
        "source_sentence": "如說修行，當得解脫。",
        "from": "T17n0799_001:0745a06_18",
        "context_with_next_sentence": true
    },
    {
        "source_sentence": "」爾時世尊說是語已，諸苾芻眾歡喜奉行。",
        "from": "T17n0799_001:0745a07_16",
        "context_with_next_sentence": true
    },
    {
        "source_sentence": "佛說略教誡經",
        "from": "T17n0799_001:0745a08_100",
        "context_with_next_sentence": false
    }
]