[
    {
        "source_sentence": "大般若波羅蜜多經卷第四百二",
        "from": "T07n0220c_402:0007a18_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T07n0220c_402:0007a20_0",
        "context_with_next_sentence": true
    },
    {
        "source_sentence": "2 歡喜品第二分歡喜品第二",
        "from": "T07n0220c_402:0007a21_0",
        "context_with_next_sentence": true
    },
    {
        "source_sentence": "爾時，世尊知諸世界諸有緣眾一切來集諸天、魔、梵、若諸沙門、若婆羅門、若健達縛、若阿素洛、若諸龍神、人非人等、若諸菩薩摩訶薩眾住最後身紹尊位者皆來集會，便告具壽舍利子言：",
        "from": "T07n0220c_402:0007a26_4",
        "context_with_next_sentence": true
    },
    {
        "source_sentence": "「若菩薩摩訶薩欲於一切法等覺一切相，當學般若波羅蜜多。",
        "from": "T07n0220c_402:0007a27_12",
        "context_with_next_sentence": true
    },
    {
        "source_sentence": "」時，舍利子歡喜踊躍即從座起，頂禮雙足偏覆左肩，右膝著地合掌恭敬，而白佛言：",
        "from": "T07n0220c_402:0007a29_11",
        "context_with_next_sentence": true
    },
    {
        "source_sentence": "「世尊！",
        "from": "T07n0220c_402:0007a29_15",
        "context_with_next_sentence": true
    },
    {
        "source_sentence": "云何菩薩摩訶薩欲於一切法等覺一切相，當學般若波羅蜜多？",
        "from": "T07n0220c_402:0007b02_4",
        "context_with_next_sentence": true
    },
    {
        "source_sentence": "」佛告具壽舍利子言：",
        "from": "T07n0220c_402:0007b02_14",
        "context_with_next_sentence": true
    },
    {
        "source_sentence": "「諸菩薩摩訶薩應以無住而為方便，安住般若波羅蜜多，所住、能住不可得故；",
        "from": "T07n0220c_402:0007b04_9",
        "context_with_next_sentence": true
    },
    {
        "source_sentence": "應以無捨而為方便，圓滿布施波羅蜜多，施者、受者及所施物不可得故；",
        "from": "T07n0220c_402:0007b06_2",
        "context_with_next_sentence": true
    },
    {
        "source_sentence": "應以無護而為方便，圓滿淨戒波羅蜜多，犯、無犯相不可得故；",
        "from": "T07n0220c_402:0007b07_11",
        "context_with_next_sentence": true
    },
    {
        "source_sentence": "應以無取而為方便，圓滿安忍波羅蜜多，動、不動相不可得故；",
        "from": "T07n0220c_402:0007b08_18",
        "context_with_next_sentence": true
    },
    {
        "source_sentence": "應以無勤而為方便，圓滿精進波羅蜜多，身心勤、怠不可得故；",
        "from": "T07n0220c_402:0007b10_7",
        "context_with_next_sentence": true
    },
    {
        "source_sentence": "應以無思而為方便，圓滿靜慮波羅蜜多，有味、無味不可得故；",
        "from": "T07n0220c_402:0007b11_15",
        "context_with_next_sentence": true
    },
    {
        "source_sentence": "應以無著而為方便，圓滿般若波羅蜜多，諸法性、相不可得故。",
        "from": "T07n0220c_402:0007b13_3",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0007b14_7",
        "context_with_next_sentence": true
    },
    {
        "source_sentence": "諸菩薩摩訶薩安住般若波羅蜜多，以無所得而為方便，應修習四念住、四正斷、四神足、五根、五力、七等覺支、八聖道支，是三十七菩提分法不可得故；",
        "from": "T07n0220c_402:0007b17_12",
        "context_with_next_sentence": true
    },
    {
        "source_sentence": "以無所得而為方便，應修習空三摩地、無相三摩地、無願三摩地，是三等持不可得故；",
        "from": "T07n0220c_402:0007b19_12",
        "context_with_next_sentence": true
    },
    {
        "source_sentence": "以無所得而為方便，應修習四靜慮、四無量、四無色定，靜慮、無量及無色定不可得故；",
        "from": "T07n0220c_402:0007b21_10",
        "context_with_next_sentence": true
    },
    {
        "source_sentence": "以無所得而為方便，應修習八解脫、八勝處、九次第定、十遍處，解脫、勝處、等至、遍處不可得故；",
        "from": "T07n0220c_402:0007b23_15",
        "context_with_next_sentence": true
    },
    {
        "source_sentence": "以無所得而為方便，應修習九想，謂膖脹想、膿爛想、異赤想、青瘀想、啄噉想、離散想、骸骨想、焚燒想、滅壞想，如是諸想不可得故；",
        "from": "T07n0220c_402:0007b26_12",
        "context_with_next_sentence": true
    },
    {
        "source_sentence": "以無所得而為方便，應修習十隨念，謂佛隨念、法隨念、僧隨念、戒隨念、捨隨念、天隨念、入出息隨念、厭隨念、死隨念、身隨念，是諸隨念不可得故；",
        "from": "T07n0220c_402:0007b29_20",
        "context_with_next_sentence": true
    },
    {
        "source_sentence": "以無所得而為方便，應修習十想，謂無常想、苦想、無我想、不淨想、死想、一切世間不可樂想、厭食想、斷想、離想、滅想，如是諸想不可得故；",
        "from": "T07n0220c_402:0007c04_1",
        "context_with_next_sentence": true
    },
    {
        "source_sentence": "以無所得而為方便，應修習十一智，謂苦智、集智、滅智、道智、盡智、無生智、法智、類智、世俗智、他心智、如說智，如是諸智不可得故；",
        "from": "T07n0220c_402:0007c06_18",
        "context_with_next_sentence": true
    },
    {
        "source_sentence": "以無所得而為方便，應修習有尋有伺三摩地、無尋唯伺三摩地、無尋無伺三摩地，三三摩地不可得故；",
        "from": "T07n0220c_402:0007c09_4",
        "context_with_next_sentence": true
    },
    {
        "source_sentence": "以無所得而為方便，應修習未知當知根、已知根、具知根，三無漏根不可得故；",
        "from": "T07n0220c_402:0007c10_20",
        "context_with_next_sentence": true
    },
    {
        "source_sentence": "以無所得而為方便，應修習不淨處觀、遍滿處觀、一切智智、奢摩他、毘鉢舍那、四攝事、四勝住、三明、五眼、六神通、六波羅蜜多、七聖財、八大士覺、九有情居智、陀羅尼門、三摩地門、十地、十行、十忍、二十增上意樂、如來十力、四無所畏、四無礙解、十八佛不共法、三十二大士相、八十隨好、無忘失法、恒住捨性、一切智、道相智、一切相智、一切相微妙智、大慈、大悲、大喜、大捨，及餘無量無邊佛法，如是諸法不可得故。",
        "from": "T07n0220c_402:0007c20_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0007c21_7",
        "context_with_next_sentence": true
    },
    {
        "source_sentence": "若菩薩摩訶薩欲疾證得一切智智，當學般若波羅蜜多；",
        "from": "T07n0220c_402:0007c22_11",
        "context_with_next_sentence": true
    },
    {
        "source_sentence": "欲疾圓滿一切智、道相智、一切相智，當學般若波羅蜜多；",
        "from": "T07n0220c_402:0007c23_17",
        "context_with_next_sentence": true
    },
    {
        "source_sentence": "欲疾圓滿一切有情心行相智、一切相微妙智，當學般若波羅蜜多；",
        "from": "T07n0220c_402:0007c25_6",
        "context_with_next_sentence": true
    },
    {
        "source_sentence": "欲拔一切煩惱習氣，當學般若波羅蜜多；",
        "from": "T07n0220c_402:0007c26_5",
        "context_with_next_sentence": true
    },
    {
        "source_sentence": "欲入菩薩正性離生，當學般若波羅蜜多；",
        "from": "T07n0220c_402:0007c27_4",
        "context_with_next_sentence": true
    },
    {
        "source_sentence": "欲超聲聞及獨覺地，當學般若波羅蜜多；",
        "from": "T07n0220c_402:0007c28_3",
        "context_with_next_sentence": true
    },
    {
        "source_sentence": "欲住菩薩不退轉地，當學般若波羅蜜多；",
        "from": "T07n0220c_402:0007c29_2",
        "context_with_next_sentence": true
    },
    {
        "source_sentence": "欲得六種殊勝神通，當學般若波羅蜜多；",
        "from": "T07n0220c_402:0008a01_1",
        "context_with_next_sentence": true
    },
    {
        "source_sentence": "欲知一切有情心行所趣差別，當學般若波羅蜜多；",
        "from": "T07n0220c_402:0008a02_4",
        "context_with_next_sentence": true
    },
    {
        "source_sentence": "欲勝一切聲聞、獨覺智慧作用，當學般若波羅蜜多；",
        "from": "T07n0220c_402:0008a03_7",
        "context_with_next_sentence": true
    },
    {
        "source_sentence": "欲得一切陀羅尼門、三摩地門，當學般若波羅蜜多；",
        "from": "T07n0220c_402:0008a04_11",
        "context_with_next_sentence": true
    },
    {
        "source_sentence": "欲以一念隨喜之心，超過一切聲聞、獨覺所有布施，當學般若波羅蜜多；",
        "from": "T07n0220c_402:0008a06_3",
        "context_with_next_sentence": true
    },
    {
        "source_sentence": "欲以一念隨喜之心，超過一切聲聞、獨覺所有淨戒，當學般若波羅蜜多；",
        "from": "T07n0220c_402:0008a07_15",
        "context_with_next_sentence": true
    },
    {
        "source_sentence": "欲以一念隨喜之心，超過一切聲聞、獨覺定、慧、解脫、解脫智見，當學般若波羅蜜多；",
        "from": "T07n0220c_402:0008a09_12",
        "context_with_next_sentence": true
    },
    {
        "source_sentence": "欲以一念隨喜之心，超過一切聲聞、獨覺靜慮、解脫、等持、等至及餘善法，當學般若波羅蜜多；",
        "from": "T07n0220c_402:0008a11_13",
        "context_with_next_sentence": true
    },
    {
        "source_sentence": "欲以一念所修善法，超過一切異生、聲聞、獨覺善法，當學般若波羅蜜多；",
        "from": "T07n0220c_402:0008a13_5",
        "context_with_next_sentence": true
    },
    {
        "source_sentence": "欲行少分布施、淨戒、安忍、精進、靜慮、般若，為諸有情方便善巧，迴向無上正等菩提，便得無量無邊功德，當學般若波羅蜜多。",
        "from": "T07n0220c_402:0008a16_2",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0008a17_7",
        "context_with_next_sentence": true
    },
    {
        "source_sentence": "若菩薩摩訶薩欲令所行布施、淨戒、安忍、精進、靜慮、般若波羅蜜多，離諸障礙速得圓滿，當學般若波羅蜜多；",
        "from": "T07n0220c_402:0008a19_14",
        "context_with_next_sentence": true
    },
    {
        "source_sentence": "欲得生生常見諸佛，恒聞正法得佛覺悟，蒙佛憶念教誡教授，當學般若波羅蜜多；",
        "from": "T07n0220c_402:0008a21_12",
        "context_with_next_sentence": true
    },
    {
        "source_sentence": "欲得佛身具三十二大丈夫相，八十隨好圓滿莊嚴，當學般若波羅蜜多；",
        "from": "T07n0220c_402:0008a23_5",
        "context_with_next_sentence": true
    },
    {
        "source_sentence": "欲得生生常憶宿住，終不忘失大菩提心，遠離惡友親近善友，恒修菩薩摩訶薩行，當學般若波羅蜜多；",
        "from": "T07n0220c_402:0008a25_12",
        "context_with_next_sentence": true
    },
    {
        "source_sentence": "欲得生生具大威力，摧眾魔怨伏諸外道，當學般若波羅蜜多；",
        "from": "T07n0220c_402:0008a27_1",
        "context_with_next_sentence": true
    },
    {
        "source_sentence": "欲得生生遠離一切煩惱業障，通達諸法心無罣礙，當學般若波羅蜜多；",
        "from": "T07n0220c_402:0008a28_13",
        "context_with_next_sentence": true
    },
    {
        "source_sentence": "欲得生生善心、善願、善行相續常無懈廢，當學般若波羅蜜多；",
        "from": "T07n0220c_402:0008b01_1",
        "context_with_next_sentence": true
    },
    {
        "source_sentence": "欲生佛家入童真地，常不遠離諸佛菩薩，當學般若波羅蜜多；",
        "from": "T07n0220c_402:0008b02_8",
        "context_with_next_sentence": true
    },
    {
        "source_sentence": "欲得生生具諸相好端嚴如佛，一切有情見者歡喜，發起無上正等覺心，速能成辦佛地功德，當學般若波羅蜜多；",
        "from": "T07n0220c_402:0008b05_1",
        "context_with_next_sentence": true
    },
    {
        "source_sentence": "欲以種種勝善根力，隨意能引上妙供具，供養恭敬、尊重讚歎一切如來、應、正等覺，令諸善根速得圓滿，當學般若波羅蜜多；",
        "from": "T07n0220c_402:0008b07_16",
        "context_with_next_sentence": true
    },
    {
        "source_sentence": "欲滿一切有情所求飲食、衣服、床榻、臥具、病緣醫藥、種種花香、燈明、車乘、園林、舍宅、財穀、珍寶、嚴具、伎樂及餘種種上妙樂具，當學般若波羅蜜多。",
        "from": "T07n0220c_402:0008b11_2",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0008b12_7",
        "context_with_next_sentence": true
    },
    {
        "source_sentence": "若菩薩摩訶薩欲善安立盡虛空界、法界、世界一切有情，皆令安住布施、淨戒、安忍、精進、靜慮、般若波羅蜜多，當學般若波羅蜜多；",
        "from": "T07n0220c_402:0008b15_3",
        "context_with_next_sentence": true
    },
    {
        "source_sentence": "欲得發起一念善心所獲功德，乃至無上正等菩提亦不窮盡，當學般若波羅蜜多；",
        "from": "T07n0220c_402:0008b17_1",
        "context_with_next_sentence": true
    },
    {
        "source_sentence": "欲得十方諸佛世界一切如來、應、正等覺及諸菩薩共所稱讚，當學般若波羅蜜多；",
        "from": "T07n0220c_402:0008b18_17",
        "context_with_next_sentence": true
    },
    {
        "source_sentence": "欲一發心即能遍至十方各如殑伽沙界，供養諸佛利樂有情，當學般若波羅蜜多；",
        "from": "T07n0220c_402:0008b20_15",
        "context_with_next_sentence": true
    },
    {
        "source_sentence": "欲一發聲即能遍滿十方各如殑伽沙界，讚歎諸佛教誨有情，當學般若波羅蜜多；",
        "from": "T07n0220c_402:0008b22_13",
        "context_with_next_sentence": true
    },
    {
        "source_sentence": "欲一念頃安立十方殑伽沙等諸佛世界一切有情，皆令習學十善業道，受三歸依護持禁戒，修四靜慮及四無量、四無色定，獲五神通，當學般若波羅蜜多；",
        "from": "T07n0220c_402:0008b26_4",
        "context_with_next_sentence": true
    },
    {
        "source_sentence": "欲一念頃安立十方殑伽沙等諸佛世界一切有情，令住大乘修菩薩行不毀餘乘，當學般若波羅蜜多；",
        "from": "T07n0220c_402:0008b28_11",
        "context_with_next_sentence": true
    },
    {
        "source_sentence": "欲紹佛種令不斷絕，護菩薩家令不退轉，嚴淨佛土令速成辦，當學般若波羅蜜多。",
        "from": "T07n0220c_402:0008c01_8",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0008c02_7",
        "context_with_next_sentence": true
    },
    {
        "source_sentence": "若菩薩摩訶薩欲安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，當學般若波羅蜜多。",
        "from": "T07n0220c_402:0008c06_12",
        "context_with_next_sentence": true
    },
    {
        "source_sentence": "若菩薩摩訶薩欲安住一切法真如、法界、法性、不虛妄性、不變異性、平等性、離生性、法定、法住、實際、虛空界、不思議界，當學般若波羅蜜多。",
        "from": "T07n0220c_402:0008c09_12",
        "context_with_next_sentence": true
    },
    {
        "source_sentence": "若菩薩摩訶薩欲覺知一切法盡所有性、如所有性無顛倒無分別，當學般若波羅蜜多。",
        "from": "T07n0220c_402:0008c11_12",
        "context_with_next_sentence": true
    },
    {
        "source_sentence": "若菩薩摩訶薩欲覺知一切法因緣、等無間緣、所緣緣、增上緣性無所有不可得，當學般若波羅蜜多。",
        "from": "T07n0220c_402:0008c13_17",
        "context_with_next_sentence": true
    },
    {
        "source_sentence": "若菩薩摩訶薩欲覺知一切法如幻、如夢、如響、如像、如光影、如陽焰、如空花、如尋香城、如變化事，唯心所現性相皆空，當學般若波羅蜜多。",
        "from": "T07n0220c_402:0008c16_17",
        "context_with_next_sentence": true
    },
    {
        "source_sentence": "若菩薩摩訶薩欲知十方殑伽沙等三千大千世界大地、虛空、諸山、大海、江河、池沼、澗谷、陂湖、地、水、火、風諸極微量，當學般若波羅蜜多。",
        "from": "T07n0220c_402:0008c19_18",
        "context_with_next_sentence": true
    },
    {
        "source_sentence": "若菩薩摩訶薩欲析一毛以為百分，取一分毛盡舉三千大千世界大海、江河、池沼、澗谷、陂湖中水，棄置他方無邊世界，而不損害其中有情，當學般若波羅蜜多。",
        "from": "T07n0220c_402:0008c23_8",
        "context_with_next_sentence": true
    },
    {
        "source_sentence": "若菩薩摩訶薩見火劫起，遍燒三千大千世界天地洞然，欲以一氣吹令頓滅，當學般若波羅蜜多。",
        "from": "T07n0220c_402:0008c25_13",
        "context_with_next_sentence": true
    },
    {
        "source_sentence": "若菩薩摩訶薩見風劫起，三千世界所依風輪飄擊上涌，將吹三千大千世界蘇迷盧山、輪圍山等諸所有物碎如穅𥢶，欲以一指障彼風力令息不起，當學般若波羅蜜多。",
        "from": "T07n0220c_402:0008c29_7",
        "context_with_next_sentence": true
    },
    {
        "source_sentence": "若菩薩摩訶薩欲於三千大千世界一結跏坐充滿虛空，當學般若波羅蜜多。",
        "from": "T07n0220c_402:0009a02_3",
        "context_with_next_sentence": true
    },
    {
        "source_sentence": "若菩薩摩訶薩欲以一毛羂取三千大千世界妙高山王、輪圍山等諸所有物，擲過他方無量無數無邊世界，而不損害其中有情，當學般若波羅蜜多。",
        "from": "T07n0220c_402:0009a05_10",
        "context_with_next_sentence": true
    },
    {
        "source_sentence": "若菩薩摩訶薩欲以一食、一花、一香、一幢蓋等，供養恭敬、尊重讚歎十方各如殑伽沙界一切如來、應、正等覺及弟子眾無不充足，當學般若波羅蜜多。",
        "from": "T07n0220c_402:0009a08_16",
        "context_with_next_sentence": true
    },
    {
        "source_sentence": "若菩薩摩訶薩欲等安立十方各如殑伽沙界諸有情類，令住戒蘊、定蘊、慧蘊、解脫蘊、解脫智見蘊，或住預流、一來、不還、阿羅漢果、獨覺菩提，乃至或令入無餘依般涅槃界，當學般若波羅蜜多。",
        "from": "T07n0220c_402:0009a13_2",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0009a14_7",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多，能如實知如是布施得大果報，謂如實知如是布施得生剎帝利大族，或生婆羅門大族，或生長者大族，或生居士大族；",
        "from": "T07n0220c_402:0009a17_16",
        "context_with_next_sentence": true
    },
    {
        "source_sentence": "如是布施得生四大王眾天，或生三十三天，或生夜摩天，或生覩史多天，或生樂變化天，或生他化自在天；",
        "from": "T07n0220c_402:0009a20_6",
        "context_with_next_sentence": true
    },
    {
        "source_sentence": "依此布施得初靜慮，或第二靜慮，或第三靜慮，或第四靜慮；",
        "from": "T07n0220c_402:0009a21_15",
        "context_with_next_sentence": true
    },
    {
        "source_sentence": "依此布施得空無邊處定，或識無邊處定，或無所有處定，或非想非非想處定；",
        "from": "T07n0220c_402:0009a23_12",
        "context_with_next_sentence": true
    },
    {
        "source_sentence": "依此布施起四念住乃至八聖道支，得預流果、或一來果、或不還果、或阿羅漢果、或獨覺菩提，或得無上正等菩提。",
        "from": "T07n0220c_402:0009a26_7",
        "context_with_next_sentence": true
    },
    {
        "source_sentence": "能如實知如是淨戒、安忍、精進、靜慮、般若，得大果報亦復如是。",
        "from": "T07n0220c_402:0009a27_17",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多，能如實知如是布施方便善巧能滿布施波羅蜜多，如是布施方便善巧能滿淨戒波羅蜜多，如是布施方便善巧能滿安忍波羅蜜多，如是布施方便善巧能滿精進波羅蜜多，如是布施方便善巧能滿靜慮波羅蜜多，如是布施方便善巧能滿般若波羅蜜多，如是淨戒、安忍、精進、靜慮、般若方便善巧皆能圓滿六波羅蜜多。",
        "from": "T07n0220c_402:0009b06_18",
        "context_with_next_sentence": true
    },
    {
        "source_sentence": "」時，舍利子白佛言：",
        "from": "T07n0220c_402:0009b07_8",
        "context_with_next_sentence": true
    },
    {
        "source_sentence": "「世尊！",
        "from": "T07n0220c_402:0009b07_12",
        "context_with_next_sentence": true
    },
    {
        "source_sentence": "云何菩薩摩訶薩修行般若波羅蜜多，能如實知如是布施方便善巧能滿布施乃至般若波羅蜜多，如是淨戒乃至般若方便善巧能滿淨戒乃至靜慮波羅蜜多？",
        "from": "T07n0220c_402:0009b11_3",
        "context_with_next_sentence": true
    },
    {
        "source_sentence": "」佛言：",
        "from": "T07n0220c_402:0009b11_7",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0009b11_12",
        "context_with_next_sentence": true
    },
    {
        "source_sentence": "以無所得為方便故，謂菩薩摩訶薩行布施時，了達一切施者、受者、所施物相不可得故，能滿布施波羅蜜多；",
        "from": "T07n0220c_402:0009b13_19",
        "context_with_next_sentence": true
    },
    {
        "source_sentence": "犯、無犯相不可得故，能滿淨戒波羅蜜多；",
        "from": "T07n0220c_402:0009b14_18",
        "context_with_next_sentence": true
    },
    {
        "source_sentence": "動、不動相不可得故，能滿安忍波羅蜜多；",
        "from": "T07n0220c_402:0009b15_16",
        "context_with_next_sentence": true
    },
    {
        "source_sentence": "身心勤、怠不可得故，能滿精進波羅蜜多；",
        "from": "T07n0220c_402:0009b16_16",
        "context_with_next_sentence": true
    },
    {
        "source_sentence": "有亂、無亂不可得故，能滿靜慮波羅蜜多；",
        "from": "T07n0220c_402:0009b17_14",
        "context_with_next_sentence": true
    },
    {
        "source_sentence": "諸法性、相不可得故，能滿般若波羅蜜多。",
        "from": "T07n0220c_402:0009b18_13",
        "context_with_next_sentence": true
    },
    {
        "source_sentence": "是為菩薩摩訶薩行布施時，方便善巧能滿六種波羅蜜多。",
        "from": "T07n0220c_402:0009b20_1",
        "context_with_next_sentence": true
    },
    {
        "source_sentence": "如是菩薩摩訶薩行淨戒時，方便善巧能滿六種波羅蜜多，乃至行般若時，方便善巧能滿六種波羅蜜多。",
        "from": "T07n0220c_402:0009b22_8",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0009b23_7",
        "context_with_next_sentence": true
    },
    {
        "source_sentence": "若菩薩摩訶薩欲得過去、未來、現在諸佛功德，當學般若波羅蜜多。",
        "from": "T07n0220c_402:0009b24_15",
        "context_with_next_sentence": true
    },
    {
        "source_sentence": "若菩薩摩訶薩欲到一切有為無為法之彼岸，當學般若波羅蜜多。",
        "from": "T07n0220c_402:0009b26_5",
        "context_with_next_sentence": true
    },
    {
        "source_sentence": "若菩薩摩訶薩欲達過去、未來、現在諸法真如、法界、法性、無生、實際，當學般若波羅蜜多。",
        "from": "T07n0220c_402:0009b28_4",
        "context_with_next_sentence": true
    },
    {
        "source_sentence": "若菩薩摩訶薩欲窮過去、未來、現在生不生際，當學般若波羅蜜多。",
        "from": "T07n0220c_402:0009b29_14",
        "context_with_next_sentence": true
    },
    {
        "source_sentence": "若菩薩摩訶薩欲與一切聲聞、獨覺而為導首，當學般若波羅蜜多。",
        "from": "T07n0220c_402:0009c02_4",
        "context_with_next_sentence": true
    },
    {
        "source_sentence": "若菩薩摩訶薩欲與一切如來為親侍者，當學般若波羅蜜多。",
        "from": "T07n0220c_402:0009c03_12",
        "context_with_next_sentence": true
    },
    {
        "source_sentence": "若菩薩摩訶薩欲與一切如來為內眷屬，當學般若波羅蜜多。",
        "from": "T07n0220c_402:0009c05_1",
        "context_with_next_sentence": true
    },
    {
        "source_sentence": "若菩薩摩訶薩欲得大眷屬，當學般若波羅蜜多。",
        "from": "T07n0220c_402:0009c06_3",
        "context_with_next_sentence": true
    },
    {
        "source_sentence": "若菩薩摩訶薩欲得菩薩常為眷屬，當學般若波羅蜜多。",
        "from": "T07n0220c_402:0009c07_8",
        "context_with_next_sentence": true
    },
    {
        "source_sentence": "若菩薩摩訶薩欲消一切施主供養，當學般若波羅蜜多。",
        "from": "T07n0220c_402:0009c08_14",
        "context_with_next_sentence": true
    },
    {
        "source_sentence": "若菩薩摩訶薩欲摧伏慳貪心，不起犯戒心，除去恚怒心，棄捨懈怠心，靜息散亂心，遠離惡慧心，當學般若波羅蜜多。",
        "from": "T07n0220c_402:0009c11_7",
        "context_with_next_sentence": true
    },
    {
        "source_sentence": "若菩薩摩訶薩欲安立一切有情於施性福業事、戒性福業事、修性福業事、供侍福業事、有依福業事，當學般若波羅蜜多。",
        "from": "T07n0220c_402:0009c14_4",
        "context_with_next_sentence": true
    },
    {
        "source_sentence": "若菩薩摩訶薩欲得五眼，所謂肉眼、天眼、慧眼、法眼、佛眼，當學般若波羅蜜多。",
        "from": "T07n0220c_402:0009c15_22",
        "context_with_next_sentence": true
    },
    {
        "source_sentence": "若菩薩摩訶薩欲以天眼，盡見十方殑伽沙等世界諸佛，當學般若波羅蜜多。",
        "from": "T07n0220c_402:0009c17_13",
        "context_with_next_sentence": true
    },
    {
        "source_sentence": "若菩薩摩訶薩欲以天耳，盡聞十方殑伽沙等世界諸佛所說法要，當學般若波羅蜜多。",
        "from": "T07n0220c_402:0009c19_12",
        "context_with_next_sentence": true
    },
    {
        "source_sentence": "若菩薩摩訶薩欲如實知十方各如殑伽沙界一切諸佛心、心所法，當學般若波羅蜜多。",
        "from": "T07n0220c_402:0009c21_11",
        "context_with_next_sentence": true
    },
    {
        "source_sentence": "若菩薩摩訶薩欲得普聞十方世界諸佛說法，乃至無上正等菩提而不斷絕，當學般若波羅蜜多。",
        "from": "T07n0220c_402:0009c23_15",
        "context_with_next_sentence": true
    },
    {
        "source_sentence": "若菩薩摩訶薩欲見過去、未來、現在十方一切諸佛國土，當學般若波羅蜜多。",
        "from": "T07n0220c_402:0009c25_10",
        "context_with_next_sentence": true
    },
    {
        "source_sentence": "若菩薩摩訶薩欲於過去、未來、現在十方諸佛所說契經、應頌、授記、諷頌、自說、因緣、本事、本生、方廣、希法、譬喻、論議，諸聲聞等所未曾聞，皆能受持究竟通利，當學般若波羅蜜多。",
        "from": "T07n0220c_402:0009c29_10",
        "context_with_next_sentence": true
    },
    {
        "source_sentence": "若菩薩摩訶薩欲於過去、未來、現在十方諸佛所說法門，既自受持究竟通利，復能為他如實廣說，當學般若波羅蜜多。",
        "from": "T07n0220c_402:0010a03_4",
        "context_with_next_sentence": true
    },
    {
        "source_sentence": "若菩薩摩訶薩欲於過去、未來、現在十方諸佛所說法門自如實行，復能勸他如實修行，當學般若波羅蜜多。",
        "from": "T07n0220c_402:0010a05_13",
        "context_with_next_sentence": true
    },
    {
        "source_sentence": "若菩薩摩訶薩欲於十方殑伽沙等幽闇世界，或世界中間日月所不照處為作光明，當學般若波羅蜜多。",
        "from": "T07n0220c_402:0010a08_1",
        "context_with_next_sentence": true
    },
    {
        "source_sentence": "若菩薩摩訶薩欲於十方殑伽沙等無量世界，其中有情成就邪見，不聞佛名、法名、僧名，而能開化令起正見聞三寶名，當學般若波羅蜜多。",
        "from": "T07n0220c_402:0010a11_4",
        "context_with_next_sentence": true
    },
    {
        "source_sentence": "若菩薩摩訶薩欲令十方殑伽沙等世界有情，以己威力，盲者能視，聾者能聽，瘂者能言，狂者得念，亂者得定，貧者得富，露者得衣，飢者得食，渴者得飲，病者得除愈，醜者得端嚴，形殘者得具足，根缺者得圓滿，迷悶者得醒悟，疲頓者得安泰，一切有情等心相向，如父如母、如兄如弟、如姊如妹、如友如親，當學般若波羅蜜多。",
        "from": "T07n0220c_402:0010a18_10",
        "context_with_next_sentence": true
    },
    {
        "source_sentence": "若菩薩摩訶薩欲令十方殑伽沙等世界有情，以己威力，在惡趣者皆生善趣，當學般若波羅蜜多。",
        "from": "T07n0220c_402:0010a20_13",
        "context_with_next_sentence": true
    },
    {
        "source_sentence": "若菩薩摩訶薩欲令十方殑伽沙等世界有情，以己威力，習惡業者皆修善業，當學般若波羅蜜多。",
        "from": "T07n0220c_402:0010a22_16",
        "context_with_next_sentence": true
    },
    {
        "source_sentence": "若菩薩摩訶薩欲令十方殑伽沙等世界有情，以己威力，諸犯戒者皆住戒蘊，未得定者皆住定蘊，有惡慧者皆住慧蘊，無解脫者皆住解脫蘊，無解脫智見者皆住解脫智見蘊，未見諦者得預流果、若一來果、若不還果、若阿羅漢果、若獨覺菩提，若得無上正等菩提，當學般若波羅蜜多。",
        "from": "T07n0220c_402:0010a29_5",
        "context_with_next_sentence": true
    },
    {
        "source_sentence": "若菩薩摩訶薩欲學諸佛殊勝威儀，令諸有情觀之無厭，息一切惡生一切善，當學般若波羅蜜多。",
        "from": "T07n0220c_402:0010b02_10",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0010b03_7",
        "context_with_next_sentence": true
    },
    {
        "source_sentence": "菩薩摩訶薩修行般若波羅蜜多時，作是思惟：",
        "from": "T07n0220c_402:0010b04_7",
        "context_with_next_sentence": true
    },
    {
        "source_sentence": "『我何時得如象王視容止肅然為眾說法？",
        "from": "T07n0220c_402:0010b05_5",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b05_19",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010b07_1",
        "context_with_next_sentence": true
    },
    {
        "source_sentence": "『我何時得身、語、意業隨智慧行皆悉清淨？",
        "from": "T07n0220c_402:0010b08_1",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b08_15",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010b09_15",
        "context_with_next_sentence": true
    },
    {
        "source_sentence": "『我何時得足不履地，如四指量自在而行？",
        "from": "T07n0220c_402:0010b10_14",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b11_8",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010b12_10",
        "context_with_next_sentence": true
    },
    {
        "source_sentence": "『我何時得無量百千俱胝那庾多四大王眾天乃至色究竟天，供養恭敬、尊重讚歎，導從圍繞詣菩提樹？",
        "from": "T07n0220c_402:0010b14_17",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b15_10",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010b16_12",
        "context_with_next_sentence": true
    },
    {
        "source_sentence": "『我何時得無量百千俱胝那庾多四大王眾天乃至色究竟天，於菩提樹下以天衣為座？",
        "from": "T07n0220c_402:0010b18_12",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b19_6",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010b20_8",
        "context_with_next_sentence": true
    },
    {
        "source_sentence": "『我何時得菩提樹下結跏趺坐，以眾妙相所莊嚴手而撫大地，使于地神并諸眷屬俱時踊現？",
        "from": "T07n0220c_402:0010b22_9",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b23_4",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010b24_6",
        "context_with_next_sentence": true
    },
    {
        "source_sentence": "『我何時得坐菩提樹降伏眾魔，證得無上正等菩提？",
        "from": "T07n0220c_402:0010b25_8",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b26_3",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010b27_4",
        "context_with_next_sentence": true
    },
    {
        "source_sentence": "『我何時得成正覺已，行住坐臥隨地方所悉為金剛？",
        "from": "T07n0220c_402:0010b28_7",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010b29_2",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010c01_3",
        "context_with_next_sentence": true
    },
    {
        "source_sentence": "『我何時得捨國出家，是日即成無上正覺，還於是日轉妙法輪，即令無量無數有情遠塵離垢生淨法眼，復令無量無數有情永盡諸漏心慧解脫，亦令無量無數有情於無上菩提得不退轉？",
        "from": "T07n0220c_402:0010c05_8",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010c06_3",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010c07_4",
        "context_with_next_sentence": true
    },
    {
        "source_sentence": "『我何時得無上菩提，無量無數聲聞、菩薩為弟子眾，一說法時，令無量無數有情不起于座得阿羅漢果，復令無量無數有情亦不起于座於無上菩提得不退轉？",
        "from": "T07n0220c_402:0010c10_15",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010c11_10",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010c12_12",
        "context_with_next_sentence": true
    },
    {
        "source_sentence": "『我何時得壽量無盡，無邊光明，相好莊嚴觀者無厭，雖復行時千葉蓮花每承其足，而令地上現千輻輪，舉步經行大地震動，而不擾惱地居有情，欲迴顧時舉身皆轉，足之所履盡金剛際，如車輪量地亦隨轉？",
        "from": "T07n0220c_402:0010c17_7",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010c18_2",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010c19_3",
        "context_with_next_sentence": true
    },
    {
        "source_sentence": "『我何時得舉身支節皆放光明，遍照十方無邊世界，隨所照處為諸有情作大饒益？",
        "from": "T07n0220c_402:0010c21_1",
        "context_with_next_sentence": true
    },
    {
        "source_sentence": "』欲成斯事當學般若波羅蜜多。",
        "from": "T07n0220c_402:0010c21_15",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010c22_15",
        "context_with_next_sentence": true
    },
    {
        "source_sentence": "『我得無上正等覺時，願所居土無有一切貪欲、瞋恚、愚癡等名，其中有情成就妙慧，由斯慧力亟作是思：",
        "from": "T07n0220c_402:0010c25_3",
        "context_with_next_sentence": true
    },
    {
        "source_sentence": "布施、調伏、安忍、勇進、寂靜、諦觀，離諸放逸，修行梵行，慈、悲、喜、捨，不惱有情，如餘佛土，豈不善哉！",
        "from": "T07n0220c_402:0010c27_6",
        "context_with_next_sentence": true
    },
    {
        "source_sentence": "』欲滿斯願當學般若波羅蜜多。",
        "from": "T07n0220c_402:0010c27_20",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0010c29_1",
        "context_with_next_sentence": true
    },
    {
        "source_sentence": "『我得無上正等覺時，化事既周，般涅槃後正法無有滅盡之期，常為有情作大利樂。",
        "from": "T07n0220c_402:0011a01_18",
        "context_with_next_sentence": true
    },
    {
        "source_sentence": "』欲滿斯願當學般若波羅蜜多。",
        "from": "T07n0220c_402:0011a02_12",
        "context_with_next_sentence": true
    },
    {
        "source_sentence": "「菩薩摩訶薩修行般若波羅蜜多時，作是思惟：",
        "from": "T07n0220c_402:0011a03_14",
        "context_with_next_sentence": true
    },
    {
        "source_sentence": "『我得無上正等覺時，願令十方殑伽沙等世界有情，聞我名者必得無上正等菩提。",
        "from": "T07n0220c_402:0011a05_11",
        "context_with_next_sentence": true
    },
    {
        "source_sentence": "』欲滿斯願當學般若波羅蜜多。",
        "from": "T07n0220c_402:0011a06_6",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0011a06_11",
        "context_with_next_sentence": true
    },
    {
        "source_sentence": "諸菩薩摩訶薩若欲成就此等無量無邊功德，當學般若波羅蜜多。",
        "from": "T07n0220c_402:0011a08_1",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0011a09_7",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多，既能成辦如是功德，爾時，三千大千世界四大天王皆大歡喜，咸作是念：",
        "from": "T07n0220c_402:0011a11_14",
        "context_with_next_sentence": true
    },
    {
        "source_sentence": "『我等今者當以四鉢奉此菩薩，如昔天王奉先佛鉢。",
        "from": "T07n0220c_402:0011a12_18",
        "context_with_next_sentence": true
    },
    {
        "source_sentence": "』是時，三千大千世界三十三天、夜摩天、覩史多天、樂變化天、他化自在天皆大歡喜，咸作是念：",
        "from": "T07n0220c_402:0011a15_1",
        "context_with_next_sentence": true
    },
    {
        "source_sentence": "『我等皆當給侍供養如是菩薩，令阿素洛凶黨損減，使諸天眾眷屬增益。",
        "from": "T07n0220c_402:0011a16_13",
        "context_with_next_sentence": true
    },
    {
        "source_sentence": "』是時，三千大千世界梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天、無繁天、無熱天、善現天、善見天、色究竟天，歡喜欣慶咸作是念：",
        "from": "T07n0220c_402:0011a21_6",
        "context_with_next_sentence": true
    },
    {
        "source_sentence": "『我等當請如是菩薩速證無上正等菩提，轉妙法輪利樂一切。",
        "from": "T07n0220c_402:0011a22_14",
        "context_with_next_sentence": true
    },
    {
        "source_sentence": "』「舍利子！",
        "from": "T07n0220c_402:0011a22_20",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多，增益六種波羅蜜多時，彼世界諸善男子、善女人等皆大歡喜咸作是念：",
        "from": "T07n0220c_402:0011a25_7",
        "context_with_next_sentence": true
    },
    {
        "source_sentence": "『我等當為如是菩薩作父母、兄弟、妻子、眷屬、知識、朋友。",
        "from": "T07n0220c_402:0011a26_17",
        "context_with_next_sentence": true
    },
    {
        "source_sentence": "』時，彼世界四大王眾天乃至色究竟天，歡喜慶幸咸作是念：",
        "from": "T07n0220c_402:0011a28_1",
        "context_with_next_sentence": true
    },
    {
        "source_sentence": "『我等當設種種方便，令是菩薩離非梵行，從初發心乃至成佛常修梵行。",
        "from": "T07n0220c_402:0011a29_12",
        "context_with_next_sentence": true
    },
    {
        "source_sentence": "所以者何？",
        "from": "T07n0220c_402:0011a29_17",
        "context_with_next_sentence": true
    },
    {
        "source_sentence": "若染色欲生於梵天尚能為障，況得無上正等菩提！",
        "from": "T07n0220c_402:0011b02_2",
        "context_with_next_sentence": true
    },
    {
        "source_sentence": "』是故菩薩斷欲出家修梵行者，能得無上正等菩提，非不斷者。",
        "from": "T07n0220c_402:0011b03_11",
        "context_with_next_sentence": true
    },
    {
        "source_sentence": "」時，舍利子白佛言：",
        "from": "T07n0220c_402:0011b04_8",
        "context_with_next_sentence": true
    },
    {
        "source_sentence": "「世尊！",
        "from": "T07n0220c_402:0011b04_12",
        "context_with_next_sentence": true
    },
    {
        "source_sentence": "諸菩薩摩訶薩為決定有父母、妻子、諸親友耶？",
        "from": "T07n0220c_402:0011b05_13",
        "context_with_next_sentence": true
    },
    {
        "source_sentence": "」佛言：",
        "from": "T07n0220c_402:0011b05_17",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0011b05_22",
        "context_with_next_sentence": true
    },
    {
        "source_sentence": "或有菩薩具有父母、妻子、眷屬而修菩薩摩訶薩行；",
        "from": "T07n0220c_402:0011b07_1",
        "context_with_next_sentence": true
    },
    {
        "source_sentence": "或有菩薩摩訶薩無有妻子，從初發心乃至成佛，常修梵行不壞童真；",
        "from": "T07n0220c_402:0011b08_12",
        "context_with_next_sentence": true
    },
    {
        "source_sentence": "或有菩薩摩訶薩方便善巧示受五欲，厭捨出家，方得無上正等菩提。",
        "from": "T07n0220c_402:0011b10_4",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0011b10_9",
        "context_with_next_sentence": true
    },
    {
        "source_sentence": "譬如幻師若彼弟子，善於幻術幻作五欲，於中自恣共相娛樂。",
        "from": "T07n0220c_402:0011b11_16",
        "context_with_next_sentence": true
    },
    {
        "source_sentence": "於意云何？",
        "from": "T07n0220c_402:0011b12_2",
        "context_with_next_sentence": true
    },
    {
        "source_sentence": "是幻所作為有實不？",
        "from": "T07n0220c_402:0011b12_11",
        "context_with_next_sentence": true
    },
    {
        "source_sentence": "」舍利子言：",
        "from": "T07n0220c_402:0011b12_17",
        "context_with_next_sentence": true
    },
    {
        "source_sentence": "「不也！",
        "from": "T07n0220c_402:0011b12_21",
        "context_with_next_sentence": true
    },
    {
        "source_sentence": "世尊！",
        "from": "T07n0220c_402:0011b13_2",
        "context_with_next_sentence": true
    },
    {
        "source_sentence": "」佛言：",
        "from": "T07n0220c_402:0011b13_6",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0011b13_11",
        "context_with_next_sentence": true
    },
    {
        "source_sentence": "菩薩摩訶薩亦復如是方便善巧，為欲成熟諸有情故化受五欲，然此菩薩摩訶薩於五欲中深生厭患，不為五欲之所染污，以無量門訶毀諸欲：",
        "from": "T07n0220c_402:0011b16_14",
        "context_with_next_sentence": true
    },
    {
        "source_sentence": "欲為熾然燒身心故，欲為穢惡染自他故，欲為魁膾於去、來、今常為害故，欲為怨敵長夜伺求作衰損故，欲如草炬，欲如苦果，欲如劍刃，欲如火聚，欲如毒器，欲如幻惑，欲如暗井。",
        "from": "T07n0220c_402:0011b20_17",
        "context_with_next_sentence": true
    },
    {
        "source_sentence": "菩薩摩訶薩以如是等無量過門訶毀諸欲，既善了知諸欲過失，寧有真實受諸欲事？",
        "from": "T07n0220c_402:0011b22_14",
        "context_with_next_sentence": true
    },
    {
        "source_sentence": "但為饒益所化有情，方便善巧示受諸欲。",
        "from": "T07n0220c_402:0011b23_13",
        "context_with_next_sentence": true
    },
    {
        "source_sentence": "」3 觀照品1第二分觀照品第三之一爾時，舍利子白佛言：",
        "from": "T07n0220c_402:0011b25_9",
        "context_with_next_sentence": true
    },
    {
        "source_sentence": "「世尊！",
        "from": "T07n0220c_402:0011b25_13",
        "context_with_next_sentence": true
    },
    {
        "source_sentence": "諸菩薩摩訶薩應云何修行般若波羅蜜多？",
        "from": "T07n0220c_402:0011b26_10",
        "context_with_next_sentence": true
    },
    {
        "source_sentence": "」佛言：",
        "from": "T07n0220c_402:0011b26_14",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0011b26_19",
        "context_with_next_sentence": true
    },
    {
        "source_sentence": "菩薩摩訶薩修行般若波羅蜜多時，應如是觀：",
        "from": "T07n0220c_402:0011b27_17",
        "context_with_next_sentence": true
    },
    {
        "source_sentence": "『實有菩薩不見有菩薩，不見菩薩名；",
        "from": "T07n0220c_402:0011b28_14",
        "context_with_next_sentence": true
    },
    {
        "source_sentence": "不見般若波羅蜜多，不見般若波羅蜜多名；",
        "from": "T07n0220c_402:0011b29_15",
        "context_with_next_sentence": true
    },
    {
        "source_sentence": "不見行，不見不行。",
        "from": "T07n0220c_402:0011c01_4",
        "context_with_next_sentence": true
    },
    {
        "source_sentence": "』何以故？",
        "from": "T07n0220c_402:0011c01_9",
        "context_with_next_sentence": true
    },
    {
        "source_sentence": "舍利子！",
        "from": "T07n0220c_402:0011c01_13",
        "context_with_next_sentence": true
    },
    {
        "source_sentence": "菩薩自性空，菩薩名空。",
        "from": "T07n0220c_402:0011c02_2",
        "context_with_next_sentence": true
    },
    {
        "source_sentence": "所以者何？",
        "from": "T07n0220c_402:0011c02_7",
        "context_with_next_sentence": true
    },
    {
        "source_sentence": "色自性空，不由空故。",
        "from": "T07n0220c_402:0011c02_17",
        "context_with_next_sentence": true
    },
    {
        "source_sentence": "色空非色，色不離空，空不離色，色即是空，空即是色。",
        "from": "T07n0220c_402:0011c04_1",
        "context_with_next_sentence": true
    },
    {
        "source_sentence": "受、想、行、識自性空，不由空故。",
        "from": "T07n0220c_402:0011c04_17",
        "context_with_next_sentence": true
    },
    {
        "source_sentence": "受、想、行、識空非受、想、行、識，受、想、行、識不離空，空不離受、想、行、識，受、想、行、識即是空，空即是受、想、行、識。",
        "from": "T07n0220c_402:0011c06_27",
        "context_with_next_sentence": true
    },
    {
        "source_sentence": "何以故？",
        "from": "T07n0220c_402:0011c07_3",
        "context_with_next_sentence": true
    },
    {
        "source_sentence": "舍利子！",
        "from": "T07n0220c_402:0011c07_7",
        "context_with_next_sentence": true
    },
    {
        "source_sentence": "此但有名謂為菩提，此但有名謂為薩埵，此但有名謂為菩薩，此但有名謂之為空，此但有名謂之為色、受、想、行、識，如是自性無生、無滅、無染、無淨。",
        "from": "T07n0220c_402:0011c10_15",
        "context_with_next_sentence": true
    },
    {
        "source_sentence": "菩薩摩訶薩如是修行般若波羅蜜多，不見生、不見滅、不見染、不見淨。",
        "from": "T07n0220c_402:0011c12_6",
        "context_with_next_sentence": true
    },
    {
        "source_sentence": "何以故？",
        "from": "T07n0220c_402:0011c12_10",
        "context_with_next_sentence": true
    },
    {
        "source_sentence": "但假立客名分別於法，而起分別假立客名，隨起言說，如如言說，如是如是生起執著。",
        "from": "T07n0220c_402:0011c14_10",
        "context_with_next_sentence": true
    },
    {
        "source_sentence": "菩薩摩訶薩修行般若波羅蜜多時，於如是等一切不見，由不見故不生執著。",
        "from": "T07n0220c_402:0011c16_5",
        "context_with_next_sentence": true
    },
    {
        "source_sentence": "「復次，舍利子！",
        "from": "T07n0220c_402:0011c17_7",
        "context_with_next_sentence": true
    },
    {
        "source_sentence": "菩薩摩訶薩修行般若波羅蜜多時應如是觀：",
        "from": "T07n0220c_402:0011c18_6",
        "context_with_next_sentence": true
    },
    {
        "source_sentence": "『菩薩但有名，佛但有名，般若波羅蜜多但有名，色但有名，受、想、行、識但有名，餘一切法但有名。",
        "from": "T07n0220c_402:0011c20_9",
        "context_with_next_sentence": true
    },
    {
        "source_sentence": "』舍利子！",
        "from": "T07n0220c_402:0011c20_14",
        "context_with_next_sentence": true
    },
    {
        "source_sentence": "如我但有名，謂之為我實不可得，如是有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者亦但有名，謂為有情乃至見者實不可得。",
        "from": "T07n0220c_402:0011c24_12",
        "context_with_next_sentence": true
    },
    {
        "source_sentence": "以不可得空故，但隨世俗假立客名，諸法亦爾不應執著。",
        "from": "T07n0220c_402:0011c25_19",
        "context_with_next_sentence": true
    },
    {
        "source_sentence": "是故菩薩摩訶薩修行般若波羅蜜多時，不見有我乃至見者，亦不見有一切法性。",
        "from": "T07n0220c_402:0011c27_16",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0011c28_1",
        "context_with_next_sentence": true
    },
    {
        "source_sentence": "菩薩摩訶薩如是修行般若波羅蜜多，除諸佛慧，一切聲聞、獨覺等慧所不能及，以不可得空故。",
        "from": "T07n0220c_402:0012a01_4",
        "context_with_next_sentence": true
    },
    {
        "source_sentence": "所以者何？",
        "from": "T07n0220c_402:0012a01_9",
        "context_with_next_sentence": true
    },
    {
        "source_sentence": "是菩薩摩訶薩於名、所名俱無所得，以不觀見、無執著故。",
        "from": "T07n0220c_402:0012a02_15",
        "context_with_next_sentence": true
    },
    {
        "source_sentence": "舍利子！",
        "from": "T07n0220c_402:0012a02_19",
        "context_with_next_sentence": true
    },
    {
        "source_sentence": "菩薩摩訶薩若能如是行般若波羅蜜多，名為善行般若波羅蜜多。",
        "from": "T07n0220c_402:0012a04_8",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0012a04_13",
        "context_with_next_sentence": true
    },
    {
        "source_sentence": "假使汝及大目犍連，滿贍部洲如稻、麻、竹、葦、甘蔗林等所有般若，比行般若波羅蜜多菩薩摩訶薩般若，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、算分、計分、喻分乃至鄔波尼殺曇分亦不及一。",
        "from": "T07n0220c_402:0012a10_13",
        "context_with_next_sentence": true
    },
    {
        "source_sentence": "何以故？",
        "from": "T07n0220c_402:0012a10_17",
        "context_with_next_sentence": true
    },
    {
        "source_sentence": "是菩薩摩訶薩般若，能使一切有情趣般涅槃，一切聲聞、獨覺般若不如是故。",
        "from": "T07n0220c_402:0012a12_13",
        "context_with_next_sentence": true
    },
    {
        "source_sentence": "又，舍利子！",
        "from": "T07n0220c_402:0012a12_19",
        "context_with_next_sentence": true
    },
    {
        "source_sentence": "修行般若波羅蜜多菩薩摩訶薩，於一日中所修般若，一切聲聞、獨覺般若所不及故。",
        "from": "T07n0220c_402:0012a14_17",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0012a15_1",
        "context_with_next_sentence": true
    },
    {
        "source_sentence": "置贍部洲。",
        "from": "T07n0220c_402:0012a15_6",
        "context_with_next_sentence": true
    },
    {
        "source_sentence": "假使汝及大目犍連，滿四大洲如稻、麻、竹、葦、甘蔗林等所有般若，比行般若波羅蜜多菩薩摩訶薩般若，百分不及一，千分不及一，百千分不及一，乃至鄔波尼殺曇分亦不及一。",
        "from": "T07n0220c_402:0012a19_7",
        "context_with_next_sentence": true
    },
    {
        "source_sentence": "何以故？",
        "from": "T07n0220c_402:0012a19_11",
        "context_with_next_sentence": true
    },
    {
        "source_sentence": "是菩薩摩訶薩般若，能使一切有情趣般涅槃，一切聲聞、獨覺般若不如是故。",
        "from": "T07n0220c_402:0012a21_6",
        "context_with_next_sentence": true
    },
    {
        "source_sentence": "又，舍利子！",
        "from": "T07n0220c_402:0012a21_12",
        "context_with_next_sentence": true
    },
    {
        "source_sentence": "修行般若波羅蜜多菩薩摩訶薩，於一日中所修般若，一切聲聞、獨覺般若所不及故。",
        "from": "T07n0220c_402:0012a23_10",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0012a23_15",
        "context_with_next_sentence": true
    },
    {
        "source_sentence": "置四大洲。",
        "from": "T07n0220c_402:0012a23_20",
        "context_with_next_sentence": true
    },
    {
        "source_sentence": "假使汝及大目犍連，滿一三千大千世界如稻、麻、竹、葦、甘蔗林等所有般若，比行般若波羅蜜多菩薩摩訶薩般若，百分不及一，千分不及一，百千分不及一，乃至鄔波尼殺曇分亦不及一。",
        "from": "T07n0220c_402:0012a28_4",
        "context_with_next_sentence": true
    },
    {
        "source_sentence": "何以故？",
        "from": "T07n0220c_402:0012a28_8",
        "context_with_next_sentence": true
    },
    {
        "source_sentence": "是菩薩摩訶薩般若，能使一切有情趣般涅槃，一切聲聞、獨覺般若不如是故。",
        "from": "T07n0220c_402:0012b01_4",
        "context_with_next_sentence": true
    },
    {
        "source_sentence": "又，舍利子！",
        "from": "T07n0220c_402:0012b01_10",
        "context_with_next_sentence": true
    },
    {
        "source_sentence": "修行般若波羅蜜多菩薩摩訶薩，於一日中所修般若，一切聲聞、獨覺般若所不及故。",
        "from": "T07n0220c_402:0012b03_7",
        "context_with_next_sentence": true
    },
    {
        "source_sentence": "「舍利子！",
        "from": "T07n0220c_402:0012b03_12",
        "context_with_next_sentence": true
    },
    {
        "source_sentence": "置一三千大千世界。",
        "from": "T07n0220c_402:0012b04_1",
        "context_with_next_sentence": true
    },
    {
        "source_sentence": "假使汝及大目犍連，充滿十方殑伽沙等諸佛世界如稻、麻、竹、葦、甘蔗林等所有般若，比行般若波羅蜜多菩薩摩訶薩般若，百分不及一，千分不及一，百千分不及一，乃至鄔波尼殺曇分亦不及一。",
        "from": "T07n0220c_402:0012b08_11",
        "context_with_next_sentence": true
    },
    {
        "source_sentence": "何以故？",
        "from": "T07n0220c_402:0012b08_15",
        "context_with_next_sentence": true
    },
    {
        "source_sentence": "是菩薩摩訶薩般若，能使一切有情趣般涅槃，一切聲聞、獨覺般若不如是故。",
        "from": "T07n0220c_402:0012b10_11",
        "context_with_next_sentence": true
    },
    {
        "source_sentence": "又，舍利子！",
        "from": "T07n0220c_402:0012b10_17",
        "context_with_next_sentence": true
    },
    {
        "source_sentence": "修行般若波羅蜜多菩薩摩訶薩，於一日中所修般若，一切聲聞、獨覺般若所不及故。",
        "from": "T07n0220c_402:0012b12_15",
        "context_with_next_sentence": true
    },
    {
        "source_sentence": "」大般若波羅蜜多經卷第四百二",
        "from": "T07n0220c_402:0012b13_100",
        "context_with_next_sentence": false
    }
]