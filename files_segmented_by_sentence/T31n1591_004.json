[
    {
        "source_sentence": "成唯識寶生論卷第四一名二十唯識順釋論",
        "from": "T31n1591_004:0089c08_0",
        "context_with_next_sentence": true
    },
    {
        "source_sentence": "護法菩薩造",
        "from": "T31n1591_004:0089c10_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T31n1591_004:0089c11_0",
        "context_with_next_sentence": true
    },
    {
        "source_sentence": "論曰：",
        "from": "T31n1591_004:0089c12_2",
        "context_with_next_sentence": true
    },
    {
        "source_sentence": "識從自種生者，以因性同故，非有質礙。",
        "from": "T31n1591_004:0089c12_20",
        "context_with_next_sentence": true
    },
    {
        "source_sentence": "所依所緣五識身境識之相故，猶如意識。",
        "from": "T31n1591_004:0089c13_17",
        "context_with_next_sentence": true
    },
    {
        "source_sentence": "或不離心心所體性，彼眼等識同共作業能生因故，猶如意處法處。",
        "from": "T31n1591_004:0089c15_9",
        "context_with_next_sentence": true
    },
    {
        "source_sentence": "此說表示蘇呾羅意，經但說意，不立宗故。",
        "from": "T31n1591_004:0089c16_8",
        "context_with_next_sentence": true
    },
    {
        "source_sentence": "彼所破者，亦不成立斯之所立唯少分義。",
        "from": "T31n1591_004:0089c17_6",
        "context_with_next_sentence": true
    },
    {
        "source_sentence": "若立此義，不應更說廣造眾論。",
        "from": "T31n1591_004:0089c18_1",
        "context_with_next_sentence": true
    },
    {
        "source_sentence": "此云何知？",
        "from": "T31n1591_004:0089c18_6",
        "context_with_next_sentence": true
    },
    {
        "source_sentence": "猶密意等說成立果及以境界，入人無性說十二處亦復如是。",
        "from": "T31n1591_004:0089c19_14",
        "context_with_next_sentence": true
    },
    {
        "source_sentence": "若離眼等色自性已，即能趣入人無我性。",
        "from": "T31n1591_004:0089c20_13",
        "context_with_next_sentence": true
    },
    {
        "source_sentence": "何以故？",
        "from": "T31n1591_004:0089c20_17",
        "context_with_next_sentence": true
    },
    {
        "source_sentence": "此從二六內外差別，謂即眼等色等六境如是轉生。",
        "from": "T31n1591_004:0089c22_1",
        "context_with_next_sentence": true
    },
    {
        "source_sentence": "亦不從彼差別見者，乃至眼觸眼等作用，離此自性，不應別更有其作者。",
        "from": "T31n1591_004:0089c23_13",
        "context_with_next_sentence": true
    },
    {
        "source_sentence": "若依眼等而作事業，自在受用，斯說為我我執所縛。",
        "from": "T31n1591_004:0089c24_17",
        "context_with_next_sentence": true
    },
    {
        "source_sentence": "今於此中唯內外處和合自在，眼等作用有生滅故。",
        "from": "T31n1591_004:0089c26_1",
        "context_with_next_sentence": true
    },
    {
        "source_sentence": "斯亦非我眼等為因，無觸對故。",
        "from": "T31n1591_004:0089c26_15",
        "context_with_next_sentence": true
    },
    {
        "source_sentence": "常與有情不相捨離，但說為因。",
        "from": "T31n1591_004:0089c27_9",
        "context_with_next_sentence": true
    },
    {
        "source_sentence": "然能作者，於眼等處義亦如前，是故從彼別類不生，由是能悟人無性理。",
        "from": "T31n1591_004:0089c29_2",
        "context_with_next_sentence": true
    },
    {
        "source_sentence": "若人無性能調伏者，趣寂之人此亦能入。",
        "from": "T31n1591_004:0090a01_1",
        "context_with_next_sentence": true
    },
    {
        "source_sentence": "何以故？",
        "from": "T31n1591_004:0090a01_5",
        "context_with_next_sentence": true
    },
    {
        "source_sentence": "由於生死見眾苦逼，以苦無常，於生死中心生厭離，無我見力頓能棄捨。",
        "from": "T31n1591_004:0090a02_16",
        "context_with_next_sentence": true
    },
    {
        "source_sentence": "怖我斷者，次第因盡故，猶如薪盡火即滅故。",
        "from": "T31n1591_004:0090a03_17",
        "context_with_next_sentence": true
    },
    {
        "source_sentence": "是故佛言：",
        "from": "T31n1591_004:0090a04_2",
        "context_with_next_sentence": true
    },
    {
        "source_sentence": "為斯等類說十二處。",
        "from": "T31n1591_004:0090a04_11",
        "context_with_next_sentence": true
    },
    {
        "source_sentence": "有說是中不為人無性理說十二處。",
        "from": "T31n1591_004:0090a05_7",
        "context_with_next_sentence": true
    },
    {
        "source_sentence": "此之二相等無差別，有物性故我見顛倒，以對治故此說如理。",
        "from": "T31n1591_004:0090a06_15",
        "context_with_next_sentence": true
    },
    {
        "source_sentence": "如以顛倒對治顛倒，此非所許亦不善了。",
        "from": "T31n1591_004:0090a07_14",
        "context_with_next_sentence": true
    },
    {
        "source_sentence": "我之所立此之處等，寧無差別？",
        "from": "T31n1591_004:0090a08_9",
        "context_with_next_sentence": true
    },
    {
        "source_sentence": "心及心所，體相差別。",
        "from": "T31n1591_004:0090a08_19",
        "context_with_next_sentence": true
    },
    {
        "source_sentence": "若此志樂心心所時，然彼眼處非耳等處，由是此說相差別故。",
        "from": "T31n1591_004:0090a10_6",
        "context_with_next_sentence": true
    },
    {
        "source_sentence": "此亦如是，同時非一識生於彼，是眼等處自性樂欲。",
        "from": "T31n1591_004:0090a11_10",
        "context_with_next_sentence": true
    },
    {
        "source_sentence": "然而色等住金性時，非銀等性，相無差別。",
        "from": "T31n1591_004:0090a12_9",
        "context_with_next_sentence": true
    },
    {
        "source_sentence": "此之金等離色等已，不能異說有其別物。",
        "from": "T31n1591_004:0090a13_7",
        "context_with_next_sentence": true
    },
    {
        "source_sentence": "如是道理，此無差別，不於體性說有色等。",
        "from": "T31n1591_004:0090a14_6",
        "context_with_next_sentence": true
    },
    {
        "source_sentence": "若如所說相顛倒故不能對治，此與前執有情性同。",
        "from": "T31n1591_004:0090a15_10",
        "context_with_next_sentence": true
    },
    {
        "source_sentence": "如彼有情於無我處而見我者是顛倒性，斯見顛倒。",
        "from": "T31n1591_004:0090a16_13",
        "context_with_next_sentence": true
    },
    {
        "source_sentence": "此能除遣如色等處，除我倒故。",
        "from": "T31n1591_004:0090a17_8",
        "context_with_next_sentence": true
    },
    {
        "source_sentence": "若心相續不斷無顛倒者，此亦非理。",
        "from": "T31n1591_004:0090a18_4",
        "context_with_next_sentence": true
    },
    {
        "source_sentence": "是中自性樂欲相似不顛倒者，斯亦不善了前後故。",
        "from": "T31n1591_004:0090a19_7",
        "context_with_next_sentence": true
    },
    {
        "source_sentence": "若有說云：",
        "from": "T31n1591_004:0090a19_12",
        "context_with_next_sentence": true
    },
    {
        "source_sentence": "方便悟入人無自性，說色等處有其體性，猶如意處法處。",
        "from": "T31n1591_004:0090a20_18",
        "context_with_next_sentence": true
    },
    {
        "source_sentence": "若心心所我之自性彼愛樂者，便無諍論。",
        "from": "T31n1591_004:0090a21_16",
        "context_with_next_sentence": true
    },
    {
        "source_sentence": "若離心心所別有我體，實無有喻。",
        "from": "T31n1591_004:0090a22_12",
        "context_with_next_sentence": true
    },
    {
        "source_sentence": "此之言論如所分別，總相類故，非第一義。",
        "from": "T31n1591_004:0090a23_12",
        "context_with_next_sentence": true
    },
    {
        "source_sentence": "若說方便趣我無性，是亦不然。",
        "from": "T31n1591_004:0090a24_6",
        "context_with_next_sentence": true
    },
    {
        "source_sentence": "如應觀察安立此之巧妙方便，說色等處。",
        "from": "T31n1591_004:0090a25_4",
        "context_with_next_sentence": true
    },
    {
        "source_sentence": "然佛所說但有如斯所應作事，謂欲令入我無自性，何煩更別說唯有心？",
        "from": "T31n1591_004:0090a26_16",
        "context_with_next_sentence": true
    },
    {
        "source_sentence": "此既非有，如何得云說十二處是密意耶？",
        "from": "T31n1591_004:0090a27_15",
        "context_with_next_sentence": true
    },
    {
        "source_sentence": "此亦非理，由其更說法無自性，是極重事，欲令悟入，世尊遂說色等諸法而無自性，欲使諸餘諸大菩薩得彼如來殊勝妙位，周遍生界為大勝益。",
        "from": "T31n1591_004:0090b02_2",
        "context_with_next_sentence": true
    },
    {
        "source_sentence": "此如何作？",
        "from": "T31n1591_004:0090b02_7",
        "context_with_next_sentence": true
    },
    {
        "source_sentence": "謂色等諸法相似現前，但唯是心。",
        "from": "T31n1591_004:0090b03_2",
        "context_with_next_sentence": true
    },
    {
        "source_sentence": "除識已外，曾無片物為色等性是可見事。",
        "from": "T31n1591_004:0090b04_1",
        "context_with_next_sentence": true
    },
    {
        "source_sentence": "由是故知，色等諸法無有自性。",
        "from": "T31n1591_004:0090b04_15",
        "context_with_next_sentence": true
    },
    {
        "source_sentence": "斯言意顯諸事自性由自識力變現生起，理成決定。",
        "from": "T31n1591_004:0090b05_17",
        "context_with_next_sentence": true
    },
    {
        "source_sentence": "隨其所知所有諸事，並皆離識無別可取，但唯是此而現相狀。",
        "from": "T31n1591_004:0090b07_6",
        "context_with_next_sentence": true
    },
    {
        "source_sentence": "是以故知實無自性，便能悟入法無性理。",
        "from": "T31n1591_004:0090b08_5",
        "context_with_next_sentence": true
    },
    {
        "source_sentence": "有說若為悟入法無性者，此據能勝作是說耶？",
        "from": "T31n1591_004:0090b10_1",
        "context_with_next_sentence": true
    },
    {
        "source_sentence": "所見之境唯是錯亂，據勝義理本性空無，作此宣揚善符中觀，所見境無識非有故。",
        "from": "T31n1591_004:0090b11_17",
        "context_with_next_sentence": true
    },
    {
        "source_sentence": "斯固未閑作何意趣？",
        "from": "T31n1591_004:0090b12_7",
        "context_with_next_sentence": true
    },
    {
        "source_sentence": "且說如是心心所法所見之境不稱其事，妄為領納取不實相名為錯亂，豈非但說而唯有識。",
        "from": "T31n1591_004:0090b14_10",
        "context_with_next_sentence": true
    },
    {
        "source_sentence": "若言諸法一亦無者，爾復如何有所宣說？",
        "from": "T31n1591_004:0090b15_8",
        "context_with_next_sentence": true
    },
    {
        "source_sentence": "境既是無，識非有故，將夢等喻善為曉之，如上所陳無勞致惑。",
        "from": "T31n1591_004:0090b16_16",
        "context_with_next_sentence": true
    },
    {
        "source_sentence": "不得外境但唯識現，此復云何？",
        "from": "T31n1591_004:0090b17_11",
        "context_with_next_sentence": true
    },
    {
        "source_sentence": "識義非理。",
        "from": "T31n1591_004:0090b17_16",
        "context_with_next_sentence": true
    },
    {
        "source_sentence": "若是具義，由於業邊親益果故，即以此言便成答難。",
        "from": "T31n1591_004:0090b19_1",
        "context_with_next_sentence": true
    },
    {
        "source_sentence": "亦復不由體有別故能成方異。",
        "from": "T31n1591_004:0090b19_14",
        "context_with_next_sentence": true
    },
    {
        "source_sentence": "有說能持自體，此中復云是自性義。",
        "from": "T31n1591_004:0090b20_11",
        "context_with_next_sentence": true
    },
    {
        "source_sentence": "此亦同前已分析訖。",
        "from": "T31n1591_004:0090b21_1",
        "context_with_next_sentence": true
    },
    {
        "source_sentence": "此義不然，離其作具要有別事方為作用，猶如自己還持自身，故不應也。",
        "from": "T31n1591_004:0090b22_13",
        "context_with_next_sentence": true
    },
    {
        "source_sentence": "為欲令生悟法無性說唯有識，將為契當。",
        "from": "T31n1591_004:0090b23_12",
        "context_with_next_sentence": true
    },
    {
        "source_sentence": "若言總無，一切諸法皆無有我，由此名為我無自性，斯即共許我之自性悉皆非有，如是便成法無自性，諸法非有。",
        "from": "T31n1591_004:0090b26_4",
        "context_with_next_sentence": true
    },
    {
        "source_sentence": "由是故知，識亦同爾。",
        "from": "T31n1591_004:0090b26_14",
        "context_with_next_sentence": true
    },
    {
        "source_sentence": "性既非有，如何於此欲為安立？",
        "from": "T31n1591_004:0090b27_7",
        "context_with_next_sentence": true
    },
    {
        "source_sentence": "為彼諸法並非有者，猶如假我更連趣性。",
        "from": "T31n1591_004:0090b28_6",
        "context_with_next_sentence": true
    },
    {
        "source_sentence": "無自體者此是所許，更連趣體全無性也。",
        "from": "T31n1591_004:0090b29_5",
        "context_with_next_sentence": true
    },
    {
        "source_sentence": "此則便成法無性者，謂一切法皆無性故。",
        "from": "T31n1591_004:0090c01_4",
        "context_with_next_sentence": true
    },
    {
        "source_sentence": "是故應知識亦同爾。",
        "from": "T31n1591_004:0090c01_13",
        "context_with_next_sentence": true
    },
    {
        "source_sentence": "此既非有，如何依此欲使迷人入法無性？",
        "from": "T31n1591_004:0090c02_11",
        "context_with_next_sentence": true
    },
    {
        "source_sentence": "由無有我，遂令證入諸法無性。",
        "from": "T31n1591_004:0090c03_6",
        "context_with_next_sentence": true
    },
    {
        "source_sentence": "共許如斯，為善方便。",
        "from": "T31n1591_004:0090c03_16",
        "context_with_next_sentence": true
    },
    {
        "source_sentence": "爾者如何欲為建立？",
        "from": "T31n1591_004:0090c04_5",
        "context_with_next_sentence": true
    },
    {
        "source_sentence": "成彼方便說十二處證人無性，實非全無一切諸法，方始名為法無自性。",
        "from": "T31n1591_004:0090c05_17",
        "context_with_next_sentence": true
    },
    {
        "source_sentence": "是故應知，法無性聲非詮諸法皆無自體，更連趣言亦同於此，不欲總詮一切非有。",
        "from": "T31n1591_004:0090c07_16",
        "context_with_next_sentence": true
    },
    {
        "source_sentence": "然而意說諸緣生法無有我性，彼即是有此我無性。",
        "from": "T31n1591_004:0090c09_1",
        "context_with_next_sentence": true
    },
    {
        "source_sentence": "其相云何？",
        "from": "T31n1591_004:0090c09_6",
        "context_with_next_sentence": true
    },
    {
        "source_sentence": "謂喚我作無自性故，是故名為人無自性，非是全無諸法自性。",
        "from": "T31n1591_004:0090c10_13",
        "context_with_next_sentence": true
    },
    {
        "source_sentence": "色等諸法隨據一分，說無自性非謂全無。",
        "from": "T31n1591_004:0090c11_12",
        "context_with_next_sentence": true
    },
    {
        "source_sentence": "是故應知，言法無性非全無體。",
        "from": "T31n1591_004:0090c12_6",
        "context_with_next_sentence": true
    },
    {
        "source_sentence": "若言諸法事皆無者，即不應名法無自性，理應云說諸法總無。",
        "from": "T31n1591_004:0090c13_14",
        "context_with_next_sentence": true
    },
    {
        "source_sentence": "爾者但由所執法無自性，緣有功能獲得差別。",
        "from": "T31n1591_004:0090c14_15",
        "context_with_next_sentence": true
    },
    {
        "source_sentence": "離他自性簡別彼之實我自體，恒時不有所詮之相，此謂諸法無自性義，非是豁脫總撥為空。",
        "from": "T31n1591_004:0090c16_17",
        "context_with_next_sentence": true
    },
    {
        "source_sentence": "然所執者是何言耶？",
        "from": "T31n1591_004:0090c17_7",
        "context_with_next_sentence": true
    },
    {
        "source_sentence": "所謂無明倒見迷執，從其自心種子成熟，由他而轉現相不同，執於外境有別自性。",
        "from": "T31n1591_004:0090c19_5",
        "context_with_next_sentence": true
    },
    {
        "source_sentence": "由如倒見作外相解，於自所見生定執時，此則名為所執之事。",
        "from": "T31n1591_004:0090c20_13",
        "context_with_next_sentence": true
    },
    {
        "source_sentence": "此復云何謂無一物？",
        "from": "T31n1591_004:0090c21_8",
        "context_with_next_sentence": true
    },
    {
        "source_sentence": "如何無物，名所執耶？",
        "from": "T31n1591_004:0090c21_18",
        "context_with_next_sentence": true
    },
    {
        "source_sentence": "由此故然。",
        "from": "T31n1591_004:0090c22_3",
        "context_with_next_sentence": true
    },
    {
        "source_sentence": "若於此執有片實物體不虛者，即不應名是情所執。",
        "from": "T31n1591_004:0090c24_3",
        "context_with_next_sentence": true
    },
    {
        "source_sentence": "然由於此義有相應，由其計執實事自體不相忓故，若有實物不名計執。",
        "from": "T31n1591_004:0090c25_15",
        "context_with_next_sentence": true
    },
    {
        "source_sentence": "由此分齊近見之境，此則悉皆說為所執。",
        "from": "T31n1591_004:0090c26_14",
        "context_with_next_sentence": true
    },
    {
        "source_sentence": "假使用識以為斯境作所量時，此亦還成所執之義。",
        "from": "T31n1591_004:0090c27_17",
        "context_with_next_sentence": true
    },
    {
        "source_sentence": "是故應知所執之識亦是無性即唯識性，是能悟入所有諸法皆無自體微妙方便，但是本識隨處現相，然無外境少許可得，從色至識悉皆如是，非是能現相分之識體亦無也。",
        "from": "T31n1591_004:0091a02_17",
        "context_with_next_sentence": true
    },
    {
        "source_sentence": "若言異此，但遣遮色說此唯聲，唯識之言便不成就緣識之識，有其境故。",
        "from": "T31n1591_004:0091a04_11",
        "context_with_next_sentence": true
    },
    {
        "source_sentence": "復更便成緣色之識是為有境。",
        "from": "T31n1591_004:0091a05_5",
        "context_with_next_sentence": true
    },
    {
        "source_sentence": "何者是其體？",
        "from": "T31n1591_004:0091a05_11",
        "context_with_next_sentence": true
    },
    {
        "source_sentence": "離於彼不可說事，諸佛世尊方能了察。",
        "from": "T31n1591_004:0091a06_8",
        "context_with_next_sentence": true
    },
    {
        "source_sentence": "云何了察此義？",
        "from": "T31n1591_004:0091a06_15",
        "context_with_next_sentence": true
    },
    {
        "source_sentence": "後時我當宣釋。",
        "from": "T31n1591_004:0091a07_3",
        "context_with_next_sentence": true
    },
    {
        "source_sentence": "此即是其心心生法有真實事，越言詮道是有性故，亦不便成一切諸法悉皆非有同豁脫空。",
        "from": "T31n1591_004:0091a09_5",
        "context_with_next_sentence": true
    },
    {
        "source_sentence": "是故應知證悟真理善入方便說唯識教，斯為稱理。",
        "from": "T31n1591_004:0091a10_9",
        "context_with_next_sentence": true
    },
    {
        "source_sentence": "由其次第漸能爴烈諸分別網所有正緣。",
        "from": "T31n1591_004:0091a11_7",
        "context_with_next_sentence": true
    },
    {
        "source_sentence": "為生因性故爾者，若許安立離言詮處是實有事，此即還成於彼色等亦同荷負有真自性，猶如於識。",
        "from": "T31n1591_004:0091a13_13",
        "context_with_next_sentence": true
    },
    {
        "source_sentence": "若爾還應問彼何處得有如斯道理。",
        "from": "T31n1591_004:0091a14_10",
        "context_with_next_sentence": true
    },
    {
        "source_sentence": "見他許有非所詮識，亦令色等同遣如斯未曾見有如是之事，以由愛蜜酪亦令貪。",
        "from": "T31n1591_004:0091a16_8",
        "context_with_next_sentence": true
    },
    {
        "source_sentence": "若復轉計，言彼有斯不相離性，事同芽者能有隨生果之因用。",
        "from": "T31n1591_004:0091a17_16",
        "context_with_next_sentence": true
    },
    {
        "source_sentence": "彼若言有不相離性，幸示方隅，以理推徵定無共許。",
        "from": "T31n1591_004:0091a19_1",
        "context_with_next_sentence": true
    },
    {
        "source_sentence": "若言如識將為境時，由所執體名為所執。",
        "from": "T31n1591_004:0091a19_19",
        "context_with_next_sentence": true
    },
    {
        "source_sentence": "實事相貌作彼生因，色亦同斯是執性故，亦應合有緣生之事，與作因緣猶如識者，此乃便成無片非愛，於彼五聚皆依他起是所許故。",
        "from": "T31n1591_004:0091a23_1",
        "context_with_next_sentence": true
    },
    {
        "source_sentence": "遍計分別法性之義，可由於此理同於彼，現有如斯正教言故。",
        "from": "T31n1591_004:0091a24_8",
        "context_with_next_sentence": true
    },
    {
        "source_sentence": "若言其色亦有離識，實依他起，猶如受等。",
        "from": "T31n1591_004:0091a25_8",
        "context_with_next_sentence": true
    },
    {
        "source_sentence": "如斯意趣有不定𠎝，所執之分亦有識故。",
        "from": "T31n1591_004:0091a26_6",
        "context_with_next_sentence": true
    },
    {
        "source_sentence": "即此受等緣生之分，斯則是為四聚體性。",
        "from": "T31n1591_004:0091a27_5",
        "context_with_next_sentence": true
    },
    {
        "source_sentence": "然此現其影相之分，即是依於心心生聚而施設故。",
        "from": "T31n1591_004:0091a28_8",
        "context_with_next_sentence": true
    },
    {
        "source_sentence": "由斯道理其喻必成，而於所立無隨合義，亦復更有立已成過。",
        "from": "T31n1591_004:0091a29_16",
        "context_with_next_sentence": true
    },
    {
        "source_sentence": "緣起之色亦是受等自性性故，因此遂令而於因處置差別言冀蠲其過，而云於識現所執相差別生故。",
        "from": "T31n1591_004:0091b03_4",
        "context_with_next_sentence": true
    },
    {
        "source_sentence": "此即除其不定之過，仍在相中，然共所許。",
        "from": "T31n1591_004:0091b04_3",
        "context_with_next_sentence": true
    },
    {
        "source_sentence": "受等自體是自證性，境無有故。",
        "from": "T31n1591_004:0091b04_17",
        "context_with_next_sentence": true
    },
    {
        "source_sentence": "既有斯理，實可依憑。",
        "from": "T31n1591_004:0091b05_7",
        "context_with_next_sentence": true
    },
    {
        "source_sentence": "然色別有，無別因由，以義推尋固非齊致。",
        "from": "T31n1591_004:0091b06_5",
        "context_with_next_sentence": true
    },
    {
        "source_sentence": "若爾一切諸識皆悉無有所知境者，此如何知？",
        "from": "T31n1591_004:0091b07_7",
        "context_with_next_sentence": true
    },
    {
        "source_sentence": "又云若有餘識得與餘識而為境耶？",
        "from": "T31n1591_004:0091b08_3",
        "context_with_next_sentence": true
    },
    {
        "source_sentence": "亦如有云諸佛境界其法是有并餘識境，若於佛境不以自心取為境者，斯即無容能有宣說。",
        "from": "T31n1591_004:0091b10_5",
        "context_with_next_sentence": true
    },
    {
        "source_sentence": "如此說者並成妄設，如有思度發言詮故。",
        "from": "T31n1591_004:0091b11_4",
        "context_with_next_sentence": true
    },
    {
        "source_sentence": "由其言義所表之相，即是唯識現多種相，雖無外境似觸其事而識得生，此即是為言論因也。",
        "from": "T31n1591_004:0091b13_6",
        "context_with_next_sentence": true
    },
    {
        "source_sentence": "如云生已即滅之聲，假令息教博士絕聲，應聽其響。",
        "from": "T31n1591_004:0091b14_10",
        "context_with_next_sentence": true
    },
    {
        "source_sentence": "固非於彼情有所得，然即於中共申言論。",
        "from": "T31n1591_004:0091b15_8",
        "context_with_next_sentence": true
    },
    {
        "source_sentence": "但可許業能為造作，領納是受，彼即便成許有實我，豈復當時別有真我而可得耶？",
        "from": "T31n1591_004:0091b17_6",
        "context_with_next_sentence": true
    },
    {
        "source_sentence": "不許同時二識生者，餘識無間體是滅壞。",
        "from": "T31n1591_004:0091b18_5",
        "context_with_next_sentence": true
    },
    {
        "source_sentence": "如斯切難亦不相應，餘識領此不相應故。",
        "from": "T31n1591_004:0091b19_4",
        "context_with_next_sentence": true
    },
    {
        "source_sentence": "亦以此言兼遮後難。",
        "from": "T31n1591_004:0091b19_13",
        "context_with_next_sentence": true
    },
    {
        "source_sentence": "如彼說云：",
        "from": "T31n1591_004:0091b19_18",
        "context_with_next_sentence": true
    },
    {
        "source_sentence": "如知境有，何以得知？",
        "from": "T31n1591_004:0091b20_8",
        "context_with_next_sentence": true
    },
    {
        "source_sentence": "此亦於其共相之境而為構畫說之為知，復亦與彼同招詰責。",
        "from": "T31n1591_004:0091b21_15",
        "context_with_next_sentence": true
    },
    {
        "source_sentence": "如彼所說，詮表如來有諸勝德，汝亦應成證知勝德。",
        "from": "T31n1591_004:0091b22_19",
        "context_with_next_sentence": true
    },
    {
        "source_sentence": "由此便非是佛之境。",
        "from": "T31n1591_004:0091b23_8",
        "context_with_next_sentence": true
    },
    {
        "source_sentence": "固亦不同，如食米齋，此之共相是實有物，是故定知不由外境現前力故方能了察，此中但由心聚構畫而便生起。",
        "from": "T31n1591_004:0091b26_1",
        "context_with_next_sentence": true
    },
    {
        "source_sentence": "既有斯理，於佛境界為難不成，此則因論生論。",
        "from": "T31n1591_004:0091b27_2",
        "context_with_next_sentence": true
    },
    {
        "source_sentence": "傍義且周，然密意果，其因應說。",
        "from": "T31n1591_004:0091b27_17",
        "context_with_next_sentence": true
    },
    {
        "source_sentence": "此之密意有其二因，一謂餘教相違、二於正理有害。",
        "from": "T31n1591_004:0091b28_19",
        "context_with_next_sentence": true
    },
    {
        "source_sentence": "說唯識教即是相違，此阿笈摩不言成故。",
        "from": "T31n1591_004:0091b29_17",
        "context_with_next_sentence": true
    },
    {
        "source_sentence": "又復於彼幻網經中，如佛為於色等境處生分別者作如是說：",
        "from": "T31n1591_004:0091c02_6",
        "context_with_next_sentence": true
    },
    {
        "source_sentence": "即此眼識所知之色，不見實有及以定住，但於妄情起邪分別，作決定解而生言論。",
        "from": "T31n1591_004:0091c04_4",
        "context_with_next_sentence": true
    },
    {
        "source_sentence": "唯斯是實，餘義成非。",
        "from": "T31n1591_004:0091c04_14",
        "context_with_next_sentence": true
    },
    {
        "source_sentence": "如是廣陳，乃至於法次第說云：",
        "from": "T31n1591_004:0091c05_8",
        "context_with_next_sentence": true
    },
    {
        "source_sentence": "多聞聖弟子應如是學。",
        "from": "T31n1591_004:0091c05_18",
        "context_with_next_sentence": true
    },
    {
        "source_sentence": "我觀過去未來現在，眼識觀彼所有諸色，然於彼處無有常定無妄無異實事可得，或如所有、或無倒性，悉皆非有。",
        "from": "T31n1591_004:0091c08_12",
        "context_with_next_sentence": true
    },
    {
        "source_sentence": "唯除聖者出過世間斯成真實。",
        "from": "T31n1591_004:0091c09_5",
        "context_with_next_sentence": true
    },
    {
        "source_sentence": "世尊說此皆虛妄等，違阿笈摩、正理相違？",
        "from": "T31n1591_004:0091c10_4",
        "context_with_next_sentence": true
    },
    {
        "source_sentence": "宜且為說，方興問緒發起疑情。",
        "from": "T31n1591_004:0091c10_18",
        "context_with_next_sentence": true
    },
    {
        "source_sentence": "如何復知如是說者此非是實？",
        "from": "T31n1591_004:0091c11_11",
        "context_with_next_sentence": true
    },
    {
        "source_sentence": "猶如說識，是如言義。",
        "from": "T31n1591_004:0091c12_3",
        "context_with_next_sentence": true
    },
    {
        "source_sentence": "說十二處，由其一性及非一性，思察之時將以為境，無堪能故，是故定知不如所說即是其義。",
        "from": "T31n1591_004:0091c14_6",
        "context_with_next_sentence": true
    },
    {
        "source_sentence": "故於今者試作商量，此色聲等所應生處，各隨自體由於其識作生相貌，色等事相是識之境，色識名色、聲識名聲，餘皆准此。",
        "from": "T31n1591_004:0091c17_3",
        "context_with_next_sentence": true
    },
    {
        "source_sentence": "此色聲等應無支分，體是其一，如有分色。",
        "from": "T31n1591_004:0091c18_3",
        "context_with_next_sentence": true
    },
    {
        "source_sentence": "由此便於自所依處無支分性故。",
        "from": "T31n1591_004:0091c18_17",
        "context_with_next_sentence": true
    },
    {
        "source_sentence": "然此色等是有事物，體是質礙，有所斷割，於其同類多處性故，能生識等不同處故此中闕極微義。",
        "from": "T31n1591_004:0091c20_21",
        "context_with_next_sentence": true
    },
    {
        "source_sentence": "由量力故，決斷有無。",
        "from": "T31n1591_004:0091c21_8",
        "context_with_next_sentence": true
    },
    {
        "source_sentence": "於諸量中現量為勝，若無外境如何能起如是覺情：",
        "from": "T31n1591_004:0091c22_10",
        "context_with_next_sentence": true
    },
    {
        "source_sentence": "此事是我別根之所知也。",
        "from": "T31n1591_004:0091c23_3",
        "context_with_next_sentence": true
    },
    {
        "source_sentence": "別根如夢等，雖無外境，然亦得有。",
        "from": "T31n1591_004:0091c24_15",
        "context_with_next_sentence": true
    },
    {
        "source_sentence": "此已如前細為分別。",
        "from": "T31n1591_004:0091c25_4",
        "context_with_next_sentence": true
    },
    {
        "source_sentence": "此若後緣時，所見境已亡，如何許現量？",
        "from": "T31n1591_004:0091c26_17",
        "context_with_next_sentence": true
    },
    {
        "source_sentence": "於諸量為最者，若其當時生現量覺，此是我之別根所了。",
        "from": "T31n1591_004:0091c28_3",
        "context_with_next_sentence": true
    },
    {
        "source_sentence": "爾時於境遂無所見，唯是意識所刊定故，眼識當時已謝滅故。",
        "from": "T31n1591_004:0091c29_11",
        "context_with_next_sentence": true
    },
    {
        "source_sentence": "義既如是，如何彼境許成現量耶？",
        "from": "T31n1591_004:0092a01_6",
        "context_with_next_sentence": true
    },
    {
        "source_sentence": "況復是為殊異論者，許一切法剎那不住，此覺起時，色等諸境亦皆已滅，現量之理斯何得成？",
        "from": "T31n1591_004:0092a03_8",
        "context_with_next_sentence": true
    },
    {
        "source_sentence": "雖復如前善開釋已，仍為於斯甚深法義不能窺測，更設難言：",
        "from": "T31n1591_004:0092a04_16",
        "context_with_next_sentence": true
    },
    {
        "source_sentence": "由量力故斷為有者，或復此由違比量故，於色等處遮使成無。",
        "from": "T31n1591_004:0092a06_5",
        "context_with_next_sentence": true
    },
    {
        "source_sentence": "縱實由量刊定有無，然由於彼別根比知及正教等諸量之中別根最勝，由親證境是果性故。",
        "from": "T31n1591_004:0092a08_6",
        "context_with_next_sentence": true
    },
    {
        "source_sentence": "要於此處無違害已，方於餘量而成立之。",
        "from": "T31n1591_004:0092a09_5",
        "context_with_next_sentence": true
    },
    {
        "source_sentence": "此即別根於色等處既親證會，豈能令彼比量相違？",
        "from": "T31n1591_004:0092a10_8",
        "context_with_next_sentence": true
    },
    {
        "source_sentence": "輒欲遮其色等有性。",
        "from": "T31n1591_004:0092a10_17",
        "context_with_next_sentence": true
    },
    {
        "source_sentence": "如何外色成別根境？",
        "from": "T31n1591_004:0092a11_7",
        "context_with_next_sentence": true
    },
    {
        "source_sentence": "由若無境不能於此生如是覺，此事是我別根知也。",
        "from": "T31n1591_004:0092a12_11",
        "context_with_next_sentence": true
    },
    {
        "source_sentence": "此言意道，各別自證領受相生，重起心緣而宣說故，猶如曾領苦樂染等。",
        "from": "T31n1591_004:0092a14_4",
        "context_with_next_sentence": true
    },
    {
        "source_sentence": "此固不然，於餘亦爾。",
        "from": "T31n1591_004:0092a14_14",
        "context_with_next_sentence": true
    },
    {
        "source_sentence": "別根如夢等，見有如斯，前已具說。",
        "from": "T31n1591_004:0092a15_9",
        "context_with_next_sentence": true
    },
    {
        "source_sentence": "於夢等位，亦有現見色等諸境，即如所言。",
        "from": "T31n1591_004:0092a16_8",
        "context_with_next_sentence": true
    },
    {
        "source_sentence": "覆察之心是有故者，顯此立因有不定過。",
        "from": "T31n1591_004:0092a17_6",
        "context_with_next_sentence": true
    },
    {
        "source_sentence": "然由夢瞖及罪逆心之所損故，如似別根現前明見。",
        "from": "T31n1591_004:0092a18_10",
        "context_with_next_sentence": true
    },
    {
        "source_sentence": "雖無實境而有見事，復亦不越識之體性。",
        "from": "T31n1591_004:0092a19_8",
        "context_with_next_sentence": true
    },
    {
        "source_sentence": "於所領事現前納受，為斷割故。",
        "from": "T31n1591_004:0092a20_3",
        "context_with_next_sentence": true
    },
    {
        "source_sentence": "由斯道理，意欲成立色等實境是離識者，有相違過，徒事慢心，此復更有因不成過。",
        "from": "T31n1591_004:0092a22_1",
        "context_with_next_sentence": true
    },
    {
        "source_sentence": "此覺後緣時，所見境已亡，如何許現量？",
        "from": "T31n1591_004:0092a22_19",
        "context_with_next_sentence": true
    },
    {
        "source_sentence": "眼等諸識見色等時，彼實不能生斯斷割，此但由其各別內證相分性故。",
        "from": "T31n1591_004:0092a24_11",
        "context_with_next_sentence": true
    },
    {
        "source_sentence": "因此為先，意識隨後取其定相，總集思構方能決斷。",
        "from": "T31n1591_004:0092a25_15",
        "context_with_next_sentence": true
    },
    {
        "source_sentence": "又復當時識不俱起。",
        "from": "T31n1591_004:0092a26_5",
        "context_with_next_sentence": true
    },
    {
        "source_sentence": "設爾有其色等諸境眼等識滅，後何能見？",
        "from": "T31n1591_004:0092a27_4",
        "context_with_next_sentence": true
    },
    {
        "source_sentence": "能見非有，所鑒豈成？",
        "from": "T31n1591_004:0092a27_14",
        "context_with_next_sentence": true
    },
    {
        "source_sentence": "正於此時何所悕望？",
        "from": "T31n1591_004:0092a28_3",
        "context_with_next_sentence": true
    },
    {
        "source_sentence": "從其滅識寧能有見？",
        "from": "T31n1591_004:0092a28_12",
        "context_with_next_sentence": true
    },
    {
        "source_sentence": "況於色等共識同亡。",
        "from": "T31n1591_004:0092a29_2",
        "context_with_next_sentence": true
    },
    {
        "source_sentence": "是故應知，此不能見色等諸境。",
        "from": "T31n1591_004:0092a29_16",
        "context_with_next_sentence": true
    },
    {
        "source_sentence": "藉彼見力重審之心觀於色等，如何許成別根量性？",
        "from": "T31n1591_004:0092b01_18",
        "context_with_next_sentence": true
    },
    {
        "source_sentence": "復於彼時意識斷割，不共許為現量性故，由無能見及俱謝故。",
        "from": "T31n1591_004:0092b03_7",
        "context_with_next_sentence": true
    },
    {
        "source_sentence": "有餘師云：",
        "from": "T31n1591_004:0092b03_12",
        "context_with_next_sentence": true
    },
    {
        "source_sentence": "於此最初領受其境，非分別垢之所染故，彼定緣於外色實境。",
        "from": "T31n1591_004:0092b05_1",
        "context_with_next_sentence": true
    },
    {
        "source_sentence": "此亦非理，是不成故。",
        "from": "T31n1591_004:0092b05_11",
        "context_with_next_sentence": true
    },
    {
        "source_sentence": "由非他許離於言詮色等外境是識所知，然由內有自證之事，當爾之時不起思構，便緣諸境相貌差別。",
        "from": "T31n1591_004:0092b07_16",
        "context_with_next_sentence": true
    },
    {
        "source_sentence": "彼但許有如斯內緣，此亦隨其相貌現時，但依於識，猶如共成苦樂染等。",
        "from": "T31n1591_004:0092b09_10",
        "context_with_next_sentence": true
    },
    {
        "source_sentence": "然由將彼色等外境為別根量，此但是為虛妄情執，猶如彼此數量業等，還將此難用拓餘疑。",
        "from": "T31n1591_004:0092b11_12",
        "context_with_next_sentence": true
    },
    {
        "source_sentence": "於夢見事，從夢覺已後覆緣想，雖復當時無境，然有上心之知。",
        "from": "T31n1591_004:0092b13_1",
        "context_with_next_sentence": true
    },
    {
        "source_sentence": "現量亦爾，由因此故，後時意識決了非無，彼亦尤無撥別根量於自內證心心所生，不離自證而有現量是所許故。",
        "from": "T31n1591_004:0092b15_11",
        "context_with_next_sentence": true
    },
    {
        "source_sentence": "然於外境將為現量，斯妄增益即是所遮。",
        "from": "T31n1591_004:0092b16_11",
        "context_with_next_sentence": true
    },
    {
        "source_sentence": "如前為出不成之過，未見解詞但事空言寔無的當。",
        "from": "T31n1591_004:0092b17_14",
        "context_with_next_sentence": true
    },
    {
        "source_sentence": "彼全不許有外色等，更欲仗之明有現量。",
        "from": "T31n1591_004:0092b18_13",
        "context_with_next_sentence": true
    },
    {
        "source_sentence": "然所成立，不能遠離所斥之過故。",
        "from": "T31n1591_004:0092b19_8",
        "context_with_next_sentence": true
    },
    {
        "source_sentence": "若也不曾領受前境意識，不能生憶念也，決定應許於彼外境曾領受之。",
        "from": "T31n1591_004:0092b21_2",
        "context_with_next_sentence": true
    },
    {
        "source_sentence": "由斯能見於色等境許別根性，斯乃不成曾領受境方能憶者。",
        "from": "T31n1591_004:0092b22_9",
        "context_with_next_sentence": true
    },
    {
        "source_sentence": "所以云何？",
        "from": "T31n1591_004:0092b22_14",
        "context_with_next_sentence": true
    },
    {
        "source_sentence": "由有理故。",
        "from": "T31n1591_004:0092b23_1",
        "context_with_next_sentence": true
    },
    {
        "source_sentence": "已說如相識者，雖無外境，如境相現，眼等諸識遂得生起，如前已說。",
        "from": "T31n1591_004:0092b25_10",
        "context_with_next_sentence": true
    },
    {
        "source_sentence": "次復云何從此生憶念者，從此識後與念相應，即於此相分別意識而生起也。",
        "from": "T31n1591_004:0092b27_5",
        "context_with_next_sentence": true
    },
    {
        "source_sentence": "由領其境念方起故，其義不成。",
        "from": "T31n1591_004:0092b27_19",
        "context_with_next_sentence": true
    },
    {
        "source_sentence": "若爾於色等處，以現量性決定了知所有相貌，生憶念性故，猶如樂等。",
        "from": "T31n1591_004:0092b29_12",
        "context_with_next_sentence": true
    },
    {
        "source_sentence": "於憶念上安置形像而領取之，決斷前相內自證解，然非不領，猶如石等。",
        "from": "T31n1591_004:0092c02_4",
        "context_with_next_sentence": true
    },
    {
        "source_sentence": "有其焰等生意識時，亦不能生此之憶念。",
        "from": "T31n1591_004:0092c03_3",
        "context_with_next_sentence": true
    },
    {
        "source_sentence": "由斯決定依比量力，於色等境應必定有親領受之。",
        "from": "T31n1591_004:0092c04_6",
        "context_with_next_sentence": true
    },
    {
        "source_sentence": "若異此者，所許憶念便成非有。",
        "from": "T31n1591_004:0092c05_1",
        "context_with_next_sentence": true
    },
    {
        "source_sentence": "復由於此受領之境成現量故，世間言論名之為見。",
        "from": "T31n1591_004:0092c06_4",
        "context_with_next_sentence": true
    },
    {
        "source_sentence": "若於色等是憶念性，如共成者，可有斯過。",
        "from": "T31n1591_004:0092c07_3",
        "context_with_next_sentence": true
    },
    {
        "source_sentence": "即由於此，外色等處領受憶念，理不許成，由有理故。",
        "from": "T31n1591_004:0092c08_7",
        "context_with_next_sentence": true
    },
    {
        "source_sentence": "如離於境得有其見，憶念同然，為其能立不共成故。",
        "from": "T31n1591_004:0092c09_10",
        "context_with_next_sentence": true
    },
    {
        "source_sentence": "宗及於喻欲曉悟他，於境領受全無力用。",
        "from": "T31n1591_004:0092c10_8",
        "context_with_next_sentence": true
    },
    {
        "source_sentence": "成唯識寶生論卷第四",
        "from": "T31n1591_004:0092c11_100",
        "context_with_next_sentence": false
    }
]