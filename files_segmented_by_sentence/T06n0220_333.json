{
    "T06n0220_333:0705b08_0": "大般若波羅蜜多經卷第三百三",
    "T06n0220_333:0705b09_0": "十三",
    "T06n0220_333:0705b11_0": "三藏法師玄奘奉　詔譯",
    "T06n0220_333:0705b12_0": "初分善學品第五十三之三",
    "T06n0220_333:0705b13_0": "「復次，善現！",
    "T06n0220_333:0705b13_1": "有菩薩摩訶薩魔所執持，為魔所魅，但聞名字妄生執著。",
    "T06n0220_333:0705b14_2": "所以者何？",
    "T06n0220_333:0705b14_3": "善現！",
    "T06n0220_333:0705b14_4": "是菩薩摩訶薩先未修學布施、淨戒、安忍、精進、靜慮、般若波羅蜜多，先未安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，先未安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，先未安住苦、集、滅、道聖諦，先未修學四念住、四正斷、四神足、五根、五力、七等覺支、八聖道支，先未修學四靜慮、四無量、四無色定，先未修學八解脫、八勝處、九次第定、十遍處，先未修學空、無相、無願解脫門，先未修學菩薩十地，先未修學五眼、六神通，先未修學陀羅尼門、三摩地門，先未修學佛十力、四無所畏、四無礙解、大慈、大悲、大喜、大捨、十八佛不共法，先未修學無忘失法、恒住捨性，先未修學一切智、道相智、一切相智，先未修學一切菩薩摩訶薩行，先未修學諸佛無上正等菩提，由此因緣令魔得便。",
    "T06n0220_333:0705c04_5": "善現！",
    "T06n0220_333:0705c04_6": "是菩薩摩訶薩不能了知蘊魔行相，不能了知死魔行相，不能了知天魔行相，不能了知煩惱魔行相，由此因緣令魔得便。",
    "T06n0220_333:0705c07_7": "「善現！",
    "T06n0220_333:0705c07_8-0": "是菩薩摩訶薩不了知色，不了知受、想、行、識；不了知眼處，不了知耳、鼻、舌、身、意處；不了知色處，不了知聲、香、味、觸、法處；不了知眼界，不了知耳、鼻、舌、身、意界；不了知色界，不了知聲、香、味、觸、法界；不了知眼識界，不了知耳、鼻、舌、身、意識界；不了知眼觸，不了知耳、鼻、舌、身、意觸；不了知眼觸為緣所生諸受，",
    "T06n0220_333:0705c07_8-1": "不了知耳、鼻、舌、身、意觸為緣所生諸受；不了知地界，不了知水、火、風、空、識界；不了知無明，不了知行、識、名色、六處、觸、受、愛、取、有、生、老死；不了知布施波羅蜜多，不了知淨戒、安忍、精進、靜慮、般若波羅蜜多；不了知內空，不了知外空、內外空、空空、大空、勝義空、有為空、無為空、畢竟空、無際空、散空、",
    "T06n0220_333:0705c07_8-2": "無變異空、本性空、自相空、共相空、一切法空、不可得空、無性空、自性空、無性自性空；不了知真如，不了知法界、法性、不虛妄性、不變異性、平等性、離生性、法定、法住、實際、虛空界、不思議界；不了知四念住，不了知四正斷、四神足、五根、五力、七等覺支、八聖道支；不了知苦聖諦，不了知集、滅、道聖諦；不了知四靜慮，",
    "T06n0220_333:0705c07_8-3": "不了知四無量、四無色定；不了知八解脫，不了知八勝處、九次第定、十遍處；不了知空解脫門，不了知無相、無願解脫門；不了知十地；不了知五眼，不了知六神通；不了知三摩地門，不了知陀羅尼門；不了知佛十力，不了知四無所畏、四無礙解、大慈、大悲、大喜、大捨、十八佛不共法；不了知預流果，不了知一來、不還、阿羅漢果；不了知獨覺菩提；",
    "T06n0220_333:0705c07_8-4": "不了知一切智，不了知道相智、一切相智；亦不了知有情諸法名字實相。",
    "T06n0220_333:0706a07_9": "由此因緣令魔得便，方便化作種種形像，語此菩薩摩訶薩言：『汝所修行願行已滿，當證無上正等菩提，汝成佛時當得如是殊勝功德尊貴名號。』",
    "T06n0220_333:0706a11_10": "善現！",
    "T06n0220_333:0706a11_11": "謂彼惡魔知此菩薩長夜思願：『我成佛時當得如是功德名號。』",
    "T06n0220_333:0706a12_12": "隨其思願而記說之。",
    "T06n0220_333:0706a13_13": "「善現！",
    "T06n0220_333:0706a13_14": "時此菩薩遠離般若波羅蜜多，無巧便故，聞魔記說，作是念言：『奇哉！",
    "T06n0220_333:0706a14_15": "是人為我記說當得成佛功德名號，與我長夜思願相應，由此故知過去諸佛必已授我大菩提記，我於無上正等菩提決定當得不復退轉，我成佛時必定當得如是功德尊貴名號。』",
    "T06n0220_333:0706a19_16": "「善現！",
    "T06n0220_333:0706a19_17": "是菩薩摩訶薩如是惡魔、或魔眷屬、或魔所執諸沙門等記說當來成佛名號，如是如是慢心轉增：『我於未來定當作佛，獲得如是功德名號，諸餘菩薩無與我等。』",
    "T06n0220_333:0706a22_18": "「善現！",
    "T06n0220_333:0706a23_19": "如我所說已得不退轉菩薩摩訶薩諸行、狀、相，此菩薩摩訶薩皆未成就，但聞魔說成佛虛名便生傲慢，輕弄毀蔑諸餘菩薩摩訶薩眾。",
    "T06n0220_333:0706a26_20": "善現！",
    "T06n0220_333:0706a26_21": "是菩薩摩訶薩由起傲慢輕弄毀蔑諸餘菩薩摩訶薩故，遠離無上正等菩提。",
    "T06n0220_333:0706a28_22": "善現！",
    "T06n0220_333:0706a28_23": "是菩薩摩訶薩遠離般若波羅蜜多，無巧便故，棄善友故，常為惡友所攝受故，當墮聲聞或獨覺地。",
    "T06n0220_333:0706b01_24": "「善現！",
    "T06n0220_333:0706b01_25": "是菩薩摩訶薩或有此身還得正念，至誠悔過捨舊慢心，數數親近供養恭敬、尊重讚歎真勝善友，彼雖流轉生死多時，而後還依甚深般若波羅蜜多漸次修學，當證無上正等菩提。",
    "T06n0220_333:0706b05_26": "善現！",
    "T06n0220_333:0706b05_27": "是菩薩摩訶薩若有此身不得正念，不能悔過，不捨慢心，不欲親近供養恭敬、尊重讚歎真勝善友，彼定流轉生死多時，後雖精進修諸善業，而墮聲聞或獨覺地。",
    "T06n0220_333:0706b09_28": "「善現！",
    "T06n0220_333:0706b09_29": "譬如苾芻求聲聞者，於四重罪若隨犯一，便非沙門、非釋迦子，彼於現在定不能得預流、一來、不還應果。",
    "T06n0220_333:0706b12_0": "善現！",
    "T06n0220_333:0706b12_1": "妄執虛名菩薩亦爾，但聞魔記成佛空名便起慢心，輕弄毀蔑諸餘菩薩摩訶薩眾，當知此罪過彼苾芻所犯四重無量倍數。",
    "T06n0220_333:0706b14_2": "善現！",
    "T06n0220_333:0706b15_3": "置彼苾芻所犯四重，此菩薩罪過五無間亦無量倍。",
    "T06n0220_333:0706b16_4": "所以者何？",
    "T06n0220_333:0706b16_5": "善現！",
    "T06n0220_333:0706b16_6": "是菩薩摩訶薩實不成就殊勝功德，聞惡魔說成佛名號，便自傲慢輕餘菩薩，是故此罪過五無間。",
    "T06n0220_333:0706b18_7": "是故，善現！",
    "T06n0220_333:0706b19_8": "若菩薩摩訶薩欲得無上正等菩提，應善覺知如是記說虛名號等微細魔事。",
    "T06n0220_333:0706b21_0": "「復次，善現！",
    "T06n0220_333:0706b21_1": "有菩薩摩訶薩隱在山林、空澤、曠野，獨居宴坐，修遠離行。",
    "T06n0220_333:0706b22_2": "時，有惡魔來到其所，恭敬讚歎遠離功德，謂作是言：『善哉！",
    "T06n0220_333:0706b23_3": "大士！",
    "T06n0220_333:0706b24_0": "能修如是遠離之行，此遠離行一切如來、應、正等覺共所稱讚，天帝釋等諸天神仙皆共守護供養尊重，應常住此勿往餘處。』",
    "T06n0220_333:0706b26_1": "善現！",
    "T06n0220_333:0706b26_2": "我不讚歎諸菩薩摩訶薩居阿練若、曠野、山林，宴坐思惟修遠離行。」",
    "T06n0220_333:0706b28_3": "爾時，善現白佛言：「世尊！",
    "T06n0220_333:0706b29_0": "諸菩薩摩訶薩應修何等餘遠離行，而佛不讚居阿練若、曠野、山林，離諸臥具，思惟宴坐遠離功德？",
    "T06n0220_333:0706c02_1": "唯願為說諸菩薩摩訶薩勝遠離行！」",
    "T06n0220_333:0706c03_2": "佛言：「善現！",
    "T06n0220_333:0706c03_3": "諸菩薩摩訶薩若居山林、空澤、曠野、阿練若處，若居城邑、聚落、王都、諠雜之處，但能遠離煩惱惡業，遠離聲聞、獨覺作意，勤修般若波羅蜜多，及修諸餘殊勝功德，是名菩薩真遠離行。",
    "T06n0220_333:0706c07_4": "「善現！",
    "T06n0220_333:0706c07_5": "此遠離行一切如來、應、正等覺共所稱讚，此遠離行一切如來、應、正等覺共所開許。",
    "T06n0220_333:0706c09_6": "「善現！",
    "T06n0220_333:0706c09_7": "此遠離行諸菩薩摩訶薩常應修學，若晝若夜應正思惟，精進修行此遠離法，是名菩薩修遠離行。",
    "T06n0220_333:0706c11_8": "「善現！",
    "T06n0220_333:0706c11_9": "此遠離行不雜聲聞、獨覺作意，不雜一切煩惱惡業，離諸諠雜，畢竟清淨，令諸菩薩速證無上正等菩提，利樂有情，窮未來際，常無斷盡。",
    "T06n0220_333:0706c15_0": "「善現！",
    "T06n0220_333:0706c15_1": "惡魔所讚隱在山林、空澤、曠野、阿練若處，遠離臥具，獨居宴坐，非諸菩薩勝遠離行。",
    "T06n0220_333:0706c17_0": "何以故？",
    "T06n0220_333:0706c17_1": "善現！",
    "T06n0220_333:0706c17_2": "彼遠離行猶有諠雜，謂彼或雜惡業煩惱，或雜聲聞、獨覺作意，於深般若波羅蜜多不能精勤信受修學，不能圓滿一切智智。",
    "T06n0220_333:0706c20_3": "「善現！",
    "T06n0220_333:0706c20_4": "有菩薩摩訶薩雖勤修習惡魔所讚遠離行法，而起傲慢不清淨心，輕弄毀蔑諸餘菩薩摩訶薩眾。",
    "T06n0220_333:0706c22_5": "謂有菩薩摩訶薩眾雖居城邑、聚落、王都而心清淨，不雜種種煩惱惡業，不雜聲聞、獨覺作意，精勤修習布施、淨戒、安忍、精進、靜慮、般若波羅蜜多，精勤安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，精勤安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，精勤安住苦、集、滅、道聖諦，精勤修習四念住、四正斷、四神足、五根、五力、七等覺支、八聖道支，於四靜慮、四無量、四無色定、五神通等世間功德修已圓滿，精勤修習空、無相、無願解脫門，精勤修習五眼、六神通，精勤修習陀羅尼門、三摩地門，精勤修習佛十力、四無所畏、四無礙解、大慈、大悲、大喜、大捨、十八佛不共法，精勤修習無忘失法、恒住捨性，精勤修習一切智、道相智、一切相智，嚴淨佛土、成熟有情，雖居憒閙而心寂靜，恒勤修習勝遠離行。",
    "T06n0220_333:0707a12_6": "彼於如是真淨菩薩摩訶薩眾，心生憍慢，輕弄毀訾，誹謗凌蔑。",
    "T06n0220_333:0707a13_7": "「善現！",
    "T06n0220_333:0707a14_8": "是菩薩摩訶薩遠離般若波羅蜜多，無巧便故，設居曠野百踰繕那，其中絕無諸惡禽獸、蛇、蝎、盜賊，唯有神、鬼、邏剎娑等遊止其中。",
    "T06n0220_333:0707a17_0": "彼居如是阿練若處，雖經一歲，或經十歲、或經百歲、或經千歲、或經百千歲、或經俱胝歲、或經百俱胝歲、或經千俱胝歲、或經百千俱胝歲，或復過此，修遠離行，而不了知諸菩薩摩訶薩真遠離行。",
    "T06n0220_333:0707a21_1": "謂諸菩薩摩訶薩眾雖居憒鬧而心寂靜，遠離種種煩惱惡業，發趣無上正等菩提，遠離聲聞、獨覺作意。",
    "T06n0220_333:0707a23_2": "是菩薩摩訶薩雖居曠野經歷多時，而雜聲聞、獨覺作意，樂著聲聞、獨覺地法，依止彼法修遠離行，復於此行深生愛著。",
    "T06n0220_333:0707a26_3": "善現！",
    "T06n0220_333:0707a26_4": "彼雖如是修遠離行，而不稱順諸如來心。",
    "T06n0220_333:0707a27_5": "「善現！",
    "T06n0220_333:0707a27_6": "我所稱讚諸菩薩摩訶薩真遠離行，是菩薩摩訶薩都不成就，彼於真勝遠離行中亦不見有相似行相。",
    "T06n0220_333:0707b01_0": "所以者何？",
    "T06n0220_333:0707b01_1": "彼於如是真遠離行不生愛樂，但樂修行聲聞、獨覺空遠離行。",
    "T06n0220_333:0707b02_2": "「善現！",
    "T06n0220_333:0707b02_3": "是菩薩摩訶薩修不真勝遠離行時，魔來空中，歡喜讚歎告言：『大士！",
    "T06n0220_333:0707b04_4": "善哉！",
    "T06n0220_333:0707b04_5": "善哉！",
    "T06n0220_333:0707b04_6": "汝能修行真遠離行，此遠離行一切如來、應、正等覺共所稱讚，汝於此行精勤修習，速證無上正等菩提。』",
    "T06n0220_333:0707b06_7": "「善現！",
    "T06n0220_333:0707b07_8": "是菩薩摩訶薩執著如是聲聞、獨覺遠離行法以為最勝，輕弄毀蔑住菩薩乘雖居憒閙而心寂靜成調善法諸苾芻等言：『彼不能修遠離行，身居憒閙心不寂靜。』",
    "T06n0220_333:0707b10_9": "善現！",
    "T06n0220_333:0707b10_10": "是菩薩摩訶薩於諸如來、應、正等覺共所稱讚住真遠離行菩薩摩訶薩輕弄毀蔑，謂居憒閙心不寂靜，不能修行真遠離行；於諸如來、應、正等覺所不稱讚住真諠雜行菩薩摩訶薩尊重讚歎，謂不諠雜其心寂靜，能正修行真遠離行。",
    "T06n0220_333:0707b16_11": "善現！",
    "T06n0220_333:0707b16_12": "是菩薩摩訶薩於應親近供養恭敬如大師者，而不親近供養恭敬，反生輕蔑；於應遠離不應承事如惡友者，而不遠離，供養恭敬如事大師。",
    "T06n0220_333:0707b19_13": "「善現！",
    "T06n0220_333:0707b19_14": "是菩薩摩訶薩遠離般若波羅蜜多，無巧便故妄生執著。",
    "T06n0220_333:0707b20_15": "所以者何？",
    "T06n0220_333:0707b21_0": "彼作是念：『我所修行是真遠離，故為非人稱讚護念。",
    "T06n0220_333:0707b22_1": "居城邑者身心擾亂，誰當護念恭敬稱美？』",
    "T06n0220_333:0707b23_2": "善現！",
    "T06n0220_333:0707b23_3": "是菩薩摩訶薩由此因緣心多傲慢，輕弄毀蔑諸餘菩薩摩訶薩眾，煩惱惡業晝夜增長。",
    "T06n0220_333:0707b25_4": "善現當知！",
    "T06n0220_333:0707b25_5": "是菩薩摩訶薩於諸菩薩為旃荼羅穢污菩薩摩訶薩眾，雖似菩薩摩訶薩相，而是天上人中大賊，誑惑天、人、阿素洛等，其身雖服沙門法衣，而心常懷盜賊意樂。",
    "T06n0220_333:0707b29_6": "諸有發趣菩薩乘者，不應親近供養恭敬、尊重讚歎如是惡人，何以故？",
    "T06n0220_333:0707c01_7": "善現當知！",
    "T06n0220_333:0707c02_0": "是人懷增上慢，外似菩薩內多煩惱。",
    "T06n0220_333:0707c02_1": "是故，善現！",
    "T06n0220_333:0707c03_2": "若菩薩摩訶薩真實不捨一切智智，不捨無上正等菩提，深心求證一切智智，求證無上正等菩提，普為利樂諸有情者，不應親近供養恭敬、尊重讚歎如是惡人。",
    "T06n0220_333:0707c06_3": "「善現！",
    "T06n0220_333:0707c06_4": "諸菩薩摩訶薩常應精進修自事業，厭離生死不著三界，於彼惡賊旃荼羅人，應常發心慈、悲、喜、捨，應作是念：『我不應起如彼惡人所起過患，設當失念如彼暫起，即應覺知速令除滅。』",
    "T06n0220_333:0707c10_5": "善現！",
    "T06n0220_333:0707c11_6": "諸菩薩摩訶薩欲證無上正等菩提，應善覺知如是魔事，應勤精進遠離除滅如彼菩薩所起過患。",
    "T06n0220_333:0707c14_0": "「復次，善現！",
    "T06n0220_333:0707c14_1": "若菩薩摩訶薩增上意樂，欲證無上正等菩提，常應親近供養恭敬、尊重讚歎真勝善友。」",
    "T06n0220_333:0707c16_2": "時，具壽善現白佛言：「世尊！",
    "T06n0220_333:0707c16_3": "何等名為諸菩薩摩訶薩真勝善友？」",
    "T06n0220_333:0707c17_4": "佛言：「善現！",
    "T06n0220_333:0707c17_5": "一切如來、應、正等覺是菩薩摩訶薩真勝善友，一切菩薩摩訶薩亦是菩薩摩訶薩真勝善友，諸有聲聞及餘善士能為菩薩摩訶薩眾宣說、開示、分別、顯了布施、淨戒、安忍、精進、靜慮、般若波羅蜜多相應之法令易解者，當知亦是菩薩摩訶薩真勝善友。",
    "T06n0220_333:0707c23_6": "「善現當知！",
    "T06n0220_333:0707c23_7": "布施波羅蜜多是菩薩摩訶薩真勝善友，淨戒、安忍、精進、靜慮、般若波羅蜜多亦是菩薩摩訶薩真勝善友。",
    "T06n0220_333:0707c26_8": "「善現當知！",
    "T06n0220_333:0707c26_9": "四念住是菩薩摩訶薩真勝善友，四正斷、四神足、五根、五力、七等覺支、八聖道支亦是菩薩摩訶薩真勝善友。",
    "T06n0220_333:0707c28_10": "「善現當知！",
    "T06n0220_333:0707c29_0": "四靜慮是菩薩摩訶薩真勝善友，四無量、四無色定亦是菩薩摩訶薩真勝善友。",
    "T06n0220_333:0708a01_1": "「善現當知！",
    "T06n0220_333:0708a02_2": "八解脫是菩薩摩訶薩真勝善友，八勝處、九次第定、十遍處亦是菩薩摩訶薩真勝善友。",
    "T06n0220_333:0708a04_3": "「善現當知！",
    "T06n0220_333:0708a04_4": "空解脫門是菩薩摩訶薩真勝善友，無相、無願解脫門亦是菩薩摩訶薩真勝善友。",
    "T06n0220_333:0708a06_5": "「善現當知！",
    "T06n0220_333:0708a06_6": "極喜地是菩薩摩訶薩真勝善友，離垢地、發光地、焰慧地、極難勝地、現前地、遠行地、不動地、善慧地、法雲地亦是菩薩摩訶薩真勝善友。",
    "T06n0220_333:0708a09_7": "「善現當知！",
    "T06n0220_333:0708a09_8": "五眼是菩薩摩訶薩真勝善友，六神通亦是菩薩摩訶薩真勝善友。",
    "T06n0220_333:0708a11_9": "「善現當知！",
    "T06n0220_333:0708a11_10": "三摩地門是菩薩摩訶薩真勝善友，陀羅尼門亦是菩薩摩訶薩真勝善友。",
    "T06n0220_333:0708a13_11": "「善現當知！",
    "T06n0220_333:0708a13_12": "佛十力是菩薩摩訶薩真勝善友，四無所畏、四無礙解、大慈、大悲、大喜、大捨、十八佛不共法亦是菩薩摩訶薩真勝善友。",
    "T06n0220_333:0708a16_13": "「善現當知！",
    "T06n0220_333:0708a16_14": "無忘失法是菩薩摩訶薩真勝善友，恒住捨性亦是菩薩摩訶薩真勝善友。",
    "T06n0220_333:0708a18_0": "「善現當知！",
    "T06n0220_333:0708a18_1": "永斷一切煩惱習氣是菩薩摩訶薩真勝善友。",
    "T06n0220_333:0708a19_2": "「善現當知！",
    "T06n0220_333:0708a19_3": "一切智是菩薩摩訶薩真勝善友，道相智、一切相智亦是菩薩摩訶薩真勝善友。",
    "T06n0220_333:0708a21_4": "「善現當知！",
    "T06n0220_333:0708a21_5": "一切菩薩摩訶薩行是菩薩摩訶薩真勝善友，諸佛無上正等菩提亦是菩薩摩訶薩真勝善友。",
    "T06n0220_333:0708a23_6": "「善現當知！",
    "T06n0220_333:0708a24_0": "苦聖諦是菩薩摩訶薩真勝善友，集、滅、道聖諦亦是菩薩摩訶薩真勝善友。",
    "T06n0220_333:0708a25_1": "「善現當知！",
    "T06n0220_333:0708a25_2": "諸法緣性是菩薩摩訶薩真勝善友，諸緣起支亦是菩薩摩訶薩真勝善友。",
    "T06n0220_333:0708a27_3": "「善現當知！",
    "T06n0220_333:0708a27_4": "內空是菩薩摩訶薩真勝善友，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦是菩薩摩訶薩真勝善友。",
    "T06n0220_333:0708b03_5": "「善現當知！",
    "T06n0220_333:0708b03_6": "真如是菩薩摩訶薩真勝善友，法界、法性、不虛妄性、不變異性、平等性、離生性、法定、法住、實際、虛空界、不思議界亦是菩薩摩訶薩真勝善友。",
    "T06n0220_333:0708b07_0": "「善現當知！",
    "T06n0220_333:0708b07_1": "布施波羅蜜多與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；淨戒、安忍、精進、靜慮、般若波羅蜜多亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0708b14_2": "「善現當知！",
    "T06n0220_333:0708b14_3": "四念住與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；四正斷、四神足、五根、五力、七等覺支、八聖道支亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0708b21_4": "「善現當知！",
    "T06n0220_333:0708b21_5": "四靜慮與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；四無量、四無色定亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0708b28_6": "「善現當知！",
    "T06n0220_333:0708b28_7": "八解脫與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；八勝處、九次第定、十遍處亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0708c05_8": "「善現當知！",
    "T06n0220_333:0708c06_9": "空解脫門與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；無相、無願解脫門亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0708c12_10": "「善現當知！",
    "T06n0220_333:0708c12_11": "極喜地與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；離垢地、發光地、焰慧地、極難勝地、現前地、遠行地、不動地、善慧地、法雲地亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0708c21_0": "「善現當知！",
    "T06n0220_333:0708c21_1": "五眼與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；六神通亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0708c27_2": "「善現當知！",
    "T06n0220_333:0708c27_3": "三摩地門與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；陀羅尼門亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709a04_4": "「善現當知！",
    "T06n0220_333:0709a04_5": "佛十力與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；四無所畏、四無礙解、大慈、大悲、大喜、大捨、十八佛不共法亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709a12_6": "「善現當知！",
    "T06n0220_333:0709a12_7": "無忘失法與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；恒住捨性亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709a18_8": "「善現當知！",
    "T06n0220_333:0709a19_9": "永斷一切煩惱習氣與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709a22_10": "「善現當知！",
    "T06n0220_333:0709a22_11": "一切智與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；道相智、一切相智亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709a29_12": "「善現當知！",
    "T06n0220_333:0709a29_13": "一切菩薩摩訶薩行與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；諸佛無上正等菩提亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709b08_0": "「善現當知！",
    "T06n0220_333:0709b08_1": "苦聖諦與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；集、滅、道聖諦亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709b14_2": "「善現當知！",
    "T06n0220_333:0709b14_3": "諸法緣性與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；諸緣起支亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709b21_4": "「善現當知！",
    "T06n0220_333:0709b21_5": "內空與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709c01_6": "「善現當知！",
    "T06n0220_333:0709c01_7": "真如與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；法界、法性、不虛妄性、不變異性、平等性、離生性、法定、法住、實際、虛空界、不思議界亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709c09_8": "「何以故？",
    "T06n0220_333:0709c09_9": "善現！",
    "T06n0220_333:0709c09_10": "過去所有一切如來、應、正等覺，皆以布施波羅蜜多廣說乃至不思議界為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709c13_11": "未來所有一切如來、應、正等覺，皆以布施波羅蜜多廣說乃至不思議界為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709c17_12": "現在十方無量無數無邊世界一切如來、應、正等覺，住持安隱一切有情，宣說開示微妙法者，皆以布施波羅蜜多廣說乃至不思議界為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。",
    "T06n0220_333:0709c23_13": "何以故？",
    "T06n0220_333:0709c23_14": "善現！",
    "T06n0220_333:0709c23_15": "過去、未來、現在諸佛皆從布施波羅蜜多廣說乃至不思議界而出生故。",
    "T06n0220_333:0709c25_16": "「是故，善現！",
    "T06n0220_333:0709c25_17": "若菩薩摩訶薩增上意樂，欲證無上正等菩提，成熟有情、嚴淨佛土，當學布施波羅蜜多，當學淨戒、安忍、精進、靜慮、般若波羅蜜多；當學四念住，當學四正斷、四神足、五根、五力、七等覺支、八聖道支；當學四靜慮，當學四無量、四無色定；當學八解脫，當學八勝處、九次第定、十遍處；當學空解脫門，當學無相、無願解脫門；當學極喜地，當學離垢地、發光地、焰慧地、極難勝地、現前地、遠行地、不動地、善慧地、法雲地；當學五眼，當學六神通；當學三摩地門，當學陀羅尼門；當學佛十力，當學四無所畏、四無礙解、大慈、大悲、大喜、大捨、十八佛不共法；當學無忘失法，當學恒住捨性；當學永斷一切煩惱習氣；當學一切智，當學道相智、一切相智；當學一切菩薩摩訶薩行；當學諸佛無上正等菩提；當學苦聖諦，當學集、滅、道聖諦；當學諸法緣性，當學諸緣起支；當學內空，當學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；當學真如，當學法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_333:0710a19_18": "「善現！",
    "T06n0220_333:0710a19_19": "是菩薩摩訶薩既學布施波羅蜜多廣說乃至不思議界，復應以四攝事攝諸有情。",
    "T06n0220_333:0710a21_20": "何等為四？",
    "T06n0220_333:0710a21_21": "一者、布施。",
    "T06n0220_333:0710a21_22": "二者、愛語。",
    "T06n0220_333:0710a21_23": "三者、利行。",
    "T06n0220_333:0710a22_0": "四者、同事。",
    "T06n0220_333:0710a22_1": "善現！",
    "T06n0220_333:0710a22_2": "我觀此義故作是說：『布施、淨戒、安忍、精進、靜慮、般若波羅蜜多，廣說乃至不思議界，與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。』",
    "T06n0220_333:0710a27_3": "是故，善現！",
    "T06n0220_333:0710a27_4": "諸菩薩摩訶薩欲行不隨他教行，欲住不隨他教住，欲斷一切有情疑，欲滿一切有情願，欲嚴淨佛土，欲成熟有情，當學般若波羅蜜多。",
    "T06n0220_333:0710b01_5": "何以故？",
    "T06n0220_333:0710b01_6": "善現！",
    "T06n0220_333:0710b01_7": "於此般若波羅蜜多甚深經中，廣說菩薩摩訶薩眾所應修學一切法相，一切菩薩摩訶薩眾皆於此中應勤修學。」",
    "T06n0220_333:0710b05_0": "爾時，具壽善現白佛言：「世尊！",
    "T06n0220_333:0710b05_1": "如是般若波羅蜜多以何為相，而勸菩薩摩訶薩眾應勤修學？」",
    "T06n0220_333:0710b07_2": "佛言：「善現！",
    "T06n0220_333:0710b07_3": "如是般若波羅蜜多以虛空為相，如是般若波羅蜜多以無著為相，如是般若波羅蜜多以無相為相。",
    "T06n0220_333:0710b09_4": "何以故？",
    "T06n0220_333:0710b09_5": "善現！",
    "T06n0220_333:0710b09_6": "於此般若波羅蜜多甚深相中，諸法諸相皆不可得無所有故。」",
    "T06n0220_333:0710b11_7": "時，具壽善現白佛言：「世尊！",
    "T06n0220_333:0710b11_8": "頗有因緣可說般若波羅蜜多所有妙相，諸法亦有如是相耶？」",
    "T06n0220_333:0710b13_9": "佛言：「善現！",
    "T06n0220_333:0710b13_10": "如是！",
    "T06n0220_333:0710b13_11": "如是！",
    "T06n0220_333:0710b13_12": "如汝所說，有因緣故可說般若波羅蜜多所有妙相，諸法亦有如是妙相。",
    "T06n0220_333:0710b15_13": "所以者何？",
    "T06n0220_333:0710b15_14": "善現！",
    "T06n0220_333:0710b15_15": "如是般若波羅蜜多以性空為相，諸法亦以性空為相；如是般若波羅蜜多以遠離為相，諸法亦以遠離為相。",
    "T06n0220_333:0710b18_16": "善現！",
    "T06n0220_333:0710b18_17": "由此因緣可作是說：『甚深般若波羅蜜多所有妙相，諸法亦有如是妙相。』",
    "T06n0220_333:0710b20_18": "以一切法皆自性空離眾相故。」",
    "T06n0220_333:0710b20_19": "具壽善現復白佛言：「世尊！",
    "T06n0220_333:0710b21_20": "若一切法皆自性空遠離眾相，則一切法一切法空，亦一切法一切法離，云何有情可施設有雜染、清淨？",
    "T06n0220_333:0710b23_21": "「世尊！",
    "T06n0220_333:0710b23_22": "非性空法有染有淨，亦非遠離法有染有淨。",
    "T06n0220_333:0710b24_23": "「世尊！",
    "T06n0220_333:0710b24_24": "非性空法能證無上正等菩提，亦非遠離法能證無上正等菩提。",
    "T06n0220_333:0710b26_25": "「世尊！",
    "T06n0220_333:0710b26_26": "非性空中有法可得，亦非遠離中有法可得。",
    "T06n0220_333:0710b27_27": "「世尊！",
    "T06n0220_333:0710b27_28": "非性空中有菩薩摩訶薩證得無上正等菩提，亦非遠離中有菩薩摩訶薩證得無上正等菩提。",
    "T06n0220_333:0710b29_29": "「世尊！",
    "T06n0220_333:0710b29_30": "云何令我解佛所說甚深義趣？」",
    "T06n0220_333:0710c01_31": "爾時，佛告具壽善現言：「善現！",
    "T06n0220_333:0710c02_32": "於意云何？",
    "T06n0220_333:0710c02_33": "有情長夜有我、我所心執我、我所不？」",
    "T06n0220_333:0710c03_34": "善現答言：「如是！",
    "T06n0220_333:0710c03_35": "世尊！",
    "T06n0220_333:0710c03_36": "如是！",
    "T06n0220_333:0710c04_0": "善逝！",
    "T06n0220_333:0710c04_1": "有情長夜有我、我所心執著我、我所。」",
    "T06n0220_333:0710c04_2": "佛言：「善現！",
    "T06n0220_333:0710c05_3": "於意云何？",
    "T06n0220_333:0710c05_4": "彼心所執我及我所空遠離不？」",
    "T06n0220_333:0710c06_5": "善現答言：「如是！",
    "T06n0220_333:0710c06_6": "世尊！",
    "T06n0220_333:0710c06_7": "如是！",
    "T06n0220_333:0710c06_8": "善逝！",
    "T06n0220_333:0710c06_9": "彼心所執我及我所皆空遠離。」",
    "T06n0220_333:0710c07_10": "佛言：「善現！",
    "T06n0220_333:0710c07_11": "於意云何？",
    "T06n0220_333:0710c08_12": "豈不有情由我、我所執流轉生死？」",
    "T06n0220_333:0710c08_13": "善現答言：「如是！",
    "T06n0220_333:0710c09_14": "世尊！",
    "T06n0220_333:0710c09_15": "如是！",
    "T06n0220_333:0710c09_16": "善逝！",
    "T06n0220_333:0710c09_17": "諸有情類由我、我所執流轉生死。」",
    "T06n0220_333:0710c10_18": "佛言：「善現！",
    "T06n0220_333:0710c10_19": "如是有情流轉生死由有雜染，以是證知雜染可得。",
    "T06n0220_333:0710c11_20": "善現！",
    "T06n0220_333:0710c12_0": "若諸有情無心執著我及我所則無雜染，若無雜染是則應無流轉生死。",
    "T06n0220_333:0710c13_1": "流轉生死既現可得，由此應知有雜染法，既有雜染，亦有清淨。",
    "T06n0220_333:0710c15_2": "是故，善現！",
    "T06n0220_333:0710c15_3": "應知有情雖自性空遠離眾相，而有雜染、清淨可得。」",
    "T06n0220_333:0710c17_0": "大般若波羅蜜多經卷第三百三十三"
}