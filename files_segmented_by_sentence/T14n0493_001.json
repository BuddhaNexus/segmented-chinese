[
    {
        "source_sentence": "佛說阿難四事經",
        "from": "T14n0493_001:0756c14_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0493_001:0756c16_0",
        "context_with_next_sentence": true
    },
    {
        "source_sentence": "聞如是：一時，佛在拘夷那竭國，欲滅度。時阿",
        "from": "T14n0493_001:0756c17_0",
        "context_with_next_sentence": true
    },
    {
        "source_sentence": "難白佛言：",
        "from": "T14n0493_001:0756c18_4",
        "context_with_next_sentence": true
    },
    {
        "source_sentence": "「我念天龍、鬼神、帝王、人民與佛相見，聞佛教誡，無不歡喜。",
        "from": "T14n0493_001:0756c19_12",
        "context_with_next_sentence": true
    },
    {
        "source_sentence": "在志所願，或作沙門，得應真者；",
        "from": "T14n0493_001:0756c20_8",
        "context_with_next_sentence": true
    },
    {
        "source_sentence": "或有居家，奉行五戒，死得上天者。",
        "from": "T14n0493_001:0756c21_4",
        "context_with_next_sentence": true
    },
    {
        "source_sentence": "今佛去世，天龍、鬼神、帝王、人民及四輩弟子，當何恃賴得福得度？",
        "from": "T14n0493_001:0756c22_15",
        "context_with_next_sentence": true
    },
    {
        "source_sentence": "將當復從誰得之乎？",
        "from": "T14n0493_001:0756c23_6",
        "context_with_next_sentence": true
    },
    {
        "source_sentence": "」佛言：",
        "from": "T14n0493_001:0756c23_10",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0493_001:0756c23_17",
        "context_with_next_sentence": true
    },
    {
        "source_sentence": "阿難！",
        "from": "T14n0493_001:0756c23_20",
        "context_with_next_sentence": true
    },
    {
        "source_sentence": "慈心多愍。",
        "from": "T14n0493_001:0756c24_1",
        "context_with_next_sentence": true
    },
    {
        "source_sentence": "天人雜類，無不由汝得度脫者。",
        "from": "T14n0493_001:0756c24_15",
        "context_with_next_sentence": true
    },
    {
        "source_sentence": "吾去之後，世名五濁，人心憒憒，穢垢自亂，世多顛倒，賤善尊惡，此實可憂。",
        "from": "T14n0493_001:0756c26_9",
        "context_with_next_sentence": true
    },
    {
        "source_sentence": "世雖然者，吾有經籍、懇惻之戒，盡心遵行，福自歸身，汝莫憂也。",
        "from": "T14n0493_001:0756c27_19",
        "context_with_next_sentence": true
    },
    {
        "source_sentence": "吾雖去世，典籍續存，六度大法，不持之去，行者得度，非神授與。",
        "from": "T14n0493_001:0756c29_8",
        "context_with_next_sentence": true
    },
    {
        "source_sentence": "汝等不解吾之所言耶？",
        "from": "T14n0493_001:0756c29_18",
        "context_with_next_sentence": true
    },
    {
        "source_sentence": "」阿難即白：",
        "from": "T14n0493_001:0757a01_3",
        "context_with_next_sentence": true
    },
    {
        "source_sentence": "「願重說之。",
        "from": "T14n0493_001:0757a01_9",
        "context_with_next_sentence": true
    },
    {
        "source_sentence": "」佛言：",
        "from": "T14n0493_001:0757a02_2",
        "context_with_next_sentence": true
    },
    {
        "source_sentence": "「大法有四，可從得福，亦可得道，與得佛身、其福正等。",
        "from": "T14n0493_001:0757a03_7",
        "context_with_next_sentence": true
    },
    {
        "source_sentence": "」阿難又言：",
        "from": "T14n0493_001:0757a03_13",
        "context_with_next_sentence": true
    },
    {
        "source_sentence": "「願佛為我解釋四事。",
        "from": "T14n0493_001:0757a04_2",
        "context_with_next_sentence": true
    },
    {
        "source_sentence": "」世尊曰：",
        "from": "T14n0493_001:0757a04_7",
        "context_with_next_sentence": true
    },
    {
        "source_sentence": "「當以慈心育養幼弱，見禽獸、蟲蛾下賤仰人活者，常當愍念，隨其所食，令得穌息，莫得加刀杖傷絕其命，惻愴慈心，當如慈母。",
        "from": "T14n0493_001:0757a07_3",
        "context_with_next_sentence": true
    },
    {
        "source_sentence": "天龍、鬼神、帝王、人民，有行此慈者，其得大福，與侍佛身功德正等。",
        "from": "T14n0493_001:0757a08_13",
        "context_with_next_sentence": true
    },
    {
        "source_sentence": "此謂一事也。",
        "from": "T14n0493_001:0757a09_1",
        "context_with_next_sentence": true
    },
    {
        "source_sentence": "「世有災異，水旱不調，五穀不豐，人民飢饉，不安本土，志欲叛亡；",
        "from": "T14n0493_001:0757a10_11",
        "context_with_next_sentence": true
    },
    {
        "source_sentence": "王及臣民，富有倉穀，當惟無常，身命難保，勿愛寶穀，知愛人命，當起悲心，出穀廩假，賙諸窮乏，以濟其命，安居本土。",
        "from": "T14n0493_001:0757a13_7",
        "context_with_next_sentence": true
    },
    {
        "source_sentence": "若意慳貪，不欲布施，當諦計念：",
        "from": "T14n0493_001:0757a14_2",
        "context_with_next_sentence": true
    },
    {
        "source_sentence": "『人初來生，魂神空來，依因二親情欲之氣，以成己體。",
        "from": "T14n0493_001:0757a15_8",
        "context_with_next_sentence": true
    },
    {
        "source_sentence": "在母腹中，十月乃生，得親喜悅，可得全命。",
        "from": "T14n0493_001:0757a16_8",
        "context_with_next_sentence": true
    },
    {
        "source_sentence": "愁忿之日，即切絕之，困極乃終，魂神不滅，復更求身。",
        "from": "T14n0493_001:0757a17_14",
        "context_with_next_sentence": true
    },
    {
        "source_sentence": "豪貴貧賤，皆由宿行。",
        "from": "T14n0493_001:0757a18_4",
        "context_with_next_sentence": true
    },
    {
        "source_sentence": "官爵俸祿、國土珍寶，無為迷惑，以亂高德，至其壽終，身及珍寶，故留世間，不隨己去。",
        "from": "T14n0493_001:0757a20_3",
        "context_with_next_sentence": true
    },
    {
        "source_sentence": "常當慈心，練行經道，以佛明教，觀視人物，如幻如化，如夢如響，一切皆空，不可久保，觀世皆爾，此為真諦。",
        "from": "T14n0493_001:0757a22_13",
        "context_with_next_sentence": true
    },
    {
        "source_sentence": "世人愚惑，心存顛倒，自欺自誤，猶以金價，買鍮銅也，身死神去，當墮三塗。",
        "from": "T14n0493_001:0757a24_8",
        "context_with_next_sentence": true
    },
    {
        "source_sentence": "』諦思如此；",
        "from": "T14n0493_001:0757a24_14",
        "context_with_next_sentence": true
    },
    {
        "source_sentence": "急當布施，與身命競，貧窮乞匃、羸老疾病，隨所當與，莫令命絕。",
        "from": "T14n0493_001:0757a26_4",
        "context_with_next_sentence": true
    },
    {
        "source_sentence": "執心如此，十方諸佛、開士大人、天龍鬼神，無不愍之。",
        "from": "T14n0493_001:0757a27_9",
        "context_with_next_sentence": true
    },
    {
        "source_sentence": "至於壽終，魂神所生，輒受豪貴，身意俱安，災害不生，具獲上願，如佛在時，供養佛身，正等無異。",
        "from": "T14n0493_001:0757a29_14",
        "context_with_next_sentence": true
    },
    {
        "source_sentence": "此謂二事也。",
        "from": "T14n0493_001:0757b01_1",
        "context_with_next_sentence": true
    },
    {
        "source_sentence": "「國中多有盜賊水火，災異變生，毒氣流布，疾病縱橫，悉是海中龍神鬼王之所為也，故得此毒，重病憂惱。",
        "from": "T14n0493_001:0757b03_11",
        "context_with_next_sentence": true
    },
    {
        "source_sentence": "此諸鬼神龍者，皆是世人所為射獵、屠殺、漁網中毒死者。",
        "from": "T14n0493_001:0757b04_17",
        "context_with_next_sentence": true
    },
    {
        "source_sentence": "其魂神或墮海中為龍，或為有力太神化生之類，皆知宿命，忿怒宿怨，因作霧露，吐惡毒氣，雨其國中。",
        "from": "T14n0493_001:0757b07_6",
        "context_with_next_sentence": true
    },
    {
        "source_sentence": "其時人民，或中毒死者，或但得病者，有相塗污者，皆由世人所作不仁，殘殺物命，展轉相怨。",
        "from": "T14n0493_001:0757b09_9",
        "context_with_next_sentence": true
    },
    {
        "source_sentence": "手自殺者，中毒即死；",
        "from": "T14n0493_001:0757b09_19",
        "context_with_next_sentence": true
    },
    {
        "source_sentence": "助其喜者，皆更困病；",
        "from": "T14n0493_001:0757b10_9",
        "context_with_next_sentence": true
    },
    {
        "source_sentence": "或相塗污、不相塗污者，皆由食肉有相分者、不相分者。",
        "from": "T14n0493_001:0757b11_15",
        "context_with_next_sentence": true
    },
    {
        "source_sentence": "聽聰之士，覺知殺罪追人不置，以己度彼，正等無異。",
        "from": "T14n0493_001:0757b13_1",
        "context_with_next_sentence": true
    },
    {
        "source_sentence": "如此奉行，佛之弘道，行四等心——慈、悲、喜、護——福自歸身。",
        "from": "T14n0493_001:0757b14_7",
        "context_with_next_sentence": true
    },
    {
        "source_sentence": "若彼殺家，以肉與己，慎莫食之。",
        "from": "T14n0493_001:0757b15_2",
        "context_with_next_sentence": true
    },
    {
        "source_sentence": "不食之者，雖處惡世、盜賊災變、毒氣之時，雖處其中，不相塗染。",
        "from": "T14n0493_001:0757b16_12",
        "context_with_next_sentence": true
    },
    {
        "source_sentence": "其帝王、人民富有盈穀，孤獨鰥寡，衣食不充，疾病困篤，無以自濟，當給醫藥、糜粥消息，令其得愈，命不橫盡。",
        "from": "T14n0493_001:0757b19_3",
        "context_with_next_sentence": true
    },
    {
        "source_sentence": "當明此人宿命行惡，不信三尊，背真向偽，慳貪所致，罪福分明，慎莫為惡；",
        "from": "T14n0493_001:0757b20_17",
        "context_with_next_sentence": true
    },
    {
        "source_sentence": "亦當慈心，以佛經法，教訓愚癡，令持經道。",
        "from": "T14n0493_001:0757b21_17",
        "context_with_next_sentence": true
    },
    {
        "source_sentence": "若活一人，使病得愈，示之善道，令持五戒，終身清潔，與侍佛身，其福正等。",
        "from": "T14n0493_001:0757b23_12",
        "context_with_next_sentence": true
    },
    {
        "source_sentence": "是謂三事也。",
        "from": "T14n0493_001:0757b23_18",
        "context_with_next_sentence": true
    },
    {
        "source_sentence": "「世有高節，清潔無欲，沙門梵志，懷抱經典，言輒法律。",
        "from": "T14n0493_001:0757b25_4",
        "context_with_next_sentence": true
    },
    {
        "source_sentence": "帝王臣民，心當恭肅，詣稟律行。",
        "from": "T14n0493_001:0757b26_1",
        "context_with_next_sentence": true
    },
    {
        "source_sentence": "此曹高士口之所陳，皆是諸佛之遺典也，令人去惡就善，恩倍於親百有餘分，使人壽終不墮三塗，常當慈心恭肅向之。",
        "from": "T14n0493_001:0757b28_16",
        "context_with_next_sentence": true
    },
    {
        "source_sentence": "寧洋銅灌口，利刀截舌，慎莫謗毀此清潔之人；",
        "from": "T14n0493_001:0757b29_18",
        "context_with_next_sentence": true
    },
    {
        "source_sentence": "寧自斷手，莫加之痛；",
        "from": "T14n0493_001:0757c01_9",
        "context_with_next_sentence": true
    },
    {
        "source_sentence": "寧自剖腹，出心燒之，無怒此人。",
        "from": "T14n0493_001:0757c02_6",
        "context_with_next_sentence": true
    },
    {
        "source_sentence": "設使愚者見佛經道，明知去就，由遠頑闇之群，馳就賢者之眾，講受聖典以成高德。",
        "from": "T14n0493_001:0757c04_4",
        "context_with_next_sentence": true
    },
    {
        "source_sentence": "「沙門梵志，無以貿買求利為身穢垢，心清行淨，猶明月珠；",
        "from": "T14n0493_001:0757c05_11",
        "context_with_next_sentence": true
    },
    {
        "source_sentence": "護持應器，勞身乞食，供口即止，不畜遺餘；",
        "from": "T14n0493_001:0757c06_11",
        "context_with_next_sentence": true
    },
    {
        "source_sentence": "或居寺舍，或處山澤、樹下、塚間，皆知宿命；",
        "from": "T14n0493_001:0757c07_10",
        "context_with_next_sentence": true
    },
    {
        "source_sentence": "分別真偽制作經籍，為世橋梁，慈心多愍；",
        "from": "T14n0493_001:0757c08_8",
        "context_with_next_sentence": true
    },
    {
        "source_sentence": "坐起咒願帝王、臣民，令國平夷。",
        "from": "T14n0493_001:0757c09_3",
        "context_with_next_sentence": true
    },
    {
        "source_sentence": "如此高士，德訓諸天、龍、鬼惻心，不務世俗故，不為情欲之失，所見歎述耳。",
        "from": "T14n0493_001:0757c10_17",
        "context_with_next_sentence": true
    },
    {
        "source_sentence": "國王臣民，若有智者，當尋求之，供所當得衣食床臥疾病醫藥，使其安隱，得講經戒，敷演訓導，坐禪念定，或從得道，或死得上天；",
        "from": "T14n0493_001:0757c13_18",
        "context_with_next_sentence": true
    },
    {
        "source_sentence": "衣食一國穢濁之人，不如盡心供養清淨道士一人，其福弘大，如佛在時，供養佛身正等無異。",
        "from": "T14n0493_001:0757c15_20",
        "context_with_next_sentence": true
    },
    {
        "source_sentence": "此謂四事也。",
        "from": "T14n0493_001:0757c16_5",
        "context_with_next_sentence": true
    },
    {
        "source_sentence": "「帝王臣民，視此輩人，天龍、鬼神，無不擁護助之歡喜者也。",
        "from": "T14n0493_001:0757c17_15",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0493_001:0757c18_4",
        "context_with_next_sentence": true
    },
    {
        "source_sentence": "「吾前世時，行此四事，展轉受福，自致得佛。",
        "from": "T14n0493_001:0757c19_4",
        "context_with_next_sentence": true
    },
    {
        "source_sentence": "吾以是故，重說四事。",
        "from": "T14n0493_001:0757c19_14",
        "context_with_next_sentence": true
    },
    {
        "source_sentence": "阿難！",
        "from": "T14n0493_001:0757c19_17",
        "context_with_next_sentence": true
    },
    {
        "source_sentence": "汝當廣為諸天、帝王、臣民說之，所作善行，自得其福，終不唐捐。",
        "from": "T14n0493_001:0757c21_8",
        "context_with_next_sentence": true
    },
    {
        "source_sentence": "吾將滅度，四事累汝。",
        "from": "T14n0493_001:0757c21_18",
        "context_with_next_sentence": true
    },
    {
        "source_sentence": "」阿難聞經，且悲且喜，前以頭面，為佛作禮。",
        "from": "T14n0493_001:0757c22_18",
        "context_with_next_sentence": true
    },
    {
        "source_sentence": "佛說阿難四事經",
        "from": "T14n0493_001:0757c23_100",
        "context_with_next_sentence": false
    }
]