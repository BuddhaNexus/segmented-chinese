{
    "T11n0316_018:0823a02_0": "佛說大乘菩薩藏正法經卷第十",
    "T11n0316_018:0823a03_0": "八",
    "T11n0316_018:0823a05_0": "譯經三藏朝散大夫試光祿卿",
    "T11n0316_018:0823a06_0": "光梵大師賜紫沙門臣惟淨",
    "T11n0316_018:0823a07_0": "等奉　詔譯",
    "T11n0316_018:0823a08_0": "布施波羅蜜多品第六之餘",
    "T11n0316_018:0823a09_0": "「復次舍利子！",
    "T11n0316_018:0823a09_1": "有十種稱讚之法，菩薩若能具足清淨，當行布施。",
    "T11n0316_018:0823a10_2": "此稱讚法者，謂即有為出離故得有為果。",
    "T11n0316_018:0823a11_3": "菩薩應當如是布施，即得十種稱讚之法。",
    "T11n0316_018:0823a12_4": "何等為十？",
    "T11n0316_018:0823a12_5": "一者施食，獲得長壽。",
    "T11n0316_018:0823a13_0": "二者施飲，息除一切渴愛煩惱。",
    "T11n0316_018:0823a13_1": "三者施諸乘輿，即能獲得諸利樂事。",
    "T11n0316_018:0823a14_2": "四者施妙衣服，即起慚愧之心如獲金蓋。",
    "T11n0316_018:0823a15_3": "五者施諸塗香華鬘，即得戒聞等持妙香塗飾。",
    "T11n0316_018:0823a16_4": "六者施諸妙香末香，即得身支柔軟妙香馥郁。",
    "T11n0316_018:0823a17_5": "七者施諸美味，即得味中上味，及能圓具人中妙相。",
    "T11n0316_018:0823a18_6": "八者施依止處，即能當與一切眾生為舍為洲、為救為歸、為所趣向。",
    "T11n0316_018:0823a20_7": "九者施諸病緣醫藥，即得不老不死甘露妙樂圓滿具足。",
    "T11n0316_018:0823a21_8": "十者若施種種資具，即得菩提分法勝妙資具圓滿具足。",
    "T11n0316_018:0823a22_9": "如是十種布施稱讚之法，菩薩求菩提時，當得一切稱讚攝受。",
    "T11n0316_018:0823a25_0": "「復有十種稱讚之法，菩薩若能清淨，當行布施。",
    "T11n0316_018:0823a26_1": "何等為十？",
    "T11n0316_018:0823a26_2": "一者若施燈明，即得如來五眼清淨。",
    "T11n0316_018:0823a27_3": "二者若施殊妙歌音，即得天耳清淨。",
    "T11n0316_018:0823a27_4": "三者若施金銀瑠璃、硨磲瑪瑙、珊瑚琥珀、摩尼真珠及餘珍寶，即得如來三十二種大丈夫相。",
    "T11n0316_018:0823b01_0": "四者若施種種妙寶、種種妙華，即得如來八十種好。",
    "T11n0316_018:0823b02_1": "五者若施象馬車乘，即得廣多人眾充滿圍繞。",
    "T11n0316_018:0823b03_2": "六者若施殊妙園林，即得禪定解脫等持等至圓滿具足。",
    "T11n0316_018:0823b04_3": "七者若施財穀庫藏，即得諸法寶藏圓滿具足。",
    "T11n0316_018:0823b05_4": "八者若施奴婢及營作人，即得所作自在，如佛自然智圓滿具足。",
    "T11n0316_018:0823b07_5": "九者若施妻子眷屬，即得最勝可愛無上正等正覺圓滿具足。",
    "T11n0316_018:0823b08_6": "十者若施四大洲主富樂之位，即得菩薩一切善法成一切智圓滿具足。",
    "T11n0316_018:0823b10_7": "如是十種布施稱讚之法，菩薩求菩提時，當得一切稱讚攝受。",
    "T11n0316_018:0823b12_0": "「復有十種稱讚之法，菩薩若能清淨，當行布施。",
    "T11n0316_018:0823b13_1": "何等為十？",
    "T11n0316_018:0823b13_2": "一者若施五欲妙樂，即得戒、定、慧、解脫、解脫知見諸蘊清淨，及於一切嬉戲娛樂等事悉得如意。",
    "T11n0316_018:0823b15_3": "二者若施雙足，即得法義足圓具詣菩提場。",
    "T11n0316_018:0823b16_4": "三者若施二手，即得法手常授於他圓滿具足。",
    "T11n0316_018:0823b17_5": "四者若施其耳，即得諸根圓具無所缺壞。",
    "T11n0316_018:0823b18_6": "五者若施其鼻，亦得諸根圓具。",
    "T11n0316_018:0823b19_7": "六者若施身諸支分，即得無過失身如佛身清淨。",
    "T11n0316_018:0823b20_8": "七者若施其眼，即得法眼清淨。",
    "T11n0316_018:0823b21_0": "八者若施血肉，即得一切眾生真實身命真實布施善資其命。",
    "T11n0316_018:0823b22_1": "九者若施其髓，即得金剛堅固不壞之身。",
    "T11n0316_018:0823b23_2": "十者若施上分頭頂，菩薩摩訶薩即得安住三界最勝無上，現證一切智智圓滿具足。",
    "T11n0316_018:0823b25_3": "舍利子！",
    "T11n0316_018:0823b25_4": "菩薩摩訶薩求菩提時，應如是布施，如是等諸相乃能圓滿一切佛法，稱讚攝受。",
    "T11n0316_018:0823b28_0": "「舍利子！",
    "T11n0316_018:0823b28_1": "智者菩薩以其甚深勝慧，不樂世間所樂財物，但為勤求阿耨多羅三藐三菩提、求甘露法、求大覺智、求寂靜涅盤。",
    "T11n0316_018:0823c01_2": "菩薩於其世間一切所樂之物及諸妙樂無不捨者，一切皆為依止阿耨多羅三藐三菩提故。",
    "T11n0316_018:0823c03_3": "舍利子，譬如世間耕植之人首欲耘田，先依堅木次設眾具，牛以導前，於本上中作耕耘事，營力既成資養身命。",
    "T11n0316_018:0823c06_4": "彼耕植人以身命存故，金銀諸寶亦能成辦，至於財穀衣服等物悉能成辦。",
    "T11n0316_018:0823c08_5": "何以故？",
    "T11n0316_018:0823c08_6": "財不如穀，穀為本故。",
    "T11n0316_018:0823c08_7": "菩薩摩訶薩亦復如是，若依時依處以世間所樂財物行布施者，即能依止阿耨多羅三藐三菩提。",
    "T11n0316_018:0823c11_8": "舍利子！",
    "T11n0316_018:0823c11_9": "又如群牛先食青草，次復飲其溫涼之水。",
    "T11n0316_018:0823c12_10": "水食既調，即成其乳，次成其酪，後成生酥，後成熟酥，如是次第悉有所成。",
    "T11n0316_018:0823c13_11": "菩薩摩訶薩亦復如是，先以世間所樂財物行於布施，即能依止阿耨多羅三藐三菩提，隨所樂欲悉能成辦，或得成彼轉輪聖王，或復成辦三種勝相，謂菩薩十地、如來十力、四無所畏。",
    "T11n0316_018:0823c18_12": "又復成辦千種事業，即得十八不共佛法。",
    "T11n0316_018:0823c19_0": "又復成辦千種事業，得佛六十種清淨妙音。",
    "T11n0316_018:0823c20_0": "又復成辦百種事業，即得如來一大人相。",
    "T11n0316_018:0823c20_1": "又復成辦二百種事業，即得如來最上清淨烏瑟膩沙頂相。",
    "T11n0316_018:0823c22_2": "又復成辦百種功德妙相，即能圓具如來所有大法螺音。",
    "T11n0316_018:0823c23_3": "又復成辦百千俱胝功德妙相，即得如來鮮白齊密上妙齒相。",
    "T11n0316_018:0823c25_0": "舍利子！",
    "T11n0316_018:0823c25_1": "是故當知，如來勝業果報菩薩悉能成辦。",
    "T11n0316_018:0823c26_2": "若能發起一念慈心，諸乞匃者隨應布施，即與發彼殑伽沙數等心無異，即能成辦佛三摩地。",
    "T11n0316_018:0823c28_3": "當知諸佛從三摩地起已，如來、應供、正等正覺於一一毛孔，悉能化現百三摩地所化自在。",
    "T11n0316_018:0824a01_4": "舍利子！",
    "T11n0316_018:0824a01_5": "如是如來所有一切神通事業佛法勝相，皆是菩薩宿修大行，以世間所樂財物奉施如來。",
    "T11n0316_018:0824a03_6": "以攝受故，求甘露法、求寂靜涅盤。",
    "T11n0316_018:0824a04_7": "舍利子！",
    "T11n0316_018:0824a04_8": "以是緣故，菩薩摩訶薩以世間所樂財物行布施者，即能依止成就阿耨多羅三藐三菩提果。",
    "T11n0316_018:0824a07_0": "「復次舍利子！",
    "T11n0316_018:0824a07_1": "我念過去世阿僧祇劫前，復過無量無數不思議劫，爾時有佛出現世間，其名福生如來、應供、正等正覺、明行足、善逝、世間解、無上士、調御丈夫、天人師、佛、世尊。",
    "T11n0316_018:0824a10_2": "其佛壽量千歲。",
    "T11n0316_018:0824a11_3": "佛會之中有百千大苾芻眾，皆是大阿羅漢，諸漏已盡無復煩惱，心得自在到於彼岸。",
    "T11n0316_018:0824a13_4": "是時有一紡線之人，色相端嚴人所樂見，其人所居去佛世尊遊止方處而復不遠。",
    "T11n0316_018:0824a15_0": "其人於自舍中營自所業，功力辦已，於日後分常所出時即出自舍，前詣世尊福生如來所。",
    "T11n0316_018:0824a17_1": "到佛所已發清淨心，持以一線奉上世尊，作是白言：『我今以此一線獻奉世尊，願佛哀愍受我所施。",
    "T11n0316_018:0824a19_2": "願我以此善根，未來世中獲諸攝法。』",
    "T11n0316_018:0824a20_3": "是時世尊即為攝受。",
    "T11n0316_018:0824a20_4": "其紡線人從是已後乃至成佛，如是次第總以線數五百而奉世尊，由是十五劫中不墮惡趣。",
    "T11n0316_018:0824a22_5": "又復以此善根，千俱胝生作轉輪聖王。",
    "T11n0316_018:0824a23_6": "又此善根，千俱胝生作帝釋天主。",
    "T11n0316_018:0824a24_7": "又此善根，當得身分柔軟人相可愛。",
    "T11n0316_018:0824a25_8": "最初修作勝上事業，親近供養千俱胝佛，尊重恭敬，以香華燈塗、飲食衣服、幢幡寶蓋、醫藥緣具伸供養已，最後復過阿僧祇劫，當證阿耨多羅三藐三菩提果，名善攝受如來、應供、正等正覺、明行足、善逝、世間解、無上士、調御丈夫、天人師、佛、世尊。",
    "T11n0316_018:0824b01_9": "彼佛世尊住壽二十俱胝歲。",
    "T11n0316_018:0824b02_10": "佛會之中有二十俱胝那庾多大苾芻眾，皆是阿羅漢，諸漏已盡無復煩惱，心得自在到於彼岸。",
    "T11n0316_018:0824b04_11": "有五俱胝大菩薩眾，皆悉安住阿耨多羅三藐三菩提，宣說正法，廣度無量無數眾生，作利樂已入大涅盤。",
    "T11n0316_018:0824b06_12": "彼佛世尊入涅盤後，正法住世滿一千歲，廣作佛事，如我今時當入涅盤等無有異。",
    "T11n0316_018:0824b08_13": "舍利子！",
    "T11n0316_018:0824b08_14": "汝見如是紡線之人發清淨心，以一條線奉施如來，如是次第成辦佛法，謂由清淨心廣大故。",
    "T11n0316_018:0824b11_15": "舍利子！",
    "T11n0316_018:0824b11_16": "是故當知，若心不廣大復不精勤，即不能得殊勝果報。",
    "T11n0316_018:0824b12_17": "若心清淨，以其世間所樂財物而為依止隨力少施，即得一切可愛樂果。",
    "T11n0316_018:0824b14_18": "又復智者菩薩以增上智力多作勝利。",
    "T11n0316_018:0824b15_0": "何以故？",
    "T11n0316_018:0824b15_1": "力廣大故，所作無量迴向力故。」",
    "T11n0316_018:0824b16_0": "爾時世尊欲重明斯義說伽陀曰：「布施不求於色相，　　不求受用及富饒，　但求無上佛菩提，　　以少施故獲多利。",
    "T11n0316_018:0824b19_0": "　不求名稱及善譽，　　世間快樂亦無求，　於諸起滅絕悕望，　　求佛大果無餘法。",
    "T11n0316_018:0824b21_0": "　飲食衣服及眾具，　　於一切處悉無求，　如毛端量發施心，　　求甘露門常開廓。",
    "T11n0316_018:0824b23_0": "　凡所行施無高下，　　亦無諂曲慳吝心，　是中懈怠悉蠲除，　　勇發世間利益事。",
    "T11n0316_018:0824b25_0": "　若財若穀資身命，　　及餘一切悉行施，　施已廣大歡喜生，　　菩提解脫不難得。",
    "T11n0316_018:0824b27_0": "　父母妻子諸所愛，　　來乞匃者皆施之，　所施亦無憎嫉心，　　是修最上菩提行。",
    "T11n0316_018:0824b29_0": "　凡諸所見無忿恚，　　惡友常同善友觀，　諸怖畏者施慰安，　　於諸事法無執著。",
    "T11n0316_018:0824c02_0": "　不求王位生法欲，　　常宣出離正法門，　法施普及諸眾生，　　利益世間常不捨。",
    "T11n0316_018:0824c04_0": "　不求天中諸妙樂，　　唯求無上佛菩提，　不悕布施大名稱，　　棄捨己身及餘法。",
    "T11n0316_018:0824c06_0": "　唯佛菩提常不捨，　　非眼識色相所求，　亦復不求生諸天，　　但求涅盤最上樂。",
    "T11n0316_018:0824c08_0": "　諸所施作無依止，　　若成若壞悉無求，　智者常生正智心，　　明了一切正道法。",
    "T11n0316_018:0824c10_0": "「復次舍利子！",
    "T11n0316_018:0824c10_1": "是故當知，諸菩薩摩訶薩勤行修習布施波羅蜜多，是即廣修菩薩勝行。」",
    "T11n0316_018:0824c12_0": "持戒波羅蜜多品第七之一",
    "T11n0316_018:0824c13_0": "復次，佛告舍利子言：「云何名為諸菩薩摩訶薩修習持戒波羅蜜多，是即廣修菩薩勝行？",
    "T11n0316_018:0824c15_0": "舍利子！",
    "T11n0316_018:0824c15_1": "菩薩有三種法常善所行。",
    "T11n0316_018:0824c15_2": "何等為三？",
    "T11n0316_018:0824c16_0": "謂身、語、意皆善所行。",
    "T11n0316_018:0824c16_1": "云何身善所行？",
    "T11n0316_018:0824c16_2": "而菩薩者遠離殺生、偷盜、邪染，此名身業善行。",
    "T11n0316_018:0824c17_3": "又復菩薩遠離妄言、綺語、兩舌、惡口，此名語業善行。",
    "T11n0316_018:0824c19_4": "又復菩薩無貪、無瞋、正見，此名意業善行。",
    "T11n0316_018:0824c20_0": "菩薩作是思惟：『云何此身、語、意常善所行？",
    "T11n0316_018:0824c20_1": "若身不作業，即無殺生、偷盜、邪染，此名身善行。",
    "T11n0316_018:0824c22_0": "若語不作業，即無妄言、綺語、兩舌、惡口，此名語善行。",
    "T11n0316_018:0824c23_1": "若意不作業，即無貪、瞋、邪見，此名意善行。』",
    "T11n0316_018:0824c24_2": "菩薩又復如實伺察，若身、語、意無作業者，即於諸法何能表了？",
    "T11n0316_018:0824c25_3": "於身語意何所施設？",
    "T11n0316_018:0824c26_0": "若青黃赤白紅紫碧綠當何顯示，即無眼識表了，無耳鼻舌身意識表了。",
    "T11n0316_018:0824c27_1": "何以故？",
    "T11n0316_018:0824c27_2": "以無能生所生、能起所起故。",
    "T11n0316_018:0824c28_3": "若其無者，諸作業中何能施設？",
    "T11n0316_018:0824c29_4": "菩薩作是思惟已，了知戒相現前無所作，若無所作有何表示？",
    "T11n0316_018:0825a01_5": "若無表示亦無取著，如是乃名菩薩善行。",
    "T11n0316_018:0825a02_6": "於其戒相亦無所觀，若於戒相無趣向故即無所觀，若如是觀即有身見不能生起。",
    "T11n0316_018:0825a04_7": "若有身見不起，即於持戒毀戒如理伺察而悉不見。",
    "T11n0316_018:0825a05_8": "若如是觀，即於戒法軌範境界無所了知。",
    "T11n0316_018:0825a06_9": "如是持戒，於自於他悉無所得亦無所行。",
    "T11n0316_018:0825a07_10": "若於自他無所行故，即於戒無毀缺亦無所取。",
    "T11n0316_018:0825a08_11": "若自他無所得，戒亦無所得。",
    "T11n0316_018:0825a09_12": "若戒無所得，即戒學無缺犯。",
    "T11n0316_018:0825a09_13": "若戒學無缺犯，即戒亦無缺犯，如是即戒無所取。",
    "T11n0316_018:0825a10_14": "何故無取？",
    "T11n0316_018:0825a11_15": "以一切法無所取故。",
    "T11n0316_018:0825a11_16": "是故一切法無自亦無他，於無我中當云何取？」",
    "T11n0316_018:0825a13_0": "爾時世尊欲重明斯義說伽陀曰：「身業清淨語亦爾，　　意常清淨修淨行，　禁戒清淨復常行，　　此名菩薩持淨戒。",
    "T11n0316_018:0825a16_0": "　十善業道賢復勝，　　菩薩智者善所觀，　於身語意悉無修，　　此名智者持淨戒。",
    "T11n0316_018:0825a18_0": "　無修無勝亦無授，　　形色顯色而復無，　若無形顯色相觀，　　諸境何能見彰表？",
    "T11n0316_018:0825a20_0": "　戒若無為無修作，　　眼於色境不能觀，　耳鼻舌身意亦然，　　諸境無能為表示。",
    "T11n0316_018:0825a22_0": "　根識若無相引發，　　悲心應作如是觀，　於戒清淨戒亦無，　　戒中無得而無住。",
    "T11n0316_018:0825a24_0": "　如是解了無我想，　　戒無所護善護戒，　無戒想無戒中修，　　菩提行中離諸見。",
    "T11n0316_018:0825a26_0": "　若於諸見無所觀，　　無見亦復無知解，　即此無見處亦無，　　是中持犯無領受。",
    "T11n0316_018:0825a28_0": "　若入無護正法理，　　戒中軌範不思議，　善能了知真護門，　　無戒亦復無所得。",
    "T11n0316_018:0825b01_0": "　無我想故戒無得，　　無我亦復戒中無，　所說常生離怖心，　　淨戒是為無我語。",
    "T11n0316_018:0825b03_0": "　戒無領解即無我，　　戒所依止亦復無，　無戒無求無我言，　　無持無犯無所取。",
    "T11n0316_018:0825b05_0": "　戒無我故無所起，　　無我即能無戒想，　菩提行乃深慧門，　　如是戒相得無畏。",
    "T11n0316_018:0825b07_0": "　諸有缺犯亦無得，　　持者皆由聖力增，　諸法無得亦復然，　　為愚癡者說持犯。",
    "T11n0316_018:0825b09_0": "　大哉淨戒善護者，　　於戒勝果無縛解，　諸見斷故罪不生，　　三惡趣中皆不墮。",
    "T11n0316_018:0825b11_0": "　戒無所持無所受，　　我見不生即不墮，　於中如是戒了知，　　此即無持亦無犯。",
    "T11n0316_018:0825b13_0": "　若於我法不能見，　　於三有中亦無觀，　況復持犯有所行，　　如是見者善持戒。",
    "T11n0316_018:0825b15_0": "「復次舍利子！",
    "T11n0316_018:0825b15_1": "菩薩十種善法，從彼清淨心意中出、從彼精進勝行中出、從彼最極善欲廣大業報信解中出，於聖者所親近承事，於師尊所不起分別若聖若師，聽受正法勤求無著，志求菩提不惜身命。",
    "T11n0316_018:0825b19_2": "舍利子！",
    "T11n0316_018:0825b19_3": "持戒菩薩如是十種勝法，皆從菩薩內心中出，若能安住如是十種法者，即能積集一切善法。」",
    "T11n0316_018:0825b22_0": "大乘菩薩藏正法經卷第十八"
}