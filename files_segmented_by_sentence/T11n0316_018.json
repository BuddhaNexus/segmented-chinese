[
    {
        "source_sentence": "2佛說大乘菩薩藏正法經卷第十",
        "from": "T11n0316_018:0823a02_0",
        "context_with_next_sentence": true
    },
    {
        "source_sentence": "八",
        "from": "T11n0316_018:0823a03_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿",
        "from": "T11n0316_018:0823a05_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等奉　詔譯布施波羅蜜多品第六之餘「復次舍利子！",
        "from": "T11n0316_018:0823a09_6",
        "context_with_next_sentence": true
    },
    {
        "source_sentence": "有十種稱讚之法，菩薩若能具足清淨，當行布施。",
        "from": "T11n0316_018:0823a10_8",
        "context_with_next_sentence": true
    },
    {
        "source_sentence": "此稱讚法者，謂即有為出離故得有為果。",
        "from": "T11n0316_018:0823a11_6",
        "context_with_next_sentence": true
    },
    {
        "source_sentence": "菩薩應當如是布施，即得十種稱讚之法。",
        "from": "T11n0316_018:0823a12_5",
        "context_with_next_sentence": true
    },
    {
        "source_sentence": "何等為十？",
        "from": "T11n0316_018:0823a12_10",
        "context_with_next_sentence": true
    },
    {
        "source_sentence": "一者施食，獲得長壽。",
        "from": "T11n0316_018:0823a12_20",
        "context_with_next_sentence": true
    },
    {
        "source_sentence": "二者施飲，息除一切渴愛煩惱。",
        "from": "T11n0316_018:0823a13_13",
        "context_with_next_sentence": true
    },
    {
        "source_sentence": "三者施諸乘輿，即能獲得諸利樂事。",
        "from": "T11n0316_018:0823a14_10",
        "context_with_next_sentence": true
    },
    {
        "source_sentence": "四者施妙衣服，即起慚愧之心如獲金蓋。",
        "from": "T11n0316_018:0823a15_8",
        "context_with_next_sentence": true
    },
    {
        "source_sentence": "五者施諸塗香華鬘，即得戒聞等持妙香塗飾。",
        "from": "T11n0316_018:0823a16_9",
        "context_with_next_sentence": true
    },
    {
        "source_sentence": "六者施諸妙香末香，即得身支柔軟妙香馥郁。",
        "from": "T11n0316_018:0823a17_10",
        "context_with_next_sentence": true
    },
    {
        "source_sentence": "七者施諸美味，即得味中上味，及能圓具人中妙相。",
        "from": "T11n0316_018:0823a18_14",
        "context_with_next_sentence": true
    },
    {
        "source_sentence": "八者施依止處，即能當與一切眾生為舍為洲、為救為歸、為所趣向。",
        "from": "T11n0316_018:0823a20_6",
        "context_with_next_sentence": true
    },
    {
        "source_sentence": "九者施諸病緣醫藥，即得不老不死甘露妙樂圓滿具足。",
        "from": "T11n0316_018:0823a21_10",
        "context_with_next_sentence": true
    },
    {
        "source_sentence": "十者若施種種資具，即得菩提分法勝妙資具圓滿具足。",
        "from": "T11n0316_018:0823a22_16",
        "context_with_next_sentence": true
    },
    {
        "source_sentence": "如是十種布施稱讚之法，菩薩求菩提時，當得一切稱讚攝受。",
        "from": "T11n0316_018:0823a24_5",
        "context_with_next_sentence": true
    },
    {
        "source_sentence": "「復有十種稱讚之法，菩薩若能清淨，當行布施。",
        "from": "T11n0316_018:0823a26_1",
        "context_with_next_sentence": true
    },
    {
        "source_sentence": "何等為十？",
        "from": "T11n0316_018:0823a26_6",
        "context_with_next_sentence": true
    },
    {
        "source_sentence": "一者若施燈明，即得如來五眼清淨。",
        "from": "T11n0316_018:0823a27_2",
        "context_with_next_sentence": true
    },
    {
        "source_sentence": "二者若施殊妙歌音，即得天耳清淨。",
        "from": "T11n0316_018:0823a27_18",
        "context_with_next_sentence": true
    },
    {
        "source_sentence": "三者若施金銀瑠璃、硨磲瑪瑙、珊瑚琥珀、摩尼真珠及餘珍寶，即得如來三十二種大丈夫相。",
        "from": "T11n0316_018:0823a29_18",
        "context_with_next_sentence": true
    },
    {
        "source_sentence": "四者若施種種妙寶、種種妙華，即得如來八十種好。",
        "from": "T11n0316_018:0823b02_3",
        "context_with_next_sentence": true
    },
    {
        "source_sentence": "五者若施象馬車乘，即得廣多人眾充滿圍繞。",
        "from": "T11n0316_018:0823b03_4",
        "context_with_next_sentence": true
    },
    {
        "source_sentence": "六者若施殊妙園林，即得禪定解脫等持等至圓滿具足。",
        "from": "T11n0316_018:0823b04_9",
        "context_with_next_sentence": true
    },
    {
        "source_sentence": "七者若施財穀庫藏，即得諸法寶藏圓滿具足。",
        "from": "T11n0316_018:0823b05_10",
        "context_with_next_sentence": true
    },
    {
        "source_sentence": "八者若施奴婢及營作人，即得所作自在，如佛自然智圓滿具足。",
        "from": "T11n0316_018:0823b07_1",
        "context_with_next_sentence": true
    },
    {
        "source_sentence": "九者若施妻子眷屬，即得最勝可愛無上正等正覺圓滿具足。",
        "from": "T11n0316_018:0823b08_8",
        "context_with_next_sentence": true
    },
    {
        "source_sentence": "十者若施四大洲主富樂之位，即得菩薩一切善法成一切智圓滿具足。",
        "from": "T11n0316_018:0823b10_2",
        "context_with_next_sentence": true
    },
    {
        "source_sentence": "如是十種布施稱讚之法，菩薩求菩提時，當得一切稱讚攝受。",
        "from": "T11n0316_018:0823b11_10",
        "context_with_next_sentence": true
    },
    {
        "source_sentence": "「復有十種稱讚之法，菩薩若能清淨，當行布施。",
        "from": "T11n0316_018:0823b13_1",
        "context_with_next_sentence": true
    },
    {
        "source_sentence": "何等為十？",
        "from": "T11n0316_018:0823b13_6",
        "context_with_next_sentence": true
    },
    {
        "source_sentence": "一者若施五欲妙樂，即得戒、定、慧、解脫、解脫知見諸蘊清淨，及於一切嬉戲娛樂等事悉得如意。",
        "from": "T11n0316_018:0823b15_8",
        "context_with_next_sentence": true
    },
    {
        "source_sentence": "二者若施雙足，即得法義足圓具詣菩提場。",
        "from": "T11n0316_018:0823b16_8",
        "context_with_next_sentence": true
    },
    {
        "source_sentence": "三者若施二手，即得法手常授於他圓滿具足。",
        "from": "T11n0316_018:0823b17_9",
        "context_with_next_sentence": true
    },
    {
        "source_sentence": "四者若施其耳，即得諸根圓具無所缺壞。",
        "from": "T11n0316_018:0823b18_8",
        "context_with_next_sentence": true
    },
    {
        "source_sentence": "五者若施其鼻，亦得諸根圓具。",
        "from": "T11n0316_018:0823b19_3",
        "context_with_next_sentence": true
    },
    {
        "source_sentence": "六者若施身諸支分，即得無過失身如佛身清淨。",
        "from": "T11n0316_018:0823b20_5",
        "context_with_next_sentence": true
    },
    {
        "source_sentence": "七者若施其眼，即得法眼清淨。",
        "from": "T11n0316_018:0823b20_19",
        "context_with_next_sentence": true
    },
    {
        "source_sentence": "八者若施血肉，即得一切眾生真實身命真實布施善資其命。",
        "from": "T11n0316_018:0823b22_7",
        "context_with_next_sentence": true
    },
    {
        "source_sentence": "九者若施其髓，即得金剛堅固不壞之身。",
        "from": "T11n0316_018:0823b23_6",
        "context_with_next_sentence": true
    },
    {
        "source_sentence": "十者若施上分頭頂，菩薩摩訶薩即得安住三界最勝無上，現證一切智智圓滿具足。",
        "from": "T11n0316_018:0823b25_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0823b25_9",
        "context_with_next_sentence": true
    },
    {
        "source_sentence": "菩薩摩訶薩求菩提時，應如是布施，如是等諸相乃能圓滿一切佛法，稱讚攝受。",
        "from": "T11n0316_018:0823b27_6",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_018:0823b28_4",
        "context_with_next_sentence": true
    },
    {
        "source_sentence": "智者菩薩以其甚深勝慧，不樂世間所樂財物，但為勤求阿耨多羅三藐三菩提、求甘露法、求大覺智、求寂靜涅盤。",
        "from": "T11n0316_018:0823c01_15",
        "context_with_next_sentence": true
    },
    {
        "source_sentence": "菩薩於其世間一切所樂之物及諸妙樂無不捨者，一切皆為依止阿耨多羅三藐三菩提故。",
        "from": "T11n0316_018:0823c03_16",
        "context_with_next_sentence": true
    },
    {
        "source_sentence": "舍利子，譬如世間耕植之人首欲耘田，先依堅木次設眾具，牛以導前，於本上中作耕耘事，營力既成資養身命。",
        "from": "T11n0316_018:0823c06_8",
        "context_with_next_sentence": true
    },
    {
        "source_sentence": "彼耕植人以身命存故，金銀諸寶亦能成辦，至於財穀衣服等物悉能成辦。",
        "from": "T11n0316_018:0823c08_3",
        "context_with_next_sentence": true
    },
    {
        "source_sentence": "何以故？",
        "from": "T11n0316_018:0823c08_7",
        "context_with_next_sentence": true
    },
    {
        "source_sentence": "財不如穀，穀為本故。",
        "from": "T11n0316_018:0823c08_17",
        "context_with_next_sentence": true
    },
    {
        "source_sentence": "菩薩摩訶薩亦復如是，若依時依處以世間所樂財物行布施者，即能依止阿耨多羅三藐三菩提。",
        "from": "T11n0316_018:0823c11_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0823c11_5",
        "context_with_next_sentence": true
    },
    {
        "source_sentence": "又如群牛先食青草，次復飲其溫涼之水。",
        "from": "T11n0316_018:0823c12_4",
        "context_with_next_sentence": true
    },
    {
        "source_sentence": "水食既調，即成其乳，次成其酪，後成生酥，後成熟酥，如是次第悉有所成。",
        "from": "T11n0316_018:0823c13_17",
        "context_with_next_sentence": true
    },
    {
        "source_sentence": "菩薩摩訶薩亦復如是，先以世間所樂財物行於布施，即能依止阿耨多羅三藐三菩提，隨所樂欲悉能成辦，或得成彼轉輪聖王，或復成辦三種勝相，謂菩薩十地、如來十力、四無所畏。",
        "from": "T11n0316_018:0823c18_1",
        "context_with_next_sentence": true
    },
    {
        "source_sentence": "又復成辦千種事業，即得十八不共佛法。",
        "from": "T11n0316_018:0823c18_19",
        "context_with_next_sentence": true
    },
    {
        "source_sentence": "又復成辦千種事業，得佛六十種清淨妙音。",
        "from": "T11n0316_018:0823c19_18",
        "context_with_next_sentence": true
    },
    {
        "source_sentence": "又復成辦百種事業，即得如來一大人相。",
        "from": "T11n0316_018:0823c20_17",
        "context_with_next_sentence": true
    },
    {
        "source_sentence": "又復成辦二百種事業，即得如來最上清淨烏瑟膩沙頂相。",
        "from": "T11n0316_018:0823c22_5",
        "context_with_next_sentence": true
    },
    {
        "source_sentence": "又復成辦百種功德妙相，即能圓具如來所有大法螺音。",
        "from": "T11n0316_018:0823c23_10",
        "context_with_next_sentence": true
    },
    {
        "source_sentence": "又復成辦百千俱胝功德妙相，即得如來鮮白齊密上妙齒相。",
        "from": "T11n0316_018:0823c24_18",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0823c25_3",
        "context_with_next_sentence": true
    },
    {
        "source_sentence": "是故當知，如來勝業果報菩薩悉能成辦。",
        "from": "T11n0316_018:0823c26_2",
        "context_with_next_sentence": true
    },
    {
        "source_sentence": "若能發起一念慈心，諸乞匃者隨應布施，即與發彼殑伽沙數等心無異，即能成辦佛三摩地。",
        "from": "T11n0316_018:0823c28_4",
        "context_with_next_sentence": true
    },
    {
        "source_sentence": "當知諸佛從三摩地起已，如來、應供、正等正覺於一一毛孔，悉能化現百三摩地所化自在。",
        "from": "T11n0316_018:0824a01_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0824a01_9",
        "context_with_next_sentence": true
    },
    {
        "source_sentence": "如是如來所有一切神通事業佛法勝相，皆是菩薩宿修大行，以世間所樂財物奉施如來。",
        "from": "T11n0316_018:0824a03_9",
        "context_with_next_sentence": true
    },
    {
        "source_sentence": "以攝受故，求甘露法、求寂靜涅盤。",
        "from": "T11n0316_018:0824a04_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0824a04_9",
        "context_with_next_sentence": true
    },
    {
        "source_sentence": "以是緣故，菩薩摩訶薩以世間所樂財物行布施者，即能依止成就阿耨多羅三藐三菩提果。",
        "from": "T11n0316_018:0824a06_10",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_018:0824a07_6",
        "context_with_next_sentence": true
    },
    {
        "source_sentence": "我念過去世阿僧祇劫前，復過無量無數不思議劫，爾時有佛出現世間，其名福生如來、應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T11n0316_018:0824a10_19",
        "context_with_next_sentence": true
    },
    {
        "source_sentence": "其佛壽量千歲。",
        "from": "T11n0316_018:0824a11_3",
        "context_with_next_sentence": true
    },
    {
        "source_sentence": "佛會之中有百千大苾芻眾，皆是大阿羅漢，諸漏已盡無復煩惱，心得自在到於彼岸。",
        "from": "T11n0316_018:0824a13_2",
        "context_with_next_sentence": true
    },
    {
        "source_sentence": "是時有一紡線之人，色相端嚴人所樂見，其人所居去佛世尊遊止方處而復不遠。",
        "from": "T11n0316_018:0824a14_18",
        "context_with_next_sentence": true
    },
    {
        "source_sentence": "其人於自舍中營自所業，功力辦已，於日後分常所出時即出自舍，前詣世尊福生如來所。",
        "from": "T11n0316_018:0824a17_1",
        "context_with_next_sentence": true
    },
    {
        "source_sentence": "到佛所已發清淨心，持以一線奉上世尊，作是白言：",
        "from": "T11n0316_018:0824a18_4",
        "context_with_next_sentence": true
    },
    {
        "source_sentence": "『我今以此一線獻奉世尊，願佛哀愍受我所施。",
        "from": "T11n0316_018:0824a19_5",
        "context_with_next_sentence": true
    },
    {
        "source_sentence": "願我以此善根，未來世中獲諸攝法。",
        "from": "T11n0316_018:0824a20_2",
        "context_with_next_sentence": true
    },
    {
        "source_sentence": "』是時世尊即為攝受。",
        "from": "T11n0316_018:0824a20_12",
        "context_with_next_sentence": true
    },
    {
        "source_sentence": "其紡線人從是已後乃至成佛，如是次第總以線數五百而奉世尊，由是十五劫中不墮惡趣。",
        "from": "T11n0316_018:0824a22_13",
        "context_with_next_sentence": true
    },
    {
        "source_sentence": "又復以此善根，千俱胝生作轉輪聖王。",
        "from": "T11n0316_018:0824a23_11",
        "context_with_next_sentence": true
    },
    {
        "source_sentence": "又此善根，千俱胝生作帝釋天主。",
        "from": "T11n0316_018:0824a24_6",
        "context_with_next_sentence": true
    },
    {
        "source_sentence": "又此善根，當得身分柔軟人相可愛。",
        "from": "T11n0316_018:0824a25_3",
        "context_with_next_sentence": true
    },
    {
        "source_sentence": "最初修作勝上事業，親近供養千俱胝佛，尊重恭敬，以香華燈塗、飲食衣服、幢幡寶蓋、醫藥緣具伸供養已，最後復過阿僧祇劫，當證阿耨多羅三藐三菩提果，名善攝受如來、應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T11n0316_018:0824b01_15",
        "context_with_next_sentence": true
    },
    {
        "source_sentence": "彼佛世尊住壽二十俱胝歲。",
        "from": "T11n0316_018:0824b02_5",
        "context_with_next_sentence": true
    },
    {
        "source_sentence": "佛會之中有二十俱胝那庾多大苾芻眾，皆是阿羅漢，諸漏已盡無復煩惱，心得自在到於彼岸。",
        "from": "T11n0316_018:0824b04_8",
        "context_with_next_sentence": true
    },
    {
        "source_sentence": "有五俱胝大菩薩眾，皆悉安住阿耨多羅三藐三菩提，宣說正法，廣度無量無數眾生，作利樂已入大涅盤。",
        "from": "T11n0316_018:0824b06_16",
        "context_with_next_sentence": true
    },
    {
        "source_sentence": "彼佛世尊入涅盤後，正法住世滿一千歲，廣作佛事，如我今時當入涅盤等無有異。",
        "from": "T11n0316_018:0824b08_14",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0824b08_18",
        "context_with_next_sentence": true
    },
    {
        "source_sentence": "汝見如是紡線之人發清淨心，以一條線奉施如來，如是次第成辦佛法，謂由清淨心廣大故。",
        "from": "T11n0316_018:0824b11_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0824b11_5",
        "context_with_next_sentence": true
    },
    {
        "source_sentence": "是故當知，若心不廣大復不精勤，即不能得殊勝果報。",
        "from": "T11n0316_018:0824b12_8",
        "context_with_next_sentence": true
    },
    {
        "source_sentence": "若心清淨，以其世間所樂財物而為依止隨力少施，即得一切可愛樂果。",
        "from": "T11n0316_018:0824b14_2",
        "context_with_next_sentence": true
    },
    {
        "source_sentence": "又復智者菩薩以增上智力多作勝利。",
        "from": "T11n0316_018:0824b14_18",
        "context_with_next_sentence": true
    },
    {
        "source_sentence": "何以故？",
        "from": "T11n0316_018:0824b15_3",
        "context_with_next_sentence": true
    },
    {
        "source_sentence": "力廣大故，所作無量迴向力故。",
        "from": "T11n0316_018:0824b15_17",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_018:0824b16_13",
        "context_with_next_sentence": true
    },
    {
        "source_sentence": "「布施不求於色相，　　不求受用及富饒，",
        "from": "T11n0316_018:0824b17_0",
        "context_with_next_sentence": true
    },
    {
        "source_sentence": "但求無上佛菩提，　　以少施故獲多利。",
        "from": "T11n0316_018:0824b18_17",
        "context_with_next_sentence": true
    },
    {
        "source_sentence": "不求名稱及善譽，　　世間快樂亦無求，",
        "from": "T11n0316_018:0824b19_0",
        "context_with_next_sentence": true
    },
    {
        "source_sentence": "於諸起滅絕悕望，　　求佛大果無餘法。",
        "from": "T11n0316_018:0824b20_17",
        "context_with_next_sentence": true
    },
    {
        "source_sentence": "飲食衣服及眾具，　　於一切處悉無求，",
        "from": "T11n0316_018:0824b21_0",
        "context_with_next_sentence": true
    },
    {
        "source_sentence": "如毛端量發施心，　　求甘露門常開廓。",
        "from": "T11n0316_018:0824b22_17",
        "context_with_next_sentence": true
    },
    {
        "source_sentence": "凡所行施無高下，　　亦無諂曲慳吝心，",
        "from": "T11n0316_018:0824b23_0",
        "context_with_next_sentence": true
    },
    {
        "source_sentence": "是中懈怠悉蠲除，　　勇發世間利益事。",
        "from": "T11n0316_018:0824b24_17",
        "context_with_next_sentence": true
    },
    {
        "source_sentence": "若財若穀資身命，　　及餘一切悉行施，",
        "from": "T11n0316_018:0824b25_0",
        "context_with_next_sentence": true
    },
    {
        "source_sentence": "施已廣大歡喜生，　　菩提解脫不難得。",
        "from": "T11n0316_018:0824b26_17",
        "context_with_next_sentence": true
    },
    {
        "source_sentence": "父母妻子諸所愛，　　來乞匃者皆施之，",
        "from": "T11n0316_018:0824b27_0",
        "context_with_next_sentence": true
    },
    {
        "source_sentence": "所施亦無憎嫉心，　　是修最上菩提行。",
        "from": "T11n0316_018:0824b28_17",
        "context_with_next_sentence": true
    },
    {
        "source_sentence": "凡諸所見無忿恚，　　惡友常同善友觀，",
        "from": "T11n0316_018:0824b29_0",
        "context_with_next_sentence": true
    },
    {
        "source_sentence": "諸怖畏者施慰安，　　於諸事法無執著。",
        "from": "T11n0316_018:0824c01_17",
        "context_with_next_sentence": true
    },
    {
        "source_sentence": "不求王位生法欲，　　常宣出離正法門，",
        "from": "T11n0316_018:0824c02_0",
        "context_with_next_sentence": true
    },
    {
        "source_sentence": "法施普及諸眾生，　　利益世間常不捨。",
        "from": "T11n0316_018:0824c03_17",
        "context_with_next_sentence": true
    },
    {
        "source_sentence": "不求天中諸妙樂，　　唯求無上佛菩提，",
        "from": "T11n0316_018:0824c04_0",
        "context_with_next_sentence": true
    },
    {
        "source_sentence": "不悕布施大名稱，　　棄捨己身及餘法。",
        "from": "T11n0316_018:0824c05_17",
        "context_with_next_sentence": true
    },
    {
        "source_sentence": "唯佛菩提常不捨，　　非眼識色相所求，",
        "from": "T11n0316_018:0824c06_0",
        "context_with_next_sentence": true
    },
    {
        "source_sentence": "亦復不求生諸天，　　但求涅盤最上樂。",
        "from": "T11n0316_018:0824c07_17",
        "context_with_next_sentence": true
    },
    {
        "source_sentence": "諸所施作無依止，　　若成若壞悉無求，",
        "from": "T11n0316_018:0824c08_0",
        "context_with_next_sentence": true
    },
    {
        "source_sentence": "智者常生正智心，　　明了一切正道法。",
        "from": "T11n0316_018:0824c09_17",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_018:0824c10_6",
        "context_with_next_sentence": true
    },
    {
        "source_sentence": "是故當知，諸菩薩摩訶薩勤行修習布施波羅蜜多，是即廣修菩薩勝行。",
        "from": "T11n0316_018:0824c11_17",
        "context_with_next_sentence": true
    },
    {
        "source_sentence": "」7 持戒波羅蜜多品1持戒波羅蜜多品第七之一復次，佛告舍利子言：",
        "from": "T11n0316_018:0824c13_9",
        "context_with_next_sentence": true
    },
    {
        "source_sentence": "「云何名為諸菩薩摩訶薩修習持戒波羅蜜多，是即廣修菩薩勝行？",
        "from": "T11n0316_018:0824c14_18",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0824c15_3",
        "context_with_next_sentence": true
    },
    {
        "source_sentence": "菩薩有三種法常善所行。",
        "from": "T11n0316_018:0824c15_14",
        "context_with_next_sentence": true
    },
    {
        "source_sentence": "何等為三？",
        "from": "T11n0316_018:0824c15_19",
        "context_with_next_sentence": true
    },
    {
        "source_sentence": "謂身、語、意皆善所行。",
        "from": "T11n0316_018:0824c16_10",
        "context_with_next_sentence": true
    },
    {
        "source_sentence": "云何身善所行？",
        "from": "T11n0316_018:0824c16_17",
        "context_with_next_sentence": true
    },
    {
        "source_sentence": "而菩薩者遠離殺生、偷盜、邪染，此名身業善行。",
        "from": "T11n0316_018:0824c17_18",
        "context_with_next_sentence": true
    },
    {
        "source_sentence": "又復菩薩遠離妄言、綺語、兩舌、惡口，此名語業善行。",
        "from": "T11n0316_018:0824c19_1",
        "context_with_next_sentence": true
    },
    {
        "source_sentence": "又復菩薩無貪、無瞋、正見，此名意業善行。",
        "from": "T11n0316_018:0824c19_21",
        "context_with_next_sentence": true
    },
    {
        "source_sentence": "菩薩作是思惟：",
        "from": "T11n0316_018:0824c20_6",
        "context_with_next_sentence": true
    },
    {
        "source_sentence": "『云何此身、語、意常善所行？",
        "from": "T11n0316_018:0824c20_20",
        "context_with_next_sentence": true
    },
    {
        "source_sentence": "若身不作業，即無殺生、偷盜、邪染，此名身善行。",
        "from": "T11n0316_018:0824c21_21",
        "context_with_next_sentence": true
    },
    {
        "source_sentence": "若語不作業，即無妄言、綺語、兩舌、惡口，此名語善行。",
        "from": "T11n0316_018:0824c23_3",
        "context_with_next_sentence": true
    },
    {
        "source_sentence": "若意不作業，即無貪、瞋、邪見，此名意善行。",
        "from": "T11n0316_018:0824c24_2",
        "context_with_next_sentence": true
    },
    {
        "source_sentence": "』菩薩又復如實伺察，若身、語、意無作業者，即於諸法何能表了？",
        "from": "T11n0316_018:0824c25_10",
        "context_with_next_sentence": true
    },
    {
        "source_sentence": "於身語意何所施設？",
        "from": "T11n0316_018:0824c25_19",
        "context_with_next_sentence": true
    },
    {
        "source_sentence": "若青黃赤白紅紫碧綠當何顯示，即無眼識表了，無耳鼻舌身意識表了。",
        "from": "T11n0316_018:0824c27_12",
        "context_with_next_sentence": true
    },
    {
        "source_sentence": "何以故？",
        "from": "T11n0316_018:0824c27_16",
        "context_with_next_sentence": true
    },
    {
        "source_sentence": "以無能生所生、能起所起故。",
        "from": "T11n0316_018:0824c28_9",
        "context_with_next_sentence": true
    },
    {
        "source_sentence": "若其無者，諸作業中何能施設？",
        "from": "T11n0316_018:0824c29_3",
        "context_with_next_sentence": true
    },
    {
        "source_sentence": "菩薩作是思惟已，了知戒相現前無所作，若無所作有何表示？",
        "from": "T11n0316_018:0825a01_11",
        "context_with_next_sentence": true
    },
    {
        "source_sentence": "若無表示亦無取著，如是乃名菩薩善行。",
        "from": "T11n0316_018:0825a02_10",
        "context_with_next_sentence": true
    },
    {
        "source_sentence": "於其戒相亦無所觀，若於戒相無趣向故即無所觀，若如是觀即有身見不能生起。",
        "from": "T11n0316_018:0825a04_7",
        "context_with_next_sentence": true
    },
    {
        "source_sentence": "若有身見不起，即於持戒毀戒如理伺察而悉不見。",
        "from": "T11n0316_018:0825a05_10",
        "context_with_next_sentence": true
    },
    {
        "source_sentence": "若如是觀，即於戒法軌範境界無所了知。",
        "from": "T11n0316_018:0825a06_9",
        "context_with_next_sentence": true
    },
    {
        "source_sentence": "如是持戒，於自於他悉無所得亦無所行。",
        "from": "T11n0316_018:0825a07_8",
        "context_with_next_sentence": true
    },
    {
        "source_sentence": "若於自他無所行故，即於戒無毀缺亦無所取。",
        "from": "T11n0316_018:0825a08_9",
        "context_with_next_sentence": true
    },
    {
        "source_sentence": "若自他無所得，戒亦無所得。",
        "from": "T11n0316_018:0825a09_3",
        "context_with_next_sentence": true
    },
    {
        "source_sentence": "若戒無所得，即戒學無缺犯。",
        "from": "T11n0316_018:0825a09_16",
        "context_with_next_sentence": true
    },
    {
        "source_sentence": "若戒學無缺犯，即戒亦無缺犯，如是即戒無所取。",
        "from": "T11n0316_018:0825a10_18",
        "context_with_next_sentence": true
    },
    {
        "source_sentence": "何故無取？",
        "from": "T11n0316_018:0825a11_3",
        "context_with_next_sentence": true
    },
    {
        "source_sentence": "以一切法無所取故。",
        "from": "T11n0316_018:0825a11_12",
        "context_with_next_sentence": true
    },
    {
        "source_sentence": "是故一切法無自亦無他，於無我中當云何取？",
        "from": "T11n0316_018:0825a12_13",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_018:0825a13_13",
        "context_with_next_sentence": true
    },
    {
        "source_sentence": "「身業清淨語亦爾，　　意常清淨修淨行，",
        "from": "T11n0316_018:0825a14_0",
        "context_with_next_sentence": true
    },
    {
        "source_sentence": "禁戒清淨復常行，　　此名菩薩持淨戒。",
        "from": "T11n0316_018:0825a15_17",
        "context_with_next_sentence": true
    },
    {
        "source_sentence": "十善業道賢復勝，　　菩薩智者善所觀，",
        "from": "T11n0316_018:0825a16_0",
        "context_with_next_sentence": true
    },
    {
        "source_sentence": "於身語意悉無修，　　此名智者持淨戒。",
        "from": "T11n0316_018:0825a17_17",
        "context_with_next_sentence": true
    },
    {
        "source_sentence": "無修無勝亦無授，　　形色顯色而復無，",
        "from": "T11n0316_018:0825a18_0",
        "context_with_next_sentence": true
    },
    {
        "source_sentence": "若無形顯色相觀，　　諸境何能見彰表？",
        "from": "T11n0316_018:0825a19_17",
        "context_with_next_sentence": true
    },
    {
        "source_sentence": "戒若無為無修作，　　眼於色境不能觀，",
        "from": "T11n0316_018:0825a20_0",
        "context_with_next_sentence": true
    },
    {
        "source_sentence": "耳鼻舌身意亦然，　　諸境無能為表示。",
        "from": "T11n0316_018:0825a21_17",
        "context_with_next_sentence": true
    },
    {
        "source_sentence": "根識若無相引發，　　悲心應作如是觀，",
        "from": "T11n0316_018:0825a22_0",
        "context_with_next_sentence": true
    },
    {
        "source_sentence": "於戒清淨戒亦無，　　戒中無得而無住。",
        "from": "T11n0316_018:0825a23_17",
        "context_with_next_sentence": true
    },
    {
        "source_sentence": "如是解了無我想，　　戒無所護善護戒，",
        "from": "T11n0316_018:0825a24_0",
        "context_with_next_sentence": true
    },
    {
        "source_sentence": "無戒想無戒中修，　　菩提行中離諸見。",
        "from": "T11n0316_018:0825a25_17",
        "context_with_next_sentence": true
    },
    {
        "source_sentence": "若於諸見無所觀，　　無見亦復無知解，",
        "from": "T11n0316_018:0825a26_0",
        "context_with_next_sentence": true
    },
    {
        "source_sentence": "即此無見處亦無，　　是中持犯無領受。",
        "from": "T11n0316_018:0825a27_17",
        "context_with_next_sentence": true
    },
    {
        "source_sentence": "若入無護正法理，　　戒中軌範不思議，",
        "from": "T11n0316_018:0825a28_0",
        "context_with_next_sentence": true
    },
    {
        "source_sentence": "善能了知真護門，　　無戒亦復無所得。",
        "from": "T11n0316_018:0825a29_17",
        "context_with_next_sentence": true
    },
    {
        "source_sentence": "無我想故戒無得，　　無我亦復戒中無，",
        "from": "T11n0316_018:0825b01_0",
        "context_with_next_sentence": true
    },
    {
        "source_sentence": "所說常生離怖心，　　淨戒是為無我語。",
        "from": "T11n0316_018:0825b02_17",
        "context_with_next_sentence": true
    },
    {
        "source_sentence": "戒無領解即無我，　　戒所依止亦復無，",
        "from": "T11n0316_018:0825b03_0",
        "context_with_next_sentence": true
    },
    {
        "source_sentence": "無戒無求無我言，　　無持無犯無所取。",
        "from": "T11n0316_018:0825b04_17",
        "context_with_next_sentence": true
    },
    {
        "source_sentence": "戒無我故無所起，　　無我即能無戒想，",
        "from": "T11n0316_018:0825b05_0",
        "context_with_next_sentence": true
    },
    {
        "source_sentence": "菩提行乃深慧門，　　如是戒相得無畏。",
        "from": "T11n0316_018:0825b06_17",
        "context_with_next_sentence": true
    },
    {
        "source_sentence": "諸有缺犯亦無得，　　持者皆由聖力增，",
        "from": "T11n0316_018:0825b07_0",
        "context_with_next_sentence": true
    },
    {
        "source_sentence": "諸法無得亦復然，　　為愚癡者說持犯。",
        "from": "T11n0316_018:0825b08_17",
        "context_with_next_sentence": true
    },
    {
        "source_sentence": "大哉淨戒善護者，　　於戒勝果無縛解，",
        "from": "T11n0316_018:0825b09_0",
        "context_with_next_sentence": true
    },
    {
        "source_sentence": "諸見斷故罪不生，　　三惡趣中皆不墮。",
        "from": "T11n0316_018:0825b10_17",
        "context_with_next_sentence": true
    },
    {
        "source_sentence": "戒無所持無所受，　　我見不生即不墮，",
        "from": "T11n0316_018:0825b11_0",
        "context_with_next_sentence": true
    },
    {
        "source_sentence": "於中如是戒了知，　　此即無持亦無犯。",
        "from": "T11n0316_018:0825b12_17",
        "context_with_next_sentence": true
    },
    {
        "source_sentence": "若於我法不能見，　　於三有中亦無觀，",
        "from": "T11n0316_018:0825b13_0",
        "context_with_next_sentence": true
    },
    {
        "source_sentence": "況復持犯有所行，　　如是見者善持戒。",
        "from": "T11n0316_018:0825b14_17",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_018:0825b15_6",
        "context_with_next_sentence": true
    },
    {
        "source_sentence": "菩薩十種善法，從彼清淨心意中出、從彼精進勝行中出、從彼最極善欲廣大業報信解中出，於聖者所親近承事，於師尊所不起分別若聖若師，聽受正法勤求無著，志求菩提不惜身命。",
        "from": "T11n0316_018:0825b19_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_018:0825b19_14",
        "context_with_next_sentence": true
    },
    {
        "source_sentence": "持戒菩薩如是十種勝法，皆從菩薩內心中出，若能安住如是十種法者，即能積集一切善法。",
        "from": "T11n0316_018:0825b21_16",
        "context_with_next_sentence": true
    },
    {
        "source_sentence": "」大乘菩薩藏正法經卷第十八",
        "from": "T11n0316_018:0825b22_100",
        "context_with_next_sentence": false
    }
]