[
    {
        "source_sentence": "佛說頂生王因緣經卷第二",
        "from": "T03n0165_002:0395c02_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿傳",
        "from": "T03n0165_002:0395c04_0",
        "context_with_next_sentence": true
    },
    {
        "source_sentence": "法大師賜紫沙門臣施護等奉　詔譯",
        "from": "T03n0165_002:0395c05_0",
        "context_with_next_sentence": true
    },
    {
        "source_sentence": "「復次，持軸山後至持雙山，其山嚴麗殊妙可觀，純金所成；",
        "from": "T03n0165_002:0395c07_6",
        "context_with_next_sentence": true
    },
    {
        "source_sentence": "彼有四大王天，諸天子眾往復其間。",
        "from": "T03n0165_002:0395c08_2",
        "context_with_next_sentence": true
    },
    {
        "source_sentence": "須彌山王高出眾山，此山王東有大天王，名曰持國，所居宮城亦號持國；",
        "from": "T03n0165_002:0395c09_15",
        "context_with_next_sentence": true
    },
    {
        "source_sentence": "其城縱廣正等二百五十由旬，周匝千由旬，內外嚴麗，殊妙可觀；",
        "from": "T03n0165_002:0395c11_4",
        "context_with_next_sentence": true
    },
    {
        "source_sentence": "城有金牆，高半由旬；",
        "from": "T03n0165_002:0395c11_14",
        "context_with_next_sentence": true
    },
    {
        "source_sentence": "金城之上有四女牆，金、銀、瑠璃、頗胝迦作；",
        "from": "T03n0165_002:0395c12_15",
        "context_with_next_sentence": true
    },
    {
        "source_sentence": "復有重牆通往來道亦四寶作；",
        "from": "T03n0165_002:0395c13_6",
        "context_with_next_sentence": true
    },
    {
        "source_sentence": "其城中地，又復殊麗奇妙莊嚴，有百一種綵繪為飾，地復柔軟如兜羅緜及如妙㲲，下足隨陷舉足隨起；",
        "from": "T03n0165_002:0395c15_13",
        "context_with_next_sentence": true
    },
    {
        "source_sentence": "有天曼陀羅華散布其地深可膝量，香風時來吹去萎華更雨新者。",
        "from": "T03n0165_002:0395c17_4",
        "context_with_next_sentence": true
    },
    {
        "source_sentence": "城中街衢，長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
        "from": "T03n0165_002:0395c19_11",
        "context_with_next_sentence": true
    },
    {
        "source_sentence": "「街衢左右，復有種種清淨池沼，金、銀、瑠璃、頗胝迦寶以布其底；",
        "from": "T03n0165_002:0395c21_1",
        "context_with_next_sentence": true
    },
    {
        "source_sentence": "池之四面有四梯陛四寶所成，底及層級亦四寶作；",
        "from": "T03n0165_002:0395c22_4",
        "context_with_next_sentence": true
    },
    {
        "source_sentence": "又池沼中有四寶臺間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；",
        "from": "T03n0165_002:0395c26_2",
        "context_with_next_sentence": true
    },
    {
        "source_sentence": "清涼甘美水滿池中；",
        "from": "T03n0165_002:0395c26_11",
        "context_with_next_sentence": true
    },
    {
        "source_sentence": "優鉢羅華、鉢訥摩華、俱母陀華、奔拏利迦華等，遍覆其內。",
        "from": "T03n0165_002:0395c27_18",
        "context_with_next_sentence": true
    },
    {
        "source_sentence": "復有種種水鳥遊戲池中出妙音聲，謂高遠聲、悅意聲、美妙聲等。",
        "from": "T03n0165_002:0395c29_7",
        "context_with_next_sentence": true
    },
    {
        "source_sentence": "「彼池周匝，復有種種華樹菓樹，直生端立圓無缺減，如結鬘師取以妙線，妙巧安布盤結成鬘，華菓樹林亦復如是。",
        "from": "T03n0165_002:0396a02_17",
        "context_with_next_sentence": true
    },
    {
        "source_sentence": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
        "from": "T03n0165_002:0396a04_12",
        "context_with_next_sentence": true
    },
    {
        "source_sentence": "又彼宮中有青、黃、赤、白四種劫波衣樹，其樹所出四色妙衣，若彼天男及天女等思其衣者，纔起心時而自至手。",
        "from": "T03n0165_002:0396a07_2",
        "context_with_next_sentence": true
    },
    {
        "source_sentence": "又彼宮中有其種種妙音樂樹，所謂簫、笛、琴、箜篌等，若彼天男及天女等思音樂者，纔起心時其樂自鳴。",
        "from": "T03n0165_002:0396a09_8",
        "context_with_next_sentence": true
    },
    {
        "source_sentence": "又彼宮中有其種種妙莊嚴樹，彼樹所出手釧足環，及身莊嚴妙好之具，若彼天男及天女等思莊嚴具者，纔起心時，而自至手。",
        "from": "T03n0165_002:0396a12_7",
        "context_with_next_sentence": true
    },
    {
        "source_sentence": "「又彼宮中有四色蘇陀味食，謂青、黃、赤、白，若彼天男及天女等思其食者，纔起心時而自至手。",
        "from": "T03n0165_002:0396a14_8",
        "context_with_next_sentence": true
    },
    {
        "source_sentence": "又有四種所飲之漿，謂末度漿、摩達網漿、迦譚末梨漿、播曩漿等。",
        "from": "T03n0165_002:0396a15_19",
        "context_with_next_sentence": true
    },
    {
        "source_sentence": "而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿服飾莊嚴之具，天女軿隘擊鼓奏歌，爇眾名香，豐諸飲食，彼持國天王與諸眷屬嬉戲快樂，隨自福力受斯勝果。",
        "from": "T03n0165_002:0396a20_11",
        "context_with_next_sentence": true
    },
    {
        "source_sentence": "「復次，須彌山南有大天王名曰增長，所居宮城亦號增長，其城縱廣正等二百五十由旬，周匝千由旬，內外嚴麗殊妙可觀；",
        "from": "T03n0165_002:0396a23_14",
        "context_with_next_sentence": true
    },
    {
        "source_sentence": "城有金牆，高半由旬。",
        "from": "T03n0165_002:0396a24_4",
        "context_with_next_sentence": true
    },
    {
        "source_sentence": "金城之上有四女牆，金、銀、瑠璃、頗胝迦作；",
        "from": "T03n0165_002:0396a25_3",
        "context_with_next_sentence": true
    },
    {
        "source_sentence": "復有重牆通往來道亦四寶作。",
        "from": "T03n0165_002:0396a25_16",
        "context_with_next_sentence": true
    },
    {
        "source_sentence": "其城中地殊妙莊嚴有百一種綵繪為飾，地復柔軟如兜羅緜及如妙㲲，下足隨陷舉足隨起。",
        "from": "T03n0165_002:0396a27_18",
        "context_with_next_sentence": true
    },
    {
        "source_sentence": "有天曼陀羅華散布其地深可膝量，香風時來吹去萎華更雨新者。",
        "from": "T03n0165_002:0396a29_9",
        "context_with_next_sentence": true
    },
    {
        "source_sentence": "城中街衢長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
        "from": "T03n0165_002:0396b02_17",
        "context_with_next_sentence": true
    },
    {
        "source_sentence": "「街衢左右復有種種清淨池沼，金、銀、瑠璃、頗胝迦寶以布其底。",
        "from": "T03n0165_002:0396b04_6",
        "context_with_next_sentence": true
    },
    {
        "source_sentence": "池之四面有四梯陛四寶所成，底及層級亦四寶作。",
        "from": "T03n0165_002:0396b05_10",
        "context_with_next_sentence": true
    },
    {
        "source_sentence": "又池沼中有四寶臺，間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；",
        "from": "T03n0165_002:0396b09_7",
        "context_with_next_sentence": true
    },
    {
        "source_sentence": "清涼甘美水滿池中；",
        "from": "T03n0165_002:0396b09_16",
        "context_with_next_sentence": true
    },
    {
        "source_sentence": "優鉢羅華、鉢訥摩華、俱母陀華、奔拏利迦華等，遍覆其內。",
        "from": "T03n0165_002:0396b11_4",
        "context_with_next_sentence": true
    },
    {
        "source_sentence": "復有種種水鳥游戲其中，出妙音聲，謂高遠聲、悅意聲、美妙聲等。",
        "from": "T03n0165_002:0396b12_15",
        "context_with_next_sentence": true
    },
    {
        "source_sentence": "「彼池周匝復有種種華樹果樹，直生端立圓無缺減，如結鬘師取以妙線，妙巧安布盤結成鬘，華果樹林亦復如是。",
        "from": "T03n0165_002:0396b15_6",
        "context_with_next_sentence": true
    },
    {
        "source_sentence": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
        "from": "T03n0165_002:0396b16_20",
        "context_with_next_sentence": true
    },
    {
        "source_sentence": "又彼宮中，有青、黃、赤、白四種劫波衣樹，其樹所出四色妙衣，若彼天男及天女等思其衣者，纔起心時而自至手。",
        "from": "T03n0165_002:0396b19_10",
        "context_with_next_sentence": true
    },
    {
        "source_sentence": "又彼宮中，有其種種妙音樂樹，所謂簫、笛、琴、箜篌等、若彼天男及天女等思音樂者，纔起心時其樂自鳴。",
        "from": "T03n0165_002:0396b21_16",
        "context_with_next_sentence": true
    },
    {
        "source_sentence": "又彼宮中有其種種妙莊嚴樹，彼樹所出手釧足環，及身莊嚴妙好之具；",
        "from": "T03n0165_002:0396b23_10",
        "context_with_next_sentence": true
    },
    {
        "source_sentence": "若彼天男及天女等思莊嚴具者，纔起心時而自至手。",
        "from": "T03n0165_002:0396b24_14",
        "context_with_next_sentence": true
    },
    {
        "source_sentence": "又彼宮中有四種蘇陀味食，謂青、黃、赤、白，若彼天男及天女等思其食者，纔起心時而自至手。",
        "from": "T03n0165_002:0396b26_16",
        "context_with_next_sentence": true
    },
    {
        "source_sentence": "又有四種所飲之漿，謂末度漿、摩達網漿、迦譚末梨漿、播曩漿等。",
        "from": "T03n0165_002:0396b28_7",
        "context_with_next_sentence": true
    },
    {
        "source_sentence": "而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿，服飾莊嚴之具，天女軿隘擊鼓奏歌，爇眾名香，豐諸飲食。",
        "from": "T03n0165_002:0396c02_14",
        "context_with_next_sentence": true
    },
    {
        "source_sentence": "彼增長天王與諸眷屬嬉戲娛樂，隨自福力受斯勝果。",
        "from": "T03n0165_002:0396c03_17",
        "context_with_next_sentence": true
    },
    {
        "source_sentence": "「復次，須彌山西有大天王名曰廣目，所居宮城亦號廣目；",
        "from": "T03n0165_002:0396c05_5",
        "context_with_next_sentence": true
    },
    {
        "source_sentence": "其城縱廣正等二百五十由旬，周匝千由旬，內外嚴麗殊妙可觀；",
        "from": "T03n0165_002:0396c06_14",
        "context_with_next_sentence": true
    },
    {
        "source_sentence": "城有金牆，高半由旬；",
        "from": "T03n0165_002:0396c07_4",
        "context_with_next_sentence": true
    },
    {
        "source_sentence": "金城之上有四女牆，金、銀、瑠璃、頗胝迦作；",
        "from": "T03n0165_002:0396c08_3",
        "context_with_next_sentence": true
    },
    {
        "source_sentence": "復有重牆通往來道亦四寶作。",
        "from": "T03n0165_002:0396c08_16",
        "context_with_next_sentence": true
    },
    {
        "source_sentence": "其城中地殊妙莊嚴，有百一種綵繪為飾，地復柔軟如兜羅緜及如妙㲲，下足隨陷舉足隨起，有天曼陀羅華散布其地，深可膝量，香風時來吹去萎華更雨新者。",
        "from": "T03n0165_002:0396c12_9",
        "context_with_next_sentence": true
    },
    {
        "source_sentence": "城中街衢，長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
        "from": "T03n0165_002:0396c14_17",
        "context_with_next_sentence": true
    },
    {
        "source_sentence": "「街衢左右復有種種清淨池沼，金、銀、瑠璃、頗胝迦寶以布其底。",
        "from": "T03n0165_002:0396c16_6",
        "context_with_next_sentence": true
    },
    {
        "source_sentence": "池之四面有四梯陛，金、銀、瑠璃、頗胝迦作，底及層級亦四寶作。",
        "from": "T03n0165_002:0396c17_15",
        "context_with_next_sentence": true
    },
    {
        "source_sentence": "又池沼中有四寶臺，間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；",
        "from": "T03n0165_002:0396c21_11",
        "context_with_next_sentence": true
    },
    {
        "source_sentence": "清涼甘美水滿池中；",
        "from": "T03n0165_002:0396c22_2",
        "context_with_next_sentence": true
    },
    {
        "source_sentence": "優鉢羅華、鉢訥摩華、俱母陀華、奔拏利迦華等，遍覆其內；",
        "from": "T03n0165_002:0396c23_8",
        "context_with_next_sentence": true
    },
    {
        "source_sentence": "復有種種水鳥游戲池中，出妙音聲，謂高遠聲、悅意聲、美妙聲等。",
        "from": "T03n0165_002:0396c24_18",
        "context_with_next_sentence": true
    },
    {
        "source_sentence": "「彼池周匝復有種種華樹菓樹，直生端立圓無缺減，如結鬘師取以妙線，妙巧安布盤結成鬘，華菓樹林亦復如是。",
        "from": "T03n0165_002:0396c27_8",
        "context_with_next_sentence": true
    },
    {
        "source_sentence": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
        "from": "T03n0165_002:0396c29_1",
        "context_with_next_sentence": true
    },
    {
        "source_sentence": "又彼宮中，有青、黃、赤、白四種劫波衣樹，其樹所出四色妙衣，若彼天男及天女等思其衣者，纔起心時而自至手。",
        "from": "T03n0165_002:0397a02_11",
        "context_with_next_sentence": true
    },
    {
        "source_sentence": "又彼宮中，有其種種妙音樂樹，所謂簫、笛、琴、箜篌等，若彼天男及天女等思音樂者，纔起心時其樂自鳴。",
        "from": "T03n0165_002:0397a04_17",
        "context_with_next_sentence": true
    },
    {
        "source_sentence": "又彼宮中有其種種妙莊嚴樹，彼樹所出手釧足環，及身莊嚴妙好之具，若彼天男及天女等思莊嚴具者，纔起心時而自至手。",
        "from": "T03n0165_002:0397a07_15",
        "context_with_next_sentence": true
    },
    {
        "source_sentence": "又彼宮中有四色蘇陀味食，謂青、黃、赤、白，若彼天男及天女等思其食者，纔起心時而自至手。",
        "from": "T03n0165_002:0397a09_18",
        "context_with_next_sentence": true
    },
    {
        "source_sentence": "又有四種所飲之漿，謂末度漿、摩達網漿、迦譚末梨漿、播曩漿等；",
        "from": "T03n0165_002:0397a11_9",
        "context_with_next_sentence": true
    },
    {
        "source_sentence": "而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿服飾莊嚴之具。",
        "from": "T03n0165_002:0397a13_16",
        "context_with_next_sentence": true
    },
    {
        "source_sentence": "天女軿隘擊鼓奏歌，爇眾名香，豐諸飲食。",
        "from": "T03n0165_002:0397a14_16",
        "context_with_next_sentence": true
    },
    {
        "source_sentence": "彼廣目天王與諸眷屬嬉戲娛樂，隨自福力受斯勝果。",
        "from": "T03n0165_002:0397a16_1",
        "context_with_next_sentence": true
    },
    {
        "source_sentence": "「復次，須彌山北有大天王名曰多聞，所居宮城號阿拏迦嚩帝；",
        "from": "T03n0165_002:0397a17_8",
        "context_with_next_sentence": true
    },
    {
        "source_sentence": "其城縱廣正等二百五十由旬，周匝千由旬，內外嚴麗殊妙可觀。",
        "from": "T03n0165_002:0397a18_17",
        "context_with_next_sentence": true
    },
    {
        "source_sentence": "城有金牆，高半由旬；",
        "from": "T03n0165_002:0397a19_7",
        "context_with_next_sentence": true
    },
    {
        "source_sentence": "金城之上有四女牆，金、銀、瑠璃、頗胝迦作。",
        "from": "T03n0165_002:0397a20_6",
        "context_with_next_sentence": true
    },
    {
        "source_sentence": "復有重牆通往來道亦四寶作。",
        "from": "T03n0165_002:0397a20_19",
        "context_with_next_sentence": true
    },
    {
        "source_sentence": "其城中地殊妙莊嚴，有百一種綵繪為飾。",
        "from": "T03n0165_002:0397a21_17",
        "context_with_next_sentence": true
    },
    {
        "source_sentence": "地復柔軟如兜羅緜及如妙㲲，下足隨陷舉足隨起。",
        "from": "T03n0165_002:0397a23_3",
        "context_with_next_sentence": true
    },
    {
        "source_sentence": "有天曼陀羅華散布其地，深可膝量，香風時來吹去萎華更雨新者。",
        "from": "T03n0165_002:0397a24_12",
        "context_with_next_sentence": true
    },
    {
        "source_sentence": "城中街衢長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
        "from": "T03n0165_002:0397a27_3",
        "context_with_next_sentence": true
    },
    {
        "source_sentence": "「街衢左右復有種種清淨池沼，金、銀、瑠璃、頗胝迦寶以布其底；",
        "from": "T03n0165_002:0397a28_11",
        "context_with_next_sentence": true
    },
    {
        "source_sentence": "池之四面有四梯陛，金、銀、瑠璃、頗胝迦作；",
        "from": "T03n0165_002:0397a29_13",
        "context_with_next_sentence": true
    },
    {
        "source_sentence": "底及層級亦四寶作。",
        "from": "T03n0165_002:0397b01_1",
        "context_with_next_sentence": true
    },
    {
        "source_sentence": "又池沼中有四寶臺，間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；",
        "from": "T03n0165_002:0397b04_17",
        "context_with_next_sentence": true
    },
    {
        "source_sentence": "清涼甘美水滿池中；",
        "from": "T03n0165_002:0397b05_7",
        "context_with_next_sentence": true
    },
    {
        "source_sentence": "優鉢羅華、鉢訥摩華、俱母陀華、奔拏利迦華等，遍覆其內；",
        "from": "T03n0165_002:0397b06_14",
        "context_with_next_sentence": true
    },
    {
        "source_sentence": "復有種種水鳥游戲池中，出妙音聲，謂高遠聲、悅意聲、美妙聲等。",
        "from": "T03n0165_002:0397b08_3",
        "context_with_next_sentence": true
    },
    {
        "source_sentence": "「彼池周匝，復有種種華樹菓樹，直生端立圓無缺減，如結鬘師取以妙線，妙巧安布盤結成鬘，華菓樹林亦復如是。",
        "from": "T03n0165_002:0397b10_15",
        "context_with_next_sentence": true
    },
    {
        "source_sentence": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
        "from": "T03n0165_002:0397b12_10",
        "context_with_next_sentence": true
    },
    {
        "source_sentence": "又彼宮中有青、黃、赤、白四種劫波衣樹，其樹所出四色妙衣；",
        "from": "T03n0165_002:0397b13_15",
        "context_with_next_sentence": true
    },
    {
        "source_sentence": "若彼天男及天女等思其衣者，纔起心時而自至手。",
        "from": "T03n0165_002:0397b14_18",
        "context_with_next_sentence": true
    },
    {
        "source_sentence": "又彼宮中有其種種妙音樂樹，所謂簫、笛、琴、箜篌等；",
        "from": "T03n0165_002:0397b16_3",
        "context_with_next_sentence": true
    },
    {
        "source_sentence": "若彼天男及天女等思音樂者，纔起心時其樂自鳴。",
        "from": "T03n0165_002:0397b17_6",
        "context_with_next_sentence": true
    },
    {
        "source_sentence": "又彼宮中有其種種妙莊嚴樹，彼樹所出手釧足環及身莊嚴妙好之具；",
        "from": "T03n0165_002:0397b19_1",
        "context_with_next_sentence": true
    },
    {
        "source_sentence": "若彼天男及天女等思莊嚴具者，纔起心時而自至手。",
        "from": "T03n0165_002:0397b20_5",
        "context_with_next_sentence": true
    },
    {
        "source_sentence": "又彼宮中有四色蘇陀味食，謂青、黃、赤、白；",
        "from": "T03n0165_002:0397b21_8",
        "context_with_next_sentence": true
    },
    {
        "source_sentence": "若彼天男及天女等思其食者，纔起心時而自至手。",
        "from": "T03n0165_002:0397b22_8",
        "context_with_next_sentence": true
    },
    {
        "source_sentence": "又有四種所飲之漿，謂末度漿、摩達網漿、迦譚末梨漿、播曩漿等。",
        "from": "T03n0165_002:0397b24_1",
        "context_with_next_sentence": true
    },
    {
        "source_sentence": "而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿服飾莊嚴之具。",
        "from": "T03n0165_002:0397b26_9",
        "context_with_next_sentence": true
    },
    {
        "source_sentence": "天女軿隘擊鼓奏歌，爇眾名香，豐諸飲食。",
        "from": "T03n0165_002:0397b27_11",
        "context_with_next_sentence": true
    },
    {
        "source_sentence": "彼多聞天王與諸眷屬嬉戲娛樂，隨自福力受斯勝果。",
        "from": "T03n0165_002:0397b28_14",
        "context_with_next_sentence": true
    },
    {
        "source_sentence": "如是又經六帝釋滅。",
        "from": "T03n0165_002:0397b29_4",
        "context_with_next_sentence": true
    },
    {
        "source_sentence": "「復次，持雙山側向者五百仙人棲止其間，遙見頂生王來。",
        "from": "T03n0165_002:0397c02_5",
        "context_with_next_sentence": true
    },
    {
        "source_sentence": "時醜面仙人忿恚而言：",
        "from": "T03n0165_002:0397c02_15",
        "context_with_next_sentence": true
    },
    {
        "source_sentence": "『彼鬪諍王又復來此。",
        "from": "T03n0165_002:0397c03_5",
        "context_with_next_sentence": true
    },
    {
        "source_sentence": "』即舉雙手掬水灑彼導翼兵眾，遮止前進。",
        "from": "T03n0165_002:0397c04_4",
        "context_with_next_sentence": true
    },
    {
        "source_sentence": "時主兵神謂仙眾言：",
        "from": "T03n0165_002:0397c04_13",
        "context_with_next_sentence": true
    },
    {
        "source_sentence": "『修淨行者若生忿恚，於一切處所作不成；",
        "from": "T03n0165_002:0397c05_12",
        "context_with_next_sentence": true
    },
    {
        "source_sentence": "今此頂生王是大仁王，非汝向者呪力能加。",
        "from": "T03n0165_002:0397c06_12",
        "context_with_next_sentence": true
    },
    {
        "source_sentence": "』「時頂生王漸至其所，問言：",
        "from": "T03n0165_002:0397c07_12",
        "context_with_next_sentence": true
    },
    {
        "source_sentence": "『何人遮止兵眾，不令前進。",
        "from": "T03n0165_002:0397c08_3",
        "context_with_next_sentence": true
    },
    {
        "source_sentence": "』主兵神答言：",
        "from": "T03n0165_002:0397c08_10",
        "context_with_next_sentence": true
    },
    {
        "source_sentence": "『仙眾遮止。",
        "from": "T03n0165_002:0397c08_16",
        "context_with_next_sentence": true
    },
    {
        "source_sentence": "』王言：",
        "from": "T03n0165_002:0397c08_20",
        "context_with_next_sentence": true
    },
    {
        "source_sentence": "『此諸仙眾於諸愛中何為最上。",
        "from": "T03n0165_002:0397c09_10",
        "context_with_next_sentence": true
    },
    {
        "source_sentence": "』主兵神答言：",
        "from": "T03n0165_002:0397c09_17",
        "context_with_next_sentence": true
    },
    {
        "source_sentence": "『仙尊所愛，辮髮為上。",
        "from": "T03n0165_002:0397c10_7",
        "context_with_next_sentence": true
    },
    {
        "source_sentence": "』王言：",
        "from": "T03n0165_002:0397c10_11",
        "context_with_next_sentence": true
    },
    {
        "source_sentence": "『今斷其髮，悉驅為我導翼之者。",
        "from": "T03n0165_002:0397c11_3",
        "context_with_next_sentence": true
    },
    {
        "source_sentence": "』王纔言已，時彼仙眾其髮自斷，自然各各手持弓矢，將侯前驅。",
        "from": "T03n0165_002:0397c12_12",
        "context_with_next_sentence": true
    },
    {
        "source_sentence": "時王女寶前白王言：",
        "from": "T03n0165_002:0397c13_2",
        "context_with_next_sentence": true
    },
    {
        "source_sentence": "『天子！",
        "from": "T03n0165_002:0397c13_6",
        "context_with_next_sentence": true
    },
    {
        "source_sentence": "此等仙眾是修行者，願王放捨。",
        "from": "T03n0165_002:0397c13_20",
        "context_with_next_sentence": true
    },
    {
        "source_sentence": "』王言：",
        "from": "T03n0165_002:0397c14_2",
        "context_with_next_sentence": true
    },
    {
        "source_sentence": "『隨意。",
        "from": "T03n0165_002:0397c14_6",
        "context_with_next_sentence": true
    },
    {
        "source_sentence": "』時諸仙眾以精進力故證五神通。",
        "from": "T03n0165_002:0397c14_21",
        "context_with_next_sentence": true
    },
    {
        "source_sentence": "「彼頂生王與自勝力兵眾，舉身空中，漸復前進。",
        "from": "T03n0165_002:0397c16_1",
        "context_with_next_sentence": true
    },
    {
        "source_sentence": "其須彌山出水入水各八萬由旬，四面各廣八萬由旬，周匝三十二萬由旬，下踞金所成地種種嚴麗，四寶所成。",
        "from": "T03n0165_002:0397c18_11",
        "context_with_next_sentence": true
    },
    {
        "source_sentence": "彼須彌山有四方面，東面頗胝迦所成，西面白銀，南面瑠璃，北面黃金。",
        "from": "T03n0165_002:0397c20_4",
        "context_with_next_sentence": true
    },
    {
        "source_sentence": "又山四角凡有四峯，彼東南峯，縱廣正等一百二十五由旬，周匝五百由旬，高四由旬半，瑠璃所成；",
        "from": "T03n0165_002:0397c22_9",
        "context_with_next_sentence": true
    },
    {
        "source_sentence": "金剛手夜叉神止住其中。",
        "from": "T03n0165_002:0397c23_2",
        "context_with_next_sentence": true
    },
    {
        "source_sentence": "西南峯，縱廣正等一百二十五由旬，周匝五百由旬，高四由旬半，頗胝迦所成；",
        "from": "T03n0165_002:0397c24_17",
        "context_with_next_sentence": true
    },
    {
        "source_sentence": "金剛手夜叉神止住其中。",
        "from": "T03n0165_002:0397c25_8",
        "context_with_next_sentence": true
    },
    {
        "source_sentence": "西北峯，縱廣正等一百二十五由旬，周匝五百由旬，高四由旬半，黃金所成；",
        "from": "T03n0165_002:0397c27_3",
        "context_with_next_sentence": true
    },
    {
        "source_sentence": "金剛手夜叉神止住其中。",
        "from": "T03n0165_002:0397c27_14",
        "context_with_next_sentence": true
    },
    {
        "source_sentence": "東北峯，縱廣正等一百二十五由旬，周匝五百由旬，高四由旬半；",
        "from": "T03n0165_002:0397c29_4",
        "context_with_next_sentence": true
    },
    {
        "source_sentence": "金剛手夜叉神止住其中。",
        "from": "T03n0165_002:0397c29_15",
        "context_with_next_sentence": true
    },
    {
        "source_sentence": "「又須彌山有四層級：",
        "from": "T03n0165_002:0398a01_9",
        "context_with_next_sentence": true
    },
    {
        "source_sentence": "其第一層，傍出一萬六千由旬，四寶所成；",
        "from": "T03n0165_002:0398a02_8",
        "context_with_next_sentence": true
    },
    {
        "source_sentence": "有堅首天，居止其中；",
        "from": "T03n0165_002:0398a02_18",
        "context_with_next_sentence": true
    },
    {
        "source_sentence": "去第二層高一萬由旬。",
        "from": "T03n0165_002:0398a03_7",
        "context_with_next_sentence": true
    },
    {
        "source_sentence": "其第二層，傍出八千由旬，四寶所成；",
        "from": "T03n0165_002:0398a04_4",
        "context_with_next_sentence": true
    },
    {
        "source_sentence": "有持鬘天，居止其中；",
        "from": "T03n0165_002:0398a04_14",
        "context_with_next_sentence": true
    },
    {
        "source_sentence": "去第三層高一萬由旬。",
        "from": "T03n0165_002:0398a05_4",
        "context_with_next_sentence": true
    },
    {
        "source_sentence": "其第三層，傍出四千由旬，四寶所成；",
        "from": "T03n0165_002:0398a06_1",
        "context_with_next_sentence": true
    },
    {
        "source_sentence": "有常憍天，居止其中；",
        "from": "T03n0165_002:0398a06_11",
        "context_with_next_sentence": true
    },
    {
        "source_sentence": "去第四層高一萬由旬。",
        "from": "T03n0165_002:0398a07_1",
        "context_with_next_sentence": true
    },
    {
        "source_sentence": "其第四層，傍出二千由旬，四寶所成；",
        "from": "T03n0165_002:0398a07_18",
        "context_with_next_sentence": true
    },
    {
        "source_sentence": "有四大王天，居止其中。",
        "from": "T03n0165_002:0398a08_8",
        "context_with_next_sentence": true
    },
    {
        "source_sentence": "佛說頂生王因緣經卷第二",
        "from": "T03n0165_002:0398a09_100",
        "context_with_next_sentence": false
    }
]