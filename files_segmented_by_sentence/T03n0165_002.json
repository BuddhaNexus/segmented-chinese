{
    "T03n0165_002:0395c02_0": "佛說頂生王因緣經卷第二",
    "T03n0165_002:0395c04_0": "西天譯經三藏朝奉大夫試光祿卿傳",
    "T03n0165_002:0395c05_0": "法大師賜紫沙門臣施護等奉　詔譯",
    "T03n0165_002:0395c06_0": "「復次，持軸山後至持雙山，其山嚴麗殊妙可觀，純金所成；彼有四大王天，諸天子眾往復其間。",
    "T03n0165_002:0395c08_1": "須彌山王高出眾山，此山王東有大天王，名曰持國，所居宮城亦號持國；其城縱廣正等二百五十由旬，周匝千由旬，內外嚴麗，殊妙可觀；城有金牆，高半由旬；金城之上有四女牆，金、銀、瑠璃、頗胝迦作；復有重牆通往來道亦四寶作；其城中地，又復殊麗奇妙莊嚴，有百一種綵繪為飾，地復柔軟如兜羅緜及如妙[疊*毛]，下足隨陷舉足隨起；有天曼陀羅華散布其地深可膝量，香風時來吹去萎華更雨新者。",
    "T03n0165_002:0395c17_2": "城中街衢，長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
    "T03n0165_002:0395c19_3": "「街衢左右，復有種種清淨池沼，金、銀、瑠璃、頗胝迦寶以布其底；池之四面有四梯陛四寶所成，底及層級亦四寶作；又池沼中有四寶臺間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；清涼甘美水滿池中；優鉢羅華、鉢訥摩華、俱母陀華、奔拏利迦華等，遍覆其內。",
    "T03n0165_002:0395c27_4": "復有種種水鳥遊戲池中出妙音聲，謂高遠聲、悅意聲、美妙聲等。",
    "T03n0165_002:0395c29_5": "「彼池周匝，復有種種華樹菓樹，直生端立圓無缺減，如結鬘師取以妙線，妙巧安布盤結成鬘，華菓樹林亦復如是。",
    "T03n0165_002:0396a02_6": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
    "T03n0165_002:0396a04_7": "又彼宮中有青、黃、赤、白四種劫波衣樹，其樹所出四色妙衣，若彼天男及天女等思其衣者，纔起心時而自至手。",
    "T03n0165_002:0396a07_8": "又彼宮中有其種種妙音樂樹，所謂簫、笛、琴、箜篌等，若彼天男及天女等思音樂者，纔起心時其樂自鳴。",
    "T03n0165_002:0396a09_9": "又彼宮中有其種種妙莊嚴樹，彼樹所出手釧足環，及身莊嚴妙好之具，若彼天男及天女等思莊嚴具者，纔起心時，而自至手。",
    "T03n0165_002:0396a12_10": "「又彼宮中有四色蘇陀味食，謂青、黃、赤、白，若彼天男及天女等思其食者，纔起心時而自至手。",
    "T03n0165_002:0396a14_11": "又有四種所飲之漿，謂末度漿、摩達網漿、迦譚末梨漿、播曩漿等。",
    "T03n0165_002:0396a16_0": "而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿服飾莊嚴之具，天女軿隘擊鼓奏歌，爇眾名香，豐諸飲食，彼持國天王與諸眷屬嬉戲快樂，隨自福力受斯勝果。",
    "T03n0165_002:0396a21_0": "「復次，須彌山南有大天王名曰增長，所居宮城亦號增長，其城縱廣正等二百五十由旬，周匝千由旬，內外嚴麗殊妙可觀；城有金牆，高半由旬。",
    "T03n0165_002:0396a24_1": "金城之上有四女牆，金、銀、瑠璃、頗胝迦作；復有重牆通往來道亦四寶作。",
    "T03n0165_002:0396a25_2": "其城中地殊妙莊嚴有百一種綵繪為飾，地復柔軟如兜羅緜及如妙[疊*毛]，下足隨陷舉足隨起。",
    "T03n0165_002:0396a28_0": "有天曼陀羅華散布其地深可膝量，香風時來吹去萎華更雨新者。",
    "T03n0165_002:0396a29_1": "城中街衢長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
    "T03n0165_002:0396b02_2": "「街衢左右復有種種清淨池沼，金、銀、瑠璃、頗胝迦寶以布其底。",
    "T03n0165_002:0396b04_3": "池之四面有四梯陛四寶所成，底及層級亦四寶作。",
    "T03n0165_002:0396b05_4": "又池沼中有四寶臺，間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；清涼甘美水滿池中；優鉢羅華、鉢訥摩華、俱母陀華、奔拏利迦華等，遍覆其內。",
    "T03n0165_002:0396b11_5": "復有種種水鳥游戲其中，出妙音聲，謂高遠聲、悅意聲、美妙聲等。",
    "T03n0165_002:0396b12_6": "「彼池周匝復有種種華樹果樹，直生端立圓無缺減，如結鬘師取以妙線，妙巧安布盤結成鬘，華果樹林亦復如是。",
    "T03n0165_002:0396b15_7": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
    "T03n0165_002:0396b17_0": "又彼宮中，有青、黃、赤、白四種劫波衣樹，其樹所出四色妙衣，若彼天男及天女等思其衣者，纔起心時而自至手。",
    "T03n0165_002:0396b19_1": "又彼宮中，有其種種妙音樂樹，所謂簫、笛、琴、箜篌等、若彼天男及天女等思音樂者，纔起心時其樂自鳴。",
    "T03n0165_002:0396b21_2": "又彼宮中有其種種妙莊嚴樹，彼樹所出手釧足環，及身莊嚴妙好之具；若彼天男及天女等思莊嚴具者，纔起心時而自至手。",
    "T03n0165_002:0396b24_3": "又彼宮中有四種蘇陀味食，謂青、黃、赤、白，若彼天男及天女等思其食者，纔起心時而自至手。",
    "T03n0165_002:0396b26_4": "又有四種所飲之漿，謂末度漿、摩達網漿、迦譚末梨漿、播曩漿等。",
    "T03n0165_002:0396b28_5": "而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿，服飾莊嚴之具，天女軿隘擊鼓奏歌，爇眾名香，豐諸飲食。",
    "T03n0165_002:0396c02_6": "彼增長天王與諸眷屬嬉戲娛樂，隨自福力受斯勝果。",
    "T03n0165_002:0396c04_0": "「復次，須彌山西有大天王名曰廣目，所居宮城亦號廣目；其城縱廣正等二百五十由旬，周匝千由旬，內外嚴麗殊妙可觀；城有金牆，高半由旬；金城之上有四女牆，金、銀、瑠璃、頗胝迦作；復有重牆通往來道亦四寶作。",
    "T03n0165_002:0396c08_1": "其城中地殊妙莊嚴，有百一種綵繪為飾，地復柔軟如兜羅緜及如妙[疊*毛]，下足隨陷舉足隨起，有天曼陀羅華散布其地，深可膝量，香風時來吹去萎華更雨新者。",
    "T03n0165_002:0396c12_2": "城中街衢，長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
    "T03n0165_002:0396c14_3": "「街衢左右復有種種清淨池沼，金、銀、瑠璃、頗胝迦寶以布其底。",
    "T03n0165_002:0396c16_4": "池之四面有四梯陛，金、銀、瑠璃、頗胝迦作，底及層級亦四寶作。",
    "T03n0165_002:0396c17_5": "又池沼中有四寶臺，間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；清涼甘美水滿池中；優鉢羅華、鉢訥摩華、俱母陀華、奔拏利迦華等，遍覆其內；復有種種水鳥游戲池中，出妙音聲，謂高遠聲、悅意聲、美妙聲等。",
    "T03n0165_002:0396c24_6": "「彼池周匝復有種種華樹菓樹，直生端立圓無缺減，如結鬘師取以妙線，妙巧安布盤結成鬘，華菓樹林亦復如是。",
    "T03n0165_002:0396c27_7": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
    "T03n0165_002:0396c29_8": "又彼宮中，有青、黃、赤、白四種劫波衣樹，其樹所出四色妙衣，若彼天男及天女等思其衣者，纔起心時而自至手。",
    "T03n0165_002:0397a02_9": "又彼宮中，有其種種妙音樂樹，所謂簫、笛、琴、箜篌等，若彼天男及天女等思音樂者，纔起心時其樂自鳴。",
    "T03n0165_002:0397a05_0": "又彼宮中有其種種妙莊嚴樹，彼樹所出手釧足環，及身莊嚴妙好之具，若彼天男及天女等思莊嚴具者，纔起心時而自至手。",
    "T03n0165_002:0397a07_1": "又彼宮中有四色蘇陀味食，謂青、黃、赤、白，若彼天男及天女等思其食者，纔起心時而自至手。",
    "T03n0165_002:0397a10_0": "又有四種所飲之漿，謂末度漿、摩達網漿、迦譚末梨漿、播曩漿等；而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿服飾莊嚴之具。",
    "T03n0165_002:0397a13_1": "天女軿隘擊鼓奏歌，爇眾名香，豐諸飲食。",
    "T03n0165_002:0397a14_2": "彼廣目天王與諸眷屬嬉戲娛樂，隨自福力受斯勝果。",
    "T03n0165_002:0397a16_3": "「復次，須彌山北有大天王名曰多聞，所居宮城號阿拏迦嚩帝；其城縱廣正等二百五十由旬，周匝千由旬，內外嚴麗殊妙可觀。",
    "T03n0165_002:0397a18_4": "城有金牆，高半由旬；金城之上有四女牆，金、銀、瑠璃、頗胝迦作。",
    "T03n0165_002:0397a20_5": "復有重牆通往來道亦四寶作。",
    "T03n0165_002:0397a21_0": "其城中地殊妙莊嚴，有百一種綵繪為飾。",
    "T03n0165_002:0397a22_0": "地復柔軟如兜羅緜及如妙[疊*毛]，下足隨陷舉足隨起。",
    "T03n0165_002:0397a23_1": "有天曼陀羅華散布其地，深可膝量，香風時來吹去萎華更雨新者。",
    "T03n0165_002:0397a24_2": "城中街衢長二百五十由旬，闊二十五由旬，金沙布地，觸處遍灑旃檀香水，金繩交絡垂金鈴鐸以界道側。",
    "T03n0165_002:0397a27_3": "「街衢左右復有種種清淨池沼，金、銀、瑠璃、頗胝迦寶以布其底；池之四面有四梯陛，金、銀、瑠璃、頗胝迦作；底及層級亦四寶作。",
    "T03n0165_002:0397b01_4": "又池沼中有四寶臺，間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；清涼甘美水滿池中；優鉢羅華、鉢訥摩華、俱母陀華、奔拏利迦華等，遍覆其內；復有種種水鳥游戲池中，出妙音聲，謂高遠聲、悅意聲、美妙聲等。",
    "T03n0165_002:0397b08_5": "「彼池周匝，復有種種華樹菓樹，直生端立圓無缺減，如結鬘師取以妙線，妙巧安布盤結成鬘，華菓樹林亦復如是。",
    "T03n0165_002:0397b10_6": "彼樹復有種種飛鳥游止其上，出妙音聲，謂高遠聲、悅意聲、美妙聲等。",
    "T03n0165_002:0397b12_7": "又彼宮中有青、黃、赤、白四種劫波衣樹，其樹所出四色妙衣；若彼天男及天女等思其衣者，纔起心時而自至手。",
    "T03n0165_002:0397b15_0": "又彼宮中有其種種妙音樂樹，所謂簫、笛、琴、箜篌等；若彼天男及天女等思音樂者，纔起心時其樂自鳴。",
    "T03n0165_002:0397b17_1": "又彼宮中有其種種妙莊嚴樹，彼樹所出手釧足環及身莊嚴妙好之具；若彼天男及天女等思莊嚴具者，纔起心時而自至手。",
    "T03n0165_002:0397b20_2": "又彼宮中有四色蘇陀味食，謂青、黃、赤、白；若彼天男及天女等思其食者，纔起心時而自至手。",
    "T03n0165_002:0397b22_3": "又有四種所飲之漿，謂末度漿、摩達網漿、迦譚末梨漿、播曩漿等。",
    "T03n0165_002:0397b24_4": "而彼宮中有妙莊嚴殿堂樓閣，諸天女眾或處其中安隱而坐，或觀視游行，悉有種種乘輿服飾莊嚴之具。",
    "T03n0165_002:0397b26_5": "天女軿隘擊鼓奏歌，爇眾名香，豐諸飲食。",
    "T03n0165_002:0397b27_6": "彼多聞天王與諸眷屬嬉戲娛樂，隨自福力受斯勝果。",
    "T03n0165_002:0397b28_7": "如是又經六帝釋滅。",
    "T03n0165_002:0397c01_0": "「復次，持雙山側向者五百仙人棲止其間，遙見頂生王來。",
    "T03n0165_002:0397c02_1": "時醜面仙人忿恚而言：『彼鬪諍王又復來此。』",
    "T03n0165_002:0397c03_2": "即舉雙手掬水灑彼導翼兵眾，遮止前進。",
    "T03n0165_002:0397c04_3": "時主兵神謂仙眾言：『修淨行者若生忿恚，於一切處所作不成；今此頂生王是大仁王，非汝向者呪力能加。』",
    "T03n0165_002:0397c07_0": "「時頂生王漸至其所，問言：『何人遮止兵眾，不令前進。』",
    "T03n0165_002:0397c08_1": "主兵神答言：『仙眾遮止。』",
    "T03n0165_002:0397c08_2": "王言：『此諸仙眾於諸愛中何為最上。』",
    "T03n0165_002:0397c09_3": "主兵神答言：『仙尊所愛，辮髮為上。』",
    "T03n0165_002:0397c10_4": "王言：『今斷其髮，悉驅為我導翼之者。』",
    "T03n0165_002:0397c11_5": "王纔言已，時彼仙眾其髮自斷，自然各各手持弓矢，將侯前驅。",
    "T03n0165_002:0397c12_6": "時王女寶前白王言：『天子！",
    "T03n0165_002:0397c13_7": "此等仙眾是修行者，願王放捨。』",
    "T03n0165_002:0397c14_0": "王言：『隨意。』",
    "T03n0165_002:0397c14_1": "時諸仙眾以精進力故證五神通。",
    "T03n0165_002:0397c15_0": "「彼頂生王與自勝力兵眾，舉身空中，漸復前進。",
    "T03n0165_002:0397c16_1": "其須彌山出水入水各八萬由旬，四面各廣八萬由旬，周匝三十二萬由旬，下踞金所成地種種嚴麗，四寶所成。",
    "T03n0165_002:0397c18_2": "彼須彌山有四方面，東面頗胝迦所成，西面白銀，南面瑠璃，北面黃金。",
    "T03n0165_002:0397c20_3": "又山四角凡有四峯，彼東南峯，縱廣正等一百二十五由旬，周匝五百由旬，高四由旬半，瑠璃所成；金剛手夜叉神止住其中。",
    "T03n0165_002:0397c23_4": "西南峯，縱廣正等一百二十五由旬，周匝五百由旬，高四由旬半，頗胝迦所成；金剛手夜叉神止住其中。",
    "T03n0165_002:0397c25_5": "西北峯，縱廣正等一百二十五由旬，周匝五百由旬，高四由旬半，黃金所成；金剛手夜叉神止住其中。",
    "T03n0165_002:0397c27_6": "東北峯，縱廣正等一百二十五由旬，周匝五百由旬，高四由旬半；金剛手夜叉神止住其中。",
    "T03n0165_002:0398a01_0": "「又須彌山有四層級：其第一層，傍出一萬六千由旬，四寶所成；有堅首天，居止其中；去第二層高一萬由旬。",
    "T03n0165_002:0398a03_1": "其第二層，傍出八千由旬，四寶所成；有持鬘天，居止其中；去第三層高一萬由旬。",
    "T03n0165_002:0398a05_2": "其第三層，傍出四千由旬，四寶所成；有常憍天，居止其中；去第四層高一萬由旬。",
    "T03n0165_002:0398a07_3": "其第四層，傍出二千由旬，四寶所成；有四大王天，居止其中。",
    "T03n0165_002:0398a09_0": "佛說頂生王因緣經卷第二"
}