{
    "T06n0220_355:0825c08_0": "大般若波羅蜜多經卷第三百五",
    "T06n0220_355:0825c09_0": "十五",
    "T06n0220_355:0825c11_0": "三藏法師玄奘奉　詔譯",
    "T06n0220_355:0825c12_0": "初分多問不二品第六十一之五",
    "T06n0220_355:0825c13_0": "「善現！",
    "T06n0220_355:0825c13_1": "菩薩摩訶薩行深般若波羅蜜多時，不觀布施波羅蜜多若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀淨戒、安忍、精進、靜慮、般若波羅蜜多若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0825c19_2": "「善現！",
    "T06n0220_355:0825c19_3": "菩薩摩訶薩行深般若波羅蜜多時，不觀內空若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0825c28_0": "「善現！",
    "T06n0220_355:0825c28_1": "菩薩摩訶薩行深般若波羅蜜多時，不觀真如若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀法界、法性、不虛妄性、不變異性、平等性、離生性、法定、法住、實際、虛空界、不思議界若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826a06_2": "「善現！",
    "T06n0220_355:0826a06_3": "菩薩摩訶薩行深般若波羅蜜多時，不觀苦聖諦若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀集、滅、道聖諦若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826a11_4": "「善現！",
    "T06n0220_355:0826a11_5": "菩薩摩訶薩行深般若波羅蜜多時，不觀四靜慮若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀四無量、四無色定若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826a17_6": "「善現！",
    "T06n0220_355:0826a17_7": "菩薩摩訶薩行深般若波羅蜜多時，不觀八解脫若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀八勝處、九次第定、十遍處若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826a23_8": "「善現！",
    "T06n0220_355:0826a23_9": "菩薩摩訶薩行深般若波羅蜜多時，不觀四念住若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀四正斷、四神足、五根、五力、七等覺支、八聖道支若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826b01_10": "「善現！",
    "T06n0220_355:0826b01_11": "菩薩摩訶薩行深般若波羅蜜多時，不觀空解脫門若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀無相、無願解脫門若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826b08_0": "「善現！",
    "T06n0220_355:0826b08_1": "菩薩摩訶薩行深般若波羅蜜多時，不觀五眼若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀六神通若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826b13_2": "「善現！",
    "T06n0220_355:0826b13_3": "菩薩摩訶薩行深般若波羅蜜多時，不觀佛十力若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀四無所畏、四無礙解、大慈、大悲、大喜、大捨、十八佛不共法若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826b20_4": "「善現！",
    "T06n0220_355:0826b20_5": "菩薩摩訶薩行深般若波羅蜜多時，不觀無忘失法若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀恒住捨性若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826b25_6": "「善現！",
    "T06n0220_355:0826b25_7": "菩薩摩訶薩行深般若波羅蜜多時，不觀一切智若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀道相智、一切相智若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826c02_8": "「善現！",
    "T06n0220_355:0826c02_9": "菩薩摩訶薩行深般若波羅蜜多時，不觀一切陀羅尼門若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀一切三摩地門若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826c09_0": "「善現！",
    "T06n0220_355:0826c09_1": "菩薩摩訶薩行深般若波羅蜜多時，不觀預流果若常若無常、若樂若苦、若我若無我、若淨若不淨、若寂靜若不寂靜、若遠離若不遠離，亦不觀一來、不還、阿羅漢果若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826c14_2": "「善現！",
    "T06n0220_355:0826c14_3": "菩薩摩訶薩行深般若波羅蜜多時，不觀獨覺菩提若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826c18_0": "「善現！",
    "T06n0220_355:0826c18_1": "菩薩摩訶薩行深般若波羅蜜多時，不觀一切菩薩摩訶薩行若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826c21_2": "「善現！",
    "T06n0220_355:0826c21_3": "菩薩摩訶薩行深般若波羅蜜多時，不觀諸佛無上正等菩提若常若無常、若樂若苦、若我若無我、若淨若不淨、若寂靜若不寂靜、若遠離若不遠離。",
    "T06n0220_355:0826c24_4": "「善現！",
    "T06n0220_355:0826c25_5": "是菩薩摩訶薩於如是一切法不觀察故，便能引發般若波羅蜜多，亦能引發靜慮、精進、安忍、淨戒、布施波羅蜜多。",
    "T06n0220_355:0826c27_6": "「善現！",
    "T06n0220_355:0826c27_7": "是菩薩摩訶薩於如是一切法不觀察故，便能安住內空，亦能安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
    "T06n0220_355:0827a03_8": "「善現！",
    "T06n0220_355:0827a03_9": "是菩薩摩訶薩於如是一切法不觀察故，便能安住真如，亦能安住法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_355:0827a07_0": "「善現！",
    "T06n0220_355:0827a07_1": "是菩薩摩訶薩於如是一切法不觀察故，便能安住苦聖諦，亦能安住集、滅、道聖諦。",
    "T06n0220_355:0827a09_0": "「善現！",
    "T06n0220_355:0827a09_1": "是菩薩摩訶薩於如是一切法不觀察故，便能引發四靜慮，亦能引發四無量、四無色定。",
    "T06n0220_355:0827a11_2": "「善現！",
    "T06n0220_355:0827a11_3": "是菩薩摩訶薩於如是一切法不觀察故，便能引發八解脫，亦能引發八勝處、九次第定、十遍處。",
    "T06n0220_355:0827a13_4": "「善現！",
    "T06n0220_355:0827a13_5": "是菩薩摩訶薩於如是一切法不觀察故，便能引發四念住，亦能引發四正斷、四神足、五根、五力、七等覺支、八聖道支。",
    "T06n0220_355:0827a16_6": "「善現！",
    "T06n0220_355:0827a16_7": "是菩薩摩訶薩於如是一切法不觀察故，便能引發空解脫門，亦能引發無相、無願解脫門。",
    "T06n0220_355:0827a18_8": "「善現！",
    "T06n0220_355:0827a18_9": "是菩薩摩訶薩於如是一切法不觀察故，便能引發五眼，亦能引發六神通。",
    "T06n0220_355:0827a20_10": "「善現！",
    "T06n0220_355:0827a20_11": "是菩薩摩訶薩於如是一切法不觀察故，便能引發佛十力，亦能引發四無所畏、四無礙解、大慈、大悲、大喜、大捨、十八佛不共法。",
    "T06n0220_355:0827a23_12": "「善現！",
    "T06n0220_355:0827a23_13": "是菩薩摩訶薩於如是一切法不觀察故，便能引發無忘失法，亦能引發恒住捨性。",
    "T06n0220_355:0827a25_14": "「善現！",
    "T06n0220_355:0827a25_15": "是菩薩摩訶薩於如是一切法不觀察故，便能引發一切陀羅尼門，亦能引發一切三摩地門。",
    "T06n0220_355:0827a27_16": "「善現！",
    "T06n0220_355:0827a27_17": "是菩薩摩訶薩於如是一切法不觀察故，便能引發一切智，亦能引發道相智、一切相智。",
    "T06n0220_355:0827a29_18": "「何以故？",
    "T06n0220_355:0827a29_19": "善現！",
    "T06n0220_355:0827a29_20": "若菩薩摩訶薩行深般若波羅蜜多時，於諸法中有所觀察若常若無常、若樂若苦、若我若無我、若淨若不淨、若寂靜若不寂靜、若遠離若不遠離，則不能隨意引發安住殊勝功德。",
    "T06n0220_355:0827b05_0": "「復次，善現！",
    "T06n0220_355:0827b05_1": "若菩薩摩訶薩行深般若波羅蜜多，則為行靜慮波羅蜜多，亦為行精進、安忍、淨戒、布施波羅蜜多。",
    "T06n0220_355:0827b07_2": "「善現！",
    "T06n0220_355:0827b07_3": "若菩薩摩訶薩行深般若波羅蜜多，則為行內空，亦為行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
    "T06n0220_355:0827b12_4": "「善現！",
    "T06n0220_355:0827b12_5": "若菩薩摩訶薩行深般若波羅蜜多，則為行真如，亦為行法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_355:0827b15_6": "「善現！",
    "T06n0220_355:0827b15_7": "若菩薩摩訶薩行深般若波羅蜜多，則為行苦聖諦，亦為行集、滅、道聖諦。",
    "T06n0220_355:0827b17_8": "「善現！",
    "T06n0220_355:0827b17_9": "若菩薩摩訶薩行深般若波羅蜜多，則為行四靜慮，亦為行四無量、四無色定。",
    "T06n0220_355:0827b18_10": "「善現！",
    "T06n0220_355:0827b19_11": "若菩薩摩訶薩行深般若波羅蜜多，則為行八解脫，亦為行八勝處、九次第定、十遍處。",
    "T06n0220_355:0827b21_0": "「善現！",
    "T06n0220_355:0827b21_1": "若菩薩摩訶薩行深般若波羅蜜多，則為行四念住，亦為行四正斷、四神足、五根、五力、七等覺支、八聖道支。",
    "T06n0220_355:0827b23_2": "「善現！",
    "T06n0220_355:0827b23_3": "若菩薩摩訶薩行深般若波羅蜜多，則為行空解脫門，亦為行無相、無願解脫門。",
    "T06n0220_355:0827b25_4": "「善現！",
    "T06n0220_355:0827b25_5": "若菩薩摩訶薩行深般若波羅蜜多，則為行五眼，亦為行六神通。",
    "T06n0220_355:0827b27_6": "「善現！",
    "T06n0220_355:0827b27_7": "若菩薩摩訶薩行深般若波羅蜜多，則為行佛十力，亦為行四無所畏、四無礙解、大慈、大悲、大喜、大捨、十八佛不共法。",
    "T06n0220_355:0827b29_8": "「善現！",
    "T06n0220_355:0827b29_9": "若菩薩摩訶薩行深般若波羅蜜多，則為行無忘失法，亦為行恒住捨性。",
    "T06n0220_355:0827c02_10": "「善現！",
    "T06n0220_355:0827c02_11": "若菩薩摩訶薩行深般若波羅蜜多，則為行一切陀羅尼門，亦為行一切三摩地門。",
    "T06n0220_355:0827c04_12": "「善現！",
    "T06n0220_355:0827c04_13": "若菩薩摩訶薩行深般若波羅蜜多，則為行一切智，亦為行道相智、一切相智。",
    "T06n0220_355:0827c07_0": "「復次，善現！",
    "T06n0220_355:0827c07_1": "甚深般若波羅蜜多隨所行處，所有一切波羅蜜多及餘一切菩提分法皆悉隨從。",
    "T06n0220_355:0827c09_2": "甚深般若波羅蜜多隨所至處，所有一切波羅蜜多及餘一切菩提分法皆悉隨至。",
    "T06n0220_355:0827c10_3": "善現！",
    "T06n0220_355:0827c11_4": "如轉輪聖王有四支勇軍，隨彼輪王所行之處，是四勇軍皆悉隨從，隨彼輪王所至之處，是四勇軍皆悉隨至。",
    "T06n0220_355:0827c13_5": "甚深般若波羅蜜多亦復如是，隨有所行及有所至，所有一切波羅蜜多及餘一切菩提分法皆悉隨逐，究竟至於一切智智。",
    "T06n0220_355:0827c16_6": "善現！",
    "T06n0220_355:0827c16_7": "如善御者駕駟馬車，令避險路行於正道，隨本意欲能往所至。",
    "T06n0220_355:0827c17_8": "甚深般若波羅蜜多亦復如是，善御一切波羅蜜多及餘一切菩提分法，令避生死涅槃險路，行於自利利他正道，至本所求一切智智。」",
    "T06n0220_355:0827c21_0": "時，具壽善現白佛言：「世尊！",
    "T06n0220_355:0827c21_1": "菩薩摩訶薩云何為道？",
    "T06n0220_355:0827c22_2": "云何非道？」",
    "T06n0220_355:0827c22_3": "佛言：「善現！",
    "T06n0220_355:0827c22_4": "諸異生道非諸菩薩摩訶薩道，諸聲聞道非諸菩薩摩訶薩道，諸獨覺道非諸菩薩摩訶薩道。",
    "T06n0220_355:0827c24_5": "自利利他道是諸菩薩摩訶薩道，一切智智道是諸菩薩摩訶薩道，不住生死及涅槃道是諸菩薩摩訶薩道。",
    "T06n0220_355:0827c27_6": "善現！",
    "T06n0220_355:0827c27_7": "是為菩薩摩訶薩道及非道。」",
    "T06n0220_355:0827c27_8": "具壽善現復白佛言：「世尊！",
    "T06n0220_355:0827c28_9": "甚深般若波羅蜜多出現世間能為大事，所謂示現諸菩薩摩訶薩道、非道相，令諸菩薩摩訶薩知是道、是非道，速能證得一切智智。」",
    "T06n0220_355:0828a02_10": "佛言：「善現！",
    "T06n0220_355:0828a02_11": "如是！",
    "T06n0220_355:0828a02_12": "如是！",
    "T06n0220_355:0828a03_0": "如汝所說。",
    "T06n0220_355:0828a03_1": "甚深般若波羅蜜多出現世間能為大事，所謂示現諸菩薩摩訶薩道、非道相，令諸菩薩摩訶薩知是道、是非道，速能證得一切智智。",
    "T06n0220_355:0828a06_2": "「復次，善現！",
    "T06n0220_355:0828a06_3": "甚深般若波羅蜜多出現世間能為大事，所謂度脫無量無數無邊有情，皆令獲得利益安樂。",
    "T06n0220_355:0828a09_0": "「善現！",
    "T06n0220_355:0828a09_1": "甚深般若波羅蜜多，雖作無邊利樂他事，而於此事無所取著。",
    "T06n0220_355:0828a10_2": "「善現！",
    "T06n0220_355:0828a10_3": "甚深般若波羅蜜多，雖能示現色所作事，而於此事無所取著；雖能示現受、想、行、識所作事，而於此事無所取著。",
    "T06n0220_355:0828a13_4": "「善現！",
    "T06n0220_355:0828a13_5": "甚深般若波羅蜜多，雖能示現眼處所作事，而於此事無所取著；雖能示現耳、鼻、舌、身、意處所作事，而於此事無所取著。",
    "T06n0220_355:0828a16_0": "「善現！",
    "T06n0220_355:0828a16_1": "甚深般若波羅蜜多，雖能示現色處所作事，而於此事無所取著；雖能示現聲、香、味、觸、法處所作事，而於此事無所取著。",
    "T06n0220_355:0828a18_2": "「善現！",
    "T06n0220_355:0828a18_3": "甚深般若波羅蜜多，雖能示現眼界所作事，而於此事無所取著；雖能示現耳、鼻、舌、身、意界所作事，而於此事無所取著。",
    "T06n0220_355:0828a21_4": "「善現！",
    "T06n0220_355:0828a21_5": "甚深般若波羅蜜多，雖能示現色界所作事，而於此事無所取著；雖能示現聲、香、味、觸、法界所作事，而於此事無所取著。",
    "T06n0220_355:0828a24_6": "「善現！",
    "T06n0220_355:0828a24_7": "甚深般若波羅蜜多，雖能示現眼識界所作事，而於此事無所取著；雖能示現耳、鼻、舌、身、意識界所作事，而於此事無所取著。",
    "T06n0220_355:0828a27_8": "「善現！",
    "T06n0220_355:0828a27_9": "甚深般若波羅蜜多，雖能示現眼觸所作事，而於此事無所取著；雖能示現耳、鼻、舌、身、意觸所作事，而於此事無所取著。",
    "T06n0220_355:0828b01_10": "「善現！",
    "T06n0220_355:0828b01_11": "甚深般若波羅蜜多，雖能示現眼觸為緣所生諸受所作事，而於此事無所取著；雖能示現耳、鼻、舌、身、意觸為緣所生諸受所作事，而於此事無所取著。",
    "T06n0220_355:0828b04_12": "「善現！",
    "T06n0220_355:0828b04_13": "甚深般若波羅蜜多，雖能示現地界所作事，而於此事無所取著；雖能示現水、火、風、空、識界所作事，而於此事無所取著。",
    "T06n0220_355:0828b07_14": "「善現！",
    "T06n0220_355:0828b07_15": "甚深般若波羅蜜多，雖能示現無明所作事，而於此事無所取著；雖能示現行、識、名色、六處、觸、受、愛、取、有、生、老死愁歎苦憂惱所作事，而於此事無所取著。",
    "T06n0220_355:0828b11_0": "「善現！",
    "T06n0220_355:0828b11_1": "甚深般若波羅蜜多，雖能示現布施波羅蜜多所作事，而於此事無所取著；雖能示現淨戒、安忍、精進、靜慮、般若波羅蜜多所作事，而於此事無所取著。",
    "T06n0220_355:0828b14_2": "「善現！",
    "T06n0220_355:0828b14_3": "甚深般若波羅蜜多，雖能示現內空所作事，而於此事無所取著；雖能示現外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空所作事，而於此事無所取著。",
    "T06n0220_355:0828b20_4": "「善現！",
    "T06n0220_355:0828b20_5": "甚深般若波羅蜜多，雖能示現真如所作事，而於此事無所取著；雖能示現法界、法性、不虛妄性、不變異性、平等性、離生性、法定、法住、實際、虛空界、不思議界所作事，而於此事無所取著。",
    "T06n0220_355:0828b24_6": "「善現！",
    "T06n0220_355:0828b24_7": "甚深般若波羅蜜多，雖能示現苦聖諦所作事，而於此事無所取著；雖能示現集、滅、道聖諦所作事，而於此事無所取著。",
    "T06n0220_355:0828b27_8": "「善現！",
    "T06n0220_355:0828b27_9": "甚深般若波羅蜜多，雖能示現四靜慮所作事，而於此事無所取著；雖能示現四無量、四無色定所作事，而於此事無所取著。",
    "T06n0220_355:0828c01_10": "「善現！",
    "T06n0220_355:0828c01_11": "甚深般若波羅蜜多，雖能示現八解脫所作事，而於此事無所取著；雖能示現八勝處、九次第定、十遍處所作事，而於此事無所取著。",
    "T06n0220_355:0828c04_12": "「善現！",
    "T06n0220_355:0828c04_13": "甚深般若波羅蜜多，雖能示現四念住所作事，而於此事無所取著；雖能示現四正斷、四神足、五根、五力、七等覺支、八聖道支所作事，而於此事無所取著。",
    "T06n0220_355:0828c08_0": "「善現！",
    "T06n0220_355:0828c08_1": "甚深般若波羅蜜多，雖能示現空解脫門所作事，而於此事無所取著；雖能示現無相、無願解脫門所作事，而於此事無所取著。",
    "T06n0220_355:0828c11_0": "「善現！",
    "T06n0220_355:0828c11_1": "甚深般若波羅蜜多，雖能示現五眼所作事，而於此事無所取著；雖能示現六神通所作事，而於此事無所取著。",
    "T06n0220_355:0828c13_2": "「善現！",
    "T06n0220_355:0828c13_3": "甚深般若波羅蜜多，雖能示現佛十力所作事，而於此事無所取著；雖能示現四無所畏、四無礙解、大慈、大悲、大喜、大捨、十八佛不共法所作事，而於此事無所取著。",
    "T06n0220_355:0828c17_4": "「善現！",
    "T06n0220_355:0828c17_5": "甚深般若波羅蜜多，雖能示現無忘失法所作事，而於此事無所取著；雖能示現恒住捨性所作事，而於此事無所取著。",
    "T06n0220_355:0828c20_6": "「善現！",
    "T06n0220_355:0828c20_7": "甚深般若波羅蜜多，雖能示現一切智所作事，而於此事無所取著；雖能示現道相智、一切相智所作事，而於此事無所取著。",
    "T06n0220_355:0828c23_8": "「善現！",
    "T06n0220_355:0828c23_9": "甚深般若波羅蜜多，雖能示現一切陀羅尼門所作事，而於此事無所取著；雖能示現一切三摩地門所作事，而於此事無所取著。",
    "T06n0220_355:0828c26_10": "「善現！",
    "T06n0220_355:0828c26_11": "甚深般若波羅蜜多，雖能示現預流果所作事，而於此事無所取著；雖能示現一來、不還、阿羅漢果所作事，而於此事無所取著。",
    "T06n0220_355:0828c29_12": "「善現！",
    "T06n0220_355:0828c29_13": "甚深般若波羅蜜多，雖能示現獨覺菩提所作事，而於此事無所取著。",
    "T06n0220_355:0829a01_14": "「善現！",
    "T06n0220_355:0829a02_15": "甚深般若波羅蜜多，雖能示現一切菩薩摩訶薩行所作事，而於此事無所取著。",
    "T06n0220_355:0829a03_16": "「善現！",
    "T06n0220_355:0829a04_0": "甚深般若波羅蜜多，雖能示現諸佛無上正等菩提所作事，而於此事無所取著。",
    "T06n0220_355:0829a05_1": "「善現！",
    "T06n0220_355:0829a05_2": "甚深般若波羅蜜多，引導菩薩摩訶薩令趣無上正等菩提，於其中間定不退轉。",
    "T06n0220_355:0829a07_3": "「善現！",
    "T06n0220_355:0829a07_4": "甚深般若波羅蜜多，雖令菩薩摩訶薩遠離聲聞、獨覺等地，親近無上正等菩提，而於諸法無起無滅，以法住性為定量故。」",
    "T06n0220_355:0829a11_0": "爾時，具壽善現白佛言：「世尊！",
    "T06n0220_355:0829a11_1": "若甚深般若波羅蜜多，於一切法無起無滅，云何菩薩摩訶薩行深般若波羅蜜多時，應修布施波羅蜜多？",
    "T06n0220_355:0829a14_2": "云何菩薩摩訶薩行深般若波羅蜜多時，應修淨戒波羅蜜多？",
    "T06n0220_355:0829a15_3": "云何菩薩摩訶薩行深般若波羅蜜多時，應修安忍波羅蜜多？",
    "T06n0220_355:0829a16_4": "云何菩薩摩訶薩行深般若波羅蜜多時，應修精進波羅蜜多？",
    "T06n0220_355:0829a18_5": "云何菩薩摩訶薩行深般若波羅蜜多時，應修靜慮波羅蜜多？",
    "T06n0220_355:0829a19_6": "云何菩薩摩訶薩行深般若波羅蜜多時，應修般若波羅蜜多？」",
    "T06n0220_355:0829a21_7": "佛言：「善現！",
    "T06n0220_355:0829a21_8": "菩薩摩訶薩行深般若波羅蜜多時，應緣一切智智為諸有情而修布施波羅蜜多。",
    "T06n0220_355:0829a23_9": "菩薩摩訶薩行深般若波羅蜜多時，應緣一切智智為諸有情而修淨戒波羅蜜多。",
    "T06n0220_355:0829a25_10": "菩薩摩訶薩行深般若波羅蜜多時，應緣一切智智為諸有情而修安忍波羅蜜多。",
    "T06n0220_355:0829a27_0": "菩薩摩訶薩行深般若波羅蜜多時，應緣一切智智為諸有情而修精進波羅蜜多。",
    "T06n0220_355:0829a28_1": "菩薩摩訶薩行深般若波羅蜜多時，應緣一切智智為諸有情而修靜慮波羅蜜多。",
    "T06n0220_355:0829b01_2": "菩薩摩訶薩行深般若波羅蜜多時，應緣一切智智為諸有情而修般若波羅蜜多。",
    "T06n0220_355:0829b03_3": "「善現！",
    "T06n0220_355:0829b03_4": "是菩薩摩訶薩持此善根，與諸有情平等共有迴向無上正等菩提，於迴向時遠離三心，謂誰迴向？",
    "T06n0220_355:0829b06_0": "用何迴向？",
    "T06n0220_355:0829b06_1": "迴向何處？",
    "T06n0220_355:0829b06_2": "善現！",
    "T06n0220_355:0829b06_3": "是菩薩摩訶薩持此善根，如是迴向所求無上正等菩提，則修六種波羅蜜多速得圓滿，亦修菩薩慈、悲、喜、捨速得圓滿，由此疾得一切智智，乃至安坐妙菩提座，常不遠離如是六種波羅蜜多。",
    "T06n0220_355:0829b10_4": "「善現！",
    "T06n0220_355:0829b11_5": "若菩薩摩訶薩不離六種波羅蜜多，則不遠離一切智智。",
    "T06n0220_355:0829b12_6": "是故，善現！",
    "T06n0220_355:0829b12_7": "若菩薩摩訶薩欲得速證所求無上正等菩提，當勤精進修學六種波羅蜜多！",
    "T06n0220_355:0829b14_8": "當勤精進修行六種波羅蜜多！",
    "T06n0220_355:0829b15_9": "「善現！",
    "T06n0220_355:0829b15_10": "若菩薩摩訶薩常勤精進修學修行如是六種波羅蜜多，一切善根速得圓滿，疾證無上正等菩提。",
    "T06n0220_355:0829b17_11": "是故，善現！",
    "T06n0220_355:0829b17_12": "諸菩薩摩訶薩應與六種波羅蜜多常共相應，勿相捨離。」",
    "T06n0220_355:0829b19_0": "爾時，具壽善現白佛言：「世尊！",
    "T06n0220_355:0829b19_1": "云何菩薩摩訶薩能與六種波羅蜜多常共相應，不相捨離？」",
    "T06n0220_355:0829b20_2": "佛言：「善現！",
    "T06n0220_355:0829b21_3": "若菩薩摩訶薩如實觀色非相應非不相應，如實觀受、想、行、識非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829b24_4": "「善現！",
    "T06n0220_355:0829b24_5": "若菩薩摩訶薩如實觀眼處非相應非不相應，如實觀耳、鼻、舌、身、意處非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829b27_6": "「善現！",
    "T06n0220_355:0829b27_7": "若菩薩摩訶薩如實觀色處非相應非不相應，如實觀聲、香、味、觸、法處非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c02_8": "「善現！",
    "T06n0220_355:0829c02_9": "若菩薩摩訶薩如實觀眼界非相應非不相應，如實觀耳、鼻、舌、身、意界非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c05_10": "「善現！",
    "T06n0220_355:0829c05_11": "若菩薩摩訶薩如實觀色界非相應非不相應，如實觀聲、香、味、觸、法界非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c08_12": "「善現！",
    "T06n0220_355:0829c09_0": "若菩薩摩訶薩如實觀眼識界非相應非不相應，如實觀耳、鼻、舌、身、意識界非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c12_1": "「善現！",
    "T06n0220_355:0829c12_2": "若菩薩摩訶薩如實觀眼觸非相應非不相應，如實觀耳、鼻、舌、身、意觸非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c15_3": "「善現！",
    "T06n0220_355:0829c15_4": "若菩薩摩訶薩如實觀眼觸為緣所生諸受非相應非不相應，如實觀耳、鼻、舌、身、意觸為緣所生諸受非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c19_5": "「善現！",
    "T06n0220_355:0829c19_6": "若菩薩摩訶薩如實觀地界非相應非不相應，如實觀水、火、風、空、識界非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c23_7": "「善現！",
    "T06n0220_355:0829c23_8": "若菩薩摩訶薩如實觀無明非相應非不相應，如實觀行、識、名色、六處、觸、受、愛、取、有、生、老死愁歎苦憂惱非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0829c28_0": "「善現！",
    "T06n0220_355:0829c28_1": "若菩薩摩訶薩如實觀布施波羅蜜多非相應非不相應，如實觀淨戒、安忍、精進、靜慮、般若波羅蜜多非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830a03_2": "「善現！",
    "T06n0220_355:0830a03_3": "若菩薩摩訶薩如實觀內空非相應非不相應，如實觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830a09_4": "「善現！",
    "T06n0220_355:0830a09_5": "若菩薩摩訶薩如實觀真如非相應非不相應，如實觀法界、法性、不虛妄性、不變異性、平等性、離生性、法定、法住、實際、虛空界、不思議界非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830a14_6": "「善現！",
    "T06n0220_355:0830a14_7": "若菩薩摩訶薩如實觀苦聖諦非相應非不相應，如實觀集、滅、道聖諦非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830a17_8": "「善現！",
    "T06n0220_355:0830a17_9": "若菩薩摩訶薩如實觀四靜慮非相應非不相應，如實觀四無量、四無色定非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830a21_10": "「善現！",
    "T06n0220_355:0830a21_11": "若菩薩摩訶薩如實觀八解脫非相應非不相應，如實觀八勝處、九次第定、十遍處非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830a24_12": "「善現！",
    "T06n0220_355:0830a24_13": "若菩薩摩訶薩如實觀四念住非相應非不相應，如實觀四正斷、四神足、五根、五力、七等覺支、八聖道支非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830a28_14": "「善現！",
    "T06n0220_355:0830a29_0": "若菩薩摩訶薩如實觀空解脫門非相應非不相應，如實觀無相、無願解脫門非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b03_1": "「善現！",
    "T06n0220_355:0830b03_2": "若菩薩摩訶薩如實觀五眼非相應非不相應，如實觀六神通非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b06_3": "「善現！",
    "T06n0220_355:0830b06_4": "若菩薩摩訶薩如實觀佛十力非相應非不相應，如實觀四無所畏、四無礙解、大慈、大悲、大喜、大捨、十八佛不共法非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b10_5": "「善現！",
    "T06n0220_355:0830b10_6": "若菩薩摩訶薩如實觀無忘失法非相應非不相應，如實觀恒住捨性非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b14_7": "「善現！",
    "T06n0220_355:0830b14_8": "若菩薩摩訶薩如實觀一切智非相應非不相應，如實觀道相智、一切相智非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b17_9": "「善現！",
    "T06n0220_355:0830b17_10": "若菩薩摩訶薩如實觀一切陀羅尼門非相應非不相應，如實觀一切三摩地門非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b21_11": "「善現！",
    "T06n0220_355:0830b21_12": "若菩薩摩訶薩如實觀預流果非相應非不相應，如實觀一來、不還、阿羅漢果非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b24_13": "「善現！",
    "T06n0220_355:0830b24_14": "若菩薩摩訶薩如實觀獨覺菩提非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830b27_15": "「善現！",
    "T06n0220_355:0830b27_16": "若菩薩摩訶薩如實觀一切菩薩摩訶薩行非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830c01_17": "「善現！",
    "T06n0220_355:0830c01_18": "若菩薩摩訶薩如實觀諸佛無上正等菩提非相應非不相應，是菩薩摩訶薩能與六種波羅蜜多常共相應，不相捨離。",
    "T06n0220_355:0830c04_0": "「復次，善現！",
    "T06n0220_355:0830c04_1": "若菩薩摩訶薩恒作是念：『我不應住色，亦不應住受、想、行、識。",
    "T06n0220_355:0830c05_2": "何以故？",
    "T06n0220_355:0830c05_3": "色非能住、非所住，受、想、行、識亦非能住、非所住故。』",
    "T06n0220_355:0830c06_4": "善現！",
    "T06n0220_355:0830c07_0": "是菩薩摩訶薩能與六種波羅蜜多常共相應，不相捨離。",
    "T06n0220_355:0830c08_1": "「善現！",
    "T06n0220_355:0830c08_2": "若菩薩摩訶薩恒作是念：『我不應住眼處，亦不應住耳、鼻、舌、身、意處。",
    "T06n0220_355:0830c09_3": "何以故？",
    "T06n0220_355:0830c10_4": "眼處非能住、非所住，耳、鼻、舌、身、意處亦非能住、非所住故。』",
    "T06n0220_355:0830c11_5": "善現！",
    "T06n0220_355:0830c11_6": "是菩薩摩訶薩能與六種波羅蜜多常共相應，不相捨離。",
    "T06n0220_355:0830c12_7": "「善現！",
    "T06n0220_355:0830c12_8": "若菩薩摩訶薩恒作是念：『我不應住色處，亦不應住聲、香、味、觸、法處。",
    "T06n0220_355:0830c14_9": "何以故？",
    "T06n0220_355:0830c14_10": "色處非能住、非所住，聲、香、味、觸、法處亦非能住、非所住故。』",
    "T06n0220_355:0830c15_11": "善現！",
    "T06n0220_355:0830c16_0": "是菩薩摩訶薩能與六種波羅蜜多常共相應，不相捨離。",
    "T06n0220_355:0830c18_0": "大般若波羅蜜多經卷第三百五十五"
}