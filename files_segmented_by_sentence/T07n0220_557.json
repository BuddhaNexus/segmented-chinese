{
    "T07n0220_557:0872a17_0": "大般若波羅蜜多經卷第五百五",
    "T07n0220_557:0872a18_0": "十七",
    "T07n0220_557:0872a20_0": "三藏法師玄奘奉　詔譯",
    "T07n0220_557:0872a21_0": "第五分窣堵波品第三",
    "T07n0220_557:0872a22_0": "爾時，眾中天帝釋等，欲界諸天大梵王等，色界諸天及餘神仙，歡喜踊躍，同時三返高聲唱言：「奇哉！",
    "T07n0220_557:0872a24_1": "奇哉！",
    "T07n0220_557:0872a24_2": "法性深妙。",
    "T07n0220_557:0872a24_3": "如來出世以神通力加善現等宣說開示，若諸菩薩不離般若波羅蜜多，我等於彼恭敬供養如佛世尊。」",
    "T07n0220_557:0872a26_4": "爾時，佛告諸天等言：「如是！",
    "T07n0220_557:0872a27_5": "如是！",
    "T07n0220_557:0872a27_6": "若諸菩薩不離般若波羅蜜多，汝諸天等皆應供養如佛世尊。",
    "T07n0220_557:0872a29_7": "「天等當知！",
    "T07n0220_557:0872a29_8": "我於往昔然燈佛時，蓮花王都四衢道首見然燈佛，獻五莖花，布髮掩泥聞正法要，不離般若波羅蜜多。",
    "T07n0220_557:0872b02_9": "時，彼如來與我受記：『汝於來世過無數劫，當成如來，號為能寂，宣說般若波羅蜜多與諸有情作大饒益。』」",
    "T07n0220_557:0872b05_10": "時，諸天等俱白佛言：「甚奇！",
    "T07n0220_557:0872b05_11": "世尊！",
    "T07n0220_557:0872b05_12": "希有！",
    "T07n0220_557:0872b05_13": "善逝！",
    "T07n0220_557:0872b06_0": "如是般若波羅蜜多具大威神，令諸菩薩速能引攝一切智智。」",
    "T07n0220_557:0872b07_1": "爾時，世尊知諸天等四眾雲集同為明證，即便顧命天帝釋言：「憍尸迦！",
    "T07n0220_557:0872b09_0": "若善男子、善女人等能於般若波羅蜜多，至心聽聞、受持、讀誦、精勤修學、如理思惟，或復為他書寫、解說，魔及眷屬、人非人等伺求其短終不能得，災橫疾疫皆不能害。",
    "T07n0220_557:0872b12_1": "若諸天子已發無上正等覺心，未善聽聞、受持、讀誦甚深般若波羅蜜多，皆應來至是善男子、善女人所，至心聽聞、受持、讀誦，令極通利轉為他說。",
    "T07n0220_557:0872b16_2": "「復次，憍尸迦！",
    "T07n0220_557:0872b16_3": "若善男子、善女人等能於般若波羅蜜多，至心聽聞、受持、讀誦、精勤修學、如理思惟，或復為他書寫、解說，若在空宅、曠野、險道及危難處，諸天善神常來擁護令無驚恐。」",
    "T07n0220_557:0872b20_4": "時，四天王及天帝釋、梵天王等，合掌恭敬俱白佛言：「若善男子、善女人等能於般若波羅蜜多，至心聽聞、受持、讀誦、精勤修學、如理思惟，或復為他書寫、解說，我等眷屬常隨守護，不令一切災橫侵惱。」",
    "T07n0220_557:0872b24_5": "時，天帝釋復白佛言：「甚奇！",
    "T07n0220_557:0872b25_6": "世尊！",
    "T07n0220_557:0872b25_7": "希有！",
    "T07n0220_557:0872b25_8": "善逝！",
    "T07n0220_557:0872b25_9": "是善男子、善女人等奉事般若波羅蜜多，攝受如是現法功德。",
    "T07n0220_557:0872b27_10": "世尊！",
    "T07n0220_557:0872b27_11": "若善男子、善女人等攝受般若波羅蜜多，則具攝受布施、淨戒、安忍、精進、靜慮、般若波羅蜜多。」",
    "T07n0220_557:0872b29_12": "爾時，佛告天帝釋言：「如是！",
    "T07n0220_557:0872b29_13": "如是！",
    "T07n0220_557:0872c01_14": "如汝所說。",
    "T07n0220_557:0872c01_15": "「復次，憍尸迦！",
    "T07n0220_557:0872c01_16": "若善男子、善女人等能於般若波羅蜜多，至心聽聞、受持、讀誦、精勤修學、如理思惟，或復為他書寫、解說，所獲功德，汝應諦聽，極善作意！",
    "T07n0220_557:0872c04_17": "當為汝說。」",
    "T07n0220_557:0872c04_18": "天帝釋言：「唯然！",
    "T07n0220_557:0872c05_19": "願說！",
    "T07n0220_557:0872c05_20": "我等樂聞。」",
    "T07n0220_557:0872c05_21": "佛言：「憍尸迦！",
    "T07n0220_557:0872c06_0": "若有諸惡外道梵志，若諸惡魔或魔眷屬，若餘暴惡增上慢者，欲作種種不饒益事，彼適興心自遭殃禍，漸當殄滅不果所願。",
    "T07n0220_557:0872c08_1": "何以故？",
    "T07n0220_557:0872c09_0": "憍尸迦！",
    "T07n0220_557:0872c09_1": "是善男子、善女人等能於般若波羅蜜多，至心聽聞、受持、讀誦、精勤修學、如理思惟，或復為他書寫、解說，法爾能令起惡心者自遭殃禍不果所願。",
    "T07n0220_557:0872c12_2": "「憍尸迦！",
    "T07n0220_557:0872c12_3": "是善男子、善女人等奉事般若波羅蜜多，獲如是等功德勝利。",
    "T07n0220_557:0872c14_4": "如有妙藥名曰莫耆，是藥威勢能銷眾毒，如是妙藥隨所在處，諸毒蟲類不能逼近。",
    "T07n0220_557:0872c15_5": "有大毒蛇饑行求食，遇見生類欲螫噉之，其生怖死奔趣妙藥，蛇聞藥氣尋便退走。",
    "T07n0220_557:0872c17_6": "何以故？",
    "T07n0220_557:0872c18_0": "憍尸迦！",
    "T07n0220_557:0872c18_1": "如是妙藥具大威勢，能益身命銷伏眾毒。",
    "T07n0220_557:0872c19_2": "當知般若波羅蜜多具大威勢亦復如是，若善男子、善女人等，至心聽聞、受持、讀誦、精勤修學、如理思惟，或復為他書寫、解說，諸惡人等欲於其所作不饒益，必當殄滅無所能為，般若威神能摧彼故。",
    "T07n0220_557:0872c23_3": "「憍尸迦！",
    "T07n0220_557:0872c23_4": "是善男子、善女人等，四大天王及餘天眾并諸神仙常來擁護，不令一切災橫侵惱，諸佛、菩薩亦常護念，如法所求無不滿足，言詞威肅聞皆敬受，發言稱量語不喧雜，堅事善友深知恩報，不為慳嫉、忿恨、覆惱、諂、誑、矯等隱蔽其心。",
    "T07n0220_557:0872c28_5": "何以故？",
    "T07n0220_557:0872c29_6": "憍尸迦！",
    "T07n0220_557:0872c29_7": "是善男子、善女人等般若威力調伏身心，令其遠離貪、瞋、癡等隨眠、纏、結。",
    "T07n0220_557:0873a01_8": "是善男子、善女人等具念正知慈、悲、喜、捨，常作是念：『我不應隨慳貪、破戒、忿恚、懈怠、散亂、愚癡勢力而轉，若隨彼轉，則我布施、淨戒、安忍、精進、靜慮、妙慧不成，嚴淨色身尚不能得，況得無上正等菩提！",
    "T07n0220_557:0873a06_9": "故我不應隨彼力轉。』",
    "T07n0220_557:0873a06_10": "是善男子、善女人等由此思惟常得正念，諸惡煩惱不蔽其心。",
    "T07n0220_557:0873a08_11": "「憍尸迦！",
    "T07n0220_557:0873a08_12": "若善男子、善女人等能於般若波羅蜜多，至心聽聞、受持、讀誦、精勤修學、如理思惟，或復為他書寫、解說，獲如是等功德勝利。」",
    "T07n0220_557:0873a11_13": "時，天帝釋復白佛言：「如是般若波羅蜜多甚為希有，能調菩薩令離高心，迴向所求一切智智。」",
    "T07n0220_557:0873a13_14": "爾時，佛告天帝釋言：「云何般若波羅蜜多甚為希有，能調菩薩令離高心，迴向所求一切智智？」",
    "T07n0220_557:0873a15_15": "天帝釋言：「若諸菩薩不依般若波羅蜜多，無方便善巧故，雖修諸善而起高心，不能迴求一切智智；若諸菩薩能依般若波羅蜜多，有方便善巧故，所修諸善能伏高心，迴向所求一切智智。」",
    "T07n0220_557:0873a19_16": "爾時，佛告天帝釋言：「如是！",
    "T07n0220_557:0873a20_17": "如是！",
    "T07n0220_557:0873a20_18": "如汝所說。",
    "T07n0220_557:0873a20_19": "「憍尸迦！",
    "T07n0220_557:0873a21_0": "若善男子、善女人等能於般若波羅蜜多，至心聽聞、受持、讀誦，不為一切災橫侵惱。",
    "T07n0220_557:0873a22_1": "若在軍旅交戰陣時，至心念誦如是般若波羅蜜多，於諸有情慈悲護念，不為刀仗之所傷殺，所對怨敵皆起慈心，設起惡心自然退敗。",
    "T07n0220_557:0873a26_0": "是善男子、善女人等，若在軍陣刀箭所傷失命喪身，終無是處。",
    "T07n0220_557:0873a27_1": "何以故？",
    "T07n0220_557:0873a27_2": "憍尸迦！",
    "T07n0220_557:0873a27_3": "如是般若波羅蜜多是大神呪、是無上呪，若能於此精勤修學，不為自害、不為他害、不為俱害，疾證無上正等菩提。",
    "T07n0220_557:0873b01_4": "由斯獲得一切智智，觀有情類心行差別，隨宜為轉無上法輪，令如說行得大饒益。",
    "T07n0220_557:0873b03_5": "「復次，憍尸迦！",
    "T07n0220_557:0873b03_6": "若善男子、善女人等書此般若波羅蜜多，置清淨處供養恭敬，或復精勤受持、讀誦，人非人等欲求其短終不能得，唯除宿世惡業應受。",
    "T07n0220_557:0873b06_7": "憍尸迦！",
    "T07n0220_557:0873b06_8": "譬如有人或傍生類，入菩提樹院或至彼院邊，人非人等不能傷害。",
    "T07n0220_557:0873b08_9": "何以故？",
    "T07n0220_557:0873b08_10": "憍尸迦！",
    "T07n0220_557:0873b08_11": "三世諸佛皆坐此處得大菩提，施諸有情無恐、無怖、無怨、無害身心安樂。",
    "T07n0220_557:0873b10_12": "當知般若波羅蜜多隨所住處亦復如是，一切天、龍、阿素洛等常來守護。",
    "T07n0220_557:0873b12_13": "當知是處即真制多，一切有情皆應敬禮，恭敬供養、尊重讚歎不應暫捨。",
    "T07n0220_557:0873b13_14": "何以故？",
    "T07n0220_557:0873b14_0": "憍尸迦！",
    "T07n0220_557:0873b14_1": "是諸有情歸依處故。」",
    "T07n0220_557:0873b14_2": "時，天帝釋復白佛言：「若善男子、善女人等書此般若波羅蜜多，種種莊嚴供養恭敬、尊重讚歎，復以種種上妙花鬘乃至燈明而為供養。",
    "T07n0220_557:0873b17_3": "有善男子、善女人等佛涅槃後起窣堵波七寶嚴飾，寶函盛貯佛設利羅安置其中，供養恭敬、尊重讚歎，復以種種上妙花鬘乃至燈明而為供養。",
    "T07n0220_557:0873b21_0": "二所獲福，何者為多？」",
    "T07n0220_557:0873b21_1": "爾時，佛告天帝釋言：「我還問汝，當隨意答。",
    "T07n0220_557:0873b22_2": "於意云何？",
    "T07n0220_557:0873b22_3": "如來所得一切智智，所證無上正等菩提及所依身，依何等道修學而得？」",
    "T07n0220_557:0873b24_4": "天帝釋言：「皆依般若波羅蜜多修學而得。」",
    "T07n0220_557:0873b25_5": "爾時，佛告天帝釋言：「如是！",
    "T07n0220_557:0873b25_6": "如是！",
    "T07n0220_557:0873b25_7": "如汝所說。",
    "T07n0220_557:0873b26_8": "「憍尸迦！",
    "T07n0220_557:0873b26_9": "非但獲得相好身故說名如來、應、正等覺，要由證得一切智智乃名如來、應、正等覺。",
    "T07n0220_557:0873b28_10": "憍尸迦！",
    "T07n0220_557:0873b28_11": "如來所得一切智智，要由般若波羅蜜多為因故起，佛相好身但為依處，若不依止佛相好身無由而起，是故般若波羅蜜多，正為因生一切智智，欲令此智現前相續故，復修集佛相好身。",
    "T07n0220_557:0873c03_12": "由此緣故，我涅槃後，諸天、龍、神、人非人等，供養恭敬我設利羅。",
    "T07n0220_557:0873c05_13": "「憍尸迦！",
    "T07n0220_557:0873c05_14": "若善男子、善女人等書此般若波羅蜜多，種種莊嚴受持、讀誦，復以種種上妙花鬘乃至燈明供養恭敬、尊重讚歎，則為供養一切智智及所依止佛相好身并涅槃後佛設利羅。",
    "T07n0220_557:0873c09_15": "何以故？",
    "T07n0220_557:0873c09_16": "憍尸迦！",
    "T07n0220_557:0873c09_17": "一切智智及相好身并設利羅，皆以般若波羅蜜多為根本故。",
    "T07n0220_557:0873c11_18": "以是故，憍尸迦！",
    "T07n0220_557:0873c11_19": "書此般若波羅蜜多，種種莊嚴供養恭敬所獲福聚，勝以七寶起窣堵波，供養如來設利羅福。",
    "T07n0220_557:0873c13_20": "何以故？",
    "T07n0220_557:0873c13_21": "憍尸迦！",
    "T07n0220_557:0873c14_0": "供養般若波羅蜜多，則為供養一切智智、佛相好身、設利羅故。」",
    "T07n0220_557:0873c15_1": "時，天帝釋便白佛言：「贍部洲人於此般若波羅蜜多，不能書寫、受持、讀誦、恭敬供養，彼豈不知如是所說功德勝利？」",
    "T07n0220_557:0873c17_2": "爾時，佛告天帝釋言：「我還問汝，當隨意答。",
    "T07n0220_557:0873c18_3": "於意云何？",
    "T07n0220_557:0873c19_4": "贍部洲內有幾許人成佛證淨、成法證淨、成僧證淨？",
    "T07n0220_557:0873c20_5": "有幾許人得預流果乃至阿羅漢果？",
    "T07n0220_557:0873c21_6": "有幾許人發心定趣獨覺菩提？",
    "T07n0220_557:0873c21_7": "有幾許人發心定趣無上菩提？」",
    "T07n0220_557:0873c22_8": "天帝釋言：「贍部洲內有少許人成三證淨，轉少許人得預流果乃至阿羅漢果，轉少許人發心定趣獨覺菩提，轉少許人發心定趣無上菩提。」",
    "T07n0220_557:0873c25_9": "佛言：「憍尸迦！",
    "T07n0220_557:0873c26_0": "如是！",
    "T07n0220_557:0873c26_1": "如是！",
    "T07n0220_557:0873c26_2": "如汝所說。",
    "T07n0220_557:0873c26_3": "「憍尸迦！",
    "T07n0220_557:0873c26_4": "贍部洲內極少分人發心定趣無上菩提，於中少分既發心已，精勤修學趣菩提行；於中少分精勤修學菩提行時，於此般若波羅蜜多深心信受；於中少分深信受已，修行般若波羅蜜多；於中少分既修行已，漸次安住不退轉地；於中少分住此地已，疾證無上正等菩提。",
    "T07n0220_557:0874a03_5": "「憍尸迦！",
    "T07n0220_557:0874a03_6": "若諸菩薩已得安住不退轉地，求證無上正等菩提，乃能深心信受般若，受持、讀誦、恭敬供養、書寫、解說。",
    "T07n0220_557:0874a06_7": "憍尸迦！",
    "T07n0220_557:0874a06_8": "無量無邊諸有情類發菩提心，於中若一、若二、若三得住菩薩不退轉地，多分退住聲聞、獨覺，是故當知善男子等發菩提心修菩薩行，欲住菩薩不退轉地，疾證無上正等菩提無留難者，應於般若波羅蜜多書寫、聽聞、受持、讀誦、供養恭敬、為他演說。",
    "T07n0220_557:0874a12_9": "何以故？",
    "T07n0220_557:0874a12_10": "憍尸迦！",
    "T07n0220_557:0874a12_11": "是諸菩薩應作是念：『如來昔住菩薩位時，常勤修學如是般若波羅蜜多，我等亦應精勤修學。",
    "T07n0220_557:0874a14_12": "如是般若波羅蜜多是我大師，我隨彼學所願當滿。』",
    "T07n0220_557:0874a15_13": "憍尸迦！",
    "T07n0220_557:0874a16_14": "一切菩薩若佛住世若涅槃後，常應依止甚深般若波羅蜜多精勤修學。",
    "T07n0220_557:0874a17_15": "「憍尸迦！",
    "T07n0220_557:0874a17_16": "若善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，復持種種天妙花鬘乃至燈明，盡其形壽供養恭敬、尊重讚歎。",
    "T07n0220_557:0874a21_17": "於意云何？",
    "T07n0220_557:0874a21_18": "是善男子、善女人等由此因緣獲福多不？」",
    "T07n0220_557:0874a22_19": "天帝釋言：「甚多！",
    "T07n0220_557:0874a23_20": "世尊！",
    "T07n0220_557:0874a23_21": "甚多！",
    "T07n0220_557:0874a23_22": "善逝！」",
    "T07n0220_557:0874a23_23": "佛言：「憍尸迦！",
    "T07n0220_557:0874a23_24": "有善男子、善女人等書此般若波羅蜜多，眾寶莊嚴受持、讀誦，復持種種上妙花鬘乃至燈明，供養恭敬、尊重讚歎。",
    "T07n0220_557:0874a26_25": "是善男子、善女人等所獲功德，甚多於前無量無數。",
    "T07n0220_557:0874a27_26": "「憍尸迦！",
    "T07n0220_557:0874a27_27": "置此一事。",
    "T07n0220_557:0874a28_28": "若善男子、善女人等於諸如來般涅槃後，為供養佛設利羅故，以妙七寶起窣堵波，種種珍奇間雜嚴飾，如是充滿一贍部洲、或四大洲、或小千界、或中千界、或復三千大千世界，皆持種種天妙花鬘乃至燈明，盡其形壽供養恭敬、尊重讚歎。",
    "T07n0220_557:0874b04_29": "於意云何？",
    "T07n0220_557:0874b04_30": "是善男子、善女人等由此因緣獲福多不？」",
    "T07n0220_557:0874b05_31": "天帝釋言：「甚多！",
    "T07n0220_557:0874b06_32": "世尊！",
    "T07n0220_557:0874b06_33": "甚多！",
    "T07n0220_557:0874b06_34": "善逝！」",
    "T07n0220_557:0874b06_35": "佛言：「憍尸迦！",
    "T07n0220_557:0874b06_36": "有善男子、善女人等書此般若波羅蜜多，眾寶莊嚴受持、讀誦，復持種種上妙花鬘乃至燈明，供養恭敬、尊重讚歎，是善男子、善女人等所獲福聚，甚多於前無量無數。",
    "T07n0220_557:0874b10_37": "憍尸迦！",
    "T07n0220_557:0874b10_38": "置如是事。",
    "T07n0220_557:0874b10_39": "假使三千大千世界諸有情類，非前非後皆得人身，此一一人為供養佛設利羅故，於諸如來般涅槃後，以妙七寶起窣堵波，種種珍奇間雜嚴飾，如是一一各滿三千大千世界，復持種種天妙花鬘乃至燈明，盡其形壽供養恭敬、尊重讚歎。",
    "T07n0220_557:0874b16_40": "於意云何？",
    "T07n0220_557:0874b16_41": "是諸有情由此因緣獲福多不？」",
    "T07n0220_557:0874b17_42": "天帝釋言：「甚多！",
    "T07n0220_557:0874b17_43": "世尊！",
    "T07n0220_557:0874b17_44": "甚多！",
    "T07n0220_557:0874b17_45": "善逝！」",
    "T07n0220_557:0874b18_0": "佛言：「憍尸迦！",
    "T07n0220_557:0874b18_1": "有善男子、善女人等，書此般若波羅蜜多，眾寶莊嚴受持、讀誦，復持種種上妙花鬘乃至燈明，供養恭敬、尊重讚歎，是善男子、善女人等，所獲功德甚多於前無量無數。」",
    "T07n0220_557:0874b22_2": "時，天帝釋便白佛言：「如是！",
    "T07n0220_557:0874b22_3": "世尊！",
    "T07n0220_557:0874b22_4": "如是！",
    "T07n0220_557:0874b22_5": "善逝！",
    "T07n0220_557:0874b23_0": "若善男子、善女人等，供養恭敬、尊重讚歎甚深般若波羅蜜多，當知則為供養恭敬、尊重讚歎過去、未來、現在諸佛一切智智。",
    "T07n0220_557:0874b25_1": "世尊！",
    "T07n0220_557:0874b25_2": "且置是事。",
    "T07n0220_557:0874b26_3": "假使十方各如殑伽沙數世界一切有情，非前非後皆得人身，此一一人為供養佛設利羅故，各於如來般涅槃後，以妙七寶起窣堵波，種種珍奇間雜嚴飾。",
    "T07n0220_557:0874b29_4": "如是一一各滿十方殑伽沙數諸佛世界，復持種種天妙花鬘乃至燈明，或經一劫或一劫餘，供養恭敬、尊重讚歎。",
    "T07n0220_557:0874c03_5": "是諸有情由此因緣所獲福聚雖復無量，而復有餘善男子等，書此般若波羅蜜多，眾寶莊嚴受持、讀誦，復持種種上妙花鬘乃至燈明，供養恭敬、尊重讚歎，所獲功德甚多於前無量無數。」",
    "T07n0220_557:0874c07_6": "爾時，佛告天帝釋言：「如是！",
    "T07n0220_557:0874c08_7": "如是！",
    "T07n0220_557:0874c08_8": "如汝所說。",
    "T07n0220_557:0874c08_9": "憍尸迦！",
    "T07n0220_557:0874c08_10": "是善男子、善女人等供養般若波羅蜜多，功德善根無量無數不可稱計、不可思議。",
    "T07n0220_557:0874c10_11": "所以者何？",
    "T07n0220_557:0874c10_12": "甚深般若波羅蜜多，能生如來、應、正等覺一切智智，一切如來、應、正等覺一切智智，能生諸佛設利羅故。",
    "T07n0220_557:0874c13_13": "是故，憍尸迦！",
    "T07n0220_557:0874c13_14": "若善男子、善女人等能書般若波羅蜜多，眾寶莊嚴受持、讀誦，復持種種上妙花鬘乃至燈明，供養恭敬、尊重讚歎，所獲功德，於前所造諸窣堵波及供養福，百倍為勝，千倍為勝，乃至鄔波尼殺曇倍亦復為勝。」",
    "T07n0220_557:0874c19_0": "第五分神呪品第四",
    "T07n0220_557:0874c20_0": "爾時，眾中四萬天子同聲共白天帝釋言：「大仙！",
    "T07n0220_557:0874c21_1": "於此甚深般若波羅蜜多，常應聽聞、受持、讀誦、供養恭敬、尊重讚歎。",
    "T07n0220_557:0874c22_2": "所以者何？",
    "T07n0220_557:0874c22_3": "若能於此甚深般若波羅蜜多，至心聽聞、受持、讀誦、供養恭敬、尊重讚歎，則令一切惡法損減，善法增益。」",
    "T07n0220_557:0874c25_4": "爾時，佛告天帝釋言：「汝應於此甚深般若波羅蜜多，至心聽聞、受持、讀誦、供養恭敬、尊重讚歎。",
    "T07n0220_557:0874c27_5": "所以者何？",
    "T07n0220_557:0874c27_6": "若阿素洛及惡朋黨起如是念：『我等當與三十三天共興戰諍。』",
    "T07n0220_557:0874c28_7": "爾時，汝等應各至誠誦念如是甚深般若波羅蜜多，供養恭敬、尊重讚歎。",
    "T07n0220_557:0875a01_8": "時，阿素洛及彼朋黨所起惡心自然息滅。」",
    "T07n0220_557:0875a02_9": "時，天帝釋便白佛言：「若如是者，甚深般若波羅蜜多是大神呪、是大明呪、是無上呪、是無等等呪。」",
    "T07n0220_557:0875a04_10": "爾時，佛告天帝釋言：「如是！",
    "T07n0220_557:0875a05_11": "如是！",
    "T07n0220_557:0875a05_12": "如汝所說。",
    "T07n0220_557:0875a05_13": "何以故？",
    "T07n0220_557:0875a05_14": "憍尸迦！",
    "T07n0220_557:0875a05_15": "三世諸佛皆依如是甚深般若波羅蜜多大神呪王，證得無上正等菩提，為諸有情說微妙法。",
    "T07n0220_557:0875a08_0": "憍尸迦！",
    "T07n0220_557:0875a08_1": "依深般若波羅蜜多世間便有十善業道、若四靜慮、若四無量、若四無色定、若五神通，若餘無量無邊佛法皆得出現。",
    "T07n0220_557:0875a10_2": "憍尸迦！",
    "T07n0220_557:0875a11_0": "依深般若波羅蜜多大神呪王，世間便有菩薩出現；依菩薩故，世間便有十善業道、若四靜慮、若四無量、若四無色定、若五神通，若餘無量無邊佛法皆得出現。",
    "T07n0220_557:0875a14_1": "「憍尸迦！",
    "T07n0220_557:0875a14_2": "若諸如來、應、正等覺不出世時，唯有菩薩，由先所聞甚深般若波羅蜜多增上勢力，為諸有情方便施設十善業道、四靜慮等令勤修學。",
    "T07n0220_557:0875a17_3": "憍尸迦！",
    "T07n0220_557:0875a18_0": "譬如夜分，因滿月輪光明照觸，星宿、藥等隨其勢力皆得增盛，如是如來、應、正等覺前已滅度，正法隱沒後未出時，世間所有善行、正行，一切皆依菩薩出現。",
    "T07n0220_557:0875a21_1": "菩薩所有方便善巧，皆依般若波羅蜜多而得成辦，是故般若波羅蜜多是諸殊勝善法根本。",
    "T07n0220_557:0875a23_2": "「復次，憍尸迦！",
    "T07n0220_557:0875a23_3": "若善男子、善女人等能於般若波羅蜜多，至心聽聞、受持、讀誦，當得現世種種饒益，謂諸毒藥、水火、刀兵、災橫、疾疫皆不能害。",
    "T07n0220_557:0875a26_4": "若遭官事怨賊逼迫，至心誦念甚深般若波羅蜜多，若至其所終不為彼譴罰加害，欲求其短皆不能得。",
    "T07n0220_557:0875a29_5": "何以故？",
    "T07n0220_557:0875a29_6": "憍尸迦！",
    "T07n0220_557:0875a29_7": "甚深般若波羅蜜多，威神勢力法令爾故。",
    "T07n0220_557:0875b01_8": "憍尸迦！",
    "T07n0220_557:0875b01_9": "是善男子、善女人等，若有欲至國王、王子、大臣等處，至心誦念甚深般若波羅蜜多，定為王等歡喜問訊、供養恭敬、尊重讚歎。",
    "T07n0220_557:0875b04_10": "何以故？",
    "T07n0220_557:0875b04_11": "憍尸迦！",
    "T07n0220_557:0875b04_12": "甚深般若波羅蜜多，常於有情引發種種慈悲事故，由此因緣，諸求短者種種方便皆不能得。」",
    "T07n0220_557:0875b06_13": "時，有眾多外道梵志欲求佛過來詣佛所。",
    "T07n0220_557:0875b07_14": "時，天帝釋見已念言：「今此眾多外道梵志，來趣法會伺求佛短，將非般若留難事耶？",
    "T07n0220_557:0875b09_15": "我當誦念從佛所受甚深般若波羅蜜多，令彼邪徒復道而去。」",
    "T07n0220_557:0875b11_0": "念已便誦甚深般若波羅蜜多，於是眾多外道梵志遙申敬禮，右繞世尊復道而去。",
    "T07n0220_557:0875b12_1": "時，舍利子見已念言：「彼有何緣適來還去？」",
    "T07n0220_557:0875b13_2": "佛知其意，告舍利子：「彼諸外道來求我失，由天帝釋誦念般若波羅蜜多令彼還去。",
    "T07n0220_557:0875b15_3": "舍利子！",
    "T07n0220_557:0875b15_4": "我都不見彼諸外道有少白法，唯懷惡心為求我過來至我所。",
    "T07n0220_557:0875b17_5": "舍利子！",
    "T07n0220_557:0875b17_6": "我都不見一切世間有諸天魔及外道等有情之類，說般若時懷勃惡心來求得便，般若威力無能壞故。」",
    "T07n0220_557:0875b19_7": "爾時，惡魔竊作是念：「今佛四眾恭敬圍繞，欲、色界天皆來集會，宣說般若波羅蜜多。",
    "T07n0220_557:0875b21_8": "此中必有諸大菩薩，親於佛前受菩提記，當得無上正等菩提，轉妙法輪空我境界，我當往至破壞其眼。」",
    "T07n0220_557:0875b24_9": "作是念已，化作四軍奮威勇銳來詣佛所。",
    "T07n0220_557:0875b25_10": "時，天帝釋見已念言：「將非惡魔化作斯事，欲來惱佛并與般若波羅蜜多而作留難。",
    "T07n0220_557:0875b26_11": "何以故？",
    "T07n0220_557:0875b27_12": "如是四軍嚴飾殊麗，諸王軍眾皆不能及，定是惡魔之所化作。",
    "T07n0220_557:0875b28_13": "惡魔長夜伺求佛短，壞諸有情所修善業，我當誦念從佛所受甚深般若波羅蜜多，令彼惡魔復道而去。」",
    "T07n0220_557:0875c01_14": "時，天帝釋念已便誦甚深般若波羅蜜多，於是惡魔漸退而去，甚深般若波羅蜜多大神呪王威力逼故。",
    "T07n0220_557:0875c04_15": "時，有無量三十三天俱時化作天妙音華，踊身空中而散佛上，合掌恭敬同白佛言：「願此般若波羅蜜多在贍部洲人中久住，乃至般若波羅蜜多在贍部洲人間流布。",
    "T07n0220_557:0875c08_0": "當知是處佛、法、僧寶常不滅沒，饒益世間令獲殊勝利益安樂。」",
    "T07n0220_557:0875c09_1": "時，彼諸天復各化作天妙音華而散佛上，重白佛言：「若諸有情修行般若波羅蜜多，一切惡魔及彼眷屬伺求其短不能得便。」",
    "T07n0220_557:0875c12_2": "時，天帝釋便白佛言：「若諸有情但聞般若波羅蜜多功德名字，當知如是諸有情類，已曾供養無量諸佛，於諸佛所發弘誓願，多集善根能成是事，非從少小善根中來，況能聽聞、受持、讀誦、精勤修學、如理思惟，轉為有情書寫、解說，供養恭敬、尊重讚歎！",
    "T07n0220_557:0875c17_3": "所以者何？",
    "T07n0220_557:0875c18_4": "欲求諸佛一切智智，應於般若波羅蜜多理趣中求，如有情類欲求大寶，應於大海方便勤求。」",
    "T07n0220_557:0875c20_5": "爾時，佛告天帝釋言：「如是！",
    "T07n0220_557:0875c20_6": "如是！",
    "T07n0220_557:0875c20_7": "如汝所說。",
    "T07n0220_557:0875c21_8": "諸佛所得一切智智，皆依般若波羅蜜多而得成辦。」",
    "T07n0220_557:0875c22_9": "爾時，慶喜便白佛言：「如來何緣不讚布施乃至靜慮波羅蜜多，唯讚般若波羅蜜多？」",
    "T07n0220_557:0875c24_10": "佛告慶喜：「由此般若波羅蜜多能與前五波羅蜜多為尊為導，故我偏讚。",
    "T07n0220_557:0875c25_11": "「復次，慶喜！",
    "T07n0220_557:0875c26_12": "於意云何？",
    "T07n0220_557:0875c26_13": "若不迴向一切智智，而修布施乃至般若，此可名為真修布施乃至般若波羅蜜多不？」",
    "T07n0220_557:0875c28_14": "慶喜對曰：「不也！",
    "T07n0220_557:0875c28_15": "世尊！」",
    "T07n0220_557:0875c28_16": "佛告慶喜：「於意云何？",
    "T07n0220_557:0875c29_17": "若離般若波羅蜜多為能真迴向一切智智不？」",
    "T07n0220_557:0876a01_18": "慶喜對曰：「不也！",
    "T07n0220_557:0876a01_19": "世尊！」",
    "T07n0220_557:0876a01_20": "佛告慶喜：「由此因緣，我說般若波羅蜜多能與前五波羅蜜多為尊為導，故我偏讚。",
    "T07n0220_557:0876a03_21": "「慶喜當知！",
    "T07n0220_557:0876a03_22": "譬如大地以種散中，眾緣和合便得生長，應知大地與種生長，為所依止、為能建立。",
    "T07n0220_557:0876a05_23": "如是般若波羅蜜多及所迴向一切智智，與布施等波羅蜜多，為所依止、為能建立，令得生長故，說般若波羅蜜多能與前五波羅蜜多為尊為導，故我偏讚。",
    "T07n0220_557:0876a09_24": "慶喜當知！",
    "T07n0220_557:0876a09_25": "甚深般若波羅蜜多亦能攝受一切智智，故偏讚說。」",
    "T07n0220_557:0876a10_26": "時，天帝釋便白佛言：「今者如來、應、正等覺，於深般若波羅蜜多功德勝利說猶未盡。",
    "T07n0220_557:0876a12_27": "何以故？",
    "T07n0220_557:0876a12_28": "我從世尊所受般若波羅蜜多功德勝利甚深、甚廣、量無邊際。",
    "T07n0220_557:0876a14_29": "善男子等於深般若波羅蜜多，至心聽聞、受持、讀誦、精勤修學、如理思惟，復轉為他書寫、解說，或持種種上妙花鬘乃至燈明而為供養，所獲功德亦無邊際。」",
    "T07n0220_557:0876a17_30": "爾時，佛告天帝釋言：「我不說此甚深般若波羅蜜多但有前說功德勝利，甚深般若波羅蜜多具足無邊功德勝利，分別演說不可盡故。",
    "T07n0220_557:0876a20_31": "我亦不說於深般若波羅蜜多至心聽聞乃至供養，善男子等但有如前所說功德，彼所獲福無邊際故。」",
    "T07n0220_557:0876a23_32": "時，天帝釋即白佛言：「我等諸天常隨守護是善男子、善女人等，不令一切人非人等種種惡緣之所損害。」",
    "T07n0220_557:0876a25_33": "爾時，佛告天帝釋言：「若善男子、善女人等，受持、讀誦甚深般若波羅蜜多，及廣為他宣說開示。",
    "T07n0220_557:0876a27_34": "時，有無量百千天子，為聽法故皆來集會，歡喜踊躍敬受如是甚深般若波羅蜜多。",
    "T07n0220_557:0876a29_35": "是諸天子以天威力，令說法師增益辯才宣揚無盡，不樂說者令其樂說，身心疲極令得康強。",
    "T07n0220_557:0876b02_36": "憍尸迦！",
    "T07n0220_557:0876b02_37": "是善男子、善女人等，受持、讀誦甚深般若波羅蜜多，及廣為他宣說開示，得如是等現法勝利。",
    "T07n0220_557:0876b05_0": "「復次，憍尸迦！",
    "T07n0220_557:0876b05_1": "若善男子、善女人等，於四眾中宣說如是甚深般若波羅蜜多，心無怯怖，不為一切論難所伏。",
    "T07n0220_557:0876b07_2": "所以者何？",
    "T07n0220_557:0876b07_3": "彼由如是甚深般若波羅蜜多大神呪王所護持故，彼住法空都不見有能難、所難及所說故，亦不見有於深般若波羅蜜多能求短故，亦復不見甚深般若波羅蜜多有過失故。",
    "T07n0220_557:0876b11_4": "憍尸迦！",
    "T07n0220_557:0876b11_5": "是善男子、善女人等，為眾宣說甚深般若波羅蜜多，得如是等現法勝利。",
    "T07n0220_557:0876b13_6": "「復次，憍尸迦！",
    "T07n0220_557:0876b13_7": "若善男子、善女人等於深般若波羅蜜多，至心聽聞、受持、讀誦、精勤修學、如理思惟，及廣為他書寫、解說，是善男子、善女人等，心不沈沒亦不憂悔、不恐、不怖。",
    "T07n0220_557:0876b17_8": "所以者何？",
    "T07n0220_557:0876b17_9": "是善男子、善女人等，不見有法可令沈沒、憂悔、恐怖，於諸法中無所執著。",
    "T07n0220_557:0876b19_10": "憍尸迦！",
    "T07n0220_557:0876b19_11": "是善男子、善女人等，由於般若波羅蜜多至心聽聞乃至解說，得如是等現法勝利。",
    "T07n0220_557:0876b21_12": "「復次，憍尸迦！",
    "T07n0220_557:0876b21_13": "若善男子、善女人等能於般若波羅蜜多，至心聽聞、受持、讀誦、精勤修學、如理思惟，亦轉為他書寫、解說，復持種種上妙花鬘乃至燈明而為供養，是善男子、善女人等，恒為父母、師長、親友、國王、大臣及諸沙門、婆羅門等之所敬愛，亦為十方諸佛、菩薩、聲聞、獨覺之所護念，復為世間諸天、魔、梵、人及非人之所守衛，一切災橫皆自消滅，外道異論皆不能伏。",
    "T07n0220_557:0876b29_14": "憍尸迦！",
    "T07n0220_557:0876b29_15": "是善男子、善女人等，由於般若波羅蜜多至心聽聞乃至供養，得如是等現法勝利。",
    "T07n0220_557:0876c02_16": "「復次，憍尸迦！",
    "T07n0220_557:0876c02_17": "若善男子、善女人等，書寫如是甚深般若波羅蜜多，種種莊嚴置清淨處，供養恭敬、尊重讚歎。",
    "T07n0220_557:0876c05_0": "時，此三千大千國土及餘十方無邊世界，所有四大王眾天乃至廣果天已發無上菩提心者，常來此處觀禮、讀誦，供養恭敬、尊重讚歎，右繞禮拜合掌而去。",
    "T07n0220_557:0876c08_1": "諸淨居天亦常來此觀禮、讀誦，供養恭敬、尊重讚歎，右繞禮拜合掌而去。",
    "T07n0220_557:0876c10_2": "有大威德諸龍、藥叉，廣說乃至人非人等，亦常來此觀禮、讀誦，供養恭敬、尊重讚歎，右繞禮拜合掌而去。",
    "T07n0220_557:0876c12_3": "「憍尸迦！",
    "T07n0220_557:0876c12_4": "是善男子、善女人等應作是念：『今此三千大千國土及餘十方無邊世界一切天、龍，廣說乃至人非人等，常來至此觀禮、讀誦我所書寫甚深般若波羅蜜多，供養恭敬、尊重讚歎，右繞禮拜合掌而去，此我則為已設法施。』",
    "T07n0220_557:0876c17_5": "作是念已歡喜踊躍，令所獲福倍復增長。",
    "T07n0220_557:0876c18_6": "憍尸迦！",
    "T07n0220_557:0876c18_7": "是善男子、善女人等，由無邊界天、龍、藥叉、阿素洛等常隨擁護，所住之處人非人等不能損害，唯除宿世定惡業因現在應熟，或轉重惡現世輕受。",
    "T07n0220_557:0876c22_8": "「憍尸迦！",
    "T07n0220_557:0876c22_9": "是善男子、善女人等，由深般若波羅蜜多大威神力，獲如是等現法勝利。」",
    "T07n0220_557:0876c23_10": "時，天帝釋便白佛言：「是善男子、善女人等，以何驗知有此三千大千國土及餘十方無邊世界天、龍、藥叉、阿素洛等，來至其處觀禮、讀誦彼所書持甚深般若波羅蜜多，供養恭敬、尊重讚歎，合掌右繞歡喜護念？」",
    "T07n0220_557:0876c28_11": "爾時，佛告天帝釋言：「是善男子、善女人等，若見如是甚深般若波羅蜜多所在之處有妙光明，或聞其處異香氛郁，或復聞有微細樂音，當知爾時有大神力威德熾盛諸天、龍等，來至其處觀禮、讀誦彼所書持甚深般若波羅蜜多，供養恭敬、尊重讚歎，合掌右繞歡喜護念。",
    "T07n0220_557:0877a05_12": "「復次，憍尸迦！",
    "T07n0220_557:0877a05_13": "是善男子、善女人等，修鮮淨行嚴麗其處，至心供養甚深般若波羅蜜多，當知爾時有大神力威德熾盛諸天、龍等來至其處，觀禮、讀誦彼所書持甚深般若波羅蜜多，供養恭敬、尊重讚歎，合掌右繞歡喜護念。",
    "T07n0220_557:0877a10_14": "憍尸迦！",
    "T07n0220_557:0877a10_15": "隨有如是具大神力威德熾盛諸天、龍等來至其處，此中所有惡鬼、邪神驚怖退散無敢住者。",
    "T07n0220_557:0877a12_16": "由此因緣，是善男子、善女人等，心便廣大起淨勝解，所修善業倍復增明，諸有所為皆無障礙。",
    "T07n0220_557:0877a15_17": "以是故，憍尸迦！",
    "T07n0220_557:0877a15_18": "甚深般若波羅蜜多隨所在處，應當周匝除去糞穢，掃拭塗治香水散灑，敷設寶座而安置之，燒香散花而為供養。",
    "T07n0220_557:0877a18_0": "「復次，憍尸迦！",
    "T07n0220_557:0877a18_1": "是善男子、善女人等，若能如是供養恭敬、尊重讚歎甚深般若波羅蜜多，決定當得身心無倦、身心安樂、身心調柔、身心輕利。",
    "T07n0220_557:0877a21_2": "繫心般若波羅蜜多，夜寢息時無諸惡夢，唯得善夢，謂見如來、應、正等覺身真金色相好莊嚴，放大光明普照一切，聲聞、菩薩恭敬圍繞，身處眾中聞佛為說布施等六波羅蜜多及餘善根相應法義。",
    "T07n0220_557:0877a25_3": "或於夢中見菩提樹，其量高廣眾寶莊嚴，有大菩薩往詣樹下，結跏趺坐證得無上正等菩提，轉妙法輪度有情眾。",
    "T07n0220_557:0877a28_4": "或於夢中見有無量無數菩薩論義決擇種種法義。",
    "T07n0220_557:0877a29_5": "或於夢中見有無量無數菩薩修行六種波羅蜜多，成熟有情、嚴淨佛土，迴向攝受一切智智。",
    "T07n0220_557:0877b02_6": "或於夢中見十方界各有無量那庾多佛，亦聞其聲，謂某世界有某如來、應、正等覺若干百千聲聞、菩薩恭敬圍繞說如是法。",
    "T07n0220_557:0877b05_7": "或於夢中見十方界各有無量那庾多佛入般涅槃，彼一一佛般涅槃後，各有施主為供養佛設利羅故，以妙七寶各起無量大窣堵波，復於一一窣堵波所，各持無量上妙花鬘乃至燈明，經無量劫供養恭敬、尊重讚歎。",
    "T07n0220_557:0877b10_8": "「憍尸迦！",
    "T07n0220_557:0877b10_9": "是善男子、善女人等見如是類諸善夢相，若睡若覺身心安樂。",
    "T07n0220_557:0877b11_10": "諸天神等益其精氣，令彼自覺身體輕便，由此因緣，不多貪著飲食、醫藥、衣服、臥具，於四供養其心輕微，如瑜伽師入勝妙定，由彼定力滋潤身心，從定出已雖遇美膳而心輕微，此亦如是。",
    "T07n0220_557:0877b16_0": "何以故？",
    "T07n0220_557:0877b16_1": "憍尸迦！",
    "T07n0220_557:0877b16_2": "是善男子、善女人等，由此三千大千國土及餘十方無邊世界諸佛、菩薩、獨覺、聲聞、天、龍、藥叉、阿素洛等慈悲護念，以妙精氣冥澍身心，令其志勇體充盛故。",
    "T07n0220_557:0877b19_3": "「憍尸迦！",
    "T07n0220_557:0877b20_0": "若善男子、善女人等欲得如是現法勝利，於深般若波羅蜜多，應常聽聞、受持、讀誦、精勤修學、如理思惟，廣為有情宣說開示。",
    "T07n0220_557:0877b22_1": "憍尸迦！",
    "T07n0220_557:0877b23_2": "若善男子、善女人等，雖於般若波羅蜜多，不能聽聞、受持、讀誦、精勤修學、如理思惟，廣為有情宣說開示，而為正法久住世間，利樂有情不滅沒故，書寫如是甚深般若波羅蜜多，眾寶嚴飾，復持無量上妙花鬘乃至燈明，供養恭敬、尊重讚歎，亦得如前所說勝利。",
    "T07n0220_557:0877c01_0": "大般若波羅蜜多經卷第五百五十七"
}