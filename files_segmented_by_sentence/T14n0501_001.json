[
    {
        "source_sentence": "佛說沙曷比丘功德經",
        "from": "T14n0501_001:0770a22_0",
        "context_with_next_sentence": true
    },
    {
        "source_sentence": "西晉沙門法炬譯",
        "from": "T14n0501_001:0770a24_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園，時",
        "from": "T14n0501_001:0770a25_0",
        "context_with_next_sentence": true
    },
    {
        "source_sentence": "與千二百五十比丘、菩薩萬人。",
        "from": "T14n0501_001:0770a26_13",
        "context_with_next_sentence": true
    },
    {
        "source_sentence": "時須耶國有貧人，行賃剃小兒頭，所剃者皆約：",
        "from": "T14n0501_001:0770a27_15",
        "context_with_next_sentence": true
    },
    {
        "source_sentence": "「到麥熟，當各雇麥一斛。",
        "from": "T14n0501_001:0770a28_6",
        "context_with_next_sentence": true
    },
    {
        "source_sentence": "」適別未遠，道逢故人，將其還。",
        "from": "T14n0501_001:0770a29_1",
        "context_with_next_sentence": true
    },
    {
        "source_sentence": "求麥，欲以取酒飲之。",
        "from": "T14n0501_001:0770a29_11",
        "context_with_next_sentence": true
    },
    {
        "source_sentence": "遍求，無以麥還者。",
        "from": "T14n0501_001:0770a29_20",
        "context_with_next_sentence": true
    },
    {
        "source_sentence": "於是便起恚意言：",
        "from": "T14n0501_001:0770b01_6",
        "context_with_next_sentence": true
    },
    {
        "source_sentence": "「願我壽終後，作大神龍，當陷此國。",
        "from": "T14n0501_001:0770b02_3",
        "context_with_next_sentence": true
    },
    {
        "source_sentence": "」後壽終，魂神遂還作龍，其國中歷年風雨不時，五穀毀敗。",
        "from": "T14n0501_001:0770b03_10",
        "context_with_next_sentence": true
    },
    {
        "source_sentence": "佛念此國人民飢饉，即遣沙曷比丘往化之。",
        "from": "T14n0501_001:0770b04_9",
        "context_with_next_sentence": true
    },
    {
        "source_sentence": "龍見比丘往，即興惡意，欲敗國及殺沙曷比丘。",
        "from": "T14n0501_001:0770b05_11",
        "context_with_next_sentence": true
    },
    {
        "source_sentence": "沙曷便變化鉢，覆蓋一國。",
        "from": "T14n0501_001:0770b06_3",
        "context_with_next_sentence": true
    },
    {
        "source_sentence": "龍雨之，謂國已沒。",
        "from": "T14n0501_001:0770b06_12",
        "context_with_next_sentence": true
    },
    {
        "source_sentence": "比丘以佛威神，令龍見人民安隱如故。",
        "from": "T14n0501_001:0770b07_9",
        "context_with_next_sentence": true
    },
    {
        "source_sentence": "龍復興恚意下雪，比丘以鉢受之。",
        "from": "T14n0501_001:0770b08_5",
        "context_with_next_sentence": true
    },
    {
        "source_sentence": "雪極，比丘以手掃之，著一處如山。",
        "from": "T14n0501_001:0770b09_1",
        "context_with_next_sentence": true
    },
    {
        "source_sentence": "比丘乃入龍室，龍即出，比丘復出；",
        "from": "T14n0501_001:0770b09_17",
        "context_with_next_sentence": true
    },
    {
        "source_sentence": "龍入，比丘復入。",
        "from": "T14n0501_001:0770b10_4",
        "context_with_next_sentence": true
    },
    {
        "source_sentence": "如是若干輩，龍極乃止，長跪問言：",
        "from": "T14n0501_001:0770b10_20",
        "context_with_next_sentence": true
    },
    {
        "source_sentence": "「卿何等神，惱我如此？",
        "from": "T14n0501_001:0770b11_10",
        "context_with_next_sentence": true
    },
    {
        "source_sentence": "」比丘言：",
        "from": "T14n0501_001:0770b11_15",
        "context_with_next_sentence": true
    },
    {
        "source_sentence": "「吾是佛弟子。",
        "from": "T14n0501_001:0770b11_22",
        "context_with_next_sentence": true
    },
    {
        "source_sentence": "」龍言：",
        "from": "T14n0501_001:0770b12_2",
        "context_with_next_sentence": true
    },
    {
        "source_sentence": "「我欲自歸於卿。",
        "from": "T14n0501_001:0770b12_10",
        "context_with_next_sentence": true
    },
    {
        "source_sentence": "」比丘答言：",
        "from": "T14n0501_001:0770b12_16",
        "context_with_next_sentence": true
    },
    {
        "source_sentence": "「吾有大師，佛三界最尊，卿當自歸之。",
        "from": "T14n0501_001:0770b13_11",
        "context_with_next_sentence": true
    },
    {
        "source_sentence": "」龍言：",
        "from": "T14n0501_001:0770b13_15",
        "context_with_next_sentence": true
    },
    {
        "source_sentence": "「佛在何所？",
        "from": "T14n0501_001:0770b13_21",
        "context_with_next_sentence": true
    },
    {
        "source_sentence": "」報言：",
        "from": "T14n0501_001:0770b14_2",
        "context_with_next_sentence": true
    },
    {
        "source_sentence": "「佛在舍衛國。",
        "from": "T14n0501_001:0770b14_9",
        "context_with_next_sentence": true
    },
    {
        "source_sentence": "」龍言：",
        "from": "T14n0501_001:0770b14_13",
        "context_with_next_sentence": true
    },
    {
        "source_sentence": "「乞逐道人去。",
        "from": "T14n0501_001:0770b14_20",
        "context_with_next_sentence": true
    },
    {
        "source_sentence": "」比丘言：",
        "from": "T14n0501_001:0770b15_1",
        "context_with_next_sentence": true
    },
    {
        "source_sentence": "「欲去者善！",
        "from": "T14n0501_001:0770b15_7",
        "context_with_next_sentence": true
    },
    {
        "source_sentence": "」便內龍著笥中。",
        "from": "T14n0501_001:0770b15_15",
        "context_with_next_sentence": true
    },
    {
        "source_sentence": "人民見比丘取龍如是，皆歡喜問言：",
        "from": "T14n0501_001:0770b16_10",
        "context_with_next_sentence": true
    },
    {
        "source_sentence": "「道人是何等大神，降伏國患？",
        "from": "T14n0501_001:0770b17_4",
        "context_with_next_sentence": true
    },
    {
        "source_sentence": "」告言：",
        "from": "T14n0501_001:0770b17_8",
        "context_with_next_sentence": true
    },
    {
        "source_sentence": "「吾是佛弟子。",
        "from": "T14n0501_001:0770b17_15",
        "context_with_next_sentence": true
    },
    {
        "source_sentence": "」人民問言：",
        "from": "T14n0501_001:0770b17_21",
        "context_with_next_sentence": true
    },
    {
        "source_sentence": "「佛可得見不？",
        "from": "T14n0501_001:0770b18_4",
        "context_with_next_sentence": true
    },
    {
        "source_sentence": "」答言：",
        "from": "T14n0501_001:0770b18_8",
        "context_with_next_sentence": true
    },
    {
        "source_sentence": "「欲得見佛，且待吾還。",
        "from": "T14n0501_001:0770b18_19",
        "context_with_next_sentence": true
    },
    {
        "source_sentence": "」時日向中，道遇分衛，人民或與飯者、與酒者，比丘受而食飲之，致酒醉，遇樹下臥，龍鉢、袈裟各在一處。",
        "from": "T14n0501_001:0770b21_5",
        "context_with_next_sentence": true
    },
    {
        "source_sentence": "佛時笑，五色光出，阿難正衣服，叉手白佛言：",
        "from": "T14n0501_001:0770b22_8",
        "context_with_next_sentence": true
    },
    {
        "source_sentence": "「佛不妄笑，笑必有意！",
        "from": "T14n0501_001:0770b22_19",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0501_001:0770b23_3",
        "context_with_next_sentence": true
    },
    {
        "source_sentence": "「汝為見沙曷比丘不？",
        "from": "T14n0501_001:0770b23_13",
        "context_with_next_sentence": true
    },
    {
        "source_sentence": "」阿難言：",
        "from": "T14n0501_001:0770b23_18",
        "context_with_next_sentence": true
    },
    {
        "source_sentence": "「不見。",
        "from": "T14n0501_001:0770b23_22",
        "context_with_next_sentence": true
    },
    {
        "source_sentence": "」佛言：",
        "from": "T14n0501_001:0770b24_1",
        "context_with_next_sentence": true
    },
    {
        "source_sentence": "「今在彼樹下醉臥。",
        "from": "T14n0501_001:0770b24_10",
        "context_with_next_sentence": true
    },
    {
        "source_sentence": "」時千二百五十比丘、菩薩萬人，各相與語言：",
        "from": "T14n0501_001:0770b25_9",
        "context_with_next_sentence": true
    },
    {
        "source_sentence": "「沙曷比丘已得阿羅漢，何以復醉臥？",
        "from": "T14n0501_001:0770b26_5",
        "context_with_next_sentence": true
    },
    {
        "source_sentence": "」佛知諸人意有疑，因說四事：",
        "from": "T14n0501_001:0770b26_19",
        "context_with_next_sentence": true
    },
    {
        "source_sentence": "「一者，阿羅漢不三昧不得知；",
        "from": "T14n0501_001:0770b27_11",
        "context_with_next_sentence": true
    },
    {
        "source_sentence": "二者，不得便現神足；",
        "from": "T14n0501_001:0770b28_1",
        "context_with_next_sentence": true
    },
    {
        "source_sentence": "三者，不得強勸人分衛；",
        "from": "T14n0501_001:0770b28_12",
        "context_with_next_sentence": true
    },
    {
        "source_sentence": "四者，身中尚有蟲。",
        "from": "T14n0501_001:0770b29_1",
        "context_with_next_sentence": true
    },
    {
        "source_sentence": "阿羅漢以是四事不及佛。",
        "from": "T14n0501_001:0770b29_12",
        "context_with_next_sentence": true
    },
    {
        "source_sentence": "」時萬菩薩皆迴意欲向羅漢。",
        "from": "T14n0501_001:0770c01_6",
        "context_with_next_sentence": true
    },
    {
        "source_sentence": "佛遣目犍連往到沙曷比丘所，勅之攝龍來。",
        "from": "T14n0501_001:0770c02_8",
        "context_with_next_sentence": true
    },
    {
        "source_sentence": "龍以頭面為佛作禮，佛便為說宿命本末，龍心即解，受五戒，奉行十善，即得須陀洹道，為佛作禮而去。",
        "from": "T14n0501_001:0770c04_16",
        "context_with_next_sentence": true
    },
    {
        "source_sentence": "佛時說沙曷比丘功德微妙。",
        "from": "T14n0501_001:0770c05_9",
        "context_with_next_sentence": true
    },
    {
        "source_sentence": "阿難叉手啟佛言：",
        "from": "T14n0501_001:0770c05_17",
        "context_with_next_sentence": true
    },
    {
        "source_sentence": "「沙曷比丘飲酒醉臥，而佛說其功德微妙乃爾？",
        "from": "T14n0501_001:0770c06_18",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0501_001:0770c07_4",
        "context_with_next_sentence": true
    },
    {
        "source_sentence": "「阿羅漢不復飢渴，用三事故，現醉臥耳：",
        "from": "T14n0501_001:0770c08_3",
        "context_with_next_sentence": true
    },
    {
        "source_sentence": "一者，佛欲開化菩薩意；",
        "from": "T14n0501_001:0770c08_14",
        "context_with_next_sentence": true
    },
    {
        "source_sentence": "二者，不欲逆布施家意；",
        "from": "T14n0501_001:0770c09_4",
        "context_with_next_sentence": true
    },
    {
        "source_sentence": "三者，恐諸弟子未得道者，飲酒多失故。",
        "from": "T14n0501_001:0770c10_2",
        "context_with_next_sentence": true
    },
    {
        "source_sentence": "以此至戒撿之，沙曷比丘雖飲酒，是為不醉。",
        "from": "T14n0501_001:0770c11_2",
        "context_with_next_sentence": true
    },
    {
        "source_sentence": "」諸菩薩、四輩弟子，聞佛說是，皆起整衣服，為佛作禮。",
        "from": "T14n0501_001:0770c12_7",
        "context_with_next_sentence": true
    },
    {
        "source_sentence": "沙曷比丘更前長跪白佛言：",
        "from": "T14n0501_001:0770c12_19",
        "context_with_next_sentence": true
    },
    {
        "source_sentence": "「須耶越國王、人民欲見。",
        "from": "T14n0501_001:0770c13_11",
        "context_with_next_sentence": true
    },
    {
        "source_sentence": "」佛默然受之。",
        "from": "T14n0501_001:0770c13_18",
        "context_with_next_sentence": true
    },
    {
        "source_sentence": "沙曷比丘即承佛教，如彈指頃，還到須耶越國。",
        "from": "T14n0501_001:0770c14_17",
        "context_with_next_sentence": true
    },
    {
        "source_sentence": "國王、人民見比丘，皆歡喜，有作禮者、有跪者、但叉手者。",
        "from": "T14n0501_001:0770c16_3",
        "context_with_next_sentence": true
    },
    {
        "source_sentence": "沙曷比丘告言：",
        "from": "T14n0501_001:0770c16_10",
        "context_with_next_sentence": true
    },
    {
        "source_sentence": "「佛明日當來到。",
        "from": "T14n0501_001:0770c16_18",
        "context_with_next_sentence": true
    },
    {
        "source_sentence": "」此王聞佛當來，大歡喜豫，於四衢道掃灑，廣施帳幔。",
        "from": "T14n0501_001:0770c18_2",
        "context_with_next_sentence": true
    },
    {
        "source_sentence": "佛明日與千二百五十比丘俱，豫行空中，皆有自然蓮華，奉佛足下。",
        "from": "T14n0501_001:0770c19_13",
        "context_with_next_sentence": true
    },
    {
        "source_sentence": "王及臣民，皆以華香，出城迎佛，五體投地，稽首為禮。",
        "from": "T14n0501_001:0770c20_19",
        "context_with_next_sentence": true
    },
    {
        "source_sentence": "佛及比丘到宮即有自然師子座，布以綩綖，七寶華蓋，五色交絡，王施設供養，手自斟酌。",
        "from": "T14n0501_001:0770c23_1",
        "context_with_next_sentence": true
    },
    {
        "source_sentence": "飯畢，行盥水，祝願。",
        "from": "T14n0501_001:0770c23_11",
        "context_with_next_sentence": true
    },
    {
        "source_sentence": "佛為王及人民說龍本末，王與人民心解，即受五戒，行十善，或得須陀洹者、斯陀含、阿那含、阿羅漢者，不可稱數。",
        "from": "T14n0501_001:0770c26_3",
        "context_with_next_sentence": true
    },
    {
        "source_sentence": "佛說經竟，四輩弟子、天龍鬼神，歡喜奉行。",
        "from": "T14n0501_001:0770c27_3",
        "context_with_next_sentence": true
    },
    {
        "source_sentence": "佛說沙曷比丘功德經",
        "from": "T14n0501_001:0770c28_100",
        "context_with_next_sentence": false
    }
]