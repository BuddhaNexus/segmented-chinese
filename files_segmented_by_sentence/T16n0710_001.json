[
    {
        "source_sentence": "慈氏菩薩所說大乘緣生稻𦼮喻",
        "from": "T16n0710_001:0819a03_0",
        "context_with_next_sentence": true
    },
    {
        "source_sentence": "經",
        "from": "T16n0710_001:0819a04_0",
        "context_with_next_sentence": true
    },
    {
        "source_sentence": "開府儀同三司特進試鴻臚卿",
        "from": "T16n0710_001:0819a06_0",
        "context_with_next_sentence": true
    },
    {
        "source_sentence": "肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯如是我聞：",
        "from": "T16n0710_001:0819a10_4",
        "context_with_next_sentence": true
    },
    {
        "source_sentence": "一時婆伽梵住王舍城鷲峰山中，與大苾芻僧千二百五十人俱，及大菩薩摩訶薩眾。",
        "from": "T16n0710_001:0819a12_3",
        "context_with_next_sentence": true
    },
    {
        "source_sentence": "爾時慧命舍利子往至慈氏菩薩摩訶薩經行處。",
        "from": "T16n0710_001:0819a13_5",
        "context_with_next_sentence": true
    },
    {
        "source_sentence": "其慈氏菩薩與舍利子俱坐盤石上。",
        "from": "T16n0710_001:0819a14_2",
        "context_with_next_sentence": true
    },
    {
        "source_sentence": "時慧命舍利子問慈氏菩薩摩訶薩言：",
        "from": "T16n0710_001:0819a14_18",
        "context_with_next_sentence": true
    },
    {
        "source_sentence": "「今日世尊觀見稻𦼮，告諸苾芻而說是語：",
        "from": "T16n0710_001:0819a15_18",
        "context_with_next_sentence": true
    },
    {
        "source_sentence": "『汝等苾芻！",
        "from": "T16n0710_001:0819a16_3",
        "context_with_next_sentence": true
    },
    {
        "source_sentence": "若見緣生，即是見法；",
        "from": "T16n0710_001:0819a16_13",
        "context_with_next_sentence": true
    },
    {
        "source_sentence": "若見法，即見佛。",
        "from": "T16n0710_001:0819a16_21",
        "context_with_next_sentence": true
    },
    {
        "source_sentence": "』婆伽梵如是說已，默然而住。",
        "from": "T16n0710_001:0819a17_12",
        "context_with_next_sentence": true
    },
    {
        "source_sentence": "如來所說是經當有何義？",
        "from": "T16n0710_001:0819a18_4",
        "context_with_next_sentence": true
    },
    {
        "source_sentence": "云何是緣生？",
        "from": "T16n0710_001:0819a18_10",
        "context_with_next_sentence": true
    },
    {
        "source_sentence": "云何是法？",
        "from": "T16n0710_001:0819a18_15",
        "context_with_next_sentence": true
    },
    {
        "source_sentence": "云何是佛？",
        "from": "T16n0710_001:0819a19_1",
        "context_with_next_sentence": true
    },
    {
        "source_sentence": "云何見緣生，即見法？",
        "from": "T16n0710_001:0819a19_11",
        "context_with_next_sentence": true
    },
    {
        "source_sentence": "云何見法，即見佛？",
        "from": "T16n0710_001:0819a19_20",
        "context_with_next_sentence": true
    },
    {
        "source_sentence": "」說是語已，慈氏菩薩摩訶薩告舍利子言：",
        "from": "T16n0710_001:0819a20_16",
        "context_with_next_sentence": true
    },
    {
        "source_sentence": "「薄伽梵常為苾芻說如此義：",
        "from": "T16n0710_001:0819a21_9",
        "context_with_next_sentence": true
    },
    {
        "source_sentence": "『若見緣生，即見法；",
        "from": "T16n0710_001:0819a21_19",
        "context_with_next_sentence": true
    },
    {
        "source_sentence": "若見法，即見佛。",
        "from": "T16n0710_001:0819a22_6",
        "context_with_next_sentence": true
    },
    {
        "source_sentence": "』緣生者，所謂無明緣行，行緣識，識緣名色，名色緣六處，六處緣觸，觸緣受，受緣愛，愛緣取，取緣有，有緣生，生緣老死。",
        "from": "T16n0710_001:0819a24_19",
        "context_with_next_sentence": true
    },
    {
        "source_sentence": "如來說此是為緣生。",
        "from": "T16n0710_001:0819a25_7",
        "context_with_next_sentence": true
    },
    {
        "source_sentence": "云何是法？",
        "from": "T16n0710_001:0819a25_12",
        "context_with_next_sentence": true
    },
    {
        "source_sentence": "如來略說八支聖道果得涅槃，是名為法。",
        "from": "T16n0710_001:0819a26_11",
        "context_with_next_sentence": true
    },
    {
        "source_sentence": "云何是佛？",
        "from": "T16n0710_001:0819a26_16",
        "context_with_next_sentence": true
    },
    {
        "source_sentence": "覺悟一切法故，以聖慧眼證於涅槃，見作菩提所學之法，是名為佛。",
        "from": "T16n0710_001:0819a28_8",
        "context_with_next_sentence": true
    },
    {
        "source_sentence": "「云何見緣生？",
        "from": "T16n0710_001:0819a28_15",
        "context_with_next_sentence": true
    },
    {
        "source_sentence": "如來說此緣生常住、無人、無我、無眾生、無壽命、不顛倒、無生、無作、無為、無對、無礙。",
        "from": "T16n0710_001:0819b01_14",
        "context_with_next_sentence": true
    },
    {
        "source_sentence": "見自性寂靜，即見法。",
        "from": "T16n0710_001:0819b02_1",
        "context_with_next_sentence": true
    },
    {
        "source_sentence": "若見如是種類常住、無人、無我、無眾生、無壽命、不顛倒、無生、無對、無礙，是即見法。",
        "from": "T16n0710_001:0819b03_20",
        "context_with_next_sentence": true
    },
    {
        "source_sentence": "從此已後，即見法身，得見如來，現證正智。",
        "from": "T16n0710_001:0819b04_17",
        "context_with_next_sentence": true
    },
    {
        "source_sentence": "」又問：",
        "from": "T16n0710_001:0819b04_21",
        "context_with_next_sentence": true
    },
    {
        "source_sentence": "「緣生者是何義？",
        "from": "T16n0710_001:0819b05_5",
        "context_with_next_sentence": true
    },
    {
        "source_sentence": "」答言：",
        "from": "T16n0710_001:0819b05_9",
        "context_with_next_sentence": true
    },
    {
        "source_sentence": "「有因、有緣，非無因緣，名為緣生，而於此中如來略說緣生之相。",
        "from": "T16n0710_001:0819b06_15",
        "context_with_next_sentence": true
    },
    {
        "source_sentence": "由是因故，能生是果。",
        "from": "T16n0710_001:0819b07_7",
        "context_with_next_sentence": true
    },
    {
        "source_sentence": "若如來出世及不出世，法性、法住、法位、順於緣生、真如、不顛倒如、不異如、真實不異、實不顛倒、不錯謬，為如是等。",
        "from": "T16n0710_001:0819b09_18",
        "context_with_next_sentence": true
    },
    {
        "source_sentence": "「復次緣生者，由二種因起。",
        "from": "T16n0710_001:0819b10_9",
        "context_with_next_sentence": true
    },
    {
        "source_sentence": "云何為二？",
        "from": "T16n0710_001:0819b10_14",
        "context_with_next_sentence": true
    },
    {
        "source_sentence": "一者繫屬因，二者繫屬緣。",
        "from": "T16n0710_001:0819b11_7",
        "context_with_next_sentence": true
    },
    {
        "source_sentence": "其緣生法應知二種，所謂外、內。",
        "from": "T16n0710_001:0819b12_3",
        "context_with_next_sentence": true
    },
    {
        "source_sentence": "外緣生者，繫屬因云何？",
        "from": "T16n0710_001:0819b12_14",
        "context_with_next_sentence": true
    },
    {
        "source_sentence": "所謂從種子生芽，從芽生葉，從葉生枝，從枝生莖，從莖生幹，從幹生花，從花生菓。",
        "from": "T16n0710_001:0819b14_12",
        "context_with_next_sentence": true
    },
    {
        "source_sentence": "若無種子，芽無從生，乃至無花果亦無所從生。",
        "from": "T16n0710_001:0819b15_13",
        "context_with_next_sentence": true
    },
    {
        "source_sentence": "有種故生芽，乃至有花生果，其種不作是念：",
        "from": "T16n0710_001:0819b16_13",
        "context_with_next_sentence": true
    },
    {
        "source_sentence": "『我能生芽。",
        "from": "T16n0710_001:0819b16_19",
        "context_with_next_sentence": true
    },
    {
        "source_sentence": "』芽亦不作是念：",
        "from": "T16n0710_001:0819b17_5",
        "context_with_next_sentence": true
    },
    {
        "source_sentence": "『我從種生。",
        "from": "T16n0710_001:0819b17_11",
        "context_with_next_sentence": true
    },
    {
        "source_sentence": "』乃至花亦不作是念：",
        "from": "T16n0710_001:0819b17_21",
        "context_with_next_sentence": true
    },
    {
        "source_sentence": "『我能生果。",
        "from": "T16n0710_001:0819b18_5",
        "context_with_next_sentence": true
    },
    {
        "source_sentence": "』果亦不作是念：",
        "from": "T16n0710_001:0819b18_13",
        "context_with_next_sentence": true
    },
    {
        "source_sentence": "『我從花生。",
        "from": "T16n0710_001:0819b18_19",
        "context_with_next_sentence": true
    },
    {
        "source_sentence": "』然有種子故生芽，乃至有花生果。",
        "from": "T16n0710_001:0819b19_11",
        "context_with_next_sentence": true
    },
    {
        "source_sentence": "如是外緣生，應知繫屬於因。",
        "from": "T16n0710_001:0819b20_4",
        "context_with_next_sentence": true
    },
    {
        "source_sentence": "「云何外緣生繫屬於緣？",
        "from": "T16n0710_001:0819b20_15",
        "context_with_next_sentence": true
    },
    {
        "source_sentence": "所謂六界和合緣生繫屬於緣。",
        "from": "T16n0710_001:0819b21_8",
        "context_with_next_sentence": true
    },
    {
        "source_sentence": "云何六界？",
        "from": "T16n0710_001:0819b21_13",
        "context_with_next_sentence": true
    },
    {
        "source_sentence": "地、水、火、風、空、時和合緣生繫屬於緣。",
        "from": "T16n0710_001:0819b22_9",
        "context_with_next_sentence": true
    },
    {
        "source_sentence": "云何地界、水、火、風、空、時界？",
        "from": "T16n0710_001:0819b23_2",
        "context_with_next_sentence": true
    },
    {
        "source_sentence": "令種子攝持，名為地界；",
        "from": "T16n0710_001:0819b23_13",
        "context_with_next_sentence": true
    },
    {
        "source_sentence": "令種子滋潤，名為水界；",
        "from": "T16n0710_001:0819b24_3",
        "context_with_next_sentence": true
    },
    {
        "source_sentence": "令種子成就，名為火界；",
        "from": "T16n0710_001:0819b24_14",
        "context_with_next_sentence": true
    },
    {
        "source_sentence": "令種子增長，名為風界；",
        "from": "T16n0710_001:0819b25_6",
        "context_with_next_sentence": true
    },
    {
        "source_sentence": "令種子作無障礙，名為空界；",
        "from": "T16n0710_001:0819b25_19",
        "context_with_next_sentence": true
    },
    {
        "source_sentence": "令種子變易，名為時界。",
        "from": "T16n0710_001:0819b26_9",
        "context_with_next_sentence": true
    },
    {
        "source_sentence": "若無眾緣，子不生芽。",
        "from": "T16n0710_001:0819b26_19",
        "context_with_next_sentence": true
    },
    {
        "source_sentence": "若不闕地界，不闕水、火、風、空、時界，則一切和合，種子生芽。",
        "from": "T16n0710_001:0819b28_4",
        "context_with_next_sentence": true
    },
    {
        "source_sentence": "其地界不作是念：",
        "from": "T16n0710_001:0819b28_12",
        "context_with_next_sentence": true
    },
    {
        "source_sentence": "『我能攝持種子。",
        "from": "T16n0710_001:0819b28_20",
        "context_with_next_sentence": true
    },
    {
        "source_sentence": "』水界不作是念：",
        "from": "T16n0710_001:0819b29_6",
        "context_with_next_sentence": true
    },
    {
        "source_sentence": "『我能滋潤種子。",
        "from": "T16n0710_001:0819b29_14",
        "context_with_next_sentence": true
    },
    {
        "source_sentence": "』火界不作是念：",
        "from": "T16n0710_001:0819c01_1",
        "context_with_next_sentence": true
    },
    {
        "source_sentence": "『我能成就種子。",
        "from": "T16n0710_001:0819c01_9",
        "context_with_next_sentence": true
    },
    {
        "source_sentence": "』風界不作是念：",
        "from": "T16n0710_001:0819c01_17",
        "context_with_next_sentence": true
    },
    {
        "source_sentence": "『我能增長種子。",
        "from": "T16n0710_001:0819c02_2",
        "context_with_next_sentence": true
    },
    {
        "source_sentence": "』空界不作是念：",
        "from": "T16n0710_001:0819c02_10",
        "context_with_next_sentence": true
    },
    {
        "source_sentence": "『我能令種子作無障礙。",
        "from": "T16n0710_001:0819c02_21",
        "context_with_next_sentence": true
    },
    {
        "source_sentence": "』時界不作是念：",
        "from": "T16n0710_001:0819c03_6",
        "context_with_next_sentence": true
    },
    {
        "source_sentence": "『我能變易種子。",
        "from": "T16n0710_001:0819c03_14",
        "context_with_next_sentence": true
    },
    {
        "source_sentence": "』其種子亦不作是念：",
        "from": "T16n0710_001:0819c04_3",
        "context_with_next_sentence": true
    },
    {
        "source_sentence": "『我從眾緣而得生芽。",
        "from": "T16n0710_001:0819c04_13",
        "context_with_next_sentence": true
    },
    {
        "source_sentence": "』然假如是緣種子生芽，其芽不自作、不他作、不二俱作、不自在天作、不時變易作、不自性生、不繫屬作者無因得生。",
        "from": "T16n0710_001:0819c07_6",
        "context_with_next_sentence": true
    },
    {
        "source_sentence": "如是種子以地、水、火、風、空、時和合故而生。",
        "from": "T16n0710_001:0819c08_5",
        "context_with_next_sentence": true
    },
    {
        "source_sentence": "「此外緣生法，應知五種：",
        "from": "T16n0710_001:0819c08_17",
        "context_with_next_sentence": true
    },
    {
        "source_sentence": "不常、不斷、不移轉、因少果多、相似相續不生異物。",
        "from": "T16n0710_001:0819c09_19",
        "context_with_next_sentence": true
    },
    {
        "source_sentence": "云何不常？",
        "from": "T16n0710_001:0819c10_3",
        "context_with_next_sentence": true
    },
    {
        "source_sentence": "種子、芽異故，不即是種是芽，亦不以壞種而得生。",
        "from": "T16n0710_001:0819c11_5",
        "context_with_next_sentence": true
    },
    {
        "source_sentence": "芽實種壞故而生，以種壞芽生故名不常。",
        "from": "T16n0710_001:0819c12_4",
        "context_with_next_sentence": true
    },
    {
        "source_sentence": "云何不斷？",
        "from": "T16n0710_001:0819c12_9",
        "context_with_next_sentence": true
    },
    {
        "source_sentence": "先不壞種而生芽，亦非不壞。",
        "from": "T16n0710_001:0819c13_2",
        "context_with_next_sentence": true
    },
    {
        "source_sentence": "如是種壞，和合生牙，名為不斷。",
        "from": "T16n0710_001:0819c13_17",
        "context_with_next_sentence": true
    },
    {
        "source_sentence": "不移轉者，種子、芽為異故。",
        "from": "T16n0710_001:0819c14_10",
        "context_with_next_sentence": true
    },
    {
        "source_sentence": "因少果多者，種子少，果實多。",
        "from": "T16n0710_001:0819c15_3",
        "context_with_next_sentence": true
    },
    {
        "source_sentence": "相似相續者，隨其植種，收果亦爾。",
        "from": "T16n0710_001:0819c15_19",
        "context_with_next_sentence": true
    },
    {
        "source_sentence": "如是外緣生法五種應知。",
        "from": "T16n0710_001:0819c16_10",
        "context_with_next_sentence": true
    },
    {
        "source_sentence": "「云何內緣生？",
        "from": "T16n0710_001:0819c16_17",
        "context_with_next_sentence": true
    },
    {
        "source_sentence": "有二種得生。",
        "from": "T16n0710_001:0819c17_3",
        "context_with_next_sentence": true
    },
    {
        "source_sentence": "云何為二種？",
        "from": "T16n0710_001:0819c17_9",
        "context_with_next_sentence": true
    },
    {
        "source_sentence": "一者繫屬因，二者繫屬緣。",
        "from": "T16n0710_001:0819c18_1",
        "context_with_next_sentence": true
    },
    {
        "source_sentence": "內緣生法繫屬於因云何？",
        "from": "T16n0710_001:0819c18_12",
        "context_with_next_sentence": true
    },
    {
        "source_sentence": "所謂無明緣行，乃至生緣老死。",
        "from": "T16n0710_001:0819c19_6",
        "context_with_next_sentence": true
    },
    {
        "source_sentence": "若無無明，則無行，然有無明，即有行，乃至有生緣老死得生。",
        "from": "T16n0710_001:0819c20_13",
        "context_with_next_sentence": true
    },
    {
        "source_sentence": "其無明不作是念：",
        "from": "T16n0710_001:0819c21_2",
        "context_with_next_sentence": true
    },
    {
        "source_sentence": "『我能生行。",
        "from": "T16n0710_001:0819c21_8",
        "context_with_next_sentence": true
    },
    {
        "source_sentence": "』行不作是念：",
        "from": "T16n0710_001:0819c21_15",
        "context_with_next_sentence": true
    },
    {
        "source_sentence": "『我從無明生。",
        "from": "T16n0710_001:0819c21_22",
        "context_with_next_sentence": true
    },
    {
        "source_sentence": "』乃至生不作是念：",
        "from": "T16n0710_001:0819c22_6",
        "context_with_next_sentence": true
    },
    {
        "source_sentence": "『我能生老死。",
        "from": "T16n0710_001:0819c22_13",
        "context_with_next_sentence": true
    },
    {
        "source_sentence": "』然有無明即有行生，乃至有生即有老死生。",
        "from": "T16n0710_001:0819c23_12",
        "context_with_next_sentence": true
    },
    {
        "source_sentence": "如是內緣生法繫屬於因。",
        "from": "T16n0710_001:0819c24_4",
        "context_with_next_sentence": true
    },
    {
        "source_sentence": "「云何內緣生法繫屬於緣？",
        "from": "T16n0710_001:0819c24_16",
        "context_with_next_sentence": true
    },
    {
        "source_sentence": "六界和合生。",
        "from": "T16n0710_001:0819c25_2",
        "context_with_next_sentence": true
    },
    {
        "source_sentence": "云何六界和合？",
        "from": "T16n0710_001:0819c25_9",
        "context_with_next_sentence": true
    },
    {
        "source_sentence": "所謂地、水、火、風、空、識界和合緣生繫屬於緣。",
        "from": "T16n0710_001:0819c26_8",
        "context_with_next_sentence": true
    },
    {
        "source_sentence": "云何地界？",
        "from": "T16n0710_001:0819c26_13",
        "context_with_next_sentence": true
    },
    {
        "source_sentence": "令身聚合堅體，名為地界。",
        "from": "T16n0710_001:0819c27_6",
        "context_with_next_sentence": true
    },
    {
        "source_sentence": "云何水界？",
        "from": "T16n0710_001:0819c27_11",
        "context_with_next_sentence": true
    },
    {
        "source_sentence": "令身作攝持，名為水界。",
        "from": "T16n0710_001:0819c28_1",
        "context_with_next_sentence": true
    },
    {
        "source_sentence": "云何火界？",
        "from": "T16n0710_001:0819c28_6",
        "context_with_next_sentence": true
    },
    {
        "source_sentence": "令身中食飲成就，名為火界。",
        "from": "T16n0710_001:0819c28_19",
        "context_with_next_sentence": true
    },
    {
        "source_sentence": "云何風界？",
        "from": "T16n0710_001:0819c29_3",
        "context_with_next_sentence": true
    },
    {
        "source_sentence": "令身中作出入息，名為風界。",
        "from": "T16n0710_001:0819c29_16",
        "context_with_next_sentence": true
    },
    {
        "source_sentence": "云何空界？",
        "from": "T16n0710_001:0820a01_1",
        "context_with_next_sentence": true
    },
    {
        "source_sentence": "令身中成竅隙，名為空界。",
        "from": "T16n0710_001:0820a01_13",
        "context_with_next_sentence": true
    },
    {
        "source_sentence": "云何識界？",
        "from": "T16n0710_001:0820a01_18",
        "context_with_next_sentence": true
    },
    {
        "source_sentence": "令轉名色如束蘆，五識相應有漏意識，名為識界。",
        "from": "T16n0710_001:0820a03_1",
        "context_with_next_sentence": true
    },
    {
        "source_sentence": "若無六界，則不成身。",
        "from": "T16n0710_001:0820a03_11",
        "context_with_next_sentence": true
    },
    {
        "source_sentence": "若不闕內地界，不闕水、火、風、空、識界，則一切和合能生其身。",
        "from": "T16n0710_001:0820a04_21",
        "context_with_next_sentence": true
    },
    {
        "source_sentence": "其地界不念：",
        "from": "T16n0710_001:0820a05_4",
        "context_with_next_sentence": true
    },
    {
        "source_sentence": "『我能令身聚合堅體。",
        "from": "T16n0710_001:0820a05_14",
        "context_with_next_sentence": true
    },
    {
        "source_sentence": "』水界不念：",
        "from": "T16n0710_001:0820a05_20",
        "context_with_next_sentence": true
    },
    {
        "source_sentence": "『我能令身作攝持。",
        "from": "T16n0710_001:0820a06_6",
        "context_with_next_sentence": true
    },
    {
        "source_sentence": "』火界不念：",
        "from": "T16n0710_001:0820a06_12",
        "context_with_next_sentence": true
    },
    {
        "source_sentence": "『我能令身中食飲成就。",
        "from": "T16n0710_001:0820a07_2",
        "context_with_next_sentence": true
    },
    {
        "source_sentence": "』風界不念：",
        "from": "T16n0710_001:0820a07_8",
        "context_with_next_sentence": true
    },
    {
        "source_sentence": "『我能令身作出入息。",
        "from": "T16n0710_001:0820a07_18",
        "context_with_next_sentence": true
    },
    {
        "source_sentence": "』空界不念：",
        "from": "T16n0710_001:0820a08_1",
        "context_with_next_sentence": true
    },
    {
        "source_sentence": "『我能令身中成竅隙。",
        "from": "T16n0710_001:0820a08_11",
        "context_with_next_sentence": true
    },
    {
        "source_sentence": "』識界亦不作是念：",
        "from": "T16n0710_001:0820a08_20",
        "context_with_next_sentence": true
    },
    {
        "source_sentence": "『我能轉名色猶如束蘆。",
        "from": "T16n0710_001:0820a09_8",
        "context_with_next_sentence": true
    },
    {
        "source_sentence": "』其身亦不作是念：",
        "from": "T16n0710_001:0820a09_17",
        "context_with_next_sentence": true
    },
    {
        "source_sentence": "『我被眾緣所生。",
        "from": "T16n0710_001:0820a10_4",
        "context_with_next_sentence": true
    },
    {
        "source_sentence": "』然有如是眾緣而生其身。",
        "from": "T16n0710_001:0820a10_16",
        "context_with_next_sentence": true
    },
    {
        "source_sentence": "是地界無我、無人、無命、無壽者、無意生、無儒童、無女、無男、無非男女、無吾我、亦無餘。",
        "from": "T16n0710_001:0820a12_15",
        "context_with_next_sentence": true
    },
    {
        "source_sentence": "水、火、風、空、識界亦無我、無人、無命、無壽者、無意生、無儒童、無女、無男、無非男女、無吾我、無餘。",
        "from": "T16n0710_001:0820a14_17",
        "context_with_next_sentence": true
    },
    {
        "source_sentence": "「云何無明？",
        "from": "T16n0710_001:0820a14_23",
        "context_with_next_sentence": true
    },
    {
        "source_sentence": "於此六界起一想、合想、常想、堅想、常恒想、樂想、靜想、眾生想、命想、壽者想、意生想、儒童想、吾我作者想。",
        "from": "T16n0710_001:0820a17_3",
        "context_with_next_sentence": true
    },
    {
        "source_sentence": "生如是種種無知，名為無明。",
        "from": "T16n0710_001:0820a17_16",
        "context_with_next_sentence": true
    },
    {
        "source_sentence": "於如是有無明境界生貪、瞋、癡，於彼貪、瞋、癡生行。",
        "from": "T16n0710_001:0820a18_21",
        "context_with_next_sentence": true
    },
    {
        "source_sentence": "於彼事施設，名為識，其識生四蘊。",
        "from": "T16n0710_001:0820a19_14",
        "context_with_next_sentence": true
    },
    {
        "source_sentence": "彼名色所依諸根則六處。",
        "from": "T16n0710_001:0820a20_6",
        "context_with_next_sentence": true
    },
    {
        "source_sentence": "三法和合名為觸。",
        "from": "T16n0710_001:0820a20_14",
        "context_with_next_sentence": true
    },
    {
        "source_sentence": "觸生受。",
        "from": "T16n0710_001:0820a20_18",
        "context_with_next_sentence": true
    },
    {
        "source_sentence": "受耽著，故生愛。",
        "from": "T16n0710_001:0820a21_6",
        "context_with_next_sentence": true
    },
    {
        "source_sentence": "愛廣大，故名為取。",
        "from": "T16n0710_001:0820a21_15",
        "context_with_next_sentence": true
    },
    {
        "source_sentence": "取復生有。",
        "from": "T16n0710_001:0820a21_20",
        "context_with_next_sentence": true
    },
    {
        "source_sentence": "業有作因生蘊。",
        "from": "T16n0710_001:0820a22_5",
        "context_with_next_sentence": true
    },
    {
        "source_sentence": "蘊熟，故名老；",
        "from": "T16n0710_001:0820a22_12",
        "context_with_next_sentence": true
    },
    {
        "source_sentence": "蘊壞，故名死；",
        "from": "T16n0710_001:0820a22_19",
        "context_with_next_sentence": true
    },
    {
        "source_sentence": "於愛迷惑、貪著、熱惱，故名愁；",
        "from": "T16n0710_001:0820a23_12",
        "context_with_next_sentence": true
    },
    {
        "source_sentence": "追感往事、言音，哀慼，名為歎；",
        "from": "T16n0710_001:0820a24_3",
        "context_with_next_sentence": true
    },
    {
        "source_sentence": "五識身相應，名為苦；",
        "from": "T16n0710_001:0820a24_13",
        "context_with_next_sentence": true
    },
    {
        "source_sentence": "意不悅，故名憂；",
        "from": "T16n0710_001:0820a24_21",
        "context_with_next_sentence": true
    },
    {
        "source_sentence": "隨煩惱，故名為惱。",
        "from": "T16n0710_001:0820a25_8",
        "context_with_next_sentence": true
    },
    {
        "source_sentence": "愚闇，名無明；",
        "from": "T16n0710_001:0820a25_15",
        "context_with_next_sentence": true
    },
    {
        "source_sentence": "造作，名為行；",
        "from": "T16n0710_001:0820a25_22",
        "context_with_next_sentence": true
    },
    {
        "source_sentence": "了別，名為識；",
        "from": "T16n0710_001:0820a26_6",
        "context_with_next_sentence": true
    },
    {
        "source_sentence": "互相攝持，名為名色；",
        "from": "T16n0710_001:0820a26_16",
        "context_with_next_sentence": true
    },
    {
        "source_sentence": "依處所，故名為六處；",
        "from": "T16n0710_001:0820a27_5",
        "context_with_next_sentence": true
    },
    {
        "source_sentence": "觸境，故名為觸；",
        "from": "T16n0710_001:0820a27_13",
        "context_with_next_sentence": true
    },
    {
        "source_sentence": "領納，故名受；",
        "from": "T16n0710_001:0820a27_20",
        "context_with_next_sentence": true
    },
    {
        "source_sentence": "渴愛，故名為愛；",
        "from": "T16n0710_001:0820a28_7",
        "context_with_next_sentence": true
    },
    {
        "source_sentence": "取著，故名為取；",
        "from": "T16n0710_001:0820a28_15",
        "context_with_next_sentence": true
    },
    {
        "source_sentence": "取復生有，故名為有；",
        "from": "T16n0710_001:0820a29_3",
        "context_with_next_sentence": true
    },
    {
        "source_sentence": "能生，故名生；",
        "from": "T16n0710_001:0820a29_10",
        "context_with_next_sentence": true
    },
    {
        "source_sentence": "根熟，故名老；",
        "from": "T16n0710_001:0820a29_17",
        "context_with_next_sentence": true
    },
    {
        "source_sentence": "滅壞，故名死；",
        "from": "T16n0710_001:0820b01_2",
        "context_with_next_sentence": true
    },
    {
        "source_sentence": "哀慼，故名愁；",
        "from": "T16n0710_001:0820b01_9",
        "context_with_next_sentence": true
    },
    {
        "source_sentence": "悵怏，故名歎；",
        "from": "T16n0710_001:0820b01_16",
        "context_with_next_sentence": true
    },
    {
        "source_sentence": "意不悅，故名憂；",
        "from": "T16n0710_001:0820b02_2",
        "context_with_next_sentence": true
    },
    {
        "source_sentence": "逼迫身，故名為苦；",
        "from": "T16n0710_001:0820b02_11",
        "context_with_next_sentence": true
    },
    {
        "source_sentence": "不稱情，故名惱。",
        "from": "T16n0710_001:0820b02_19",
        "context_with_next_sentence": true
    },
    {
        "source_sentence": "不修真實行，名邪行；",
        "from": "T16n0710_001:0820b03_8",
        "context_with_next_sentence": true
    },
    {
        "source_sentence": "無知，名無明。",
        "from": "T16n0710_001:0820b03_15",
        "context_with_next_sentence": true
    },
    {
        "source_sentence": "有無明故，種種造作福近行行、非福近行行、不動近行行。",
        "from": "T16n0710_001:0820b04_19",
        "context_with_next_sentence": true
    },
    {
        "source_sentence": "起福近行行、非福近行行者，故名為識，是故名為無明緣行。",
        "from": "T16n0710_001:0820b06_6",
        "context_with_next_sentence": true
    },
    {
        "source_sentence": "起非福近行行、非福近行行者，亦即是識，是故名行緣識。",
        "from": "T16n0710_001:0820b07_13",
        "context_with_next_sentence": true
    },
    {
        "source_sentence": "起不動近行行、不動近行行者，亦是於識，是故名為識緣名色。",
        "from": "T16n0710_001:0820b09_1",
        "context_with_next_sentence": true
    },
    {
        "source_sentence": "名色增長作六處門，是故名為名色緣六處。",
        "from": "T16n0710_001:0820b10_1",
        "context_with_next_sentence": true
    },
    {
        "source_sentence": "六處身轉，是故名為六處緣觸。",
        "from": "T16n0710_001:0820b10_15",
        "context_with_next_sentence": true
    },
    {
        "source_sentence": "同類觸生同類受，是故觸緣受。",
        "from": "T16n0710_001:0820b11_10",
        "context_with_next_sentence": true
    },
    {
        "source_sentence": "於受差別耽著喜悅，是故名為受緣愛。",
        "from": "T16n0710_001:0820b12_7",
        "context_with_next_sentence": true
    },
    {
        "source_sentence": "愛耽著樂，故愛不捨，數數忻求，故名為愛緣取。",
        "from": "T16n0710_001:0820b13_9",
        "context_with_next_sentence": true
    },
    {
        "source_sentence": "如是營求，復生有起業於身、於語、於意，是故名為取緣有。",
        "from": "T16n0710_001:0820b14_16",
        "context_with_next_sentence": true
    },
    {
        "source_sentence": "從業生五蘊轉，名為有緣生。",
        "from": "T16n0710_001:0820b15_8",
        "context_with_next_sentence": true
    },
    {
        "source_sentence": "從生蘊令熟壞滅，名生緣老死。",
        "from": "T16n0710_001:0820b16_3",
        "context_with_next_sentence": true
    },
    {
        "source_sentence": "如是名為十二緣生。",
        "from": "T16n0710_001:0820b16_12",
        "context_with_next_sentence": true
    },
    {
        "source_sentence": "迭互為因，不常、不造作、無思，亦無緣生、無盡法、無離欲法、無滅法，無始來流轉不間斷隨轉，如河駛流。",
        "from": "T16n0710_001:0820b18_18",
        "context_with_next_sentence": true
    },
    {
        "source_sentence": "「設使緣生不間斷隨轉如河駛流，是十二支緣生，四支和合而作轉因。",
        "from": "T16n0710_001:0820b20_11",
        "context_with_next_sentence": true
    },
    {
        "source_sentence": "云何為四？",
        "from": "T16n0710_001:0820b20_16",
        "context_with_next_sentence": true
    },
    {
        "source_sentence": "所謂無明、愛、業、識。",
        "from": "T16n0710_001:0820b21_7",
        "context_with_next_sentence": true
    },
    {
        "source_sentence": "是識種子自性為因，業田自性為因，無明、愛、煩惱自性為因。",
        "from": "T16n0710_001:0820b22_14",
        "context_with_next_sentence": true
    },
    {
        "source_sentence": "業、煩惱、識能生種子。",
        "from": "T16n0710_001:0820b23_3",
        "context_with_next_sentence": true
    },
    {
        "source_sentence": "如是業、識作種子田，愛、識作種子沃潤，無明、識令種子開發。",
        "from": "T16n0710_001:0820b24_12",
        "context_with_next_sentence": true
    },
    {
        "source_sentence": "其業不作是念：",
        "from": "T16n0710_001:0820b24_19",
        "context_with_next_sentence": true
    },
    {
        "source_sentence": "『我與識種子作田。",
        "from": "T16n0710_001:0820b25_6",
        "context_with_next_sentence": true
    },
    {
        "source_sentence": "』愛不作是念：",
        "from": "T16n0710_001:0820b25_13",
        "context_with_next_sentence": true
    },
    {
        "source_sentence": "『我與識種子作沃潤。",
        "from": "T16n0710_001:0820b26_2",
        "context_with_next_sentence": true
    },
    {
        "source_sentence": "』無明不作是念：",
        "from": "T16n0710_001:0820b26_10",
        "context_with_next_sentence": true
    },
    {
        "source_sentence": "『我令識種子開發。",
        "from": "T16n0710_001:0820b26_19",
        "context_with_next_sentence": true
    },
    {
        "source_sentence": "』識種子亦不作是念：",
        "from": "T16n0710_001:0820b27_6",
        "context_with_next_sentence": true
    },
    {
        "source_sentence": "『我從眾緣而生。",
        "from": "T16n0710_001:0820b27_14",
        "context_with_next_sentence": true
    },
    {
        "source_sentence": "』然實識種子安立業、煩惱，以愛令沃潤，以無明土覆，生名色芽。",
        "from": "T16n0710_001:0820b29_2",
        "context_with_next_sentence": true
    },
    {
        "source_sentence": "其名色芽不自作、不他作、不二俱作、不自在天作、不時變易作、不從自性生、不繫屬因、無因亦不生，然復從父母和合時相應，及餘緣相應相續生。",
        "from": "T16n0710_001:0820c03_7",
        "context_with_next_sentence": true
    },
    {
        "source_sentence": "是識種子於母腹中名色芽生。",
        "from": "T16n0710_001:0820c04_2",
        "context_with_next_sentence": true
    },
    {
        "source_sentence": "「於無主、無我授、法如幻相因緣不闕，從五種緣生眼識。",
        "from": "T16n0710_001:0820c05_6",
        "context_with_next_sentence": true
    },
    {
        "source_sentence": "云何五種？",
        "from": "T16n0710_001:0820c05_11",
        "context_with_next_sentence": true
    },
    {
        "source_sentence": "眼緣色、明、虛空，從彼生作意。",
        "from": "T16n0710_001:0820c06_4",
        "context_with_next_sentence": true
    },
    {
        "source_sentence": "眼識作依止，色作所緣，光明以為照，虛空作無礙，從彼生作意以為審慮。",
        "from": "T16n0710_001:0820c07_17",
        "context_with_next_sentence": true
    },
    {
        "source_sentence": "若無眾緣，眼識不生。",
        "from": "T16n0710_001:0820c08_7",
        "context_with_next_sentence": true
    },
    {
        "source_sentence": "若闕內眼處，如是色、光明、虛空、作意，則眼識不生。",
        "from": "T16n0710_001:0820c09_10",
        "context_with_next_sentence": true
    },
    {
        "source_sentence": "如是五緣不闕，則一切和合，能生眼識。",
        "from": "T16n0710_001:0820c10_7",
        "context_with_next_sentence": true
    },
    {
        "source_sentence": "其眼不作是念：",
        "from": "T16n0710_001:0820c10_14",
        "context_with_next_sentence": true
    },
    {
        "source_sentence": "『我與眼識作所依。",
        "from": "T16n0710_001:0820c11_2",
        "context_with_next_sentence": true
    },
    {
        "source_sentence": "』其色不作是念：",
        "from": "T16n0710_001:0820c11_10",
        "context_with_next_sentence": true
    },
    {
        "source_sentence": "『我與眼識為所緣。",
        "from": "T16n0710_001:0820c11_19",
        "context_with_next_sentence": true
    },
    {
        "source_sentence": "』光明不作是念：",
        "from": "T16n0710_001:0820c12_4",
        "context_with_next_sentence": true
    },
    {
        "source_sentence": "『我與眼識作照緣。",
        "from": "T16n0710_001:0820c12_13",
        "context_with_next_sentence": true
    },
    {
        "source_sentence": "』虛空不作是念：",
        "from": "T16n0710_001:0820c12_21",
        "context_with_next_sentence": true
    },
    {
        "source_sentence": "『我與眼識為無礙緣。",
        "from": "T16n0710_001:0820c13_9",
        "context_with_next_sentence": true
    },
    {
        "source_sentence": "』所生意不作是念：",
        "from": "T16n0710_001:0820c13_18",
        "context_with_next_sentence": true
    },
    {
        "source_sentence": "『我與眼識作審慮。",
        "from": "T16n0710_001:0820c14_5",
        "context_with_next_sentence": true
    },
    {
        "source_sentence": "』又眼識不作是念：",
        "from": "T16n0710_001:0820c14_14",
        "context_with_next_sentence": true
    },
    {
        "source_sentence": "『我為眾多緣所生。",
        "from": "T16n0710_001:0820c15_2",
        "context_with_next_sentence": true
    },
    {
        "source_sentence": "』然有眾多緣而生眼識。",
        "from": "T16n0710_001:0820c15_13",
        "context_with_next_sentence": true
    },
    {
        "source_sentence": "餘四根者應如前知。",
        "from": "T16n0710_001:0820c16_2",
        "context_with_next_sentence": true
    },
    {
        "source_sentence": "「實無有法不從此世移轉至於彼。",
        "from": "T16n0710_001:0820c16_17",
        "context_with_next_sentence": true
    },
    {
        "source_sentence": "有業報施設，因緣不闕故。",
        "from": "T16n0710_001:0820c17_10",
        "context_with_next_sentence": true
    },
    {
        "source_sentence": "譬如明鏡現其面像，其面像不移轉至於鏡中，而此鏡中有其面像，因緣不闕故。",
        "from": "T16n0710_001:0820c19_7",
        "context_with_next_sentence": true
    },
    {
        "source_sentence": "如是不從此滅至於餘處。",
        "from": "T16n0710_001:0820c19_18",
        "context_with_next_sentence": true
    },
    {
        "source_sentence": "有業果感招，因緣不闕故。",
        "from": "T16n0710_001:0820c20_10",
        "context_with_next_sentence": true
    },
    {
        "source_sentence": "譬如月輪去地四萬由旬，於全器中而有少水則現月像，而實不從彼謝至於全器少水中現，然有眾緣和合，影現如是。",
        "from": "T16n0710_001:0820c23_6",
        "context_with_next_sentence": true
    },
    {
        "source_sentence": "不從此滅生於餘處，有業報相感，因緣不闕故。",
        "from": "T16n0710_001:0820c24_7",
        "context_with_next_sentence": true
    },
    {
        "source_sentence": "譬如無薪，火則不生；",
        "from": "T16n0710_001:0820c24_17",
        "context_with_next_sentence": true
    },
    {
        "source_sentence": "有薪，則火生。",
        "from": "T16n0710_001:0820c25_2",
        "context_with_next_sentence": true
    },
    {
        "source_sentence": "業、煩惱所生識種子，從彼生處相續，名色芽轉。",
        "from": "T16n0710_001:0820c26_3",
        "context_with_next_sentence": true
    },
    {
        "source_sentence": "如是無主、無我法、無所攝法，互為因緣，如幻相、自性法，因緣不闕。",
        "from": "T16n0710_001:0820c27_15",
        "context_with_next_sentence": true
    },
    {
        "source_sentence": "「內緣生法五種應知：",
        "from": "T16n0710_001:0820c28_3",
        "context_with_next_sentence": true
    },
    {
        "source_sentence": "不常、不斷、不移轉、因少果多、相似相續生。",
        "from": "T16n0710_001:0820c29_2",
        "context_with_next_sentence": true
    },
    {
        "source_sentence": "云何不常？",
        "from": "T16n0710_001:0820c29_7",
        "context_with_next_sentence": true
    },
    {
        "source_sentence": "從此邊蘊死，於餘處邊蘊生；",
        "from": "T16n0710_001:0820c29_20",
        "context_with_next_sentence": true
    },
    {
        "source_sentence": "非即死邊蘊，是彼生邊蘊；",
        "from": "T16n0710_001:0821a01_11",
        "context_with_next_sentence": true
    },
    {
        "source_sentence": "然死邊蘊滅，於彼生邊蘊起，是故不常。",
        "from": "T16n0710_001:0821a02_9",
        "context_with_next_sentence": true
    },
    {
        "source_sentence": "云何不斷？",
        "from": "T16n0710_001:0821a02_14",
        "context_with_next_sentence": true
    },
    {
        "source_sentence": "不先滅於死邊蘊，而起生邊蘊；",
        "from": "T16n0710_001:0821a03_9",
        "context_with_next_sentence": true
    },
    {
        "source_sentence": "亦非不滅於死邊蘊，即於彼時而生中有蘊，如秤不低昂，名為不斷。",
        "from": "T16n0710_001:0821a04_19",
        "context_with_next_sentence": true
    },
    {
        "source_sentence": "云何不移轉？",
        "from": "T16n0710_001:0821a05_5",
        "context_with_next_sentence": true
    },
    {
        "source_sentence": "然於異類轉先，名不移轉。",
        "from": "T16n0710_001:0821a05_17",
        "context_with_next_sentence": true
    },
    {
        "source_sentence": "云何因少果多？",
        "from": "T16n0710_001:0821a06_5",
        "context_with_next_sentence": true
    },
    {
        "source_sentence": "於此身作少善、惡業，於來生身多受善、惡報。",
        "from": "T16n0710_001:0821a07_6",
        "context_with_next_sentence": true
    },
    {
        "source_sentence": "云何相似相續？",
        "from": "T16n0710_001:0821a07_13",
        "context_with_next_sentence": true
    },
    {
        "source_sentence": "猶如現受身作業，即於來生受報。",
        "from": "T16n0710_001:0821a08_8",
        "context_with_next_sentence": true
    },
    {
        "source_sentence": "若是此緣生法如實，以正慧眼長時修，無人、無我、不顛倒、不生、不滅、無作、無為、無礙、無所緣、寂靜、無畏、無奪、無盡、如幻、自性空寂、不堅、如痛、如癰、質礙、無常性、苦性、空性、無我性，則前際不流轉，謂：",
        "from": "T16n0710_001:0821a12_14",
        "context_with_next_sentence": true
    },
    {
        "source_sentence": "『我於過去為曾有耶？",
        "from": "T16n0710_001:0821a13_2",
        "context_with_next_sentence": true
    },
    {
        "source_sentence": "誰為我過去曾為有耶？",
        "from": "T16n0710_001:0821a13_12",
        "context_with_next_sentence": true
    },
    {
        "source_sentence": "我於過去云何有耶？",
        "from": "T16n0710_001:0821a14_3",
        "context_with_next_sentence": true
    },
    {
        "source_sentence": "』復於後際流轉，謂：",
        "from": "T16n0710_001:0821a14_13",
        "context_with_next_sentence": true
    },
    {
        "source_sentence": "『我於未來當有耶？",
        "from": "T16n0710_001:0821a14_22",
        "context_with_next_sentence": true
    },
    {
        "source_sentence": "誰謂我未來當有耶？",
        "from": "T16n0710_001:0821a15_8",
        "context_with_next_sentence": true
    },
    {
        "source_sentence": "我於未來當云何有耶？",
        "from": "T16n0710_001:0821a15_18",
        "context_with_next_sentence": true
    },
    {
        "source_sentence": "我於未來不有耶？",
        "from": "T16n0710_001:0821a16_7",
        "context_with_next_sentence": true
    },
    {
        "source_sentence": "誰謂我於未來不有耶？",
        "from": "T16n0710_001:0821a16_17",
        "context_with_next_sentence": true
    },
    {
        "source_sentence": "我於未來云何不有耶？",
        "from": "T16n0710_001:0821a17_8",
        "context_with_next_sentence": true
    },
    {
        "source_sentence": "』復於中際不流轉：",
        "from": "T16n0710_001:0821a17_17",
        "context_with_next_sentence": true
    },
    {
        "source_sentence": "『我於今有耶？",
        "from": "T16n0710_001:0821a18_3",
        "context_with_next_sentence": true
    },
    {
        "source_sentence": "誰謂我今有耶？",
        "from": "T16n0710_001:0821a18_10",
        "context_with_next_sentence": true
    },
    {
        "source_sentence": "云何謂我今有耶？",
        "from": "T16n0710_001:0821a18_18",
        "context_with_next_sentence": true
    },
    {
        "source_sentence": "此有情於此歿復往何處？",
        "from": "T16n0710_001:0821a19_9",
        "context_with_next_sentence": true
    },
    {
        "source_sentence": "』所有沙門、婆羅門、世間中異見——所謂我見繫、眾生見繫、壽者繫、諸見繫、希望、吉祥繫——，若以正見相應，於此時悉斷諸結，證得遍知。",
        "from": "T16n0710_001:0821a22_9",
        "context_with_next_sentence": true
    },
    {
        "source_sentence": "如斷多羅樹，無所有性，入於勝義，於諸趣長時悟不生、不滅，得成就忍，廣作無邊利樂有情事。",
        "from": "T16n0710_001:0821a24_11",
        "context_with_next_sentence": true
    },
    {
        "source_sentence": "若有善男子、善女人，於此經中若須臾頃審諦觀察緣生義理者，即能頓滅無始時來極重業障，廣集福德，智慧通達，永斷耶見，說法無畏。",
        "from": "T16n0710_001:0821a27_14",
        "context_with_next_sentence": true
    },
    {
        "source_sentence": "大德舍利子！",
        "from": "T16n0710_001:0821a28_1",
        "context_with_next_sentence": true
    },
    {
        "source_sentence": "婆伽梵與彼善男子、善女人授無上等覺大菩提記。",
        "from": "T16n0710_001:0821a29_4",
        "context_with_next_sentence": true
    },
    {
        "source_sentence": "」具壽舍利子，并天、龍、藥叉、彥達嚩、阿蘇囉、蘖嚕拏、緊那囉、摩護囉誐、人及非人，聞慈氏菩薩說是經已，心大忻悅，深生隨喜，從此而起，禮慈氏菩薩足，歡喜奉行。",
        "from": "T16n0710_001:0821b03_16",
        "context_with_next_sentence": true
    },
    {
        "source_sentence": "慈氏菩薩所說大乘緣生稻𦼮喻經",
        "from": "T16n0710_001:0821b04_100",
        "context_with_next_sentence": false
    }
]