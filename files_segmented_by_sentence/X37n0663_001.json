{
    "X37n0663_001:0627a03_0": " 科南本涅槃經序",
    "X37n0663_001:0627a05_0": "元崇聖院傳天台宗教校經沙門師正述吾佛大聖人最後雙林會上為末世比丘普及大地眾生明心見性而說是經也備明戒檢廣開常宗摩訶止觀依之為扶律顯常喻之以贖命重寶故經云此經若在佛法則在此經若滅佛法則滅佛法命脉存亡繫焉始於沮渠蒙遜請曇無讖及猛法師兩度翻譯共十三品成四十軸行之北方至宋文帝敕嚴觀二師同謝康樂更共治定開為二十五品縮為三十六軸行之江南其間說聽領悟甚眾著述申明亦多如僧傳所載也去聖逾遙神根轉鈍吾祖章安尊者約龍樹宗旨用天台義門製疏科經深符佛意荊溪刪補法道重明自四明慈雲講唱孤山作記之後寥寥絕聞其故何哉蓋由經文浩博疏義淵微加之科未入經卒難尋討師正刻志斯典有年于茲宋之壬申寓古源法師永清輪下為座首遂倣法華光明體例以疏科句分標經上凡疏不牒者起盡難定而與諸友往復徵折方丈主決必歸於是每夜集於猊峯軒下經科疏記輪環讀之預斯集者大慈懷總報慈大成大雲居簡壽星文勝龍華清正園華懷坦天竺法杭始於是秋之八月終於明年之季春無極東堂可度重加讐訂白雲古山僧錄道安鋟梓流通願與後人受持讀誦如說而行上不孤於佛祖下不負於己靈壽祝一人功霑九有云。",
    "X37n0663_001:0627b04_0": "時至元歲在壬午聖制日序",
    "X37n0663_001:0627b08_0": "序品一",
    "X37n0663_001:0627b09_0": "經(卷一)　疏(卷一)　鈔(一之二卷)純陀品二(此品施常住五果對此土雜眾)哀歎品三(此品施勝三修對此土聲聞眾)經(二卷)　疏(二之三卷)　鈔(二之五卷)長壽品四(此品訖大眾問品隨問而施對此土菩薩眾)金剛身品五名字功德品六經(三卷)　疏(四卷)　鈔(五之六卷)四相品七經(四之五卷)　疏(五卷)　鈔(七卷)四依品八經(六卷)　疏(五卷)　鈔(七卷)邪正品九四諦品十四倒品十一經(七卷)　疏(六卷)　鈔(八卷)如來性起品十二文字品十三烏喻品十四經(八卷)　疏(六之七卷)　鈔(八之九卷)月喻品十五菩薩品十六經(九卷)　疏(七卷)　鈔(九卷)大眾所問品十七經(十卷)　疏(八卷)　鈔(九之十卷)現病品十八聖行品十九經(十一之十三卷)　疏(八之九卷)　鈔(十之十一卷)梵行品二十(此品末指雜華經明天行)嬰兒品二十一經(十四之十八卷)　疏(十之十一卷)　鈔(十二之十三卷)高貴菩薩品二十二經(十九之二十四卷)　疏(十一之十三卷)　鈔(十四之十六卷)師子吼品二十三經(二十五之三十卷)　疏(十三之十五卷)　鈔(十六之十七卷)迦葉菩薩品二十四經(三十一之三十四卷)　疏(十五之十七卷)　鈔(十八之十九卷)憍陳如品二十五經(三十五之三十六卷)　疏(十七之十八卷終)　鈔(十九之二十卷)陳如品末(後分經四品半唐麟德年至)遺教品一還源品二經(三十七卷)　鈔(二十卷)茶毗品三廓潤品四經(三十八卷)　鈔(二十卷)(疏云居士請僧經云涅槃後分更有燒身起塔囑累三品鈔云今遺教還源則當囑累品茶毗廓潤則當燒身起塔之文尚未至此)。",
    "X37n0663_001:0628a09_0": "南本大般涅槃經三十六卷二十五品章安尊者疏分文為五初從如是訖序品是召請涅槃眾二從純陀訖大眾問合十六品是開演涅槃施三從現病訖德王合五品是示現涅槃行四從師子吼訖品是問答涅槃義五從迦葉訖陳如品是折攝涅槃用。",
    "X37n0663_001:0628b04_0": "科南本大般涅槃經",
    "X37n0663_001:0628b05_0": "元　峨眉　師正　排科",
    "X37n0663_001:0628b06_0": "　武林　可度　重訂",
    "X37n0663_001:0628b07_0": "卍云。",
    "X37n0663_001:0628b07_1": "科經本大率同于重訂交科本。",
    "X37n0663_001:0628b07_2": "仍單載"
}