{
    "T26n1539_010:0576c25_0": "阿毘達磨識身足論卷第十",
    "T26n1539_010:0576c27_0": "提婆設摩阿羅漢造",
    "T26n1539_010:0576c28_0": "三藏法師玄奘奉　詔譯",
    "T26n1539_010:0576c29_0": "所緣緣蘊第四之五",
    "T26n1539_010:0577a01_0": "諸無色界繫善心，若體已斷，所緣已斷耶？",
    "T26n1539_010:0577a01_1": "曰如是。",
    "T26n1539_010:0577a02_2": "設所緣已斷，其體已斷耶？",
    "T26n1539_010:0577a02_3": "或所緣已斷其體已斷，或所緣已斷其體未斷，或所緣已斷及所緣未斷其體未斷。",
    "T26n1539_010:0577a04_4": "所緣已斷其體已斷者，謂已離無色界貪，諸無色界繫善心，緣色界繫、緣無色界繫。",
    "T26n1539_010:0577a06_5": "是名所緣已斷其體已斷。",
    "T26n1539_010:0577a07_6": "所緣已斷其體未斷者，謂已離色界貪，未離無色界貪，諸無色界繫善心，緣色界繫。",
    "T26n1539_010:0577a09_0": "苦類智已生、集類智未生，諸無色界繫善心，緣見苦所斷。",
    "T26n1539_010:0577a10_1": "集類智已生、滅類智未生，諸無色界繫善心，緣見苦集所斷。",
    "T26n1539_010:0577a11_2": "滅類智已生、道類智未生，諸無色界繫善心，緣見苦集滅所斷。",
    "T26n1539_010:0577a13_3": "若見圓滿世尊弟子，未離無色界貪，諸無色界繫善心，緣見所斷。",
    "T26n1539_010:0577a14_4": "是名所緣已斷其體未斷。",
    "T26n1539_010:0577a15_5": "所緣已斷及所緣未斷其體未斷者，謂苦類智已生、集類智未生，諸無色界繫善心，緣見苦集滅道及修所斷。",
    "T26n1539_010:0577a17_6": "集類智已生、滅類智未生，諸無色界繫善心，緣見苦集滅道及修所斷。",
    "T26n1539_010:0577a19_7": "滅類智已生、道類智未生，諸無色界繫善心，緣見苦集滅道及修所斷。",
    "T26n1539_010:0577a20_8": "若見圓滿世尊弟子，未離無色界貪，諸無色界繫善心，緣見修所斷。",
    "T26n1539_010:0577a22_9": "是名所緣已斷及所緣未斷其體未斷。",
    "T26n1539_010:0577a23_10": "諸無色界繫有覆無記心，若體已斷，所緣已斷耶？",
    "T26n1539_010:0577a24_11": "或體已斷所緣已斷，或體已斷所緣未斷，或體已斷所緣已斷及所緣未斷，或體已斷不可分別此心所緣已斷未斷。",
    "T26n1539_010:0577a27_12": "其體已斷所緣已斷者，謂苦類智已生、集類智未生，諸無色界繫見苦所斷有覆無記心，緣見苦所斷。",
    "T26n1539_010:0577a29_13": "集類智已生、滅類智未生，諸無色界繫見苦集所斷有覆無記心，緣見苦集所斷。",
    "T26n1539_010:0577b02_14": "見苦所斷有覆無記心，緣見苦所斷。",
    "T26n1539_010:0577b03_15": "見集所斷有覆無記心，緣見集所斷。",
    "T26n1539_010:0577b03_16": "滅類智已生、道類智未生，諸無色界繫見苦集所斷有覆無記心，緣見苦集滅所斷。",
    "T26n1539_010:0577b05_17": "見苦所斷有覆無記心，緣見苦所斷。",
    "T26n1539_010:0577b06_18": "見集所斷有覆無記心，緣見集所斷。",
    "T26n1539_010:0577b07_19": "見滅所斷有覆無記心，緣見滅所斷。",
    "T26n1539_010:0577b08_20": "若見圓滿世尊弟子，未離無色界貪，諸無色界繫見所斷有覆無記心，緣見所斷。",
    "T26n1539_010:0577b10_21": "已離無色界貪，諸無色界繫有覆無記心，緣無色界繫。",
    "T26n1539_010:0577b11_22": "是名體已斷所緣已斷。",
    "T26n1539_010:0577b11_23": "其體已斷所緣未斷者，謂苦類智已生、集類智未生，諸無色界繫見苦所斷有覆無記心，緣見集滅道及修所斷。",
    "T26n1539_010:0577b14_24": "集類智已生、滅類智未生，諸無色界繫見苦集所斷有覆無記心，緣見滅道及修所斷。",
    "T26n1539_010:0577b16_25": "滅類智已生、道類智未生，諸無色界繫見苦集所斷有覆無記心，緣見道及修所斷。",
    "T26n1539_010:0577b18_26": "若見圓滿世尊弟子，未離無色界貪，諸無色界繫見所斷有覆無記心，緣修所斷。",
    "T26n1539_010:0577b20_0": "是名體已斷所緣未斷。",
    "T26n1539_010:0577b20_1": "其體已斷所緣已斷及所緣未斷者，謂苦類智已生、集類智未生，諸無色界繫見苦所斷有覆無記心，緣見苦集滅道及修所斷。",
    "T26n1539_010:0577b23_2": "集類智已生、滅類智未生，諸無色界繫見苦集所斷有覆無記心，緣見苦集滅道及修所斷。",
    "T26n1539_010:0577b25_3": "滅類智已生、道類智未生，諸無色界繫見苦集所斷有覆無記心，緣見苦集滅道及修所斷。",
    "T26n1539_010:0577b27_4": "若見圓滿世尊弟子，未離無色界貪，諸無色界繫見所斷有覆無記心，緣見修所斷。",
    "T26n1539_010:0577b29_5": "是名體已斷所緣已斷及所緣未斷。",
    "T26n1539_010:0577c01_6": "其體已斷不可分別此心所緣已斷未斷者，謂未離無色界貪，滅類智已生、道類智未生，諸無色界繫見滅所斷有覆無記心，緣非所斷。",
    "T26n1539_010:0577c04_7": "若見圓滿世尊弟子，未離無色界貪，諸無色界繫見滅道所斷有覆無記心，緣非所斷。",
    "T26n1539_010:0577c06_8": "已離無色界貪，諸無色界繫有覆無記心，緣非所斷。",
    "T26n1539_010:0577c07_9": "是名體已斷不可分別此心所緣已斷未斷。",
    "T26n1539_010:0577c08_10": "設所緣已斷，其體已斷耶？",
    "T26n1539_010:0577c09_11": "或所緣已斷其體已斷，或所緣已斷其體未斷，或所緣已斷及所緣未斷其體已斷，或所緣已斷及所緣未斷其體未斷。",
    "T26n1539_010:0577c11_12": "所緣已斷其體已斷者，謂苦類智已生、集類智未生，諸無色界繫見苦所斷有覆無記心，緣見苦所斷。",
    "T26n1539_010:0577c14_13": "集類智已生、滅類智未生，諸無色界繫見苦集所斷有覆無記心，緣見苦集所斷。",
    "T26n1539_010:0577c16_0": "見苦所斷有覆無記心，緣見苦所斷。",
    "T26n1539_010:0577c16_1": "見集所斷有覆無記心，緣見集所斷。",
    "T26n1539_010:0577c17_2": "滅類智已生、道類智未生，諸無色界繫見苦集所斷有覆無記心，緣見苦集滅所斷。",
    "T26n1539_010:0577c19_3": "見苦所斷有覆無記心，緣見苦所斷。",
    "T26n1539_010:0577c20_4": "見集所斷有覆無記心，緣見集所斷。",
    "T26n1539_010:0577c21_5": "見滅所斷有覆無記心，緣見滅所斷。",
    "T26n1539_010:0577c22_0": "若見圓滿世尊弟子，未離無色界貪，諸無色界繫見所斷有覆無記心，緣見所斷。",
    "T26n1539_010:0577c23_1": "已離無色界貪，諸無色界繫有覆無記心，緣無色界繫。",
    "T26n1539_010:0577c25_2": "是名所緣已斷其體已斷。",
    "T26n1539_010:0577c25_3": "所緣已斷其體未斷者，謂苦類智已生、集類智未生，諸無色界繫見集所斷有覆無記心，緣見苦所斷。",
    "T26n1539_010:0577c28_0": "是名所緣已斷其體未斷。",
    "T26n1539_010:0577c28_1": "所緣已斷及所緣未斷其體已斷者，謂苦類智已生、集類智未生，諸無色界繫見苦所斷有覆無記心，緣見苦集滅道及修所斷。",
    "T26n1539_010:0578a02_2": "集類智已生、滅類智未生，諸無色界繫見苦集所斷有覆無記心，緣見苦集滅道及修所斷。",
    "T26n1539_010:0578a04_3": "滅類智已生、道類智未生，諸無色界繫見苦集所斷有覆無記心，緣見苦集滅道及修所斷。",
    "T26n1539_010:0578a06_4": "若見圓滿世尊弟子，未離無色界貪，諸無色界繫見所斷有覆無記心，緣見修所斷。",
    "T26n1539_010:0578a08_5": "是名所緣已斷及所緣未斷其體已斷。",
    "T26n1539_010:0578a09_6": "所緣已斷及所緣未斷其體未斷者，謂苦類智已生、集類智未生，諸無色界繫見集所斷有覆無記心，緣見苦集滅道及修所斷。",
    "T26n1539_010:0578a12_7": "是名所緣已斷及所緣未斷其體未斷。",
    "T26n1539_010:0578a13_8": "諸無色界繫無覆無記心，若體已斷，所緣已斷耶？",
    "T26n1539_010:0578a14_9": "曰：如是。",
    "T26n1539_010:0578a14_10": "設所緣已斷，其體已斷耶？",
    "T26n1539_010:0578a15_11": "或所緣已斷其體已斷，或所緣已斷其體未斷，或所緣已斷及所緣未斷其體未斷。",
    "T26n1539_010:0578a17_12": "所緣已斷其體已斷者，謂已離無色界貪，諸無色界繫無覆無記心，緣無色界繫。",
    "T26n1539_010:0578a18_13": "是名所緣已斷其體已斷。",
    "T26n1539_010:0578a19_14": "所緣已斷其體未斷者，謂苦類智已生、集類智未生，諸無色界繫無覆無記心，緣見苦所斷。",
    "T26n1539_010:0578a21_15": "集類智已生、滅類智未生，諸無色界繫無覆無記心，緣見苦集所斷。",
    "T26n1539_010:0578a23_16": "滅類智已生、道類智未生，諸無色界繫無覆無記心，緣見苦集滅所斷。",
    "T26n1539_010:0578a24_17": "若見圓滿世尊弟子，未離無色界貪，諸無色界繫無覆無記心，緣見所斷。",
    "T26n1539_010:0578a26_18": "是名所緣已斷其體未斷。",
    "T26n1539_010:0578a27_19": "所緣已斷及所緣未斷其體未斷者，謂苦類智已生、集類智未生，諸無色界繫無覆無記心，緣見苦集滅道及修所斷。",
    "T26n1539_010:0578b01_0": "集類智已生、滅類智未生，諸無色界繫無覆無記心，緣見苦集滅道及修所斷。",
    "T26n1539_010:0578b02_1": "滅類智已生、道類智未生，諸無色界繫無覆無記心，緣見苦集滅道及修所斷。",
    "T26n1539_010:0578b04_2": "若見圓滿世尊弟子，未離無色界貪，諸無色界繫無覆無記心，緣見修所斷。",
    "T26n1539_010:0578b06_3": "是名所緣已斷及所緣未斷其體未斷。",
    "T26n1539_010:0578b08_0": "有十五心，謂欲界繫有五心、色界繫有五心、無色界繫有五心。",
    "T26n1539_010:0578b09_1": "云何欲界繫有五心？",
    "T26n1539_010:0578b09_2": "謂欲界繫見苦所斷心、見集所斷心、見滅所斷心、見道所斷心、修所斷心。",
    "T26n1539_010:0578b11_3": "如欲界繫五心，色界繫、無色界繫五心亦爾。",
    "T26n1539_010:0578b12_4": "如是十五心，或過去、或未來、或現在。",
    "T26n1539_010:0578b13_5": "諸過去欲界繫見苦所斷心所有隨眠，彼於此心若所隨增，是能緣耶？",
    "T26n1539_010:0578b14_6": "設是能緣，所隨增耶？",
    "T26n1539_010:0578b15_7": "如過去，未來現在亦爾。",
    "T26n1539_010:0578b15_8": "如見苦所斷心，見集滅道修所斷心亦爾。",
    "T26n1539_010:0578b16_9": "如欲界繫，色界繫、無色界繫亦爾。",
    "T26n1539_010:0578b18_0": "諸過去欲界繫見苦所斷心所有隨眠，彼於此心若所隨增，是能緣耶？",
    "T26n1539_010:0578b19_1": "或所隨增非是能緣，或是能緣非所隨增，或所隨增亦是能緣，或非所隨增非是能緣。",
    "T26n1539_010:0578b21_2": "是所隨增非是能緣者，謂彼隨眠此心相應未斷。",
    "T26n1539_010:0578b22_3": "是其能緣非所隨增者，謂彼隨眠能緣此心已斷。",
    "T26n1539_010:0578b23_4": "是所隨增亦是能緣者，謂彼隨眠能緣此心未斷。",
    "T26n1539_010:0578b25_0": "非所隨增亦非能緣者，謂彼隨眠此心相應已斷、若所餘緣、若他隨眠、若不同界遍行隨眠。",
    "T26n1539_010:0578b27_1": "如過去，未來亦爾。",
    "T26n1539_010:0578b27_2": "諸現在欲界繫見苦所斷心所有隨眠，彼於此心若所隨增，是能緣耶？",
    "T26n1539_010:0578b29_3": "或所隨增非是能緣，或是能緣非所隨增，或所隨增亦是能緣，或非所隨增非是能緣。",
    "T26n1539_010:0578c02_0": "是所隨增非是能緣者，謂彼隨眠此心相應。",
    "T26n1539_010:0578c03_0": "是其能緣非所隨增者，謂彼隨眠能緣此心已斷。",
    "T26n1539_010:0578c04_1": "是所隨增亦是能緣者，謂彼隨眠能緣此心未斷。",
    "T26n1539_010:0578c05_2": "非所隨增亦非能緣者，謂彼隨眠，若所餘緣、若他隨眠、若不同界遍行隨眠。",
    "T26n1539_010:0578c06_3": "如欲界繫見苦所斷心，見集滅道及修所斷染污心亦爾。",
    "T26n1539_010:0578c08_4": "諸過去欲界繫修所斷不染污心所有隨眠，彼於此心若所隨增，是能緣耶？",
    "T26n1539_010:0578c10_0": "若諸隨眠是所隨增亦是能緣。",
    "T26n1539_010:0578c10_1": "或是能緣非所隨增，謂諸隨眠緣此心已斷。",
    "T26n1539_010:0578c11_2": "如過去，未來、現在亦爾。",
    "T26n1539_010:0578c12_3": "如欲界繫，色界繫、無色界繫亦爾。",
    "T26n1539_010:0578c14_0": "有十五心，謂欲界繫有五心、色界繫有五心、無色界繫有五心。",
    "T26n1539_010:0578c15_1": "云何欲界繫有五心？",
    "T26n1539_010:0578c15_2": "謂欲界繫見苦所斷心、見集滅道修所斷心。",
    "T26n1539_010:0578c16_3": "如欲界繫有五心，色界繫、無色界繫亦爾。",
    "T26n1539_010:0578c17_4": "如是十五心，或過去、或未來、或現在。",
    "T26n1539_010:0578c18_5": "諸過去欲界繫見苦所斷心所有隨眠，彼於此心若非所隨增，非是能緣耶？",
    "T26n1539_010:0578c20_6": "設非是能緣，非所隨增耶？",
    "T26n1539_010:0578c21_0": "如過去，未來、現在亦爾。",
    "T26n1539_010:0578c21_1": "如見苦所斷心，見集滅道及修所斷心亦爾。",
    "T26n1539_010:0578c22_2": "如欲界繫，色界繫、無色界繫亦爾。",
    "T26n1539_010:0578c24_0": "諸過去欲界繫見苦所斷心所有隨眠，彼於此心若非所隨增，非是能緣耶？",
    "T26n1539_010:0578c25_1": "或非所隨增非不能緣，或非能緣非不隨增，或非所隨增亦不能緣，或非不隨增非不能緣。",
    "T26n1539_010:0578c27_2": "非所隨增非不能緣者，謂諸隨眠緣此心已斷。",
    "T26n1539_010:0578c28_3": "非是能緣非不隨增者，謂諸隨眠此心相應未斷。",
    "T26n1539_010:0579a01_0": "非所隨增非是能緣者，謂諸隨眠此心相應已斷，若所餘緣、若他隨眠、若不同界遍行隨眠。",
    "T26n1539_010:0579a03_1": "非不隨增非不能緣者，謂諸隨眠緣此心未斷。",
    "T26n1539_010:0579a04_2": "如過去，未來亦爾。",
    "T26n1539_010:0579a04_3": "諸現在欲界繫見苦所斷心所有隨眠，彼於此心若非所隨增，非是能緣耶？",
    "T26n1539_010:0579a06_4": "或非所隨增非不能緣，或非能緣非不隨增，或非所隨增亦非能緣，或非不隨增非不能緣。",
    "T26n1539_010:0579a08_5": "非所隨增非不能緣者，謂諸隨眠緣此心已斷。",
    "T26n1539_010:0579a09_6": "非是能緣非不隨增者，謂諸隨眠此心相應。",
    "T26n1539_010:0579a10_7": "非所隨增非是能緣者，謂諸隨眠，若所餘緣、若他隨眠、若不同界遍行隨眠。",
    "T26n1539_010:0579a12_8": "非不隨增非不能緣者，謂諸隨眠緣此心未斷。",
    "T26n1539_010:0579a13_9": "如欲界繫見苦所斷心，見集滅道及修所斷染污心亦爾。",
    "T26n1539_010:0579a14_10": "諸過去欲界繫修所斷不染污心所有隨眠，彼於此心若非所隨增，或非能緣耶？",
    "T26n1539_010:0579a16_11": "若諸隨眠非是能緣亦非隨增，或非隨增非不能緣，謂諸隨眠緣此心已斷。",
    "T26n1539_010:0579a18_0": "如過去，未來、現在亦爾。",
    "T26n1539_010:0579a18_1": "如欲界繫，色界繫、無色界繫亦爾。",
    "T26n1539_010:0579a20_0": "有十五心，謂欲界繫有五心、色界繫有五心、無色界繫有五心。",
    "T26n1539_010:0579a21_1": "云何欲界繫五心？",
    "T26n1539_010:0579a21_2": "謂欲界繫見苦所斷心、見集滅道修所斷心。",
    "T26n1539_010:0579a22_3": "如欲界繫五心，色界繫、無色界繫五心亦爾。",
    "T26n1539_010:0579a23_4": "諸欲界繫見苦所斷心，能了別欲界繫見苦所斷法耶？",
    "T26n1539_010:0579a25_5": "能了別自地四種所斷法耶？",
    "T26n1539_010:0579a25_6": "能了別色界繫無色界繫五種所斷法耶？",
    "T26n1539_010:0579a26_7": "如欲界繫見苦所斷心，見集滅道修所斷心亦爾。",
    "T26n1539_010:0579a27_8": "如欲界繫五心，色界繫、無色界繫五心亦爾。",
    "T26n1539_010:0579a29_0": "諸欲界繫見苦所斷心，能了別欲界繫見苦所斷法耶？",
    "T26n1539_010:0579b01_1": "曰：能了別。",
    "T26n1539_010:0579b01_2": "謂或執為我、或執我所、或執為斷、或執為常、或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若貪若瞋若慢若癡，若不如理所引了別。",
    "T26n1539_010:0579b05_3": "亦能了別自地四種所斷法耶？",
    "T26n1539_010:0579b06_4": "曰：能了別。",
    "T26n1539_010:0579b06_5": "謂或執為我、或執我所、或執為斷、或執為常、或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡，若不如理所引了別。",
    "T26n1539_010:0579b11_0": "亦能了別色界繫無色界繫五種所斷法耶？",
    "T26n1539_010:0579b12_0": "曰：能了別。",
    "T26n1539_010:0579b12_1": "謂或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡，若不如理所引了別。",
    "T26n1539_010:0579b15_2": "諸欲界繫見集所斷心，能了別欲界繫見集所斷法耶？",
    "T26n1539_010:0579b16_3": "曰：能了別。",
    "T26n1539_010:0579b17_4": "謂或撥無因、或執為尊、或執為勝、或執為上、或執第一，若惑若疑若猶豫，若貪若瞋若慢若癡，若不如理所引了別。",
    "T26n1539_010:0579b19_5": "亦能了別自地四種、色界繫無色界繫五種所斷法耶？",
    "T26n1539_010:0579b20_6": "曰：能了別。",
    "T26n1539_010:0579b21_7": "謂或撥無因、或執為尊、或執為勝、或執為上、或執第一，若惑若疑若猶豫、若無智若冥暗若愚癡，若不如理所引了別。",
    "T26n1539_010:0579b23_8": "諸欲界繫見滅所斷心，能了別欲界繫見滅所斷法耶？",
    "T26n1539_010:0579b25_9": "曰：能了別。",
    "T26n1539_010:0579b25_10": "謂或執為尊、或執為勝、或執為上、或執第一，若貪若瞋若慢若癡，若不如理所引了別。",
    "T26n1539_010:0579b27_11": "亦能了別不繫法耶？",
    "T26n1539_010:0579b27_12": "曰：能了別。",
    "T26n1539_010:0579b28_0": "謂或撥無滅，若猶豫了別若愚癡，若不如理所引了別。",
    "T26n1539_010:0579b29_1": "如是了別，餘不了別。",
    "T26n1539_010:0579b29_2": "諸欲界繫見道所斷心，能了別欲界繫見道所斷法耶？",
    "T26n1539_010:0579c01_3": "曰：能了別。",
    "T26n1539_010:0579c02_4": "謂或執為尊、或執為勝、或執為上、或執第一、或執清淨、或執解脫、或執出離，若貪若瞋若慢若癡，若不如理所引了別。",
    "T26n1539_010:0579c04_5": "亦能了別不繫法耶？",
    "T26n1539_010:0579c05_6": "曰：能了別。",
    "T26n1539_010:0579c05_7": "謂或撥無道，若猶豫了別若愚癡，若不如理所引了別。",
    "T26n1539_010:0579c06_8": "如是了別，餘不了別。",
    "T26n1539_010:0579c07_9": "諸欲界繫修所斷心，能了別欲界繫修所斷法耶？",
    "T26n1539_010:0579c08_10": "曰？",
    "T26n1539_010:0579c08_11": "能了別。",
    "T26n1539_010:0579c08_12": "謂若貪若瞋若慢若癡、若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別、若非如理所引非不如理所引了別。",
    "T26n1539_010:0579c14_13": "亦能了別自地四種所斷法耶？",
    "T26n1539_010:0579c14_14": "曰：能了別。",
    "T26n1539_010:0579c15_0": "若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若非如理所引非不如理所引了別。",
    "T26n1539_010:0579c19_1": "亦能了別色界繫無色界繫四種所斷法耶？",
    "T26n1539_010:0579c20_2": "曰：能了別。",
    "T26n1539_010:0579c20_3": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_010:0579c24_4": "亦能了別色界繫無色界繫修所斷法耶？",
    "T26n1539_010:0579c25_5": "曰：能了別。",
    "T26n1539_010:0579c25_6": "謂若麁若苦若障、若靜若妙若離、若如病若如癰若如箭若如惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_010:0579c29_7": "亦能了別不繫法耶？",
    "T26n1539_010:0579c29_8": "曰：能了別。",
    "T26n1539_010:0580a01_0": "謂若於滅謂滅謂靜謂妙謂離、若於道謂道謂如謂行謂出，若無常若空若無我，若有因、若有起、若有是處、若有是事，若如理所引了別。",
    "T26n1539_010:0580a04_1": "諸色界繫見苦所斷心，能了別色界繫見苦所斷法耶？",
    "T26n1539_010:0580a05_2": "曰：能了別。",
    "T26n1539_010:0580a05_3": "謂或執為我、或執我所、或執為斷、或執為常、或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若貪若慢若癡，若不如理所引了別。",
    "T26n1539_010:0580a09_4": "亦能了別自地四種所斷法耶？",
    "T26n1539_010:0580a10_5": "曰：能了別。",
    "T26n1539_010:0580a10_6": "謂或執為我、或執我所、或執為斷、或執為常、或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡，若不如理所引了別。",
    "T26n1539_010:0580a15_7": "亦能了別無色界繫五種所斷法耶？",
    "T26n1539_010:0580a16_8": "曰：能了別。",
    "T26n1539_010:0580a16_9": "謂或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡，若不如理所引了別。",
    "T26n1539_010:0580a19_10": "如是了別，餘不了別。",
    "T26n1539_010:0580a20_11": "諸色界繫見集所斷心，能了別色界繫見集所斷法耶？",
    "T26n1539_010:0580a21_12": "曰：能了別。",
    "T26n1539_010:0580a21_13": "謂或撥無因、或執為尊、或執為勝、或執為上、或執第一，若惑若疑若猶豫、若貪若慢若癡，若不如理所引了別。",
    "T26n1539_010:0580a24_14": "亦能了別自地四種、無色界繫五種所斷法耶？",
    "T26n1539_010:0580a25_15": "曰能了別。",
    "T26n1539_010:0580a25_16": "謂或撥無因、或執為尊、或執為勝、或執為上、或執第一，若惑若疑若猶豫、若無智若冥暗若愚癡，若不如理所引了別。",
    "T26n1539_010:0580a28_17": "如是了別，餘不了別。",
    "T26n1539_010:0580a28_18": "諸色界繫見滅所斷心，能了別色界繫見滅所斷法耶？",
    "T26n1539_010:0580a29_19": "曰：能了別。",
    "T26n1539_010:0580b01_20": "謂或執為尊、或執為勝、或執為上、或執第一，若貪若慢若癡，若不如理所引了別。",
    "T26n1539_010:0580b03_0": "亦能了別不繫法耶？",
    "T26n1539_010:0580b03_1": "曰：能了別。",
    "T26n1539_010:0580b03_2": "謂或撥無滅，若猶豫了別若愚癡，若不如理所引了別。",
    "T26n1539_010:0580b04_3": "如是了別，餘不了別。",
    "T26n1539_010:0580b05_4": "諸色界繫見道所斷心，能了別色界繫見道所斷法耶？",
    "T26n1539_010:0580b06_5": "曰？",
    "T26n1539_010:0580b06_6": "能了別。",
    "T26n1539_010:0580b06_7": "謂或執為尊、或執為勝、或執為上、或執第一、或執清淨、或執解脫、或執出離，若貪若慢若癡，若不如理所引了別。",
    "T26n1539_010:0580b09_8": "亦能了別不繫法耶？",
    "T26n1539_010:0580b09_9": "曰：能了別。",
    "T26n1539_010:0580b10_10": "謂或撥無道，若猶豫了別若愚癡，若不如理所引了別。",
    "T26n1539_010:0580b11_11": "如是了別，餘不了別。",
    "T26n1539_010:0580b11_12": "諸色界繫修所斷心，能了別色界繫修所斷法耶？",
    "T26n1539_010:0580b13_13": "曰：能了別。",
    "T26n1539_010:0580b13_14": "謂若貪若慢若癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別、若非如理所引非不如理所引了別。",
    "T26n1539_010:0580b19_0": "亦能了別欲界繫五種、自地四種所斷法耶？",
    "T26n1539_010:0580b20_0": "曰：能了別。",
    "T26n1539_010:0580b20_1": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_010:0580b23_2": "亦能了別無色界繫四種所斷法耶？",
    "T26n1539_010:0580b24_3": "曰：能了別。",
    "T26n1539_010:0580b24_4": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_010:0580b28_5": "亦能了別無色界繫修所斷法耶？",
    "T26n1539_010:0580b29_6": "曰：能了別。",
    "T26n1539_010:0580b29_7": "謂若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_010:0580c04_8": "亦能了別不繫法耶？",
    "T26n1539_010:0580c05_0": "曰：能了別。",
    "T26n1539_010:0580c05_1": "謂若於滅謂滅謂靜謂妙謂離、若於道謂道謂如謂行謂出，若無常若空若無我，若有因、若有起、若有是處、若有是事，若如理所引了別。",
    "T26n1539_010:0580c08_2": "諸無色界繫見苦所斷心，能了別無色界繫見苦所斷法耶？",
    "T26n1539_010:0580c09_3": "曰：能了別。",
    "T26n1539_010:0580c09_4": "謂或執為我、或執我所、或執為斷、或執為常、或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若貪若慢若癡，若不如理所引了別。",
    "T26n1539_010:0580c14_5": "亦能了別自地四種所斷法耶？",
    "T26n1539_010:0580c14_6": "曰：能了別。",
    "T26n1539_010:0580c15_0": "謂或執為我、或執我所、或執為斷、或執為常、或撥無苦、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫，若不如理所引了別。",
    "T26n1539_010:0580c18_1": "如是了別，餘不了別。",
    "T26n1539_010:0580c19_2": "諸無色界繫見集所斷心，能了別無色界繫見集所斷法耶？",
    "T26n1539_010:0580c20_3": "曰：能了別。",
    "T26n1539_010:0580c20_4": "謂或撥無因、或執為尊、或執為勝、或執為上、或執第一，若惑若疑若猶豫、若貪若慢若癡，若不如理所引了別。",
    "T26n1539_010:0580c23_5": "亦能了別自地四種所斷法耶？",
    "T26n1539_010:0580c24_6": "曰：能了別。",
    "T26n1539_010:0580c24_7": "謂或撥無因、或執為尊、或執為勝、或執為上、或執第一，若惑若疑若猶豫、若無智若冥暗若愚癡，若不如理所引了別。",
    "T26n1539_010:0580c26_8": "如是了別，餘不了別。",
    "T26n1539_010:0580c27_9": "諸無色界繫見滅所斷心，能了別無色界繫見滅所斷法耶？",
    "T26n1539_010:0580c28_10": "曰：能了別。",
    "T26n1539_010:0580c29_0": "謂或執為尊、或執為勝、或執為上、或執第一，若貪若慢若癡，若不如理所引了別。",
    "T26n1539_010:0581a01_1": "亦能了別不繫法耶？",
    "T26n1539_010:0581a02_2": "曰：能了別。",
    "T26n1539_010:0581a02_3": "謂或撥無滅，若猶豫了別若愚癡，若不如理所引了別。",
    "T26n1539_010:0581a03_4": "如是了別，餘不了別。",
    "T26n1539_010:0581a04_5": "諸無色界繫見道所斷心，能了別無色界繫見道所斷法耶？",
    "T26n1539_010:0581a05_6": "曰：能了別。",
    "T26n1539_010:0581a05_7": "謂或執為尊、或執為勝、或執為上、或執第一、或執清淨、或執解脫、或執出離，若貪若慢若癡，若不如理所引了別。",
    "T26n1539_010:0581a08_8": "亦能了別不繫法耶？",
    "T26n1539_010:0581a08_9": "曰：能了別。",
    "T26n1539_010:0581a09_10": "謂或撥無道，若猶豫了別若愚癡，若不如理所引了別。",
    "T26n1539_010:0581a10_11": "如是了別，餘不了別。",
    "T26n1539_010:0581a10_12": "諸無色界繫修所斷心，能了別無色界繫修所斷法耶？",
    "T26n1539_010:0581a12_0": "曰：能了別。",
    "T26n1539_010:0581a12_1": "謂若貪若慢若癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別、若非如理所引非不如理所引了別。",
    "T26n1539_010:0581a17_2": "亦能了別自地四種所斷法耶？",
    "T26n1539_010:0581a18_3": "曰：能了別。",
    "T26n1539_010:0581a18_4": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若非如理所引非不如理所引了別。",
    "T26n1539_010:0581a23_5": "亦能了別色界繫五種所斷法耶？",
    "T26n1539_010:0581a23_6": "曰：能了別。",
    "T26n1539_010:0581a24_7": "謂若麁若苦若障，若如理所引了別。",
    "T26n1539_010:0581a25_0": "亦能了別不繫法耶？",
    "T26n1539_010:0581a25_1": "曰：能了別。",
    "T26n1539_010:0581a25_2": "謂若於滅謂滅謂靜謂妙謂離、若於道謂道謂如謂行謂出，若無常若空若無我，若有因、若有起、若有是處、若有是事，若如理所引了別。",
    "T26n1539_010:0581a28_3": "如是了別，餘不了別。",
    "T26n1539_010:0581b01_0": "有十五心，謂欲界繫有五心、色界繫有五心、無色界繫有五心。",
    "T26n1539_010:0581b02_1": "云何欲界繫五心？",
    "T26n1539_010:0581b02_2": "謂欲界繫見苦所斷心、見集滅道修所斷心。",
    "T26n1539_010:0581b03_3": "如欲界繫五心，色界繫無色界繫五心亦爾。",
    "T26n1539_010:0581b04_4": "諸欲界繫見苦所斷心，若能了別欲界繫見苦所斷法，此中有幾隨眠是所隨增？",
    "T26n1539_010:0581b06_5": "若能了別所餘諸法，此中有幾隨眠是所隨增？",
    "T26n1539_010:0581b07_6": "乃至諸無色界繫修所斷心，若能了別無色界繫修所斷法，此中有幾隨眠是所隨增？",
    "T26n1539_010:0581b09_7": "若能了別所餘諸法，此中有幾隨眠是所隨增？",
    "T26n1539_010:0581b11_0": "諸欲界繫見苦所斷心，若能了別欲界繫見苦所斷法，此中有欲界繫見苦所斷一切隨眠、見集所斷遍行隨眠，是所隨增。",
    "T26n1539_010:0581b13_1": "若能了別所餘諸法，此中亦有欲界繫見苦所斷一切隨眠、見集所斷遍行隨眠，是所隨增。",
    "T26n1539_010:0581b15_2": "諸欲界繫見集所斷心，若能了別欲界繫見集所斷法，此中有欲界繫見集所斷一切隨眠、見苦所斷遍行隨眠，是所隨增。",
    "T26n1539_010:0581b18_3": "若能了別所餘諸法，此中亦有見集所斷一切隨眠、見苦所斷遍行隨眠，是所隨增。",
    "T26n1539_010:0581b20_4": "諸欲界繫見滅所斷心，若能了別欲界繫見滅所斷法，此中有欲界繫見滅所斷有漏緣隨眠、遍行隨眠，是所隨增。",
    "T26n1539_010:0581b23_5": "若能了別不繫諸法，此中有欲界繫見滅所斷一切隨眠、遍行隨眠，是所隨增。",
    "T26n1539_010:0581b25_6": "諸欲界繫見道所斷心，若能了別欲界繫見道所斷法，此中有欲界繫見道所斷有漏緣隨眠、遍行隨眠，是所隨增。",
    "T26n1539_010:0581b27_7": "若能了別不繫諸法，此中有欲界繫見道所斷一切隨眠、遍行隨眠，是所隨增。",
    "T26n1539_010:0581b29_8": "諸欲界繫修所斷心，若能了別欲界繫修所斷法，此中有欲界繫修所斷一切隨眠、遍行隨眠，是所隨增。",
    "T26n1539_010:0581c02_9": "若能了別所餘諸法，此中有欲界繫修所斷一切隨眠、遍行隨眠，是所隨增。",
    "T26n1539_010:0581c04_10": "如欲界繫心，色界繫、無色界繫心亦爾。",
    "T26n1539_010:0581c06_0": "有十五心，謂欲界繫有五心、色界繫有五心、無色界繫有五心。",
    "T26n1539_010:0581c07_1": "云何欲界繫五心？",
    "T26n1539_010:0581c07_2": "謂欲界繫見苦所斷心、見集滅道修所斷心。",
    "T26n1539_010:0581c08_3": "如欲界繫五心，色界繫、無色界繫五心亦爾。",
    "T26n1539_010:0581c09_4": "如是十五心，或善、或不善、或有覆無記、或無覆無記。",
    "T26n1539_010:0581c11_0": "諸欲界繫見苦所斷善心，此能緣識有幾隨眠是所隨增？",
    "T26n1539_010:0581c12_1": "諸欲界繫見苦所斷不善心、有覆無記心、無覆無記心，此能緣識有幾隨眠是所隨增？",
    "T26n1539_010:0581c14_2": "如見苦所斷心，見集滅道修所斷心亦爾。",
    "T26n1539_010:0581c15_3": "如欲界繫，色界繫、無色界繫亦爾。",
    "T26n1539_010:0581c15_4": "諸欲界繫見苦所斷心，無有是善、無覆無記，亦無此心能緣之識，唯有不善有覆無記。",
    "T26n1539_010:0581c17_5": "此能緣識，有欲界繫三部隨眠及色界繫遍行隨眠、修所斷隨眠，是所隨增。",
    "T26n1539_010:0581c19_6": "諸欲界繫見集所斷心，無有是善、有覆無記、無覆無記，亦無此心能緣之識，唯有不善。",
    "T26n1539_010:0581c21_7": "此能緣識，有欲界繫三部隨眠及色界繫遍行隨眠、修所斷隨眠，是所隨增。",
    "T26n1539_010:0581c23_8": "諸欲界繫見滅所斷心，無有是善、有覆無記、無覆無記，亦無此心能緣之識，唯有不善。",
    "T26n1539_010:0581c25_9": "此能緣識，有欲界繫三部隨眠及欲界繫見滅所斷有漏緣隨眠、色界繫遍行隨眠、修所斷隨眠，是所隨增。",
    "T26n1539_010:0581c27_10": "諸欲界繫見道所斷心，無有是善、有覆無記、無覆無記，亦無此心能緣之識，唯有不善。",
    "T26n1539_010:0581c29_11": "此能緣識，有欲界繫三部隨眠及欲界繫見道所斷有漏緣隨眠、色界繫遍行隨眠、修所斷隨眠，是所隨增。",
    "T26n1539_010:0582a02_12": "諸欲界繫修所斷心，無有覆無記，亦無此心能緣之識，有善、不善、無覆無記。",
    "T26n1539_010:0582a04_13": "此能緣識，有欲界繫三部隨眠及色界繫遍行隨眠、修所斷隨眠，是所隨增。",
    "T26n1539_010:0582a06_14": "諸色界繫見苦所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582a08_15": "此能緣識，有欲界繫及色界繫三部隨眠、無色界繫遍行隨眠、修所斷隨眠，是所隨增。",
    "T26n1539_010:0582a10_16": "諸色界繫見集所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582a11_17": "此能緣識，有欲界繫及色界繫三部隨眠、無色界繫遍行隨眠、修所斷隨眠，是所隨增。",
    "T26n1539_010:0582a13_18": "諸色界繫見滅所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582a15_19": "此能緣識，有欲界繫及色界繫三部隨眠、色界繫見滅所斷有漏緣隨眠、無色界繫遍行隨眠、修所斷隨眠，是所隨增。",
    "T26n1539_010:0582a18_20": "諸色界繫見道所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582a20_21": "此能緣識，有欲界繫及色界繫三部隨眠、色界繫見道所斷有漏緣隨眠、無色界繫遍行隨眠、修所斷隨眠，是所斷增。",
    "T26n1539_010:0582a22_22": "諸色界繫修所斷心，無有不善，亦無此心能緣之識，有善、有覆無記、無覆無記。",
    "T26n1539_010:0582a24_23": "此能緣識，有欲界繫及色界繫三部隨眠、無色界繫遍行隨眠、修所斷隨眠，是所隨增。",
    "T26n1539_010:0582a26_24": "諸無色界繫見苦所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582a28_25": "此能緣識，有三界繫三部隨眠，是所隨增。",
    "T26n1539_010:0582a29_26": "諸無色界繫見集所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582b02_27": "此能緣識，有三界繫三部隨眠，是所隨增。",
    "T26n1539_010:0582b03_28": "諸無色界繫見滅所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582b05_29": "此能緣識，有三界繫三部隨眠及無色界繫見滅所斷有漏緣隨眠，是所隨增。",
    "T26n1539_010:0582b06_30": "諸無色界繫見道所斷心，無善、不善、無覆無記，亦無此心能緣之識，唯有有覆無記。",
    "T26n1539_010:0582b08_31": "此能緣識，有三界繫三部隨眠及無色界繫見道所斷有漏緣隨眠，是所隨增。",
    "T26n1539_010:0582b10_32": "諸無色界繫修所斷心，無有不善，亦無此心能緣之識，有善、有覆無記、無覆無記。",
    "T26n1539_010:0582b12_33": "此能緣識，有三界繫三部隨眠，是所隨增。",
    "T26n1539_010:0582b14_0": "說一切有部識身足論卷第十"
}