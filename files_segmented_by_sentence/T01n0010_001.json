[
    {
        "source_sentence": "佛說白衣金幢二婆羅門緣起經",
        "from": "T01n0010_001:0216b10_0",
        "context_with_next_sentence": true
    },
    {
        "source_sentence": "卷上",
        "from": "T01n0010_001:0216b11_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿傳",
        "from": "T01n0010_001:0216b13_0",
        "context_with_next_sentence": true
    },
    {
        "source_sentence": "法大師賜紫沙門臣施護等奉　詔譯如是我聞：",
        "from": "T01n0010_001:0216b15_4",
        "context_with_next_sentence": true
    },
    {
        "source_sentence": "一時，世尊在舍衛國故廢園林鹿母堂中。",
        "from": "T01n0010_001:0216b16_3",
        "context_with_next_sentence": true
    },
    {
        "source_sentence": "是時，彼處有白衣、金幢二婆羅門，去佛近住，樂求出家，成苾芻相。",
        "from": "T01n0010_001:0216b17_14",
        "context_with_next_sentence": true
    },
    {
        "source_sentence": "爾時，世尊，日後分時，自房而出，詣鹿母堂，旋復經行。",
        "from": "T01n0010_001:0216b19_4",
        "context_with_next_sentence": true
    },
    {
        "source_sentence": "時，白衣婆羅門，見佛世尊詣鹿母堂旋復經行已，即謂金幢婆羅門言：",
        "from": "T01n0010_001:0216b20_15",
        "context_with_next_sentence": true
    },
    {
        "source_sentence": "「金幢！",
        "from": "T01n0010_001:0216b20_19",
        "context_with_next_sentence": true
    },
    {
        "source_sentence": "世間嬉戲，諸所樂法悉是戲論。",
        "from": "T01n0010_001:0216b21_13",
        "context_with_next_sentence": true
    },
    {
        "source_sentence": "我雖所作，竟無其實，若身若心，旋生懈倦。",
        "from": "T01n0010_001:0216b22_14",
        "context_with_next_sentence": true
    },
    {
        "source_sentence": "以其身心有懈倦故，即起失念。",
        "from": "T01n0010_001:0216b23_9",
        "context_with_next_sentence": true
    },
    {
        "source_sentence": "此失念因，即是無常、是不堅牢、是不究竟、是散壞法。",
        "from": "T01n0010_001:0216b24_14",
        "context_with_next_sentence": true
    },
    {
        "source_sentence": "汝今不應如是修作戲樂法者，謂即施設事火之法。",
        "from": "T01n0010_001:0216b25_17",
        "context_with_next_sentence": true
    },
    {
        "source_sentence": "」金幢婆羅門言：",
        "from": "T01n0010_001:0216b26_5",
        "context_with_next_sentence": true
    },
    {
        "source_sentence": "「汝云何知？",
        "from": "T01n0010_001:0216b26_11",
        "context_with_next_sentence": true
    },
    {
        "source_sentence": "」白衣答言：",
        "from": "T01n0010_001:0216b26_17",
        "context_with_next_sentence": true
    },
    {
        "source_sentence": "「我從尊者瞿曇所聞。",
        "from": "T01n0010_001:0216b27_5",
        "context_with_next_sentence": true
    },
    {
        "source_sentence": "而彼瞿曇，有大辯才，善知是義。",
        "from": "T01n0010_001:0216b28_1",
        "context_with_next_sentence": true
    },
    {
        "source_sentence": "彼所說言，事火之法，謂從古仙之所傳習，乃至所有事火法教，彼亦皆知。",
        "from": "T01n0010_001:0216b29_15",
        "context_with_next_sentence": true
    },
    {
        "source_sentence": "彼有一類仙人，於沙門婆羅門所，起過失意，故作火事。",
        "from": "T01n0010_001:0216c02_1",
        "context_with_next_sentence": true
    },
    {
        "source_sentence": "其過失者，謂互相憎嫉，伺求其短，由此互起過失因故，而諸有情，壽命滅沒。",
        "from": "T01n0010_001:0216c03_16",
        "context_with_next_sentence": true
    },
    {
        "source_sentence": "又復有情，於別界中，壽命盡已，而來生此。",
        "from": "T01n0010_001:0216c04_17",
        "context_with_next_sentence": true
    },
    {
        "source_sentence": "若能清淨，捨家出家，若行增修，真實相應，正善作意，如其色心，入三摩地，隨等引心，即能記念，彼宿住事。",
        "from": "T01n0010_001:0216c07_8",
        "context_with_next_sentence": true
    },
    {
        "source_sentence": "是等有情，不樂互相憎嫉伺短，由不起彼過失因故，是即常住、是即堅牢、是即究竟、是不散壞法。",
        "from": "T01n0010_001:0216c09_14",
        "context_with_next_sentence": true
    },
    {
        "source_sentence": "若復有情，互相伺短，由彼互起過失因故，是即無常、是不堅牢、是不究竟、是散壞法。",
        "from": "T01n0010_001:0216c11_14",
        "context_with_next_sentence": true
    },
    {
        "source_sentence": "是故諸婆羅門，不應如是修作，勿起過失意，施設事火法。",
        "from": "T01n0010_001:0216c13_2",
        "context_with_next_sentence": true
    },
    {
        "source_sentence": "金幢！",
        "from": "T01n0010_001:0216c13_5",
        "context_with_next_sentence": true
    },
    {
        "source_sentence": "汝可知不？",
        "from": "T01n0010_001:0216c13_10",
        "context_with_next_sentence": true
    },
    {
        "source_sentence": "此佛世尊，日後分時，自房而出，詣鹿母堂，旋復經行。",
        "from": "T01n0010_001:0216c14_14",
        "context_with_next_sentence": true
    },
    {
        "source_sentence": "汝今可能同我往詣佛世尊所，頭面禮足，佛經行時，隨從經行。",
        "from": "T01n0010_001:0216c16_4",
        "context_with_next_sentence": true
    },
    {
        "source_sentence": "彼佛世尊，必為我等，隨宜說法。",
        "from": "T01n0010_001:0216c16_19",
        "context_with_next_sentence": true
    },
    {
        "source_sentence": "」時，金幢婆羅門言：",
        "from": "T01n0010_001:0216c17_8",
        "context_with_next_sentence": true
    },
    {
        "source_sentence": "「善哉，我往。",
        "from": "T01n0010_001:0216c17_15",
        "context_with_next_sentence": true
    },
    {
        "source_sentence": "」爾時，白衣金幢二婆羅門，互言議已，同詣佛所。",
        "from": "T01n0010_001:0216c19_1",
        "context_with_next_sentence": true
    },
    {
        "source_sentence": "到已，俱時頭面禮足，隨佛經行。",
        "from": "T01n0010_001:0216c19_16",
        "context_with_next_sentence": true
    },
    {
        "source_sentence": "爾時，世尊告白衣、金幢二婆羅門言：",
        "from": "T01n0010_001:0216c20_16",
        "context_with_next_sentence": true
    },
    {
        "source_sentence": "「汝等當知，諸婆羅門，自謂了達三明，名稱上族，種姓清淨，從事火天勝族中生，父淨母淨，善生善種，乃至七世，父母尊高，種族殊勝，無罪無謗，是等皆因種姓淨故。",
        "from": "T01n0010_001:0216c24_12",
        "context_with_next_sentence": true
    },
    {
        "source_sentence": "又謂洞達明了五種記論，一本母法等究竟三明、二諸物定名、三該吒婆那、四文字章句、五戲笑妙言。",
        "from": "T01n0010_001:0216c26_19",
        "context_with_next_sentence": true
    },
    {
        "source_sentence": "是等記論，諸圍陀典，本師婆羅門，悉善了知。",
        "from": "T01n0010_001:0216c28_1",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0216c28_4",
        "context_with_next_sentence": true
    },
    {
        "source_sentence": "諸婆羅門，於三明中，豈無輕毀凌辱及譏謗邪？",
        "from": "T01n0010_001:0216c29_4",
        "context_with_next_sentence": true
    },
    {
        "source_sentence": "」白衣、金幢二婆羅門，俱白佛言：",
        "from": "T01n0010_001:0216c29_20",
        "context_with_next_sentence": true
    },
    {
        "source_sentence": "「世尊！",
        "from": "T01n0010_001:0217a01_3",
        "context_with_next_sentence": true
    },
    {
        "source_sentence": "諸婆羅門，於三明中，云何得無輕毀凌辱及諸譏謗？",
        "from": "T01n0010_001:0217a02_6",
        "context_with_next_sentence": true
    },
    {
        "source_sentence": "而婆羅門，三明典中，作如是言：",
        "from": "T01n0010_001:0217a03_2",
        "context_with_next_sentence": true
    },
    {
        "source_sentence": "『諸婆羅門，如是清淨，是真婆羅門，是梵王子，清淨口生，梵王種類，梵王所化，梵王所授。",
        "from": "T01n0010_001:0217a05_3",
        "context_with_next_sentence": true
    },
    {
        "source_sentence": "是故，諸婆羅門，如是清淨，是真婆羅門。",
        "from": "T01n0010_001:0217a06_2",
        "context_with_next_sentence": true
    },
    {
        "source_sentence": "』世尊！",
        "from": "T01n0010_001:0217a06_6",
        "context_with_next_sentence": true
    },
    {
        "source_sentence": "而我白衣、金幢，亦以眷屬所纏，不得解脫，減失善法，增長惡法。",
        "from": "T01n0010_001:0217a07_14",
        "context_with_next_sentence": true
    },
    {
        "source_sentence": "世尊！",
        "from": "T01n0010_001:0217a07_17",
        "context_with_next_sentence": true
    },
    {
        "source_sentence": "此亦是為我婆羅門三明典中輕毀凌辱譏謗等事。",
        "from": "T01n0010_001:0217a08_17",
        "context_with_next_sentence": true
    },
    {
        "source_sentence": "」佛告白衣、金幢二婆羅門言：",
        "from": "T01n0010_001:0217a09_12",
        "context_with_next_sentence": true
    },
    {
        "source_sentence": "「汝等當知，諸婆羅門，於三明中，所招輕毀及譏謗者，為以婆羅門有如是言：",
        "from": "T01n0010_001:0217a11_6",
        "context_with_next_sentence": true
    },
    {
        "source_sentence": "『諸婆羅門，如是清淨，是真婆羅門是梵王子，清淨口生，梵王種類，梵王所化，梵王所授，是故諸婆羅門，如是清淨，是真婆羅門。",
        "from": "T01n0010_001:0217a14_5",
        "context_with_next_sentence": true
    },
    {
        "source_sentence": "』白衣！",
        "from": "T01n0010_001:0217a14_9",
        "context_with_next_sentence": true
    },
    {
        "source_sentence": "彼諸婆羅門，雖作是說，返為破壞，劣弱自身而復損失。",
        "from": "T01n0010_001:0217a15_13",
        "context_with_next_sentence": true
    },
    {
        "source_sentence": "彼婆羅門所破壞者，為以不實起諸執著，返於正法而生訶厭，由是即起互相諍論。",
        "from": "T01n0010_001:0217a17_13",
        "context_with_next_sentence": true
    },
    {
        "source_sentence": "何以故？",
        "from": "T01n0010_001:0217a17_17",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0217a18_1",
        "context_with_next_sentence": true
    },
    {
        "source_sentence": "或有婆羅門，謂所生時，時分別異，胎中亦異，執彼所見，生時異故，乃為清淨。",
        "from": "T01n0010_001:0217a19_17",
        "context_with_next_sentence": true
    },
    {
        "source_sentence": "而諸婆羅門，亦同如是清淨所生，是故作如是言：",
        "from": "T01n0010_001:0217a20_18",
        "context_with_next_sentence": true
    },
    {
        "source_sentence": "『諸婆羅門，是梵王子，清淨口生，梵王種類，梵王所化，梵王所授，是故諸婆羅門，如是清淨，是真婆羅門。",
        "from": "T01n0010_001:0217a23_7",
        "context_with_next_sentence": true
    },
    {
        "source_sentence": "』白衣！",
        "from": "T01n0010_001:0217a23_11",
        "context_with_next_sentence": true
    },
    {
        "source_sentence": "當知有四種類，即為四族。",
        "from": "T01n0010_001:0217a24_2",
        "context_with_next_sentence": true
    },
    {
        "source_sentence": "何等為四？",
        "from": "T01n0010_001:0217a24_7",
        "context_with_next_sentence": true
    },
    {
        "source_sentence": "所謂剎帝利族、婆羅門族、毘舍族、首陀族。",
        "from": "T01n0010_001:0217a25_7",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0217a25_10",
        "context_with_next_sentence": true
    },
    {
        "source_sentence": "於是四族中，造黑業者，感黑業報，非勝所作，智者訶厭，死墮惡趣。",
        "from": "T01n0010_001:0217a27_1",
        "context_with_next_sentence": true
    },
    {
        "source_sentence": "又四族中，有造白業者，感白業報，是勝所作，智者稱讚，死生天趣。",
        "from": "T01n0010_001:0217a28_12",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0217a28_15",
        "context_with_next_sentence": true
    },
    {
        "source_sentence": "云何黑業？",
        "from": "T01n0010_001:0217a28_20",
        "context_with_next_sentence": true
    },
    {
        "source_sentence": "所謂殺生、偷盜、邪染、妄言、綺語、兩舌、惡口、貪瞋、邪見，此是黑業。",
        "from": "T01n0010_001:0217b01_9",
        "context_with_next_sentence": true
    },
    {
        "source_sentence": "云何白業？",
        "from": "T01n0010_001:0217b01_14",
        "context_with_next_sentence": true
    },
    {
        "source_sentence": "謂不殺生、不偷盜、不邪染、不妄言、不綺語、不兩舌、不惡口、不貪、不瞋、正見，此是白業。",
        "from": "T01n0010_001:0217b03_12",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_001:0217b04_6",
        "context_with_next_sentence": true
    },
    {
        "source_sentence": "汝勿起是意，謂殺生等，此諸黑業，感黑業報，非勝所作，智者訶厭。",
        "from": "T01n0010_001:0217b05_16",
        "context_with_next_sentence": true
    },
    {
        "source_sentence": "彼剎帝利、毘舍、首陀，諸族類中，皆有是事；",
        "from": "T01n0010_001:0217b06_17",
        "context_with_next_sentence": true
    },
    {
        "source_sentence": "而婆羅門，獨無是事。",
        "from": "T01n0010_001:0217b07_6",
        "context_with_next_sentence": true
    },
    {
        "source_sentence": "」白衣、金幢二婆羅門白佛言：",
        "from": "T01n0010_001:0217b07_20",
        "context_with_next_sentence": true
    },
    {
        "source_sentence": "「世尊！",
        "from": "T01n0010_001:0217b08_1",
        "context_with_next_sentence": true
    },
    {
        "source_sentence": "云何作此說？",
        "from": "T01n0010_001:0217b08_7",
        "context_with_next_sentence": true
    },
    {
        "source_sentence": "是事不然。",
        "from": "T01n0010_001:0217b08_12",
        "context_with_next_sentence": true
    },
    {
        "source_sentence": "若造黑業者，感黑業報，諸剎帝利、婆羅門、毘舍、首陀，皆有是事；",
        "from": "T01n0010_001:0217b10_1",
        "context_with_next_sentence": true
    },
    {
        "source_sentence": "而婆羅門，何獨無邪？",
        "from": "T01n0010_001:0217b10_11",
        "context_with_next_sentence": true
    },
    {
        "source_sentence": "」佛言：",
        "from": "T01n0010_001:0217b11_2",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217b11_6",
        "context_with_next_sentence": true
    },
    {
        "source_sentence": "汝又勿起是意，謂諸黑業，婆羅門無，餘三族有，此說即為三明典中相應之語。",
        "from": "T01n0010_001:0217b13_1",
        "context_with_next_sentence": true
    },
    {
        "source_sentence": "以婆羅門是梵王子，清淨口生，梵王種類，梵王所化，梵王所授，本生清淨，故是真婆羅門。",
        "from": "T01n0010_001:0217b15_3",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217b16_3",
        "context_with_next_sentence": true
    },
    {
        "source_sentence": "汝又勿起是意，若四族中皆有黑業，此說即為三明典中不相應語。",
        "from": "T01n0010_001:0217b17_12",
        "context_with_next_sentence": true
    },
    {
        "source_sentence": "復次，白衣！",
        "from": "T01n0010_001:0217b17_18",
        "context_with_next_sentence": true
    },
    {
        "source_sentence": "汝勿起是意，謂不殺生等，此諸白業，感白業報，是勝所作，智者稱讚。",
        "from": "T01n0010_001:0217b19_11",
        "context_with_next_sentence": true
    },
    {
        "source_sentence": "彼剎帝利、毘舍、首陀，諸族類中，皆無是事；",
        "from": "T01n0010_001:0217b20_11",
        "context_with_next_sentence": true
    },
    {
        "source_sentence": "而婆羅門，獨有是事。",
        "from": "T01n0010_001:0217b21_1",
        "context_with_next_sentence": true
    },
    {
        "source_sentence": "」白衣、金幢二婆羅門白佛言：",
        "from": "T01n0010_001:0217b21_15",
        "context_with_next_sentence": true
    },
    {
        "source_sentence": "「世尊！",
        "from": "T01n0010_001:0217b21_19",
        "context_with_next_sentence": true
    },
    {
        "source_sentence": "云何作此說？",
        "from": "T01n0010_001:0217b22_3",
        "context_with_next_sentence": true
    },
    {
        "source_sentence": "是事不然。",
        "from": "T01n0010_001:0217b22_8",
        "context_with_next_sentence": true
    },
    {
        "source_sentence": "若造白業者，感白業報。",
        "from": "T01n0010_001:0217b22_19",
        "context_with_next_sentence": true
    },
    {
        "source_sentence": "諸剎帝利、婆羅門、毘舍、首陀，皆有是事；",
        "from": "T01n0010_001:0217b23_19",
        "context_with_next_sentence": true
    },
    {
        "source_sentence": "而婆羅門，何獨有邪？",
        "from": "T01n0010_001:0217b24_7",
        "context_with_next_sentence": true
    },
    {
        "source_sentence": "」佛言：",
        "from": "T01n0010_001:0217b25_2",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217b25_6",
        "context_with_next_sentence": true
    },
    {
        "source_sentence": "汝又勿起是意，謂諸白業，婆羅門有，餘三族無，此說即為三明典中相應之語。",
        "from": "T01n0010_001:0217b27_1",
        "context_with_next_sentence": true
    },
    {
        "source_sentence": "以婆羅門是梵王子，清淨口生，梵王種類，梵王所化，梵王所授，本生清淨，故是真婆羅門。",
        "from": "T01n0010_001:0217b29_3",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217c01_3",
        "context_with_next_sentence": true
    },
    {
        "source_sentence": "汝又勿起是意，若四族中，皆有白業，此說即為三明典中不相應語。",
        "from": "T01n0010_001:0217c02_12",
        "context_with_next_sentence": true
    },
    {
        "source_sentence": "復次，白衣！",
        "from": "T01n0010_001:0217c02_18",
        "context_with_next_sentence": true
    },
    {
        "source_sentence": "汝勿起是意，謂剎帝利、毘舍、首陀，諸族類中，造殺生等諸黑業故，身壞命終，墮於地獄；",
        "from": "T01n0010_001:0217c04_18",
        "context_with_next_sentence": true
    },
    {
        "source_sentence": "而婆羅門，獨無是事。",
        "from": "T01n0010_001:0217c05_9",
        "context_with_next_sentence": true
    },
    {
        "source_sentence": "」白衣、金幢二婆羅門白佛言：",
        "from": "T01n0010_001:0217c06_2",
        "context_with_next_sentence": true
    },
    {
        "source_sentence": "「世尊！",
        "from": "T01n0010_001:0217c06_6",
        "context_with_next_sentence": true
    },
    {
        "source_sentence": "云何作此說？",
        "from": "T01n0010_001:0217c06_12",
        "context_with_next_sentence": true
    },
    {
        "source_sentence": "是事不然。",
        "from": "T01n0010_001:0217c06_17",
        "context_with_next_sentence": true
    },
    {
        "source_sentence": "諸剎帝利、婆羅門、毘舍、首陀，造黑業者，身壞命終皆墮地獄；",
        "from": "T01n0010_001:0217c08_3",
        "context_with_next_sentence": true
    },
    {
        "source_sentence": "而婆羅門，何獨無邪？",
        "from": "T01n0010_001:0217c08_13",
        "context_with_next_sentence": true
    },
    {
        "source_sentence": "」佛言：",
        "from": "T01n0010_001:0217c09_2",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217c09_6",
        "context_with_next_sentence": true
    },
    {
        "source_sentence": "汝又勿起是意，謂造黑業，墮於地獄，婆羅門無，餘三族有，此說即為三明典中相應之語。",
        "from": "T01n0010_001:0217c11_6",
        "context_with_next_sentence": true
    },
    {
        "source_sentence": "以婆羅門是梵王子，清淨口生，梵王種類，梵王所化，梵王所授，本生清淨，故是真婆羅門。",
        "from": "T01n0010_001:0217c13_8",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217c14_3",
        "context_with_next_sentence": true
    },
    {
        "source_sentence": "汝又勿起是意，若四族中，有黑業故，皆墮地獄，此說即為三明典中不相應語。",
        "from": "T01n0010_001:0217c15_16",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_001:0217c16_6",
        "context_with_next_sentence": true
    },
    {
        "source_sentence": "汝勿起是意，謂造不殺生等諸白業故，身壞命終，生於天趣。",
        "from": "T01n0010_001:0217c17_12",
        "context_with_next_sentence": true
    },
    {
        "source_sentence": "彼剎帝利、毘舍、首陀，皆無是事；",
        "from": "T01n0010_001:0217c18_6",
        "context_with_next_sentence": true
    },
    {
        "source_sentence": "而婆羅門，獨有是事。",
        "from": "T01n0010_001:0217c18_16",
        "context_with_next_sentence": true
    },
    {
        "source_sentence": "」白衣、金幢二婆羅門白佛言：",
        "from": "T01n0010_001:0217c19_7",
        "context_with_next_sentence": true
    },
    {
        "source_sentence": "「世尊！",
        "from": "T01n0010_001:0217c19_11",
        "context_with_next_sentence": true
    },
    {
        "source_sentence": "云何作此說？",
        "from": "T01n0010_001:0217c19_17",
        "context_with_next_sentence": true
    },
    {
        "source_sentence": "是事不然。",
        "from": "T01n0010_001:0217c20_1",
        "context_with_next_sentence": true
    },
    {
        "source_sentence": "諸剎帝利、婆羅門、毘舍、首陀，造白業者，身壞命終，皆生天趣；",
        "from": "T01n0010_001:0217c21_9",
        "context_with_next_sentence": true
    },
    {
        "source_sentence": "而婆羅門，何獨有邪？",
        "from": "T01n0010_001:0217c21_19",
        "context_with_next_sentence": true
    },
    {
        "source_sentence": "」佛言：",
        "from": "T01n0010_001:0217c22_2",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217c22_6",
        "context_with_next_sentence": true
    },
    {
        "source_sentence": "汝又勿起是意，謂造白業生於天趣，婆羅門有，餘三族無，此說即為三明典中相應之語。",
        "from": "T01n0010_001:0217c24_5",
        "context_with_next_sentence": true
    },
    {
        "source_sentence": "以婆羅門是梵王子，清淨口生，梵王種類，梵王所化，梵王所授，本生清淨，故是真婆羅門。",
        "from": "T01n0010_001:0217c26_6",
        "context_with_next_sentence": true
    },
    {
        "source_sentence": "「白衣！",
        "from": "T01n0010_001:0217c27_3",
        "context_with_next_sentence": true
    },
    {
        "source_sentence": "汝又勿起是意，若四族中，有白業故，皆生天趣，此說即為三明典中不相應語。",
        "from": "T01n0010_001:0217c28_17",
        "context_with_next_sentence": true
    },
    {
        "source_sentence": "復次，白衣！",
        "from": "T01n0010_001:0217c29_4",
        "context_with_next_sentence": true
    },
    {
        "source_sentence": "我向所說，是等法中，若善、若不善、若黑、若白，若有罪、若無罪，若淨分、若染分，若勝、若劣，若寬、若狹，如是諸法，隨應轉時。",
        "from": "T01n0010_001:0218a02_21",
        "context_with_next_sentence": true
    },
    {
        "source_sentence": "諸婆羅門，一向堅執。",
        "from": "T01n0010_001:0218a03_9",
        "context_with_next_sentence": true
    },
    {
        "source_sentence": "我說是人真實癡者，以自識心，而為知解。",
        "from": "T01n0010_001:0218a04_9",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0218a04_12",
        "context_with_next_sentence": true
    },
    {
        "source_sentence": "又諸婆羅門，或起種姓言論、或族氏言論、或自教言論。",
        "from": "T01n0010_001:0218a05_17",
        "context_with_next_sentence": true
    },
    {
        "source_sentence": "又起是意，他人所應，為我設座，汲水獻供，前起承迎，合掌問訊；",
        "from": "T01n0010_001:0218a07_8",
        "context_with_next_sentence": true
    },
    {
        "source_sentence": "我即不應，於其他人，作如是事。",
        "from": "T01n0010_001:0218a08_3",
        "context_with_next_sentence": true
    },
    {
        "source_sentence": "起是意者，我說是人不見正法。",
        "from": "T01n0010_001:0218a08_17",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_001:0218a09_6",
        "context_with_next_sentence": true
    },
    {
        "source_sentence": "或有沙門、或婆羅門，計著種姓族氏言論，或復計著自教言論者，我說此為非真出離沙門，非真出離婆羅門。",
        "from": "T01n0010_001:0218a11_14",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0218a11_17",
        "context_with_next_sentence": true
    },
    {
        "source_sentence": "或有沙門、或婆羅門，不計著彼種姓言論、亦不計著族氏言論、又不計著自教言論，我說此為真得出離、正了知者、沙門、婆羅門。",
        "from": "T01n0010_001:0218a14_18",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_001:0218a15_6",
        "context_with_next_sentence": true
    },
    {
        "source_sentence": "彼憍薩羅主勝軍大王，見釋種子沙門瞿曇，從釋族中，捨家出家。",
        "from": "T01n0010_001:0218a16_14",
        "context_with_next_sentence": true
    },
    {
        "source_sentence": "彼勝軍王，於其釋子，歡喜慰安，恭敬禮拜前起承迎，合掌問訊。",
        "from": "T01n0010_001:0218a18_4",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0218a18_7",
        "context_with_next_sentence": true
    },
    {
        "source_sentence": "彼憍薩羅主勝軍大王，於佛如來，歡喜慰安，恭敬禮拜，前起承迎，合掌問訊者。",
        "from": "T01n0010_001:0218a20_4",
        "context_with_next_sentence": true
    },
    {
        "source_sentence": "其王不以沙門瞿曇是高勝族，王亦不起高勝族意；",
        "from": "T01n0010_001:0218a21_7",
        "context_with_next_sentence": true
    },
    {
        "source_sentence": "不以沙門瞿曇相好端嚴，王亦不起相好之意；",
        "from": "T01n0010_001:0218a22_8",
        "context_with_next_sentence": true
    },
    {
        "source_sentence": "不以沙門瞿曇有大名稱，王亦不起名稱之意。",
        "from": "T01n0010_001:0218a23_10",
        "context_with_next_sentence": true
    },
    {
        "source_sentence": "由此應知，法爾如是。",
        "from": "T01n0010_001:0218a24_1",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0218a24_4",
        "context_with_next_sentence": true
    },
    {
        "source_sentence": "是法本來，最上最大，最極高勝。",
        "from": "T01n0010_001:0218a24_19",
        "context_with_next_sentence": true
    },
    {
        "source_sentence": "如是正見，諸法本母，是即增上，畢竟歸趣。",
        "from": "T01n0010_001:0218a25_19",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_001:0218a26_6",
        "context_with_next_sentence": true
    },
    {
        "source_sentence": "若人於我，安住正信，是人即得堅固增長，根本出生，不壞淨信。",
        "from": "T01n0010_001:0218a27_14",
        "context_with_next_sentence": true
    },
    {
        "source_sentence": "何以故？",
        "from": "T01n0010_001:0218a27_18",
        "context_with_next_sentence": true
    },
    {
        "source_sentence": "謂若沙門、若婆羅門、若天魔梵，三界一切，悉是我子，皆同一法，而無差別。",
        "from": "T01n0010_001:0218a29_13",
        "context_with_next_sentence": true
    },
    {
        "source_sentence": "正法口生，同一法種，從法所化，是真法子。",
        "from": "T01n0010_001:0218b01_13",
        "context_with_next_sentence": true
    },
    {
        "source_sentence": "白衣！",
        "from": "T01n0010_001:0218b01_16",
        "context_with_next_sentence": true
    },
    {
        "source_sentence": "或有問言：",
        "from": "T01n0010_001:0218b02_1",
        "context_with_next_sentence": true
    },
    {
        "source_sentence": "『汝等一切，各各父母，種姓族氏，何故棄捨？",
        "from": "T01n0010_001:0218b03_1",
        "context_with_next_sentence": true
    },
    {
        "source_sentence": "』返作是言：",
        "from": "T01n0010_001:0218b03_7",
        "context_with_next_sentence": true
    },
    {
        "source_sentence": "『我等皆是，沙門釋子。",
        "from": "T01n0010_001:0218b03_18",
        "context_with_next_sentence": true
    },
    {
        "source_sentence": "』白衣當知，法爾如是，是法本來，最上最大，最極高勝。",
        "from": "T01n0010_001:0218b05_1",
        "context_with_next_sentence": true
    },
    {
        "source_sentence": "如是正見，諸法本母，是即增上，畢竟歸趣。",
        "from": "T01n0010_001:0218b06_1",
        "context_with_next_sentence": true
    },
    {
        "source_sentence": "佛說白衣金幢二婆羅門緣起經卷上",
        "from": "T01n0010_001:0218b07_100",
        "context_with_next_sentence": false
    }
]