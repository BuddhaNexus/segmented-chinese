[
    {
        "source_sentence": "大寶積經卷第六十四",
        "from": "T11n0310_064:0367b15_0",
        "context_with_next_sentence": true
    },
    {
        "source_sentence": "北齊三藏那連提耶舍譯",
        "from": "T11n0310_064:0367b17_0",
        "context_with_next_sentence": true
    },
    {
        "source_sentence": "7 龍王授記品菩薩見實會第十六之四龍王授記品",
        "from": "T11n0310_064:0367b18_0",
        "context_with_next_sentence": true
    },
    {
        "source_sentence": "第七爾時難陀優波難陀龍王等九億諸龍，見諸龍女設妙供養，及聞龍女得授記已，生希有心未曾有心，作是思惟：",
        "from": "T11n0310_064:0367b22_10",
        "context_with_next_sentence": true
    },
    {
        "source_sentence": "「乃至如來、世尊、應、正遍知希有未有，以是如來知諸眾生機根深信如來，無有少分不見不聞不證如來正法，是其善說能令大眾聞已現知無有時節，隨機授法必令得果，令諸智者現得證知。",
        "from": "T11n0310_064:0367b26_16",
        "context_with_next_sentence": true
    },
    {
        "source_sentence": "乃至女人動轉輕躁智慧淺短，猶得解佛所說深法，況餘智者善能安住如來法中諸弟子眾。",
        "from": "T11n0310_064:0367b28_18",
        "context_with_next_sentence": true
    },
    {
        "source_sentence": "」如諸女人欲心增上、瞋心增上、癡心增上，猶能得知如來所說。",
        "from": "T11n0310_064:0367c01_7",
        "context_with_next_sentence": true
    },
    {
        "source_sentence": "是故難陀、優波難陀龍王及諸龍等，於如來所生希有心生未有心，為供養故，遍閻浮提諸山大海興雲遍覆一切世間，普雨香水以成香泥。",
        "from": "T11n0310_064:0367c04_11",
        "context_with_next_sentence": true
    },
    {
        "source_sentence": "彼香泥氣充滿三千大千佛剎，其中眾生聞香氣者，皆不退於阿耨多羅三藐三菩提。",
        "from": "T11n0310_064:0367c06_9",
        "context_with_next_sentence": true
    },
    {
        "source_sentence": "於迦毘羅城縱廣正等六十由旬，雨赤真珠遍覆其地，復以無價種種眾寶周匝遍覆尼拘陀園。",
        "from": "T11n0310_064:0367c08_13",
        "context_with_next_sentence": true
    },
    {
        "source_sentence": "復以龍華化成妙堂，縱廣正等六十由旬，椽柱梁壁皆用七寶。",
        "from": "T11n0310_064:0367c10_3",
        "context_with_next_sentence": true
    },
    {
        "source_sentence": "復更化作無量樂器，為供養故擊出妙音。",
        "from": "T11n0310_064:0367c11_2",
        "context_with_next_sentence": true
    },
    {
        "source_sentence": "於彼龍花微妙堂中，化作九億種種雜色眾花旒蘇懸於堂上，以毘琉璃網覆諸寶柱，以無價寶遍布堂下。",
        "from": "T11n0310_064:0367c13_10",
        "context_with_next_sentence": true
    },
    {
        "source_sentence": "其寶柔軟，譬如三十三天般籌緘婆羅石，其石之色如毘琉璃，石觸柔軟如迦遮隣提迦衣，微妙可樂繫人眼目，令諸天人愛戀繫念。",
        "from": "T11n0310_064:0367c16_10",
        "context_with_next_sentence": true
    },
    {
        "source_sentence": "彼諸寶等亦復如是。",
        "from": "T11n0310_064:0367c16_19",
        "context_with_next_sentence": true
    },
    {
        "source_sentence": "彼諸種種摩尼寶中，或有出於涼冷光焰，有出青水、有出赤水、有出白水、有出黃水，或復有出雜色之水，或復有出涼樂之風。",
        "from": "T11n0310_064:0367c19_15",
        "context_with_next_sentence": true
    },
    {
        "source_sentence": "或有寶珠隨諸眾生所須之事皆悉出之，或復有寶出於腴澤，或有摩尼堪為明鏡，一切大眾皆現其中，於迦毘羅大城之中所出人民，隨其多少皆現寶中。",
        "from": "T11n0310_064:0367c23_6",
        "context_with_next_sentence": true
    },
    {
        "source_sentence": "一切大眾皆悉覩見佛及聲聞。",
        "from": "T11n0310_064:0367c24_1",
        "context_with_next_sentence": true
    },
    {
        "source_sentence": "作此種種神通變化，以彼摩尼寶神力故，於其地中出於種種雜色寶蓋，及以種種雜色寶幢，亦有種種雜色寶幡。",
        "from": "T11n0310_064:0367c26_12",
        "context_with_next_sentence": true
    },
    {
        "source_sentence": "復出種種雜花旒蘇，亦有種種雜香旒蘇，復有種種雜寶旒蘇，復出種種真珠旒蘇。",
        "from": "T11n0310_064:0367c28_10",
        "context_with_next_sentence": true
    },
    {
        "source_sentence": "復出種種雜色龍幡，復出種種眾寶鈴網。",
        "from": "T11n0310_064:0367c29_10",
        "context_with_next_sentence": true
    },
    {
        "source_sentence": "復出種種雜色良馬，諸所出者皆是龍力。",
        "from": "T11n0310_064:0368a01_8",
        "context_with_next_sentence": true
    },
    {
        "source_sentence": "爾時難陀、優波難陀龍王及九億龍，驅彼良馬隨而步行右遶三匝，以妙迦遮隣提迦柔軟之寶而散世尊。",
        "from": "T11n0310_064:0368a03_15",
        "context_with_next_sentence": true
    },
    {
        "source_sentence": "於彼堂下地中所出種種眾寶上昇虛空，雨於如來及聲聞上。",
        "from": "T11n0310_064:0368a05_5",
        "context_with_next_sentence": true
    },
    {
        "source_sentence": "復以諸龍無量樂器，於虛空中自然出好微妙音聲，供養於佛。",
        "from": "T11n0310_064:0368a06_13",
        "context_with_next_sentence": true
    },
    {
        "source_sentence": "爾時九億諸龍遶佛三匝已，在於佛前合掌默然念佛功德，瞻仰如來目不暫捨。",
        "from": "T11n0310_064:0368a08_10",
        "context_with_next_sentence": true
    },
    {
        "source_sentence": "樂佛功德，深心安住阿耨多羅三藐三菩提故。",
        "from": "T11n0310_064:0368a09_10",
        "context_with_next_sentence": true
    },
    {
        "source_sentence": "彼等少時合掌默然念佛功德已，偏袒右肩，右膝著地合掌向佛，五體投地為佛作禮，眾共一音以偈讚曰：",
        "from": "T11n0310_064:0368a12_1",
        "context_with_next_sentence": true
    },
    {
        "source_sentence": "「久修威儀百福相，　　悲心離垢行具足，",
        "from": "T11n0310_064:0368a13_0",
        "context_with_next_sentence": true
    },
    {
        "source_sentence": "棄捨無盡眾寶地，　　世尊出於迦毘城。",
        "from": "T11n0310_064:0368a14_17",
        "context_with_next_sentence": true
    },
    {
        "source_sentence": "於六年中修苦行，　　如來不得甘露道，",
        "from": "T11n0310_064:0368a15_0",
        "context_with_next_sentence": true
    },
    {
        "source_sentence": "善逝意猶不退悶，　　以其久修智慧故。",
        "from": "T11n0310_064:0368a16_17",
        "context_with_next_sentence": true
    },
    {
        "source_sentence": "如來真是天人師，　　為世間故修苦行，",
        "from": "T11n0310_064:0368a17_0",
        "context_with_next_sentence": true
    },
    {
        "source_sentence": "世人聞已尚不堪，　　況復能以目親覩。",
        "from": "T11n0310_064:0368a18_17",
        "context_with_next_sentence": true
    },
    {
        "source_sentence": "牟尼過去捨頭目，　　如聖所集菩提心，",
        "from": "T11n0310_064:0368a19_0",
        "context_with_next_sentence": true
    },
    {
        "source_sentence": "我等聞是不生樂，　　由聞如來苦行故。",
        "from": "T11n0310_064:0368a20_17",
        "context_with_next_sentence": true
    },
    {
        "source_sentence": "如佛本作忍辱仙，　　為迦利王截手足，",
        "from": "T11n0310_064:0368a21_0",
        "context_with_next_sentence": true
    },
    {
        "source_sentence": "及劓耳鼻不生恚，　　我等聞是不能忍。",
        "from": "T11n0310_064:0368a22_17",
        "context_with_next_sentence": true
    },
    {
        "source_sentence": "如佛以身上秤盤，　　為鳥歸投不捨棄，",
        "from": "T11n0310_064:0368a23_0",
        "context_with_next_sentence": true
    },
    {
        "source_sentence": "我等聞已亦不樂，　　如來過去甚勤苦。",
        "from": "T11n0310_064:0368a24_17",
        "context_with_next_sentence": true
    },
    {
        "source_sentence": "何故我等心不樂？",
        "from": "T11n0310_064:0368a25_7",
        "context_with_next_sentence": true
    },
    {
        "source_sentence": "　　以世尊行極苦故，於如來所作惡者，　　墮惡道時佛復悲。",
        "from": "T11n0310_064:0368a26_17",
        "context_with_next_sentence": true
    },
    {
        "source_sentence": "具足聖慧大導師，　　云何能行不害心？",
        "from": "T11n0310_064:0368a27_17",
        "context_with_next_sentence": true
    },
    {
        "source_sentence": "修習道行無瘡疣，　　唯願佛說安樂行。",
        "from": "T11n0310_064:0368a28_17",
        "context_with_next_sentence": true
    },
    {
        "source_sentence": "今此龍眾已發心，　　求於善逝菩提行，",
        "from": "T11n0310_064:0368a29_0",
        "context_with_next_sentence": true
    },
    {
        "source_sentence": "如佛所說悉能行，　　唯願速說菩提道。",
        "from": "T11n0310_064:0368b01_17",
        "context_with_next_sentence": true
    },
    {
        "source_sentence": "此諸龍眾甚渴仰，　　唯求不死不生處，",
        "from": "T11n0310_064:0368b02_0",
        "context_with_next_sentence": true
    },
    {
        "source_sentence": "願說如來安隱行，　　令此眾生易受化。",
        "from": "T11n0310_064:0368b03_17",
        "context_with_next_sentence": true
    },
    {
        "source_sentence": "」爾時世尊見諸龍眾設其供養及聞發願，知深信已，佛於爾時現微笑相。",
        "from": "T11n0310_064:0368b05_12",
        "context_with_next_sentence": true
    },
    {
        "source_sentence": "諸佛法爾，若現微笑，即於面門放種種色無量光明，其光遍照上至梵天，照已還來從佛頂入。",
        "from": "T11n0310_064:0368b07_14",
        "context_with_next_sentence": true
    },
    {
        "source_sentence": "爾時慧命馬勝比丘以偈問曰：",
        "from": "T11n0310_064:0368b08_8",
        "context_with_next_sentence": true
    },
    {
        "source_sentence": "「善哉沙門大牟尼，　　非是無因現微笑，",
        "from": "T11n0310_064:0368b09_0",
        "context_with_next_sentence": true
    },
    {
        "source_sentence": "慈悲導師唯願說，　　無等善慧笑因緣。",
        "from": "T11n0310_064:0368b10_17",
        "context_with_next_sentence": true
    },
    {
        "source_sentence": "大眾瞻仰求欲聞，　　世尊無量功德行，",
        "from": "T11n0310_064:0368b11_0",
        "context_with_next_sentence": true
    },
    {
        "source_sentence": "於笑生疑心不樂，　　唯願法王斷眾疑。",
        "from": "T11n0310_064:0368b12_17",
        "context_with_next_sentence": true
    },
    {
        "source_sentence": "誰於釋迦佛法中，　　今生敬信心欣喜？",
        "from": "T11n0310_064:0368b13_17",
        "context_with_next_sentence": true
    },
    {
        "source_sentence": "誰令今日魔波旬，　　心意迷亂不欣樂？",
        "from": "T11n0310_064:0368b14_17",
        "context_with_next_sentence": true
    },
    {
        "source_sentence": "誰於今日能恭事，　　功德法父大導師？",
        "from": "T11n0310_064:0368b15_17",
        "context_with_next_sentence": true
    },
    {
        "source_sentence": "誰作第一勝供養？",
        "from": "T11n0310_064:0368b16_7",
        "context_with_next_sentence": true
    },
    {
        "source_sentence": "　　願釋師子上上說。",
        "from": "T11n0310_064:0368b16_17",
        "context_with_next_sentence": true
    },
    {
        "source_sentence": "此諸大眾合指掌，　　皆悉對佛瞻仰住，",
        "from": "T11n0310_064:0368b17_0",
        "context_with_next_sentence": true
    },
    {
        "source_sentence": "唯願導師除疑網，　　為眾演說笑因緣。",
        "from": "T11n0310_064:0368b18_17",
        "context_with_next_sentence": true
    },
    {
        "source_sentence": "大眾聞已生欣喜，　　能知世尊正法教，",
        "from": "T11n0310_064:0368b19_0",
        "context_with_next_sentence": true
    },
    {
        "source_sentence": "大智世尊令眾喜，　　隨順正教善安住。",
        "from": "T11n0310_064:0368b20_17",
        "context_with_next_sentence": true
    },
    {
        "source_sentence": "」爾時世尊以偈答慧命馬勝曰：",
        "from": "T11n0310_064:0368b21_12",
        "context_with_next_sentence": true
    },
    {
        "source_sentence": "「深廣智慧大眾師，　　說時梵音具八種，",
        "from": "T11n0310_064:0368b22_0",
        "context_with_next_sentence": true
    },
    {
        "source_sentence": "清淨其心離穢濁，　　諦聽我說笑因緣。",
        "from": "T11n0310_064:0368b23_17",
        "context_with_next_sentence": true
    },
    {
        "source_sentence": "此諸龍王敬信心，　　於我設供超一切，",
        "from": "T11n0310_064:0368b24_0",
        "context_with_next_sentence": true
    },
    {
        "source_sentence": "是等為求佛菩提，　　利益一切世間故。",
        "from": "T11n0310_064:0368b25_17",
        "context_with_next_sentence": true
    },
    {
        "source_sentence": "悲心增上觀眾生，　　無有導師云何樂？",
        "from": "T11n0310_064:0368b26_17",
        "context_with_next_sentence": true
    },
    {
        "source_sentence": "我云何得大菩提，　　成熟眾生不疲勞？",
        "from": "T11n0310_064:0368b27_17",
        "context_with_next_sentence": true
    },
    {
        "source_sentence": "深樂寂定具智慧，　　乘安樂乘心清淨，",
        "from": "T11n0310_064:0368b28_0",
        "context_with_next_sentence": true
    },
    {
        "source_sentence": "於空無相及無願，　　無量劫來久已修。",
        "from": "T11n0310_064:0368b29_17",
        "context_with_next_sentence": true
    },
    {
        "source_sentence": "其心平等觀世間，　　如佛所得智慧相，",
        "from": "T11n0310_064:0368c01_0",
        "context_with_next_sentence": true
    },
    {
        "source_sentence": "慈悲喜心皆平等，　　為令世間安隱故。",
        "from": "T11n0310_064:0368c02_17",
        "context_with_next_sentence": true
    },
    {
        "source_sentence": "第一悲心憐愍者，　　當得作佛稱其意，",
        "from": "T11n0310_064:0368c03_0",
        "context_with_next_sentence": true
    },
    {
        "source_sentence": "彼等觀察世間已，　　當成導師號無怨。",
        "from": "T11n0310_064:0368c04_17",
        "context_with_next_sentence": true
    },
    {
        "source_sentence": "彼等當得甘露時，　　無有魔怨亦無餘，",
        "from": "T11n0310_064:0368c05_0",
        "context_with_next_sentence": true
    },
    {
        "source_sentence": "恒常演說無我法，　　一向無有世俗說。",
        "from": "T11n0310_064:0368c06_17",
        "context_with_next_sentence": true
    },
    {
        "source_sentence": "彼諸如來具大悲，　　令諸眾生入佛智，",
        "from": "T11n0310_064:0368c07_0",
        "context_with_next_sentence": true
    },
    {
        "source_sentence": "是諸善逝說法時，　　一切眾生皆信解。",
        "from": "T11n0310_064:0368c08_17",
        "context_with_next_sentence": true
    },
    {
        "source_sentence": "彼等世世修道時，　　成熟眾生不為難，",
        "from": "T11n0310_064:0368c09_0",
        "context_with_next_sentence": true
    },
    {
        "source_sentence": "彼所成熟聞法已，　　當得解脫證甘露。",
        "from": "T11n0310_064:0368c10_17",
        "context_with_next_sentence": true
    },
    {
        "source_sentence": "諸聞法者悉解脫，　　是諸眾生皆端嚴，",
        "from": "T11n0310_064:0368c11_0",
        "context_with_next_sentence": true
    },
    {
        "source_sentence": "一切眾生皆能知，　　彼諸如來所說法，",
        "from": "T11n0310_064:0368c12_0",
        "context_with_next_sentence": true
    },
    {
        "source_sentence": "一切鬼神及畜生，　　無有不解彼佛語，",
        "from": "T11n0310_064:0368c13_0",
        "context_with_next_sentence": true
    },
    {
        "source_sentence": "一切皆得念法已，　　能解如來甘露法。",
        "from": "T11n0310_064:0368c14_17",
        "context_with_next_sentence": true
    },
    {
        "source_sentence": "無有眾生聞佛說，　　當時不生愛樂心，",
        "from": "T11n0310_064:0368c15_0",
        "context_with_next_sentence": true
    },
    {
        "source_sentence": "愛樂彼佛所說者，　　一切皆悉得甘露。",
        "from": "T11n0310_064:0368c16_17",
        "context_with_next_sentence": true
    },
    {
        "source_sentence": "彼時所有受化者，　　當得解脫生老病，",
        "from": "T11n0310_064:0368c17_0",
        "context_with_next_sentence": true
    },
    {
        "source_sentence": "及解脫死憂悲苦，　　聞佛說已心無垢。",
        "from": "T11n0310_064:0368c18_17",
        "context_with_next_sentence": true
    },
    {
        "source_sentence": "如是釋迦牟尼佛，　　說諸龍意答佛子，",
        "from": "T11n0310_064:0368c19_0",
        "context_with_next_sentence": true
    },
    {
        "source_sentence": "如彼堅智心中轉，　　為得無等菩提故。",
        "from": "T11n0310_064:0368c20_17",
        "context_with_next_sentence": true
    },
    {
        "source_sentence": "如來授彼諸龍記，　　大眾聞已皆欣喜，",
        "from": "T11n0310_064:0368c21_0",
        "context_with_next_sentence": true
    },
    {
        "source_sentence": "大眾喜已歸依佛，　　一切皆悉心寂靜。",
        "from": "T11n0310_064:0368c22_17",
        "context_with_next_sentence": true
    },
    {
        "source_sentence": "8 鳩槃茶授記品鳩槃茶授記品第八爾時復有諸鳩槃茶一億八千萬，見諸阿修羅、伽樓羅、龍女、龍王等，供養如來聞授記已，稱其心意踊躍欣喜，生希有心得未曾有：",
        "from": "T11n0310_064:0368c26_17",
        "context_with_next_sentence": true
    },
    {
        "source_sentence": "「如來世尊功德智慧微妙殊勝，得如是等希有供養不怪不喜，以佛智慧於諸智慧最尊勝故。",
        "from": "T11n0310_064:0368c29_1",
        "context_with_next_sentence": true
    },
    {
        "source_sentence": "譬如大海不增不減。",
        "from": "T11n0310_064:0368c29_10",
        "context_with_next_sentence": true
    },
    {
        "source_sentence": "何以故？",
        "from": "T11n0310_064:0368c29_14",
        "context_with_next_sentence": true
    },
    {
        "source_sentence": "以深廣故。",
        "from": "T11n0310_064:0368c29_19",
        "context_with_next_sentence": true
    },
    {
        "source_sentence": "如是世尊得勝供養心無增減，亦復如是。",
        "from": "T11n0310_064:0369a01_17",
        "context_with_next_sentence": true
    },
    {
        "source_sentence": "何以故？",
        "from": "T11n0310_064:0369a02_2",
        "context_with_next_sentence": true
    },
    {
        "source_sentence": "於一切法無所疑故。",
        "from": "T11n0310_064:0369a02_11",
        "context_with_next_sentence": true
    },
    {
        "source_sentence": "」爾時一億八千萬鳩槃茶等為供養故，化作一億八千萬蓋，皆是七寶之所成就，金線寶蓋、銀線寶蓋、毘琉璃線眾寶之蓋、頗梨珠線眾寶之蓋、赤真珠線眾寶之蓋、馬瑙珠線眾寶之蓋、車𤦲珠線眾寶之蓋。",
        "from": "T11n0310_064:0369a07_4",
        "context_with_next_sentence": true
    },
    {
        "source_sentence": "彼諸鳩槃茶於眾寶蓋懸寶旒蘇，有種種色，金線寶蓋銀線旒蘇，銀線寶蓋金線旒蘇，毘琉璃蓋頗梨旒蘇，頗梨寶蓋毘琉璃線以為旒蘇，赤真珠蓋車𤦲旒蘇，車𤦲寶蓋赤真珠線以為旒蘇，馬瑙寶蓋頗梨旒蘇。",
        "from": "T11n0310_064:0369a11_18",
        "context_with_next_sentence": true
    },
    {
        "source_sentence": "又復化作一億八千萬眾寶之車，亦種種色甚奇微妙，所謂金、銀、琉璃、頗梨、真珠、車𤦲、馬瑙。",
        "from": "T11n0310_064:0369a14_1",
        "context_with_next_sentence": true
    },
    {
        "source_sentence": "於其車上復更化作一億八千萬眾寶之蓋與車相連，一一寶蓋皆有百子，其諸蓋莖皆用金銀及以頗梨毘琉璃等。",
        "from": "T11n0310_064:0369a16_12",
        "context_with_next_sentence": true
    },
    {
        "source_sentence": "於彼寶蓋復化種種寶花旒蘇嚴飾其蓋，所謂金花旒蘇、銀花旒蘇、毘琉璃花以為旒蘇、頗梨旒蘇、赤寶旒蘇、龍珠旒蘇、赤真珠花以為旒蘇，復以赤真珠網彌覆其上。",
        "from": "T11n0310_064:0369a20_8",
        "context_with_next_sentence": true
    },
    {
        "source_sentence": "又復化作鳩槃茶樂，出種種聲而用樂佛。",
        "from": "T11n0310_064:0369a21_7",
        "context_with_next_sentence": true
    },
    {
        "source_sentence": "復更化作一億八千萬眾寶色馬，調伏駿疾以駕其車。",
        "from": "T11n0310_064:0369a22_12",
        "context_with_next_sentence": true
    },
    {
        "source_sentence": "爾時鳩槃茶等各乘寶車遶佛三匝，以七寶花而散佛上。",
        "from": "T11n0310_064:0369a23_17",
        "context_with_next_sentence": true
    },
    {
        "source_sentence": "爾時彼諸鳩槃茶等從車而下來至佛前，頭面禮已，復遶三匝，曲躬合掌住立一面，以偈讚曰：",
        "from": "T11n0310_064:0369a26_1",
        "context_with_next_sentence": true
    },
    {
        "source_sentence": "「不增不減大牟尼，　　譬如須彌諸山王，",
        "from": "T11n0310_064:0369a27_0",
        "context_with_next_sentence": true
    },
    {
        "source_sentence": "受此無上供養者，　　如來以得無畏故。",
        "from": "T11n0310_064:0369a28_17",
        "context_with_next_sentence": true
    },
    {
        "source_sentence": "觀諸眾生但有名，　　及但有用不取著，",
        "from": "T11n0310_064:0369a29_0",
        "context_with_next_sentence": true
    },
    {
        "source_sentence": "導師以修寂滅定，　　是故智者無貢高。",
        "from": "T11n0310_064:0369b01_17",
        "context_with_next_sentence": true
    },
    {
        "source_sentence": "牟尼知世猶如幻，　　亦如夢中受欲樂，",
        "from": "T11n0310_064:0369b02_0",
        "context_with_next_sentence": true
    },
    {
        "source_sentence": "復似水月春時焰，　　如是觀察悉無餘。",
        "from": "T11n0310_064:0369b03_17",
        "context_with_next_sentence": true
    },
    {
        "source_sentence": "譬如乾城無有實，　　於十方求不可得，",
        "from": "T11n0310_064:0369b04_0",
        "context_with_next_sentence": true
    },
    {
        "source_sentence": "其城無實但有名，　　佛見世法悉如是。",
        "from": "T11n0310_064:0369b05_17",
        "context_with_next_sentence": true
    },
    {
        "source_sentence": "一切人天所供養，　　寶車寶蓋及音樂，",
        "from": "T11n0310_064:0369b06_0",
        "context_with_next_sentence": true
    },
    {
        "source_sentence": "幢花旒蘇合掌等，　　世尊觀知如影響。",
        "from": "T11n0310_064:0369b07_17",
        "context_with_next_sentence": true
    },
    {
        "source_sentence": "我等設是供養已，　　願我當來得作佛，",
        "from": "T11n0310_064:0369b08_0",
        "context_with_next_sentence": true
    },
    {
        "source_sentence": "亦願我知世如夢，　　知已說法如世尊。",
        "from": "T11n0310_064:0369b09_17",
        "context_with_next_sentence": true
    },
    {
        "source_sentence": "我等見諸苦惱者，　　生老病死之所逼，",
        "from": "T11n0310_064:0369b10_0",
        "context_with_next_sentence": true
    },
    {
        "source_sentence": "願知無死佛菩提，　　說令聞者得解脫。",
        "from": "T11n0310_064:0369b11_17",
        "context_with_next_sentence": true
    },
    {
        "source_sentence": "於諸無智眾生所，　　願得菩提為說法，",
        "from": "T11n0310_064:0369b12_0",
        "context_with_next_sentence": true
    },
    {
        "source_sentence": "演說無有垢濁法，　　無道眾中為作導。",
        "from": "T11n0310_064:0369b13_17",
        "context_with_next_sentence": true
    },
    {
        "source_sentence": "」爾時世尊知諸鳩槃茶等深生信已，現微笑相。",
        "from": "T11n0310_064:0369b15_1",
        "context_with_next_sentence": true
    },
    {
        "source_sentence": "爾時慧命馬勝比丘以偈問曰：",
        "from": "T11n0310_064:0369b15_14",
        "context_with_next_sentence": true
    },
    {
        "source_sentence": "「佛非無因現微笑，　　不怪一切為希有，",
        "from": "T11n0310_064:0369b16_0",
        "context_with_next_sentence": true
    },
    {
        "source_sentence": "如來不怪而現笑，　　我今願聞此因緣。",
        "from": "T11n0310_064:0369b17_17",
        "context_with_next_sentence": true
    },
    {
        "source_sentence": "一切天人皆有疑，　　見佛口中現微笑，",
        "from": "T11n0310_064:0369b18_0",
        "context_with_next_sentence": true
    },
    {
        "source_sentence": "唯願斷除諸疑網，　　演說世尊微笑事。",
        "from": "T11n0310_064:0369b19_17",
        "context_with_next_sentence": true
    },
    {
        "source_sentence": "誰於正法得深信？",
        "from": "T11n0310_064:0369b20_7",
        "context_with_next_sentence": true
    },
    {
        "source_sentence": "　　誰能如法見慈父？",
        "from": "T11n0310_064:0369b20_17",
        "context_with_next_sentence": true
    },
    {
        "source_sentence": "誰佛所讚行供養？",
        "from": "T11n0310_064:0369b21_7",
        "context_with_next_sentence": true
    },
    {
        "source_sentence": "　　人中勝者我願聞。",
        "from": "T11n0310_064:0369b21_17",
        "context_with_next_sentence": true
    },
    {
        "source_sentence": "今日誰於有為行，　　見其過患能棄捨？",
        "from": "T11n0310_064:0369b22_17",
        "context_with_next_sentence": true
    },
    {
        "source_sentence": "今日誰能住實際？",
        "from": "T11n0310_064:0369b23_7",
        "context_with_next_sentence": true
    },
    {
        "source_sentence": "　　清淨心者我願聞。",
        "from": "T11n0310_064:0369b23_17",
        "context_with_next_sentence": true
    },
    {
        "source_sentence": "誰能降魔及眷屬？",
        "from": "T11n0310_064:0369b24_7",
        "context_with_next_sentence": true
    },
    {
        "source_sentence": "　　誰能令佛心欣喜？",
        "from": "T11n0310_064:0369b24_17",
        "context_with_next_sentence": true
    },
    {
        "source_sentence": "誰能得深有為底？",
        "from": "T11n0310_064:0369b25_7",
        "context_with_next_sentence": true
    },
    {
        "source_sentence": "　　我願得聞斷疑心。",
        "from": "T11n0310_064:0369b25_17",
        "context_with_next_sentence": true
    },
    {
        "source_sentence": "一切大眾合掌住，　　為聞如來笑因緣，",
        "from": "T11n0310_064:0369b26_0",
        "context_with_next_sentence": true
    },
    {
        "source_sentence": "願斷一切眾生疑，　　兩足尊者說彼記。",
        "from": "T11n0310_064:0369b27_17",
        "context_with_next_sentence": true
    },
    {
        "source_sentence": "」爾時世尊以偈答慧命馬勝言：",
        "from": "T11n0310_064:0369b28_12",
        "context_with_next_sentence": true
    },
    {
        "source_sentence": "「善哉馬勝問是義，　　汝於世間大利益。",
        "from": "T11n0310_064:0369b29_18",
        "context_with_next_sentence": true
    },
    {
        "source_sentence": "以汝問笑因緣故，　　諦聽馬勝我今說。",
        "from": "T11n0310_064:0369c01_17",
        "context_with_next_sentence": true
    },
    {
        "source_sentence": "鳩槃茶眾供養我，　　於寂滅法心得住，",
        "from": "T11n0310_064:0369c02_0",
        "context_with_next_sentence": true
    },
    {
        "source_sentence": "彼等見我不驚怪，　　心生希有起願求。",
        "from": "T11n0310_064:0369c03_17",
        "context_with_next_sentence": true
    },
    {
        "source_sentence": "彼等今日供養我，　　其心簡擇寂滅法，",
        "from": "T11n0310_064:0369c04_0",
        "context_with_next_sentence": true
    },
    {
        "source_sentence": "以深心信起大悲，　　於失道者能作道。",
        "from": "T11n0310_064:0369c05_17",
        "context_with_next_sentence": true
    },
    {
        "source_sentence": "愍眾生故供養我，　　為失道者起慈心，",
        "from": "T11n0310_064:0369c06_0",
        "context_with_next_sentence": true
    },
    {
        "source_sentence": "此等賢智作是已，　　得捨鬼身生忉利。",
        "from": "T11n0310_064:0369c07_17",
        "context_with_next_sentence": true
    },
    {
        "source_sentence": "天主恒以慈悲心，　　在天數數教導彼，",
        "from": "T11n0310_064:0369c08_0",
        "context_with_next_sentence": true
    },
    {
        "source_sentence": "彼於諸法得無疑，　　得為帝釋親眷屬。",
        "from": "T11n0310_064:0369c09_17",
        "context_with_next_sentence": true
    },
    {
        "source_sentence": "彼於無量恒沙劫，　　一一國土行佛行，",
        "from": "T11n0310_064:0369c10_0",
        "context_with_next_sentence": true
    },
    {
        "source_sentence": "被大弘誓堅固鎧，　　供養具大正法者。",
        "from": "T11n0310_064:0369c11_17",
        "context_with_next_sentence": true
    },
    {
        "source_sentence": "彼於無量諸國土，　　心無疲倦令清淨，",
        "from": "T11n0310_064:0369c12_0",
        "context_with_next_sentence": true
    },
    {
        "source_sentence": "利益大眾作導師，　　當得作佛號不怪。",
        "from": "T11n0310_064:0369c13_17",
        "context_with_next_sentence": true
    },
    {
        "source_sentence": "彼於諸國行行時，　　是國人必知成佛，",
        "from": "T11n0310_064:0369c14_0",
        "context_with_next_sentence": true
    },
    {
        "source_sentence": "以此方便未來世，　　雖度眾生無怪心。",
        "from": "T11n0310_064:0369c15_17",
        "context_with_next_sentence": true
    },
    {
        "source_sentence": "為求無上安隱道，　　淨諸國土都不怪，",
        "from": "T11n0310_064:0369c16_0",
        "context_with_next_sentence": true
    },
    {
        "source_sentence": "於所作事心無著，　　於大菩提亦如是。",
        "from": "T11n0310_064:0369c17_17",
        "context_with_next_sentence": true
    },
    {
        "source_sentence": "所問笑因我已答，　　眾生疑心皆得斷，",
        "from": "T11n0310_064:0369c18_0",
        "context_with_next_sentence": true
    },
    {
        "source_sentence": "大眾離疑得欣喜，　　以定得知彼供養。",
        "from": "T11n0310_064:0369c19_17",
        "context_with_next_sentence": true
    },
    {
        "source_sentence": "」9 乾闥婆授記品乾闥婆授記品第九爾時復有三億六千萬乾闥婆眾，見諸阿修羅、迦樓羅、龍女、龍王、鳩槃茶等，供養世尊聞受記已，稱其心意欣喜踊悅，生希有心得未曾有，歎言：",
        "from": "T11n0310_064:0369c24_5",
        "context_with_next_sentence": true
    },
    {
        "source_sentence": "「希有未曾有事。",
        "from": "T11n0310_064:0369c24_13",
        "context_with_next_sentence": true
    },
    {
        "source_sentence": "乃至如來所說法界無有變異而示有作善根增長，雖無作者而示作業。",
        "from": "T11n0310_064:0369c26_4",
        "context_with_next_sentence": true
    },
    {
        "source_sentence": "」彼乾闥婆等於此法中如是知已，於如來所心生尊重，發阿耨多羅三藐三菩提心。",
        "from": "T11n0310_064:0369c28_2",
        "context_with_next_sentence": true
    },
    {
        "source_sentence": "彼欣喜已為供佛故，化作三億六千萬頭󱶐羅婆那大龍象王，皆有六牙。",
        "from": "T11n0310_064:0369c29_14",
        "context_with_next_sentence": true
    },
    {
        "source_sentence": "一一牙上化作七池，一一池中化七蓮花，一一蓮花化作千葉，一一葉上化七玉女，一一葉間化七侍女，以天諸寶為莊嚴具而用莊飾，復執天香而用供養。",
        "from": "T11n0310_064:0370a04_7",
        "context_with_next_sentence": true
    },
    {
        "source_sentence": "復於一一󱶐羅婆那象王頭上化作三億六千萬蓋，七寶旒蘇懸蓋四邊，七寶羅網以覆蓋上。",
        "from": "T11n0310_064:0370a06_10",
        "context_with_next_sentence": true
    },
    {
        "source_sentence": "復於一一󱶐羅婆那象王頭上化作三億六千萬帳，皆是諸天妙香所成，繒綵旒蘇懸帳四邊。",
        "from": "T11n0310_064:0370a08_12",
        "context_with_next_sentence": true
    },
    {
        "source_sentence": "化作三億六千萬頭󱶐羅婆那大象王已，彼乾闥婆等各乘其象鼓天音樂，於虛空中旋遶如來三十六匝，以天旃檀末、天沈水末、天多摩羅葉末、天真金末、曼陀羅花、摩訶曼陀羅花、曼殊沙花、摩訶曼殊沙花、波樓沙花、摩訶波樓沙花、迦迦羅婆花、摩訶迦迦羅婆花，又復化作七寶之花而散佛上。",
        "from": "T11n0310_064:0370a15_7",
        "context_with_next_sentence": true
    },
    {
        "source_sentence": "彼乾闥婆等散香花時，是香花氣逆風順風縱橫皆去。",
        "from": "T11n0310_064:0370a16_11",
        "context_with_next_sentence": true
    },
    {
        "source_sentence": "復雨種種天妙香水，雨香水時於迦毘羅城縱廣正等六十由旬皆成香泥。",
        "from": "T11n0310_064:0370a18_6",
        "context_with_next_sentence": true
    },
    {
        "source_sentence": "其香泥氣，充滿三千大千世界，其中眾生聞香氣者，皆悉不退阿耨多羅三藐三菩提。",
        "from": "T11n0310_064:0370a20_5",
        "context_with_next_sentence": true
    },
    {
        "source_sentence": "奏音樂時，其諸音聲遍滿三千大千世界，其中眾生聞此聲者亦得不退阿耨多羅三藐三菩提。",
        "from": "T11n0310_064:0370a22_8",
        "context_with_next_sentence": true
    },
    {
        "source_sentence": "如是一一諸乾闥婆，各於三億六千萬象王頭上設其供養，令諸玉女有作樂者、有作歌者、有作舞者。",
        "from": "T11n0310_064:0370a24_15",
        "context_with_next_sentence": true
    },
    {
        "source_sentence": "彼諸玉女作歌舞時，令諸大眾一心觀望。",
        "from": "T11n0310_064:0370a25_13",
        "context_with_next_sentence": true
    },
    {
        "source_sentence": "復有玉女動身手者、散旃檀末者、散沈水末者，廣作供養如阿修羅所設之事等無異也。",
        "from": "T11n0310_064:0370a27_12",
        "context_with_next_sentence": true
    },
    {
        "source_sentence": "爾時乾闥婆等各乘󱶐羅婆那大象王頭，於虛空中遶佛三十六匝已，各從象下復遶三匝，頭面禮佛曲躬合掌，在一面住，以偈讚曰：",
        "from": "T11n0310_064:0370b01_14",
        "context_with_next_sentence": true
    },
    {
        "source_sentence": "「世尊勝慧出有頂，　　自既出已復度他，",
        "from": "T11n0310_064:0370b02_0",
        "context_with_next_sentence": true
    },
    {
        "source_sentence": "一切世間無如佛，　　相好光顏極端正。",
        "from": "T11n0310_064:0370b03_17",
        "context_with_next_sentence": true
    },
    {
        "source_sentence": "人中最妙無邊稱，　　示現世間不思議，",
        "from": "T11n0310_064:0370b04_0",
        "context_with_next_sentence": true
    },
    {
        "source_sentence": "不見一法性相異，　　而令眾生住於善。",
        "from": "T11n0310_064:0370b05_17",
        "context_with_next_sentence": true
    },
    {
        "source_sentence": "無有變異真如法，　　但有言說無餘義，",
        "from": "T11n0310_064:0370b06_0",
        "context_with_next_sentence": true
    },
    {
        "source_sentence": "無有用事及用者，　　雖然佛化諸群生。",
        "from": "T11n0310_064:0370b07_17",
        "context_with_next_sentence": true
    },
    {
        "source_sentence": "不來不去亦不生，　　佛能演說如是法，",
        "from": "T11n0310_064:0370b08_0",
        "context_with_next_sentence": true
    },
    {
        "source_sentence": "雖說諸法體性空，　　世雄而令修習道。",
        "from": "T11n0310_064:0370b09_17",
        "context_with_next_sentence": true
    },
    {
        "source_sentence": "無有一法能自作，　　世間明者說有作，",
        "from": "T11n0310_064:0370b10_0",
        "context_with_next_sentence": true
    },
    {
        "source_sentence": "諸法各各不覺知，　　世尊示現一切作。",
        "from": "T11n0310_064:0370b11_17",
        "context_with_next_sentence": true
    },
    {
        "source_sentence": "如車多集眾分支，　　彼支不知自能作，",
        "from": "T11n0310_064:0370b12_0",
        "context_with_next_sentence": true
    },
    {
        "source_sentence": "其車功用現可見，　　佛說諸法亦如是。",
        "from": "T11n0310_064:0370b13_17",
        "context_with_next_sentence": true
    },
    {
        "source_sentence": "諸法各各不相教，　　亦不迭互相覺寤，",
        "from": "T11n0310_064:0370b14_0",
        "context_with_next_sentence": true
    },
    {
        "source_sentence": "一切亦復不相依，　　法本不生亦不死。",
        "from": "T11n0310_064:0370b15_17",
        "context_with_next_sentence": true
    },
    {
        "source_sentence": "佛為世諦如是說，　　世諦諸法不全無，",
        "from": "T11n0310_064:0370b16_0",
        "context_with_next_sentence": true
    },
    {
        "source_sentence": "如世諦法體性住，　　如是知已為眾說。",
        "from": "T11n0310_064:0370b17_17",
        "context_with_next_sentence": true
    },
    {
        "source_sentence": "世尊如是說諸法，　　大悲所作甚奇特，",
        "from": "T11n0310_064:0370b18_0",
        "context_with_next_sentence": true
    },
    {
        "source_sentence": "諸法體性不可見，　　如來方便說其性。",
        "from": "T11n0310_064:0370b19_17",
        "context_with_next_sentence": true
    },
    {
        "source_sentence": "我等願作無邊稱，　　具百福相大導師，",
        "from": "T11n0310_064:0370b20_0",
        "context_with_next_sentence": true
    },
    {
        "source_sentence": "大悲利益諸世間，　　願作世親如今佛。",
        "from": "T11n0310_064:0370b21_17",
        "context_with_next_sentence": true
    },
    {
        "source_sentence": "我等願於闇障者，　　隨順貪駃欲流者，",
        "from": "T11n0310_064:0370b22_0",
        "context_with_next_sentence": true
    },
    {
        "source_sentence": "渴愛所纏百苦者，　　救濟度脫如世尊。",
        "from": "T11n0310_064:0370b23_17",
        "context_with_next_sentence": true
    },
    {
        "source_sentence": "我等願於眾苦者，　　不見彼岸魔縛者，",
        "from": "T11n0310_064:0370b24_0",
        "context_with_next_sentence": true
    },
    {
        "source_sentence": "走如猨猴輕躁者，　　救濟度脫如世尊。",
        "from": "T11n0310_064:0370b25_17",
        "context_with_next_sentence": true
    },
    {
        "source_sentence": "我等願於盲冥者，　　六趣往來疲勞者，",
        "from": "T11n0310_064:0370b26_0",
        "context_with_next_sentence": true
    },
    {
        "source_sentence": "於己自壞業果者，　　救濟度脫如世尊。",
        "from": "T11n0310_064:0370b27_17",
        "context_with_next_sentence": true
    },
    {
        "source_sentence": "」爾時世尊知彼三億六千萬乾闥婆眾深生信已，現微笑相。",
        "from": "T11n0310_064:0370b29_6",
        "context_with_next_sentence": true
    },
    {
        "source_sentence": "爾時慧命馬勝比丘以偈問曰：",
        "from": "T11n0310_064:0370c01_1",
        "context_with_next_sentence": true
    },
    {
        "source_sentence": "「無邊威德現微笑，　　導師如是非無因。",
        "from": "T11n0310_064:0370c02_18",
        "context_with_next_sentence": true
    },
    {
        "source_sentence": "願佛速說此因緣，　　斷除眾生諸疑網。",
        "from": "T11n0310_064:0370c03_17",
        "context_with_next_sentence": true
    },
    {
        "source_sentence": "今見世尊微笑已，　　大眾皆悉為疑網，",
        "from": "T11n0310_064:0370c04_0",
        "context_with_next_sentence": true
    },
    {
        "source_sentence": "一切願聞微笑義，　　唯願大悲斷眾疑。",
        "from": "T11n0310_064:0370c05_17",
        "context_with_next_sentence": true
    },
    {
        "source_sentence": "誰於佛法生敬信？",
        "from": "T11n0310_064:0370c06_7",
        "context_with_next_sentence": true
    },
    {
        "source_sentence": "　　能得離於諸疑網？",
        "from": "T11n0310_064:0370c06_17",
        "context_with_next_sentence": true
    },
    {
        "source_sentence": "佛知眾生深信已，　　人天勝者故現笑。",
        "from": "T11n0310_064:0370c07_17",
        "context_with_next_sentence": true
    },
    {
        "source_sentence": "誰有智慧能隨順，　　如來所說真如法，",
        "from": "T11n0310_064:0370c08_0",
        "context_with_next_sentence": true
    },
    {
        "source_sentence": "知其念慧解行已？",
        "from": "T11n0310_064:0370c09_7",
        "context_with_next_sentence": true
    },
    {
        "source_sentence": "　　在大眾中現微笑。",
        "from": "T11n0310_064:0370c09_17",
        "context_with_next_sentence": true
    },
    {
        "source_sentence": "一切大眾無異心，　　唯欲樂聞雄猛說，",
        "from": "T11n0310_064:0370c10_0",
        "context_with_next_sentence": true
    },
    {
        "source_sentence": "合十指掌在首頂，　　一心瞻仰如來面。",
        "from": "T11n0310_064:0370c11_17",
        "context_with_next_sentence": true
    },
    {
        "source_sentence": "離諸穢濁無憂慮，　　世眼現在故欣喜，",
        "from": "T11n0310_064:0370c12_0",
        "context_with_next_sentence": true
    },
    {
        "source_sentence": "為除一切心疑惑，　　願大悲說笑因緣。",
        "from": "T11n0310_064:0370c13_17",
        "context_with_next_sentence": true
    },
    {
        "source_sentence": "」爾時世尊以偈答慧命馬勝言：",
        "from": "T11n0310_064:0370c14_12",
        "context_with_next_sentence": true
    },
    {
        "source_sentence": "「我所現笑為世故，　　善哉汝問正是時，",
        "from": "T11n0310_064:0370c15_0",
        "context_with_next_sentence": true
    },
    {
        "source_sentence": "大眾善根當增長，　　為我微笑授記事。",
        "from": "T11n0310_064:0370c16_17",
        "context_with_next_sentence": true
    },
    {
        "source_sentence": "馬勝諦聽我所說，　　導師所現此微笑，",
        "from": "T11n0310_064:0370c17_0",
        "context_with_next_sentence": true
    },
    {
        "source_sentence": "我今當正說彼義，　　汝應欣喜聽我說。",
        "from": "T11n0310_064:0370c18_17",
        "context_with_next_sentence": true
    },
    {
        "source_sentence": "乾闥婆王敬信佛，　　其心清淨生欣喜，",
        "from": "T11n0310_064:0370c19_0",
        "context_with_next_sentence": true
    },
    {
        "source_sentence": "依於實法入法已，　　於佛正法生希奇。",
        "from": "T11n0310_064:0370c20_17",
        "context_with_next_sentence": true
    },
    {
        "source_sentence": "諸法寂滅安不動，　　此等大眾趣實際，",
        "from": "T11n0310_064:0370c21_0",
        "context_with_next_sentence": true
    },
    {
        "source_sentence": "如乾闥城如是入，　　供養於我無有等。",
        "from": "T11n0310_064:0370c22_17",
        "context_with_next_sentence": true
    },
    {
        "source_sentence": "如是諸法無有生，　　一切亦復不盡滅，",
        "from": "T11n0310_064:0370c23_0",
        "context_with_next_sentence": true
    },
    {
        "source_sentence": "大眾思惟如幻住，　　未能解了生疑惑。",
        "from": "T11n0310_064:0370c24_17",
        "context_with_next_sentence": true
    },
    {
        "source_sentence": "不可說法方便說，　　我以真實故如是，",
        "from": "T11n0310_064:0370c25_0",
        "context_with_next_sentence": true
    },
    {
        "source_sentence": "彼等入我正法已，　　乘大龍象供養佛。",
        "from": "T11n0310_064:0370c26_17",
        "context_with_next_sentence": true
    },
    {
        "source_sentence": "觀察菩提無生滅，　　乾闥婆王供養我，",
        "from": "T11n0310_064:0370c27_0",
        "context_with_next_sentence": true
    },
    {
        "source_sentence": "悲愍愚迷眾生等，　　是故求大一切智。",
        "from": "T11n0310_064:0370c28_17",
        "context_with_next_sentence": true
    },
    {
        "source_sentence": "彼等發願當作佛，　　令諸愚迷失智者，",
        "from": "T11n0310_064:0370c29_0",
        "context_with_next_sentence": true
    },
    {
        "source_sentence": "入真實法安住已，　　使得不死寂滅句。",
        "from": "T11n0310_064:0371a01_17",
        "context_with_next_sentence": true
    },
    {
        "source_sentence": "此等作是供養已，　　捨離鬼身心喜悅，",
        "from": "T11n0310_064:0371a02_0",
        "context_with_next_sentence": true
    },
    {
        "source_sentence": "定得往生天宮中，　　恒與帝釋相親近。",
        "from": "T11n0310_064:0371a03_17",
        "context_with_next_sentence": true
    },
    {
        "source_sentence": "得值多億那由他，　　供養無垢諸善逝，",
        "from": "T11n0310_064:0371a04_0",
        "context_with_next_sentence": true
    },
    {
        "source_sentence": "從一佛剎至一剎，　　於諸佛所得聞法。",
        "from": "T11n0310_064:0371a05_17",
        "context_with_next_sentence": true
    },
    {
        "source_sentence": "彼等修淨佛行已，　　所得佛土亦清淨，",
        "from": "T11n0310_064:0371a06_0",
        "context_with_next_sentence": true
    },
    {
        "source_sentence": "化無量眾發道心，　　令其增長佛種子。",
        "from": "T11n0310_064:0371a07_17",
        "context_with_next_sentence": true
    },
    {
        "source_sentence": "知諸世間性空已，　　亦以此法教導他，",
        "from": "T11n0310_064:0371a08_0",
        "context_with_next_sentence": true
    },
    {
        "source_sentence": "令眾安住一切智，　　住世無量那由劫。",
        "from": "T11n0310_064:0371a09_17",
        "context_with_next_sentence": true
    },
    {
        "source_sentence": "彼佛同號無邊慧，　　一一諸佛住於世，",
        "from": "T11n0310_064:0371a10_0",
        "context_with_next_sentence": true
    },
    {
        "source_sentence": "皆悉無量那由劫，　　演說佛道令他聞。",
        "from": "T11n0310_064:0371a11_17",
        "context_with_next_sentence": true
    },
    {
        "source_sentence": "如是釋迦牟尼佛，　　說乾闥婆供養報，",
        "from": "T11n0310_064:0371a12_0",
        "context_with_next_sentence": true
    },
    {
        "source_sentence": "與其授記令得聞，　　馬勝所問笑因緣。",
        "from": "T11n0310_064:0371a13_17",
        "context_with_next_sentence": true
    },
    {
        "source_sentence": "大眾聞已皆欣喜，　　知彼佛記甚可樂，",
        "from": "T11n0310_064:0371a14_0",
        "context_with_next_sentence": true
    },
    {
        "source_sentence": "聞是無等佛記已，　　皆悉歸依釋迦文。",
        "from": "T11n0310_064:0371a15_17",
        "context_with_next_sentence": true
    },
    {
        "source_sentence": "大寶積經卷第六十四",
        "from": "T11n0310_064:0371a16_100",
        "context_with_next_sentence": false
    }
]