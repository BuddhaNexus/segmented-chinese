[
    {
        "source_sentence": "佛說海意菩薩所問淨印法門經",
        "from": "T13n0400_015:0512b16_0",
        "context_with_next_sentence": true
    },
    {
        "source_sentence": "卷第十五",
        "from": "T13n0400_015:0512b17_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿光梵",
        "from": "T13n0400_015:0512b19_0",
        "context_with_next_sentence": true
    },
    {
        "source_sentence": "大師賜紫沙門臣惟淨等奉　詔譯「復次，海意！",
        "from": "T13n0400_015:0512b21_6",
        "context_with_next_sentence": true
    },
    {
        "source_sentence": "我念過去無量無邊阿僧祇無等比劫數之前，彼時有佛出現世間，名無邊光照如來、應供、正遍知、明行足、善逝、世間解、無上士、調御丈夫、天人師、佛、世尊，世界名善變化，劫名光味。",
        "from": "T13n0400_015:0512b25_4",
        "context_with_next_sentence": true
    },
    {
        "source_sentence": "以何緣故，彼佛如來名無邊光照？",
        "from": "T13n0400_015:0512b26_1",
        "context_with_next_sentence": true
    },
    {
        "source_sentence": "以彼世尊初坐菩提場，未證一切智，居菩薩位，爾時身放種種色光，是光普遍十方無量阿僧祇出過算數諸佛剎土皆悉照曜，而彼一切佛剎之中所有一切不退轉菩薩，及一生補處菩薩，見彼菩薩坐菩提場，見已即各向彼菩薩，散擲妙花。",
        "from": "T13n0400_015:0512c02_11",
        "context_with_next_sentence": true
    },
    {
        "source_sentence": "其所擲花，以佛威神力故，皆悉向彼菩薩身聚。",
        "from": "T13n0400_015:0512c03_13",
        "context_with_next_sentence": true
    },
    {
        "source_sentence": "而一一花，於彼善變化世界之中，廣大積集高七人量。",
        "from": "T13n0400_015:0512c05_1",
        "context_with_next_sentence": true
    },
    {
        "source_sentence": "以是緣故，建立彼佛及光味劫如是名字。",
        "from": "T13n0400_015:0512c06_1",
        "context_with_next_sentence": true
    },
    {
        "source_sentence": "海意！",
        "from": "T13n0400_015:0512c06_4",
        "context_with_next_sentence": true
    },
    {
        "source_sentence": "彼劫之中有十四俱胝如來出現世間，而彼善變化世界，具大威神安隱豐樂。",
        "from": "T13n0400_015:0512c07_18",
        "context_with_next_sentence": true
    },
    {
        "source_sentence": "一切天人眾多熾盛，國土廣遠，有九十六俱胝那庾多百千大洲，彼一一洲縱廣八十四百千由旬，一一百千由旬有八萬四千州城，一一州城有八萬四千縣邑聚落，一一城中各有十俱胝那庾多百千人民而共居止，一一縣邑各有八俱胝人民居止。",
        "from": "T13n0400_015:0512c13_12",
        "context_with_next_sentence": true
    },
    {
        "source_sentence": "彼世界中人民富盛尚爾許數，何況大威德諸天、龍、鬼。",
        "from": "T13n0400_015:0512c14_19",
        "context_with_next_sentence": true
    },
    {
        "source_sentence": "又彼世界四寶所成，所謂金、銀、琉璃、頗胝迦寶。",
        "from": "T13n0400_015:0512c15_21",
        "context_with_next_sentence": true
    },
    {
        "source_sentence": "又復彼土隨意所念，飲食，衣服，莊嚴具等自然充足。",
        "from": "T13n0400_015:0512c17_3",
        "context_with_next_sentence": true
    },
    {
        "source_sentence": "又彼人民無我、我所。",
        "from": "T13n0400_015:0512c17_13",
        "context_with_next_sentence": true
    },
    {
        "source_sentence": "「海意！",
        "from": "T13n0400_015:0512c17_17",
        "context_with_next_sentence": true
    },
    {
        "source_sentence": "彼無邊光照如來、應供、正等正覺，壽量十中劫，有三十六俱胝那庾多百千諸聲聞眾，一千二百俱胝菩薩摩訶薩眾。",
        "from": "T13n0400_015:0512c20_8",
        "context_with_next_sentence": true
    },
    {
        "source_sentence": "有一王城名善清淨，是彼世尊本所生地。",
        "from": "T13n0400_015:0512c21_7",
        "context_with_next_sentence": true
    },
    {
        "source_sentence": "彼佛出王宮已，別止一城，其名樂生。",
        "from": "T13n0400_015:0512c22_4",
        "context_with_next_sentence": true
    },
    {
        "source_sentence": "而彼樂生大城之中，有轉輪聖王，名善淨境界，統王三千大千世界，七寶具足，所謂：",
        "from": "T13n0400_015:0512c24_5",
        "context_with_next_sentence": true
    },
    {
        "source_sentence": "輪寶、象寶、馬寶、女寶、摩尼寶、主藏臣寶、主兵臣寶，如是七寶王之受用。",
        "from": "T13n0400_015:0512c25_17",
        "context_with_next_sentence": true
    },
    {
        "source_sentence": "海意！",
        "from": "T13n0400_015:0512c26_1",
        "context_with_next_sentence": true
    },
    {
        "source_sentence": "彼善淨境界王，已發阿耨多羅三藐三菩提心，深心具足，於一切眾生起無障礙心。",
        "from": "T13n0400_015:0512c28_1",
        "context_with_next_sentence": true
    },
    {
        "source_sentence": "王有八十四俱胝那庾多百千宮嬪婇女，端正殊妙如天女相。",
        "from": "T13n0400_015:0512c29_8",
        "context_with_next_sentence": true
    },
    {
        "source_sentence": "是諸宮女，悉發阿耨多羅三藐三菩提心。",
        "from": "T13n0400_015:0513a01_7",
        "context_with_next_sentence": true
    },
    {
        "source_sentence": "彼善淨境界王，延請世尊無邊光照如來及菩薩、聲聞大眾，經二中劫而伸供養，如法清淨離諸過失，依沙門法所應受用，衣服、飲食、病緣、醫藥、坐臥具等，一切供給。",
        "from": "T13n0400_015:0513a05_2",
        "context_with_next_sentence": true
    },
    {
        "source_sentence": "其王為佛世尊別立精舍，清淨嚴潔縱廣百千由旬，琉璃珠寶而為其地，七寶牆界重重間作，處處皆用赤旃檀香及烏囉娑旃檀之香間為其柱，巧妙殊特與天宮等。",
        "from": "T13n0400_015:0513a08_17",
        "context_with_next_sentence": true
    },
    {
        "source_sentence": "次復安布十千樓閣，命諸菩薩、聲聞大眾次第安止。",
        "from": "T13n0400_015:0513a10_2",
        "context_with_next_sentence": true
    },
    {
        "source_sentence": "海意！",
        "from": "T13n0400_015:0513a10_5",
        "context_with_next_sentence": true
    },
    {
        "source_sentence": "彼善淨境界王，諦奉彼佛清淨之法，受持五戒精修梵行。",
        "from": "T13n0400_015:0513a11_11",
        "context_with_next_sentence": true
    },
    {
        "source_sentence": "與宮嬪眷屬，經二中劫，承事供養彼佛世尊。",
        "from": "T13n0400_015:0513a12_12",
        "context_with_next_sentence": true
    },
    {
        "source_sentence": "過二中劫已，其王即與諸眷屬俱，詣彼無邊光照如來、應供、正等正覺所。",
        "from": "T13n0400_015:0513a14_7",
        "context_with_next_sentence": true
    },
    {
        "source_sentence": "到已頭面禮足，右繞七匝，退住一面。",
        "from": "T13n0400_015:0513a15_4",
        "context_with_next_sentence": true
    },
    {
        "source_sentence": "「爾時，善淨境界王白無邊光照如來言：",
        "from": "T13n0400_015:0513a16_17",
        "context_with_next_sentence": true
    },
    {
        "source_sentence": "『世尊！",
        "from": "T13n0400_015:0513a16_21",
        "context_with_next_sentence": true
    },
    {
        "source_sentence": "云何菩薩於大乘中得不隨他信？",
        "from": "T13n0400_015:0513a17_13",
        "context_with_next_sentence": true
    },
    {
        "source_sentence": "云何菩薩雖復趣向最勝之道而無我相？",
        "from": "T13n0400_015:0513a18_11",
        "context_with_next_sentence": true
    },
    {
        "source_sentence": "云何菩薩善能安住無動無不動慧？",
        "from": "T13n0400_015:0513a19_8",
        "context_with_next_sentence": true
    },
    {
        "source_sentence": "云何菩薩得方便慧清淨？",
        "from": "T13n0400_015:0513a20_1",
        "context_with_next_sentence": true
    },
    {
        "source_sentence": "云何菩薩得久遠觀察不斷根本？",
        "from": "T13n0400_015:0513a20_15",
        "context_with_next_sentence": true
    },
    {
        "source_sentence": "云何菩薩於六塵境界雖復增長而無放逸？",
        "from": "T13n0400_015:0513a21_14",
        "context_with_next_sentence": true
    },
    {
        "source_sentence": "云何菩薩能於甚深義理之中不生驚怖？",
        "from": "T13n0400_015:0513a22_13",
        "context_with_next_sentence": true
    },
    {
        "source_sentence": "云何菩薩得名真實菩薩？",
        "from": "T13n0400_015:0513a23_6",
        "context_with_next_sentence": true
    },
    {
        "source_sentence": "』「時彼無邊光照如來、應供、正等正覺，告善淨境界王言：",
        "from": "T13n0400_015:0513a24_11",
        "context_with_next_sentence": true
    },
    {
        "source_sentence": "『大王！",
        "from": "T13n0400_015:0513a24_15",
        "context_with_next_sentence": true
    },
    {
        "source_sentence": "諦聽，諦聽！",
        "from": "T13n0400_015:0513a24_21",
        "context_with_next_sentence": true
    },
    {
        "source_sentence": "極善作意，今為汝說。",
        "from": "T13n0400_015:0513a25_9",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513a25_12",
        "context_with_next_sentence": true
    },
    {
        "source_sentence": "有四種法，若諸菩薩能具足者，即得於大乘中不隨他信。",
        "from": "T13n0400_015:0513a26_16",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513a27_2",
        "context_with_next_sentence": true
    },
    {
        "source_sentence": "一者、從勝解出生故信出世聖法；",
        "from": "T13n0400_015:0513a27_17",
        "context_with_next_sentence": true
    },
    {
        "source_sentence": "二者、勇猛不退故勤行精進化度眾生；",
        "from": "T13n0400_015:0513a28_13",
        "context_with_next_sentence": true
    },
    {
        "source_sentence": "三者、善觀察故起神通智作諸游戲；",
        "from": "T13n0400_015:0513a29_10",
        "context_with_next_sentence": true
    },
    {
        "source_sentence": "四者、智隨知法故於一切法起決擇相。",
        "from": "T13n0400_015:0513b01_8",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513b01_11",
        "context_with_next_sentence": true
    },
    {
        "source_sentence": "如是四法，菩薩若具足者，即得於大乘中不隨他信。",
        "from": "T13n0400_015:0513b02_15",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513b02_18",
        "context_with_next_sentence": true
    },
    {
        "source_sentence": "有四種法，若諸菩薩能具足者，趣向最勝道而不生我相。",
        "from": "T13n0400_015:0513b04_6",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513b04_11",
        "context_with_next_sentence": true
    },
    {
        "source_sentence": "一者、不著禪味而心業調暢；",
        "from": "T13n0400_015:0513b05_4",
        "context_with_next_sentence": true
    },
    {
        "source_sentence": "二者、不著己樂施於他樂；",
        "from": "T13n0400_015:0513b05_16",
        "context_with_next_sentence": true
    },
    {
        "source_sentence": "三者、成大慈行安住大悲；",
        "from": "T13n0400_015:0513b06_8",
        "context_with_next_sentence": true
    },
    {
        "source_sentence": "四者、得廣大信解，能起最上最勝樂欲。",
        "from": "T13n0400_015:0513b07_6",
        "context_with_next_sentence": true
    },
    {
        "source_sentence": "如是四法，菩薩若具足者，即得趣向最勝道而不生我相。",
        "from": "T13n0400_015:0513b08_12",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513b08_15",
        "context_with_next_sentence": true
    },
    {
        "source_sentence": "有四種法，若諸菩薩能具足者，即得安住無動無不動慧。",
        "from": "T13n0400_015:0513b10_2",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513b10_7",
        "context_with_next_sentence": true
    },
    {
        "source_sentence": "一者、內心遠離諂誑；",
        "from": "T13n0400_015:0513b10_17",
        "context_with_next_sentence": true
    },
    {
        "source_sentence": "二者、內心清淨具善方便；",
        "from": "T13n0400_015:0513b11_8",
        "context_with_next_sentence": true
    },
    {
        "source_sentence": "三者、深心方便而不退轉；",
        "from": "T13n0400_015:0513b12_1",
        "context_with_next_sentence": true
    },
    {
        "source_sentence": "四者、深心不捨所行。",
        "from": "T13n0400_015:0513b12_11",
        "context_with_next_sentence": true
    },
    {
        "source_sentence": "如是四法，菩薩若具足者，即得善住無動無不動慧。",
        "from": "T13n0400_015:0513b13_14",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513b13_17",
        "context_with_next_sentence": true
    },
    {
        "source_sentence": "有四種法，若諸菩薩能具足者，得方便慧清淨。",
        "from": "T13n0400_015:0513b14_19",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513b15_4",
        "context_with_next_sentence": true
    },
    {
        "source_sentence": "一者、雖觀一切法無我，而常以其四攝之法化度眾生。",
        "from": "T13n0400_015:0513b16_8",
        "context_with_next_sentence": true
    },
    {
        "source_sentence": "二者、雖知一切法不可宣說，常以音聲、文字為諸眾生演說法要護持正法。",
        "from": "T13n0400_015:0513b18_3",
        "context_with_next_sentence": true
    },
    {
        "source_sentence": "三者、雖觀諸佛法身，而常信解一切如來功德，成辦相好精進無懈。",
        "from": "T13n0400_015:0513b19_13",
        "context_with_next_sentence": true
    },
    {
        "source_sentence": "四者、雖觀一切佛剎空寂，而常嚴淨佛土勤行不息。",
        "from": "T13n0400_015:0513b20_16",
        "context_with_next_sentence": true
    },
    {
        "source_sentence": "如是四法，菩薩若具足者，即得方便慧清淨。",
        "from": "T13n0400_015:0513b21_18",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513b22_2",
        "context_with_next_sentence": true
    },
    {
        "source_sentence": "有四種法，若諸菩薩能具足者，即得久遠觀察根本不斷。",
        "from": "T13n0400_015:0513b23_8",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513b23_13",
        "context_with_next_sentence": true
    },
    {
        "source_sentence": "一者、能善觀察菩提道場，以菩提心不捨離故。",
        "from": "T13n0400_015:0513b24_14",
        "context_with_next_sentence": true
    },
    {
        "source_sentence": "二者、善觀佛智，自智無著故。",
        "from": "T13n0400_015:0513b25_8",
        "context_with_next_sentence": true
    },
    {
        "source_sentence": "三者、善觀轉妙法輪，隨所聞法皆能為說不懈倦故。",
        "from": "T13n0400_015:0513b26_10",
        "context_with_next_sentence": true
    },
    {
        "source_sentence": "四者、善觀大涅槃法，而不厭離生滅法故。",
        "from": "T13n0400_015:0513b27_10",
        "context_with_next_sentence": true
    },
    {
        "source_sentence": "如是四法，菩薩若具足者，即得久遠觀察根本不斷。",
        "from": "T13n0400_015:0513b28_14",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513b28_17",
        "context_with_next_sentence": true
    },
    {
        "source_sentence": "有四種法，若諸菩薩能具足者，於六塵境界雖復增長而無放逸。",
        "from": "T13n0400_015:0513c01_8",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513c01_13",
        "context_with_next_sentence": true
    },
    {
        "source_sentence": "一者、為轉輪聖王化度人民，善觀諸行無常，雖復六塵境界增長而無放逸。",
        "from": "T13n0400_015:0513c03_8",
        "context_with_next_sentence": true
    },
    {
        "source_sentence": "二者、為帝釋天主化諸天眾，善觀諸行是苦，雖復六塵境界增長而無放逸。",
        "from": "T13n0400_015:0513c05_3",
        "context_with_next_sentence": true
    },
    {
        "source_sentence": "三者、現作魔王化諸魔眾，善觀諸法無我，雖復六塵境界增長而無放逸。",
        "from": "T13n0400_015:0513c06_15",
        "context_with_next_sentence": true
    },
    {
        "source_sentence": "四者、為大梵王化諸梵眾，善觀涅槃寂靜，雖復六塵境界增長而無放逸。",
        "from": "T13n0400_015:0513c08_9",
        "context_with_next_sentence": true
    },
    {
        "source_sentence": "如是四法，菩薩若具足者，即於六塵境界雖復增長而無放逸。",
        "from": "T13n0400_015:0513c10_1",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513c10_4",
        "context_with_next_sentence": true
    },
    {
        "source_sentence": "有四種法，若諸菩薩能具足者，即於甚深義理不生驚怖。",
        "from": "T13n0400_015:0513c11_9",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513c11_14",
        "context_with_next_sentence": true
    },
    {
        "source_sentence": "一者、親近真實善友。",
        "from": "T13n0400_015:0513c12_4",
        "context_with_next_sentence": true
    },
    {
        "source_sentence": "二者、於善友所相續無間，開示甚深佛菩提法。",
        "from": "T13n0400_015:0513c13_5",
        "context_with_next_sentence": true
    },
    {
        "source_sentence": "三者、於如是等甚深經典，乃至多百由旬，亦往聽受決擇其義。",
        "from": "T13n0400_015:0513c14_13",
        "context_with_next_sentence": true
    },
    {
        "source_sentence": "四者、如所聞法，起慧推求，但依於義不依於文。",
        "from": "T13n0400_015:0513c15_15",
        "context_with_next_sentence": true
    },
    {
        "source_sentence": "如是四法，菩薩若具足者，即於甚深義理不生驚怖。",
        "from": "T13n0400_015:0513c16_19",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0513c17_2",
        "context_with_next_sentence": true
    },
    {
        "source_sentence": "有四種法，若諸菩薩能具足者，即得名為真實菩薩。",
        "from": "T13n0400_015:0513c18_6",
        "context_with_next_sentence": true
    },
    {
        "source_sentence": "何等為四？",
        "from": "T13n0400_015:0513c18_11",
        "context_with_next_sentence": true
    },
    {
        "source_sentence": "一者、勤行精進修諸波羅蜜多；",
        "from": "T13n0400_015:0513c19_5",
        "context_with_next_sentence": true
    },
    {
        "source_sentence": "二者、趣大悲心勤行化度一切眾生；",
        "from": "T13n0400_015:0513c20_2",
        "context_with_next_sentence": true
    },
    {
        "source_sentence": "三者、以精進力，勤行圓滿一切佛法；",
        "from": "T13n0400_015:0513c20_19",
        "context_with_next_sentence": true
    },
    {
        "source_sentence": "四者、能於無量生死之中，勤行攝化不生疲倦，復能積集福智勝行。",
        "from": "T13n0400_015:0513c22_10",
        "context_with_next_sentence": true
    },
    {
        "source_sentence": "如是四法，菩薩若具足者，即得名為真實菩薩。",
        "from": "T13n0400_015:0513c23_11",
        "context_with_next_sentence": true
    },
    {
        "source_sentence": "』「海意！",
        "from": "T13n0400_015:0513c23_16",
        "context_with_next_sentence": true
    },
    {
        "source_sentence": "彼無邊光照如來，說如是等四種法門時，彼會之中有十千俱胝那庾多人，發阿耨多羅三藐三菩提心；",
        "from": "T13n0400_015:0513c26_1",
        "context_with_next_sentence": true
    },
    {
        "source_sentence": "八俱胝那庾多百千苾芻，不受諸法漏盡意解；",
        "from": "T13n0400_015:0513c27_2",
        "context_with_next_sentence": true
    },
    {
        "source_sentence": "彼王太子妃主宮嬪，皆得柔順法忍；",
        "from": "T13n0400_015:0513c27_18",
        "context_with_next_sentence": true
    },
    {
        "source_sentence": "其善淨境界王，得利順法忍。",
        "from": "T13n0400_015:0513c28_11",
        "context_with_next_sentence": true
    },
    {
        "source_sentence": "彼王即時心大歡喜悅懌踊躍，即以王之一切所有諸妙受用，持獻彼佛。",
        "from": "T13n0400_015:0514a01_4",
        "context_with_next_sentence": true
    },
    {
        "source_sentence": "時彼無邊光照如來，告善淨境界王言：",
        "from": "T13n0400_015:0514a02_2",
        "context_with_next_sentence": true
    },
    {
        "source_sentence": "『大王！",
        "from": "T13n0400_015:0514a02_6",
        "context_with_next_sentence": true
    },
    {
        "source_sentence": "汝已捨諸所有獻佛如來，汝宜於我最上法中淨信出家捨於非家。",
        "from": "T13n0400_015:0514a03_13",
        "context_with_next_sentence": true
    },
    {
        "source_sentence": "何以故？",
        "from": "T13n0400_015:0514a03_17",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0514a04_1",
        "context_with_next_sentence": true
    },
    {
        "source_sentence": "若於如來最上法中淨信出家者，有大威力得大稱讚。",
        "from": "T13n0400_015:0514a05_5",
        "context_with_next_sentence": true
    },
    {
        "source_sentence": "大王當知！",
        "from": "T13n0400_015:0514a05_10",
        "context_with_next_sentence": true
    },
    {
        "source_sentence": "出家菩薩得二十種廣大善利，是即圓滿彼一切智無上勝利。",
        "from": "T13n0400_015:0514a06_17",
        "context_with_next_sentence": true
    },
    {
        "source_sentence": "何等為二十？",
        "from": "T13n0400_015:0514a07_4",
        "context_with_next_sentence": true
    },
    {
        "source_sentence": "一者、棄捨王之所有富貴受用，得無我、我所大利；",
        "from": "T13n0400_015:0514a08_7",
        "context_with_next_sentence": true
    },
    {
        "source_sentence": "二者、樂出家已而能出離煩惱大利；",
        "from": "T13n0400_015:0514a09_3",
        "context_with_next_sentence": true
    },
    {
        "source_sentence": "三者、被服袈裟得心無雜染大利；",
        "from": "T13n0400_015:0514a09_18",
        "context_with_next_sentence": true
    },
    {
        "source_sentence": "四者、於其聖種生歡喜已即能圓具長養大利；",
        "from": "T13n0400_015:0514a10_18",
        "context_with_next_sentence": true
    },
    {
        "source_sentence": "五者、修行頭陀功德斷除多欲得離染大利；",
        "from": "T13n0400_015:0514a11_18",
        "context_with_next_sentence": true
    },
    {
        "source_sentence": "六者、戒蘊清淨已生天人中得斯大利；",
        "from": "T13n0400_015:0514a12_16",
        "context_with_next_sentence": true
    },
    {
        "source_sentence": "七者、不捨菩提心得圓滿六波羅蜜多大利；",
        "from": "T13n0400_015:0514a13_15",
        "context_with_next_sentence": true
    },
    {
        "source_sentence": "八者、居寂靜處得離憒閙大利；",
        "from": "T13n0400_015:0514a14_10",
        "context_with_next_sentence": true
    },
    {
        "source_sentence": "九者、心無愛著得思惟法樂大利；",
        "from": "T13n0400_015:0514a15_6",
        "context_with_next_sentence": true
    },
    {
        "source_sentence": "十者、修習禪支得心調暢大利；",
        "from": "T13n0400_015:0514a16_1",
        "context_with_next_sentence": true
    },
    {
        "source_sentence": "十一者、勤求多聞得大慧大利；",
        "from": "T13n0400_015:0514a16_15",
        "context_with_next_sentence": true
    },
    {
        "source_sentence": "十二者、離諸慢故得大智大利；",
        "from": "T13n0400_015:0514a17_8",
        "context_with_next_sentence": true
    },
    {
        "source_sentence": "十三者、少求少事故得決擇聖法大利；",
        "from": "T13n0400_015:0514a18_6",
        "context_with_next_sentence": true
    },
    {
        "source_sentence": "十四者、於一切眾生心平等故得大慈大利；",
        "from": "T13n0400_015:0514a19_6",
        "context_with_next_sentence": true
    },
    {
        "source_sentence": "十五者、起解脫一切眾生心故得大悲大利；",
        "from": "T13n0400_015:0514a20_6",
        "context_with_next_sentence": true
    },
    {
        "source_sentence": "十六者、不惜身命故得護持正法大利；",
        "from": "T13n0400_015:0514a21_4",
        "context_with_next_sentence": true
    },
    {
        "source_sentence": "十七者、心輕安故得神通大利；",
        "from": "T13n0400_015:0514a21_18",
        "context_with_next_sentence": true
    },
    {
        "source_sentence": "十八者、常念佛故此下合有一句得大利文，梵本脫落；",
        "from": "T13n0400_015:0514a22_22",
        "context_with_next_sentence": true
    },
    {
        "source_sentence": "十九者、常所伺察深固法故得無生法忍大利；",
        "from": "T13n0400_015:0514a23_13",
        "context_with_next_sentence": true
    },
    {
        "source_sentence": "二十者、積集一切勝功德故速成一切智大利。",
        "from": "T13n0400_015:0514a24_14",
        "context_with_next_sentence": true
    },
    {
        "source_sentence": "大王！",
        "from": "T13n0400_015:0514a24_17",
        "context_with_next_sentence": true
    },
    {
        "source_sentence": "此如是等二十種法，是即出家功德勝利，諸出家菩薩不為難得。",
        "from": "T13n0400_015:0514a26_7",
        "context_with_next_sentence": true
    },
    {
        "source_sentence": "是故大王！",
        "from": "T13n0400_015:0514a26_12",
        "context_with_next_sentence": true
    },
    {
        "source_sentence": "汝今宜應於最上法中淨信出家。",
        "from": "T13n0400_015:0514a27_7",
        "context_with_next_sentence": true
    },
    {
        "source_sentence": "』「海意！",
        "from": "T13n0400_015:0514a27_12",
        "context_with_next_sentence": true
    },
    {
        "source_sentence": "時彼世尊，為善淨境界王如應教授。",
        "from": "T13n0400_015:0514a28_7",
        "context_with_next_sentence": true
    },
    {
        "source_sentence": "王出家已，其王即捨一切所有，於王勝福乃生厭離，鬚髮自落袈裟著身成苾芻相。",
        "from": "T13n0400_015:0514b01_6",
        "context_with_next_sentence": true
    },
    {
        "source_sentence": "其王於彼世尊法中，淨信出家已，王諸宮嬪亦隨出家，太子妃主而亦出家，乃至國境之中所化庶民，有九十九俱胝那庾多百千人眾，悉隨出家，皆發精進勤求善法。",
        "from": "T13n0400_015:0514b05_3",
        "context_with_next_sentence": true
    },
    {
        "source_sentence": "海意！",
        "from": "T13n0400_015:0514b05_6",
        "context_with_next_sentence": true
    },
    {
        "source_sentence": "汝且觀是諸佛誠言，能生淨信，一切福行與諸眾生而為依止。",
        "from": "T13n0400_015:0514b06_14",
        "context_with_next_sentence": true
    },
    {
        "source_sentence": "彼善淨境界王既出家已，後復與諸出家眷屬，同詣無邊光照如來所，到已作禮而白佛言：",
        "from": "T13n0400_015:0514b08_15",
        "context_with_next_sentence": true
    },
    {
        "source_sentence": "『唯願世尊，教授於我，當如佛言堅固修行，令我於諸國土之中不空受食。",
        "from": "T13n0400_015:0514b10_10",
        "context_with_next_sentence": true
    },
    {
        "source_sentence": "』「爾時，彼佛告善淨境界苾芻：",
        "from": "T13n0400_015:0514b11_13",
        "context_with_next_sentence": true
    },
    {
        "source_sentence": "『汝從今已往，名字苾芻，墮苾芻眾，應當於自境界清淨所作，及自境界深固伺察，隨所伺察如理而住。",
        "from": "T13n0400_015:0514b13_17",
        "context_with_next_sentence": true
    },
    {
        "source_sentence": "何名自境界？",
        "from": "T13n0400_015:0514b14_4",
        "context_with_next_sentence": true
    },
    {
        "source_sentence": "謂六塵境來為障礙，汝於爾時應當如實現前覺了諦觀菩提，應於菩提起深遠想，勿起近想。",
        "from": "T13n0400_015:0514b16_8",
        "context_with_next_sentence": true
    },
    {
        "source_sentence": "』時善淨境界苾芻，承彼世尊如所教授已，深固志意不生放逸，求離煩惱如理修行，於自境界如實伺察。",
        "from": "T13n0400_015:0514b18_15",
        "context_with_next_sentence": true
    },
    {
        "source_sentence": "復云何是深固伺察？",
        "from": "T13n0400_015:0514b19_5",
        "context_with_next_sentence": true
    },
    {
        "source_sentence": "所謂眼境界即空境界，空境界即一切眾生境界，一切眾生境界、空境界即佛境界；",
        "from": "T13n0400_015:0514b21_3",
        "context_with_next_sentence": true
    },
    {
        "source_sentence": "如是耳、鼻、舌、身、意境界即空境界，空境界即一切眾生境界，一切眾生境界、空境界即佛境界。",
        "from": "T13n0400_015:0514b23_5",
        "context_with_next_sentence": true
    },
    {
        "source_sentence": "又眼境界即無相境界，無相境界即一切眾生境界，一切眾生境界、無相境界即佛境界；",
        "from": "T13n0400_015:0514b25_5",
        "context_with_next_sentence": true
    },
    {
        "source_sentence": "乃至意境界即無相境界，無相境界即一切眾生境界，一切眾生境界、無相境界即佛境界。",
        "from": "T13n0400_015:0514b27_6",
        "context_with_next_sentence": true
    },
    {
        "source_sentence": "又眼境界即無願境界、無作境界、無生無起境界，無起境界即一切眾生境界，一切眾生境界、無起境界即佛境界。",
        "from": "T13n0400_015:0514b29_18",
        "context_with_next_sentence": true
    },
    {
        "source_sentence": "海意！",
        "from": "T13n0400_015:0514c01_1",
        "context_with_next_sentence": true
    },
    {
        "source_sentence": "彼善淨境界苾芻，聞所說已，即入是法中，乃得身心堪任調暢。",
        "from": "T13n0400_015:0514c02_10",
        "context_with_next_sentence": true
    },
    {
        "source_sentence": "是故能修欲勤心慧四種神足，不久能起五種神通，一心專注而不放逸，得入總攝一切言義陀羅尼門。",
        "from": "T13n0400_015:0514c04_17",
        "context_with_next_sentence": true
    },
    {
        "source_sentence": "」爾時，佛告海意菩薩摩訶薩言：",
        "from": "T13n0400_015:0514c05_13",
        "context_with_next_sentence": true
    },
    {
        "source_sentence": "「汝今應當勿生疑念，彼時善淨境界苾芻，捨轉輪王最勝之位，於佛法中出家修道者，豈異人乎？",
        "from": "T13n0400_015:0514c07_17",
        "context_with_next_sentence": true
    },
    {
        "source_sentence": "即汝身是。",
        "from": "T13n0400_015:0514c08_2",
        "context_with_next_sentence": true
    },
    {
        "source_sentence": "彼時隨王出家九十九俱胝那庾多百千苾芻者，豈異人乎？",
        "from": "T13n0400_015:0514c09_9",
        "context_with_next_sentence": true
    },
    {
        "source_sentence": "即此會中隨汝海意同來聽法菩薩眾是。",
        "from": "T13n0400_015:0514c10_7",
        "context_with_next_sentence": true
    },
    {
        "source_sentence": "」當佛世尊說是往昔因緣時，此大會中有一萬八千人，發阿耨多羅三藐三菩提心；",
        "from": "T13n0400_015:0514c12_5",
        "context_with_next_sentence": true
    },
    {
        "source_sentence": "八千菩薩得無生法忍。",
        "from": "T13n0400_015:0514c12_15",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第十五",
        "from": "T13n0400_015:0514c13_100",
        "context_with_next_sentence": false
    }
]