{
    "T22n1428_049:0928a02_0": "四分律卷第四十九(三分之十三)",
    "T22n1428_049:0928a04_0": "姚秦罽賓三藏佛陀耶舍",
    "T22n1428_049:0928a05_0": "共竺佛念等譯",
    "T22n1428_049:0928a06_0": "比丘尼揵度之下",
    "T22n1428_049:0928a07_0": "爾時世尊在波羅[木*奈]，時世穀貴人民飢餓乞求難得。",
    "T22n1428_049:0928a08_1": "諸比丘尼受食已故有餘食，諸比丘尼作如是念：「我等此食得與比丘不？」",
    "T22n1428_049:0928a09_2": "佛言：「得與。」",
    "T22n1428_049:0928a10_3": "復念：「得為比丘授食不？」",
    "T22n1428_049:0928a10_4": "佛言：「得授。」",
    "T22n1428_049:0928a11_0": "「我等宿食與比丘，為淨不？」",
    "T22n1428_049:0928a11_1": "佛言：「淨。」",
    "T22n1428_049:0928a11_2": "時諸比丘受食已有餘食，念言：「我等此食得與比丘尼不？」",
    "T22n1428_049:0928a13_3": "佛言：「得與。」",
    "T22n1428_049:0928a13_4": "「得為比丘尼授食不？」",
    "T22n1428_049:0928a14_5": "佛言：「得授與。」",
    "T22n1428_049:0928a14_6": "時有宿食，念言：「與比丘尼淨不？」",
    "T22n1428_049:0928a15_7": "佛言：「淨。」",
    "T22n1428_049:0928a15_8": "爾時比丘尼在阿練若處住，後異時阿練若處有事起，諸比丘白佛，佛言：「比丘尼不應在阿練若處住。」",
    "T22n1428_049:0928a17_9": "時有比丘尼在白衣家內住，見他夫主共婦嗚口捫摸身體捉捺乳，年少比丘尼見已，便生厭離佛法心。",
    "T22n1428_049:0928a20_10": "諸比丘尼白諸比丘，諸比丘白佛，佛言：「聽為比丘尼別作住處。」",
    "T22n1428_049:0928a21_11": "彼比丘尼便在別住處作技教他作，佛言：「比丘尼不應在住處作技。」",
    "T22n1428_049:0928a23_12": "比丘尼在別住處酤酒，佛言：「不應在別住處酤酒。」",
    "T22n1428_049:0928a24_13": "彼比丘尼安婬女在住處，佛言：「不應爾。」",
    "T22n1428_049:0928a25_14": "彼為具香華莊身之具，佛言：「不應爾。」",
    "T22n1428_049:0928a26_15": "時六群比丘尼，在巷陌四衢道頭市中糞掃聚邊立住，諸居士見皆共譏嫌呵罵言：「此比丘尼，無有慚愧無有淨行，外自稱言：『我知正法。』",
    "T22n1428_049:0928a29_16": "如是何有正法？",
    "T22n1428_049:0928b01_0": "在如是處立住，如似婬女。」",
    "T22n1428_049:0928b01_1": "諸比丘白佛，佛言：「比丘尼不應在如是處立住。」",
    "T22n1428_049:0928b02_2": "時六群比丘尼以牙骨揩摩身作光澤，比丘白佛，佛言：「不應爾。」",
    "T22n1428_049:0928b04_3": "六群比丘尼，以細末藥揩摩身光澤，佛言：「不應爾。」",
    "T22n1428_049:0928b05_4": "彼摩身毛令卷，佛言：「不應爾。」",
    "T22n1428_049:0928b06_5": "彼剪身毛，佛言：「不應爾。」",
    "T22n1428_049:0928b06_6": "彼比丘尼持衣纏腰欲令細好，佛言：「不應爾。」",
    "T22n1428_049:0928b07_7": "彼比丘尼著女人衣，佛言：「不應著。」",
    "T22n1428_049:0928b08_8": "彼比丘尼著男子衣，佛言：「不應著，聽比丘尼著比丘尼衣。」",
    "T22n1428_049:0928b10_0": "比丘尼以多衣纏體欲令廣好，佛言：「不應爾。」",
    "T22n1428_049:0928b11_1": "彼不好著衣欲令身現，佛言：「不應爾。」",
    "T22n1428_049:0928b12_0": "彼腰帶頭作鳥[糸*耳]，佛言：「不應爾。」",
    "T22n1428_049:0928b12_1": "彼作蔓陀羅腰帶，佛言：「不應爾。」",
    "T22n1428_049:0928b13_2": "彼畜鞞(語卑反音)樓腰帶，佛言：「不應畜。」",
    "T22n1428_049:0928b14_3": "彼畜娑腰帶，佛言：「不應畜。」",
    "T22n1428_049:0928b15_4": "彼散線帶繫腰，佛言：「聽比丘尼編織作帶繞腰一周，若圓織者聽再周。」",
    "T22n1428_049:0928b16_5": "比丘尼至女人浴處浴，時有賊女婬女語比丘尼言：「汝等年少腋下始有毛，何得便修梵行？",
    "T22n1428_049:0928b18_6": "汝今可及時行欲樂，後悔何及，老時可修梵行，如是始終無失。」",
    "T22n1428_049:0928b20_7": "時年少比丘尼聞，便心生厭離不樂佛法。",
    "T22n1428_049:0928b21_8": "諸比丘白佛，佛言：「比丘尼不應在女人浴處浴。」",
    "T22n1428_049:0928b22_9": "彼比丘尼在白衣男子邊浴，諸居士見皆共譏嫌言：「此比丘尼，無有慚愧不修梵行，自稱：『我知正法。』",
    "T22n1428_049:0928b24_10": "云何在白衣男子邊浴？",
    "T22n1428_049:0928b25_11": "如賊女婬女無異，如是何有正法？」",
    "T22n1428_049:0928b26_12": "諸比丘白佛，佛言：「比丘尼不應在白衣男子邊浴。」",
    "T22n1428_049:0928b27_13": "時有婦女夫出行不在，於餘人邊得娠。",
    "T22n1428_049:0928b28_14": "彼自墮胎已，往語常教化比丘尼言：「我夫行不在，於餘人邊得娠。",
    "T22n1428_049:0928c01_15": "我已墮，汝可為我棄之。」",
    "T22n1428_049:0928c01_16": "答言：「可爾。」",
    "T22n1428_049:0928c01_17": "彼比丘尼，即以一鉢盛、一鉢覆上，著絡囊中，持在道行。",
    "T22n1428_049:0928c03_18": "時舍衛長者常作如是願：「若不先與出家人食我終不食，要先與然後食。」",
    "T22n1428_049:0928c05_0": "彼長者清旦有事欲往餘處，即遣人語言：「汝往道路街巷見出家人將來。」",
    "T22n1428_049:0928c06_1": "時使人受教已，即往出外求覓，見比丘尼語言：「阿姨來與汝食。」",
    "T22n1428_049:0928c08_2": "比丘尼言：「止！",
    "T22n1428_049:0928c08_3": "止！",
    "T22n1428_049:0928c08_4": "便為供養我已。」",
    "T22n1428_049:0928c09_5": "彼言：「不爾，但來我當與食。」",
    "T22n1428_049:0928c09_6": "比丘尼言：「止！",
    "T22n1428_049:0928c10_0": "止！",
    "T22n1428_049:0928c10_1": "不須。」",
    "T22n1428_049:0928c10_2": "彼使即強將比丘尼至家內。",
    "T22n1428_049:0928c10_3": "家內使人言：「過鉢來與汝食。」",
    "T22n1428_049:0928c11_4": "彼比丘尼言：「止止！",
    "T22n1428_049:0928c11_5": "便為供養已。」",
    "T22n1428_049:0928c12_6": "復言：「出鉢，當與汝食。」",
    "T22n1428_049:0928c12_7": "彼復言：「不須。」",
    "T22n1428_049:0928c13_8": "即強奪取鉢，見鉢中有新墮胎，長者見已譏嫌言：「比丘尼不知慚愧、不修梵行，外自稱言：『我知正法。』",
    "T22n1428_049:0928c15_9": "如是何有正法？",
    "T22n1428_049:0928c15_10": "自墮胎而棄之，如似賊女婬女無異。」",
    "T22n1428_049:0928c16_11": "諸比丘白佛，佛言：「白衣家有死者，比丘尼不應為棄。",
    "T22n1428_049:0928c17_12": "若比丘尼在村內，見乞食比丘，應出鉢示之。」",
    "T22n1428_049:0928c19_0": "時有白衣病，來至比丘尼住處，須瞻視，白佛，佛言：「聽作方便遣之，若是信樂讚歎佛法僧者，隨比丘尼能可作者使瞻視。」",
    "T22n1428_049:0928c21_1": "彼後命過，諸比丘尼畏慎不敢棄，白佛，佛言：「聽為住處淨故棄之。」",
    "T22n1428_049:0928c23_2": "爾時王波斯匿，邊國反叛人民散亂，時六群比丘尼在彼有疑恐怖處人間遊行。",
    "T22n1428_049:0928c25_3": "時諸賊伴見已作如是言：「此比丘尼，是王波斯匿所敬愛，我等寧可妻弄之。」",
    "T22n1428_049:0928c27_4": "時諸居士見已皆共譏嫌：「比丘尼無有慚愧，外自稱言：『我知正法。』",
    "T22n1428_049:0928c28_5": "如是何有正法？",
    "T22n1428_049:0928c29_6": "云何乃在有疑恐怖處人間遊行，如似賊女婬女無異？」",
    "T22n1428_049:0929a01_7": "諸比丘白佛，佛言：「比丘尼不應在邊國有疑恐怖處人間遊行。」",
    "T22n1428_049:0929a03_0": "爾時比丘尼有阿蘭若住處，比丘有聚落住處，欲共貿易。",
    "T22n1428_049:0929a04_1": "白佛，佛言：「聽貿易。」",
    "T22n1428_049:0929a04_2": "時比丘尼有阿蘭若住處，居士有聚落間住處，欲共貿易。",
    "T22n1428_049:0929a06_3": "白佛，佛言：「聽令淨人貿易。」",
    "T22n1428_049:0929a06_4": "爾時有二居士諍住處，彼一居士布施比丘尼僧，尼僧即受。",
    "T22n1428_049:0929a08_5": "彼一居士即譏嫌言：「此比丘尼不知慚愧多受無厭。",
    "T22n1428_049:0929a09_6": "外自稱言：『我知正法。』",
    "T22n1428_049:0929a09_7": "如今何有正法？",
    "T22n1428_049:0929a10_8": "他共諍住處，而便受之，施主雖無厭而受者當知足。」",
    "T22n1428_049:0929a11_9": "諸比丘白佛，佛言：「共諍住處不應受。」",
    "T22n1428_049:0929a12_10": "爾時摩訶波闍波提比丘尼，王園中有比丘尼住處，欲於中夏安居，畏慎不敢，世尊有教比丘尼不應在阿蘭若處住，然王園中比丘尼住處牢固。",
    "T22n1428_049:0929a15_11": "諸比丘白佛，佛言：「除王園中比丘尼住處，餘阿蘭若處不應住。」",
    "T22n1428_049:0929a17_12": "時有比丘尼，不往教授處。",
    "T22n1428_049:0929a17_13": "白佛，佛言：「應往。」",
    "T22n1428_049:0929a18_14": "時有比丘尼，有佛法僧事，有病比丘尼所須，白佛，佛言：「聽與欲去。」",
    "T22n1428_049:0929a19_15": "時迦留陀夷，罵打比丘尼、若唾若華擲水灑、若說麁語詭語勸喻罵者：「令汝道破壞腐爛燒與驢通。」",
    "T22n1428_049:0929a22_16": "打者，若以手若杖若石。",
    "T22n1428_049:0929a22_17": "麁語者，說二道若好若惡。",
    "T22n1428_049:0929a23_18": "詭語者，若男子淨洗浴，以好香塗身，梳治鬚髮，著好華鬘瓔珞嚴身，持孔雀毛蓋，豈更有餘事勝此者也。",
    "T22n1428_049:0929a25_19": "若女人亦如是。",
    "T22n1428_049:0929a26_20": "勸喻者，語言：「大姊！",
    "T22n1428_049:0929a26_21": "汝尚年少，腋下始有毛，何須便爾自毀修梵行為，不如及時五欲自樂，須待老時乃修梵行。」",
    "T22n1428_049:0929a28_22": "時年少比丘尼，便生厭離心不樂佛法。",
    "T22n1428_049:0929a29_23": "時諸比丘尼聞，有少欲知足、行頭陀、樂學戒、知慚愧者，嫌責迦留陀夷言：「云何罵打比丘尼，乃至詭語勸喻耶？」",
    "T22n1428_049:0929b03_24": "時諸比丘尼白諸比丘，諸比丘白佛。",
    "T22n1428_049:0929b04_25": "佛爾時集比丘僧，以無數方便呵責迦留陀夷：「云何呵罵打比丘尼，乃至詭言勸喻？」",
    "T22n1428_049:0929b06_26": "時世尊無數方便呵責已，告諸比丘：「聽比丘尼僧為迦留陀夷作不為禮白二羯磨。",
    "T22n1428_049:0929b08_27": "應如是作。",
    "T22n1428_049:0929b08_28": "眾中應差堪能作羯磨者如上，作如是白：『大姊僧聽！",
    "T22n1428_049:0929b09_29": "此迦留陀夷，罵打比丘尼，乃至詭語勸喻。",
    "T22n1428_049:0929b10_30": "若僧時到僧忍聽，為迦留陀夷作不禮羯磨。",
    "T22n1428_049:0929b11_31": "白如是。』",
    "T22n1428_049:0929b11_32": "『大姊僧聽！",
    "T22n1428_049:0929b12_33": "此迦留陀夷，罵打比丘尼乃至詭言勸喻。",
    "T22n1428_049:0929b13_34": "今僧為作不禮羯磨。",
    "T22n1428_049:0929b13_35": "誰諸大姊忍僧為迦留陀夷作不禮羯磨者默然，誰不忍者說。』",
    "T22n1428_049:0929b15_36": "『僧已忍為迦留陀夷作不禮羯磨竟，僧忍，默然故，是事如是持。』」",
    "T22n1428_049:0929b16_37": "爾時迦留陀夷，隨順比丘尼僧不敢違逆，從比丘尼僧求解不禮羯磨。",
    "T22n1428_049:0929b18_38": "諸比丘白佛，佛言：「若隨順比丘尼僧不敢違逆，從比丘尼僧乞解不禮羯磨者，比丘尼僧應為解，作白二羯磨。",
    "T22n1428_049:0929b20_39": "應如是解。",
    "T22n1428_049:0929b21_40": "眾中應差堪能作羯磨者如上，作如是白：『大姊僧聽！",
    "T22n1428_049:0929b22_41": "此迦留陀夷，比丘尼僧為作不禮羯磨，隨順比丘尼僧不敢違逆。",
    "T22n1428_049:0929b23_42": "今從比丘尼僧乞解不禮羯磨。",
    "T22n1428_049:0929b24_43": "若僧時到僧忍聽，僧今為解不禮羯磨。",
    "T22n1428_049:0929b25_44": "白如是。』",
    "T22n1428_049:0929b25_45": "『大姉僧聽！",
    "T22n1428_049:0929b26_46": "此迦留陀夷，比丘尼僧為作不禮羯磨，隨順比丘尼僧不敢違逆，從比丘尼僧乞解不禮羯磨。",
    "T22n1428_049:0929b28_47": "僧今為迦留陀夷解不禮羯磨。",
    "T22n1428_049:0929b29_48": "誰諸大姊忍僧為迦留陀夷解不禮羯磨者默然，誰不忍者說。』",
    "T22n1428_049:0929c01_49": "『僧已忍為迦留陀夷解不禮羯磨竟，僧忍，默然故，是事如是持。』」",
    "T22n1428_049:0929c03_50": "時六群比丘，至比丘尼住處，共六群比丘尼共住，更相調弄、或共唄、或共哭、或共戲笑，亂諸坐禪比丘尼。",
    "T22n1428_049:0929c05_51": "諸比丘白佛，佛言：「聽遮彼。」",
    "T22n1428_049:0929c06_52": "便一切遮，不聽入比丘尼住處，佛言：「不應一切遮，應隨亂鬧處遮。",
    "T22n1428_049:0929c07_53": "若都亂住處，應一切遮。」",
    "T22n1428_049:0929c08_54": "時六群比丘尼，來至比丘僧住處，共六群比丘，更相調弄、或共唄、或共哭、或共戲笑，白佛，佛言：「聽遮彼。」",
    "T22n1428_049:0929c10_55": "便一切遮，佛言：「不應一切遮，應隨亂鬧處遮。",
    "T22n1428_049:0929c11_56": "若都亂住處，應一切遮。」",
    "T22n1428_049:0929c12_57": "時六群比丘沙彌，來至比丘尼住處，共六群比丘尼、沙彌尼、式叉摩那共住更相調弄、或共唄、或共哭、共戲笑，亂諸坐禪比丘尼。",
    "T22n1428_049:0929c15_58": "諸比丘白佛，佛言：「聽喚來謫罰。",
    "T22n1428_049:0929c16_0": "若不改，應為彼沙彌和尚阿闍梨作不禮羯磨。」",
    "T22n1428_049:0929c17_1": "時六群比丘尼、沙彌尼、式叉摩那，來至寺內，共六群比丘沙彌共住，更相調弄、或共唄、或共哭或共戲笑亂諸坐禪比丘。",
    "T22n1428_049:0929c19_2": "諸比丘白佛，佛言：「應喚來謫罰。",
    "T22n1428_049:0929c20_3": "若不改，應為沙彌尼和尚阿闍梨作捨教授羯磨。」",
    "T22n1428_049:0929c21_4": "時去比丘尼住處不遠，有渠流通水，比丘尼以道在下承流覺樂有疑，諸比丘白佛，佛言：「不犯波羅夷，犯偷蘭遮。",
    "T22n1428_049:0929c24_5": "比丘尼不應以道承水流。」",
    "T22n1428_049:0929c25_6": "時難陀比丘尼至華樹下經行處，有賊將去婬弄，彼有疑，以此因緣白佛。",
    "T22n1428_049:0929c26_7": "佛問言：「難陀！",
    "T22n1428_049:0929c27_8": "汝覺樂不？」",
    "T22n1428_049:0929c27_9": "答言：「如似熱鐵入體。」",
    "T22n1428_049:0929c28_10": "佛言：「無犯。",
    "T22n1428_049:0929c28_11": "比丘尼不應獨至如是經行處。」",
    "T22n1428_049:0929c29_12": "爾時蓮華色比丘尼阿蘭若處經行，此比丘尼顏貌端正，有年少婆羅門見繫心在彼，即捉欲犯。",
    "T22n1428_049:0930a02_13": "比丘尼言：「於我當往某處。」",
    "T22n1428_049:0930a03_0": "彼即放，蓮華色比丘尼至彼處，即以屎塗身，彼婆羅門瞋，以石打頭兩眼脫出。",
    "T22n1428_049:0930a04_1": "蓮華色不憶，有神足後乃知，即以神足力飛往佛所，頭面禮足已却住一面，佛言：「此比丘尼信樂，眼當還復。」",
    "T22n1428_049:0930a07_2": "即如言還復如故。",
    "T22n1428_049:0930a07_3": "彼比丘尼有疑，佛言：「無犯。",
    "T22n1428_049:0930a08_4": "比丘尼不應至阿蘭若處。」",
    "T22n1428_049:0930a09_5": "時比丘尼破戒有娠，在懸廁上大小便墮胎在廁中，除糞人見之，譏嫌罵詈言：「比丘尼無有慚愧不修淨行，外自稱言：『我知正法。』",
    "T22n1428_049:0930a12_6": "如是何有正法？",
    "T22n1428_049:0930a12_7": "云何墮胎在廁中，如賊女婬女不異？」",
    "T22n1428_049:0930a13_8": "諸比丘白佛，佛言：「比丘尼不應在懸廁上大小便。」",
    "T22n1428_049:0930a14_9": "彼比丘尼有疑，不敢在水上廁大小便，佛言：「聽。」",
    "T22n1428_049:0930a15_10": "時比丘尼結跏趺坐，血不淨出，污脚跟指奇間，行乞食時蟲草著脚，諸居士見皆嗤笑。",
    "T22n1428_049:0930a17_11": "諸比丘白佛，佛言：「比丘尼不應結跏趺坐。」",
    "T22n1428_049:0930a18_12": "彼疑不敢半跏趺坐，佛言：「聽半坐。」",
    "T22n1428_049:0930a19_13": "爾時世尊在舍衛國。",
    "T22n1428_049:0930a20_0": "有六群比丘尼，在白衣家內嚮孔中看。",
    "T22n1428_049:0930a20_1": "時諸居士見已，皆共譏嫌言：「比丘尼無有慚愧，外自稱言：『我知正法。』",
    "T22n1428_049:0930a22_2": "如是何有正法？",
    "T22n1428_049:0930a22_3": "云何在他家嚮孔中看，如似賊女婬女不異？」",
    "T22n1428_049:0930a24_0": "諸比丘白佛，佛言：「比丘尼不應在白衣家嚮孔中看。」",
    "T22n1428_049:0930a25_1": "爾時世尊在王舍城。",
    "T22n1428_049:0930a25_2": "時阿難與大比丘僧五百人俱，在摩竭提人間遊行。",
    "T22n1428_049:0930a27_0": "時阿難有六十弟子，皆是年少欲還捨戒。",
    "T22n1428_049:0930a27_1": "時阿難至王舍城，摩訶迦葉遙見阿難來語言：「此眾欲失，汝年少不知足。」",
    "T22n1428_049:0930a29_2": "阿難言：「大德！",
    "T22n1428_049:0930b01_0": "我頭白髮已現，云何於迦葉所猶不免年少耶？」",
    "T22n1428_049:0930b02_1": "迦葉報言：「汝與年少比丘俱，不善閉諸根，食不知足，初夜後夜不能勤修，遍至諸家但行破穀，汝眾當失，汝年少比丘不知足。」",
    "T22n1428_049:0930b05_2": "偷蘭難陀比丘尼聞彼語，瞋恚不喜作如是言：「摩訶迦葉是故外道，何故數罵阿難言是年少，令彼不悅耶？」",
    "T22n1428_049:0930b07_3": "時摩訶迦葉語阿難言：「汝看是比丘尼瞋恚作如是罵我。",
    "T22n1428_049:0930b09_0": "阿難！",
    "T22n1428_049:0930b09_1": "唯除世尊！",
    "T22n1428_049:0930b09_2": "我不憶佛法外更有餘事尊。」",
    "T22n1428_049:0930b10_3": "阿難言：「大德！",
    "T22n1428_049:0930b10_4": "懺悔！",
    "T22n1428_049:0930b10_5": "女人無知。」",
    "T22n1428_049:0930b10_6": "迦葉再三如是語，阿難亦再三如是言：「懺悔！」",
    "T22n1428_049:0930b11_7": "夜過已迦葉清旦著衣持鉢至王舍城乞食，時偷蘭難陀比丘尼見唾之。",
    "T22n1428_049:0930b13_8": "時諸比丘尼聞，中有少欲知足、行頭陀、樂學戒、知慚愧者，嫌責偷蘭難陀言：「云何乃唾大德迦葉？」",
    "T22n1428_049:0930b15_9": "比丘尼白諸比丘，比丘白佛。",
    "T22n1428_049:0930b16_10": "佛爾時以此事集比丘僧，呵責偷蘭難陀比丘尼言：「汝云何乃唾大德迦葉？」",
    "T22n1428_049:0930b18_11": "世尊以無數方便呵責已，告諸比丘：「聽喚來謫罰。",
    "T22n1428_049:0930b19_12": "若一比丘喚一比丘尼，應往；若不往，應如法治。",
    "T22n1428_049:0930b20_13": "若一比丘喚二比丘尼、三比丘尼、若僧，應往；若不往，應如法治。",
    "T22n1428_049:0930b22_14": "二比丘喚一比丘尼，應往；若不往，應如法治。",
    "T22n1428_049:0930b23_15": "二比丘喚二比丘尼、若三比丘尼、若僧，應往；若不往，應如法治。",
    "T22n1428_049:0930b24_16": "三比丘喚一比丘尼，應往；若不往，應如法治。",
    "T22n1428_049:0930b25_17": "三比丘喚二比丘尼、三比丘尼、若僧，應往；若不往，應如法治。",
    "T22n1428_049:0930b27_18": "僧喚一比丘尼，應往；若不往，應如法治。",
    "T22n1428_049:0930b28_19": "僧喚二比丘尼、三比丘尼、若僧，應往；若不往，應如法治。」",
    "T22n1428_049:0930b29_20": "時六群比丘聞，作如是言：「我等欲喚比丘尼者便當喚，欲有作者便當作。",
    "T22n1428_049:0930c02_21": "何以故？",
    "T22n1428_049:0930c02_22": "世尊有如是語：『一比丘喚一比丘尼，應往；若不往，應如法治。",
    "T22n1428_049:0930c03_23": "乃至僧亦如是。』」",
    "T22n1428_049:0930c04_24": "諸比丘白佛，佛言：「應相望前人，不可往不應往。」",
    "T22n1428_049:0930c05_25": "(尼揵度具足竟)法揵度第十八爾時世尊在舍衛國。",
    "T22n1428_049:0930c07_26": "時有客比丘不問舊比丘便入空房，蛇墮其上，便大聲言：「蛇！",
    "T22n1428_049:0930c08_27": "蛇！」",
    "T22n1428_049:0930c09_0": "邊傍比丘聞問言：「汝何故大聲耶？」",
    "T22n1428_049:0930c09_1": "即為說因緣。",
    "T22n1428_049:0930c10_2": "諸比丘聞，其中有少欲知足、行頭陀、樂學戒、知慚愧者，嫌責客比丘已，往世尊所頭面禮足在一面住，以此因緣具白世尊。",
    "T22n1428_049:0930c13_3": "世尊爾時以此因緣集比丘僧，呵責客比丘：「汝所為非，非威儀、非沙門法、非淨行、非隨順行，所不應為。",
    "T22n1428_049:0930c15_4": "云何不語舊比丘知入空房中，蛇墮其上，大聲言：『蛇！",
    "T22n1428_049:0930c16_5": "蛇！』」",
    "T22n1428_049:0930c16_6": "以無數方便呵責已，告諸比丘：「自今已去，聽為客比丘制客比丘法。",
    "T22n1428_049:0930c18_7": "彼客比丘應隨順客比丘法，應作如是隨順。",
    "T22n1428_049:0930c19_8": "若客比丘欲入寺內，應知有佛塔、若聲聞塔、若上座，應脫革屣手捉。」",
    "T22n1428_049:0930c21_9": "彼不抖擻革屣便捉污手，佛言：「不應不抖擻便捉，應抖擻。」",
    "T22n1428_049:0930c22_10": "世尊既言抖擻，彼便著樹抖擻，樹神嫌責，佛言：「不應著樹抖擻革屣，應著石抖擻，若木頭若籬、若兩革屣相抖擻。」",
    "T22n1428_049:0930c25_11": "「彼應至門中手排門，若有關鑰應開。",
    "T22n1428_049:0930c26_12": "若不能開，應徐打令內人聞。",
    "T22n1428_049:0930c27_0": "若不聞應大打，若不開應持衣鉢與第二比丘捉，至下籬牆處踰牆而入開門。」",
    "T22n1428_049:0930c28_1": "時彼於塔邊左行過，護塔神瞋。",
    "T22n1428_049:0930c29_2": "佛言：「不應左行過，應右遶塔而過。」",
    "T22n1428_049:0931a01_3": "「彼至寺內，若有杙、若龍牙杙、若衣架、若渠水邊、若樹、若石、若草安衣鉢著上，至洗脚處洗脚。",
    "T22n1428_049:0931a03_4": "若無水問言：『何處有水？』",
    "T22n1428_049:0931a04_5": "隨彼言有水處便往取。",
    "T22n1428_049:0931a04_6": "應問言：『有蟲、無蟲？』",
    "T22n1428_049:0931a05_7": "若言：『有蟲。』",
    "T22n1428_049:0931a05_8": "若是大蟲觸水而去者便持瓶取水。」",
    "T22n1428_049:0931a06_9": "彼不洗手捉瓶取水，餘比丘皆惡之，佛言：「不應不洗手捉瓶，聽兩臂抱瓶腹，若以衣角穿耳。」",
    "T22n1428_049:0931a08_10": "彼至水所，應淨洗手盛滿器水洗脚，彼以洗脚手便捉水，餘比丘見惡之。",
    "T22n1428_049:0931a10_11": "佛言：「不應爾，應一手捉水一手洗脚。」",
    "T22n1428_049:0931a11_12": "彼先洗右脚後洗左脚，佛言：「應先洗左脚後洗右脚。」",
    "T22n1428_049:0931a12_13": "彼不拭革屣便著污衣。",
    "T22n1428_049:0931a13_14": "佛言：「不應不拭便著應拭已著。」",
    "T22n1428_049:0931a13_15": "彼不漉去脚水便著革屣爛壞，佛言：「不應爾，應漉去脚水著革屣。」",
    "T22n1428_049:0931a15_16": "「彼應問言：『我若干歲有如許房不？』",
    "T22n1428_049:0931a16_17": "答言：『有。』",
    "T22n1428_049:0931a16_18": "復應問：『此房有人住、無人住耶？』",
    "T22n1428_049:0931a17_19": "若言：『無人住。』",
    "T22n1428_049:0931a17_20": "應問：『有臥具無耶？』",
    "T22n1428_049:0931a18_21": "若言：『有。』",
    "T22n1428_049:0931a18_22": "應問：『有被、無被？』",
    "T22n1428_049:0931a18_23": "若言：『有。』",
    "T22n1428_049:0931a18_24": "應問：『有利、無利？』",
    "T22n1428_049:0931a19_25": "若言：『有利。』",
    "T22n1428_049:0931a19_26": "應問：『有器物、無器物？』",
    "T22n1428_049:0931a20_27": "若言：『有。』",
    "T22n1428_049:0931a20_28": "復問：『有房衣、無房衣？』",
    "T22n1428_049:0931a20_29": "若言：『有。』",
    "T22n1428_049:0931a21_0": "復應問：『有福饒、無福饒？』",
    "T22n1428_049:0931a21_1": "若言：『有。』",
    "T22n1428_049:0931a21_2": "若欲取者，應語言：『我當取。』",
    "T22n1428_049:0931a22_3": "彼應至房所排戶，若有關閉，應開。",
    "T22n1428_049:0931a23_4": "彼開戶已，手捉戶兩頰，內頭看房中，勿令有蛇諸毒蟲，若有應驅出。",
    "T22n1428_049:0931a25_5": "彼入戶已，出床褥、臥具、枕、地敷、氈被、若木上、若板上。",
    "T22n1428_049:0931a26_6": "地敷應識表裏，淨掃房除糞土，應先看可棄處便棄。",
    "T22n1428_049:0931a27_7": "若得針線、刀子、若弊故物乃至一丸藥，安著一處，若有主識彼當取。",
    "T22n1428_049:0931a29_8": "彼應拂拭疎向，若杙、若龍牙杙、若衣架、若壁破壞、若鼠孔，應泥便泥。",
    "T22n1428_049:0931b01_9": "若地不平，應平治泥漿灑塗令淨，取地敷抖擻曝曬持入房。",
    "T22n1428_049:0931b03_10": "若先敷不好應更好敷，若先敷好還如本敷，取床支物淨拭治持入，應淨掃床抖擻持入房安著支上，取臥具枕氈被淨抖擻敷著繩床上。」",
    "T22n1428_049:0931b06_11": "彼常著衣不著衣并置一處，取常所著衣餘衣亂，佛言：「常所著衣應別一處。」",
    "T22n1428_049:0931b08_12": "彼以鉢囊、革屣囊、針筒、盛油器并著一處，餘比丘惡之，佛言：「不應爾，應各各別處。」",
    "T22n1428_049:0931b10_13": "「應先入屋內看戶橝高下然後閉。",
    "T22n1428_049:0931b11_14": "彼出房看壁四面，無有塵土不？",
    "T22n1428_049:0931b11_15": "若有應掃灑除去，應取机淨洗，應具淨水瓶洗瓶飲水器，應問：『何處大行處？",
    "T22n1428_049:0931b13_16": "何處小行處？",
    "T22n1428_049:0931b14_17": "何處是淨地？",
    "T22n1428_049:0931b14_18": "何處不淨地？",
    "T22n1428_049:0931b14_19": "何者佛塔？",
    "T22n1428_049:0931b14_20": "何者聲聞塔？",
    "T22n1428_049:0931b15_21": "何者是第一上座房？",
    "T22n1428_049:0931b15_22": "何者是第二、第三、第四上座房？』",
    "T22n1428_049:0931b16_23": "彼先應禮佛塔復禮聲聞塔，四上座隨次禮。」",
    "T22n1428_049:0931b17_24": "彼捉脚脛禮，「不應捉脛禮。」",
    "T22n1428_049:0931b18_25": "彼捉膝禮，「不應捉膝禮。」",
    "T22n1428_049:0931b18_26": "彼反抄衣、纏頸、裹頭、通肩披衣、著革屣作禮，佛言：「一切不應爾。",
    "T22n1428_049:0931b20_27": "自今已去，偏露右肩、脫革屣、右膝著地、捉兩脚如是言：『大德我禮。』",
    "T22n1428_049:0931b21_28": "若四上座在房內思惟，應隨坐次禮房。",
    "T22n1428_049:0931b22_29": "彼應問：『何處是眾僧大食處、小食處、夜集處、說戒處？",
    "T22n1428_049:0931b23_30": "何者是僧差食、檀越送食、月八日食、十五日食、月初日食？",
    "T22n1428_049:0931b25_31": "檀越請食次到何處？』",
    "T22n1428_049:0931b25_32": "復問：『明日有何檀越請眾僧小食大食？",
    "T22n1428_049:0931b26_33": "有何檀越，僧為作覆鉢。",
    "T22n1428_049:0931b27_34": "誰家是學家？",
    "T22n1428_049:0931b27_35": "何處狗惡？",
    "T22n1428_049:0931b27_36": "何處是好人？",
    "T22n1428_049:0931b27_37": "何處是惡人？』",
    "T22n1428_049:0931b28_38": "自今已去，我為客比丘制法，客比丘應隨順。",
    "T22n1428_049:0931b29_39": "若不隨順，應如法治。",
    "T22n1428_049:0931b29_40": "「自今已去，為舊比丘制法，舊比丘應隨順，應作如是隨順。",
    "T22n1428_049:0931c02_41": "舊比丘聞有客比丘來，應出外迎為捉衣鉢，若有溫室重閣經行處安置中，與客比丘坐、與洗足水水器、拭足巾、為捉革屣著左面，看莫令泥水污。",
    "T22n1428_049:0931c05_42": "若泥水污，應移著餘處。",
    "T22n1428_049:0931c06_43": "彼為客比丘洗足已，應還收洗足具還本處。",
    "T22n1428_049:0931c07_44": "應問：『長老欲飲水不？』",
    "T22n1428_049:0931c08_0": "若言：『飲。』",
    "T22n1428_049:0931c08_1": "彼應持瓶為取水。",
    "T22n1428_049:0931c08_2": "彼不洗手持瓶，餘比丘惡之，應兩臂抱瓶，若以衣角鉤耳至水邊淨洗手。",
    "T22n1428_049:0931c10_3": "若是池水流水，應手撥除上取下淨水。」",
    "T22n1428_049:0931c11_4": "彼擔水日中行水熱，佛言：「應以若草、若樹葉覆作蔭持去。」",
    "T22n1428_049:0931c12_5": "彼不洗器過水，佛言：「應淨洗。」",
    "T22n1428_049:0931c13_6": "彼飲已不洗器過與餘人，餘比丘惡之，佛言：「應洗然後與。」",
    "T22n1428_049:0931c14_7": "彼與水時竝語口中有灒唾墮水中，佛言：「不應竝語。",
    "T22n1428_049:0931c16_8": "若有所語應迴面語。」",
    "T22n1428_049:0931c16_9": "彼不洗器便舉，餘比丘見皆惡之，佛言：「不應爾。」",
    "T22n1428_049:0931c17_10": "「彼應問：『大德長老幾歲？』",
    "T22n1428_049:0931c18_11": "若言：『若干歲。』",
    "T22n1428_049:0931c18_12": "應語言：『此是房、此是繩床、木床、褥枕、氈被、地敷，此是唾器、此是小便器、此是大便處、此是小便處、此是淨處、此是不淨處、此是佛塔、此是聲聞塔、此是第一上座房、此是第二、第三、第四上座房、此是眾僧大食處、小食處、夜集處、布薩處、僧差食乃至次到某處，某甲檀越，明日請僧與小食大食。",
    "T22n1428_049:0931c24_13": "某甲家，僧與作覆鉢羯磨。",
    "T22n1428_049:0931c25_14": "某甲家，僧與作學家羯磨。",
    "T22n1428_049:0931c26_15": "某甲處狗惡。",
    "T22n1428_049:0931c26_16": "某甲處好，某甲處惡。』",
    "T22n1428_049:0931c26_17": "我今為舊比丘制法，舊比丘應隨順，若不隨順應如法治。」",
    "T22n1428_049:0931c28_18": "爾時世尊在王舍城。",
    "T22n1428_049:0931c28_19": "時舍衛有婆羅門出家比丘，多惡污自惡大小便，用利廁草傷身作瘡膿血出，污身、污衣、污臥具、污床。",
    "T22n1428_049:0932a02_20": "諸比丘問：「長老何所患？」",
    "T22n1428_049:0932a02_21": "即具說因緣。",
    "T22n1428_049:0932a03_0": "時諸比丘聞，中有少欲知足、行頭陀、樂學戒、知慚愧者，嫌責婆羅門出家比丘言：「云何多惡污自惡大便，用利廁草傷身膿血出，污身、污衣、污臥具、污床？」",
    "T22n1428_049:0932a06_1": "諸比丘往世尊所，頭面禮足却坐一面，以此事具白世尊。",
    "T22n1428_049:0932a08_2": "世尊爾時以此因緣集比丘僧，呵責彼比丘言：「汝所為非，非威儀、非沙門法、非淨行非隨順行，所不應為。",
    "T22n1428_049:0932a10_3": "汝云何婆羅門出家比丘，多惡污自惡大便，用利廁草傷身膿血出，污身、污衣、污臥具、污床耶？」",
    "T22n1428_049:0932a12_4": "以無數方便呵責已，告諸比丘：「自今已去，為比丘制便廁法，諸比丘應隨順此法，應如是隨順。",
    "T22n1428_049:0932a15_5": "不應久忍大小便，若去時捉廁草。」",
    "T22n1428_049:0932a15_6": "彼下座在上座前去，或竝語竝行，或在前在後反抄衣，或纏頸、或裹頭、或著革屣，佛言：「不應爾，若在前去者聽在前。」",
    "T22n1428_049:0932a18_7": "「彼至廁外應彈指若謦咳，若有人非人令知。",
    "T22n1428_049:0932a19_8": "彼至廁坊裏，若杙、若龍牙杙、若衣架衣屋、若水邊、若樹、若石、若草，應安衣著上，若畏雨漬，應安著無雨處。",
    "T22n1428_049:0932a22_9": "若風飄雨漬衣，聽著衣手竪捉令不觸廁，兩邊堅安脚，上廁先看若有蛇蠍蜈蚣百足驅出。」",
    "T22n1428_049:0932a24_10": "彼未蹲便舉衣形露，佛言：「不應爾。",
    "T22n1428_049:0932a25_11": "應竝蹲漸舉衣。",
    "T22n1428_049:0932a25_12": "蹲已當看，勿令前却近兩邊使大小便涕唾污廁孔。」",
    "T22n1428_049:0932a26_13": "彼高聲大鳴，餘比丘聞惡之，佛言：「不應爾。」",
    "T22n1428_049:0932a27_14": "彼大便時不覺卒鳴，有疑，佛言：「不犯。」",
    "T22n1428_049:0932a28_15": "彼在廁上嚼楊枝、若眠、若入定，佛言：「不應爾。」",
    "T22n1428_049:0932a29_16": "彼疑不敢在水上廁中大小便，佛言：「無犯。」",
    "T22n1428_049:0932b01_17": "彼不用廁草拭身便起，污身污衣污坐具，佛言：「聽用廁草然後起。」",
    "T22n1428_049:0932b03_18": "世尊有如是教，聽用廁草，彼用長廁草。",
    "T22n1428_049:0932b04_19": "佛言：「不應用長廁草，極長一搩手。」",
    "T22n1428_049:0932b05_20": "彼用叉奇廁草雜葉、若用樹皮、用草牛屎摶，佛言：「不應爾。」",
    "T22n1428_049:0932b06_21": "彼用短廁草污手，佛言：「不應爾，極短長四指。」",
    "T22n1428_049:0932b07_22": "彼用廁草不抖擻著廁草糞便棄，餘比丘見惡之，佛言：「不應爾。」",
    "T22n1428_049:0932b09_23": "彼以已用未用廁草雜一處，取時污手，佛言：「應別處。」",
    "T22n1428_049:0932b10_24": "彼用廁草已便起形露，佛言：「不應爾。",
    "T22n1428_049:0932b11_25": "應徐起漸下衣。",
    "T22n1428_049:0932b11_26": "彼至洗處，應彈指令彼若人、若非人知。",
    "T22n1428_049:0932b12_27": "彼至洗處應先看，若有蛇百足毒蟲應驅出。」",
    "T22n1428_049:0932b13_28": "彼先褰衣而後蹲形露，佛言：「不應爾。」",
    "T22n1428_049:0932b14_29": "彼就水器中洗，餘比丘惡之，佛言：「不應爾。」",
    "T22n1428_049:0932b15_30": "彼用水洗時有聲，餘比丘聞惡之，佛言：「不應爾。」",
    "T22n1428_049:0932b16_31": "彼用水盡，佛言：「不應爾，應留乃至足一人洗。」",
    "T22n1428_049:0932b17_32": "彼洗已不却身上水，污衣污身，佛言：「不應爾，應去水，若以手、若以葉、若弊物拭。",
    "T22n1428_049:0932b19_33": "若手臭應洗，若以鹵土、若灰、若泥、若牛屎，若故臭應以石揩、若土墼、若澡豆。」",
    "T22n1428_049:0932b21_34": "彼不下衣便起形露，佛言：「不應爾，應漸下衣起。」",
    "T22n1428_049:0932b22_35": "彼見洗器空不著水，佛言：「應見者便著水。」",
    "T22n1428_049:0932b23_36": "彼在廁前受經誦經經行作衣，妨餘比丘大小便，佛言：「不應爾。」",
    "T22n1428_049:0932b25_37": "彼在廁邊誦經、受經、經行、作衣，餘比丘見惡之，佛言：「不應爾。」",
    "T22n1428_049:0932b26_38": "彼上廁見有糞掃不除，佛言：「見者應除，我今為諸比丘說大小便法，諸比丘應隨順。",
    "T22n1428_049:0932b28_39": "若不隨順應如法治。」",
    "T22n1428_049:0932b29_0": "爾時世尊在舍衛國。",
    "T22n1428_049:0932b29_1": "有異乞食比丘，年少多所不解，不看門相便入。",
    "T22n1428_049:0932c01_2": "有女人眠屋中，其女人露形仰眠，不淨出污女根，彼比丘見愧懼，即疾疾從屋還出。",
    "T22n1428_049:0932c03_3": "比丘適出，其夫便入屋，見其婦露形仰臥不淨污身，見已作如是念：「我婦露形仰臥不淨污身，彼比丘從屋疾疾而出，必犯我婦。」",
    "T22n1428_049:0932c06_4": "即往追問言：「汝犯我婦便走耶？」",
    "T22n1428_049:0932c07_5": "比丘言：「居士莫作如是言，我等不應作如是事。」",
    "T22n1428_049:0932c08_6": "居士言：「汝從我屋出，云何言不作？」",
    "T22n1428_049:0932c09_7": "彼即打比丘次死。",
    "T22n1428_049:0932c09_8": "時諸比丘聞，中有少欲知足、行頭陀、樂學戒、知慚愧者，嫌責彼乞食比丘：「云何乞食比丘，年少多所不解，不看門相乃入他女人眠屋？」",
    "T22n1428_049:0932c12_9": "時諸比丘往世尊所，頭面禮足却坐一面，以此因緣具白世尊。",
    "T22n1428_049:0932c14_10": "世尊爾時以此因緣集比丘僧，呵責乞食比丘：「汝所為非，非威儀、非沙門法、非淨行、非隨順行，所不應為。",
    "T22n1428_049:0932c17_0": "云何乞食比丘，年少多所不解，不看門相乃入他女人臥屋？」",
    "T22n1428_049:0932c18_1": "以無數方便呵責已，告諸比丘：「自今已去，為乞食比丘制法，乞食比丘應如是隨順。",
    "T22n1428_049:0932c20_2": "若乞食比丘入村乞食，清旦淨洗手至衣架邊，一手舉衣一手挽取，舒張抖擻看，勿令有蛇蟲，然後著腰帶，僧祇支、欝多羅僧舒張抖擻看，疊僧伽梨著頭上若肩上，淨洗鉢著絡囊中、若手巾裹、若鉢囊盛，舉襯身衣洗足革屣氈被，取道路行革屣。",
    "T22n1428_049:0932c26_3": "彼應持戶鑰出房去閉戶推看，若不堅牢應更安扂。",
    "T22n1428_049:0932c27_4": "若堅牢應推繩著內，然後四顧看，若無人見藏舉戶鉤。",
    "T22n1428_049:0932c29_0": "若有人見不堅牢應持去，若更著堅牢處。",
    "T22n1428_049:0933a01_0": "在道行應常思惟善法。",
    "T22n1428_049:0933a01_1": "若見人應問訊言：『善來。』",
    "T22n1428_049:0933a02_2": "若欲至聚落，小下道安鉢置地，取僧伽梨舒張抖擻看然後著。",
    "T22n1428_049:0933a03_3": "村邊若有賣器處若有屋若有作人，應脫道行革屣寄之。",
    "T22n1428_049:0933a04_4": "彼入村時，應看巷相看空處，看市相門相糞聚。",
    "T22n1428_049:0933a06_5": "入白衣家，應看第一門相乃至第七門。」",
    "T22n1428_049:0933a07_6": "爾時乞食比丘，至他舍內風吹衣墮肩，彼向女人正衣，佛言：「不應向女人正衣，應向壁。」",
    "T22n1428_049:0933a09_7": "彼乞食比丘，右手捉鉢左手捉杖時形露，佛言：「不應爾，應右手捉杖、左手捉鉢。」",
    "T22n1428_049:0933a11_8": "彼乞食比丘當道住，令男子女人避道，諸居士見皆譏嫌言：「沙門釋子！",
    "T22n1428_049:0933a12_9": "不知慚愧無有厭足，自言：『我知正法。』",
    "T22n1428_049:0933a13_10": "當在道住令男子女人皆避道，如是何有正法？」",
    "T22n1428_049:0933a14_11": "諸比丘白佛，佛言：「乞食比丘不應當道住。」",
    "T22n1428_049:0933a15_12": "世尊既言：「不應在道住。」",
    "T22n1428_049:0933a16_13": "彼在屏處住，佛言：「不應爾，應在見處住。」",
    "T22n1428_049:0933a17_14": "彼乞食比丘，他持食出便前迎取，諸居士見皆譏嫌言：「沙門釋子！",
    "T22n1428_049:0933a18_15": "不知厭足，自言：『我知正法。』",
    "T22n1428_049:0933a19_16": "如是何有正法？",
    "T22n1428_049:0933a19_17": "急前取食如似穀貴。」",
    "T22n1428_049:0933a20_18": "諸比丘白佛，佛言：「乞食比丘不應前取食。」",
    "T22n1428_049:0933a21_19": "若是女人、若病、若妊娠、若抱兒、若天雨、若兩手捉物、若地泥水，喚比丘，比丘疑不敢前取，佛言：「喚應往。」",
    "T22n1428_049:0933a23_20": "乞食比丘，得飯、乾飯、麨、魚、肉，并著一處，餘比丘見惡之，佛言：「不應爾雜著一處。",
    "T22n1428_049:0933a25_21": "若是一鉢，應以物隔。",
    "T22n1428_049:0933a26_22": "若樹葉皮、若鍵鎡、若次鉢、若小鉢。",
    "T22n1428_049:0933a27_23": "麨應手巾裹。」",
    "T22n1428_049:0933a27_24": "彼乞食比丘往大家乞食，居士見譏嫌言：「沙門釋子！",
    "T22n1428_049:0933a28_25": "不知厭足，自言：『我知正法。』",
    "T22n1428_049:0933a29_26": "乃至大家乞食如似穀貴，如是何有正法？」",
    "T22n1428_049:0933b01_27": "諸比丘白佛，佛言：「不應選大家乞食，若次第乞不得應選。」",
    "T22n1428_049:0933b02_28": "彼乞食比丘強乞要得乃去，諸居士見皆譏嫌：「沙門釋子！",
    "T22n1428_049:0933b04_0": "不知慚愧無有厭足，自言：『我知正法。』",
    "T22n1428_049:0933b04_1": "強從人乞要得乃去，如似穀貴，如是何有正法？」",
    "T22n1428_049:0933b06_0": "諸比丘白佛，佛言：「不應爾，若知當得應待。」",
    "T22n1428_049:0933b07_1": "「彼出時，當看第一門相乃至糞聚相。",
    "T22n1428_049:0933b07_2": "若出村，還取道行革屣著，下道安鉢置地，疊僧伽梨著肩上若頭上，行時常當思惟善法。",
    "T22n1428_049:0933b10_3": "若見人應先問訊：『善來。』",
    "T22n1428_049:0933b10_4": "彼乞食比丘常所食處，應往淨掃灑具水器殘食器，復應具床座、洗脚石、水器、拭脚巾。",
    "T22n1428_049:0933b12_5": "「若見有餘乞食比丘來，應起遠迎逆為取鉢。",
    "T22n1428_049:0933b13_6": "若有鉢床鉢支頭上，取衣舒張看，勿令有膩塵坌泥污鳥糞污。",
    "T22n1428_049:0933b15_7": "若有如是污，應拭當拭、應揉便揉、應抖擻便抖擻、應浣當浣，浣已應絞去水灑著繩床木床上。",
    "T22n1428_049:0933b17_8": "彼應與乞食比丘坐，與水器與水與洗足石拭足巾，持革屣安左邊，看勿令泥水污漬，若有水漬應移。",
    "T22n1428_049:0933b20_9": "彼為乞食比丘洗足已，應持水器洗足石諸物還復本處，彼應澡豆淨洗手已，授水與彼乞食比丘。",
    "T22n1428_049:0933b22_10": "次授食與彼。",
    "T22n1428_049:0933b22_11": "食時應看供給所須，若有酪漿、清酪漿、若苦酒、若鹽、若菜應與。",
    "T22n1428_049:0933b24_12": "若熱應為扇，須水應與。",
    "T22n1428_049:0933b24_13": "若日時欲過應俱食。",
    "T22n1428_049:0933b25_14": "乞食比丘食已，應為取鉢與洗手。",
    "T22n1428_049:0933b26_15": "自食已若有餘食，應與人若非人，若著無草地若無蟲水中，洗盛殘食器復故處，應還復床坐洗足石水器。",
    "T22n1428_049:0933b28_16": "諸物復故處，掃除食處。」",
    "T22n1428_049:0933b29_17": "彼以食鉢除糞，餘比丘見皆惡之。",
    "T22n1428_049:0933c01_18": "佛言：「不應以鉢除糞，應用澡盤掃帚，鉢應淨潔持。」",
    "T22n1428_049:0933c02_19": "時有眾多乞食比丘，共一處食，有妊娠狗，看食不得食，以飢故遂墮子。",
    "T22n1428_049:0933c04_20": "比丘白佛，佛言：「食時若人、若非人，應與食乃至一摶。",
    "T22n1428_049:0933c05_21": "我今為乞食比丘制法，應隨順，若不隨順應如法治。」",
    "T22n1428_049:0933c06_22": "爾時世尊在王舍城。",
    "T22n1428_049:0933c07_23": "時阿蘭若比丘窳墮都無所具，不具水器洗足物，亦不留殘食。",
    "T22n1428_049:0933c08_24": "去此住處不遠，有眾多賊過，時有一賊語餘賊言：「沙門釋子常有此法，具水器洗足物亦留餘食，我等可往彼，若得食當共食之。」",
    "T22n1428_049:0933c11_25": "時賊至彼問言：「汝有水不？」",
    "T22n1428_049:0933c12_26": "答言：「無。」",
    "T22n1428_049:0933c12_27": "「有洗足物不？」",
    "T22n1428_049:0933c12_28": "答言：「無。」",
    "T22n1428_049:0933c13_0": "「有餘食不？」",
    "T22n1428_049:0933c13_1": "答言：「無。」",
    "T22n1428_049:0933c13_2": "賊語言：「汝在阿蘭若處住，不具水洗足器，無有餘食。」",
    "T22n1428_049:0933c14_3": "即打令次死。",
    "T22n1428_049:0933c15_4": "諸比丘聞，其中有少欲知足、行頭陀、樂學戒、知慚愧者，嫌責彼阿蘭若比丘言：「汝窳墮，云何在阿蘭若處住，而不具水器，乃至不留餘食？」",
    "T22n1428_049:0933c18_5": "時諸比丘往世尊所，頭面禮足却坐一面，以此因緣具白世尊。",
    "T22n1428_049:0933c19_6": "世尊爾時以此因緣集比丘僧，呵責彼阿蘭若比丘：「汝所為非，非威儀、非沙門法、非淨行、非隨順行，所不應為。",
    "T22n1428_049:0933c22_7": "云何窳墮，在阿蘭若處住不具水器，乃至不留餘食？」",
    "T22n1428_049:0933c23_8": "以無數方便呵責阿蘭若比丘已，告諸比丘：「自今已去，為阿蘭若比丘制法，應隨順，阿蘭若法比丘應如是隨順。",
    "T22n1428_049:0933c26_9": "若阿蘭若比丘入村乞食，清旦淨洗手至衣架已，一手舉衣，一手挽衣取，舒張抖擻看，勿令有蛇蟲然後著腰帶，僧祇支、欝多羅僧舒張抖擻看，疊僧伽梨著頭上若肩上，淨洗鉢著絡囊中，若手巾裹、若鉢囊盛已，舉襯身衣洗足革屣氈被，取道路行革屣打露杖。",
    "T22n1428_049:0934a03_10": "彼應持戶鑰出房，還閉戶推看堅牢不？",
    "T22n1428_049:0934a04_11": "若不堅牢應更安扂。",
    "T22n1428_049:0934a05_12": "若堅牢，應推繩著內。",
    "T22n1428_049:0934a05_13": "四顧看，若無人見應藏舉戶鈎，若有人見不堅牢應持去、若更著堅牢處。",
    "T22n1428_049:0934a07_14": "在道行應常思惟善法，若見人應先問訊言：『善來。』",
    "T22n1428_049:0934a08_15": "若欲至聚落，小下道安鉢置地，取僧伽黎舒張抖擻看然後著，若村邊有賣器處、若有屋若有作人，應脫道行革屣打露杖寄之。",
    "T22n1428_049:0934a11_16": "彼入村時，應看巷相、若空處相、市相、若門相、若糞聚相。",
    "T22n1428_049:0934a13_0": "入白衣家，應看第一門相乃至第七門相。」",
    "T22n1428_049:0934a14_0": "爾時阿蘭若比丘，至他舍內風吹衣墮肩，彼向女人正衣，佛言：「不應向女人正衣，應向壁。」",
    "T22n1428_049:0934a16_1": "彼阿蘭若比丘，右手捉鉢左手捉杖時形露，佛言：「不應爾，應右手捉杖左手持鉢。」",
    "T22n1428_049:0934a18_2": "彼阿蘭若比丘當道住，令男子女人避道，諸居士見皆共譏嫌：「沙門釋子！",
    "T22n1428_049:0934a19_3": "不知慚愧無有厭足，自言：『我知正法。』",
    "T22n1428_049:0934a20_4": "當在道住，令男子女人避道，如是何有正法？」",
    "T22n1428_049:0934a21_5": "諸比丘白佛，佛言：「阿蘭若比丘不應當道住。」",
    "T22n1428_049:0934a22_6": "世尊既言不應在道住，彼在屏處住，佛言：「不應爾，應在見處住。」",
    "T22n1428_049:0934a24_7": "彼阿蘭若比丘，他持食出便前迎取。",
    "T22n1428_049:0934a25_8": "諸居士見皆共譏嫌言：「沙門釋子不知慚愧無有厭足，自言：『我知正法。』",
    "T22n1428_049:0934a27_0": "如是何有正法？",
    "T22n1428_049:0934a27_1": "急前取食如似穀貴。」",
    "T22n1428_049:0934a27_2": "諸比丘白佛，佛言：「阿蘭若比丘不應前取食。」",
    "T22n1428_049:0934a28_3": "若是女人、若妊娠、若抱兒、若天雨、若兩手捉物、若地泥水喚比丘，比丘疑不敢前。",
    "T22n1428_049:0934b01_4": "佛言：「若喚應往。」",
    "T22n1428_049:0934b02_5": "阿蘭若比丘，得飯、若乾飯、麨、魚、肉，并著一處，餘比丘見惡之，佛言：「不應爾雜一處。",
    "T22n1428_049:0934b04_6": "若是一鉢，應以物隔，若樹葉皮、若鍵鎡、若次鉢、若小鉢麨應手巾裹。」",
    "T22n1428_049:0934b05_7": "彼阿蘭若比丘往大家乞食，諸居士見皆共譏嫌：「沙門釋子！",
    "T22n1428_049:0934b07_8": "不知慚愧無有厭足，自言：『我知正法。』",
    "T22n1428_049:0934b08_9": "乃選大家乞食如似穀貴，如是何有正法？」",
    "T22n1428_049:0934b09_10": "諸比丘白佛，佛言：「不應選大家乞食，若次第乞不得應選。」",
    "T22n1428_049:0934b10_11": "彼阿蘭若比丘強乞食要得乃去。",
    "T22n1428_049:0934b11_12": "時諸居士見皆共譏嫌：「沙門釋子不知慚愧無有厭足，自言：『我知正法。』",
    "T22n1428_049:0934b12_13": "強從人乞要得乃去如似穀貴，如是何有正法？」",
    "T22n1428_049:0934b14_0": "諸比丘白佛，佛言：「不應爾，若知當得應待。」",
    "T22n1428_049:0934b15_1": "彼得食時作如是念：「此為賊、此自食。」",
    "T22n1428_049:0934b15_2": "「出時當看第一門相乃至糞聚相。",
    "T22n1428_049:0934b16_3": "若出村，還取行道革屣打露杖，小下道安鉢置地，疊僧伽梨著肩上若頭上，行時當常思惟善法，若見人應先問訊：『善來。』",
    "T22n1428_049:0934b19_4": "彼阿蘭若比丘常所食處，應往淨掃灑具水洗器殘食器。",
    "T22n1428_049:0934b20_5": "復應具床座洗脚石水器拭脚巾。",
    "T22n1428_049:0934b21_6": "「若見有餘阿蘭若來，應起遠迎逆為取鉢，著鉢床鉢支頭上。",
    "T22n1428_049:0934b23_7": "取衣舒張看，勿令有膩塵坌泥污鳥糞污。",
    "T22n1428_049:0934b24_8": "若有如是污，應拭便拭、應揉便揉、應抖擻便抖擻、若浣，浣已應絞去水曬著繩床若木床上。",
    "T22n1428_049:0934b26_9": "彼應與阿蘭若比丘坐，與水器與水，與洗足石拭脚巾，持革屣安左邊，看勿令泥污水漬，若有泥污應移。",
    "T22n1428_049:0934b28_10": "彼為蘭阿若比丘洗足已，應持水器洗足石諸物還復本處。",
    "T22n1428_049:0934c01_11": "彼應澡豆淨洗手已，淨潔別留殘食，若有賊來應與。",
    "T22n1428_049:0934c02_12": "授水與彼阿蘭若比丘，次授食與彼。",
    "T22n1428_049:0934c03_13": "食時應看供給所須，若有酪漿、清酪漿、若苦酒、若鹽、若菜應與。",
    "T22n1428_049:0934c04_14": "若熱應扇，須水應與。",
    "T22n1428_049:0934c05_15": "若日時欲過應俱食。",
    "T22n1428_049:0934c05_16": "阿蘭若比丘食已，應為取鉢與洗手，自食已若有餘食，應與人若非人，若著無草地無蟲水中。",
    "T22n1428_049:0934c08_17": "洗盛殘食器，床座洗足石水器諸物復本處，應掃除食處。」",
    "T22n1428_049:0934c09_18": "彼以食鉢除糞，餘比丘見皆惡之，佛言：「不應以鉢除糞，應用澡盤若掃帚。",
    "T22n1428_049:0934c11_19": "鉢應淨潔持。",
    "T22n1428_049:0934c11_20": "若有賊來應語：『此是水、是洗足物、此是食，為汝等故別留淨潔，若欲食便食。』」",
    "T22n1428_049:0934c13_21": "時賊問阿蘭若：「今夜是何時？」",
    "T22n1428_049:0934c13_22": "彼比丘不能答，慚愧。",
    "T22n1428_049:0934c14_23": "諸比丘白佛，佛言：「阿蘭若比丘應善知夜時節。」",
    "T22n1428_049:0934c15_24": "時賊問阿蘭若言：「此是何方？」",
    "T22n1428_049:0934c16_25": "阿蘭若比丘不知答，慚愧。",
    "T22n1428_049:0934c16_26": "諸比丘白佛，佛言：「阿蘭若比丘應善知方相。」",
    "T22n1428_049:0934c17_27": "賊問比丘：「今日是何星？」",
    "T22n1428_049:0934c18_28": "阿蘭若比丘不能答，諸比丘白佛，佛言：「阿蘭若比丘應善知星。」",
    "T22n1428_049:0934c19_29": "彼阿蘭若比丘敷好臥具安眠，時諸比丘白佛，佛言：「阿蘭若比丘不應爾，應初夜後夜警心思惟。",
    "T22n1428_049:0934c22_30": "今為阿蘭若比丘制阿蘭若法，阿蘭若比丘應如法隨順。",
    "T22n1428_049:0934c23_31": "若不隨順應如法治。」",
    "T22n1428_049:0934c24_32": "爾時世尊在舍衛國。",
    "T22n1428_049:0934c24_33": "時有居士請眾僧明日食，即於其夜辦具種種多美飲食，清旦往白時到。",
    "T22n1428_049:0934c26_34": "時諸比丘受請食時錯亂，或有已坐者、有方坐者，或有已與食者、有方與食者，或有已食者、有方食者，或有已去者、有方欲去者，或有已出者、有方欲出者，而彼檀越不知誰已食？",
    "T22n1428_049:0935a01_35": "誰未食？",
    "T22n1428_049:0935a01_36": "時諸居士皆共瞋嫌：「沙門釋子不知慚愧無有厭足。",
    "T22n1428_049:0935a03_37": "自言：『我知正法。』",
    "T22n1428_049:0935a03_38": "受檀越請錯亂去，或有已坐者、方坐者，或有已與食者、有方與食者，乃至或有已出者、有方欲出者。",
    "T22n1428_049:0935a05_39": "如是何有正法？",
    "T22n1428_049:0935a06_40": "令我等不知已與誰？",
    "T22n1428_049:0935a06_41": "未與誰？",
    "T22n1428_049:0935a06_42": "誰已食？",
    "T22n1428_049:0935a07_43": "誰未食？」",
    "T22n1428_049:0935a07_44": "時諸比丘聞，有少欲知足、行頭陀、樂學戒、知慚愧者，嫌責彼受請比丘言：「云何受檀越請錯亂去，或有已坐者方坐者乃至方欲出者，令檀越不知已與誰？",
    "T22n1428_049:0935a11_0": "未與誰？",
    "T22n1428_049:0935a11_1": "誰已食？",
    "T22n1428_049:0935a11_2": "誰未食？」",
    "T22n1428_049:0935a11_3": "時諸比丘往世尊所，頭面禮足在一面坐，以此因緣具白世尊。",
    "T22n1428_049:0935a13_4": "世尊爾時以此因緣集比丘僧，呵責彼受請比丘：「云何受檀越請錯亂去，或有已坐者有方坐者乃至方欲出者，令檀越不知已與誰？",
    "T22n1428_049:0935a16_5": "未與誰？",
    "T22n1428_049:0935a16_6": "誰已食？",
    "T22n1428_049:0935a16_7": "誰未食耶？」",
    "T22n1428_049:0935a16_8": "以無數方便呵責已，告諸比丘：「自今已去，為諸比丘制食上法，諸比丘應隨順食上法，應如是隨順。",
    "T22n1428_049:0935a19_9": "若比丘欲往受請，應往眾僧常小食處、大食處、可見處住。",
    "T22n1428_049:0935a20_10": "若檀越來白時到，上座應在前如象行而去。",
    "T22n1428_049:0935a21_11": "若上座往大小便處應待。」",
    "T22n1428_049:0935a22_12": "彼下座在前行、竝語竝行或前或後、或反抄衣、或纏頸、或裹頭、或通肩披衣、或著革屣，佛言：「不應爾。",
    "T22n1428_049:0935a24_13": "應偏露右肩、脫革屣在後行。」",
    "T22n1428_049:0935a25_14": "若有為佛事、法事、僧事、有病比丘事，佛言：「應白上座在前去。」",
    "T22n1428_049:0935a26_15": "彼有命難梵行難，畏慎不敢不問而去，佛言：「若有如是難事，若問若不問聽去。」",
    "T22n1428_049:0935a28_16": "彼往食處錯亂聚住，佛言：「不應爾。",
    "T22n1428_049:0935a29_17": "應隨次座，上座坐已，應看中座、下座，勿令不如法坐不善覆身；若有不如法坐不善覆身者，應彈指令覺、若遣人語，令知好如法坐。",
    "T22n1428_049:0935b03_18": "中座坐已，應看上座、下座，勿令不如法坐不善覆身；若有不如法坐不善覆身，應彈指令覺、若遣人語，令知好如法坐。",
    "T22n1428_049:0935b06_19": "下座坐已亦如是。」",
    "T22n1428_049:0935b06_20": "時有比丘，至食上無鉢食，比坐應借鉢。",
    "T22n1428_049:0935b07_21": "有比丘，不洗鉢至食上，蛇在鉢中吐，比丘用食已得病，佛言：「不應不洗鉢便持往食上，應淨洗已用食。」",
    "T22n1428_049:0935b10_22": "時六群比丘，貪受恭敬故，在後往食上，令諸比丘見我等當起。",
    "T22n1428_049:0935b11_23": "諸比丘白佛，佛言：「不應貪利恭敬故，在後往食上，令諸比丘起。",
    "T22n1428_049:0935b13_24": "若未來者，聽比坐開坐處。",
    "T22n1428_049:0935b14_0": "若檀越與上座果，應問言：『果淨不？』",
    "T22n1428_049:0935b14_1": "若言：『未淨。』",
    "T22n1428_049:0935b15_2": "上座應語令淨。",
    "T22n1428_049:0935b15_3": "若已淨，問言：『為誰送來？』",
    "T22n1428_049:0935b16_0": "若為上座送來，得隨意取。",
    "T22n1428_049:0935b16_1": "若言：『為僧。』",
    "T22n1428_049:0935b16_2": "應語令傳使遍。",
    "T22n1428_049:0935b17_3": "若檀越與上座種種羹，應問言：『為誰送來？』",
    "T22n1428_049:0935b18_4": "若言：『為上座。』",
    "T22n1428_049:0935b18_5": "隨意取。",
    "T22n1428_049:0935b18_6": "若言：『為僧。』",
    "T22n1428_049:0935b19_7": "應語令傳使遍。」",
    "T22n1428_049:0935b19_8": "時有比丘不得食，「聽比坐為索。",
    "T22n1428_049:0935b20_9": "若無比坐，應自減半與。」",
    "T22n1428_049:0935b20_10": "時諸比丘得食便食，諸居士見皆共譏嫌言：「沙門釋子不知慚愧無有厭足。",
    "T22n1428_049:0935b22_11": "自言：『我知正法。』",
    "T22n1428_049:0935b22_12": "得食便，食如似穀貴飢餓時，如是何有正法？」",
    "T22n1428_049:0935b24_0": "白佛，佛言：「不應爾，應唱言等得然後食。」",
    "T22n1428_049:0935b24_1": "時六群比丘眶肘食妨礙比坐，諸比丘白佛，佛言：「不應眶肘食，應斂肘食。」",
    "T22n1428_049:0935b26_2": "六群比丘，食時大咳唾，迸唾墮比坐上。",
    "T22n1428_049:0935b27_3": "餘比丘惡之，白佛，佛言：「不應爾，應徐徐棄唾。」",
    "T22n1428_049:0935b28_4": "彼食時若餘果、若菜根狼藉污地白佛，佛言：「不應爾。",
    "T22n1428_049:0935b29_5": "所食可棄之物，應聚著脚邊，去時持去棄之。」",
    "T22n1428_049:0935c02_0": "彼處處棄洗鉢水令地污泥，佛言：「不應爾。",
    "T22n1428_049:0935c03_0": "以澡盤承棄外。」",
    "T22n1428_049:0935c03_1": "爾時眾多比丘，與六群比丘在白衣家內共机上坐食。",
    "T22n1428_049:0935c04_2": "有一六群比丘便起，不語比坐知，機傾倒地，餘人皆墮形露。",
    "T22n1428_049:0935c06_3": "諸比丘白佛，佛言：「不應爾，應語令知好坐。」",
    "T22n1428_049:0935c07_4": "時有比丘，食已默然而去，彼檀越不知食好不好？",
    "T22n1428_049:0935c08_5": "食為足不足？",
    "T22n1428_049:0935c08_6": "諸居士皆譏嫌：「諸外道人皆稱歎布施讚美檀越，而沙門釋子食已默然而去，令我等不知食好不好？",
    "T22n1428_049:0935c10_7": "足不足？」",
    "T22n1428_049:0935c11_8": "諸比丘白佛，佛言：「不應食已默然而去，應為檀越說達嚫，乃至為說一偈。",
    "T22n1428_049:0935c13_0": "「若為利故施，　　此利必當得；　若為樂故施，　　後必得快樂。」",
    "T22n1428_049:0935c15_0": "世尊既言：「應說達嚫。」",
    "T22n1428_049:0935c15_1": "時人人皆說，遂便鬧亂，佛言：「不應人人亂說，應令上座說。",
    "T22n1428_049:0935c16_2": "若上座不能說，應語能者說。",
    "T22n1428_049:0935c17_3": "若上座不語，突吉羅。",
    "T22n1428_049:0935c18_4": "若上座語而不說者，亦突吉羅。」",
    "T22n1428_049:0935c18_5": "彼說達嚫時，餘者皆去彼安坐、或在靜處坐、或在覆處坐、或共女人在無有知男子處說法，過五六語媟嬻。",
    "T22n1428_049:0935c21_6": "時人皆嫌責，語諸比丘，白佛，佛言：「達嚫時餘比丘不應去，應留上座，四人相待，餘者聽去。",
    "T22n1428_049:0935c23_7": "若為佛法僧事、若病比丘事，應白令知然後去。",
    "T22n1428_049:0935c24_8": "若語餘比丘去，若檀越欲聞說布施，應稱歎布施。",
    "T22n1428_049:0935c26_0": "若欲聞說檀越法，應為讚歎檀越法。",
    "T22n1428_049:0935c26_1": "若欲聞說天，應為讚歎天。",
    "T22n1428_049:0935c27_2": "若欲聞說過去父祖，應為讚歎過去父祖、應為檀越讚歎布施、讚歎檀越、讚歎佛法僧。",
    "T22n1428_049:0936a01_3": "為諸比丘說食上法，諸比丘應隨順。",
    "T22n1428_049:0936a02_4": "若不隨順如法治。」",
    "T22n1428_049:0936a02_5": "爾時世尊在舍衛國。",
    "T22n1428_049:0936a03_6": "時諸比丘衣服垢膩，佛言：「聽以鹵土、若灰、若土、若牛屎浣。」",
    "T22n1428_049:0936a04_7": "彼用麁澁瓫石浣衣令衣壞，佛言：「不應用麁澁瓫石，應用細瓫石。",
    "T22n1428_049:0936a06_8": "若色脫應更染，若泥、若陀婆樹皮、若婆茶樹皮、揵陀羅若蓽苃、若阿摩勒、若以樹根、若以茜草染。」",
    "T22n1428_049:0936a08_9": "彼在日中漬汁用染不耐久，佛言：「不應爾，應煮。」",
    "T22n1428_049:0936a09_10": "彼不知何處煮？",
    "T22n1428_049:0936a10_11": "佛言：「應以釜煮，若禁滿、若銅瓶鑊煮。」",
    "T22n1428_049:0936a11_0": "彼煮時樹皮片大不受，佛言：「應以斧細斬，若沸涌出以木按之。」",
    "T22n1428_049:0936a12_1": "彼不知熟不熟，佛言：「應取汁二三渧著冷水中，若沈者熟應漉取汁。」",
    "T22n1428_049:0936a14_2": "彼不知漉著何處，佛言：「漉著瓫中，若汁滓俱下，應以掃帚遮。",
    "T22n1428_049:0936a15_3": "若掃帚弱應以木輔。」",
    "T22n1428_049:0936a16_4": "彼漉汁時兼捉瓫遂疲極，佛言：「不應爾，應一人捉瓫一人漉汁，若熱捉鑷熱物。」",
    "T22n1428_049:0936a17_5": "彼冷熱著一處染汁壞。",
    "T22n1428_049:0936a18_6": "佛言：「不應爾，應冷熱別處，若揚令冷然後和合。」",
    "T22n1428_049:0936a19_7": "彼就染汁中染，染汁壞，佛言：「不應爾，應取少許別餘器中染。」",
    "T22n1428_049:0936a21_8": "彼染已敷著地色壞，佛言：「不應爾。」",
    "T22n1428_049:0936a21_9": "彼便敷著草上令草壞，彼敷著草上葉上令色不調，佛言：「不應爾，應敷著伊梨延陀耄羅、耄耄羅、若氍氀上。",
    "T22n1428_049:0936a24_10": "十種衣中取一一衣敷著地，以彼染衣著上若懸著繩上，彼須繩聽畜繩須籤聽作。",
    "T22n1428_049:0936a26_11": "彼須衣頭安紐聽作紐，若染汁偏流應倒易。」",
    "T22n1428_049:0936a27_12": "時有比丘，曬染衣已背向煮，染汁衣汁偏流。",
    "T22n1428_049:0936a28_13": "有異比丘，先與嫌諍，見之不語彼令知衣色遂壞。",
    "T22n1428_049:0936a29_14": "諸比丘白佛，佛言：「不應爾，見者應為倒易，若語令知。」",
    "T22n1428_049:0936b02_15": "彼比丘染衣竟，不舉釜、禁滿、銅瓶、瓫器、鑊、斧斤、繩籤、伊梨延陀耄羅、耄耄羅便捨去。",
    "T22n1428_049:0936b04_16": "佛言：「不應爾，應藏舉然後去，若餘人索應與。」",
    "T22n1428_049:0936b05_17": "彼染衣竟，不掃除染處，令地不淨，佛言：「不應爾，應掃除已去。」",
    "T22n1428_049:0936b06_18": "彼著新衣掃地塵坌污，佛言：「不應著新衣，應著故者。",
    "T22n1428_049:0936b08_0": "若無私衣應著僧衣。」",
    "T22n1428_049:0936b08_1": "彼逆風掃塵來坌身，佛言：「不應爾，應順風掃。",
    "T22n1428_049:0936b09_2": "有五種掃地，不得大福德：不知逆風、順風掃地、不滅跡、不除糞、不復掃帚本處，有如是五法掃地不得大福德。",
    "T22n1428_049:0936b12_3": "有五法得大福德：知逆風、順風掃地、滅跡、除糞、復掃帚本處，有如是五法得大福德。",
    "T22n1428_049:0936b14_4": "若上座在下風，應語言：『小避！",
    "T22n1428_049:0936b15_5": "我欲掃地。』",
    "T22n1428_049:0936b15_6": "我今為諸比丘說染衣法，應隨順。",
    "T22n1428_049:0936b16_7": "若不隨順，應如法治。」",
    "T22n1428_049:0936b16_8": "(法揵度具足竟)四分律卷第四十九"
}