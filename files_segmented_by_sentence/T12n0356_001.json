[
    {
        "source_sentence": "佛說寶積三昧文殊師利菩薩問",
        "from": "T12n0356_001:0237a19_0",
        "context_with_next_sentence": true
    },
    {
        "source_sentence": "法身經",
        "from": "T12n0356_001:0237a20_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T12n0356_001:0237a22_0",
        "context_with_next_sentence": true
    },
    {
        "source_sentence": "聞如是：",
        "from": "T12n0356_001:0237a23_3",
        "context_with_next_sentence": true
    },
    {
        "source_sentence": "一時佛至羅閱祇耆闍崛山中，與千二百五十比丘俱。",
        "from": "T12n0356_001:0237a24_7",
        "context_with_next_sentence": true
    },
    {
        "source_sentence": "文殊菩薩往到佛所，在門外住。",
        "from": "T12n0356_001:0237a25_2",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237a25_7",
        "context_with_next_sentence": true
    },
    {
        "source_sentence": "佛坐三昧。",
        "from": "T12n0356_001:0237a25_12",
        "context_with_next_sentence": true
    },
    {
        "source_sentence": "未久佛覺，見文殊。",
        "from": "T12n0356_001:0237a26_1",
        "context_with_next_sentence": true
    },
    {
        "source_sentence": "便請入，作禮而住。",
        "from": "T12n0356_001:0237a26_10",
        "context_with_next_sentence": true
    },
    {
        "source_sentence": "佛言：",
        "from": "T12n0356_001:0237a26_13",
        "context_with_next_sentence": true
    },
    {
        "source_sentence": "「且坐。",
        "from": "T12n0356_001:0237a26_17",
        "context_with_next_sentence": true
    },
    {
        "source_sentence": "」文殊問佛：",
        "from": "T12n0356_001:0237a26_23",
        "context_with_next_sentence": true
    },
    {
        "source_sentence": "「屬坐三昧名曰何等？",
        "from": "T12n0356_001:0237a27_9",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0237a27_13",
        "context_with_next_sentence": true
    },
    {
        "source_sentence": "「寶積。",
        "from": "T12n0356_001:0237a27_17",
        "context_with_next_sentence": true
    },
    {
        "source_sentence": "」文殊復問：",
        "from": "T12n0356_001:0237a27_23",
        "context_with_next_sentence": true
    },
    {
        "source_sentence": "「何故名寶積？",
        "from": "T12n0356_001:0237a28_4",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0237a28_8",
        "context_with_next_sentence": true
    },
    {
        "source_sentence": "「譬如摩尼珠，本自淨好，復以水洗，置其平地，轉更明徹，無不見者。",
        "from": "T12n0356_001:0237a29_17",
        "context_with_next_sentence": true
    },
    {
        "source_sentence": "屬所入三昧，見東方無央數阿僧祇剎土及佛，以復悉不現，住是三昧中，無不見諸法本際。",
        "from": "T12n0356_001:0237b02_18",
        "context_with_next_sentence": true
    },
    {
        "source_sentence": "其有信者，以為得印，所語如言。",
        "from": "T12n0356_001:0237b03_13",
        "context_with_next_sentence": true
    },
    {
        "source_sentence": "摩尼寶舍有四角，從一角視悉見諸角，無所缺減，是故見諸本際。",
        "from": "T12n0356_001:0237b05_4",
        "context_with_next_sentence": true
    },
    {
        "source_sentence": "」佛問文殊：",
        "from": "T12n0356_001:0237b05_10",
        "context_with_next_sentence": true
    },
    {
        "source_sentence": "「知本際不？",
        "from": "T12n0356_001:0237b05_16",
        "context_with_next_sentence": true
    },
    {
        "source_sentence": "」則言：",
        "from": "T12n0356_001:0237b05_20",
        "context_with_next_sentence": true
    },
    {
        "source_sentence": "「知。",
        "from": "T12n0356_001:0237b05_23",
        "context_with_next_sentence": true
    },
    {
        "source_sentence": "」「何所是？",
        "from": "T12n0356_001:0237b06_1",
        "context_with_next_sentence": true
    },
    {
        "source_sentence": "」報言：",
        "from": "T12n0356_001:0237b06_5",
        "context_with_next_sentence": true
    },
    {
        "source_sentence": "「我所處是為本際，諸所欲人異際，在是際者，亦不在法，亦不在善惡，諸法亦如是。",
        "from": "T12n0356_001:0237b07_20",
        "context_with_next_sentence": true
    },
    {
        "source_sentence": "其知是者，審以知之。",
        "from": "T12n0356_001:0237b08_9",
        "context_with_next_sentence": true
    },
    {
        "source_sentence": "凡之知者，以無所知，從本傳習，莫有作者，是故無有底。",
        "from": "T12n0356_001:0237b09_14",
        "context_with_next_sentence": true
    },
    {
        "source_sentence": "」佛問文殊：",
        "from": "T12n0356_001:0237b09_20",
        "context_with_next_sentence": true
    },
    {
        "source_sentence": "「何謂是慧？",
        "from": "T12n0356_001:0237b10_3",
        "context_with_next_sentence": true
    },
    {
        "source_sentence": "」「審是慧者，是故慧。",
        "from": "T12n0356_001:0237b10_14",
        "context_with_next_sentence": true
    },
    {
        "source_sentence": "」復問：",
        "from": "T12n0356_001:0237b10_18",
        "context_with_next_sentence": true
    },
    {
        "source_sentence": "「何所道念名曰道。",
        "from": "T12n0356_001:0237b11_2",
        "context_with_next_sentence": true
    },
    {
        "source_sentence": "」報言：",
        "from": "T12n0356_001:0237b11_6",
        "context_with_next_sentence": true
    },
    {
        "source_sentence": "「所念道無念，是故道。",
        "from": "T12n0356_001:0237b11_17",
        "context_with_next_sentence": true
    },
    {
        "source_sentence": "」佛語文殊：",
        "from": "T12n0356_001:0237b11_23",
        "context_with_next_sentence": true
    },
    {
        "source_sentence": "「以有念言無念，當以何法教新學若男子女人？",
        "from": "T12n0356_001:0237b13_1",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237b13_6",
        "context_with_next_sentence": true
    },
    {
        "source_sentence": "「亦無所出，亦無解，婬怒癡無有極，以是法教一切，以故無有根，是故不可出、不可解。",
        "from": "T12n0356_001:0237b15_3",
        "context_with_next_sentence": true
    },
    {
        "source_sentence": "其言我能壞本際，以不能；",
        "from": "T12n0356_001:0237b15_15",
        "context_with_next_sentence": true
    },
    {
        "source_sentence": "其言我能斷生，是亦不能。",
        "from": "T12n0356_001:0237b16_7",
        "context_with_next_sentence": true
    },
    {
        "source_sentence": "不捨俗事，不念近道，作是者，乃可教於凡人。",
        "from": "T12n0356_001:0237b17_6",
        "context_with_next_sentence": true
    },
    {
        "source_sentence": "」文殊問佛：",
        "from": "T12n0356_001:0237b17_12",
        "context_with_next_sentence": true
    },
    {
        "source_sentence": "「持何法教學？",
        "from": "T12n0356_001:0237b17_19",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0237b17_23",
        "context_with_next_sentence": true
    },
    {
        "source_sentence": "「我所教，不壞色痛痒思想死生識，無所壞；",
        "from": "T12n0356_001:0237b18_19",
        "context_with_next_sentence": true
    },
    {
        "source_sentence": "亦不教壞婬怒癡，令得不可計數法。",
        "from": "T12n0356_001:0237b19_15",
        "context_with_next_sentence": true
    },
    {
        "source_sentence": "以是法教作佛道者，我用是故自致得佛。",
        "from": "T12n0356_001:0237b20_14",
        "context_with_next_sentence": true
    },
    {
        "source_sentence": "」佛語文殊：",
        "from": "T12n0356_001:0237b20_20",
        "context_with_next_sentence": true
    },
    {
        "source_sentence": "「無所壞法故致佛，無所得法能成佛，佛者則法身，諸種力、無所畏，悉法身之所入。",
        "from": "T12n0356_001:0237b22_17",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237b23_2",
        "context_with_next_sentence": true
    },
    {
        "source_sentence": "莫能分一身者而為法身，法身無有數。",
        "from": "T12n0356_001:0237b24_1",
        "context_with_next_sentence": true
    },
    {
        "source_sentence": "何以故？",
        "from": "T12n0356_001:0237b24_5",
        "context_with_next_sentence": true
    },
    {
        "source_sentence": "不言是凡人、是不凡人，法身等無差特，無所散身是為法身。",
        "from": "T12n0356_001:0237b25_11",
        "context_with_next_sentence": true
    },
    {
        "source_sentence": "譬如四瀆悉歸於海，合為一味，若干名法為一法身，諸所有種各各有名，合會聚之名曰穀。",
        "from": "T12n0356_001:0237b27_12",
        "context_with_next_sentence": true
    },
    {
        "source_sentence": "若俗事道事，悉合為一法身。",
        "from": "T12n0356_001:0237b28_5",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237b28_10",
        "context_with_next_sentence": true
    },
    {
        "source_sentence": "不可指示是為俗事，道事亦不可說，是俗事身是為法身，亦不可見視，如我所說法身。",
        "from": "T12n0356_001:0237c01_9",
        "context_with_next_sentence": true
    },
    {
        "source_sentence": "其有信二知者，所作眾惡悉以除盡。",
        "from": "T12n0356_001:0237c02_5",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c02_10",
        "context_with_next_sentence": true
    },
    {
        "source_sentence": "「於法身，亦不見生天上，亦不見在人間，亦不見在三道，亦不在泥洹。",
        "from": "T12n0356_001:0237c03_19",
        "context_with_next_sentence": true
    },
    {
        "source_sentence": "」佛語文殊：",
        "from": "T12n0356_001:0237c04_4",
        "context_with_next_sentence": true
    },
    {
        "source_sentence": "「今若所說乃爾。",
        "from": "T12n0356_001:0237c04_12",
        "context_with_next_sentence": true
    },
    {
        "source_sentence": "若有人問汝者，佛現說有五道。",
        "from": "T12n0356_001:0237c05_5",
        "context_with_next_sentence": true
    },
    {
        "source_sentence": "當何以解之？",
        "from": "T12n0356_001:0237c05_11",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c05_16",
        "context_with_next_sentence": true
    },
    {
        "source_sentence": "「譬若如人臥中，見入泥犁，若作禽獸、薜荔，上在天上、若在人中，覺則無所見。",
        "from": "T12n0356_001:0237c07_9",
        "context_with_next_sentence": true
    },
    {
        "source_sentence": "其法身無所著。",
        "from": "T12n0356_001:0237c07_16",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237c08_2",
        "context_with_next_sentence": true
    },
    {
        "source_sentence": "但有數故。",
        "from": "T12n0356_001:0237c08_7",
        "context_with_next_sentence": true
    },
    {
        "source_sentence": "數者墮俗，若羅漢、辟支佛，上至佛，俱等一法身。",
        "from": "T12n0356_001:0237c09_9",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237c09_14",
        "context_with_next_sentence": true
    },
    {
        "source_sentence": "不可分別故。",
        "from": "T12n0356_001:0237c09_20",
        "context_with_next_sentence": true
    },
    {
        "source_sentence": "譬如若干種寶可別知，法身而不別。",
        "from": "T12n0356_001:0237c10_15",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237c11_1",
        "context_with_next_sentence": true
    },
    {
        "source_sentence": "不可別故，無生無死故。",
        "from": "T12n0356_001:0237c11_12",
        "context_with_next_sentence": true
    },
    {
        "source_sentence": "法身無所生、無所滅。",
        "from": "T12n0356_001:0237c12_1",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237c12_6",
        "context_with_next_sentence": true
    },
    {
        "source_sentence": "常住故。",
        "from": "T12n0356_001:0237c12_10",
        "context_with_next_sentence": true
    },
    {
        "source_sentence": "亦無有垢，亦無有淨。",
        "from": "T12n0356_001:0237c12_20",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0237c13_4",
        "context_with_next_sentence": true
    },
    {
        "source_sentence": "無有過者，亦無脫亦無所脫。",
        "from": "T12n0356_001:0237c13_17",
        "context_with_next_sentence": true
    },
    {
        "source_sentence": "」佛者無所不知，復問文殊：",
        "from": "T12n0356_001:0237c14_10",
        "context_with_next_sentence": true
    },
    {
        "source_sentence": "「知法身不？",
        "from": "T12n0356_001:0237c14_16",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c14_21",
        "context_with_next_sentence": true
    },
    {
        "source_sentence": "「若得者可知。",
        "from": "T12n0356_001:0237c15_4",
        "context_with_next_sentence": true
    },
    {
        "source_sentence": "」佛問文殊：",
        "from": "T12n0356_001:0237c15_10",
        "context_with_next_sentence": true
    },
    {
        "source_sentence": "「乃知世間所在處不？",
        "from": "T12n0356_001:0237c15_20",
        "context_with_next_sentence": true
    },
    {
        "source_sentence": "」則言：",
        "from": "T12n0356_001:0237c16_1",
        "context_with_next_sentence": true
    },
    {
        "source_sentence": "「知。",
        "from": "T12n0356_001:0237c16_4",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0237c16_8",
        "context_with_next_sentence": true
    },
    {
        "source_sentence": "「何所是？",
        "from": "T12n0356_001:0237c16_13",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c16_18",
        "context_with_next_sentence": true
    },
    {
        "source_sentence": "「其化人處世，在是世間者，但有名求如毛際，而無為我說者，其世亦不離法身。",
        "from": "T12n0356_001:0237c18_6",
        "context_with_next_sentence": true
    },
    {
        "source_sentence": "」佛復問：",
        "from": "T12n0356_001:0237c18_11",
        "context_with_next_sentence": true
    },
    {
        "source_sentence": "「世所在何所？",
        "from": "T12n0356_001:0237c18_18",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c18_23",
        "context_with_next_sentence": true
    },
    {
        "source_sentence": "「譬如雲所在無所在，亦不羸亦不強，是則世世之相。",
        "from": "T12n0356_001:0237c20_3",
        "context_with_next_sentence": true
    },
    {
        "source_sentence": "」佛問文殊：",
        "from": "T12n0356_001:0237c20_9",
        "context_with_next_sentence": true
    },
    {
        "source_sentence": "「汝謂我滅不？",
        "from": "T12n0356_001:0237c20_16",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c20_21",
        "context_with_next_sentence": true
    },
    {
        "source_sentence": "「不。",
        "from": "T12n0356_001:0237c20_24",
        "context_with_next_sentence": true
    },
    {
        "source_sentence": "何以故？",
        "from": "T12n0356_001:0237c21_2",
        "context_with_next_sentence": true
    },
    {
        "source_sentence": "法身無有生，若有生乃有滅。",
        "from": "T12n0356_001:0237c21_15",
        "context_with_next_sentence": true
    },
    {
        "source_sentence": "法身者不生故，知佛而不滅。",
        "from": "T12n0356_001:0237c22_8",
        "context_with_next_sentence": true
    },
    {
        "source_sentence": "」佛問文殊：",
        "from": "T12n0356_001:0237c22_14",
        "context_with_next_sentence": true
    },
    {
        "source_sentence": "「若聞已過去恒邊沙佛悉般泥洹，汝信不？",
        "from": "T12n0356_001:0237c23_11",
        "context_with_next_sentence": true
    },
    {
        "source_sentence": "」則言：",
        "from": "T12n0356_001:0237c23_15",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0237c23_18",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0237c23_22",
        "context_with_next_sentence": true
    },
    {
        "source_sentence": "「云何信？",
        "from": "T12n0356_001:0237c24_1",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c24_6",
        "context_with_next_sentence": true
    },
    {
        "source_sentence": "「其佛者悉佛所化，化般泥洹故，而信之。",
        "from": "T12n0356_001:0237c25_2",
        "context_with_next_sentence": true
    },
    {
        "source_sentence": "」佛問文殊：",
        "from": "T12n0356_001:0237c25_8",
        "context_with_next_sentence": true
    },
    {
        "source_sentence": "「汝見人臨死時，知所趣向？",
        "from": "T12n0356_001:0237c25_21",
        "context_with_next_sentence": true
    },
    {
        "source_sentence": "」則答言：",
        "from": "T12n0356_001:0237c26_3",
        "context_with_next_sentence": true
    },
    {
        "source_sentence": "「而人不可知，何況所趣向。",
        "from": "T12n0356_001:0237c26_16",
        "context_with_next_sentence": true
    },
    {
        "source_sentence": "」佛語文殊：",
        "from": "T12n0356_001:0237c27_1",
        "context_with_next_sentence": true
    },
    {
        "source_sentence": "「乃可聚會說法。",
        "from": "T12n0356_001:0237c27_9",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0237c27_14",
        "context_with_next_sentence": true
    },
    {
        "source_sentence": "「誰欲聽？",
        "from": "T12n0356_001:0237c27_19",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0237c27_23",
        "context_with_next_sentence": true
    },
    {
        "source_sentence": "「欲聽聚會者。",
        "from": "T12n0356_001:0237c28_4",
        "context_with_next_sentence": true
    },
    {
        "source_sentence": "」文殊白佛：",
        "from": "T12n0356_001:0237c28_10",
        "context_with_next_sentence": true
    },
    {
        "source_sentence": "「當因何法有所說？",
        "from": "T12n0356_001:0237c28_19",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0237c28_23",
        "context_with_next_sentence": true
    },
    {
        "source_sentence": "「說法身。",
        "from": "T12n0356_001:0237c29_4",
        "context_with_next_sentence": true
    },
    {
        "source_sentence": "」則言：",
        "from": "T12n0356_001:0237c29_8",
        "context_with_next_sentence": true
    },
    {
        "source_sentence": "「不見法身，當何以說之？",
        "from": "T12n0356_001:0237c29_20",
        "context_with_next_sentence": true
    },
    {
        "source_sentence": "」佛語文殊：",
        "from": "T12n0356_001:0238a01_1",
        "context_with_next_sentence": true
    },
    {
        "source_sentence": "「若所說法身不可見，其在會中未曉者，聞其所言其心恐懼。",
        "from": "T12n0356_001:0238a02_7",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238a02_12",
        "context_with_next_sentence": true
    },
    {
        "source_sentence": "「若恐懼其本際已恐懼。",
        "from": "T12n0356_001:0238a03_2",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0238a03_6",
        "context_with_next_sentence": true
    },
    {
        "source_sentence": "「本際無恐懼，未曉者亦不恐懼。",
        "from": "T12n0356_001:0238a03_21",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238a04_2",
        "context_with_next_sentence": true
    },
    {
        "source_sentence": "「諸法無有恐懼者，若金剛。",
        "from": "T12n0356_001:0238a04_15",
        "context_with_next_sentence": true
    },
    {
        "source_sentence": "」佛問：",
        "from": "T12n0356_001:0238a04_19",
        "context_with_next_sentence": true
    },
    {
        "source_sentence": "「何謂金剛？",
        "from": "T12n0356_001:0238a05_1",
        "context_with_next_sentence": true
    },
    {
        "source_sentence": "」答言：",
        "from": "T12n0356_001:0238a05_5",
        "context_with_next_sentence": true
    },
    {
        "source_sentence": "「無能截斷者，以故名曰金剛。",
        "from": "T12n0356_001:0238a05_19",
        "context_with_next_sentence": true
    },
    {
        "source_sentence": "佛不可議，諸法亦不可議，以是為金剛。",
        "from": "T12n0356_001:0238a06_14",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0238a06_18",
        "context_with_next_sentence": true
    },
    {
        "source_sentence": "「何所為金剛者？",
        "from": "T12n0356_001:0238a07_3",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238a07_8",
        "context_with_next_sentence": true
    },
    {
        "source_sentence": "「勝諸法故，佛者法法之審故，是為金剛。",
        "from": "T12n0356_001:0238a08_4",
        "context_with_next_sentence": true
    },
    {
        "source_sentence": "」「佛以何因為金剛？",
        "from": "T12n0356_001:0238a08_14",
        "context_with_next_sentence": true
    },
    {
        "source_sentence": "」則答言：",
        "from": "T12n0356_001:0238a08_19",
        "context_with_next_sentence": true
    },
    {
        "source_sentence": "「所有無所有，一一求之無所有，故曰空。",
        "from": "T12n0356_001:0238a09_14",
        "context_with_next_sentence": true
    },
    {
        "source_sentence": "空者是佛，以是為金剛。",
        "from": "T12n0356_001:0238a10_4",
        "context_with_next_sentence": true
    },
    {
        "source_sentence": "一切諸法皆佛，依無所依，是故金剛。",
        "from": "T12n0356_001:0238a11_1",
        "context_with_next_sentence": true
    },
    {
        "source_sentence": "」「何緣是為金剛？",
        "from": "T12n0356_001:0238a11_10",
        "context_with_next_sentence": true
    },
    {
        "source_sentence": "」則言：",
        "from": "T12n0356_001:0238a11_14",
        "context_with_next_sentence": true
    },
    {
        "source_sentence": "「無所依者無所近，是故為金剛。",
        "from": "T12n0356_001:0238a12_4",
        "context_with_next_sentence": true
    },
    {
        "source_sentence": "」佛語文殊：",
        "from": "T12n0356_001:0238a12_10",
        "context_with_next_sentence": true
    },
    {
        "source_sentence": "「今我欲作感應，令阿難來。",
        "from": "T12n0356_001:0238a13_1",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0238a13_6",
        "context_with_next_sentence": true
    },
    {
        "source_sentence": "為一切受法故。",
        "from": "T12n0356_001:0238a13_13",
        "context_with_next_sentence": true
    },
    {
        "source_sentence": "」文殊問佛：",
        "from": "T12n0356_001:0238a13_19",
        "context_with_next_sentence": true
    },
    {
        "source_sentence": "「屬所說法，無所見無所得，阿難來者當取何法？",
        "from": "T12n0356_001:0238a14_18",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0238a15_1",
        "context_with_next_sentence": true
    },
    {
        "source_sentence": "「善哉善哉！",
        "from": "T12n0356_001:0238a15_7",
        "context_with_next_sentence": true
    },
    {
        "source_sentence": "如文殊所說。",
        "from": "T12n0356_001:0238a15_13",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0238a15_17",
        "context_with_next_sentence": true
    },
    {
        "source_sentence": "「我見東方無央數阿僧祇剎土諸佛皆悉說是。",
        "from": "T12n0356_001:0238a16_13",
        "context_with_next_sentence": true
    },
    {
        "source_sentence": "」舍利弗出其所止處，到文殊所，見而不在，便至佛所，於門外住。",
        "from": "T12n0356_001:0238a18_3",
        "context_with_next_sentence": true
    },
    {
        "source_sentence": "佛謂文殊言：",
        "from": "T12n0356_001:0238a18_9",
        "context_with_next_sentence": true
    },
    {
        "source_sentence": "「呼舍利弗入。",
        "from": "T12n0356_001:0238a18_16",
        "context_with_next_sentence": true
    },
    {
        "source_sentence": "」文殊問佛：",
        "from": "T12n0356_001:0238a18_22",
        "context_with_next_sentence": true
    },
    {
        "source_sentence": "「本際法身有中有外有內，當從何所得？",
        "from": "T12n0356_001:0238a19_17",
        "context_with_next_sentence": true
    },
    {
        "source_sentence": "」佛言：",
        "from": "T12n0356_001:0238a19_21",
        "context_with_next_sentence": true
    },
    {
        "source_sentence": "「不可得。",
        "from": "T12n0356_001:0238a20_4",
        "context_with_next_sentence": true
    },
    {
        "source_sentence": "」答言：",
        "from": "T12n0356_001:0238a20_8",
        "context_with_next_sentence": true
    },
    {
        "source_sentence": "「本際以無際。",
        "from": "T12n0356_001:0238a20_15",
        "context_with_next_sentence": true
    },
    {
        "source_sentence": "」復言：",
        "from": "T12n0356_001:0238a20_19",
        "context_with_next_sentence": true
    },
    {
        "source_sentence": "「舍利弗者亦在法身中，不而所從來，當所入。",
        "from": "T12n0356_001:0238a21_14",
        "context_with_next_sentence": true
    },
    {
        "source_sentence": "」佛語文殊：",
        "from": "T12n0356_001:0238a21_20",
        "context_with_next_sentence": true
    },
    {
        "source_sentence": "「若為苦，舍利弗為不苦。",
        "from": "T12n0356_001:0238a22_9",
        "context_with_next_sentence": true
    },
    {
        "source_sentence": "譬如諸聲聞在內與我俱語，而若在外住，不用時入，是不為煩。",
        "from": "T12n0356_001:0238a23_18",
        "context_with_next_sentence": true
    },
    {
        "source_sentence": "」答言：",
        "from": "T12n0356_001:0238a24_1",
        "context_with_next_sentence": true
    },
    {
        "source_sentence": "「雖在外住亦不苦亦不煩。",
        "from": "T12n0356_001:0238a24_13",
        "context_with_next_sentence": true
    },
    {
        "source_sentence": "」佛問：",
        "from": "T12n0356_001:0238a24_17",
        "context_with_next_sentence": true
    },
    {
        "source_sentence": "「若以何故，不苦不煩？",
        "from": "T12n0356_001:0238a25_4",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238a25_9",
        "context_with_next_sentence": true
    },
    {
        "source_sentence": "「佛為聲聞說法，我亦如是，故不苦不煩。",
        "from": "T12n0356_001:0238a26_5",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0238a26_10",
        "context_with_next_sentence": true
    },
    {
        "source_sentence": "諸佛所離法身故。",
        "from": "T12n0356_001:0238a26_18",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238a27_2",
        "context_with_next_sentence": true
    },
    {
        "source_sentence": "「譬如恒邊沙劫不見佛，亦不得入，亦不苦不煩。",
        "from": "T12n0356_001:0238a28_3",
        "context_with_next_sentence": true
    },
    {
        "source_sentence": "所以故，佛所說法亦無增無減。",
        "from": "T12n0356_001:0238a28_17",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0238a29_3",
        "context_with_next_sentence": true
    },
    {
        "source_sentence": "諸法無有主，以是故無苦無煩。",
        "from": "T12n0356_001:0238a29_17",
        "context_with_next_sentence": true
    },
    {
        "source_sentence": "諸所有名，佛因是而教人。",
        "from": "T12n0356_001:0238b01_9",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0238b01_14",
        "context_with_next_sentence": true
    },
    {
        "source_sentence": "佛以是教故。",
        "from": "T12n0356_001:0238b01_20",
        "context_with_next_sentence": true
    },
    {
        "source_sentence": "」佛遙問舍利弗：",
        "from": "T12n0356_001:0238b02_6",
        "context_with_next_sentence": true
    },
    {
        "source_sentence": "「汝悉聞文殊所語不？",
        "from": "T12n0356_001:0238b02_16",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b03_1",
        "context_with_next_sentence": true
    },
    {
        "source_sentence": "「惟，佛勿以自勞，願樂於是往聽其法。",
        "from": "T12n0356_001:0238b03_19",
        "context_with_next_sentence": true
    },
    {
        "source_sentence": "」文殊白佛：",
        "from": "T12n0356_001:0238b04_3",
        "context_with_next_sentence": true
    },
    {
        "source_sentence": "「可令舍利弗來入。",
        "from": "T12n0356_001:0238b04_12",
        "context_with_next_sentence": true
    },
    {
        "source_sentence": "」佛遙謂舍利弗前。",
        "from": "T12n0356_001:0238b04_21",
        "context_with_next_sentence": true
    },
    {
        "source_sentence": "前已，作禮就坐。",
        "from": "T12n0356_001:0238b05_7",
        "context_with_next_sentence": true
    },
    {
        "source_sentence": "文殊謂舍利弗：",
        "from": "T12n0356_001:0238b05_14",
        "context_with_next_sentence": true
    },
    {
        "source_sentence": "「於是法中何所而尊，欲入聽之？",
        "from": "T12n0356_001:0238b06_8",
        "context_with_next_sentence": true
    },
    {
        "source_sentence": "」「聞說尊法，愛樂欲聞，故入欲聽。",
        "from": "T12n0356_001:0238b07_2",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238b07_7",
        "context_with_next_sentence": true
    },
    {
        "source_sentence": "「審如若所說，是法實尊，甚深甚深。",
        "from": "T12n0356_001:0238b08_1",
        "context_with_next_sentence": true
    },
    {
        "source_sentence": "何以故？",
        "from": "T12n0356_001:0238b08_5",
        "context_with_next_sentence": true
    },
    {
        "source_sentence": "是法無有二心故。",
        "from": "T12n0356_001:0238b08_13",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0238b08_18",
        "context_with_next_sentence": true
    },
    {
        "source_sentence": "非若所知，不在其中，諸羅漢辟支佛亦復如是，及求佛道者。",
        "from": "T12n0356_001:0238b10_4",
        "context_with_next_sentence": true
    },
    {
        "source_sentence": "何以故？",
        "from": "T12n0356_001:0238b10_8",
        "context_with_next_sentence": true
    },
    {
        "source_sentence": "不可得故，亦不從悕望得，以是故無能在其中。",
        "from": "T12n0356_001:0238b11_8",
        "context_with_next_sentence": true
    },
    {
        "source_sentence": "本清淨故，諸法亦清淨。",
        "from": "T12n0356_001:0238b12_1",
        "context_with_next_sentence": true
    },
    {
        "source_sentence": "」舍利弗問文殊：",
        "from": "T12n0356_001:0238b12_9",
        "context_with_next_sentence": true
    },
    {
        "source_sentence": "「所以羅漢不在其中？",
        "from": "T12n0356_001:0238b12_19",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238b13_1",
        "context_with_next_sentence": true
    },
    {
        "source_sentence": "「婬怒盡是為羅漢，無所住、無所成，當在何所中？",
        "from": "T12n0356_001:0238b14_2",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b14_8",
        "context_with_next_sentence": true
    },
    {
        "source_sentence": "「故到人處不見，以是故來至聞，但欲聞深法故。",
        "from": "T12n0356_001:0238b15_8",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b15_14",
        "context_with_next_sentence": true
    },
    {
        "source_sentence": "「我從佛，若從人，聞其法誠無厭極時。",
        "from": "T12n0356_001:0238b16_10",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238b16_15",
        "context_with_next_sentence": true
    },
    {
        "source_sentence": "「於法無厭極，如舍利弗所語。",
        "from": "T12n0356_001:0238b17_6",
        "context_with_next_sentence": true
    },
    {
        "source_sentence": "」文殊問：",
        "from": "T12n0356_001:0238b17_11",
        "context_with_next_sentence": true
    },
    {
        "source_sentence": "「法身能有所受法不？",
        "from": "T12n0356_001:0238b17_21",
        "context_with_next_sentence": true
    },
    {
        "source_sentence": "何故而無厭極？",
        "from": "T12n0356_001:0238b18_6",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b18_12",
        "context_with_next_sentence": true
    },
    {
        "source_sentence": "「法身無所受。",
        "from": "T12n0356_001:0238b18_19",
        "context_with_next_sentence": true
    },
    {
        "source_sentence": "」「其本際有所受不？",
        "from": "T12n0356_001:0238b19_5",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b19_11",
        "context_with_next_sentence": true
    },
    {
        "source_sentence": "「無所受。",
        "from": "T12n0356_001:0238b19_16",
        "context_with_next_sentence": true
    },
    {
        "source_sentence": "」文殊答舍利弗：",
        "from": "T12n0356_001:0238b20_1",
        "context_with_next_sentence": true
    },
    {
        "source_sentence": "「本際無所受故，而若無厭極。",
        "from": "T12n0356_001:0238b20_15",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238b20_20",
        "context_with_next_sentence": true
    },
    {
        "source_sentence": "「若本際受法，汝有厭極？",
        "from": "T12n0356_001:0238b21_8",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b21_14",
        "context_with_next_sentence": true
    },
    {
        "source_sentence": "「除佛所說，我之所說無有與等。",
        "from": "T12n0356_001:0238b22_6",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238b22_11",
        "context_with_next_sentence": true
    },
    {
        "source_sentence": "「汝能自信其法至泥洹，若自信不至泥洹。",
        "from": "T12n0356_001:0238b23_9",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b23_15",
        "context_with_next_sentence": true
    },
    {
        "source_sentence": "「從本以悉般泥洹。",
        "from": "T12n0356_001:0238b24_2",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238b24_7",
        "context_with_next_sentence": true
    },
    {
        "source_sentence": "「寧自信，常於是不動轉？",
        "from": "T12n0356_001:0238b24_19",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b25_1",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238b25_4",
        "context_with_next_sentence": true
    },
    {
        "source_sentence": "」復問：",
        "from": "T12n0356_001:0238b25_8",
        "context_with_next_sentence": true
    },
    {
        "source_sentence": "「從何所信？",
        "from": "T12n0356_001:0238b25_14",
        "context_with_next_sentence": true
    },
    {
        "source_sentence": "」則答言：",
        "from": "T12n0356_001:0238b25_19",
        "context_with_next_sentence": true
    },
    {
        "source_sentence": "「法身無所生、無所滅，故知無所動轉。",
        "from": "T12n0356_001:0238b26_9",
        "context_with_next_sentence": true
    },
    {
        "source_sentence": "」復問：",
        "from": "T12n0356_001:0238b26_13",
        "context_with_next_sentence": true
    },
    {
        "source_sentence": "「信羅漢盡無有餘、無所復知不？",
        "from": "T12n0356_001:0238b27_5",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238b27_11",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238b27_14",
        "context_with_next_sentence": true
    },
    {
        "source_sentence": "」「從何所信？",
        "from": "T12n0356_001:0238b27_21",
        "context_with_next_sentence": true
    },
    {
        "source_sentence": "」「其知以無所復有，故無所知，無所知者無所止，故曰盡。",
        "from": "T12n0356_001:0238b29_1",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238b29_6",
        "context_with_next_sentence": true
    },
    {
        "source_sentence": "「羅漢盡故如是，何以故？",
        "from": "T12n0356_001:0238b29_18",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238c01_1",
        "context_with_next_sentence": true
    },
    {
        "source_sentence": "「悉捨諸法無所得故。",
        "from": "T12n0356_001:0238c01_11",
        "context_with_next_sentence": true
    },
    {
        "source_sentence": "」文殊問：",
        "from": "T12n0356_001:0238c01_16",
        "context_with_next_sentence": true
    },
    {
        "source_sentence": "「汝信以恒邊沙佛般泥洹以不般泥洹？",
        "from": "T12n0356_001:0238c02_10",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238c02_16",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238c02_19",
        "context_with_next_sentence": true
    },
    {
        "source_sentence": "」「從何所信？",
        "from": "T12n0356_001:0238c03_2",
        "context_with_next_sentence": true
    },
    {
        "source_sentence": "」「法身不生不死故，不般泥洹。",
        "from": "T12n0356_001:0238c03_17",
        "context_with_next_sentence": true
    },
    {
        "source_sentence": "」文殊問：",
        "from": "T12n0356_001:0238c03_22",
        "context_with_next_sentence": true
    },
    {
        "source_sentence": "「信諸佛為一佛不？",
        "from": "T12n0356_001:0238c04_6",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238c04_12",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238c04_15",
        "context_with_next_sentence": true
    },
    {
        "source_sentence": "」「從何所信之？",
        "from": "T12n0356_001:0238c04_23",
        "context_with_next_sentence": true
    },
    {
        "source_sentence": "」答曰：",
        "from": "T12n0356_001:0238c05_1",
        "context_with_next_sentence": true
    },
    {
        "source_sentence": "「一法身無有二故。",
        "from": "T12n0356_001:0238c05_10",
        "context_with_next_sentence": true
    },
    {
        "source_sentence": "」文殊問：",
        "from": "T12n0356_001:0238c05_15",
        "context_with_next_sentence": true
    },
    {
        "source_sentence": "「信諸所有剎土為一剎土不？",
        "from": "T12n0356_001:0238c06_5",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238c06_11",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238c06_14",
        "context_with_next_sentence": true
    },
    {
        "source_sentence": "」「從何所信？",
        "from": "T12n0356_001:0238c06_21",
        "context_with_next_sentence": true
    },
    {
        "source_sentence": "」答言：",
        "from": "T12n0356_001:0238c06_25",
        "context_with_next_sentence": true
    },
    {
        "source_sentence": "「所有盡故。",
        "from": "T12n0356_001:0238c07_3",
        "context_with_next_sentence": true
    },
    {
        "source_sentence": "」文殊復問：",
        "from": "T12n0356_001:0238c07_9",
        "context_with_next_sentence": true
    },
    {
        "source_sentence": "「能信一切法，無所識、無所脫、無所念、無有證？",
        "from": "T12n0356_001:0238c08_9",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238c08_15",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238c08_18",
        "context_with_next_sentence": true
    },
    {
        "source_sentence": "」「從何所信？",
        "from": "T12n0356_001:0238c08_25",
        "context_with_next_sentence": true
    },
    {
        "source_sentence": "」「無自然而知自然者，故無所識、無所脫、無所念、無有證，亦不生不滅，亦不見亦不有見，本際無處，所以故信。",
        "from": "T12n0356_001:0238c11_8",
        "context_with_next_sentence": true
    },
    {
        "source_sentence": "」文殊復問：",
        "from": "T12n0356_001:0238c11_14",
        "context_with_next_sentence": true
    },
    {
        "source_sentence": "「信法身住，無所生、無所滅、無所止？",
        "from": "T12n0356_001:0238c12_9",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238c12_15",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238c12_18",
        "context_with_next_sentence": true
    },
    {
        "source_sentence": "」「從何所信之？",
        "from": "T12n0356_001:0238c12_26",
        "context_with_next_sentence": true
    },
    {
        "source_sentence": "」「亦不是法，有所生、有所滅、有所止，以故信。",
        "from": "T12n0356_001:0238c13_21",
        "context_with_next_sentence": true
    },
    {
        "source_sentence": "」文殊問：",
        "from": "T12n0356_001:0238c14_2",
        "context_with_next_sentence": true
    },
    {
        "source_sentence": "「能信不可計法身所從出，能知處不？",
        "from": "T12n0356_001:0238c14_19",
        "context_with_next_sentence": true
    },
    {
        "source_sentence": "」舍利弗言：",
        "from": "T12n0356_001:0238c15_3",
        "context_with_next_sentence": true
    },
    {
        "source_sentence": "「信。",
        "from": "T12n0356_001:0238c15_6",
        "context_with_next_sentence": true
    },
    {
        "source_sentence": "」「從何所信？",
        "from": "T12n0356_001:0238c15_13",
        "context_with_next_sentence": true
    },
    {
        "source_sentence": "」答言：",
        "from": "T12n0356_001:0238c15_17",
        "context_with_next_sentence": true
    },
    {
        "source_sentence": "「法身者亦無婬怒癡故，信之而無處。",
        "from": "T12n0356_001:0238c16_8",
        "context_with_next_sentence": true
    },
    {
        "source_sentence": "」復問舍利弗：",
        "from": "T12n0356_001:0238c16_15",
        "context_with_next_sentence": true
    },
    {
        "source_sentence": "「乃信諸法依、佛依、無所依等不？",
        "from": "T12n0356_001:0238c17_8",
        "context_with_next_sentence": true
    },
    {
        "source_sentence": "」答言：",
        "from": "T12n0356_001:0238c17_12",
        "context_with_next_sentence": true
    },
    {
        "source_sentence": "「信之。",
        "from": "T12n0356_001:0238c17_16",
        "context_with_next_sentence": true
    },
    {
        "source_sentence": "」「從何所信？",
        "from": "T12n0356_001:0238c17_23",
        "context_with_next_sentence": true
    },
    {
        "source_sentence": "」答言：",
        "from": "T12n0356_001:0238c17_27",
        "context_with_next_sentence": true
    },
    {
        "source_sentence": "「無所止。",
        "from": "T12n0356_001:0238c18_4",
        "context_with_next_sentence": true
    },
    {
        "source_sentence": "無所止者，謂不可見之所依。",
        "from": "T12n0356_001:0238c18_17",
        "context_with_next_sentence": true
    },
    {
        "source_sentence": "」文殊言：",
        "from": "T12n0356_001:0238c18_22",
        "context_with_next_sentence": true
    },
    {
        "source_sentence": "「善哉善哉！",
        "from": "T12n0356_001:0238c19_5",
        "context_with_next_sentence": true
    },
    {
        "source_sentence": "舍利弗！",
        "from": "T12n0356_001:0238c19_9",
        "context_with_next_sentence": true
    },
    {
        "source_sentence": "如若之境界，我悉問之，若皆答其所知。",
        "from": "T12n0356_001:0238c20_5",
        "context_with_next_sentence": true
    },
    {
        "source_sentence": "」舍利弗語文殊：",
        "from": "T12n0356_001:0238c20_13",
        "context_with_next_sentence": true
    },
    {
        "source_sentence": "「今我所聞者，以念不復忘。",
        "from": "T12n0356_001:0238c21_4",
        "context_with_next_sentence": true
    },
    {
        "source_sentence": "」佛謂舍利弗：",
        "from": "T12n0356_001:0238c21_11",
        "context_with_next_sentence": true
    },
    {
        "source_sentence": "「若有男子女人聞是法，持諷誦讀，為一切人廣說，為解其義，疾得所欲。",
        "from": "T12n0356_001:0238c23_2",
        "context_with_next_sentence": true
    },
    {
        "source_sentence": "」文殊語舍利弗：",
        "from": "T12n0356_001:0238c23_10",
        "context_with_next_sentence": true
    },
    {
        "source_sentence": "「今佛所說無有異。",
        "from": "T12n0356_001:0238c23_19",
        "context_with_next_sentence": true
    },
    {
        "source_sentence": "」舍利弗白佛：",
        "from": "T12n0356_001:0238c24_3",
        "context_with_next_sentence": true
    },
    {
        "source_sentence": "「以供養前佛者，所以彼者來悉得是印。",
        "from": "T12n0356_001:0238c25_1",
        "context_with_next_sentence": true
    },
    {
        "source_sentence": "是法名曰何等？",
        "from": "T12n0356_001:0238c25_8",
        "context_with_next_sentence": true
    },
    {
        "source_sentence": "當云何行？",
        "from": "T12n0356_001:0238c25_13",
        "context_with_next_sentence": true
    },
    {
        "source_sentence": "」「名曰『問法身』、『寶積』、『持本際』、『持無所處』，所持持一切諸法，無所罣礙。",
        "from": "T12n0356_001:0238c27_3",
        "context_with_next_sentence": true
    },
    {
        "source_sentence": "其從若聞是者，便因是法悉逮得，其聞者復教詔餘人，展轉相開導。",
        "from": "T12n0356_001:0238c28_14",
        "context_with_next_sentence": true
    },
    {
        "source_sentence": "所以者何？",
        "from": "T12n0356_001:0238c28_19",
        "context_with_next_sentence": true
    },
    {
        "source_sentence": "文少而解多。",
        "from": "T12n0356_001:0238c29_5",
        "context_with_next_sentence": true
    },
    {
        "source_sentence": "」佛說是經，舍利弗、羅漢，文殊師利、菩薩，諸天人、世間人民、龍、鬼神，一切歡喜，作禮而去。",
        "from": "T12n0356_001:0239a02_6",
        "context_with_next_sentence": true
    },
    {
        "source_sentence": "佛說寶積三昧文殊問法身經",
        "from": "T12n0356_001:0239a03_100",
        "context_with_next_sentence": false
    }
]