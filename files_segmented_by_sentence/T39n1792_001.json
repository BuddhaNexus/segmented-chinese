[
    {
        "source_sentence": "佛說盂蘭盆經疏上",
        "from": "T39n1792_001:0505a03_0",
        "context_with_next_sentence": true
    },
    {
        "source_sentence": "充國沙門宗密述",
        "from": "T39n1792_001:0505a05_0",
        "context_with_next_sentence": true
    },
    {
        "source_sentence": "始於混沌、塞乎天地，通人神、貫貴賤，儒釋皆",
        "from": "T39n1792_001:0505a06_0",
        "context_with_next_sentence": true
    },
    {
        "source_sentence": "宗之，其唯孝道矣。",
        "from": "T39n1792_001:0505a07_8",
        "context_with_next_sentence": true
    },
    {
        "source_sentence": "應孝子之懇誠、救二親之苦厄，酬昊天恩德，其唯盂蘭盆之教焉。",
        "from": "T39n1792_001:0505a08_17",
        "context_with_next_sentence": true
    },
    {
        "source_sentence": "宗密罪釁，早年喪親，每履雪霜之悲、永懷風樹之恨。",
        "from": "T39n1792_001:0505a10_2",
        "context_with_next_sentence": true
    },
    {
        "source_sentence": "竊以終身墳壟、卒世蒸嘗，雖展孝思、不資神道，遂搜索聖賢之教、虔求追薦之方，得此法門，實是妙行。",
        "from": "T39n1792_001:0505a12_8",
        "context_with_next_sentence": true
    },
    {
        "source_sentence": "年年僧自恣日，四事供養三尊，宗密依之修崇已歷多載，兼講其誥。",
        "from": "T39n1792_001:0505a13_18",
        "context_with_next_sentence": true
    },
    {
        "source_sentence": "用是未聞，今因歸鄉依日開設，道俗耆艾、悲喜遵行，異口同音請製新疏。",
        "from": "T39n1792_001:0505a15_11",
        "context_with_next_sentence": true
    },
    {
        "source_sentence": "心在松柏，豈慢鄉閭？",
        "from": "T39n1792_001:0505a16_1",
        "context_with_next_sentence": true
    },
    {
        "source_sentence": "式允來情，發揮要道。",
        "from": "T39n1792_001:0505a16_11",
        "context_with_next_sentence": true
    },
    {
        "source_sentence": "稽首三界主，大孝釋迦尊。",
        "from": "T39n1792_001:0505a17_11",
        "context_with_next_sentence": true
    },
    {
        "source_sentence": "累劫報親恩，積因成正覺。",
        "from": "T39n1792_001:0505a18_3",
        "context_with_next_sentence": true
    },
    {
        "source_sentence": "將永錫眾類，應請演斯經。",
        "from": "T39n1792_001:0505a18_15",
        "context_with_next_sentence": true
    },
    {
        "source_sentence": "欲使背恩人，咸能酬罔極。",
        "from": "T39n1792_001:0505a19_7",
        "context_with_next_sentence": true
    },
    {
        "source_sentence": "我今所讚述，願眾聖冥加。",
        "from": "T39n1792_001:0505a19_19",
        "context_with_next_sentence": true
    },
    {
        "source_sentence": "自他存歿親，離苦常安樂。",
        "from": "T39n1792_001:0505a20_10",
        "context_with_next_sentence": true
    },
    {
        "source_sentence": "將解此經，先開四段：",
        "from": "T39n1792_001:0505a21_9",
        "context_with_next_sentence": true
    },
    {
        "source_sentence": "一教起所因、二藏乘所攝、三辨定宗旨、四正解經文。",
        "from": "T39n1792_001:0505a22_13",
        "context_with_next_sentence": true
    },
    {
        "source_sentence": "初中復四：",
        "from": "T39n1792_001:0505a22_18",
        "context_with_next_sentence": true
    },
    {
        "source_sentence": "一酬宿因故、二酬今請故、三彰孝道故、四示勝田故。",
        "from": "T39n1792_001:0505a24_2",
        "context_with_next_sentence": true
    },
    {
        "source_sentence": "初、教起所因四：",
        "from": "T39n1792_001:0505a24_10",
        "context_with_next_sentence": true
    },
    {
        "source_sentence": "初、酬宿因者，悉達太子不紹王位，捨親去國，本為修行得道報父母恩。",
        "from": "T39n1792_001:0505a26_3",
        "context_with_next_sentence": true
    },
    {
        "source_sentence": "然菩薩用心不務專己，故開盂蘭法會，以福自他二親。",
        "from": "T39n1792_001:0505a27_9",
        "context_with_next_sentence": true
    },
    {
        "source_sentence": "此經所興，本意如此。",
        "from": "T39n1792_001:0505a27_19",
        "context_with_next_sentence": true
    },
    {
        "source_sentence": "二、酬今請者，謂大目犍連因心之孝，欲度父母，報乳哺之恩故。",
        "from": "T39n1792_001:0505a29_8",
        "context_with_next_sentence": true
    },
    {
        "source_sentence": "出家修行，神通第一，觀見亡母墮餓鬼中。",
        "from": "T39n1792_001:0505b01_7",
        "context_with_next_sentence": true
    },
    {
        "source_sentence": "自救不能，白佛求法。",
        "from": "T39n1792_001:0505b01_17",
        "context_with_next_sentence": true
    },
    {
        "source_sentence": "佛示盆供，救母倒懸。",
        "from": "T39n1792_001:0505b02_8",
        "context_with_next_sentence": true
    },
    {
        "source_sentence": "繇愛其親，施及一切故。",
        "from": "T39n1792_001:0505b02_19",
        "context_with_next_sentence": true
    },
    {
        "source_sentence": "為道俗弟子，請佛留此法門，酬目連所請，即是說經之繇致也。",
        "from": "T39n1792_001:0505b04_8",
        "context_with_next_sentence": true
    },
    {
        "source_sentence": "三、彰孝道者，復有其二：",
        "from": "T39n1792_001:0505b05_1",
        "context_with_next_sentence": true
    },
    {
        "source_sentence": "一通明孝為二教之宗本、二別明二教行孝之同異。",
        "from": "T39n1792_001:0505b06_4",
        "context_with_next_sentence": true
    },
    {
        "source_sentence": "初通明中，且明儒教以孝為本者，謂始自天子至於士人，家國相傳皆立宗廟。",
        "from": "T39n1792_001:0505b08_2",
        "context_with_next_sentence": true
    },
    {
        "source_sentence": "雖五孝之用則別而不行之，源不殊故。",
        "from": "T39n1792_001:0505b09_1",
        "context_with_next_sentence": true
    },
    {
        "source_sentence": "開宗明義，章中標為至德要道，道德以之為體、教法繇是而生。",
        "from": "T39n1792_001:0505b10_9",
        "context_with_next_sentence": true
    },
    {
        "source_sentence": "何有君子而不務本？",
        "from": "T39n1792_001:0505b10_18",
        "context_with_next_sentence": true
    },
    {
        "source_sentence": "既為天經地義，須令企及俯從。",
        "from": "T39n1792_001:0505b11_12",
        "context_with_next_sentence": true
    },
    {
        "source_sentence": "雖論禮壞樂崩，終訶衣錦食稻。",
        "from": "T39n1792_001:0505b12_6",
        "context_with_next_sentence": true
    },
    {
        "source_sentence": "甚哉！",
        "from": "T39n1792_001:0505b12_9",
        "context_with_next_sentence": true
    },
    {
        "source_sentence": "孝之大也。",
        "from": "T39n1792_001:0505b12_14",
        "context_with_next_sentence": true
    },
    {
        "source_sentence": "聖人之德，又何以加於孝乎？",
        "from": "T39n1792_001:0505b13_7",
        "context_with_next_sentence": true
    },
    {
        "source_sentence": "次釋教以孝為本者，然一切佛皆有真化二身。",
        "from": "T39n1792_001:0505b14_8",
        "context_with_next_sentence": true
    },
    {
        "source_sentence": "釋迦化身，說隨機權教；",
        "from": "T39n1792_001:0505b14_19",
        "context_with_next_sentence": true
    },
    {
        "source_sentence": "舍那真身，說究竟實教。",
        "from": "T39n1792_001:0505b15_10",
        "context_with_next_sentence": true
    },
    {
        "source_sentence": "教者，經律也。",
        "from": "T39n1792_001:0505b15_17",
        "context_with_next_sentence": true
    },
    {
        "source_sentence": "經詮理智、律詮戒行，戒雖萬行，以孝為宗。",
        "from": "T39n1792_001:0505b16_16",
        "context_with_next_sentence": true
    },
    {
        "source_sentence": "故我盧舍那佛最初成正覺時，便說華嚴大經、菩薩大戒。",
        "from": "T39n1792_001:0505b18_2",
        "context_with_next_sentence": true
    },
    {
        "source_sentence": "又經標云「爾時釋迦牟尼佛，初坐菩提樹下，成無上正覺已，初結菩薩波羅提木叉，孝順父母、師僧三寶。",
        "from": "T39n1792_001:0505b20_12",
        "context_with_next_sentence": true
    },
    {
        "source_sentence": "」孝順至道之法，孝名為戒，亦名制止。",
        "from": "T39n1792_001:0505b21_9",
        "context_with_next_sentence": true
    },
    {
        "source_sentence": "《涅槃》亦云「奇哉父母，生育我等，受大苦惱。",
        "from": "T39n1792_001:0505b22_9",
        "context_with_next_sentence": true
    },
    {
        "source_sentence": "滿足十月，懷抱我身。",
        "from": "T39n1792_001:0505b22_19",
        "context_with_next_sentence": true
    },
    {
        "source_sentence": "既生之後，推乾就濕、除去不淨大小便利，乳哺長養、將護我身。",
        "from": "T39n1792_001:0505b24_7",
        "context_with_next_sentence": true
    },
    {
        "source_sentence": "以是義故，應當報恩，隨順供養。",
        "from": "T39n1792_001:0505b25_2",
        "context_with_next_sentence": true
    },
    {
        "source_sentence": "」上通明二教以孝為本竟。",
        "from": "T39n1792_001:0505b25_14",
        "context_with_next_sentence": true
    },
    {
        "source_sentence": "次別明二教行孝之同異者，於中初明其異、後顯其同。",
        "from": "T39n1792_001:0505b26_18",
        "context_with_next_sentence": true
    },
    {
        "source_sentence": "初謂生前侍養異，後謂歿後追思異。",
        "from": "T39n1792_001:0505b27_14",
        "context_with_next_sentence": true
    },
    {
        "source_sentence": "侍養異者，儒宗則慎護髮膚、揚名後代，故樂春不出，曾子開衾。",
        "from": "T39n1792_001:0505b29_3",
        "context_with_next_sentence": true
    },
    {
        "source_sentence": "釋教則祝髮壞衣、法資現世，故優陀通信，淨藏回邪。",
        "from": "T39n1792_001:0505c01_7",
        "context_with_next_sentence": true
    },
    {
        "source_sentence": "是謂為善不同，同歸乎孝。",
        "from": "T39n1792_001:0505c01_19",
        "context_with_next_sentence": true
    },
    {
        "source_sentence": "歿後異者，復有三異：",
        "from": "T39n1792_001:0505c02_9",
        "context_with_next_sentence": true
    },
    {
        "source_sentence": "一、居喪異。",
        "from": "T39n1792_001:0505c02_15",
        "context_with_next_sentence": true
    },
    {
        "source_sentence": "儒則棺槨宅兆安墓留形，釋則念誦追齋薦其去識。",
        "from": "T39n1792_001:0505c03_17",
        "context_with_next_sentence": true
    },
    {
        "source_sentence": "二、齋忌異。",
        "from": "T39n1792_001:0505c04_3",
        "context_with_next_sentence": true
    },
    {
        "source_sentence": "儒則內齋外定想其聲容，釋則設供講經資其業報。",
        "from": "T39n1792_001:0505c05_6",
        "context_with_next_sentence": true
    },
    {
        "source_sentence": "三、終身異。",
        "from": "T39n1792_001:0505c05_12",
        "context_with_next_sentence": true
    },
    {
        "source_sentence": "儒則四時殺命，春夏秋冬；",
        "from": "T39n1792_001:0505c06_3",
        "context_with_next_sentence": true
    },
    {
        "source_sentence": "釋則三節放生，施戒盆會。",
        "from": "T39n1792_001:0505c06_15",
        "context_with_next_sentence": true
    },
    {
        "source_sentence": "良繇真宗未至周孔，且使繫心今知禮有所歸，不應猶執權教。",
        "from": "T39n1792_001:0505c08_4",
        "context_with_next_sentence": true
    },
    {
        "source_sentence": "且福之大者莫大於施生，是釋梵之本因、類天地之大德。",
        "from": "T39n1792_001:0505c09_10",
        "context_with_next_sentence": true
    },
    {
        "source_sentence": "今殺彼祭此，豈近仁心？",
        "from": "T39n1792_001:0505c10_2",
        "context_with_next_sentence": true
    },
    {
        "source_sentence": "是若可忍，孰不可忍？",
        "from": "T39n1792_001:0505c10_12",
        "context_with_next_sentence": true
    },
    {
        "source_sentence": "雖云祈福，實是立讎，自徇虛名，殃於神道。",
        "from": "T39n1792_001:0505c11_11",
        "context_with_next_sentence": true
    },
    {
        "source_sentence": "問：",
        "from": "T39n1792_001:0505c11_13",
        "context_with_next_sentence": true
    },
    {
        "source_sentence": "父母生於餘趣，則可改祭為齋。",
        "from": "T39n1792_001:0505c12_5",
        "context_with_next_sentence": true
    },
    {
        "source_sentence": "如墮鬼中，寧無饗祀？",
        "from": "T39n1792_001:0505c12_15",
        "context_with_next_sentence": true
    },
    {
        "source_sentence": "答黍稷非馨，蘋蘩可薦。",
        "from": "T39n1792_001:0505c13_6",
        "context_with_next_sentence": true
    },
    {
        "source_sentence": "應知禴祭勝於殺牛，況鬼神等差豈皆受饗？",
        "from": "T39n1792_001:0505c14_6",
        "context_with_next_sentence": true
    },
    {
        "source_sentence": "上明異竟。",
        "from": "T39n1792_001:0505c14_11",
        "context_with_next_sentence": true
    },
    {
        "source_sentence": "次顯其同者，復有其二：",
        "from": "T39n1792_001:0505c15_3",
        "context_with_next_sentence": true
    },
    {
        "source_sentence": "初明存歿同、後明罪福同。",
        "from": "T39n1792_001:0505c15_15",
        "context_with_next_sentence": true
    },
    {
        "source_sentence": "今初，約紀孝行章中五句之文以辨其同，即攝於生前歿後也。",
        "from": "T39n1792_001:0505c17_3",
        "context_with_next_sentence": true
    },
    {
        "source_sentence": "一、居則致其敬者，儒則別於犬馬，釋則舉身七多。",
        "from": "T39n1792_001:0505c18_6",
        "context_with_next_sentence": true
    },
    {
        "source_sentence": "二、養則致其樂者，儒則怡聲下氣、溫清定省等，故有扇床溫席之流；",
        "from": "T39n1792_001:0505c19_17",
        "context_with_next_sentence": true
    },
    {
        "source_sentence": "釋則節量信毀分減衣鉢等，故有割肉充饑之類。",
        "from": "T39n1792_001:0505c20_18",
        "context_with_next_sentence": true
    },
    {
        "source_sentence": "三、病則致其憂者，儒中如文帝先嘗湯藥、武王不脫冠帶；",
        "from": "T39n1792_001:0505c22_5",
        "context_with_next_sentence": true
    },
    {
        "source_sentence": "釋中如太子以肉為藥、高僧以身而擔。",
        "from": "T39n1792_001:0505c23_3",
        "context_with_next_sentence": true
    },
    {
        "source_sentence": "四、喪則致其哀者，儒有武丁不言、子皐泣血；",
        "from": "T39n1792_001:0505c24_3",
        "context_with_next_sentence": true
    },
    {
        "source_sentence": "釋有目連大叫、調御舁棺。",
        "from": "T39n1792_001:0505c24_15",
        "context_with_next_sentence": true
    },
    {
        "source_sentence": "五、祭則致其嚴者，儒有薦笋之流，釋有餉飯之類。",
        "from": "T39n1792_001:0505c25_17",
        "context_with_next_sentence": true
    },
    {
        "source_sentence": "但以至教未來，難弘報應，故先且立於祭法，令敬事於神靈。",
        "from": "T39n1792_001:0505c27_5",
        "context_with_next_sentence": true
    },
    {
        "source_sentence": "神靈則父母之識性，足顯祖考之常存。",
        "from": "T39n1792_001:0505c28_3",
        "context_with_next_sentence": true
    },
    {
        "source_sentence": "既形滅而神不滅，豈厚形而薄神乎？",
        "from": "T39n1792_001:0505c28_19",
        "context_with_next_sentence": true
    },
    {
        "source_sentence": "餘如前辨。",
        "from": "T39n1792_001:0505c29_4",
        "context_with_next_sentence": true
    },
    {
        "source_sentence": "上來存歿同竟，次辨罪福同。",
        "from": "T39n1792_001:0505c29_17",
        "context_with_next_sentence": true
    },
    {
        "source_sentence": "罪同者，儒則條越五刑，犯當五摘，而恩赦不該；",
        "from": "T39n1792_001:0506a01_19",
        "context_with_next_sentence": true
    },
    {
        "source_sentence": "釋則名標七逆，戒黜七遮，而阿鼻定入。",
        "from": "T39n1792_001:0506a02_16",
        "context_with_next_sentence": true
    },
    {
        "source_sentence": "福同者，儒則旌於門閭上天之報，釋則瑩於戒德淨土之因。",
        "from": "T39n1792_001:0506a04_3",
        "context_with_next_sentence": true
    },
    {
        "source_sentence": "上來總彰孝道竟。",
        "from": "T39n1792_001:0506a04_11",
        "context_with_next_sentence": true
    },
    {
        "source_sentence": "第四、示勝田者，喻如世間人，欲得倉廩中五穀豐盈歲歲不乏者，必須取穀麥種子，以牛犁耕於田地而種之；",
        "from": "T39n1792_001:0506a07_2",
        "context_with_next_sentence": true
    },
    {
        "source_sentence": "不種則竭盡也。",
        "from": "T39n1792_001:0506a07_9",
        "context_with_next_sentence": true
    },
    {
        "source_sentence": "法中亦爾，以悲心敬心孝心為種子，以衣食財帛身命為牛犁，以貧病三寶父母為田地。",
        "from": "T39n1792_001:0506a09_8",
        "context_with_next_sentence": true
    },
    {
        "source_sentence": "有佛弟子，欲得藏識中百福莊嚴生生無盡者，須運悲敬孝心，將衣食財帛身命，給濟敬養於貧病三寶父母，名為種福；",
        "from": "T39n1792_001:0506a12_3",
        "context_with_next_sentence": true
    },
    {
        "source_sentence": "不種，即貧窮無福慧，入生死險道。",
        "from": "T39n1792_001:0506a12_19",
        "context_with_next_sentence": true
    },
    {
        "source_sentence": "謂種福之田名為福田，如種穀之田名穀田也。",
        "from": "T39n1792_001:0506a14_1",
        "context_with_next_sentence": true
    },
    {
        "source_sentence": "然種子有精新乾焦，田有肥濃確瘦。",
        "from": "T39n1792_001:0506a14_17",
        "context_with_next_sentence": true
    },
    {
        "source_sentence": "如悲敬孝心有懇切閑縵，貧有淺深、病有輕重。",
        "from": "T39n1792_001:0506a15_18",
        "context_with_next_sentence": true
    },
    {
        "source_sentence": "佛有真化，化有住世入滅、法有大小、教有權實、僧有持毀、父母有現生七世，一一配肥瘦之田，昭然可見。",
        "from": "T39n1792_001:0506a18_8",
        "context_with_next_sentence": true
    },
    {
        "source_sentence": "今盂蘭供會具三種肥田，故云勝也。",
        "from": "T39n1792_001:0506a19_4",
        "context_with_next_sentence": true
    },
    {
        "source_sentence": "謂佛歡喜日，供養自恣淨戒大德，敬田勝也。",
        "from": "T39n1792_001:0506a20_4",
        "context_with_next_sentence": true
    },
    {
        "source_sentence": "報父母恩，恩田勝也。",
        "from": "T39n1792_001:0506a20_14",
        "context_with_next_sentence": true
    },
    {
        "source_sentence": "父母在厄難中，悲田勝也。",
        "from": "T39n1792_001:0506a21_6",
        "context_with_next_sentence": true
    },
    {
        "source_sentence": "為欲示此勝田故，說此經也。",
        "from": "T39n1792_001:0506a21_19",
        "context_with_next_sentence": true
    },
    {
        "source_sentence": "二、藏乘所攝。",
        "from": "T39n1792_001:0506a22_6",
        "context_with_next_sentence": true
    },
    {
        "source_sentence": "第二藏乘所攝者，藏謂三藏，乘謂五乘。",
        "from": "T39n1792_001:0506a23_4",
        "context_with_next_sentence": true
    },
    {
        "source_sentence": "三藏者，一、修多羅，此云契經。",
        "from": "T39n1792_001:0506a23_19",
        "context_with_next_sentence": true
    },
    {
        "source_sentence": "契者，契理契機。",
        "from": "T39n1792_001:0506a24_6",
        "context_with_next_sentence": true
    },
    {
        "source_sentence": "經者，《佛地論》云「貫攝為義」，謂貫穿所應知義，攝持所化生故。",
        "from": "T39n1792_001:0506a25_12",
        "context_with_next_sentence": true
    },
    {
        "source_sentence": "此教於三學中詮於定學。",
        "from": "T39n1792_001:0506a26_4",
        "context_with_next_sentence": true
    },
    {
        "source_sentence": "二、毘奈耶，此云調伏。",
        "from": "T39n1792_001:0506a26_15",
        "context_with_next_sentence": true
    },
    {
        "source_sentence": "調謂調練三業，伏謂制伏過非。",
        "from": "T39n1792_001:0506a27_8",
        "context_with_next_sentence": true
    },
    {
        "source_sentence": "此教詮於戒學。",
        "from": "T39n1792_001:0506a27_15",
        "context_with_next_sentence": true
    },
    {
        "source_sentence": "三、阿毘達磨，此云對法。",
        "from": "T39n1792_001:0506a28_6",
        "context_with_next_sentence": true
    },
    {
        "source_sentence": "法謂涅槃四諦，對謂對向對觀，其能對者即是妙慧。",
        "from": "T39n1792_001:0506a29_8",
        "context_with_next_sentence": true
    },
    {
        "source_sentence": "此教詮於慧學。",
        "from": "T39n1792_001:0506a29_15",
        "context_with_next_sentence": true
    },
    {
        "source_sentence": "然經是化教，開誘化導也。",
        "from": "T39n1792_001:0506b01_9",
        "context_with_next_sentence": true
    },
    {
        "source_sentence": "律是制教，制約行業也。",
        "from": "T39n1792_001:0506b01_20",
        "context_with_next_sentence": true
    },
    {
        "source_sentence": "論則推徵，解釋經律之意也。",
        "from": "T39n1792_001:0506b02_12",
        "context_with_next_sentence": true
    },
    {
        "source_sentence": "今此盂蘭盆，據其名題即化教攝，屬於經藏。",
        "from": "T39n1792_001:0506b03_12",
        "context_with_next_sentence": true
    },
    {
        "source_sentence": "據其義意亦制教攝，屬於律藏。",
        "from": "T39n1792_001:0506b04_8",
        "context_with_next_sentence": true
    },
    {
        "source_sentence": "五乘者，乘以運載為名。",
        "from": "T39n1792_001:0506b04_19",
        "context_with_next_sentence": true
    },
    {
        "source_sentence": "五謂，人、天、聲聞、緣覺、菩薩。",
        "from": "T39n1792_001:0506b05_14",
        "context_with_next_sentence": true
    },
    {
        "source_sentence": "此五力有大小、載有遠近。",
        "from": "T39n1792_001:0506b06_2",
        "context_with_next_sentence": true
    },
    {
        "source_sentence": "一、人乘，謂三歸五戒，運載眾生越於三塗、生於人道，其猶小艇纔過谿澗。",
        "from": "T39n1792_001:0506b07_15",
        "context_with_next_sentence": true
    },
    {
        "source_sentence": "二、天乘，謂上品十善及四禪八定，運載眾生越於四洲、達於上界，猶如小船越小江河。",
        "from": "T39n1792_001:0506b09_13",
        "context_with_next_sentence": true
    },
    {
        "source_sentence": "三、聲聞乘，謂四諦法門；",
        "from": "T39n1792_001:0506b10_5",
        "context_with_next_sentence": true
    },
    {
        "source_sentence": "四、緣覺乘，謂十二因緣法門。",
        "from": "T39n1792_001:0506b10_19",
        "context_with_next_sentence": true
    },
    {
        "source_sentence": "皆能運載眾生越於三界，到有餘無餘涅槃，成阿羅漢及辟支佛，皆如大船越大江河。",
        "from": "T39n1792_001:0506b12_16",
        "context_with_next_sentence": true
    },
    {
        "source_sentence": "五、菩薩乘，謂悲智六度法門，運載眾生總超三界三乘之境，至無上菩提大般涅槃之彼岸，如乘舶過海也。",
        "from": "T39n1792_001:0506b15_5",
        "context_with_next_sentence": true
    },
    {
        "source_sentence": "今此經者，謂是人天乘所攝，在小乘藏中。",
        "from": "T39n1792_001:0506b16_5",
        "context_with_next_sentence": true
    },
    {
        "source_sentence": "三、辨定宗旨。",
        "from": "T39n1792_001:0506b16_12",
        "context_with_next_sentence": true
    },
    {
        "source_sentence": "三、辨定宗旨者，此經以孝順設供，拔苦報恩為宗。",
        "from": "T39n1792_001:0506b17_13",
        "context_with_next_sentence": true
    },
    {
        "source_sentence": "今以二門分別：",
        "from": "T39n1792_001:0506b18_1",
        "context_with_next_sentence": true
    },
    {
        "source_sentence": "一釋行相、二配句數。",
        "from": "T39n1792_001:0506b18_11",
        "context_with_next_sentence": true
    },
    {
        "source_sentence": "初者，為目連本為孝誠，欲酬恩德，力所未及故先出家。",
        "from": "T39n1792_001:0506b19_16",
        "context_with_next_sentence": true
    },
    {
        "source_sentence": "是以始得六通，便觀三界，見其亡母生餓鬼中。",
        "from": "T39n1792_001:0506b20_17",
        "context_with_next_sentence": true
    },
    {
        "source_sentence": "雖餉香飯，旋成猛火，悲號投佛。",
        "from": "T39n1792_001:0506b21_12",
        "context_with_next_sentence": true
    },
    {
        "source_sentence": "佛教設於盆供，拔冥途身、脫一劫苦，不辜生育，大報劬勞。",
        "from": "T39n1792_001:0506b22_19",
        "context_with_next_sentence": true
    },
    {
        "source_sentence": "細詳經旨，備斯四義。",
        "from": "T39n1792_001:0506b23_9",
        "context_with_next_sentence": true
    },
    {
        "source_sentence": "二、配句數者，有四四句：",
        "from": "T39n1792_001:0506b23_21",
        "context_with_next_sentence": true
    },
    {
        "source_sentence": "一、孝順兩字自有四句：",
        "from": "T39n1792_001:0506b24_10",
        "context_with_next_sentence": true
    },
    {
        "source_sentence": "一、孝而非順，如三牲之養等。",
        "from": "T39n1792_001:0506b25_3",
        "context_with_next_sentence": true
    },
    {
        "source_sentence": "二、順而非孝，如病索禁忌之食而即供、欲行非為之事而不諫等。",
        "from": "T39n1792_001:0506b26_12",
        "context_with_next_sentence": true
    },
    {
        "source_sentence": "三、亦孝亦順，謂有隱無犯，三諫而隨順色，觀志三年無改。",
        "from": "T39n1792_001:0506b27_18",
        "context_with_next_sentence": true
    },
    {
        "source_sentence": "四、非孝非順，如水中葬父之類。",
        "from": "T39n1792_001:0506b28_12",
        "context_with_next_sentence": true
    },
    {
        "source_sentence": "二、以孝順設供相對，復為四句：",
        "from": "T39n1792_001:0506b29_8",
        "context_with_next_sentence": true
    },
    {
        "source_sentence": "一、孝順非設供，如董黯、王祥等。",
        "from": "T39n1792_001:0506c01_2",
        "context_with_next_sentence": true
    },
    {
        "source_sentence": "二、設供非孝順，為己求福而修齋等。",
        "from": "T39n1792_001:0506c01_19",
        "context_with_next_sentence": true
    },
    {
        "source_sentence": "三、俱是，即盂蘭盆會。",
        "from": "T39n1792_001:0506c02_8",
        "context_with_next_sentence": true
    },
    {
        "source_sentence": "四、俱非，謂逆而慳也。",
        "from": "T39n1792_001:0506c02_19",
        "context_with_next_sentence": true
    },
    {
        "source_sentence": "三、以孝順對拔苦，亦為四句：",
        "from": "T39n1792_001:0506c03_10",
        "context_with_next_sentence": true
    },
    {
        "source_sentence": "一、孝順非拔苦，謂董永等。",
        "from": "T39n1792_001:0506c04_2",
        "context_with_next_sentence": true
    },
    {
        "source_sentence": "二、拔苦非孝順，謂救他人之苦。",
        "from": "T39n1792_001:0506c04_17",
        "context_with_next_sentence": true
    },
    {
        "source_sentence": "三、俱是，即蘭盆會。",
        "from": "T39n1792_001:0506c05_6",
        "context_with_next_sentence": true
    },
    {
        "source_sentence": "四、俱非，謂逆小之人也。",
        "from": "T39n1792_001:0506c05_18",
        "context_with_next_sentence": true
    },
    {
        "source_sentence": "四、以孝順對報恩，亦為四句：",
        "from": "T39n1792_001:0506c06_11",
        "context_with_next_sentence": true
    },
    {
        "source_sentence": "一、孝順非報恩，護髮膚、不驕危、非法不言等。",
        "from": "T39n1792_001:0506c07_12",
        "context_with_next_sentence": true
    },
    {
        "source_sentence": "二、報恩非孝順，扶輪報一餐、修行報施主等。",
        "from": "T39n1792_001:0506c08_11",
        "context_with_next_sentence": true
    },
    {
        "source_sentence": "三、俱是，盂蘭盆會也。",
        "from": "T39n1792_001:0506c09_1",
        "context_with_next_sentence": true
    },
    {
        "source_sentence": "四、俱非，謂辜恩逆人。",
        "from": "T39n1792_001:0506c09_12",
        "context_with_next_sentence": true
    },
    {
        "source_sentence": "今修此一門，即圓四行，所得功德何可校量，實繇境勝心彊徹於神理故也。",
        "from": "T39n1792_001:0506c11_5",
        "context_with_next_sentence": true
    },
    {
        "source_sentence": "佛說盂蘭盆經疏上終",
        "from": "T39n1792_001:0506c12_100",
        "context_with_next_sentence": false
    }
]