[
    {
        "source_sentence": "佛說分別布施經",
        "from": "T01n0084_001:0903b23_0",
        "context_with_next_sentence": true
    },
    {
        "source_sentence": "西天譯經三藏朝奉大夫試鴻臚",
        "from": "T01n0084_001:0903b25_0",
        "context_with_next_sentence": true
    },
    {
        "source_sentence": "卿傳法大師臣施護奉　詔譯",
        "from": "T01n0084_001:0903b26_0",
        "context_with_next_sentence": true
    },
    {
        "source_sentence": "如是我聞：",
        "from": "T01n0084_001:0903b27_4",
        "context_with_next_sentence": true
    },
    {
        "source_sentence": "一時佛在釋種住處迦毗羅城尼拘陀樹園，與苾芻眾俱。",
        "from": "T01n0084_001:0903b28_10",
        "context_with_next_sentence": true
    },
    {
        "source_sentence": "爾時有一苾芻尼名摩訶波闍波提，持新㲲衣來詣佛所。",
        "from": "T01n0084_001:0903b29_15",
        "context_with_next_sentence": true
    },
    {
        "source_sentence": "到佛所已頂禮佛足退住一面，即白佛言：",
        "from": "T01n0084_001:0903c01_14",
        "context_with_next_sentence": true
    },
    {
        "source_sentence": "「世尊！",
        "from": "T01n0084_001:0903c01_18",
        "context_with_next_sentence": true
    },
    {
        "source_sentence": "此新㲲衣我自手作，奉上世尊，惟願納受，令我長夜得大利樂。",
        "from": "T01n0084_001:0903c03_5",
        "context_with_next_sentence": true
    },
    {
        "source_sentence": "」爾時佛告摩訶波闍波提：",
        "from": "T01n0084_001:0903c04_10",
        "context_with_next_sentence": true
    },
    {
        "source_sentence": "「汝可持此㲲衣施諸大眾，所獲勝利同供養我等無有異。",
        "from": "T01n0084_001:0903c05_16",
        "context_with_next_sentence": true
    },
    {
        "source_sentence": "」是時摩訶波闍波提苾芻尼，重白佛言：",
        "from": "T01n0084_001:0903c06_14",
        "context_with_next_sentence": true
    },
    {
        "source_sentence": "「我本發心，唯為世尊故造此衣，願佛納受，令我長夜得大利樂。",
        "from": "T01n0084_001:0903c08_3",
        "context_with_next_sentence": true
    },
    {
        "source_sentence": "」如是三復慇懃勸請，佛亦如是三復答言：",
        "from": "T01n0084_001:0903c09_2",
        "context_with_next_sentence": true
    },
    {
        "source_sentence": "「但當平等施諸大眾，所獲勝利與我無異。",
        "from": "T01n0084_001:0903c10_1",
        "context_with_next_sentence": true
    },
    {
        "source_sentence": "」是時尊者阿難，侍於佛側見是事已，前白佛言：",
        "from": "T01n0084_001:0903c11_2",
        "context_with_next_sentence": true
    },
    {
        "source_sentence": "「世尊！",
        "from": "T01n0084_001:0903c11_6",
        "context_with_next_sentence": true
    },
    {
        "source_sentence": "此摩訶波闍波提苾芻尼，是佛之親，有大恩德，唯佛自知。",
        "from": "T01n0084_001:0903c12_11",
        "context_with_next_sentence": true
    },
    {
        "source_sentence": "此所奉衣，佛為納受，今正是時，令摩訶波闍波提於長夜中得大利樂。",
        "from": "T01n0084_001:0903c14_2",
        "context_with_next_sentence": true
    },
    {
        "source_sentence": "」佛言：",
        "from": "T01n0084_001:0903c14_6",
        "context_with_next_sentence": true
    },
    {
        "source_sentence": "「阿難！",
        "from": "T01n0084_001:0903c14_10",
        "context_with_next_sentence": true
    },
    {
        "source_sentence": "如是，如是！",
        "from": "T01n0084_001:0903c14_16",
        "context_with_next_sentence": true
    },
    {
        "source_sentence": "此摩訶波闍波提是吾之親，有大恩德，我亦自知。",
        "from": "T01n0084_001:0903c15_14",
        "context_with_next_sentence": true
    },
    {
        "source_sentence": "今自手造衣來施於我，甚為難事。",
        "from": "T01n0084_001:0903c16_9",
        "context_with_next_sentence": true
    },
    {
        "source_sentence": "何以故？",
        "from": "T01n0084_001:0903c16_13",
        "context_with_next_sentence": true
    },
    {
        "source_sentence": "阿難當知！",
        "from": "T01n0084_001:0903c16_18",
        "context_with_next_sentence": true
    },
    {
        "source_sentence": "所有補特伽羅能起淨信心，歸依佛法僧者甚為難事；",
        "from": "T01n0084_001:0903c18_2",
        "context_with_next_sentence": true
    },
    {
        "source_sentence": "又復能持不殺、不盜、不婬、不妄、不飲酒等近事戒法，如是補特伽羅轉復難作。",
        "from": "T01n0084_001:0903c19_16",
        "context_with_next_sentence": true
    },
    {
        "source_sentence": "何況於佛世尊，合掌恭敬而行布施，施已淨信於佛無疑，及法僧伽亦無疑惑，乃至苦集滅道四聖諦理，永斷疑見。",
        "from": "T01n0084_001:0903c22_9",
        "context_with_next_sentence": true
    },
    {
        "source_sentence": "阿難！",
        "from": "T01n0084_001:0903c22_12",
        "context_with_next_sentence": true
    },
    {
        "source_sentence": "今此摩訶波闍波提苾芻尼，能起淨信心歸依佛法僧，受持不殺、不盜、不婬、不妄、不飲酒等近事戒法，而能於佛及法僧伽，乃至苦集滅道四聖諦理，已斷疑惑，此苾芻尼難作能作，佛亦自知。",
        "from": "T01n0084_001:0903c26_17",
        "context_with_next_sentence": true
    },
    {
        "source_sentence": "「阿難！",
        "from": "T01n0084_001:0903c27_3",
        "context_with_next_sentence": true
    },
    {
        "source_sentence": "有十四種較量布施。",
        "from": "T01n0084_001:0903c27_12",
        "context_with_next_sentence": true
    },
    {
        "source_sentence": "何等十四？",
        "from": "T01n0084_001:0903c27_17",
        "context_with_next_sentence": true
    },
    {
        "source_sentence": "一者、於病苦人而行布施；",
        "from": "T01n0084_001:0903c28_7",
        "context_with_next_sentence": true
    },
    {
        "source_sentence": "二者、於破戒人而行布施；",
        "from": "T01n0084_001:0903c28_19",
        "context_with_next_sentence": true
    },
    {
        "source_sentence": "三者、於持戒人而行布施；",
        "from": "T01n0084_001:0903c29_11",
        "context_with_next_sentence": true
    },
    {
        "source_sentence": "四者、於離染人而行布施；",
        "from": "T01n0084_001:0904a01_3",
        "context_with_next_sentence": true
    },
    {
        "source_sentence": "五者、於須陀洹向而行布施；",
        "from": "T01n0084_001:0904a01_16",
        "context_with_next_sentence": true
    },
    {
        "source_sentence": "六者、於須陀洹果而行布施；",
        "from": "T01n0084_001:0904a02_8",
        "context_with_next_sentence": true
    },
    {
        "source_sentence": "七者、於斯陀含向而行布施；",
        "from": "T01n0084_001:0904a03_2",
        "context_with_next_sentence": true
    },
    {
        "source_sentence": "八者、於斯陀含果而行布施；",
        "from": "T01n0084_001:0904a03_15",
        "context_with_next_sentence": true
    },
    {
        "source_sentence": "九者、於阿那含向而行布施；",
        "from": "T01n0084_001:0904a04_7",
        "context_with_next_sentence": true
    },
    {
        "source_sentence": "十者、於阿那含果而行布施；",
        "from": "T01n0084_001:0904a05_2",
        "context_with_next_sentence": true
    },
    {
        "source_sentence": "十一者、於阿羅漢向而行布施；",
        "from": "T01n0084_001:0904a05_16",
        "context_with_next_sentence": true
    },
    {
        "source_sentence": "十二者、於阿羅漢果而行布施；",
        "from": "T01n0084_001:0904a06_9",
        "context_with_next_sentence": true
    },
    {
        "source_sentence": "十三者、於諸緣覺而行布施；",
        "from": "T01n0084_001:0904a07_3",
        "context_with_next_sentence": true
    },
    {
        "source_sentence": "十四者、於如來、應供、正等正覺而行布施。",
        "from": "T01n0084_001:0904a08_2",
        "context_with_next_sentence": true
    },
    {
        "source_sentence": "阿難！",
        "from": "T01n0084_001:0904a08_5",
        "context_with_next_sentence": true
    },
    {
        "source_sentence": "汝今當知：",
        "from": "T01n0084_001:0904a08_10",
        "context_with_next_sentence": true
    },
    {
        "source_sentence": "施病苦人獲二倍福；",
        "from": "T01n0084_001:0904a08_19",
        "context_with_next_sentence": true
    },
    {
        "source_sentence": "施破戒人獲百倍福；",
        "from": "T01n0084_001:0904a09_7",
        "context_with_next_sentence": true
    },
    {
        "source_sentence": "施持戒人獲千倍福；",
        "from": "T01n0084_001:0904a09_16",
        "context_with_next_sentence": true
    },
    {
        "source_sentence": "施離染人獲百千倍福；",
        "from": "T01n0084_001:0904a10_7",
        "context_with_next_sentence": true
    },
    {
        "source_sentence": "施須陀洹向獲無量福，何況須陀洹果；",
        "from": "T01n0084_001:0904a11_5",
        "context_with_next_sentence": true
    },
    {
        "source_sentence": "施斯陀含向獲無量福，何況斯陀含果；",
        "from": "T01n0084_001:0904a12_3",
        "context_with_next_sentence": true
    },
    {
        "source_sentence": "施阿那含向獲無量福，何況阿那含果；",
        "from": "T01n0084_001:0904a13_3",
        "context_with_next_sentence": true
    },
    {
        "source_sentence": "施阿羅漢向獲無量福，何況阿羅漢果；",
        "from": "T01n0084_001:0904a14_2",
        "context_with_next_sentence": true
    },
    {
        "source_sentence": "施諸緣覺獲無量福，何況如來、應供、正等正覺；",
        "from": "T01n0084_001:0904a15_3",
        "context_with_next_sentence": true
    },
    {
        "source_sentence": "如是名為較量十四種布施功德。",
        "from": "T01n0084_001:0904a15_17",
        "context_with_next_sentence": true
    },
    {
        "source_sentence": "「復次，阿難！",
        "from": "T01n0084_001:0904a16_4",
        "context_with_next_sentence": true
    },
    {
        "source_sentence": "當知布施大眾有其七種：",
        "from": "T01n0084_001:0904a16_15",
        "context_with_next_sentence": true
    },
    {
        "source_sentence": "一者、施佛現前諸苾芻眾；",
        "from": "T01n0084_001:0904a17_6",
        "context_with_next_sentence": true
    },
    {
        "source_sentence": "二者、施佛滅後諸苾芻眾；",
        "from": "T01n0084_001:0904a17_18",
        "context_with_next_sentence": true
    },
    {
        "source_sentence": "三者、施佛滅後苾芻尼眾；",
        "from": "T01n0084_001:0904a18_10",
        "context_with_next_sentence": true
    },
    {
        "source_sentence": "四者、施佛滅後苾芻、苾芻尼二眾；",
        "from": "T01n0084_001:0904a19_5",
        "context_with_next_sentence": true
    },
    {
        "source_sentence": "五者、施佛滅後遊方行化諸苾芻眾；",
        "from": "T01n0084_001:0904a20_2",
        "context_with_next_sentence": true
    },
    {
        "source_sentence": "六者、施佛滅後遊方行化苾芻尼眾；",
        "from": "T01n0084_001:0904a20_18",
        "context_with_next_sentence": true
    },
    {
        "source_sentence": "七者、施佛滅後遊方行化苾芻、苾芻尼二眾。",
        "from": "T01n0084_001:0904a21_18",
        "context_with_next_sentence": true
    },
    {
        "source_sentence": "如是名為七種大眾，當行布施。",
        "from": "T01n0084_001:0904a22_12",
        "context_with_next_sentence": true
    },
    {
        "source_sentence": "「復次，阿難！",
        "from": "T01n0084_001:0904a23_6",
        "context_with_next_sentence": true
    },
    {
        "source_sentence": "當知有四種布施清淨。",
        "from": "T01n0084_001:0904a23_16",
        "context_with_next_sentence": true
    },
    {
        "source_sentence": "何等為四？",
        "from": "T01n0084_001:0904a23_21",
        "context_with_next_sentence": true
    },
    {
        "source_sentence": "一者、能施清淨即無受者；",
        "from": "T01n0084_001:0904a24_11",
        "context_with_next_sentence": true
    },
    {
        "source_sentence": "二者、所施清淨即無受者；",
        "from": "T01n0084_001:0904a25_3",
        "context_with_next_sentence": true
    },
    {
        "source_sentence": "三者、能受清淨即無施者；",
        "from": "T01n0084_001:0904a25_15",
        "context_with_next_sentence": true
    },
    {
        "source_sentence": "四者、所受清淨即無施者。",
        "from": "T01n0084_001:0904a26_6",
        "context_with_next_sentence": true
    },
    {
        "source_sentence": "阿難！",
        "from": "T01n0084_001:0904a26_9",
        "context_with_next_sentence": true
    },
    {
        "source_sentence": "何名能施清淨即無受者？",
        "from": "T01n0084_001:0904a27_1",
        "context_with_next_sentence": true
    },
    {
        "source_sentence": "謂由施者不取其相，即身業清淨、口業清淨、意業清淨，正命清淨，見亦清淨，如是具足即無施相，以無施故即無受者。",
        "from": "T01n0084_001:0904a29_13",
        "context_with_next_sentence": true
    },
    {
        "source_sentence": "若施者有所見相，即身口意三業不清淨，命亦不清，淨見亦不清淨；",
        "from": "T01n0084_001:0904b02_4",
        "context_with_next_sentence": true
    },
    {
        "source_sentence": "若離是相，即施者受者二皆清淨。",
        "from": "T01n0084_001:0904b02_19",
        "context_with_next_sentence": true
    },
    {
        "source_sentence": "「又復，何名所施清淨即無受者？",
        "from": "T01n0084_001:0904b03_14",
        "context_with_next_sentence": true
    },
    {
        "source_sentence": "若受者身業不清淨、口業不清淨、意業不清淨，命不清淨，見不清淨，即有所施相；",
        "from": "T01n0084_001:0904b05_10",
        "context_with_next_sentence": true
    },
    {
        "source_sentence": "若受者三業清淨，命清淨，見清淨，如是具足即無所施相，由離相故即所施清淨。",
        "from": "T01n0084_001:0904b07_6",
        "context_with_next_sentence": true
    },
    {
        "source_sentence": "「又復，何名能受清淨即無施者？",
        "from": "T01n0084_001:0904b08_14",
        "context_with_next_sentence": true
    },
    {
        "source_sentence": "若受者身口意三業不清淨，命不清淨，見不清淨，即有能受相；",
        "from": "T01n0084_001:0904b10_2",
        "context_with_next_sentence": true
    },
    {
        "source_sentence": "若離是相即無施者。",
        "from": "T01n0084_001:0904b10_11",
        "context_with_next_sentence": true
    },
    {
        "source_sentence": "「又復，何名所受清淨即無施者？",
        "from": "T01n0084_001:0904b11_14",
        "context_with_next_sentence": true
    },
    {
        "source_sentence": "謂由施者三業清淨，命清淨，見清淨，即無所施；",
        "from": "T01n0084_001:0904b12_16",
        "context_with_next_sentence": true
    },
    {
        "source_sentence": "由離施故即無所受，是故所受清淨。",
        "from": "T01n0084_001:0904b13_11",
        "context_with_next_sentence": true
    },
    {
        "source_sentence": "阿難！",
        "from": "T01n0084_001:0904b13_14",
        "context_with_next_sentence": true
    },
    {
        "source_sentence": "若能如是了知，即得四種布施清淨。",
        "from": "T01n0084_001:0904b14_10",
        "context_with_next_sentence": true
    },
    {
        "source_sentence": "」爾時摩訶波闍波提苾芻尼，聞佛宣說種種布施法已，即持是衣施諸大眾，是時諸苾芻眾即為納受。",
        "from": "T01n0084_001:0904b17_5",
        "context_with_next_sentence": true
    },
    {
        "source_sentence": "佛告阿難：",
        "from": "T01n0084_001:0904b18_4",
        "context_with_next_sentence": true
    },
    {
        "source_sentence": "「於當來世若有信心善男子等，能於大眾起淨信心而行布施者，當知是人獲福無量，何況於今現在行施？",
        "from": "T01n0084_001:0904b20_12",
        "context_with_next_sentence": true
    },
    {
        "source_sentence": "」爾時尊者阿難及摩訶波闍波提苾芻尼聞佛說已，歡喜踊躍，信受奉行。",
        "from": "T01n0084_001:0904b22_12",
        "context_with_next_sentence": true
    },
    {
        "source_sentence": "佛說分別布施經",
        "from": "T01n0084_001:0904b23_100",
        "context_with_next_sentence": false
    }
]