[
    {
        "source_sentence": "6佛說大乘菩薩藏正法經卷第三",
        "from": "T11n0316_030:0859a20_0",
        "context_with_next_sentence": true
    },
    {
        "source_sentence": "十",
        "from": "T11n0316_030:0859a21_0",
        "context_with_next_sentence": true
    },
    {
        "source_sentence": "西天譯經三藏銀青光祿大",
        "from": "T11n0316_030:0859a23_0",
        "context_with_next_sentence": true
    },
    {
        "source_sentence": "夫試光祿卿慈覺傳梵大師賜紫沙門臣法護等奉　詔譯精進波羅蜜多品第九之六「復次舍利子！",
        "from": "T11n0316_030:0859a27_6",
        "context_with_next_sentence": true
    },
    {
        "source_sentence": "我於然燈如來、應供、正等正覺所獲得具足法身，生三十三天，號光明天子，為爍迦羅主，有大威德具大神通，名稱普聞自在無礙。",
        "from": "T11n0316_030:0859b01_4",
        "context_with_next_sentence": true
    },
    {
        "source_sentence": "復於彼時，閻浮提洲有八萬四千大城，復有眾多城邑聚落，彼諸聚落有百千俱胝那庾多諸有情類充滿其中。",
        "from": "T11n0316_030:0859b03_13",
        "context_with_next_sentence": true
    },
    {
        "source_sentence": "又於彼時疾疫劫起，惡業有情病緣成熟，疥癩㿈疽體生瘡癬、風黃痰癊積集其身。",
        "from": "T11n0316_030:0859b05_12",
        "context_with_next_sentence": true
    },
    {
        "source_sentence": "彼時復有百千醫王，和合良藥治諸有情疾病除愈。",
        "from": "T11n0316_030:0859b06_15",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_030:0859b07_6",
        "context_with_next_sentence": true
    },
    {
        "source_sentence": "時彼有情無歸無救未得愈者，高聲唱言：",
        "from": "T11n0316_030:0859b08_4",
        "context_with_next_sentence": true
    },
    {
        "source_sentence": "『若天、龍、夜叉、乾闥婆、羅剎娑、人非人等耶？",
        "from": "T11n0316_030:0859b09_3",
        "context_with_next_sentence": true
    },
    {
        "source_sentence": "能令我病一切苦惱得解脫耶？",
        "from": "T11n0316_030:0859b09_16",
        "context_with_next_sentence": true
    },
    {
        "source_sentence": "一切財物悉能捨施，願為奴僕隨意所作供給走使。",
        "from": "T11n0316_030:0859b11_1",
        "context_with_next_sentence": true
    },
    {
        "source_sentence": "』舍利子！",
        "from": "T11n0316_030:0859b11_6",
        "context_with_next_sentence": true
    },
    {
        "source_sentence": "彼無見者，我以天眼清淨出過於人——諸有疾病疥癩㿈疽體生瘡癬、風黃痰癊寒熱等病、積集成熟充滿其身——乃能見故。",
        "from": "T11n0316_030:0859b13_19",
        "context_with_next_sentence": true
    },
    {
        "source_sentence": "無有聞者，彼諸有情高聲唱言，我以彼天耳界清淨出過於人，乃能聞故。",
        "from": "T11n0316_030:0859b15_11",
        "context_with_next_sentence": true
    },
    {
        "source_sentence": "於彼有情起大悲心極生憐慜，我發是念：",
        "from": "T11n0316_030:0859b16_10",
        "context_with_next_sentence": true
    },
    {
        "source_sentence": "『於無歸者為作歸依，於無救者為作救護，於未愈者為令除愈，當獲安樂。",
        "from": "T11n0316_030:0859b18_4",
        "context_with_next_sentence": true
    },
    {
        "source_sentence": "』舍利子！",
        "from": "T11n0316_030:0859b18_9",
        "context_with_next_sentence": true
    },
    {
        "source_sentence": "我於彼時隱爍迦羅形，去俱盧大城不遠，忽然化生成有情相，名曰蘇牟。",
        "from": "T11n0316_030:0859b20_1",
        "context_with_next_sentence": true
    },
    {
        "source_sentence": "復住空中，為閻浮提諸疾病者說伽陀曰：",
        "from": "T11n0316_030:0859b20_19",
        "context_with_next_sentence": true
    },
    {
        "source_sentence": "「『於彼俱盧城不遠，　　化有情相名蘇牟，",
        "from": "T11n0316_030:0859b21_0",
        "context_with_next_sentence": true
    },
    {
        "source_sentence": "彼若來食肢分者，　　一切疾病皆除愈。",
        "from": "T11n0316_030:0859b22_17",
        "context_with_next_sentence": true
    },
    {
        "source_sentence": "汝諸有情勿驚怖，　　如是食者生歡喜，",
        "from": "T11n0316_030:0859b23_0",
        "context_with_next_sentence": true
    },
    {
        "source_sentence": "彼無嫌恨瞋已除，　　此閻浮洲大良藥。",
        "from": "T11n0316_030:0859b24_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_030:0859b25_4",
        "context_with_next_sentence": true
    },
    {
        "source_sentence": "此八萬四千大城郡邑聚落，於其中間一切有情聞是聲已，即時奔詣俱盧大城。",
        "from": "T11n0316_030:0859b26_18",
        "context_with_next_sentence": true
    },
    {
        "source_sentence": "到蘇牟所，取彼身肢少分而食，然其身肢都無損減。",
        "from": "T11n0316_030:0859b28_3",
        "context_with_next_sentence": true
    },
    {
        "source_sentence": "是時蘇牟說伽陀曰：",
        "from": "T11n0316_030:0859b28_12",
        "context_with_next_sentence": true
    },
    {
        "source_sentence": "「『由菩提道實不虛，　　獲得無盡智慧蘊，",
        "from": "T11n0316_030:0859b29_0",
        "context_with_next_sentence": true
    },
    {
        "source_sentence": "彼言真實不欺誑，　　令我身肢亦無盡。",
        "from": "T11n0316_030:0859c01_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_030:0859c02_4",
        "context_with_next_sentence": true
    },
    {
        "source_sentence": "時閻浮提洲諸有病者集蘇牟所，取以身肢少分而食。",
        "from": "T11n0316_030:0859c03_7",
        "context_with_next_sentence": true
    },
    {
        "source_sentence": "由無盡智，如是斷已，斷已復生。",
        "from": "T11n0316_030:0859c04_2",
        "context_with_next_sentence": true
    },
    {
        "source_sentence": "然於肢體旋復生已，無損減故。",
        "from": "T11n0316_030:0859c04_16",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_030:0859c05_6",
        "context_with_next_sentence": true
    },
    {
        "source_sentence": "諸有病者於蘇牟所食肢分時，諸病除愈安隱快樂得無疾報。",
        "from": "T11n0316_030:0859c06_12",
        "context_with_next_sentence": true
    },
    {
        "source_sentence": "如是滿閻浮提洲諸有病者，皆悉除愈安隱快樂得無疾報。",
        "from": "T11n0316_030:0859c08_1",
        "context_with_next_sentence": true
    },
    {
        "source_sentence": "「爾時閻浮提洲諸有情類，若男若女童子童女，咸發是言：",
        "from": "T11n0316_030:0859c10_6",
        "context_with_next_sentence": true
    },
    {
        "source_sentence": "『如我惟忖，今食蘇牟疾病除愈安隱快樂。",
        "from": "T11n0316_030:0859c11_4",
        "context_with_next_sentence": true
    },
    {
        "source_sentence": "我等應當親近供養。",
        "from": "T11n0316_030:0859c11_13",
        "context_with_next_sentence": true
    },
    {
        "source_sentence": "』一時集會詣蘇牟所，眾共圍繞說伽陀曰：",
        "from": "T11n0316_030:0859c12_12",
        "context_with_next_sentence": true
    },
    {
        "source_sentence": "「『能於我等作歸救，　　汝是醫王及良藥。",
        "from": "T11n0316_030:0859c13_19",
        "context_with_next_sentence": true
    },
    {
        "source_sentence": "我等今時何所為？",
        "from": "T11n0316_030:0859c14_7",
        "context_with_next_sentence": true
    },
    {
        "source_sentence": "　　願施供養無有悋。",
        "from": "T11n0316_030:0859c14_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_030:0859c15_4",
        "context_with_next_sentence": true
    },
    {
        "source_sentence": "我於是時知此有情得安隱已，現大爍迦羅形住眾人前，而作是言：",
        "from": "T11n0316_030:0859c16_13",
        "context_with_next_sentence": true
    },
    {
        "source_sentence": "『我今不用王城國土、郡邑聚落舍宅財物、金銀琉璃𤥭璖馬瑙珊瑚琥珀諸妙珍寶、象馬牛羊輦輿車乘、男子女人童子童女奴婢僕從、飲食衣服床敷臥具湯藥資緣、園林池沼，如是翫好悉不復用。",
        "from": "T11n0316_030:0859c21_3",
        "context_with_next_sentence": true
    },
    {
        "source_sentence": "我唯教汝，當斷殺生永不復作，當斷偷盜永不復作，當斷邪欲永不復作，當斷妄語永不復作，當斷兩舌永不復作，當斷綺語永不復作。",
        "from": "T11n0316_030:0859c24_5",
        "context_with_next_sentence": true
    },
    {
        "source_sentence": "以要言之，當斷惡口貪瞋邪見永不復作。",
        "from": "T11n0316_030:0859c25_4",
        "context_with_next_sentence": true
    },
    {
        "source_sentence": "』時彼大爍迦羅為諸人等說伽陀曰：",
        "from": "T11n0316_030:0859c26_1",
        "context_with_next_sentence": true
    },
    {
        "source_sentence": "「『多俱胝數諸財寶，　　分量猶如須彌山，",
        "from": "T11n0316_030:0859c27_0",
        "context_with_next_sentence": true
    },
    {
        "source_sentence": "飲食衣服妙天女，　　如是等施皆不用。",
        "from": "T11n0316_030:0859c28_17",
        "context_with_next_sentence": true
    },
    {
        "source_sentence": "汝若作是諸供養，　　不如修習十善道，",
        "from": "T11n0316_030:0859c29_0",
        "context_with_next_sentence": true
    },
    {
        "source_sentence": "各各共起慈悲心，　　於一切時常守護。",
        "from": "T11n0316_030:0860a01_17",
        "context_with_next_sentence": true
    },
    {
        "source_sentence": "菩薩不樂於財利，　　唯能護持十善業，",
        "from": "T11n0316_030:0860a02_0",
        "context_with_next_sentence": true
    },
    {
        "source_sentence": "汝等若能共修行，　　我說此名真供養。",
        "from": "T11n0316_030:0860a03_17",
        "context_with_next_sentence": true
    },
    {
        "source_sentence": "飲食衣服及臥具，　　象馬車乘諸珍寶，",
        "from": "T11n0316_030:0860a04_0",
        "context_with_next_sentence": true
    },
    {
        "source_sentence": "如是乃至妙天女，　　一切我今皆不受。",
        "from": "T11n0316_030:0860a05_17",
        "context_with_next_sentence": true
    },
    {
        "source_sentence": "汝今聽我誠實語，　　應修清淨十善道，",
        "from": "T11n0316_030:0860a06_0",
        "context_with_next_sentence": true
    },
    {
        "source_sentence": "互相發起慈悲心，　　於一切處常守護，",
        "from": "T11n0316_030:0860a07_0",
        "context_with_next_sentence": true
    },
    {
        "source_sentence": "若能攝受如是法，　　十善業道常清淨。",
        "from": "T11n0316_030:0860a08_17",
        "context_with_next_sentence": true
    },
    {
        "source_sentence": "』」說是伽陀已，告舍利子言：",
        "from": "T11n0316_030:0860a09_11",
        "context_with_next_sentence": true
    },
    {
        "source_sentence": "「我於彼時於大眾中宣說法要，清淨無雜示教利喜。",
        "from": "T11n0316_030:0860a10_14",
        "context_with_next_sentence": true
    },
    {
        "source_sentence": "說是法已隱身不現。",
        "from": "T11n0316_030:0860a11_4",
        "context_with_next_sentence": true
    },
    {
        "source_sentence": "時閻浮提洲男子女人童男童女食蘇牟者，乃至命終無有一人墮於惡趣，一時皆得生於三十三天，於妙眾中受諸快樂。",
        "from": "T11n0316_030:0860a13_18",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_030:0860a14_4",
        "context_with_next_sentence": true
    },
    {
        "source_sentence": "彼諸人眾生彼天中，聞是法已示教利喜，於彼三乘得決定解，所謂聲聞乘、緣覺乘、無上一切智乘。",
        "from": "T11n0316_030:0860a16_8",
        "context_with_next_sentence": true
    },
    {
        "source_sentence": "於彼天中，或復當入涅盤、未入涅盤、現入涅盤。",
        "from": "T11n0316_030:0860a17_9",
        "context_with_next_sentence": true
    },
    {
        "source_sentence": "」佛言：",
        "from": "T11n0316_030:0860a17_13",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_030:0860a17_18",
        "context_with_next_sentence": true
    },
    {
        "source_sentence": "汝觀菩薩摩訶薩安住法身，云何名為得大神通具大威德名稱普聞？",
        "from": "T11n0316_030:0860a19_7",
        "context_with_next_sentence": true
    },
    {
        "source_sentence": "我於彼時，唯我一人能捨身命成熟一切有情三乘涅盤。",
        "from": "T11n0316_030:0860a20_12",
        "context_with_next_sentence": true
    },
    {
        "source_sentence": "」如是言已，尊者舍利子白佛言：",
        "from": "T11n0316_030:0860a21_7",
        "context_with_next_sentence": true
    },
    {
        "source_sentence": "「世尊！",
        "from": "T11n0316_030:0860a21_11",
        "context_with_next_sentence": true
    },
    {
        "source_sentence": "云何名為菩薩摩訶薩具足法身？",
        "from": "T11n0316_030:0860a22_5",
        "context_with_next_sentence": true
    },
    {
        "source_sentence": "」佛言舍利子：",
        "from": "T11n0316_030:0860a22_12",
        "context_with_next_sentence": true
    },
    {
        "source_sentence": "「菩薩摩訶薩法身堅固，猶如金剛無破壞相，殊妙真實不生不滅。",
        "from": "T11n0316_030:0860a24_1",
        "context_with_next_sentence": true
    },
    {
        "source_sentence": "又復法身，為度有情不惜軀命，以是緣故火不能燒物不能壞，又復堅固猶如金剛無破壞相。",
        "from": "T11n0316_030:0860a26_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0860a26_7",
        "context_with_next_sentence": true
    },
    {
        "source_sentence": "菩薩摩訶薩行不退轉精進波羅蜜多行時，如是安住具足法身，成熟有情不惜軀命，亦無言說分別遍計。",
        "from": "T11n0316_030:0860a28_15",
        "context_with_next_sentence": true
    },
    {
        "source_sentence": "又知此身猶如虛空，離種種相、身離相故，隨能入解一切諸法，離種種相。",
        "from": "T11n0316_030:0860b01_9",
        "context_with_next_sentence": true
    },
    {
        "source_sentence": "由離相故，亦不分別是身是法。",
        "from": "T11n0316_030:0860b02_3",
        "context_with_next_sentence": true
    },
    {
        "source_sentence": "若於相中身既離相，於一切法亦復如是。",
        "from": "T11n0316_030:0860b03_2",
        "context_with_next_sentence": true
    },
    {
        "source_sentence": "若能自身離一種相，即能入解一切有情身離相故。",
        "from": "T11n0316_030:0860b04_5",
        "context_with_next_sentence": true
    },
    {
        "source_sentence": "一切有情身離相故，即能入解法界離相。",
        "from": "T11n0316_030:0860b05_4",
        "context_with_next_sentence": true
    },
    {
        "source_sentence": "法界離相故，於一切法離相。",
        "from": "T11n0316_030:0860b05_17",
        "context_with_next_sentence": true
    },
    {
        "source_sentence": "應如是學，乃至極微細法皆不可得。",
        "from": "T11n0316_030:0860b06_13",
        "context_with_next_sentence": true
    },
    {
        "source_sentence": "由彼自身真如，即能隨解一切有情身真如。",
        "from": "T11n0316_030:0860b07_13",
        "context_with_next_sentence": true
    },
    {
        "source_sentence": "由彼一切有情身真如，即能隨解自身真如。",
        "from": "T11n0316_030:0860b08_13",
        "context_with_next_sentence": true
    },
    {
        "source_sentence": "由自身真如，即能隨解一切法真如。",
        "from": "T11n0316_030:0860b09_9",
        "context_with_next_sentence": true
    },
    {
        "source_sentence": "由一切法真如，即能隨解自身真如。",
        "from": "T11n0316_030:0860b10_6",
        "context_with_next_sentence": true
    },
    {
        "source_sentence": "由自身真如，亦能通解一切佛真如。",
        "from": "T11n0316_030:0860b11_3",
        "context_with_next_sentence": true
    },
    {
        "source_sentence": "由一切佛真如，即能通解自身真如。",
        "from": "T11n0316_030:0860b11_19",
        "context_with_next_sentence": true
    },
    {
        "source_sentence": "由自身真如，亦能隨解過去未來現在真如。",
        "from": "T11n0316_030:0860b12_18",
        "context_with_next_sentence": true
    },
    {
        "source_sentence": "由過去未來現在真如，即能隨解自身真如。",
        "from": "T11n0316_030:0860b13_18",
        "context_with_next_sentence": true
    },
    {
        "source_sentence": "又過去真如與未來真如而無相違，過去真如與現在真如亦無相違，現在真如與過去真如而無相違，未來真如與過去真如亦無相違。",
        "from": "T11n0316_030:0860b17_2",
        "context_with_next_sentence": true
    },
    {
        "source_sentence": "又過去真如與未來真如而無相違，未來真如與現在真如亦無相違，現在真如與未來真如而無相違，未來真如與現在真如亦無相違。",
        "from": "T11n0316_030:0860b20_4",
        "context_with_next_sentence": true
    },
    {
        "source_sentence": "由現在真如與過去真如而無相違，由過去真如與現在真如亦無相違，又過去真如與未來現在真如亦復如是。",
        "from": "T11n0316_030:0860b22_14",
        "context_with_next_sentence": true
    },
    {
        "source_sentence": "又彼蘊處界真如此蘊處界真如，彼染淨真如此染淨真如，彼涅槃輪回真如此涅槃輪回真如，彼行真如此行真如，一切行真如亦復如是。",
        "from": "T11n0316_030:0860b26_1",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_030:0860b27_6",
        "context_with_next_sentence": true
    },
    {
        "source_sentence": "如所說故、無別異故、非遠離故、非影像故，乃至真如無少分相。",
        "from": "T11n0316_030:0860b28_13",
        "context_with_next_sentence": true
    },
    {
        "source_sentence": "何以故？",
        "from": "T11n0316_030:0860b28_17",
        "context_with_next_sentence": true
    },
    {
        "source_sentence": "真如無相，彼說即如來相。",
        "from": "T11n0316_030:0860b29_9",
        "context_with_next_sentence": true
    },
    {
        "source_sentence": "如是攝受因果真如，彼說亦如來相。",
        "from": "T11n0316_030:0860c01_5",
        "context_with_next_sentence": true
    },
    {
        "source_sentence": "彼菩薩見如是諸相無所造作，即如來相見非違諍。",
        "from": "T11n0316_030:0860c02_8",
        "context_with_next_sentence": true
    },
    {
        "source_sentence": "一切色相彼無所動即如來相。",
        "from": "T11n0316_030:0860c03_3",
        "context_with_next_sentence": true
    },
    {
        "source_sentence": "非真如智，於如來身何可觀察？",
        "from": "T11n0316_030:0860c03_17",
        "context_with_next_sentence": true
    },
    {
        "source_sentence": "於如來身平等觀察，即自身平等。",
        "from": "T11n0316_030:0860c04_12",
        "context_with_next_sentence": true
    },
    {
        "source_sentence": "由自身平等觀察，即一切身非身平等。",
        "from": "T11n0316_030:0860c05_10",
        "context_with_next_sentence": true
    },
    {
        "source_sentence": "由一切身非身平等觀察，即於是身而能觀察。",
        "from": "T11n0316_030:0860c06_11",
        "context_with_next_sentence": true
    },
    {
        "source_sentence": "是故了知一切身相皆緣生故，於此知己法身決定不可破壞，於諸法身亦復如是。",
        "from": "T11n0316_030:0860c08_8",
        "context_with_next_sentence": true
    },
    {
        "source_sentence": "彼得如是法身而能了別非蘊處界，於諸有情見聞覺知乃可化度作諸義利。",
        "from": "T11n0316_030:0860c10_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0860c10_8",
        "context_with_next_sentence": true
    },
    {
        "source_sentence": "譬如活命醫王，積集和合諸大良藥施眾病者，造作童女色相殊妙，猶如最上清淨池沼，具足莊嚴極妙安住，時非時分行住坐臥，復能作彼勝妙事業。",
        "from": "T11n0316_030:0860c13_15",
        "context_with_next_sentence": true
    },
    {
        "source_sentence": "復於是時最上最勝大種豪族長者居士，皆來見彼造藥童女。",
        "from": "T11n0316_030:0860c15_4",
        "context_with_next_sentence": true
    },
    {
        "source_sentence": "時活命醫王普能施與如是觸已，諸有病者快樂輕安得無病惱。",
        "from": "T11n0316_030:0860c16_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0860c16_16",
        "context_with_next_sentence": true
    },
    {
        "source_sentence": "應知唯一活命醫王能令有情疾病除愈，餘諸醫師不能有故。",
        "from": "T11n0316_030:0860c18_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0860c18_9",
        "context_with_next_sentence": true
    },
    {
        "source_sentence": "了知法身菩薩摩訶薩亦復如是，乃至有情男子女人童男童女，為貪瞋癡之所燒煮，於彼有情身遍觸已，是諸疾病皆悉除愈，而得遠離一切熱惱。",
        "from": "T11n0316_030:0860c21_15",
        "context_with_next_sentence": true
    },
    {
        "source_sentence": "如是菩薩，往昔願力得清淨故。",
        "from": "T11n0316_030:0860c22_10",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_030:0860c23_6",
        "context_with_next_sentence": true
    },
    {
        "source_sentence": "菩薩摩訶薩不為資身財物飲食等事，然於法身一切取捨無不通達，而或憐愍有情攝受飲食，於其身命亦不棄捨，於法身力亦不取捨亦不損減。",
        "from": "T11n0316_030:0860c26_11",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_030:0860c27_6",
        "context_with_next_sentence": true
    },
    {
        "source_sentence": "菩薩摩訶薩然於法身無生無滅，由能示現有生滅故，又能成熟有情。",
        "from": "T11n0316_030:0860c28_17",
        "context_with_next_sentence": true
    },
    {
        "source_sentence": "於諸行法了知生滅，又知諸法亦無合集，生處滅處悉皆了知。",
        "from": "T11n0316_030:0861a01_5",
        "context_with_next_sentence": true
    },
    {
        "source_sentence": "於彼法身法食法力常依止法，心無所表。",
        "from": "T11n0316_030:0861a02_4",
        "context_with_next_sentence": true
    },
    {
        "source_sentence": "是名往昔願力成熟有情不退轉精進波羅蜜多。",
        "from": "T11n0316_030:0861a03_6",
        "context_with_next_sentence": true
    },
    {
        "source_sentence": "」爾時世尊重明此義說伽陀曰：",
        "from": "T11n0316_030:0861a04_12",
        "context_with_next_sentence": true
    },
    {
        "source_sentence": "「今乃得成金剛身，　　不壞不散佛知故，",
        "from": "T11n0316_030:0861a05_0",
        "context_with_next_sentence": true
    },
    {
        "source_sentence": "刀不能傷火不焚，　　度有情時豈超越。",
        "from": "T11n0316_030:0861a06_17",
        "context_with_next_sentence": true
    },
    {
        "source_sentence": "度脫有情猛火害，　　若獲最上清涼藥，",
        "from": "T11n0316_030:0861a07_0",
        "context_with_next_sentence": true
    },
    {
        "source_sentence": "如是有情知見已，　　復如得食諸飲饍。",
        "from": "T11n0316_030:0861a08_17",
        "context_with_next_sentence": true
    },
    {
        "source_sentence": "乃至法界無分別，　　唯一法身無餘身，",
        "from": "T11n0316_030:0861a09_0",
        "context_with_next_sentence": true
    },
    {
        "source_sentence": "無人無我無儒童，　　了達諸法緣生故。",
        "from": "T11n0316_030:0861a10_17",
        "context_with_next_sentence": true
    },
    {
        "source_sentence": "觀察如能行苦行，　　息滅緣故斷苦緣，",
        "from": "T11n0316_030:0861a11_0",
        "context_with_next_sentence": true
    },
    {
        "source_sentence": "色蘊非堅水上泡，　　受蘊如同於聚沫，",
        "from": "T11n0316_030:0861a12_0",
        "context_with_next_sentence": true
    },
    {
        "source_sentence": "想如渴愛炎時現，　　觀行芭蕉中不實，",
        "from": "T11n0316_030:0861a13_0",
        "context_with_next_sentence": true
    },
    {
        "source_sentence": "復如幻化諸伎藝，　　種種剎那俱離相。",
        "from": "T11n0316_030:0861a14_17",
        "context_with_next_sentence": true
    },
    {
        "source_sentence": "諸有智者所施願，　　了識造作不堅實，",
        "from": "T11n0316_030:0861a15_0",
        "context_with_next_sentence": true
    },
    {
        "source_sentence": "所生資具如電光，　　亦如高山流瀑水。",
        "from": "T11n0316_030:0861a16_17",
        "context_with_next_sentence": true
    },
    {
        "source_sentence": "財欲又復同影像，　　迅速猛於弓箭勢，",
        "from": "T11n0316_030:0861a17_0",
        "context_with_next_sentence": true
    },
    {
        "source_sentence": "了知變易若浮雲，　　諸有智者無所樂。",
        "from": "T11n0316_030:0861a18_17",
        "context_with_next_sentence": true
    },
    {
        "source_sentence": "不於三界天人所，　　受用飲食諸妙樂，",
        "from": "T11n0316_030:0861a19_0",
        "context_with_next_sentence": true
    },
    {
        "source_sentence": "後墮地獄極苦中，　　見已不樂於天趣。",
        "from": "T11n0316_030:0861a20_17",
        "context_with_next_sentence": true
    },
    {
        "source_sentence": "彼無依止如傍類，　　是人依止離生死，",
        "from": "T11n0316_030:0861a21_0",
        "context_with_next_sentence": true
    },
    {
        "source_sentence": "菩薩當獲大法身，　　設復成壞無生滅。",
        "from": "T11n0316_030:0861a22_17",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_030:0861a23_6",
        "context_with_next_sentence": true
    },
    {
        "source_sentence": "菩薩摩訶薩行不退轉精進波羅蜜多行時，當如是學。",
        "from": "T11n0316_030:0861a24_10",
        "context_with_next_sentence": true
    },
    {
        "source_sentence": "世聞諸不善法皆悉充滿，彼對治法亦復如是而不了知。",
        "from": "T11n0316_030:0861a25_15",
        "context_with_next_sentence": true
    },
    {
        "source_sentence": "如世有情具三大病，謂貪大病、瞋大病、癡大病，皆不了知彼諸有情三種大病，三大良藥亦復不知。",
        "from": "T11n0316_030:0861a28_1",
        "context_with_next_sentence": true
    },
    {
        "source_sentence": "何等為三？",
        "from": "T11n0316_030:0861a28_6",
        "context_with_next_sentence": true
    },
    {
        "source_sentence": "貪大病者，以不淨觀為大良藥。",
        "from": "T11n0316_030:0861a28_20",
        "context_with_next_sentence": true
    },
    {
        "source_sentence": "瞋大病者，以慈悲觀為大良藥。",
        "from": "T11n0316_030:0861a29_13",
        "context_with_next_sentence": true
    },
    {
        "source_sentence": "癡大病者，以緣起觀為大良藥。",
        "from": "T11n0316_030:0861b01_7",
        "context_with_next_sentence": true
    },
    {
        "source_sentence": "皆不了知。",
        "from": "T11n0316_030:0861b01_12",
        "context_with_next_sentence": true
    },
    {
        "source_sentence": "設有醫王醫餘疾病，雖暫除愈而非究竟，於一切病不能除愈。",
        "from": "T11n0316_030:0861b03_1",
        "context_with_next_sentence": true
    },
    {
        "source_sentence": "諸有智者不應如是隨順修學，於佛世尊所對治法應當修學，為大醫王通達一切無上善法，令諸疾病淨盡除愈，是為究竟。",
        "from": "T11n0316_030:0861b05_17",
        "context_with_next_sentence": true
    },
    {
        "source_sentence": "於餘世間所習醫王，乃至少分不應隨學。",
        "from": "T11n0316_030:0861b06_15",
        "context_with_next_sentence": true
    },
    {
        "source_sentence": "應當積集搗篩和合最上法藥，若聞聲已，彼貪大病、彼瞋大病、彼癡大病皆悉除愈。",
        "from": "T11n0316_030:0861b08_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0861b08_17",
        "context_with_next_sentence": true
    },
    {
        "source_sentence": "是名菩薩摩訶薩行不退轉精進波羅蜜多行時，如是積集搗篩和合大法良藥，彼諸聲聞緣覺悉不能有，唯如來、無上、應供、正等正覺，為大醫王集諸善根，搗篩和合為大法藥，吹大法螺出深妙聲，普遍三千大千世界使得聞知，能令無量無邊百千俱胝那庾多矜羯羅，以要言之，乃至不可說不可說諸有情類，此貪瞋癡三種大病皆悉除愈。",
        "from": "T11n0316_030:0861b16_11",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0861b16_15",
        "context_with_next_sentence": true
    },
    {
        "source_sentence": "譬如雪山林中有大藥樹王名離諸毒，能令百庾繕那所住有情聞彼香者悉除諸毒。",
        "from": "T11n0316_030:0861b18_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0861b18_17",
        "context_with_next_sentence": true
    },
    {
        "source_sentence": "以離諸毒大藥樹王塗之螺鼓，吹擊其聲，若諸有情設有虫毒藥毒氣毒及一切毒，聞是聲已悉除諸毒。",
        "from": "T11n0316_030:0861b21_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0861b21_9",
        "context_with_next_sentence": true
    },
    {
        "source_sentence": "此離諸毒大藥樹王，一切醫師悉不能知，唯活命醫王獨能知解。",
        "from": "T11n0316_030:0861b22_17",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0861b23_2",
        "context_with_next_sentence": true
    },
    {
        "source_sentence": "於菩薩摩訶薩大正法藥而能積集搗篩和合，聲聞緣覺亦不能有，唯如來能有是故，通達一切善法、為大醫王，能令一切有情諸病除愈。",
        "from": "T11n0316_030:0861b26_4",
        "context_with_next_sentence": true
    },
    {
        "source_sentence": "於此法藥而能積集搗篩和合，吹大法螺出深妙聲，普遍三千大千世界使得聞知，能令無量無邊百千俱胝那庾多矜羯羅，以要言之，乃至不可說不可說諸有情類聞是聲已，彼貪瞋癡皆悉除滅。",
        "from": "T11n0316_030:0861c01_13",
        "context_with_next_sentence": true
    },
    {
        "source_sentence": "云何菩薩摩訶薩積集法財？",
        "from": "T11n0316_030:0861c02_6",
        "context_with_next_sentence": true
    },
    {
        "source_sentence": "於何等處而為施用？",
        "from": "T11n0316_030:0861c02_15",
        "context_with_next_sentence": true
    },
    {
        "source_sentence": "若菩薩摩訶薩施用法財，唯於菩薩藏正法而為積集。",
        "from": "T11n0316_030:0861c04_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0861c04_5",
        "context_with_next_sentence": true
    },
    {
        "source_sentence": "菩薩摩訶薩行不退轉精進波羅蜜多行時，於菩薩藏正法，受持讀誦解說其義，若自書若使人書乃至廣為人說，應如是學。",
        "from": "T11n0316_030:0861c07_1",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_030:0861c07_8",
        "context_with_next_sentence": true
    },
    {
        "source_sentence": "乃往過去如是展轉，廣大不可思議阿僧祇劫於彼時分，有佛名蓮華超勝如來，多陀阿伽度、阿羅訶、三藐三佛陀，彼佛有八十俱胝大聲聞眾俱來集會，皆阿羅漢，諸漏已盡無復煩惱，心得自在到於彼岸。",
        "from": "T11n0316_030:0861c11_19",
        "context_with_next_sentence": true
    },
    {
        "source_sentence": "彼佛壽量具八萬歲，正法住世具五百歲，像法亦爾。",
        "from": "T11n0316_030:0861c13_3",
        "context_with_next_sentence": true
    },
    {
        "source_sentence": "彼蓮華超勝如來般涅盤後，所有舍利如我滅後等無有異。",
        "from": "T11n0316_030:0861c14_9",
        "context_with_next_sentence": true
    },
    {
        "source_sentence": "舍利子！",
        "from": "T11n0316_030:0861c14_13",
        "context_with_next_sentence": true
    },
    {
        "source_sentence": "時蓮花超勝如來般涅盤已，於百歲後有一菩薩，從他方沒來生王家。",
        "from": "T11n0316_030:0861c16_5",
        "context_with_next_sentence": true
    },
    {
        "source_sentence": "爾時為母發如是言：",
        "from": "T11n0316_030:0861c16_14",
        "context_with_next_sentence": true
    },
    {
        "source_sentence": "『我今何緣於此非法種族中生？",
        "from": "T11n0316_030:0861c17_8",
        "context_with_next_sentence": true
    },
    {
        "source_sentence": "我今亦依彼正法行而修行之。",
        "from": "T11n0316_030:0861c18_3",
        "context_with_next_sentence": true
    },
    {
        "source_sentence": "』由是緣故名正法行。",
        "from": "T11n0316_030:0861c18_13",
        "context_with_next_sentence": true
    },
    {
        "source_sentence": "佛說大乘菩薩藏正法經卷第三十",
        "from": "T11n0316_030:0861c19_100",
        "context_with_next_sentence": false
    }
]