[
    {
        "source_sentence": "佛說五恐怖世經",
        "from": "T24n1481_001:0957b25_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T24n1481_001:0957b27_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。佛",
        "from": "T24n1481_001:0957b28_0",
        "context_with_next_sentence": true
    },
    {
        "source_sentence": "告諸比丘：",
        "from": "T24n1481_001:0957b29_4",
        "context_with_next_sentence": true
    },
    {
        "source_sentence": "「有五當來恐怖，未到未成，且來不久，可畏。",
        "from": "T24n1481_001:0957c01_4",
        "context_with_next_sentence": true
    },
    {
        "source_sentence": "當善思惟，以方便遠離之。",
        "from": "T24n1481_001:0957c01_16",
        "context_with_next_sentence": true
    },
    {
        "source_sentence": "何謂五？",
        "from": "T24n1481_001:0957c01_20",
        "context_with_next_sentence": true
    },
    {
        "source_sentence": "「一者、謂後當來比丘身無行無戒、意不拘、無慧從身。",
        "from": "T24n1481_001:0957c03_2",
        "context_with_next_sentence": true
    },
    {
        "source_sentence": "自無行無戒、意不拘至無慧內。",
        "from": "T24n1481_001:0957c03_16",
        "context_with_next_sentence": true
    },
    {
        "source_sentence": "彼人為學至與大戒，從其學以師之，自可戒、自從意、自明慧。",
        "from": "T24n1481_001:0957c05_3",
        "context_with_next_sentence": true
    },
    {
        "source_sentence": "本從上學類，至後學者，法先頭學如上，從後毀律，言謗法經，真慧所遠。",
        "from": "T24n1481_001:0957c06_16",
        "context_with_next_sentence": true
    },
    {
        "source_sentence": "比丘！",
        "from": "T24n1481_001:0957c06_19",
        "context_with_next_sentence": true
    },
    {
        "source_sentence": "是為第一未來恐怖可畏，且來不久。",
        "from": "T24n1481_001:0957c07_13",
        "context_with_next_sentence": true
    },
    {
        "source_sentence": "當善思惟，方便避之。",
        "from": "T24n1481_001:0957c08_3",
        "context_with_next_sentence": true
    },
    {
        "source_sentence": "「二者、謂後當來比丘，身無行無戒、意不拘、無慧，為彼稱說有藏寶，以非次、內無戒、違尊令彼學，謂從是可到岸，為以遠流。",
        "from": "T24n1481_001:0957c11_14",
        "context_with_next_sentence": true
    },
    {
        "source_sentence": "是為第二未來可畏，且來不久。",
        "from": "T24n1481_001:0957c12_8",
        "context_with_next_sentence": true
    },
    {
        "source_sentence": "當善思惟，方便避之。",
        "from": "T24n1481_001:0957c12_18",
        "context_with_next_sentence": true
    },
    {
        "source_sentence": "「三者、謂後當來比丘，身無行無戒、意不拘、無慧，本無明師，受不正法，比丘從受法，失法律義。",
        "from": "T24n1481_001:0957c15_1",
        "context_with_next_sentence": true
    },
    {
        "source_sentence": "是為第三未來可畏，且來不久。",
        "from": "T24n1481_001:0957c15_15",
        "context_with_next_sentence": true
    },
    {
        "source_sentence": "當善思惟，方便避之。",
        "from": "T24n1481_001:0957c16_6",
        "context_with_next_sentence": true
    },
    {
        "source_sentence": "「四者、後當來比丘，身無行無戒、意不拘、無慧，從身無行無戒、意不拘、無慧，比丘聚會講律說義，後語現之在中，中語現之在後，從是失明就冥，不能自覺，遠離正法。",
        "from": "T24n1481_001:0957c20_13",
        "context_with_next_sentence": true
    },
    {
        "source_sentence": "是為第四未來可畏，且來不久。",
        "from": "T24n1481_001:0957c21_7",
        "context_with_next_sentence": true
    },
    {
        "source_sentence": "當善思惟，方便避之。",
        "from": "T24n1481_001:0957c21_17",
        "context_with_next_sentence": true
    },
    {
        "source_sentence": "「五者、後當來比丘，身無行無戒、意不拘、無慧，從身無行無戒、意不拘、無慧，世之所造巧言放語悉受意善，見彼誦之意為悅樂；",
        "from": "T24n1481_001:0957c24_15",
        "context_with_next_sentence": true
    },
    {
        "source_sentence": "尊所說合十二因緣、苦、空、非常，意態不樂，悉捨不受，聞彼之說意疑不然，亦不悅喜。",
        "from": "T24n1481_001:0957c26_13",
        "context_with_next_sentence": true
    },
    {
        "source_sentence": "是為第五未來可畏，且來不久。",
        "from": "T24n1481_001:0957c27_8",
        "context_with_next_sentence": true
    },
    {
        "source_sentence": "當善思惟，方便避之。",
        "from": "T24n1481_001:0957c27_18",
        "context_with_next_sentence": true
    },
    {
        "source_sentence": "」佛說如是。",
        "from": "T24n1481_001:0957c28_3",
        "context_with_next_sentence": true
    },
    {
        "source_sentence": "佛說五恐怖世經",
        "from": "T24n1481_001:0957c29_100",
        "context_with_next_sentence": false
    }
]