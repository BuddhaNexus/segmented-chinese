[
    {
        "source_sentence": "阿毘達磨順正理論卷第四十二",
        "from": "T29n1562_042:0578b03_0",
        "context_with_next_sentence": true
    },
    {
        "source_sentence": "尊者眾賢造",
        "from": "T29n1562_042:0578b05_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1562_042:0578b06_0",
        "context_with_next_sentence": true
    },
    {
        "source_sentence": "10 十辯業品第四之十今應思擇成業道相，謂齊何量名自殺生，乃至齊何名為邪見？",
        "from": "T29n1562_042:0578b09_7",
        "context_with_next_sentence": true
    },
    {
        "source_sentence": "且先分別殺生相者，頌曰：",
        "from": "T29n1562_042:0578b09_19",
        "context_with_next_sentence": true
    },
    {
        "source_sentence": "殺生由故思，　　他想不誤殺。",
        "from": "T29n1562_042:0578b10_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0578b11_2",
        "context_with_next_sentence": true
    },
    {
        "source_sentence": "要由先發欲殺故思，於他有情他有情想，作殺加行不誤而殺。",
        "from": "T29n1562_042:0578b12_10",
        "context_with_next_sentence": true
    },
    {
        "source_sentence": "謂唯殺彼，不漫殺餘，齊此名為殺生業道。",
        "from": "T29n1562_042:0578b13_8",
        "context_with_next_sentence": true
    },
    {
        "source_sentence": "有懷猶豫為杌為人，設復是人為彼非彼？",
        "from": "T29n1562_042:0578b14_7",
        "context_with_next_sentence": true
    },
    {
        "source_sentence": "因起決志：",
        "from": "T29n1562_042:0578b14_12",
        "context_with_next_sentence": true
    },
    {
        "source_sentence": "若是若非我定當殺。",
        "from": "T29n1562_042:0578b15_2",
        "context_with_next_sentence": true
    },
    {
        "source_sentence": "由心無顧，若殺有情亦成業道。",
        "from": "T29n1562_042:0578b15_16",
        "context_with_next_sentence": true
    },
    {
        "source_sentence": "如是業道，若定若疑，但具殺緣皆有成理。",
        "from": "T29n1562_042:0578b16_16",
        "context_with_next_sentence": true
    },
    {
        "source_sentence": "於剎那滅行殺罪，如何成、如何不成？",
        "from": "T29n1562_042:0578b17_13",
        "context_with_next_sentence": true
    },
    {
        "source_sentence": "無殺義故。",
        "from": "T29n1562_042:0578b17_18",
        "context_with_next_sentence": true
    },
    {
        "source_sentence": "謂眾生命過去已滅、現在自滅、未來未至，是故必無殺生命理。",
        "from": "T29n1562_042:0578b19_5",
        "context_with_next_sentence": true
    },
    {
        "source_sentence": "如何說滅，燈焰鈴聲准彼亦應通殺生義。",
        "from": "T29n1562_042:0578b20_4",
        "context_with_next_sentence": true
    },
    {
        "source_sentence": "謂障當命應生不生，以起惡心行殺加行，令所殺者現命滅時，不能為因引同類命，障應生命令永不生，故名殺生，由斯獲罪。",
        "from": "T29n1562_042:0578b23_2",
        "context_with_next_sentence": true
    },
    {
        "source_sentence": "此所斷命為屬於誰？",
        "from": "T29n1562_042:0578b23_11",
        "context_with_next_sentence": true
    },
    {
        "source_sentence": "謂命若無，彼名死者，即是此命所依附身，標第六聲顯相屬義，如伽他說壽煖等言。",
        "from": "T29n1562_042:0578b25_8",
        "context_with_next_sentence": true
    },
    {
        "source_sentence": "故有命身名有命者，非實有我，其理決然。",
        "from": "T29n1562_042:0578b26_8",
        "context_with_next_sentence": true
    },
    {
        "source_sentence": "已分別殺生，當辯不與取。",
        "from": "T29n1562_042:0578b27_1",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0578b27_4",
        "context_with_next_sentence": true
    },
    {
        "source_sentence": "不與取他物，　　力竊取屬己。",
        "from": "T29n1562_042:0578b28_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0578b29_2",
        "context_with_next_sentence": true
    },
    {
        "source_sentence": "前不誤等言，如應流至後。",
        "from": "T29n1562_042:0578b29_14",
        "context_with_next_sentence": true
    },
    {
        "source_sentence": "謂要先發欲盜故思，於他物中起他物想，或力或竊起盜加行，不誤而取令屬己身，齊此名為不與取罪。",
        "from": "T29n1562_042:0578c03_1",
        "context_with_next_sentence": true
    },
    {
        "source_sentence": "若有盜取窣堵波物，於佛得罪，佛將涅槃總受世間所施物故。",
        "from": "T29n1562_042:0578c04_8",
        "context_with_next_sentence": true
    },
    {
        "source_sentence": "有說：",
        "from": "T29n1562_042:0578c04_11",
        "context_with_next_sentence": true
    },
    {
        "source_sentence": "此罪於能護人。",
        "from": "T29n1562_042:0578c04_18",
        "context_with_next_sentence": true
    },
    {
        "source_sentence": "則彼自恣，應無有罪。",
        "from": "T29n1562_042:0578c05_8",
        "context_with_next_sentence": true
    },
    {
        "source_sentence": "是故前說於理為勝。",
        "from": "T29n1562_042:0578c05_17",
        "context_with_next_sentence": true
    },
    {
        "source_sentence": "盜亡僧物，已作羯磨，於界內僧得偷盜罪；",
        "from": "T29n1562_042:0578c06_16",
        "context_with_next_sentence": true
    },
    {
        "source_sentence": "羯磨未了，於一切僧。",
        "from": "T29n1562_042:0578c07_6",
        "context_with_next_sentence": true
    },
    {
        "source_sentence": "若盜他人及象馬等，出所住處，業道方成。",
        "from": "T29n1562_042:0578c08_6",
        "context_with_next_sentence": true
    },
    {
        "source_sentence": "已辯不與取，當辯欲邪行。",
        "from": "T29n1562_042:0578c08_18",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0578c09_1",
        "context_with_next_sentence": true
    },
    {
        "source_sentence": "欲邪行四種，　　行所不應行。",
        "from": "T29n1562_042:0578c10_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0578c11_2",
        "context_with_next_sentence": true
    },
    {
        "source_sentence": "總有四種行不應行，皆得名為欲邪行罪。",
        "from": "T29n1562_042:0578c12_1",
        "context_with_next_sentence": true
    },
    {
        "source_sentence": "一於非境，謂他所護，或母或父或父母親，乃至或夫所守護境。",
        "from": "T29n1562_042:0578c13_10",
        "context_with_next_sentence": true
    },
    {
        "source_sentence": "二於非道，謂設己妻口及餘道。",
        "from": "T29n1562_042:0578c14_4",
        "context_with_next_sentence": true
    },
    {
        "source_sentence": "三於非處，謂於制多、寺中逈處。",
        "from": "T29n1562_042:0578c14_19",
        "context_with_next_sentence": true
    },
    {
        "source_sentence": "四於非時，謂懷胎時、飲兒乳時、受齋戒時。",
        "from": "T29n1562_042:0578c15_18",
        "context_with_next_sentence": true
    },
    {
        "source_sentence": "有說：",
        "from": "T29n1562_042:0578c16_1",
        "context_with_next_sentence": true
    },
    {
        "source_sentence": "若夫許受齋戒，而有所犯方謂非時。",
        "from": "T29n1562_042:0578c16_17",
        "context_with_next_sentence": true
    },
    {
        "source_sentence": "既不誤言亦流至此，若於他婦謂是己妻、或於己妻謂為他婦，道非道等但有誤心，雖有所行而非業道。",
        "from": "T29n1562_042:0578c19_4",
        "context_with_next_sentence": true
    },
    {
        "source_sentence": "若於此他婦作餘他婦想，行非梵行，有說亦成，加行受用時，並於他境故。",
        "from": "T29n1562_042:0578c20_18",
        "context_with_next_sentence": true
    },
    {
        "source_sentence": "有說：",
        "from": "T29n1562_042:0578c20_21",
        "context_with_next_sentence": true
    },
    {
        "source_sentence": "如殺業道不成加行，究竟時前境各別故。",
        "from": "T29n1562_042:0578c21_17",
        "context_with_next_sentence": true
    },
    {
        "source_sentence": "苾芻尼等如有戒妻，若有侵𣣋亦成業道。",
        "from": "T29n1562_042:0578c22_16",
        "context_with_next_sentence": true
    },
    {
        "source_sentence": "有說：",
        "from": "T29n1562_042:0578c23_1",
        "context_with_next_sentence": true
    },
    {
        "source_sentence": "此罪於所住王，以能護持及不許故。",
        "from": "T29n1562_042:0578c23_17",
        "context_with_next_sentence": true
    },
    {
        "source_sentence": "若王自犯，業道亦成，故前所說，於理為勝。",
        "from": "T29n1562_042:0578c24_17",
        "context_with_next_sentence": true
    },
    {
        "source_sentence": "已辯欲邪行，當辯虛誑語。",
        "from": "T29n1562_042:0578c25_8",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0578c25_11",
        "context_with_next_sentence": true
    },
    {
        "source_sentence": "染異想發言，　　解義虛誑語。",
        "from": "T29n1562_042:0578c26_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0578c27_2",
        "context_with_next_sentence": true
    },
    {
        "source_sentence": "說聽力故成虛誑語，謂於所說異想發言，及所誑者解所說義，染心不誤方成業道。",
        "from": "T29n1562_042:0578c28_19",
        "context_with_next_sentence": true
    },
    {
        "source_sentence": "所誑未解，雜穢語收，語多字成，要最後念表無表業方成業道。",
        "from": "T29n1562_042:0579a01_7",
        "context_with_next_sentence": true
    },
    {
        "source_sentence": "或隨所誑解義即成，前字俱行皆此加行。",
        "from": "T29n1562_042:0579a02_6",
        "context_with_next_sentence": true
    },
    {
        "source_sentence": "此中解義，據所誑者能解名解，非正解義。",
        "from": "T29n1562_042:0579a03_6",
        "context_with_next_sentence": true
    },
    {
        "source_sentence": "齊何名為能解正解？",
        "from": "T29n1562_042:0579a03_15",
        "context_with_next_sentence": true
    },
    {
        "source_sentence": "前謂解者住耳識時，後謂正能分別其義。",
        "from": "T29n1562_042:0579a04_14",
        "context_with_next_sentence": true
    },
    {
        "source_sentence": "若正解義，義意識知，語表耳識俱時滅故，應此業道唯無表成。",
        "from": "T29n1562_042:0579a06_4",
        "context_with_next_sentence": true
    },
    {
        "source_sentence": "是故理應善義言者住耳識位業道即成，能誑具足表無表故。",
        "from": "T29n1562_042:0579a07_12",
        "context_with_next_sentence": true
    },
    {
        "source_sentence": "有言：",
        "from": "T29n1562_042:0579a07_15",
        "context_with_next_sentence": true
    },
    {
        "source_sentence": "所誑隨解不解，但異想說業道即成。",
        "from": "T29n1562_042:0579a08_12",
        "context_with_next_sentence": true
    },
    {
        "source_sentence": "不爾，此同離間語故，隨忍不忍要解方成。",
        "from": "T29n1562_042:0579a09_11",
        "context_with_next_sentence": true
    },
    {
        "source_sentence": "經說諸言略有十六，謂於不見不聞不覺不知事中言實見等，所見等中言不見等，如是八種名非聖言。",
        "from": "T29n1562_042:0579a11_17",
        "context_with_next_sentence": true
    },
    {
        "source_sentence": "不見等中言不見等，所見等中言實見等，如是八種名為聖言。",
        "from": "T29n1562_042:0579a13_6",
        "context_with_next_sentence": true
    },
    {
        "source_sentence": "何等名為所見等相？",
        "from": "T29n1562_042:0579a13_15",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0579a13_18",
        "context_with_next_sentence": true
    },
    {
        "source_sentence": "由眼耳意識，　　并餘三所證，",
        "from": "T29n1562_042:0579a14_0",
        "context_with_next_sentence": true
    },
    {
        "source_sentence": "如次第名為，　　所見聞知覺。",
        "from": "T29n1562_042:0579a15_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0579a16_2",
        "context_with_next_sentence": true
    },
    {
        "source_sentence": "若境由眼耳意餘識所證，如次名所見等。",
        "from": "T29n1562_042:0579a17_1",
        "context_with_next_sentence": true
    },
    {
        "source_sentence": "鼻舌身根取至境故，總名為覺餘，經定說三根所取為所覺故。",
        "from": "T29n1562_042:0579a18_8",
        "context_with_next_sentence": true
    },
    {
        "source_sentence": "經言：",
        "from": "T29n1562_042:0579a18_11",
        "context_with_next_sentence": true
    },
    {
        "source_sentence": "大母！",
        "from": "T29n1562_042:0579a18_14",
        "context_with_next_sentence": true
    },
    {
        "source_sentence": "汝意云何？",
        "from": "T29n1562_042:0579a18_19",
        "context_with_next_sentence": true
    },
    {
        "source_sentence": "諸所有色非汝眼見、非汝曾見、非汝當見、非希求見汝，為因此起欲起貪、起親起愛、起阿賴耶、起尼延底、起耽著不？",
        "from": "T29n1562_042:0579a21_12",
        "context_with_next_sentence": true
    },
    {
        "source_sentence": "不爾。",
        "from": "T29n1562_042:0579a21_15",
        "context_with_next_sentence": true
    },
    {
        "source_sentence": "大德！",
        "from": "T29n1562_042:0579a21_18",
        "context_with_next_sentence": true
    },
    {
        "source_sentence": "諸所有聲非汝耳聞，廣說乃至，諸所有法非汝意知，廣說乃至，不爾。",
        "from": "T29n1562_042:0579a23_7",
        "context_with_next_sentence": true
    },
    {
        "source_sentence": "大德！",
        "from": "T29n1562_042:0579a23_10",
        "context_with_next_sentence": true
    },
    {
        "source_sentence": "復告大母：",
        "from": "T29n1562_042:0579a23_15",
        "context_with_next_sentence": true
    },
    {
        "source_sentence": "汝於此中應知所見唯有所見，應知所聞所覺所知唯有所聞所覺所知。",
        "from": "T29n1562_042:0579a25_6",
        "context_with_next_sentence": true
    },
    {
        "source_sentence": "此經既於色聲法境說為所見所聞所知，准此於餘定立所覺。",
        "from": "T29n1562_042:0579a26_14",
        "context_with_next_sentence": true
    },
    {
        "source_sentence": "若不許爾，所覺是何？",
        "from": "T29n1562_042:0579a27_6",
        "context_with_next_sentence": true
    },
    {
        "source_sentence": "又香等三在所見等外，於彼三境應不起言說。",
        "from": "T29n1562_042:0579a28_6",
        "context_with_next_sentence": true
    },
    {
        "source_sentence": "經主撥言：",
        "from": "T29n1562_042:0579a28_11",
        "context_with_next_sentence": true
    },
    {
        "source_sentence": "此不成證，經義別故，非此經中佛欲決判四所言相。",
        "from": "T29n1562_042:0579a29_14",
        "context_with_next_sentence": true
    },
    {
        "source_sentence": "然見此經所說義者，謂佛勸彼於六境中，及於見等四所言事，應知但有所見等言，不應增益愛非愛相。",
        "from": "T29n1562_042:0579b03_2",
        "context_with_next_sentence": true
    },
    {
        "source_sentence": "若爾，何相名所見等？",
        "from": "T29n1562_042:0579b03_12",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_042:0579b03_17",
        "context_with_next_sentence": true
    },
    {
        "source_sentence": "若是五根現所證境名為所見，若他傳說名為所聞，若運自心以種種理比度所許名為所覺，若意現證名為所知。",
        "from": "T29n1562_042:0579b06_7",
        "context_with_next_sentence": true
    },
    {
        "source_sentence": "於五境中皆容起四，於第六境除見有三，由此覺名非無所目，香等三境言說非無，復引古師別釋此四。",
        "from": "T29n1562_042:0579b08_14",
        "context_with_next_sentence": true
    },
    {
        "source_sentence": "今謂經主唯申自執，非我許此。",
        "from": "T29n1562_042:0579b09_9",
        "context_with_next_sentence": true
    },
    {
        "source_sentence": "經判所言相，故但言經證。",
        "from": "T29n1562_042:0579b10_1",
        "context_with_next_sentence": true
    },
    {
        "source_sentence": "三根所取名為所覺，起所覺言，故我師宗隨此經立所見等相，於理無違。",
        "from": "T29n1562_042:0579b11_13",
        "context_with_next_sentence": true
    },
    {
        "source_sentence": "雖說為遮於彼增益愛非愛相，非不應理。",
        "from": "T29n1562_042:0579b12_12",
        "context_with_next_sentence": true
    },
    {
        "source_sentence": "言六四別，於理不然，前經後經義相似故。",
        "from": "T29n1562_042:0579b13_11",
        "context_with_next_sentence": true
    },
    {
        "source_sentence": "我見此經所說義者，謂教大母如於三時色等境中，若不見等不希求故，欲等不生。",
        "from": "T29n1562_042:0579b15_9",
        "context_with_next_sentence": true
    },
    {
        "source_sentence": "如是若知所見等境唯有所見等，欲等亦不生，欲等但由自分別故。",
        "from": "T29n1562_042:0579b16_19",
        "context_with_next_sentence": true
    },
    {
        "source_sentence": "我隨經義解此經文，非如經主隨自分別。",
        "from": "T29n1562_042:0579b17_17",
        "context_with_next_sentence": true
    },
    {
        "source_sentence": "故後大母領佛教言：",
        "from": "T29n1562_042:0579b18_7",
        "context_with_next_sentence": true
    },
    {
        "source_sentence": "「見色已失念，　　妄增愛相者，",
        "from": "T29n1562_042:0579b19_0",
        "context_with_next_sentence": true
    },
    {
        "source_sentence": "心便受愛染，　　及住於耽著，",
        "from": "T29n1562_042:0579b20_0",
        "context_with_next_sentence": true
    },
    {
        "source_sentence": "彼由起此受，　　眾多相現前，",
        "from": "T29n1562_042:0579b21_0",
        "context_with_next_sentence": true
    },
    {
        "source_sentence": "故彼心恒時，　　為諸貪害惱。",
        "from": "T29n1562_042:0579b22_13",
        "context_with_next_sentence": true
    },
    {
        "source_sentence": "如是集眾苦，　　便遠於涅槃，",
        "from": "T29n1562_042:0579b23_0",
        "context_with_next_sentence": true
    },
    {
        "source_sentence": "愛盡故涅槃，　　日親之所說。",
        "from": "T29n1562_042:0579b24_13",
        "context_with_next_sentence": true
    },
    {
        "source_sentence": "見色已正念，　　不增愛相者，",
        "from": "T29n1562_042:0579b25_0",
        "context_with_next_sentence": true
    },
    {
        "source_sentence": "心不受愛染，　　及不住耽著，",
        "from": "T29n1562_042:0579b26_0",
        "context_with_next_sentence": true
    },
    {
        "source_sentence": "彼由不起受，　　眾多相現前，",
        "from": "T29n1562_042:0579b27_0",
        "context_with_next_sentence": true
    },
    {
        "source_sentence": "故彼心恒時，　　離諸貪害惱。",
        "from": "T29n1562_042:0579b28_13",
        "context_with_next_sentence": true
    },
    {
        "source_sentence": "如是滅眾苦，　　便近於涅槃，",
        "from": "T29n1562_042:0579b29_0",
        "context_with_next_sentence": true
    },
    {
        "source_sentence": "愛盡故涅槃，　　日親之所說。",
        "from": "T29n1562_042:0579c01_13",
        "context_with_next_sentence": true
    },
    {
        "source_sentence": "」如是於聲香味觸法一一廣說，世尊亦讚：",
        "from": "T29n1562_042:0579c02_17",
        "context_with_next_sentence": true
    },
    {
        "source_sentence": "能如是解，善哉善哉！",
        "from": "T29n1562_042:0579c03_8",
        "context_with_next_sentence": true
    },
    {
        "source_sentence": "故經主言經義別者，誠如所說，以經義別，經主於中異分別故。",
        "from": "T29n1562_042:0579c04_17",
        "context_with_next_sentence": true
    },
    {
        "source_sentence": "又何意趣朋彼二師違理教釋，而偏憎背毘婆沙者順理教言？",
        "from": "T29n1562_042:0579c06_6",
        "context_with_next_sentence": true
    },
    {
        "source_sentence": "且彼二師所釋違教，所見等相佛於經中於色等境分明別說，而彼棄捨異建立故。",
        "from": "T29n1562_042:0579c08_4",
        "context_with_next_sentence": true
    },
    {
        "source_sentence": "亦與隨教正理相違，說五境中各具有四，第六境上唯有三等。",
        "from": "T29n1562_042:0579c09_12",
        "context_with_next_sentence": true
    },
    {
        "source_sentence": "然法最可立所見名，非聲等中可名所見，如言佛見去來世等，此皆意識不共境故。",
        "from": "T29n1562_042:0579c11_10",
        "context_with_next_sentence": true
    },
    {
        "source_sentence": "曾無聖教言耳見聲鼻見香等，如何五境皆名所見，唯非第六？",
        "from": "T29n1562_042:0579c12_18",
        "context_with_next_sentence": true
    },
    {
        "source_sentence": "又彼自說：",
        "from": "T29n1562_042:0579c13_3",
        "context_with_next_sentence": true
    },
    {
        "source_sentence": "若意現證名為所知，法既所知應名所見，現所證故，猶如色等。",
        "from": "T29n1562_042:0579c14_12",
        "context_with_next_sentence": true
    },
    {
        "source_sentence": "此有何理，唯五所證立所見名？",
        "from": "T29n1562_042:0579c15_5",
        "context_with_next_sentence": true
    },
    {
        "source_sentence": "又後師釋：",
        "from": "T29n1562_042:0579c15_10",
        "context_with_next_sentence": true
    },
    {
        "source_sentence": "自內所受及自所證名為所知。",
        "from": "T29n1562_042:0579c16_5",
        "context_with_next_sentence": true
    },
    {
        "source_sentence": "若爾，見何緣非自內所受？",
        "from": "T29n1562_042:0579c16_17",
        "context_with_next_sentence": true
    },
    {
        "source_sentence": "是則所見應即所知。",
        "from": "T29n1562_042:0579c17_6",
        "context_with_next_sentence": true
    },
    {
        "source_sentence": "又所覺知應無差別，俱是意識自所證故。",
        "from": "T29n1562_042:0579c18_5",
        "context_with_next_sentence": true
    },
    {
        "source_sentence": "又諸比量、現量，為先達正理人皆所共許。",
        "from": "T29n1562_042:0579c19_4",
        "context_with_next_sentence": true
    },
    {
        "source_sentence": "若比量境方名所覺，不應所覺在所知先，故彼二師義無端緒。",
        "from": "T29n1562_042:0579c20_12",
        "context_with_next_sentence": true
    },
    {
        "source_sentence": "今謂經主僻執居心，背此正宗黨彼邪說。",
        "from": "T29n1562_042:0579c21_11",
        "context_with_next_sentence": true
    },
    {
        "source_sentence": "頗有由身表異想義成妄語不？",
        "from": "T29n1562_042:0579c22_5",
        "context_with_next_sentence": true
    },
    {
        "source_sentence": "有，故論言：",
        "from": "T29n1562_042:0579c22_11",
        "context_with_next_sentence": true
    },
    {
        "source_sentence": "頗有不動身殺生罪觸耶？",
        "from": "T29n1562_042:0579c23_2",
        "context_with_next_sentence": true
    },
    {
        "source_sentence": "曰：",
        "from": "T29n1562_042:0579c23_4",
        "context_with_next_sentence": true
    },
    {
        "source_sentence": "有，謂發語。",
        "from": "T29n1562_042:0579c23_10",
        "context_with_next_sentence": true
    },
    {
        "source_sentence": "頗有不發語妄語罪觸耶？",
        "from": "T29n1562_042:0579c23_21",
        "context_with_next_sentence": true
    },
    {
        "source_sentence": "曰：",
        "from": "T29n1562_042:0579c24_1",
        "context_with_next_sentence": true
    },
    {
        "source_sentence": "有，謂動身。",
        "from": "T29n1562_042:0579c24_7",
        "context_with_next_sentence": true
    },
    {
        "source_sentence": "頗有不動身，不發語二罪所觸耶？",
        "from": "T29n1562_042:0579c25_1",
        "context_with_next_sentence": true
    },
    {
        "source_sentence": "曰：",
        "from": "T29n1562_042:0579c25_3",
        "context_with_next_sentence": true
    },
    {
        "source_sentence": "有，謂仙人意憤，及長養業時。",
        "from": "T29n1562_042:0579c25_17",
        "context_with_next_sentence": true
    },
    {
        "source_sentence": "經主於此作如是難：",
        "from": "T29n1562_042:0579c26_4",
        "context_with_next_sentence": true
    },
    {
        "source_sentence": "若不動身亦不發語，欲無無表離表而生，此二如何得成業道？",
        "from": "T29n1562_042:0579c27_12",
        "context_with_next_sentence": true
    },
    {
        "source_sentence": "於如是難，應設劬勞。",
        "from": "T29n1562_042:0579c28_2",
        "context_with_next_sentence": true
    },
    {
        "source_sentence": "彼謂實無表無表業，豈容不立此二業道？",
        "from": "T29n1562_042:0579c29_1",
        "context_with_next_sentence": true
    },
    {
        "source_sentence": "彼亦應辯觸二罪因，非但起惡思，有太過失故。",
        "from": "T29n1562_042:0580a01_2",
        "context_with_next_sentence": true
    },
    {
        "source_sentence": "若要依身語二門轉思，起欲殺誑心即應成逆。",
        "from": "T29n1562_042:0580a02_3",
        "context_with_next_sentence": true
    },
    {
        "source_sentence": "彼不成者，仙等應同。",
        "from": "T29n1562_042:0580a02_13",
        "context_with_next_sentence": true
    },
    {
        "source_sentence": "既不動身亦不發語，如何成業道？",
        "from": "T29n1562_042:0580a03_8",
        "context_with_next_sentence": true
    },
    {
        "source_sentence": "及依身語門，應設劬勞釋如是難。",
        "from": "T29n1562_042:0580a04_4",
        "context_with_next_sentence": true
    },
    {
        "source_sentence": "然我且釋布灑他時，如由動身能表語義生語業道，若身不動，能表語義業道亦生。",
        "from": "T29n1562_042:0580a06_2",
        "context_with_next_sentence": true
    },
    {
        "source_sentence": "然說戒時彼有所犯，默然表淨令眾咸知，如何不生妄語業道？",
        "from": "T29n1562_042:0580a07_10",
        "context_with_next_sentence": true
    },
    {
        "source_sentence": "仙人意憤，義等教他，彼於有情心無所顧，非人敬彼知有惡心，動身為殺彼生業道。",
        "from": "T29n1562_042:0580a09_7",
        "context_with_next_sentence": true
    },
    {
        "source_sentence": "仙以何表令鬼知心？",
        "from": "T29n1562_042:0580a09_16",
        "context_with_next_sentence": true
    },
    {
        "source_sentence": "彼由意憤身語必變，或由呪詛必動身語。",
        "from": "T29n1562_042:0580a10_15",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_042:0580a11_1",
        "context_with_next_sentence": true
    },
    {
        "source_sentence": "非於欲界一切無表悉依表生，如得果時五苾芻等，得別解脫戒，不善亦應然。",
        "from": "T29n1562_042:0580a12_16",
        "context_with_next_sentence": true
    },
    {
        "source_sentence": "然彼先時決定有表，餘亦應爾。",
        "from": "T29n1562_042:0580a13_10",
        "context_with_next_sentence": true
    },
    {
        "source_sentence": "仙如前說。",
        "from": "T29n1562_042:0580a13_15",
        "context_with_next_sentence": true
    },
    {
        "source_sentence": "布灑他時得妄語者，謂不清淨詐入僧中坐現威儀，或有所說，此謂先表，餘例應思。",
        "from": "T29n1562_042:0580a15_14",
        "context_with_next_sentence": true
    },
    {
        "source_sentence": "已辯虛誑語，當辯餘三語。",
        "from": "T29n1562_042:0580a16_7",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0580a16_10",
        "context_with_next_sentence": true
    },
    {
        "source_sentence": "染心壞他語，　　說名離間語，",
        "from": "T29n1562_042:0580a17_0",
        "context_with_next_sentence": true
    },
    {
        "source_sentence": "非愛麁惡語，　　諸染雜穢語，",
        "from": "T29n1562_042:0580a18_0",
        "context_with_next_sentence": true
    },
    {
        "source_sentence": "餘說異三染，　　佞歌邪論等。",
        "from": "T29n1562_042:0580a19_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0580a20_2",
        "context_with_next_sentence": true
    },
    {
        "source_sentence": "若染污心發壞他語，若他壞不壞，俱成離間語。",
        "from": "T29n1562_042:0580a21_3",
        "context_with_next_sentence": true
    },
    {
        "source_sentence": "解義不誤流至此中。",
        "from": "T29n1562_042:0580a21_12",
        "context_with_next_sentence": true
    },
    {
        "source_sentence": "若以染心發非愛語，毀訾於他，名麁惡語，前染心語流至此故。",
        "from": "T29n1562_042:0580a23_1",
        "context_with_next_sentence": true
    },
    {
        "source_sentence": "解義不誤亦與前同。",
        "from": "T29n1562_042:0580a23_10",
        "context_with_next_sentence": true
    },
    {
        "source_sentence": "一切染心所發諸語，名雜穢語，皆雜穢故。",
        "from": "T29n1562_042:0580a24_9",
        "context_with_next_sentence": true
    },
    {
        "source_sentence": "唯前語字流至此中。",
        "from": "T29n1562_042:0580a24_18",
        "context_with_next_sentence": true
    },
    {
        "source_sentence": "有說：",
        "from": "T29n1562_042:0580a25_1",
        "context_with_next_sentence": true
    },
    {
        "source_sentence": "異前三餘染心所發佞歌邪論等，方雜穢語收。",
        "from": "T29n1562_042:0580a26_2",
        "context_with_next_sentence": true
    },
    {
        "source_sentence": "佞謂苾芻邪求名利發諂愛語。",
        "from": "T29n1562_042:0580a26_15",
        "context_with_next_sentence": true
    },
    {
        "source_sentence": "歌謂倡伎染心悅他作諸詞曲，及染心者諷吟相調。",
        "from": "T29n1562_042:0580a27_18",
        "context_with_next_sentence": true
    },
    {
        "source_sentence": "邪論者謂勝數明等述惡見言等，謂染心所發悲歎及戲論語。",
        "from": "T29n1562_042:0580a29_7",
        "context_with_next_sentence": true
    },
    {
        "source_sentence": "輪王現時歌詠等語，隨順出離與染相違，故彼皆非雜穢語攝。",
        "from": "T29n1562_042:0580b01_15",
        "context_with_next_sentence": true
    },
    {
        "source_sentence": "有說：",
        "from": "T29n1562_042:0580b01_18",
        "context_with_next_sentence": true
    },
    {
        "source_sentence": "彼有嫁娶等言，雜穢語收，非業道攝，薄塵類故。",
        "from": "T29n1562_042:0580b02_20",
        "context_with_next_sentence": true
    },
    {
        "source_sentence": "不引無表，非無無表可業道攝。",
        "from": "T29n1562_042:0580b03_13",
        "context_with_next_sentence": true
    },
    {
        "source_sentence": "已辯三語，當辯意三。",
        "from": "T29n1562_042:0580b04_3",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0580b04_6",
        "context_with_next_sentence": true
    },
    {
        "source_sentence": "惡欲他財貪，　　憎有情瞋恚，",
        "from": "T29n1562_042:0580b05_0",
        "context_with_next_sentence": true
    },
    {
        "source_sentence": "撥善惡等見，　　名邪見業道。",
        "from": "T29n1562_042:0580b06_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0580b07_2",
        "context_with_next_sentence": true
    },
    {
        "source_sentence": "於他財物非理耽求欲令屬己，或力或竊，如是惡欲名貪業道。",
        "from": "T29n1562_042:0580b08_10",
        "context_with_next_sentence": true
    },
    {
        "source_sentence": "豈不欲愛皆名為貪？",
        "from": "T29n1562_042:0580b08_19",
        "context_with_next_sentence": true
    },
    {
        "source_sentence": "如《五蓋經》依貪欲蓋，佛說應斷。",
        "from": "T29n1562_042:0580b09_15",
        "context_with_next_sentence": true
    },
    {
        "source_sentence": "此世間貪，雖皆名貪，非皆業道。",
        "from": "T29n1562_042:0580b10_8",
        "context_with_next_sentence": true
    },
    {
        "source_sentence": "由前已說諸惡行中攝麁品為十業道故，唯於他物起惡欲貪名貪業道。",
        "from": "T29n1562_042:0580b12_1",
        "context_with_next_sentence": true
    },
    {
        "source_sentence": "若異此者，貪著己物業道應成。",
        "from": "T29n1562_042:0580b12_15",
        "context_with_next_sentence": true
    },
    {
        "source_sentence": "輪王、北洲為難亦爾。",
        "from": "T29n1562_042:0580b13_4",
        "context_with_next_sentence": true
    },
    {
        "source_sentence": "於有情類起憎恚心，欲為逼迫，名瞋業道。",
        "from": "T29n1562_042:0580b14_3",
        "context_with_next_sentence": true
    },
    {
        "source_sentence": "於善惡等惡見撥無，此見名為邪見業道。",
        "from": "T29n1562_042:0580b15_2",
        "context_with_next_sentence": true
    },
    {
        "source_sentence": "舉初攝後，故說等言。",
        "from": "T29n1562_042:0580b15_12",
        "context_with_next_sentence": true
    },
    {
        "source_sentence": "具足應如契經所說，謗因謗果、二世尊等，總十一類邪見不同。",
        "from": "T29n1562_042:0580b16_20",
        "context_with_next_sentence": true
    },
    {
        "source_sentence": "謂無施與，乃至廣說。",
        "from": "T29n1562_042:0580b17_9",
        "context_with_next_sentence": true
    },
    {
        "source_sentence": "如是已辯十業道相。",
        "from": "T29n1562_042:0580b17_18",
        "context_with_next_sentence": true
    },
    {
        "source_sentence": "依何義釋諸業道名？",
        "from": "T29n1562_042:0580b18_7",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0580b18_10",
        "context_with_next_sentence": true
    },
    {
        "source_sentence": "此中三唯道，　　七業亦道故。",
        "from": "T29n1562_042:0580b19_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0580b20_2",
        "context_with_next_sentence": true
    },
    {
        "source_sentence": "十業道中後三唯道，業之道故，立業道名。",
        "from": "T29n1562_042:0580b21_1",
        "context_with_next_sentence": true
    },
    {
        "source_sentence": "彼相應思說名為業，彼轉故轉、彼行故行，如彼勢力而造作故。",
        "from": "T29n1562_042:0580b22_10",
        "context_with_next_sentence": true
    },
    {
        "source_sentence": "前七是業，身語業故，亦業之道，思所遊故。",
        "from": "T29n1562_042:0580b23_9",
        "context_with_next_sentence": true
    },
    {
        "source_sentence": "由能等起身語業思，託身語業為境轉故，業業之道立業道名。",
        "from": "T29n1562_042:0580b24_16",
        "context_with_next_sentence": true
    },
    {
        "source_sentence": "故於此中言業道者，具顯業道業業道業。",
        "from": "T29n1562_042:0580b25_15",
        "context_with_next_sentence": true
    },
    {
        "source_sentence": "雖不同類而一為餘，《世記論》中俱極成故。",
        "from": "T29n1562_042:0580b26_16",
        "context_with_next_sentence": true
    },
    {
        "source_sentence": "或業之道故名業道，亦業亦道故名業道。",
        "from": "T29n1562_042:0580b27_13",
        "context_with_next_sentence": true
    },
    {
        "source_sentence": "具足應言業道業道，以一為餘但言業道。",
        "from": "T29n1562_042:0580b28_12",
        "context_with_next_sentence": true
    },
    {
        "source_sentence": "善業道義類此應知。",
        "from": "T29n1562_042:0580b29_2",
        "context_with_next_sentence": true
    },
    {
        "source_sentence": "加行後起應名業道，思亦緣彼為境轉故，理亦應說而不說者，為本依本彼方轉故，先說麁品為業道故。",
        "from": "T29n1562_042:0580c02_8",
        "context_with_next_sentence": true
    },
    {
        "source_sentence": "又由根本有減增故，令內外物有減有增，二分不然故非業道。",
        "from": "T29n1562_042:0580c03_16",
        "context_with_next_sentence": true
    },
    {
        "source_sentence": "一切惡業道，皆現善相違。",
        "from": "T29n1562_042:0580c04_9",
        "context_with_next_sentence": true
    },
    {
        "source_sentence": "斷諸善根，由何業道？",
        "from": "T29n1562_042:0580c04_19",
        "context_with_next_sentence": true
    },
    {
        "source_sentence": "斷續善相，差別云何？",
        "from": "T29n1562_042:0580c05_8",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0580c05_11",
        "context_with_next_sentence": true
    },
    {
        "source_sentence": "唯邪見斷善，　　所斷欲生得，",
        "from": "T29n1562_042:0580c06_0",
        "context_with_next_sentence": true
    },
    {
        "source_sentence": "撥因果一切，　　漸斷二俱捨。",
        "from": "T29n1562_042:0580c07_13",
        "context_with_next_sentence": true
    },
    {
        "source_sentence": "人三洲男女，　　見行斷非得，",
        "from": "T29n1562_042:0580c08_0",
        "context_with_next_sentence": true
    },
    {
        "source_sentence": "續善疑有見，　　頓現除逆者。",
        "from": "T29n1562_042:0580c09_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0580c10_2",
        "context_with_next_sentence": true
    },
    {
        "source_sentence": "惡業道中唯有上品圓滿邪見能斷善根。",
        "from": "T29n1562_042:0580c11_1",
        "context_with_next_sentence": true
    },
    {
        "source_sentence": "若爾，何緣本論中說：",
        "from": "T29n1562_042:0580c11_11",
        "context_with_next_sentence": true
    },
    {
        "source_sentence": "云何上品諸不善根？",
        "from": "T29n1562_042:0580c11_20",
        "context_with_next_sentence": true
    },
    {
        "source_sentence": "謂諸不善根能斷善根者。",
        "from": "T29n1562_042:0580c12_10",
        "context_with_next_sentence": true
    },
    {
        "source_sentence": "或離欲位最初所除，由不善根能引邪見，故邪見事推在彼根。",
        "from": "T29n1562_042:0580c13_19",
        "context_with_next_sentence": true
    },
    {
        "source_sentence": "如火燒村，火由賊起，故世間說被賊燒村。",
        "from": "T29n1562_042:0580c14_18",
        "context_with_next_sentence": true
    },
    {
        "source_sentence": "何等善根為此所斷？",
        "from": "T29n1562_042:0580c15_7",
        "context_with_next_sentence": true
    },
    {
        "source_sentence": "謂唯欲界生得善根，色無色善先不成故。",
        "from": "T29n1562_042:0580c16_6",
        "context_with_next_sentence": true
    },
    {
        "source_sentence": "《施設足論》當云何通？",
        "from": "T29n1562_042:0580c16_17",
        "context_with_next_sentence": true
    },
    {
        "source_sentence": "如彼論言：",
        "from": "T29n1562_042:0580c17_1",
        "context_with_next_sentence": true
    },
    {
        "source_sentence": "唯由此量是人已斷三界善根，依上善根得更遠說，令此相續非彼器故。",
        "from": "T29n1562_042:0580c18_13",
        "context_with_next_sentence": true
    },
    {
        "source_sentence": "何緣唯斷生得善根？",
        "from": "T29n1562_042:0580c19_3",
        "context_with_next_sentence": true
    },
    {
        "source_sentence": "加行善根先已退故。",
        "from": "T29n1562_042:0580c19_12",
        "context_with_next_sentence": true
    },
    {
        "source_sentence": "如說：",
        "from": "T29n1562_042:0580c19_15",
        "context_with_next_sentence": true
    },
    {
        "source_sentence": "如是補特伽羅成就善法，乃至廣說。",
        "from": "T29n1562_042:0580c20_12",
        "context_with_next_sentence": true
    },
    {
        "source_sentence": "此中所言成善法者，總說成就加行生得。",
        "from": "T29n1562_042:0580c21_11",
        "context_with_next_sentence": true
    },
    {
        "source_sentence": "復言善法隱沒者，此言唯說加行善，將斷善時最初捨故。",
        "from": "T29n1562_042:0580c22_18",
        "context_with_next_sentence": true
    },
    {
        "source_sentence": "言有隨俱行善根未斷者，此顯猶有生得善根，彼於後時一切悉斷，由此斷故名斷善根。",
        "from": "T29n1562_042:0580c24_17",
        "context_with_next_sentence": true
    },
    {
        "source_sentence": "此斷善根何因何位？",
        "from": "T29n1562_042:0580c25_7",
        "context_with_next_sentence": true
    },
    {
        "source_sentence": "謂有一類先成暴惡意樂隨眠，後逢惡友緣力所資轉復增盛，故善根減、不善根增，後起撥因撥果邪見，令一切善皆悉隱沒，由此相續離善而住，此因此位斷諸善根。",
        "from": "T29n1562_042:0580c29_3",
        "context_with_next_sentence": true
    },
    {
        "source_sentence": "何名撥因撥果邪見？",
        "from": "T29n1562_042:0580c29_12",
        "context_with_next_sentence": true
    },
    {
        "source_sentence": "謗妙惡行名為撥因，謗果異熟名為撥果。",
        "from": "T29n1562_042:0581a01_11",
        "context_with_next_sentence": true
    },
    {
        "source_sentence": "邪見有二，謂自界緣及他界緣。",
        "from": "T29n1562_042:0581a02_6",
        "context_with_next_sentence": true
    },
    {
        "source_sentence": "或有漏緣及無漏緣，誰能斷善？",
        "from": "T29n1562_042:0581a03_2",
        "context_with_next_sentence": true
    },
    {
        "source_sentence": "應言一切能斷善根。",
        "from": "T29n1562_042:0581a03_11",
        "context_with_next_sentence": true
    },
    {
        "source_sentence": "九品善根為可頓斷，如見道斷見所斷耶？",
        "from": "T29n1562_042:0581a04_10",
        "context_with_next_sentence": true
    },
    {
        "source_sentence": "不爾。",
        "from": "T29n1562_042:0581a04_13",
        "context_with_next_sentence": true
    },
    {
        "source_sentence": "云何？",
        "from": "T29n1562_042:0581a04_16",
        "context_with_next_sentence": true
    },
    {
        "source_sentence": "謂漸次斷九品邪見，九品善根順逆相望漸次斷故，如修道斷修所斷惑。",
        "from": "T29n1562_042:0581a06_7",
        "context_with_next_sentence": true
    },
    {
        "source_sentence": "謂下下品斷上上品，至上上品斷下下品。",
        "from": "T29n1562_042:0581a07_6",
        "context_with_next_sentence": true
    },
    {
        "source_sentence": "故本論說：",
        "from": "T29n1562_042:0581a07_11",
        "context_with_next_sentence": true
    },
    {
        "source_sentence": "云何名微俱行善根？",
        "from": "T29n1562_042:0581a08_1",
        "context_with_next_sentence": true
    },
    {
        "source_sentence": "謂斷善根時最後所捨者，由捨彼故名斷善根。",
        "from": "T29n1562_042:0581a09_2",
        "context_with_next_sentence": true
    },
    {
        "source_sentence": "若爾，彼文何理，復說：",
        "from": "T29n1562_042:0581a09_13",
        "context_with_next_sentence": true
    },
    {
        "source_sentence": "云何上品諸不善根？",
        "from": "T29n1562_042:0581a10_1",
        "context_with_next_sentence": true
    },
    {
        "source_sentence": "謂諸不善根能斷善根者。",
        "from": "T29n1562_042:0581a10_12",
        "context_with_next_sentence": true
    },
    {
        "source_sentence": "不應於此微其理趣，乘前為問，其理已成。",
        "from": "T29n1562_042:0581a11_12",
        "context_with_next_sentence": true
    },
    {
        "source_sentence": "謂此乘前所斷微善，即問能斷上不善根。",
        "from": "T29n1562_042:0581a12_10",
        "context_with_next_sentence": true
    },
    {
        "source_sentence": "前微善根既下品攝，後能斷者理上品收，故於此中不勞徵難。",
        "from": "T29n1562_042:0581a13_17",
        "context_with_next_sentence": true
    },
    {
        "source_sentence": "既如修道斷所斷惑，理於中間通起不起。",
        "from": "T29n1562_042:0581a14_16",
        "context_with_next_sentence": true
    },
    {
        "source_sentence": "諸律儀果有從加行、有從生得善心所生，若從加行善心生者，律儀先捨，後斷善根。",
        "from": "T29n1562_042:0581a16_15",
        "context_with_next_sentence": true
    },
    {
        "source_sentence": "然斷善根加行根本皆名斷善，依此故說斷善根位捨諸律儀。",
        "from": "T29n1562_042:0581a18_3",
        "context_with_next_sentence": true
    },
    {
        "source_sentence": "若從生得善心生者，隨斷何品能生善根，所生律儀爾時便捨，捨能等起彼隨捨故。",
        "from": "T29n1562_042:0581a20_2",
        "context_with_next_sentence": true
    },
    {
        "source_sentence": "為在何處能斷善根？",
        "from": "T29n1562_042:0581a20_11",
        "context_with_next_sentence": true
    },
    {
        "source_sentence": "人趣三洲，非在惡趣亦非天趣。",
        "from": "T29n1562_042:0581a21_5",
        "context_with_next_sentence": true
    },
    {
        "source_sentence": "所以者何？",
        "from": "T29n1562_042:0581a21_10",
        "context_with_next_sentence": true
    },
    {
        "source_sentence": "以惡趣中染不染慧不堅牢故，以天趣中現見善惡諸業果故。",
        "from": "T29n1562_042:0581a22_17",
        "context_with_next_sentence": true
    },
    {
        "source_sentence": "言三洲者，除北俱盧，彼無極惡阿世耶故。",
        "from": "T29n1562_042:0581a23_17",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_042:0581a24_3",
        "context_with_next_sentence": true
    },
    {
        "source_sentence": "唯贍部洲。",
        "from": "T29n1562_042:0581a24_8",
        "context_with_next_sentence": true
    },
    {
        "source_sentence": "若爾，便違本論所說，如本論說：",
        "from": "T29n1562_042:0581a25_2",
        "context_with_next_sentence": true
    },
    {
        "source_sentence": "贍部洲人極少成八根，東西洲亦爾。",
        "from": "T29n1562_042:0581a25_18",
        "context_with_next_sentence": true
    },
    {
        "source_sentence": "如是斷善，依何類身？",
        "from": "T29n1562_042:0581a26_8",
        "context_with_next_sentence": true
    },
    {
        "source_sentence": "唯男女身，志意定故。",
        "from": "T29n1562_042:0581a26_18",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_042:0581a27_2",
        "context_with_next_sentence": true
    },
    {
        "source_sentence": "亦非女身，欲勤慧等皆昧鈍故。",
        "from": "T29n1562_042:0581a27_16",
        "context_with_next_sentence": true
    },
    {
        "source_sentence": "若爾，便違本論所說，如本論說：",
        "from": "T29n1562_042:0581a28_10",
        "context_with_next_sentence": true
    },
    {
        "source_sentence": "若成女根定成八根，男根亦爾。",
        "from": "T29n1562_042:0581a29_4",
        "context_with_next_sentence": true
    },
    {
        "source_sentence": "為何行者能斷善根，唯見行人非愛行者？",
        "from": "T29n1562_042:0581b01_3",
        "context_with_next_sentence": true
    },
    {
        "source_sentence": "諸見行者惡阿世耶極堅深故，彼惡意樂推求相續故名極堅，見遠隨入故名極深，以極堅深故能斷善。",
        "from": "T29n1562_042:0581b03_10",
        "context_with_next_sentence": true
    },
    {
        "source_sentence": "諸愛行者惡阿世耶極躁動故，由斯理趣，非扇𢮎等能斷善根。",
        "from": "T29n1562_042:0581b04_18",
        "context_with_next_sentence": true
    },
    {
        "source_sentence": "又此類人如惡趣故。",
        "from": "T29n1562_042:0581b05_7",
        "context_with_next_sentence": true
    },
    {
        "source_sentence": "此善根斷，其體是何？",
        "from": "T29n1562_042:0581b05_17",
        "context_with_next_sentence": true
    },
    {
        "source_sentence": "善斷應知非得為體，以重邪見現在前時，能令善根成就得滅，不成就得相續而生，此位名為善根已斷，故善斷體即是非得。",
        "from": "T29n1562_042:0581b08_14",
        "context_with_next_sentence": true
    },
    {
        "source_sentence": "前已成立非得實有。",
        "from": "T29n1562_042:0581b09_4",
        "context_with_next_sentence": true
    },
    {
        "source_sentence": "善根斷已，由何復續？",
        "from": "T29n1562_042:0581b09_14",
        "context_with_next_sentence": true
    },
    {
        "source_sentence": "由疑有見，謂續善位或由因力或依善友。",
        "from": "T29n1562_042:0581b10_11",
        "context_with_next_sentence": true
    },
    {
        "source_sentence": "有於因果欻復生疑，所招後世為無為有？",
        "from": "T29n1562_042:0581b11_11",
        "context_with_next_sentence": true
    },
    {
        "source_sentence": "有於因果欻生正見，定有後世，先執是邪，爾時善根成就得還起、不成就得滅，名續善根。",
        "from": "T29n1562_042:0581b13_12",
        "context_with_next_sentence": true
    },
    {
        "source_sentence": "九品善根頓續漸起，如頓除病氣力漸增。",
        "from": "T29n1562_042:0581b14_10",
        "context_with_next_sentence": true
    },
    {
        "source_sentence": "於現身中能續善不？",
        "from": "T29n1562_042:0581b14_19",
        "context_with_next_sentence": true
    },
    {
        "source_sentence": "亦有能續，除造逆人。",
        "from": "T29n1562_042:0581b15_9",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_042:0581b15_14",
        "context_with_next_sentence": true
    },
    {
        "source_sentence": "斷見增者亦非現世，能續善根依彼二人，經作是說：",
        "from": "T29n1562_042:0581b16_17",
        "context_with_next_sentence": true
    },
    {
        "source_sentence": "彼定於現法不能續善根，彼人定從地獄將沒，或即於彼將受生時，能續善根非餘位故。",
        "from": "T29n1562_042:0581b18_16",
        "context_with_next_sentence": true
    },
    {
        "source_sentence": "言將生位謂中有中，將歿時言謂彼將死，若由因力彼斷善根，將死時續。",
        "from": "T29n1562_042:0581b20_10",
        "context_with_next_sentence": true
    },
    {
        "source_sentence": "若由緣力彼斷善根，將生時續。",
        "from": "T29n1562_042:0581b21_4",
        "context_with_next_sentence": true
    },
    {
        "source_sentence": "由自他力，應知亦爾。",
        "from": "T29n1562_042:0581b21_14",
        "context_with_next_sentence": true
    },
    {
        "source_sentence": "又意樂壞非加行壞斷善根者，是人現世能續善根；",
        "from": "T29n1562_042:0581b22_16",
        "context_with_next_sentence": true
    },
    {
        "source_sentence": "若意樂壞加行亦壞斷善根者，要身壞後方續善根。",
        "from": "T29n1562_042:0581b24_2",
        "context_with_next_sentence": true
    },
    {
        "source_sentence": "謂世有人撥無後世名意樂壞，而不隨彼意樂所作非加行壞。",
        "from": "T29n1562_042:0581b25_9",
        "context_with_next_sentence": true
    },
    {
        "source_sentence": "見壞戒不壞、見壞戒亦壞斷善根者，應知亦爾。",
        "from": "T29n1562_042:0581b26_11",
        "context_with_next_sentence": true
    },
    {
        "source_sentence": "非劫將壞及劫初成有斷善根，壞器世間增上力故，相續潤故。",
        "from": "T29n1562_042:0581b28_1",
        "context_with_next_sentence": true
    },
    {
        "source_sentence": "行妙行者不斷善根，以心堅牢有所樂故。",
        "from": "T29n1562_042:0581b28_19",
        "context_with_next_sentence": true
    },
    {
        "source_sentence": "斷善邪定四句差別，謂補剌拏、未生怨王、提婆達多、所餘人等，如其次第應知差別。",
        "from": "T29n1562_042:0581c01_17",
        "context_with_next_sentence": true
    },
    {
        "source_sentence": "斷善邪見、破僧妄語，當知定招無間異熟。",
        "from": "T29n1562_042:0581c02_16",
        "context_with_next_sentence": true
    },
    {
        "source_sentence": "餘無間業或招無間，或招所餘地獄異熟。",
        "from": "T29n1562_042:0581c03_14",
        "context_with_next_sentence": true
    },
    {
        "source_sentence": "已乘義便辯斷善根，今應復明本業道義。",
        "from": "T29n1562_042:0581c04_13",
        "context_with_next_sentence": true
    },
    {
        "source_sentence": "所說善惡二業道中，有幾並生與思俱轉？",
        "from": "T29n1562_042:0581c05_12",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0581c05_15",
        "context_with_next_sentence": true
    },
    {
        "source_sentence": "業道思俱轉，　　不善一至八，",
        "from": "T29n1562_042:0581c06_0",
        "context_with_next_sentence": true
    },
    {
        "source_sentence": "善總開至十，　　別遮一八五。",
        "from": "T29n1562_042:0581c07_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0581c08_2",
        "context_with_next_sentence": true
    },
    {
        "source_sentence": "於諸業道思俱轉中，且不善與思從一唯至八。",
        "from": "T29n1562_042:0581c09_3",
        "context_with_next_sentence": true
    },
    {
        "source_sentence": "一俱轉者，謂離所餘貪等三中隨一現起。",
        "from": "T29n1562_042:0581c10_2",
        "context_with_next_sentence": true
    },
    {
        "source_sentence": "若先加行所造惡業，貪等餘染及不染心現在前時隨一究竟。",
        "from": "T29n1562_042:0581c11_9",
        "context_with_next_sentence": true
    },
    {
        "source_sentence": "經主唯說不染污心，此言太減，以慢疑等染心起時，亦有由先加行所起業道成故。",
        "from": "T29n1562_042:0581c13_7",
        "context_with_next_sentence": true
    },
    {
        "source_sentence": "又說加行造惡色業，色言太增，無色無容先加行造，不染心起業道方成，須簡別故。",
        "from": "T29n1562_042:0581c15_6",
        "context_with_next_sentence": true
    },
    {
        "source_sentence": "後如是類，例應彈斥。",
        "from": "T29n1562_042:0581c15_16",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_042:0581c16_1",
        "context_with_next_sentence": true
    },
    {
        "source_sentence": "身三業道一一思俱轉，謂殺盜邪婬。",
        "from": "T29n1562_042:0581c16_17",
        "context_with_next_sentence": true
    },
    {
        "source_sentence": "理不應然，邪婬必二，無遣他為故，必貪究竟故。",
        "from": "T29n1562_042:0581c17_19",
        "context_with_next_sentence": true
    },
    {
        "source_sentence": "殺盜自為，亦必二故。",
        "from": "T29n1562_042:0581c18_8",
        "context_with_next_sentence": true
    },
    {
        "source_sentence": "設據遣他作，應差別言，謂於究竟時貪等不起。",
        "from": "T29n1562_042:0581c19_8",
        "context_with_next_sentence": true
    },
    {
        "source_sentence": "又說：",
        "from": "T29n1562_042:0581c19_11",
        "context_with_next_sentence": true
    },
    {
        "source_sentence": "雜穢語及貪瞋等三，隨一現前名一俱轉。",
        "from": "T29n1562_042:0581c20_10",
        "context_with_next_sentence": true
    },
    {
        "source_sentence": "此亦非理，闕唯言故。",
        "from": "T29n1562_042:0581c20_20",
        "context_with_next_sentence": true
    },
    {
        "source_sentence": "如我先說於理為善。",
        "from": "T29n1562_042:0581c21_8",
        "context_with_next_sentence": true
    },
    {
        "source_sentence": "二俱轉者，謂行邪行。",
        "from": "T29n1562_042:0581c21_18",
        "context_with_next_sentence": true
    },
    {
        "source_sentence": "若自行殺盜雜穢語，或遣他為，隨一成位。",
        "from": "T29n1562_042:0581c22_18",
        "context_with_next_sentence": true
    },
    {
        "source_sentence": "貪瞋邪見隨一現前，若先加行所造惡業貪等餘染，及不染心現在前時，隨二究竟。",
        "from": "T29n1562_042:0581c24_16",
        "context_with_next_sentence": true
    },
    {
        "source_sentence": "經主於此作如是言：",
        "from": "T29n1562_042:0581c25_5",
        "context_with_next_sentence": true
    },
    {
        "source_sentence": "謂瞋心時究竟殺業，若起貪位成不與取，或欲邪行或雜穢語。",
        "from": "T29n1562_042:0581c26_13",
        "context_with_next_sentence": true
    },
    {
        "source_sentence": "此亦非理，若自究竟，則應於殺無勞說瞋，此更無容餘究竟故，於盜邪行說貪亦然。",
        "from": "T29n1562_042:0581c28_11",
        "context_with_next_sentence": true
    },
    {
        "source_sentence": "說起貪時成雜穢語，此言闕減，容三成故。",
        "from": "T29n1562_042:0581c29_11",
        "context_with_next_sentence": true
    },
    {
        "source_sentence": "若先加行，於究竟時一一應言貪等隨一。",
        "from": "T29n1562_042:0582a01_9",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_042:0582a01_14",
        "context_with_next_sentence": true
    },
    {
        "source_sentence": "於他命財起欲殺盜心令死時即取，或他婢等住船等中犯邪行時盜離本處，此非唯二，以貪瞋中隨其所應必有一故。",
        "from": "T29n1562_042:0582a04_8",
        "context_with_next_sentence": true
    },
    {
        "source_sentence": "又說虛誑離間麁惡隨起一時亦二俱轉。",
        "from": "T29n1562_042:0582a05_7",
        "context_with_next_sentence": true
    },
    {
        "source_sentence": "此亦非理，貪瞋等三隨其所應，容有一故。",
        "from": "T29n1562_042:0582a06_7",
        "context_with_next_sentence": true
    },
    {
        "source_sentence": "由此先說於理為善。",
        "from": "T29n1562_042:0582a06_16",
        "context_with_next_sentence": true
    },
    {
        "source_sentence": "三俱轉者，謂先加行所造惡業，貪等起時隨二究竟。",
        "from": "T29n1562_042:0582a07_19",
        "context_with_next_sentence": true
    },
    {
        "source_sentence": "若遣一使作殺等一，自行婬等，俱時究竟。",
        "from": "T29n1562_042:0582a08_18",
        "context_with_next_sentence": true
    },
    {
        "source_sentence": "若自作二，如理應思。",
        "from": "T29n1562_042:0582a09_8",
        "context_with_next_sentence": true
    },
    {
        "source_sentence": "若先加行所造惡業，貪等餘染及不染心現在前時，隨三究竟。",
        "from": "T29n1562_042:0582a10_15",
        "context_with_next_sentence": true
    },
    {
        "source_sentence": "若起貪等餘染心時，自成攝離間虛誑語業等，使作一等如理應思。",
        "from": "T29n1562_042:0582a12_6",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_042:0582a12_11",
        "context_with_next_sentence": true
    },
    {
        "source_sentence": "遣二使已自行邪行俱究竟時。",
        "from": "T29n1562_042:0582a13_5",
        "context_with_next_sentence": true
    },
    {
        "source_sentence": "及語前三隨俱起二，此亦非理，婬究竟時定有貪故。",
        "from": "T29n1562_042:0582a14_8",
        "context_with_next_sentence": true
    },
    {
        "source_sentence": "發語業道，貪等三中容有一故，設起餘心應差別故。",
        "from": "T29n1562_042:0582a15_12",
        "context_with_next_sentence": true
    },
    {
        "source_sentence": "四俱轉者，謂欲壞他說虛誑言或麁惡語，意業道一、語業道三。",
        "from": "T29n1562_042:0582a17_1",
        "context_with_next_sentence": true
    },
    {
        "source_sentence": "若遣二使自行婬等，若先加行所造惡業，貪等起時隨三究竟。",
        "from": "T29n1562_042:0582a18_8",
        "context_with_next_sentence": true
    },
    {
        "source_sentence": "如是等類，准例應思。",
        "from": "T29n1562_042:0582a18_18",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_042:0582a19_3",
        "context_with_next_sentence": true
    },
    {
        "source_sentence": "俱說四語。",
        "from": "T29n1562_042:0582a19_8",
        "context_with_next_sentence": true
    },
    {
        "source_sentence": "此說非理，應分別故。",
        "from": "T29n1562_042:0582a19_18",
        "context_with_next_sentence": true
    },
    {
        "source_sentence": "如是五六七，皆如理應思。",
        "from": "T29n1562_042:0582a20_9",
        "context_with_next_sentence": true
    },
    {
        "source_sentence": "八俱轉者，謂先加行作六惡業，自行邪欲俱時究竟。",
        "from": "T29n1562_042:0582a21_12",
        "context_with_next_sentence": true
    },
    {
        "source_sentence": "餘例應思。",
        "from": "T29n1562_042:0582a21_17",
        "context_with_next_sentence": true
    },
    {
        "source_sentence": "後三不俱，故無九十。",
        "from": "T29n1562_042:0582a22_7",
        "context_with_next_sentence": true
    },
    {
        "source_sentence": "何緣邪欲要自究竟，非如殺等遣他亦成？",
        "from": "T29n1562_042:0582a23_5",
        "context_with_next_sentence": true
    },
    {
        "source_sentence": "殺等遣他染心定故。",
        "from": "T29n1562_042:0582a23_14",
        "context_with_next_sentence": true
    },
    {
        "source_sentence": "謂若遣使行殺生等定有染心，遣他行婬容心無染，如嫁女等。",
        "from": "T29n1562_042:0582a25_3",
        "context_with_next_sentence": true
    },
    {
        "source_sentence": "又此類惑必現前故，謂由此類煩惱現起，自行殺等令他亦然，非遣他婬惑必如自。",
        "from": "T29n1562_042:0582a27_1",
        "context_with_next_sentence": true
    },
    {
        "source_sentence": "又自遠離行不應行，非遣他行名自犯故。",
        "from": "T29n1562_042:0582a27_19",
        "context_with_next_sentence": true
    },
    {
        "source_sentence": "謂有遠離行不應行，授女與夫自非犯者。",
        "from": "T29n1562_042:0582a28_17",
        "context_with_next_sentence": true
    },
    {
        "source_sentence": "若於此境自離殺生，遣他殺時自名殺者，曾聞菩薩將女施他便獲愛果。",
        "from": "T29n1562_042:0582b01_10",
        "context_with_next_sentence": true
    },
    {
        "source_sentence": "然非梵行不善業攝，若遣他犯與自作同，豈容安住惡業加行能招福果？",
        "from": "T29n1562_042:0582b03_4",
        "context_with_next_sentence": true
    },
    {
        "source_sentence": "或諸菩薩應犯邪行。",
        "from": "T29n1562_042:0582b03_13",
        "context_with_next_sentence": true
    },
    {
        "source_sentence": "又離殺等依遮境成，離行邪婬遮己身故，由此非殺一切有情皆成他勝；",
        "from": "T29n1562_042:0582b05_6",
        "context_with_next_sentence": true
    },
    {
        "source_sentence": "隨於一切，但有行婬皆名犯重。",
        "from": "T29n1562_042:0582b06_2",
        "context_with_next_sentence": true
    },
    {
        "source_sentence": "又理必爾，以諸苾芻但遣殺人必成他勝，雖行媒嫁而不犯重。",
        "from": "T29n1562_042:0582b07_10",
        "context_with_next_sentence": true
    },
    {
        "source_sentence": "何緣遣離殺，不得離殺戒；",
        "from": "T29n1562_042:0582b08_2",
        "context_with_next_sentence": true
    },
    {
        "source_sentence": "但遣他殺生，便得殺生罪。",
        "from": "T29n1562_042:0582b08_14",
        "context_with_next_sentence": true
    },
    {
        "source_sentence": "此例非等，非無殺思有遣他殺，有無離殺思而遣他離殺，義不同故。",
        "from": "T29n1562_042:0582b10_4",
        "context_with_next_sentence": true
    },
    {
        "source_sentence": "又受持戒於此處強，捨犯尸羅於他處勝，故於犯戒有遣他犯名自犯，若於持戒無遣他持名自持。",
        "from": "T29n1562_042:0582b12_8",
        "context_with_next_sentence": true
    },
    {
        "source_sentence": "又先已說。",
        "from": "T29n1562_042:0582b12_13",
        "context_with_next_sentence": true
    },
    {
        "source_sentence": "先說者何？",
        "from": "T29n1562_042:0582b12_18",
        "context_with_next_sentence": true
    },
    {
        "source_sentence": "謂欲界中惡勝善劣。",
        "from": "T29n1562_042:0582b13_7",
        "context_with_next_sentence": true
    },
    {
        "source_sentence": "又緣起法有種種殊，不可為難。",
        "from": "T29n1562_042:0582b14_2",
        "context_with_next_sentence": true
    },
    {
        "source_sentence": "且如眼識不住色中亦非住眼，隨眼增損而不隨色。",
        "from": "T29n1562_042:0582b15_5",
        "context_with_next_sentence": true
    },
    {
        "source_sentence": "又如從心生大顯等，不隨心力成善等性，而形善等差別隨心。",
        "from": "T29n1562_042:0582b16_13",
        "context_with_next_sentence": true
    },
    {
        "source_sentence": "又語業聲性隨心轉，彈指聲等性不隨心。",
        "from": "T29n1562_042:0582b17_12",
        "context_with_next_sentence": true
    },
    {
        "source_sentence": "又他命終方成殺業，他壞不壞成離間等。",
        "from": "T29n1562_042:0582b18_11",
        "context_with_next_sentence": true
    },
    {
        "source_sentence": "如是於戒遣他受持無自受持，若於犯戒遣他毀犯有自毀犯。",
        "from": "T29n1562_042:0582b19_18",
        "context_with_next_sentence": true
    },
    {
        "source_sentence": "於中遣殺成能殺人，遣他行婬不成婬者，如是已說不善業道與思俱轉數有不同。",
        "from": "T29n1562_042:0582b21_15",
        "context_with_next_sentence": true
    },
    {
        "source_sentence": "善業道與思，總開容至十，別據顯相遮一八五。",
        "from": "T29n1562_042:0582b22_18",
        "context_with_next_sentence": true
    },
    {
        "source_sentence": "二俱轉者，謂善五識及依無色盡無生智現在前時，無散善七，此相應慧非見性故，無色定俱無律儀故。",
        "from": "T29n1562_042:0582b25_5",
        "context_with_next_sentence": true
    },
    {
        "source_sentence": "三俱轉者，謂與正見相應意識現在前時，無七色善。",
        "from": "T29n1562_042:0582b26_9",
        "context_with_next_sentence": true
    },
    {
        "source_sentence": "四俱轉者，謂惡無記心現在前位得近住近事勤策律儀。",
        "from": "T29n1562_042:0582b27_13",
        "context_with_next_sentence": true
    },
    {
        "source_sentence": "六俱轉者，謂善五識現在前時得上三戒。",
        "from": "T29n1562_042:0582b28_12",
        "context_with_next_sentence": true
    },
    {
        "source_sentence": "七俱轉者，謂善意識無隨轉色正見相應現在前時得上三戒，或惡無記心現前時得苾芻戒。",
        "from": "T29n1562_042:0582c01_14",
        "context_with_next_sentence": true
    },
    {
        "source_sentence": "九俱轉者，謂善五識及依無色盡無生智現在前時得苾芻戒，或靜慮攝盡無生智相應意識現在前時。",
        "from": "T29n1562_042:0582c04_2",
        "context_with_next_sentence": true
    },
    {
        "source_sentence": "十俱轉者，謂善意識無隨轉色正見相應現在前時得苾芻戒，或餘一切有隨轉色正見相應心正起位。",
        "from": "T29n1562_042:0582c06_9",
        "context_with_next_sentence": true
    },
    {
        "source_sentence": "別據顯相所遮如是，通據隱顯則無所遮，謂離律儀有一八五。",
        "from": "T29n1562_042:0582c07_17",
        "context_with_next_sentence": true
    },
    {
        "source_sentence": "一俱轉者，謂惡無記心現在前時得一支遠離。",
        "from": "T29n1562_042:0582c08_18",
        "context_with_next_sentence": true
    },
    {
        "source_sentence": "五俱轉者，謂善意識無隨轉色正見相應現在前時得二支等。",
        "from": "T29n1562_042:0582c10_7",
        "context_with_next_sentence": true
    },
    {
        "source_sentence": "八俱轉者，謂此意識現在前時得五支等。",
        "from": "T29n1562_042:0582c11_6",
        "context_with_next_sentence": true
    },
    {
        "source_sentence": "善惡業道於何界趣處？",
        "from": "T29n1562_042:0582c11_16",
        "context_with_next_sentence": true
    },
    {
        "source_sentence": "幾唯成就？",
        "from": "T29n1562_042:0582c12_2",
        "context_with_next_sentence": true
    },
    {
        "source_sentence": "幾亦通現行？",
        "from": "T29n1562_042:0582c12_8",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0582c12_11",
        "context_with_next_sentence": true
    },
    {
        "source_sentence": "不善地獄中，　　麁雜瞋通二，",
        "from": "T29n1562_042:0582c13_0",
        "context_with_next_sentence": true
    },
    {
        "source_sentence": "貪邪見成就，　　北洲成後三。",
        "from": "T29n1562_042:0582c14_13",
        "context_with_next_sentence": true
    },
    {
        "source_sentence": "雜語通現成，　　餘欲十通二。",
        "from": "T29n1562_042:0582c15_13",
        "context_with_next_sentence": true
    },
    {
        "source_sentence": "善於一切處，　　後三通現成。",
        "from": "T29n1562_042:0582c16_13",
        "context_with_next_sentence": true
    },
    {
        "source_sentence": "無色無想天，　　前七唯成就，",
        "from": "T29n1562_042:0582c17_0",
        "context_with_next_sentence": true
    },
    {
        "source_sentence": "除處通成現，　　除地獄北洲。",
        "from": "T29n1562_042:0582c18_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0582c19_2",
        "context_with_next_sentence": true
    },
    {
        "source_sentence": "且於不善十業道中，那落迦中三通二種，謂麁惡語、雜穢語，瞋三種皆通現行成就。",
        "from": "T29n1562_042:0582c20_20",
        "context_with_next_sentence": true
    },
    {
        "source_sentence": "苦逼相罵故有麁惡語，怨歎悲叫故有雜穢語，身心麁強𢤱戾不調，由互相憎，故有瞋恚。",
        "from": "T29n1562_042:0582c22_20",
        "context_with_next_sentence": true
    },
    {
        "source_sentence": "貪及邪見成而不行，無可愛境故，現見業果故。",
        "from": "T29n1562_042:0582c24_1",
        "context_with_next_sentence": true
    },
    {
        "source_sentence": "無相害法故無殺生，謂彼但由業盡故死。",
        "from": "T29n1562_042:0582c24_19",
        "context_with_next_sentence": true
    },
    {
        "source_sentence": "無攝財女故無盜婬。",
        "from": "T29n1562_042:0582c25_8",
        "context_with_next_sentence": true
    },
    {
        "source_sentence": "以無用故無虛誑語。",
        "from": "T29n1562_042:0582c25_17",
        "context_with_next_sentence": true
    },
    {
        "source_sentence": "或虛誑語令他想倒，彼想常倒故無誑語。",
        "from": "T29n1562_042:0582c26_16",
        "context_with_next_sentence": true
    },
    {
        "source_sentence": "彼常離故、或無用故，無離間語。",
        "from": "T29n1562_042:0582c27_12",
        "context_with_next_sentence": true
    },
    {
        "source_sentence": "北俱盧洲貪瞋邪見皆定成就而不現行，不攝我所故、身心柔軟故、無惱害事故、無惡意樂故。",
        "from": "T29n1562_042:0582c29_15",
        "context_with_next_sentence": true
    },
    {
        "source_sentence": "唯雜穢語彼通現成，由彼有時染心歌詠。",
        "from": "T29n1562_042:0583a01_14",
        "context_with_next_sentence": true
    },
    {
        "source_sentence": "壽量定故無有殺生。",
        "from": "T29n1562_042:0583a02_4",
        "context_with_next_sentence": true
    },
    {
        "source_sentence": "無攝財物及女人故，無不與取及欲邪行。",
        "from": "T29n1562_042:0583a03_3",
        "context_with_next_sentence": true
    },
    {
        "source_sentence": "無誑心故無虛誑語。",
        "from": "T29n1562_042:0583a03_12",
        "context_with_next_sentence": true
    },
    {
        "source_sentence": "或無用故、常和穆故無離間語。",
        "from": "T29n1562_042:0583a04_6",
        "context_with_next_sentence": true
    },
    {
        "source_sentence": "言清美故無麁惡語。",
        "from": "T29n1562_042:0583a04_15",
        "context_with_next_sentence": true
    },
    {
        "source_sentence": "彼人云何行非梵行？",
        "from": "T29n1562_042:0583a05_5",
        "context_with_next_sentence": true
    },
    {
        "source_sentence": "謂彼男女互起染時，執手相牽往詣樹下，樹枝垂覆知是應行，樹不垂枝兩愧而別。",
        "from": "T29n1562_042:0583a07_3",
        "context_with_next_sentence": true
    },
    {
        "source_sentence": "除前地獄、北俱盧洲，餘欲界中十皆通二。",
        "from": "T29n1562_042:0583a08_2",
        "context_with_next_sentence": true
    },
    {
        "source_sentence": "謂於欲界天、鬼、傍生及人三洲，十惡業道皆通成現，然有差別。",
        "from": "T29n1562_042:0583a09_10",
        "context_with_next_sentence": true
    },
    {
        "source_sentence": "謂天鬼傍生，前七業道唯有處中攝無不律儀，人三洲中二種俱有。",
        "from": "T29n1562_042:0583a11_2",
        "context_with_next_sentence": true
    },
    {
        "source_sentence": "雖諸天眾無有殺天，而或有時殺害餘趣。",
        "from": "T29n1562_042:0583a12_1",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_042:0583a12_6",
        "context_with_next_sentence": true
    },
    {
        "source_sentence": "天亦殺天，雖天身支斷已還出，斬首中截則不更生，故欲天中有殺業道。",
        "from": "T29n1562_042:0583a13_17",
        "context_with_next_sentence": true
    },
    {
        "source_sentence": "已說不善。",
        "from": "T29n1562_042:0583a14_3",
        "context_with_next_sentence": true
    },
    {
        "source_sentence": "善業道中無貪等三，於三界五趣皆通二種，謂成就、現行。",
        "from": "T29n1562_042:0583a15_10",
        "context_with_next_sentence": true
    },
    {
        "source_sentence": "身語七支無色無想但容成就，必不現行。",
        "from": "T29n1562_042:0583a16_8",
        "context_with_next_sentence": true
    },
    {
        "source_sentence": "謂聖有情生無色界，成就過未無漏律儀。",
        "from": "T29n1562_042:0583a17_6",
        "context_with_next_sentence": true
    },
    {
        "source_sentence": "無想有情必成過未第四靜慮靜慮律儀。",
        "from": "T29n1562_042:0583a18_5",
        "context_with_next_sentence": true
    },
    {
        "source_sentence": "然聖隨依何靜慮地，曾起曾滅無漏尸羅，生無色時成彼過去，若未來世六地皆成。",
        "from": "T29n1562_042:0583a20_3",
        "context_with_next_sentence": true
    },
    {
        "source_sentence": "二處皆無現起義者，無色唯有四蘊性故，無想有情無定心故。",
        "from": "T29n1562_042:0583a21_11",
        "context_with_next_sentence": true
    },
    {
        "source_sentence": "律儀必託大種，定心二處互無，故不現起。",
        "from": "T29n1562_042:0583a22_10",
        "context_with_next_sentence": true
    },
    {
        "source_sentence": "餘界趣處，除地獄、北洲，七善皆通現行及成就，然有差別。",
        "from": "T29n1562_042:0583a23_16",
        "context_with_next_sentence": true
    },
    {
        "source_sentence": "謂鬼傍生有離律儀處中業道，若於色界唯有律儀，三洲欲天皆具二種。",
        "from": "T29n1562_042:0583a25_8",
        "context_with_next_sentence": true
    },
    {
        "source_sentence": "善惡業道得果云何？",
        "from": "T29n1562_042:0583a25_17",
        "context_with_next_sentence": true
    },
    {
        "source_sentence": "頌曰：",
        "from": "T29n1562_042:0583a26_1",
        "context_with_next_sentence": true
    },
    {
        "source_sentence": "皆能招異熟、　　等流增上果，",
        "from": "T29n1562_042:0583a27_0",
        "context_with_next_sentence": true
    },
    {
        "source_sentence": "此令他受苦，　　斷命壞威故。",
        "from": "T29n1562_042:0583a28_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0583a29_2",
        "context_with_next_sentence": true
    },
    {
        "source_sentence": "且先分別十惡業道各招三果。",
        "from": "T29n1562_042:0583a29_15",
        "context_with_next_sentence": true
    },
    {
        "source_sentence": "其三者何？",
        "from": "T29n1562_042:0583b01_1",
        "context_with_next_sentence": true
    },
    {
        "source_sentence": "異熟、等流、增上別故。",
        "from": "T29n1562_042:0583b01_12",
        "context_with_next_sentence": true
    },
    {
        "source_sentence": "謂於十種若習若修若多所作，由此力故生捺落迦，是異熟果。",
        "from": "T29n1562_042:0583b02_18",
        "context_with_next_sentence": true
    },
    {
        "source_sentence": "從彼出已，來生此間人同分中受等流果，謂殺生者壽量短促，不與取者資財乏匱，欲邪行者妻不貞良，虛誑語者多遭誹謗，離間語者親友乖穆，麁惡語者恒聞惡聲，雜穢語者言不威肅，貪者貪盛，瞋者瞋增，邪見者癡增上。",
        "from": "T29n1562_042:0583b08_1",
        "context_with_next_sentence": true
    },
    {
        "source_sentence": "何緣邪見令癡轉增，習異不應令異增長。",
        "from": "T29n1562_042:0583b08_19",
        "context_with_next_sentence": true
    },
    {
        "source_sentence": "經主作是釋：",
        "from": "T29n1562_042:0583b09_5",
        "context_with_next_sentence": true
    },
    {
        "source_sentence": "彼品癡增故。",
        "from": "T29n1562_042:0583b09_11",
        "context_with_next_sentence": true
    },
    {
        "source_sentence": "豈不邪見相應無明非相用增，依邪見故。",
        "from": "T29n1562_042:0583b10_10",
        "context_with_next_sentence": true
    },
    {
        "source_sentence": "今觀此義，邪見起時，於有事中無行相轉，壞現見事。",
        "from": "T29n1562_042:0583b11_15",
        "context_with_next_sentence": true
    },
    {
        "source_sentence": "此與貪瞋相應無明，彼癡增重貪瞋於有境，有行相轉故。",
        "from": "T29n1562_042:0583b13_1",
        "context_with_next_sentence": true
    },
    {
        "source_sentence": "或見行者由邪見力，能令真智遠而更遠，以癡增者邪見便增，由癡轉令倒推求故。",
        "from": "T29n1562_042:0583b14_17",
        "context_with_next_sentence": true
    },
    {
        "source_sentence": "邪見增者癡復轉增，由見轉令障真智故。",
        "from": "T29n1562_042:0583b15_16",
        "context_with_next_sentence": true
    },
    {
        "source_sentence": "由此說邪智是正智近怨，以與無明為朋黨故。",
        "from": "T29n1562_042:0583b16_17",
        "context_with_next_sentence": true
    },
    {
        "source_sentence": "是名業道等流果別。",
        "from": "T29n1562_042:0583b17_7",
        "context_with_next_sentence": true
    },
    {
        "source_sentence": "如何短壽是殺等流？",
        "from": "T29n1562_042:0583b17_16",
        "context_with_next_sentence": true
    },
    {
        "source_sentence": "人壽必應是善業果。",
        "from": "T29n1562_042:0583b18_6",
        "context_with_next_sentence": true
    },
    {
        "source_sentence": "經主於此作如是釋：",
        "from": "T29n1562_042:0583b18_15",
        "context_with_next_sentence": true
    },
    {
        "source_sentence": "不言人壽即殺業果，但言由殺人壽量短，應知殺業與人命根作障礙因令不久住。",
        "from": "T29n1562_042:0583b20_12",
        "context_with_next_sentence": true
    },
    {
        "source_sentence": "此所言義極難了知，若殺為因能招壽短，短名目何法是殺果非壽？",
        "from": "T29n1562_042:0583b22_5",
        "context_with_next_sentence": true
    },
    {
        "source_sentence": "譬如金鋌短即是金，壽亦應然，短豈非壽？",
        "from": "T29n1562_042:0583b23_4",
        "context_with_next_sentence": true
    },
    {
        "source_sentence": "如何可說壽非殺果？",
        "from": "T29n1562_042:0583b23_13",
        "context_with_next_sentence": true
    },
    {
        "source_sentence": "若謂殺業能感命災故殺為因非感壽者，此中應辯何謂命災？",
        "from": "T29n1562_042:0583b25_2",
        "context_with_next_sentence": true
    },
    {
        "source_sentence": "不可說言謂刀毒等，刀等但是災之緣故。",
        "from": "T29n1562_042:0583b26_2",
        "context_with_next_sentence": true
    },
    {
        "source_sentence": "又不應說是殺等流，彼是有情增上果故。",
        "from": "T29n1562_042:0583b27_1",
        "context_with_next_sentence": true
    },
    {
        "source_sentence": "命災命障其義是一，既說殺業作命障因，應辯此中命障何謂？",
        "from": "T29n1562_042:0583b28_8",
        "context_with_next_sentence": true
    },
    {
        "source_sentence": "若謂命障即壽不生，此復應思為有非有？",
        "from": "T29n1562_042:0583b29_7",
        "context_with_next_sentence": true
    },
    {
        "source_sentence": "若非有者，果體不成，非住本心人，說無為有果。",
        "from": "T29n1562_042:0583c01_9",
        "context_with_next_sentence": true
    },
    {
        "source_sentence": "若是有者，此非異壽，便違所說壽非殺果。",
        "from": "T29n1562_042:0583c02_7",
        "context_with_next_sentence": true
    },
    {
        "source_sentence": "理應釋言，不說人壽是殺異熟，但應說言是殺生業近增上果。",
        "from": "T29n1562_042:0583c03_15",
        "context_with_next_sentence": true
    },
    {
        "source_sentence": "謂雖人壽是善業招，而由殺生增上力故，令彼相續唯經少時，以欲界中不善勝善，有增上力能伏善故。",
        "from": "T29n1562_042:0583c06_3",
        "context_with_next_sentence": true
    },
    {
        "source_sentence": "若爾，何故說名等流果？",
        "from": "T29n1562_042:0583c06_14",
        "context_with_next_sentence": true
    },
    {
        "source_sentence": "顯增上果中有最近故。",
        "from": "T29n1562_042:0583c07_5",
        "context_with_next_sentence": true
    },
    {
        "source_sentence": "若二俱立增上果名，則不顯果有近遠別。",
        "from": "T29n1562_042:0583c08_4",
        "context_with_next_sentence": true
    },
    {
        "source_sentence": "若謂不然，如何不善以修所斷無覆無記為等流果？",
        "from": "T29n1562_042:0583c09_8",
        "context_with_next_sentence": true
    },
    {
        "source_sentence": "與理無違，是故可言即人短壽是殺生業所引等流。",
        "from": "T29n1562_042:0583c10_11",
        "context_with_next_sentence": true
    },
    {
        "source_sentence": "此十所招增上果者，謂外所有諸資生具，由殺生故光澤尠少，不與取故多遭霜雹稼穡微薄果實希小，欲邪行故多諸塵埃，虛誑語故多諸臭穢，離間語故所居險曲，麁惡語故多諸惡觸田豐荊棘磽确醎鹵，雜穢語故時候變改，貪故果少，瞋故果辣，由邪見故果少或無。",
        "from": "T29n1562_042:0583c16_15",
        "context_with_next_sentence": true
    },
    {
        "source_sentence": "是名業道增上果別。",
        "from": "T29n1562_042:0583c17_5",
        "context_with_next_sentence": true
    },
    {
        "source_sentence": "為一殺業感地獄已，復感短壽外惡果耶？",
        "from": "T29n1562_042:0583c18_4",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_042:0583c18_9",
        "context_with_next_sentence": true
    },
    {
        "source_sentence": "即一殺業先受異熟，次近增上，後遠增上，故有三果。",
        "from": "T29n1562_042:0583c19_13",
        "context_with_next_sentence": true
    },
    {
        "source_sentence": "理實殺時能令所殺受苦命斷壞失威光，令他苦故生於地獄，斷他命故人中壽短，先是加行果，後是根本果。",
        "from": "T29n1562_042:0583c22_2",
        "context_with_next_sentence": true
    },
    {
        "source_sentence": "根本近分俱命殺生，由壞威光感惡外具，是故殺業得三種果。",
        "from": "T29n1562_042:0583c23_10",
        "context_with_next_sentence": true
    },
    {
        "source_sentence": "餘惡業道，如理應思。",
        "from": "T29n1562_042:0583c23_20",
        "context_with_next_sentence": true
    },
    {
        "source_sentence": "由此應准知，善業道三果。",
        "from": "T29n1562_042:0583c24_11",
        "context_with_next_sentence": true
    },
    {
        "source_sentence": "且於離殺，若習若修若多所作，由此力故生於天中受異熟果。",
        "from": "T29n1562_042:0583c25_18",
        "context_with_next_sentence": true
    },
    {
        "source_sentence": "從彼沒已來生人中，受極長壽近增上果。",
        "from": "T29n1562_042:0583c26_17",
        "context_with_next_sentence": true
    },
    {
        "source_sentence": "即復由此感諸外具，有大威光遠增上果。",
        "from": "T29n1562_042:0583c27_16",
        "context_with_next_sentence": true
    },
    {
        "source_sentence": "餘善三果，翻惡應說。",
        "from": "T29n1562_042:0583c28_8",
        "context_with_next_sentence": true
    },
    {
        "source_sentence": "又契經說：",
        "from": "T29n1562_042:0583c28_13",
        "context_with_next_sentence": true
    },
    {
        "source_sentence": "八邪支中分色業為三，謂邪語業命。",
        "from": "T29n1562_042:0583c29_9",
        "context_with_next_sentence": true
    },
    {
        "source_sentence": "離邪語業邪命是何？",
        "from": "T29n1562_042:0583c29_18",
        "context_with_next_sentence": true
    },
    {
        "source_sentence": "雖離彼無而別說者，頌曰：",
        "from": "T29n1562_042:0584a01_10",
        "context_with_next_sentence": true
    },
    {
        "source_sentence": "貪生身語業，　　邪命難除故，",
        "from": "T29n1562_042:0584a02_0",
        "context_with_next_sentence": true
    },
    {
        "source_sentence": "執命資貪生，　　違經故非理。",
        "from": "T29n1562_042:0584a03_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_042:0584a04_2",
        "context_with_next_sentence": true
    },
    {
        "source_sentence": "瞋癡所生語身二業，如次唯名邪語邪業。",
        "from": "T29n1562_042:0584a05_1",
        "context_with_next_sentence": true
    },
    {
        "source_sentence": "從貪所生身語二業，名邪語邪業，亦說名邪命，以難除故異二別立。",
        "from": "T29n1562_042:0584a06_11",
        "context_with_next_sentence": true
    },
    {
        "source_sentence": "貪細能奪諸有情心，極聰慧人猶難禁護，故此對二為極難除。",
        "from": "T29n1562_042:0584a07_19",
        "context_with_next_sentence": true
    },
    {
        "source_sentence": "諸在家人邪見難斷，以多妄執吉祥等故。",
        "from": "T29n1562_042:0584a08_17",
        "context_with_next_sentence": true
    },
    {
        "source_sentence": "諸出家者邪命難除，所有命緣皆屬他故。",
        "from": "T29n1562_042:0584a09_16",
        "context_with_next_sentence": true
    },
    {
        "source_sentence": "為於正命令殷重修，故佛離前別說為一。",
        "from": "T29n1562_042:0584a10_15",
        "context_with_next_sentence": true
    },
    {
        "source_sentence": "有餘師執，緣命資具貪欲所生身語二業，方名邪命，非餘貪生。",
        "from": "T29n1562_042:0584a12_4",
        "context_with_next_sentence": true
    },
    {
        "source_sentence": "所以者何？",
        "from": "T29n1562_042:0584a12_9",
        "context_with_next_sentence": true
    },
    {
        "source_sentence": "為自戲樂作歌舞等，非資命故。",
        "from": "T29n1562_042:0584a13_4",
        "context_with_next_sentence": true
    },
    {
        "source_sentence": "此違經故，理定不然。",
        "from": "T29n1562_042:0584a13_14",
        "context_with_next_sentence": true
    },
    {
        "source_sentence": "戒蘊經中觀象鬪等，世尊亦立在邪命中，邪受外塵虛延命故。",
        "from": "T29n1562_042:0584a15_2",
        "context_with_next_sentence": true
    },
    {
        "source_sentence": "由此非獨命資糧貪所發身語方名邪命，正語業命翻此應知。",
        "from": "T29n1562_042:0584a16_10",
        "context_with_next_sentence": true
    },
    {
        "source_sentence": "何緣業道中先身後語？",
        "from": "T29n1562_042:0584a17_1",
        "context_with_next_sentence": true
    },
    {
        "source_sentence": "於八道支內先語後身，以業道中隨麁細說。",
        "from": "T29n1562_042:0584a18_1",
        "context_with_next_sentence": true
    },
    {
        "source_sentence": "道支次第據順相生，故契經中言：",
        "from": "T29n1562_042:0584a18_16",
        "context_with_next_sentence": true
    },
    {
        "source_sentence": "尋伺已發語。",
        "from": "T29n1562_042:0584a19_2",
        "context_with_next_sentence": true
    },
    {
        "source_sentence": "說一切有部順正理論第四十二",
        "from": "T29n1562_042:0584a20_100",
        "context_with_next_sentence": false
    }
]