[
    {
        "source_sentence": "佛說大意經",
        "from": "T03n0177_001:0446a26_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T03n0177_001:0446a28_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T03n0177_001:0446a29_0",
        "context_with_next_sentence": true
    },
    {
        "source_sentence": "千二百五十比丘俱。",
        "from": "T03n0177_001:0446b01_8",
        "context_with_next_sentence": true
    },
    {
        "source_sentence": "佛告諸比丘：",
        "from": "T03n0177_001:0446b02_5",
        "context_with_next_sentence": true
    },
    {
        "source_sentence": "「昔有國名歡樂無憂，王號曰廣慈哀。",
        "from": "T03n0177_001:0446b03_2",
        "context_with_next_sentence": true
    },
    {
        "source_sentence": "國有居士名摩訶檀，妻名栴陀，生一子姿容端正世間少雙，墮地便語，便誓願言：",
        "from": "T03n0177_001:0446b04_19",
        "context_with_next_sentence": true
    },
    {
        "source_sentence": "『我當布施天下，救濟人民。",
        "from": "T03n0177_001:0446b05_12",
        "context_with_next_sentence": true
    },
    {
        "source_sentence": "其有孤獨貧窮者，我當給護令得安隱。",
        "from": "T03n0177_001:0446b06_8",
        "context_with_next_sentence": true
    },
    {
        "source_sentence": "』父母因名為大意，見其有異姿不與人同，恐是天龍鬼神，欲行卜問。",
        "from": "T03n0177_001:0446b07_19",
        "context_with_next_sentence": true
    },
    {
        "source_sentence": "大意知之便報言：",
        "from": "T03n0177_001:0446b08_7",
        "context_with_next_sentence": true
    },
    {
        "source_sentence": "『我自是人，非天、龍、鬼、神也。",
        "from": "T03n0177_001:0446b08_23",
        "context_with_next_sentence": true
    },
    {
        "source_sentence": "但念天下人民窮厄者，欲護視之耳。",
        "from": "T03n0177_001:0446b09_15",
        "context_with_next_sentence": true
    },
    {
        "source_sentence": "』說此意，便止不復語。",
        "from": "T03n0177_001:0446b10_5",
        "context_with_next_sentence": true
    },
    {
        "source_sentence": "至年十七，乃報父母言：",
        "from": "T03n0177_001:0446b10_16",
        "context_with_next_sentence": true
    },
    {
        "source_sentence": "『我欲布施，勤苦人令得安隱。",
        "from": "T03n0177_001:0446b11_9",
        "context_with_next_sentence": true
    },
    {
        "source_sentence": "』「父母念言：",
        "from": "T03n0177_001:0446b12_5",
        "context_with_next_sentence": true
    },
    {
        "source_sentence": "『子初生時，已有是願。",
        "from": "T03n0177_001:0446b12_16",
        "context_with_next_sentence": true
    },
    {
        "source_sentence": "』便告子言：",
        "from": "T03n0177_001:0446b12_22",
        "context_with_next_sentence": true
    },
    {
        "source_sentence": "『吾財無數，自恣意所施與，不相禁制也。",
        "from": "T03n0177_001:0446b13_16",
        "context_with_next_sentence": true
    },
    {
        "source_sentence": "』大意報言：",
        "from": "T03n0177_001:0446b14_1",
        "context_with_next_sentence": true
    },
    {
        "source_sentence": "『父母財物雖多，猶不足我用，唯當入海採七寶，以給施天下人民耳。",
        "from": "T03n0177_001:0446b15_11",
        "context_with_next_sentence": true
    },
    {
        "source_sentence": "』數言如是，父母即聽使行。",
        "from": "T03n0177_001:0446b16_3",
        "context_with_next_sentence": true
    },
    {
        "source_sentence": "「大意便作禮，辭行入海，道經他國。",
        "from": "T03n0177_001:0446b17_16",
        "context_with_next_sentence": true
    },
    {
        "source_sentence": "國中有婆羅門財富無量，見大意光顏端正，甚悅樂之，告言：",
        "from": "T03n0177_001:0446b19_2",
        "context_with_next_sentence": true
    },
    {
        "source_sentence": "『我相敬重，今有小女欲以相上，願留止此。",
        "from": "T03n0177_001:0446b20_1",
        "context_with_next_sentence": true
    },
    {
        "source_sentence": "』大意報言：",
        "from": "T03n0177_001:0446b20_7",
        "context_with_next_sentence": true
    },
    {
        "source_sentence": "『我辭家入海欲採七寶，未敢相許，且須來還。",
        "from": "T03n0177_001:0446b21_7",
        "context_with_next_sentence": true
    },
    {
        "source_sentence": "』於是遂進採得七寶，即遣人持寶還其本國，轉復到海際求索異物。",
        "from": "T03n0177_001:0446b22_17",
        "context_with_next_sentence": true
    },
    {
        "source_sentence": "忽見一大樹高八十由延、廣亦八十由延，大意便上樹，遙見一銀城，宮闕、殿舍皆是白銀，天女侍側妓樂自然。",
        "from": "T03n0177_001:0446b25_6",
        "context_with_next_sentence": true
    },
    {
        "source_sentence": "有一毒蛇繞城三匝，見大意便舉頭視之，大意自念言：",
        "from": "T03n0177_001:0446b26_11",
        "context_with_next_sentence": true
    },
    {
        "source_sentence": "『人為毒所害者，皆由無善意故耳。",
        "from": "T03n0177_001:0446b27_7",
        "context_with_next_sentence": true
    },
    {
        "source_sentence": "』便坐，思須自思惟定意，須臾頃，蛇即低頭睡臥。",
        "from": "T03n0177_001:0446b28_9",
        "context_with_next_sentence": true
    },
    {
        "source_sentence": "「大意欲入城，守門者便入白王言：",
        "from": "T03n0177_001:0446b29_5",
        "context_with_next_sentence": true
    },
    {
        "source_sentence": "『外有賢者欲見於王。",
        "from": "T03n0177_001:0446b29_15",
        "context_with_next_sentence": true
    },
    {
        "source_sentence": "』王身自出迎之歡喜而言：",
        "from": "T03n0177_001:0446c01_6",
        "context_with_next_sentence": true
    },
    {
        "source_sentence": "『唯願仁者，留住此一時三月，得展供養。",
        "from": "T03n0177_001:0446c02_4",
        "context_with_next_sentence": true
    },
    {
        "source_sentence": "』答言：",
        "from": "T03n0177_001:0446c02_8",
        "context_with_next_sentence": true
    },
    {
        "source_sentence": "『我欲行採寶，不宜久留。",
        "from": "T03n0177_001:0446c02_20",
        "context_with_next_sentence": true
    },
    {
        "source_sentence": "』王報言：",
        "from": "T03n0177_001:0446c03_1",
        "context_with_next_sentence": true
    },
    {
        "source_sentence": "『我不視國事，唯願留住。",
        "from": "T03n0177_001:0446c03_13",
        "context_with_next_sentence": true
    },
    {
        "source_sentence": "』大意便止留。",
        "from": "T03n0177_001:0446c03_20",
        "context_with_next_sentence": true
    },
    {
        "source_sentence": "王即供設衣服、飲食、妓樂、床臥之具，乃歷九十日竟，大意辭王欲去，王便取珍琦七寶欲以送之，大意言：",
        "from": "T03n0177_001:0446c06_6",
        "context_with_next_sentence": true
    },
    {
        "source_sentence": "『我不多用是七寶，聞王有一明月珠，意欲求之。",
        "from": "T03n0177_001:0446c07_8",
        "context_with_next_sentence": true
    },
    {
        "source_sentence": "』王言：",
        "from": "T03n0177_001:0446c07_12",
        "context_with_next_sentence": true
    },
    {
        "source_sentence": "『我不惜是珠，但恐道路艱嶮難，以自隨耳。",
        "from": "T03n0177_001:0446c08_9",
        "context_with_next_sentence": true
    },
    {
        "source_sentence": "』大意言：",
        "from": "T03n0177_001:0446c08_14",
        "context_with_next_sentence": true
    },
    {
        "source_sentence": "『夫福之將，人不畏艱嶮。",
        "from": "T03n0177_001:0446c09_3",
        "context_with_next_sentence": true
    },
    {
        "source_sentence": "』王言：",
        "from": "T03n0177_001:0446c09_7",
        "context_with_next_sentence": true
    },
    {
        "source_sentence": "『此珠有二十里中寶隨之，便以貢於仁者，在意所欲；",
        "from": "T03n0177_001:0446c10_10",
        "context_with_next_sentence": true
    },
    {
        "source_sentence": "若後得道，願為弟子得給供養，踰於今日也。",
        "from": "T03n0177_001:0446c11_11",
        "context_with_next_sentence": true
    },
    {
        "source_sentence": "』大意便受珠，歡喜而去。",
        "from": "T03n0177_001:0446c12_2",
        "context_with_next_sentence": true
    },
    {
        "source_sentence": "「於是，大意轉前行見一金城。",
        "from": "T03n0177_001:0446c13_13",
        "context_with_next_sentence": true
    },
    {
        "source_sentence": "宮闕、殿舍皆是黃金，七寶之樹自然音樂，天女、侍從轉倍於前；",
        "from": "T03n0177_001:0446c15_1",
        "context_with_next_sentence": true
    },
    {
        "source_sentence": "亦有毒蛇繞城六匝，見大意便舉頭視之，復坐定意，蛇復低頭而臥。",
        "from": "T03n0177_001:0446c16_11",
        "context_with_next_sentence": true
    },
    {
        "source_sentence": "大意欲入城，守門者即入白王，王即出迎與相見，請前語言：",
        "from": "T03n0177_001:0446c17_19",
        "context_with_next_sentence": true
    },
    {
        "source_sentence": "『願留一時三月，展於供養。",
        "from": "T03n0177_001:0446c18_12",
        "context_with_next_sentence": true
    },
    {
        "source_sentence": "』大意便止留，王即待遇，施設飲食、衣服、天女、眾妓以娛樂之。",
        "from": "T03n0177_001:0446c19_20",
        "context_with_next_sentence": true
    },
    {
        "source_sentence": "乃歷六十日辭王欲去，王守請使留，其意不樂止，遂辭王而去。",
        "from": "T03n0177_001:0446c21_7",
        "context_with_next_sentence": true
    },
    {
        "source_sentence": "王復取珍琦七寶以送之，大意不肯受，告言：",
        "from": "T03n0177_001:0446c22_7",
        "context_with_next_sentence": true
    },
    {
        "source_sentence": "『我不樂眾寶，聞王有一明月珠，願以相惠。",
        "from": "T03n0177_001:0446c23_6",
        "context_with_next_sentence": true
    },
    {
        "source_sentence": "』王言：",
        "from": "T03n0177_001:0446c23_10",
        "context_with_next_sentence": true
    },
    {
        "source_sentence": "『不敢愛之，但恐道遠且嶮難，以自隨耳。",
        "from": "T03n0177_001:0446c24_7",
        "context_with_next_sentence": true
    },
    {
        "source_sentence": "』報言：",
        "from": "T03n0177_001:0446c24_11",
        "context_with_next_sentence": true
    },
    {
        "source_sentence": "『夫福之所，將何有難嶮？",
        "from": "T03n0177_001:0446c24_23",
        "context_with_next_sentence": true
    },
    {
        "source_sentence": "』王即報言：",
        "from": "T03n0177_001:0446c25_4",
        "context_with_next_sentence": true
    },
    {
        "source_sentence": "『此珠有四十里中珍寶追之，便以貢上仁者，願後得道為弟子，神足無比，得展供養過於今日。",
        "from": "T03n0177_001:0446c27_6",
        "context_with_next_sentence": true
    },
    {
        "source_sentence": "』便歡喜受珠而去。",
        "from": "T03n0177_001:0446c27_15",
        "context_with_next_sentence": true
    },
    {
        "source_sentence": "「於是，大意轉前行，復見一水精城。",
        "from": "T03n0177_001:0446c28_16",
        "context_with_next_sentence": true
    },
    {
        "source_sentence": "宮闕、殿舍、皆是水精，七寶之樹自然音樂，天女侍從轉倍於前；",
        "from": "T03n0177_001:0447a01_3",
        "context_with_next_sentence": true
    },
    {
        "source_sentence": "亦有一毒蛇繞城九匝，見大意即復舉頭視之。",
        "from": "T03n0177_001:0447a02_4",
        "context_with_next_sentence": true
    },
    {
        "source_sentence": "大意即復坐，深自思惟入定，蛇即復低頭睡臥。",
        "from": "T03n0177_001:0447a03_6",
        "context_with_next_sentence": true
    },
    {
        "source_sentence": "大意欲進時，守門者入白王，王即出迎，請前語言：",
        "from": "T03n0177_001:0447a04_9",
        "context_with_next_sentence": true
    },
    {
        "source_sentence": "『願留一時三月。",
        "from": "T03n0177_001:0447a04_17",
        "context_with_next_sentence": true
    },
    {
        "source_sentence": "』大意即留。",
        "from": "T03n0177_001:0447a05_1",
        "context_with_next_sentence": true
    },
    {
        "source_sentence": "王復盡意供養，施設飲食、衣服、妓樂以娛樂之，乃歷四十日，即復辭王去。",
        "from": "T03n0177_001:0447a06_14",
        "context_with_next_sentence": true
    },
    {
        "source_sentence": "王便取珍琦七寶欲以送之，大意不受，報言：",
        "from": "T03n0177_001:0447a07_15",
        "context_with_next_sentence": true
    },
    {
        "source_sentence": "『我不用是眾寶，聞王有一明月珠，願以相惠。",
        "from": "T03n0177_001:0447a08_16",
        "context_with_next_sentence": true
    },
    {
        "source_sentence": "』王便報言：",
        "from": "T03n0177_001:0447a09_2",
        "context_with_next_sentence": true
    },
    {
        "source_sentence": "『此珠有六十里中寶追之，便以上仁者，若後得道，願為弟子智慧無比，當復供養，過於今日。",
        "from": "T03n0177_001:0447a11_3",
        "context_with_next_sentence": true
    },
    {
        "source_sentence": "』便受珠歡喜而去。",
        "from": "T03n0177_001:0447a11_12",
        "context_with_next_sentence": true
    },
    {
        "source_sentence": "「於是，大意轉前行，復見一琉璃城。",
        "from": "T03n0177_001:0447a12_16",
        "context_with_next_sentence": true
    },
    {
        "source_sentence": "宮闕、殿舍皆是琉璃，七寶之樹自然音樂，天女侍從轉倍於前；",
        "from": "T03n0177_001:0447a14_4",
        "context_with_next_sentence": true
    },
    {
        "source_sentence": "亦見一毒蛇繞城十二匝，見大意便舉頭視之，大意即復坐，深思惟入定，蛇復低頭睡臥。",
        "from": "T03n0177_001:0447a16_4",
        "context_with_next_sentence": true
    },
    {
        "source_sentence": "大意欲進，時守門者入白王，王出迎，請前乞留一時三月，大意即留。",
        "from": "T03n0177_001:0447a17_15",
        "context_with_next_sentence": true
    },
    {
        "source_sentence": "王身自供養飲食、衣服、妓樂以娛樂之，乃歷二十日辭王欲去。",
        "from": "T03n0177_001:0447a19_3",
        "context_with_next_sentence": true
    },
    {
        "source_sentence": "王即取珍琦七寶以送之，大意不受其珍寶，言：",
        "from": "T03n0177_001:0447a20_5",
        "context_with_next_sentence": true
    },
    {
        "source_sentence": "『我聞王有一明月珠，願以相惠。",
        "from": "T03n0177_001:0447a20_20",
        "context_with_next_sentence": true
    },
    {
        "source_sentence": "』王報言：",
        "from": "T03n0177_001:0447a21_3",
        "context_with_next_sentence": true
    },
    {
        "source_sentence": "『此珠有八十里中珍寶追之，便以上於仁者，願後得道時，我為弟子淨意供養，過於今日，令長得智慧。",
        "from": "T03n0177_001:0447a23_9",
        "context_with_next_sentence": true
    },
    {
        "source_sentence": "』大意便受珠，歡喜而去。",
        "from": "T03n0177_001:0447a24_1",
        "context_with_next_sentence": true
    },
    {
        "source_sentence": "「大意念言：",
        "from": "T03n0177_001:0447a25_5",
        "context_with_next_sentence": true
    },
    {
        "source_sentence": "『吾本來求寶，今已如志，當從是還。",
        "from": "T03n0177_001:0447a26_1",
        "context_with_next_sentence": true
    },
    {
        "source_sentence": "』便尋故道欲還本國，經歷大海，海中諸神王因共議言：",
        "from": "T03n0177_001:0447a27_6",
        "context_with_next_sentence": true
    },
    {
        "source_sentence": "『我海中雖多眾珍名寶，無有如此輩珠。",
        "from": "T03n0177_001:0447a28_4",
        "context_with_next_sentence": true
    },
    {
        "source_sentence": "』便勅使海神要奪其珠。",
        "from": "T03n0177_001:0447a28_15",
        "context_with_next_sentence": true
    },
    {
        "source_sentence": "神便化作人，與大意相見，問言：",
        "from": "T03n0177_001:0447a29_10",
        "context_with_next_sentence": true
    },
    {
        "source_sentence": "『聞卿得琦異之物，寧可借視之乎？",
        "from": "T03n0177_001:0447b01_5",
        "context_with_next_sentence": true
    },
    {
        "source_sentence": "』大意舒手示其四珠，海神便搖其手，使珠墮水中。",
        "from": "T03n0177_001:0447b02_8",
        "context_with_next_sentence": true
    },
    {
        "source_sentence": "大意念言：",
        "from": "T03n0177_001:0447b02_13",
        "context_with_next_sentence": true
    },
    {
        "source_sentence": "『王與我言時，但道此珠難保。",
        "from": "T03n0177_001:0447b03_6",
        "context_with_next_sentence": true
    },
    {
        "source_sentence": "我幸已得之，今為此子所奪，非趣也。",
        "from": "T03n0177_001:0447b04_3",
        "context_with_next_sentence": true
    },
    {
        "source_sentence": "』即謂海神言：",
        "from": "T03n0177_001:0447b04_10",
        "context_with_next_sentence": true
    },
    {
        "source_sentence": "『我自勤苦，經涉嶮岨得此珠來，汝反奪我今不相還，我當抒盡海水耳。",
        "from": "T03n0177_001:0447b06_1",
        "context_with_next_sentence": true
    },
    {
        "source_sentence": "』海神知之，問言：",
        "from": "T03n0177_001:0447b06_10",
        "context_with_next_sentence": true
    },
    {
        "source_sentence": "『卿志何高乃爾？",
        "from": "T03n0177_001:0447b06_18",
        "context_with_next_sentence": true
    },
    {
        "source_sentence": "海深三百三十六萬由延，其廣無涯，奈何竭之。",
        "from": "T03n0177_001:0447b07_17",
        "context_with_next_sentence": true
    },
    {
        "source_sentence": "譬如日終不墮地，大風不可攬束；",
        "from": "T03n0177_001:0447b08_12",
        "context_with_next_sentence": true
    },
    {
        "source_sentence": "日尚可使墮地，風尚可攬束，大海水終不可抒令竭也。",
        "from": "T03n0177_001:0447b09_16",
        "context_with_next_sentence": true
    },
    {
        "source_sentence": "』大意笑答之，言：",
        "from": "T03n0177_001:0447b10_5",
        "context_with_next_sentence": true
    },
    {
        "source_sentence": "『我自念前後受身生死壞積其骨，過於須彌山，其血流，五河四海未足以喻。",
        "from": "T03n0177_001:0447b11_18",
        "context_with_next_sentence": true
    },
    {
        "source_sentence": "吾尚欲斷是生死之根本，但此小海何足不抒？",
        "from": "T03n0177_001:0447b12_18",
        "context_with_next_sentence": true
    },
    {
        "source_sentence": "』復說言：",
        "from": "T03n0177_001:0447b13_3",
        "context_with_next_sentence": true
    },
    {
        "source_sentence": "『我憶念昔，供養諸佛，誓願言：",
        "from": "T03n0177_001:0447b13_18",
        "context_with_next_sentence": true
    },
    {
        "source_sentence": "「令我志行勇於道決所向無難。",
        "from": "T03n0177_001:0447b14_9",
        "context_with_next_sentence": true
    },
    {
        "source_sentence": "」當移須彌山、竭大海水，終不退意。",
        "from": "T03n0177_001:0447b15_6",
        "context_with_next_sentence": true
    },
    {
        "source_sentence": "』便一其心，以器抒海水。",
        "from": "T03n0177_001:0447b15_18",
        "context_with_next_sentence": true
    },
    {
        "source_sentence": "精誠之感達於第一四天，王來下，助大意抒水，三分已抒其二。",
        "from": "T03n0177_001:0447b17_5",
        "context_with_next_sentence": true
    },
    {
        "source_sentence": "於是海中諸神王皆大振怖，共議言：",
        "from": "T03n0177_001:0447b18_2",
        "context_with_next_sentence": true
    },
    {
        "source_sentence": "『今不還其珠者，非小故也，水盡泥出，子便壞我宮室。",
        "from": "T03n0177_001:0447b19_5",
        "context_with_next_sentence": true
    },
    {
        "source_sentence": "』海神便出眾寶以與大意，大意不取，告言：",
        "from": "T03n0177_001:0447b20_5",
        "context_with_next_sentence": true
    },
    {
        "source_sentence": "『不用是輩，但欲得我珠耳，促還我珠，終不相置也。",
        "from": "T03n0177_001:0447b21_8",
        "context_with_next_sentence": true
    },
    {
        "source_sentence": "』海神知其意感，便出珠還之。",
        "from": "T03n0177_001:0447b22_1",
        "context_with_next_sentence": true
    },
    {
        "source_sentence": "「大意得珠，過取婆羅門女，還其本國恣意大布施。",
        "from": "T03n0177_001:0447b24_2",
        "context_with_next_sentence": true
    },
    {
        "source_sentence": "自是之後，境界無復飢寒窮乏者，四方士民皆去其舊土襁負歸仁。",
        "from": "T03n0177_001:0447b25_11",
        "context_with_next_sentence": true
    },
    {
        "source_sentence": "如是布施歷載，恩逮蜎飛，蚑行蠕動靡不受潤。",
        "from": "T03n0177_001:0447b26_13",
        "context_with_next_sentence": true
    },
    {
        "source_sentence": "其後壽終，上為帝釋，或下為飛行皇帝。",
        "from": "T03n0177_001:0447b27_11",
        "context_with_next_sentence": true
    },
    {
        "source_sentence": "積累功德，自致成佛三界特尊，皆由宿行，非自然也。",
        "from": "T03n0177_001:0447b28_16",
        "context_with_next_sentence": true
    },
    {
        "source_sentence": "」佛告諸比丘：",
        "from": "T03n0177_001:0447b29_5",
        "context_with_next_sentence": true
    },
    {
        "source_sentence": "「大意者，我身是；",
        "from": "T03n0177_001:0447b29_14",
        "context_with_next_sentence": true
    },
    {
        "source_sentence": "時居士摩訶檀者，今現悅頭檀是；",
        "from": "T03n0177_001:0447c01_8",
        "context_with_next_sentence": true
    },
    {
        "source_sentence": "時母栴陀者，今現夫人摩耶是；",
        "from": "T03n0177_001:0447c02_3",
        "context_with_next_sentence": true
    },
    {
        "source_sentence": "時歡樂無憂國王者，即摩訶迦葉是；",
        "from": "T03n0177_001:0447c02_19",
        "context_with_next_sentence": true
    },
    {
        "source_sentence": "時婆羅門女者，俱夷是；",
        "from": "T03n0177_001:0447c03_10",
        "context_with_next_sentence": true
    },
    {
        "source_sentence": "時女父者，彌勒是；",
        "from": "T03n0177_001:0447c03_19",
        "context_with_next_sentence": true
    },
    {
        "source_sentence": "時銀城中王者，阿難是也；",
        "from": "T03n0177_001:0447c04_10",
        "context_with_next_sentence": true
    },
    {
        "source_sentence": "時金城中王者，目犍蘭是；",
        "from": "T03n0177_001:0447c05_3",
        "context_with_next_sentence": true
    },
    {
        "source_sentence": "時水精城中王者，舍利弗是也；",
        "from": "T03n0177_001:0447c05_17",
        "context_with_next_sentence": true
    },
    {
        "source_sentence": "時琉璃城中王者，比丘須陀是也；",
        "from": "T03n0177_001:0447c06_13",
        "context_with_next_sentence": true
    },
    {
        "source_sentence": "時第四天王助大意抒海水者，即優陀是也；",
        "from": "T03n0177_001:0447c07_14",
        "context_with_next_sentence": true
    },
    {
        "source_sentence": "時奪其珠者，即調達是也；",
        "from": "T03n0177_001:0447c08_7",
        "context_with_next_sentence": true
    },
    {
        "source_sentence": "時四城門守者，即須󰉈、般特、蘇曷披、拘留是；",
        "from": "T03n0177_001:0447c09_9",
        "context_with_next_sentence": true
    },
    {
        "source_sentence": "時繞四城毒蛇者，即是共殺酸陀利四臣是也。",
        "from": "T03n0177_001:0447c10_8",
        "context_with_next_sentence": true
    },
    {
        "source_sentence": "」阿難整衣服作，禮白佛言：",
        "from": "T03n0177_001:0447c11_11",
        "context_with_next_sentence": true
    },
    {
        "source_sentence": "「是時，大意以何功德，乃致是四寶城，處處得供養？",
        "from": "T03n0177_001:0447c12_14",
        "context_with_next_sentence": true
    },
    {
        "source_sentence": "及獲四明月珠？",
        "from": "T03n0177_001:0447c13_1",
        "context_with_next_sentence": true
    },
    {
        "source_sentence": "眾寶隨之。",
        "from": "T03n0177_001:0447c13_6",
        "context_with_next_sentence": true
    },
    {
        "source_sentence": "」佛言：",
        "from": "T03n0177_001:0447c14_2",
        "context_with_next_sentence": true
    },
    {
        "source_sentence": "「乃昔惟衛佛世，大意嘗以四寶為佛起塔，供養三尊、持齋七日。",
        "from": "T03n0177_001:0447c15_12",
        "context_with_next_sentence": true
    },
    {
        "source_sentence": "是時，有五百人同時共起寺，或懸繒然燈者、或燒香散花者、或供養比丘僧者、或誦經講道者，今皆來會此。",
        "from": "T03n0177_001:0447c18_1",
        "context_with_next_sentence": true
    },
    {
        "source_sentence": "」阿難及四輩弟子，聞經歡喜，前為佛作禮。",
        "from": "T03n0177_001:0447c18_21",
        "context_with_next_sentence": true
    },
    {
        "source_sentence": "佛說大意經",
        "from": "T03n0177_001:0447c19_100",
        "context_with_next_sentence": false
    }
]