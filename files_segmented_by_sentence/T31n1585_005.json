[
    {
        "source_sentence": "成唯識論卷第五",
        "from": "T31n1585_005:0023b16_0",
        "context_with_next_sentence": true
    },
    {
        "source_sentence": "護法等菩薩造",
        "from": "T31n1585_005:0023b18_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1585_005:0023b19_0",
        "context_with_next_sentence": true
    },
    {
        "source_sentence": "此染污意何受相應？",
        "from": "T31n1585_005:0023b20_8",
        "context_with_next_sentence": true
    },
    {
        "source_sentence": "有義，此俱唯有喜受，恒內執我生喜愛故。",
        "from": "T31n1585_005:0023b21_7",
        "context_with_next_sentence": true
    },
    {
        "source_sentence": "有義，不然，應許喜受乃至有頂，違聖言故。",
        "from": "T31n1585_005:0023b22_8",
        "context_with_next_sentence": true
    },
    {
        "source_sentence": "應說此意四受相應，謂生惡趣，憂受相應，緣不善業所引果故；",
        "from": "T31n1585_005:0023b23_17",
        "context_with_next_sentence": true
    },
    {
        "source_sentence": "生人欲天初二靜慮，喜受相應，緣有喜地善業果故；",
        "from": "T31n1585_005:0023b25_2",
        "context_with_next_sentence": true
    },
    {
        "source_sentence": "第三靜慮，樂受相應，緣有樂地善業果故；",
        "from": "T31n1585_005:0023b26_2",
        "context_with_next_sentence": true
    },
    {
        "source_sentence": "第四靜慮乃至有頂，捨受相應，緣唯捨地善業果故。",
        "from": "T31n1585_005:0023b27_6",
        "context_with_next_sentence": true
    },
    {
        "source_sentence": "有義，彼說亦不應理，此無始來任運一類緣內執我恒無轉易，與變異受不相應故。",
        "from": "T31n1585_005:0023b29_6",
        "context_with_next_sentence": true
    },
    {
        "source_sentence": "又此末那與前藏識義有異者皆別說之，若四受俱亦應別說，既不別說定與彼同，故此相應唯有捨受。",
        "from": "T31n1585_005:0023c02_15",
        "context_with_next_sentence": true
    },
    {
        "source_sentence": "未轉依位與前所說心所相應，已轉依位唯二十一心所俱起，謂遍行、別境各五、善十一。",
        "from": "T31n1585_005:0023c04_18",
        "context_with_next_sentence": true
    },
    {
        "source_sentence": "如第八識已轉依位、唯捨受俱、任運轉故、恒於所緣平等轉故。",
        "from": "T31n1585_005:0023c06_5",
        "context_with_next_sentence": true
    },
    {
        "source_sentence": "末那心所何性所攝？",
        "from": "T31n1585_005:0023c06_14",
        "context_with_next_sentence": true
    },
    {
        "source_sentence": "有覆無記所攝，非餘。",
        "from": "T31n1585_005:0023c07_5",
        "context_with_next_sentence": true
    },
    {
        "source_sentence": "此意相應四煩惱等是染法故，障礙聖道隱蔽自心，說名有覆；",
        "from": "T31n1585_005:0023c08_13",
        "context_with_next_sentence": true
    },
    {
        "source_sentence": "非善不善，故名無記。",
        "from": "T31n1585_005:0023c09_4",
        "context_with_next_sentence": true
    },
    {
        "source_sentence": "如上二界諸煩惱等，定力攝藏是無記攝。",
        "from": "T31n1585_005:0023c10_3",
        "context_with_next_sentence": true
    },
    {
        "source_sentence": "此俱染法所依細故，任運轉故亦無記攝，若已轉依唯是善性。",
        "from": "T31n1585_005:0023c11_11",
        "context_with_next_sentence": true
    },
    {
        "source_sentence": "末那心所何地繫耶？",
        "from": "T31n1585_005:0023c12_1",
        "context_with_next_sentence": true
    },
    {
        "source_sentence": "隨彼所生彼地所繫。",
        "from": "T31n1585_005:0023c12_10",
        "context_with_next_sentence": true
    },
    {
        "source_sentence": "謂生欲界現行末那相應心所即欲界繫，乃至有頂應知亦然，任運恒緣自地藏識執為內我，非他地故。",
        "from": "T31n1585_005:0023c15_1",
        "context_with_next_sentence": true
    },
    {
        "source_sentence": "若起彼地異熟藏識現在前者，名生彼地。",
        "from": "T31n1585_005:0023c16_1",
        "context_with_next_sentence": true
    },
    {
        "source_sentence": "染污末耶緣彼執我即繫屬彼，名彼所繫。",
        "from": "T31n1585_005:0023c17_1",
        "context_with_next_sentence": true
    },
    {
        "source_sentence": "或為彼地諸煩惱等之所繫縛，名彼所繫。",
        "from": "T31n1585_005:0023c18_1",
        "context_with_next_sentence": true
    },
    {
        "source_sentence": "若已轉依，即非所繫。",
        "from": "T31n1585_005:0023c18_11",
        "context_with_next_sentence": true
    },
    {
        "source_sentence": "此染污意無始相續，何位永斷或暫斷耶？",
        "from": "T31n1585_005:0023c19_17",
        "context_with_next_sentence": true
    },
    {
        "source_sentence": "阿羅漢、滅定出世道無有。",
        "from": "T31n1585_005:0023c20_10",
        "context_with_next_sentence": true
    },
    {
        "source_sentence": "阿羅漢者，總顯三乘無學果位。",
        "from": "T31n1585_005:0023c21_4",
        "context_with_next_sentence": true
    },
    {
        "source_sentence": "此位染意種及現行俱永斷滅，故說無有。",
        "from": "T31n1585_005:0023c22_3",
        "context_with_next_sentence": true
    },
    {
        "source_sentence": "學位滅定出世道中俱暫伏滅，故說無有。",
        "from": "T31n1585_005:0023c23_3",
        "context_with_next_sentence": true
    },
    {
        "source_sentence": "謂染污意無始時來微細一類任運而轉，諸有漏道不能伏滅。",
        "from": "T31n1585_005:0023c24_11",
        "context_with_next_sentence": true
    },
    {
        "source_sentence": "三乘聖道有伏滅義，真無我解違我執故。",
        "from": "T31n1585_005:0023c25_11",
        "context_with_next_sentence": true
    },
    {
        "source_sentence": "後得無漏現在前時，是彼等流亦違此意。",
        "from": "T31n1585_005:0023c26_10",
        "context_with_next_sentence": true
    },
    {
        "source_sentence": "真無我解及後所得俱無漏故，名出世道。",
        "from": "T31n1585_005:0023c27_9",
        "context_with_next_sentence": true
    },
    {
        "source_sentence": "滅定既是聖道等流，極寂靜故，此亦非有。",
        "from": "T31n1585_005:0023c28_8",
        "context_with_next_sentence": true
    },
    {
        "source_sentence": "由未永斷此種子故，從滅盡定聖道起已，此復現行乃至未滅。",
        "from": "T31n1585_005:0023c29_16",
        "context_with_next_sentence": true
    },
    {
        "source_sentence": "然此染意相應煩惱是俱生故，非見所斷；",
        "from": "T31n1585_005:0024a01_15",
        "context_with_next_sentence": true
    },
    {
        "source_sentence": "是染污故，非非所斷。",
        "from": "T31n1585_005:0024a02_6",
        "context_with_next_sentence": true
    },
    {
        "source_sentence": "極微細故，所有種子與有頂地下下煩惱一時頓斷。",
        "from": "T31n1585_005:0024a03_9",
        "context_with_next_sentence": true
    },
    {
        "source_sentence": "勢力等故。",
        "from": "T31n1585_005:0024a03_14",
        "context_with_next_sentence": true
    },
    {
        "source_sentence": "金剛喻定現在前時，頓斷此種，成阿羅漢，故無學位永不復起。",
        "from": "T31n1585_005:0024a05_4",
        "context_with_next_sentence": true
    },
    {
        "source_sentence": "二乘無學迴趣大乘，從初發心至未成佛，雖實是菩薩，亦名阿羅漢，應義等故不別說之。",
        "from": "T31n1585_005:0024a07_6",
        "context_with_next_sentence": true
    },
    {
        "source_sentence": "此中有義，末那唯有煩惱障俱，聖教皆言三位無故，又說四惑恒相應故，又說為識雜染依故。",
        "from": "T31n1585_005:0024a09_10",
        "context_with_next_sentence": true
    },
    {
        "source_sentence": "有義，彼說教理相違，出世末那經說有故。",
        "from": "T31n1585_005:0024a10_10",
        "context_with_next_sentence": true
    },
    {
        "source_sentence": "無染意識如有染時，定有俱生不共依故。",
        "from": "T31n1585_005:0024a11_10",
        "context_with_next_sentence": true
    },
    {
        "source_sentence": "論說藏識決定恒與一識俱轉所謂末那，意識起時則二俱轉所謂意識及與末那，若五識中隨起一識則三俱轉，乃至或時頓起五識則七俱轉。",
        "from": "T31n1585_005:0024a14_17",
        "context_with_next_sentence": true
    },
    {
        "source_sentence": "若住滅定無第七識，爾時藏識應無識俱，便非恒定一識俱轉。",
        "from": "T31n1585_005:0024a16_7",
        "context_with_next_sentence": true
    },
    {
        "source_sentence": "住聖道時若無第七，爾時藏識應一識俱，如何可言若起意識爾時藏識定二俱轉？",
        "from": "T31n1585_005:0024a18_7",
        "context_with_next_sentence": true
    },
    {
        "source_sentence": "《顯揚論》說，末那恒與四煩惱相應。",
        "from": "T31n1585_005:0024a19_3",
        "context_with_next_sentence": true
    },
    {
        "source_sentence": "或翻彼相應恃舉為行或平等行，故知此意通染不染。",
        "from": "T31n1585_005:0024a20_8",
        "context_with_next_sentence": true
    },
    {
        "source_sentence": "若由論說阿羅漢位無染意故便無第七，應由論說阿羅漢位捨賴耶故便無第八。",
        "from": "T31n1585_005:0024a22_8",
        "context_with_next_sentence": true
    },
    {
        "source_sentence": "彼既不爾，此云何然？",
        "from": "T31n1585_005:0024a23_1",
        "context_with_next_sentence": true
    },
    {
        "source_sentence": "又諸論言，轉第七識得平等智。",
        "from": "T31n1585_005:0024a23_15",
        "context_with_next_sentence": true
    },
    {
        "source_sentence": "彼如餘智定有所依相應淨識，此識無者彼智應無，非離所依有能依故。",
        "from": "T31n1585_005:0024a25_10",
        "context_with_next_sentence": true
    },
    {
        "source_sentence": "不可說彼依六轉識，許佛恒行如鏡智故。",
        "from": "T31n1585_005:0024a26_11",
        "context_with_next_sentence": true
    },
    {
        "source_sentence": "又無學位若無第七識，彼第八識應無俱有依；",
        "from": "T31n1585_005:0024a27_13",
        "context_with_next_sentence": true
    },
    {
        "source_sentence": "然必有此依，如餘識性故。",
        "from": "T31n1585_005:0024a28_7",
        "context_with_next_sentence": true
    },
    {
        "source_sentence": "又如未證補特伽羅無我者彼我執恒行，亦應未證法無我者法我執恒行。",
        "from": "T31n1585_005:0024b01_2",
        "context_with_next_sentence": true
    },
    {
        "source_sentence": "此識若無，彼依何識？",
        "from": "T31n1585_005:0024b01_12",
        "context_with_next_sentence": true
    },
    {
        "source_sentence": "非依第八，彼無慧故。",
        "from": "T31n1585_005:0024b02_2",
        "context_with_next_sentence": true
    },
    {
        "source_sentence": "由此應信二乘聖道滅定無學此識恒行，彼未證得法無我故。",
        "from": "T31n1585_005:0024b03_11",
        "context_with_next_sentence": true
    },
    {
        "source_sentence": "又諸論中以五同法，證有第七為第六依。",
        "from": "T31n1585_005:0024b04_11",
        "context_with_next_sentence": true
    },
    {
        "source_sentence": "聖道起時及無學位，若無第七為第六依，所立宗因便俱有失，或應五識亦有無依。",
        "from": "T31n1585_005:0024b06_11",
        "context_with_next_sentence": true
    },
    {
        "source_sentence": "五恒有依，六亦應爾，是故定有無染污意，於上三位恒起現前。",
        "from": "T31n1585_005:0024b08_2",
        "context_with_next_sentence": true
    },
    {
        "source_sentence": "言彼無有者，依染意說，如說四位無阿賴耶，非無第八，此亦應爾。",
        "from": "T31n1585_005:0024b09_14",
        "context_with_next_sentence": true
    },
    {
        "source_sentence": "此意差別略有三種：",
        "from": "T31n1585_005:0024b10_8",
        "context_with_next_sentence": true
    },
    {
        "source_sentence": "一補特伽羅我見相應、二法我見相應、三平等性智相應。",
        "from": "T31n1585_005:0024b11_14",
        "context_with_next_sentence": true
    },
    {
        "source_sentence": "初通一切異生相續二乘有學、七地以前一類菩薩有漏心位，彼緣阿賴耶識起補特伽羅我見。",
        "from": "T31n1585_005:0024b13_17",
        "context_with_next_sentence": true
    },
    {
        "source_sentence": "次通一切異生聲聞獨覺相續、一切菩薩法空智果不現前位，彼緣異熟識起法我見。",
        "from": "T31n1585_005:0024b15_17",
        "context_with_next_sentence": true
    },
    {
        "source_sentence": "後通一切如來相續、菩薩見道及修道中法空智果現在前位，彼緣無垢異熟識等起平等性智。",
        "from": "T31n1585_005:0024b18_3",
        "context_with_next_sentence": true
    },
    {
        "source_sentence": "補特伽羅我見起位，彼法我見亦必現前，我執必依法執而起，如夜迷杌等方謂人等故。",
        "from": "T31n1585_005:0024b20_5",
        "context_with_next_sentence": true
    },
    {
        "source_sentence": "我法二見用雖有別而不相違，同依一慧，如眼識等體雖是一而有了別青等多用不相違故，此亦應然。",
        "from": "T31n1585_005:0024b22_15",
        "context_with_next_sentence": true
    },
    {
        "source_sentence": "二乘有學聖道滅定現在前時、頓悟菩薩於修道位、有學漸悟生空智果現在前時，皆唯起法執，我執已伏故。",
        "from": "T31n1585_005:0024b25_7",
        "context_with_next_sentence": true
    },
    {
        "source_sentence": "二乘無學及此漸悟法空智果不現前時，亦唯起法執，我執已斷故。",
        "from": "T31n1585_005:0024b26_17",
        "context_with_next_sentence": true
    },
    {
        "source_sentence": "八地以上一切菩薩，所有我執皆永不行，或已永斷或永伏故。",
        "from": "T31n1585_005:0024b28_6",
        "context_with_next_sentence": true
    },
    {
        "source_sentence": "法空智果不現前時，猶起法執，不相違故。",
        "from": "T31n1585_005:0024b29_7",
        "context_with_next_sentence": true
    },
    {
        "source_sentence": "如契經說，八地以上一切煩惱不復現行，唯有所依所知障在。",
        "from": "T31n1585_005:0024c01_15",
        "context_with_next_sentence": true
    },
    {
        "source_sentence": "此所知障是現非種，不爾煩惱亦應在故。",
        "from": "T31n1585_005:0024c02_15",
        "context_with_next_sentence": true
    },
    {
        "source_sentence": "法執俱意於二乘等雖名不染，於諸菩薩亦名為染，障彼智故，由此亦名有覆無記；",
        "from": "T31n1585_005:0024c04_16",
        "context_with_next_sentence": true
    },
    {
        "source_sentence": "於二乘等說名無覆，不障彼智故，是異熟生攝。",
        "from": "T31n1585_005:0024c06_1",
        "context_with_next_sentence": true
    },
    {
        "source_sentence": "從異熟識恒時生故，名異熟生，非異熟果，此名通故，如增上緣，餘不攝者皆入此攝。",
        "from": "T31n1585_005:0024c08_1",
        "context_with_next_sentence": true
    },
    {
        "source_sentence": "云何應知此第七識，離眼等識有別自體？",
        "from": "T31n1585_005:0024c09_1",
        "context_with_next_sentence": true
    },
    {
        "source_sentence": "聖教、正理為定量故。",
        "from": "T31n1585_005:0024c09_11",
        "context_with_next_sentence": true
    },
    {
        "source_sentence": "謂薄伽梵處處經中說心意識三種別義，集起名心、思量名意、了別名識，是三別義。",
        "from": "T31n1585_005:0024c11_9",
        "context_with_next_sentence": true
    },
    {
        "source_sentence": "如是三義雖通八識，而隨勝顯。",
        "from": "T31n1585_005:0024c12_4",
        "context_with_next_sentence": true
    },
    {
        "source_sentence": "第八名心，集諸法種起諸法故；",
        "from": "T31n1585_005:0024c13_1",
        "context_with_next_sentence": true
    },
    {
        "source_sentence": "第七名意，緣藏識等恒審思量為我等故；",
        "from": "T31n1585_005:0024c14_1",
        "context_with_next_sentence": true
    },
    {
        "source_sentence": "餘六名識，於六別境麁動間斷了別轉故。",
        "from": "T31n1585_005:0024c15_1",
        "context_with_next_sentence": true
    },
    {
        "source_sentence": "如《入楞伽》伽他中說：",
        "from": "T31n1585_005:0024c15_12",
        "context_with_next_sentence": true
    },
    {
        "source_sentence": "藏識說名心，　　思量性名意，",
        "from": "T31n1585_005:0024c16_0",
        "context_with_next_sentence": true
    },
    {
        "source_sentence": "能了諸境相，　　是說名為識。",
        "from": "T31n1585_005:0024c17_13",
        "context_with_next_sentence": true
    },
    {
        "source_sentence": "又大乘經處處別說有第七識，故此別有。",
        "from": "T31n1585_005:0024c18_17",
        "context_with_next_sentence": true
    },
    {
        "source_sentence": "諸大乘經是至教量，前已廣說故不重成。",
        "from": "T31n1585_005:0024c19_16",
        "context_with_next_sentence": true
    },
    {
        "source_sentence": "《解脫經》中亦別說有此第七識，如彼頌言：",
        "from": "T31n1585_005:0024c20_16",
        "context_with_next_sentence": true
    },
    {
        "source_sentence": "染污意恒時，　　諸惑俱生滅，",
        "from": "T31n1585_005:0024c21_0",
        "context_with_next_sentence": true
    },
    {
        "source_sentence": "若解脫諸惑，　　非曾非當有。",
        "from": "T31n1585_005:0024c22_13",
        "context_with_next_sentence": true
    },
    {
        "source_sentence": "彼經自釋此頌義言，有染污意從無始來，與四煩惱恒俱生滅，謂我見、我愛及我慢、我癡。",
        "from": "T31n1585_005:0024c25_1",
        "context_with_next_sentence": true
    },
    {
        "source_sentence": "對治道生斷煩惱已，此意從彼便得解脫。",
        "from": "T31n1585_005:0024c26_1",
        "context_with_next_sentence": true
    },
    {
        "source_sentence": "爾時此意相應煩惱，非唯現無亦無過未，過去未來無自性故。",
        "from": "T31n1585_005:0024c27_10",
        "context_with_next_sentence": true
    },
    {
        "source_sentence": "如是等教諸部皆有，恐厭廣文故不繁述。",
        "from": "T31n1585_005:0024c28_10",
        "context_with_next_sentence": true
    },
    {
        "source_sentence": "已引聖教，當顯正理。",
        "from": "T31n1585_005:0024c29_9",
        "context_with_next_sentence": true
    },
    {
        "source_sentence": "謂契經說，不共無明微細恒行覆蔽真實，若無此識彼應非有。",
        "from": "T31n1585_005:0025a01_17",
        "context_with_next_sentence": true
    },
    {
        "source_sentence": "謂諸異生於一切分恒起迷理，不共無明覆真實義障聖慧眼。",
        "from": "T31n1585_005:0025a03_7",
        "context_with_next_sentence": true
    },
    {
        "source_sentence": "如伽他說：",
        "from": "T31n1585_005:0025a03_12",
        "context_with_next_sentence": true
    },
    {
        "source_sentence": "真義心當生，　　常能為障礙，",
        "from": "T31n1585_005:0025a04_0",
        "context_with_next_sentence": true
    },
    {
        "source_sentence": "俱行一切分，　　謂不共無明。",
        "from": "T31n1585_005:0025a05_13",
        "context_with_next_sentence": true
    },
    {
        "source_sentence": "是故契經說，異生類恒處長夜，無明所盲惛醉纏心，曾無醒覺。",
        "from": "T31n1585_005:0025a07_9",
        "context_with_next_sentence": true
    },
    {
        "source_sentence": "若異生位有暫不起此無明時，便違經義。",
        "from": "T31n1585_005:0025a08_9",
        "context_with_next_sentence": true
    },
    {
        "source_sentence": "俱異生位迷理無明有行不行，不應理故。",
        "from": "T31n1585_005:0025a09_9",
        "context_with_next_sentence": true
    },
    {
        "source_sentence": "此依六識皆不得成，應此間斷，彼恒染故。",
        "from": "T31n1585_005:0025a10_11",
        "context_with_next_sentence": true
    },
    {
        "source_sentence": "許有末那便無此失，染意恒與四惑相應。",
        "from": "T31n1585_005:0025a11_11",
        "context_with_next_sentence": true
    },
    {
        "source_sentence": "此俱無明何名不共？",
        "from": "T31n1585_005:0025a12_2",
        "context_with_next_sentence": true
    },
    {
        "source_sentence": "有義，此俱我見慢愛，非根本煩惱，名不共，何失？",
        "from": "T31n1585_005:0025a13_4",
        "context_with_next_sentence": true
    },
    {
        "source_sentence": "有義，彼說理教相違，純隨煩惱中不說此三故。",
        "from": "T31n1585_005:0025a14_4",
        "context_with_next_sentence": true
    },
    {
        "source_sentence": "此三六十煩惱攝故，處處皆說染污末那與四煩惱恒相應故。",
        "from": "T31n1585_005:0025a15_12",
        "context_with_next_sentence": true
    },
    {
        "source_sentence": "應說四中無明是主，雖三俱起亦名不共。",
        "from": "T31n1585_005:0025a16_13",
        "context_with_next_sentence": true
    },
    {
        "source_sentence": "從無始際恒內惽迷曾不省察，癡增上故。",
        "from": "T31n1585_005:0025a17_13",
        "context_with_next_sentence": true
    },
    {
        "source_sentence": "此俱見等應名相應。",
        "from": "T31n1585_005:0025a18_3",
        "context_with_next_sentence": true
    },
    {
        "source_sentence": "若為主時，應名不共，如無明故，許亦無失。",
        "from": "T31n1585_005:0025a19_4",
        "context_with_next_sentence": true
    },
    {
        "source_sentence": "有義，此癡名不共者，如不共佛法，唯此識有故。",
        "from": "T31n1585_005:0025a20_7",
        "context_with_next_sentence": true
    },
    {
        "source_sentence": "若爾，餘識相應煩惱此識中無，應名不共。",
        "from": "T31n1585_005:0025a21_6",
        "context_with_next_sentence": true
    },
    {
        "source_sentence": "依殊勝義立不共名，非互所無皆名不共。",
        "from": "T31n1585_005:0025a22_5",
        "context_with_next_sentence": true
    },
    {
        "source_sentence": "謂第七識相應無明，無始恒行障真義智，如是勝用餘識所無，唯此識有故名不共。",
        "from": "T31n1585_005:0025a24_3",
        "context_with_next_sentence": true
    },
    {
        "source_sentence": "既爾，此俱三亦應名不共，無明是主獨得此名。",
        "from": "T31n1585_005:0025a25_5",
        "context_with_next_sentence": true
    },
    {
        "source_sentence": "或許餘三亦名不共，對餘癡故且說無明。",
        "from": "T31n1585_005:0025a26_5",
        "context_with_next_sentence": true
    },
    {
        "source_sentence": "不共無明總有二種：",
        "from": "T31n1585_005:0025a26_14",
        "context_with_next_sentence": true
    },
    {
        "source_sentence": "一恒行不共，餘識所無；",
        "from": "T31n1585_005:0025a27_6",
        "context_with_next_sentence": true
    },
    {
        "source_sentence": "二獨行不共，此識非有。",
        "from": "T31n1585_005:0025a27_17",
        "context_with_next_sentence": true
    },
    {
        "source_sentence": "故《瑜伽》說，無明有二：",
        "from": "T31n1585_005:0025a28_8",
        "context_with_next_sentence": true
    },
    {
        "source_sentence": "若貪等俱者，名相應無明；",
        "from": "T31n1585_005:0025a28_20",
        "context_with_next_sentence": true
    },
    {
        "source_sentence": "非貪等俱者，名獨行無明。",
        "from": "T31n1585_005:0025a29_11",
        "context_with_next_sentence": true
    },
    {
        "source_sentence": "是主獨行，唯見所斷。",
        "from": "T31n1585_005:0025b01_1",
        "context_with_next_sentence": true
    },
    {
        "source_sentence": "如契經說，諸聖有學不共無明已永斷故不造新業。",
        "from": "T31n1585_005:0025b02_5",
        "context_with_next_sentence": true
    },
    {
        "source_sentence": "非主獨行亦修所斷，忿等皆通見修所斷故。",
        "from": "T31n1585_005:0025b03_6",
        "context_with_next_sentence": true
    },
    {
        "source_sentence": "恒行不共餘部所無，獨行不共此彼俱有。",
        "from": "T31n1585_005:0025b04_6",
        "context_with_next_sentence": true
    },
    {
        "source_sentence": "又契經說，眼色為緣生於眼識，廣說乃至意法為緣生於意識。",
        "from": "T31n1585_005:0025b05_14",
        "context_with_next_sentence": true
    },
    {
        "source_sentence": "若無此識，彼意非有。",
        "from": "T31n1585_005:0025b06_6",
        "context_with_next_sentence": true
    },
    {
        "source_sentence": "謂如五識必有眼等增上不共俱有所依，意識既是六識中攝，理應許有如是所依。",
        "from": "T31n1585_005:0025b08_5",
        "context_with_next_sentence": true
    },
    {
        "source_sentence": "此識若無，彼依寧有？",
        "from": "T31n1585_005:0025b08_15",
        "context_with_next_sentence": true
    },
    {
        "source_sentence": "不可說色為彼所依，意非色故，意識應無隨念計度二分別故。",
        "from": "T31n1585_005:0025b10_5",
        "context_with_next_sentence": true
    },
    {
        "source_sentence": "亦不可說五識無有俱有所依，彼與五根俱時而轉，如牙影故。",
        "from": "T31n1585_005:0025b11_15",
        "context_with_next_sentence": true
    },
    {
        "source_sentence": "又識與根既必同境，如心心所決定俱時，由此理趣極成意識。",
        "from": "T31n1585_005:0025b13_6",
        "context_with_next_sentence": true
    },
    {
        "source_sentence": "如眼等識必有不共顯自名處等無間不攝增上所依，極成六識隨一攝故。",
        "from": "T31n1585_005:0025b15_3",
        "context_with_next_sentence": true
    },
    {
        "source_sentence": "又契經說，思量名意。",
        "from": "T31n1585_005:0025b16_9",
        "context_with_next_sentence": true
    },
    {
        "source_sentence": "若無此識，彼應非有。",
        "from": "T31n1585_005:0025b16_19",
        "context_with_next_sentence": true
    },
    {
        "source_sentence": "謂若意識現在前時，等無間意已滅非有，過去未來理非有故，彼思量用定不得成。",
        "from": "T31n1585_005:0025b18_16",
        "context_with_next_sentence": true
    },
    {
        "source_sentence": "既爾如何說名為意？",
        "from": "T31n1585_005:0025b19_7",
        "context_with_next_sentence": true
    },
    {
        "source_sentence": "若謂假說，理亦不然。",
        "from": "T31n1585_005:0025b19_17",
        "context_with_next_sentence": true
    },
    {
        "source_sentence": "無正思量，假依何立？",
        "from": "T31n1585_005:0025b20_8",
        "context_with_next_sentence": true
    },
    {
        "source_sentence": "若謂現在曾有思量，爾時名識，寧說為意？",
        "from": "T31n1585_005:0025b21_8",
        "context_with_next_sentence": true
    },
    {
        "source_sentence": "故知別有第七末那，恒審思量正名為意，已滅依此假立意名。",
        "from": "T31n1585_005:0025b22_16",
        "context_with_next_sentence": true
    },
    {
        "source_sentence": "又契經說，無想、滅定染意若無，彼應無別。",
        "from": "T31n1585_005:0025b23_18",
        "context_with_next_sentence": true
    },
    {
        "source_sentence": "謂彼二定俱滅六識及彼心所，體數無異，若無染意於二定中一有一無，彼二何別？",
        "from": "T31n1585_005:0025b25_16",
        "context_with_next_sentence": true
    },
    {
        "source_sentence": "若謂加行界地依等有差別者，理亦不然，彼差別因由此有故，此若無者彼因亦無，是故定應別有此意。",
        "from": "T31n1585_005:0025b28_6",
        "context_with_next_sentence": true
    },
    {
        "source_sentence": "又契經說，無想有情一期生中心心所滅。",
        "from": "T31n1585_005:0025b29_5",
        "context_with_next_sentence": true
    },
    {
        "source_sentence": "若無此識，彼應無染。",
        "from": "T31n1585_005:0025b29_15",
        "context_with_next_sentence": true
    },
    {
        "source_sentence": "謂彼長時無六轉識，若無此意我執便無，非於餘處有具縛者一期生中都無我執，彼無我執應如涅槃，便非聖賢同所訶厭。",
        "from": "T31n1585_005:0025c03_14",
        "context_with_next_sentence": true
    },
    {
        "source_sentence": "初後有故無如是失，中間長時無故有過。",
        "from": "T31n1585_005:0025c04_14",
        "context_with_next_sentence": true
    },
    {
        "source_sentence": "去來有故無如是失，彼非現常無故有過。",
        "from": "T31n1585_005:0025c05_14",
        "context_with_next_sentence": true
    },
    {
        "source_sentence": "所得無故能得亦無。",
        "from": "T31n1585_005:0025c06_5",
        "context_with_next_sentence": true
    },
    {
        "source_sentence": "不相應法前已遮破，藏識無故熏習亦無，餘法受熏已辯非理，故應別有染污末那於無想天恒起我執，由斯賢聖同訶厭彼。",
        "from": "T31n1585_005:0025c09_5",
        "context_with_next_sentence": true
    },
    {
        "source_sentence": "又契經說，異生善染無記心時恒帶我執，若無此識彼不應有。",
        "from": "T31n1585_005:0025c10_13",
        "context_with_next_sentence": true
    },
    {
        "source_sentence": "謂異生類三性心時，雖外起諸業而內恒執我，由執我故令六識中所起施等不能亡相。",
        "from": "T31n1585_005:0025c12_15",
        "context_with_next_sentence": true
    },
    {
        "source_sentence": "故《瑜伽》說染污末那為識依止，彼未滅時相了別縛不得解脫，末那滅已相縛解脫。",
        "from": "T31n1585_005:0025c14_15",
        "context_with_next_sentence": true
    },
    {
        "source_sentence": "言相縛者，謂於境相不能了達如幻事等，由斯見分相分所拘不得自在故名相縛。",
        "from": "T31n1585_005:0025c16_15",
        "context_with_next_sentence": true
    },
    {
        "source_sentence": "依如是義，有伽他言：",
        "from": "T31n1585_005:0025c17_8",
        "context_with_next_sentence": true
    },
    {
        "source_sentence": "如是染污意，　　是識之所依，",
        "from": "T31n1585_005:0025c18_0",
        "context_with_next_sentence": true
    },
    {
        "source_sentence": "此意未滅時，　　識縛終不脫。",
        "from": "T31n1585_005:0025c19_13",
        "context_with_next_sentence": true
    },
    {
        "source_sentence": "又善無覆無記心時，若無我執應非有漏，自相續中六識煩惱與彼善等不俱起故，去來緣縛理非有故，非由他惑成有漏故，勿由他解成無漏故。",
        "from": "T31n1585_005:0025c23_10",
        "context_with_next_sentence": true
    },
    {
        "source_sentence": "又不可說別有隨眠是不相應現相續起，由斯善等成有漏法，彼非實有已極成故。",
        "from": "T31n1585_005:0025c25_10",
        "context_with_next_sentence": true
    },
    {
        "source_sentence": "亦不可說從有漏種生彼善等故成有漏，彼種先無因可成有漏故。",
        "from": "T31n1585_005:0025c27_3",
        "context_with_next_sentence": true
    },
    {
        "source_sentence": "非由漏種彼成有漏，勿學無漏心亦成有漏故。",
        "from": "T31n1585_005:0025c28_5",
        "context_with_next_sentence": true
    },
    {
        "source_sentence": "雖由煩惱引施等業，而不俱起故非有漏正因，以有漏言表漏俱故。",
        "from": "T31n1585_005:0025c29_16",
        "context_with_next_sentence": true
    },
    {
        "source_sentence": "又無記業非煩惱引，彼復如何得成有漏？",
        "from": "T31n1585_005:0026a01_16",
        "context_with_next_sentence": true
    },
    {
        "source_sentence": "然諸有漏由與自身現行煩惱俱生俱滅互相增益方成有漏，由此熏成有漏法種，後時現起有漏義成。",
        "from": "T31n1585_005:0026a04_6",
        "context_with_next_sentence": true
    },
    {
        "source_sentence": "異生既然，有學亦爾。",
        "from": "T31n1585_005:0026a04_16",
        "context_with_next_sentence": true
    },
    {
        "source_sentence": "無學有漏雖非漏俱，而從先時有漏種起，故成有漏於理無違。",
        "from": "T31n1585_005:0026a06_5",
        "context_with_next_sentence": true
    },
    {
        "source_sentence": "由有末那恒起我執，令善等法有漏義成，此意若無彼定非有，故知別有此第七識。",
        "from": "T31n1585_005:0026a08_5",
        "context_with_next_sentence": true
    },
    {
        "source_sentence": "證有此識理趣甚多，隨《攝大乘》略述六種，諸有智者應隨信學。",
        "from": "T31n1585_005:0026a09_15",
        "context_with_next_sentence": true
    },
    {
        "source_sentence": "然有經中說六識者，應知彼是隨轉理門，或隨所依六根說六，而識類別實有八種。",
        "from": "T31n1585_005:0026a11_14",
        "context_with_next_sentence": true
    },
    {
        "source_sentence": "如是已說第二能變。",
        "from": "T31n1585_005:0026a12_5",
        "context_with_next_sentence": true
    },
    {
        "source_sentence": "第三能變其相云何？",
        "from": "T31n1585_005:0026a12_14",
        "context_with_next_sentence": true
    },
    {
        "source_sentence": "頌曰：",
        "from": "T31n1585_005:0026a12_17",
        "context_with_next_sentence": true
    },
    {
        "source_sentence": "８次第三能變，　　差別有六種，",
        "from": "T31n1585_005:0026a13_0",
        "context_with_next_sentence": true
    },
    {
        "source_sentence": "了境為性相，　　善不善俱非。",
        "from": "T31n1585_005:0026a14_13",
        "context_with_next_sentence": true
    },
    {
        "source_sentence": "論曰：",
        "from": "T31n1585_005:0026a15_2",
        "context_with_next_sentence": true
    },
    {
        "source_sentence": "次中思量能變識後，應辯了境能變識相。",
        "from": "T31n1585_005:0026a16_3",
        "context_with_next_sentence": true
    },
    {
        "source_sentence": "此識差別總有六種，隨六根境種類異故，謂名眼識乃至意識，隨根立名具五義故。",
        "from": "T31n1585_005:0026a18_4",
        "context_with_next_sentence": true
    },
    {
        "source_sentence": "五謂依發屬助如根。",
        "from": "T31n1585_005:0026a18_13",
        "context_with_next_sentence": true
    },
    {
        "source_sentence": "雖六識身皆依意轉，然隨不共立意識名，如五識身無相濫過。",
        "from": "T31n1585_005:0026a20_4",
        "context_with_next_sentence": true
    },
    {
        "source_sentence": "或唯依意故名意識，辯識得名心意非例。",
        "from": "T31n1585_005:0026a21_5",
        "context_with_next_sentence": true
    },
    {
        "source_sentence": "或名色識乃至法識，隨境立名順識義故，謂於六境了別名識。",
        "from": "T31n1585_005:0026a22_14",
        "context_with_next_sentence": true
    },
    {
        "source_sentence": "色等五識唯了色等，法識通能了一切法，或能了別法獨得法識名，故六識名無相濫失。",
        "from": "T31n1585_005:0026a24_16",
        "context_with_next_sentence": true
    },
    {
        "source_sentence": "此後隨境立六識名，依五色根未自在說。",
        "from": "T31n1585_005:0026a25_16",
        "context_with_next_sentence": true
    },
    {
        "source_sentence": "若得自在諸根互用，一根發識緣一切境，但可隨根無相濫失。",
        "from": "T31n1585_005:0026a27_7",
        "context_with_next_sentence": true
    },
    {
        "source_sentence": "《莊嚴論》說，如來五根一一皆於五境轉者，且依麁顯同類境說。",
        "from": "T31n1585_005:0026a28_16",
        "context_with_next_sentence": true
    },
    {
        "source_sentence": "《佛地經》說，成所作智決擇有情心行差別，起三業化作四記等，若不遍緣無此能故。",
        "from": "T31n1585_005:0026b01_15",
        "context_with_next_sentence": true
    },
    {
        "source_sentence": "然六轉識所依所緣麁顯極成，故此不說。",
        "from": "T31n1585_005:0026b02_15",
        "context_with_next_sentence": true
    },
    {
        "source_sentence": "前隨義便已說所依，此所緣境義便當說。",
        "from": "T31n1585_005:0026b03_14",
        "context_with_next_sentence": true
    },
    {
        "source_sentence": "次言了境為性相者，雙顯六識自性行相，識以了境為自性故，即復用彼為行相故。",
        "from": "T31n1585_005:0026b05_14",
        "context_with_next_sentence": true
    },
    {
        "source_sentence": "由斯兼釋所立別名，能了別境名為識故。",
        "from": "T31n1585_005:0026b06_15",
        "context_with_next_sentence": true
    },
    {
        "source_sentence": "如契經說，眼識云何？",
        "from": "T31n1585_005:0026b07_7",
        "context_with_next_sentence": true
    },
    {
        "source_sentence": "謂依眼根了別諸色，廣說乃至意識云何？",
        "from": "T31n1585_005:0026b08_6",
        "context_with_next_sentence": true
    },
    {
        "source_sentence": "謂依意根了別諸法。",
        "from": "T31n1585_005:0026b08_15",
        "context_with_next_sentence": true
    },
    {
        "source_sentence": "彼經且說不共所依未轉依位見分所了，餘所依了如前已說。",
        "from": "T31n1585_005:0026b10_5",
        "context_with_next_sentence": true
    },
    {
        "source_sentence": "此六轉識何性攝耶？",
        "from": "T31n1585_005:0026b10_14",
        "context_with_next_sentence": true
    },
    {
        "source_sentence": "謂善、不善、俱非性攝。",
        "from": "T31n1585_005:0026b11_4",
        "context_with_next_sentence": true
    },
    {
        "source_sentence": "俱非者謂無記，非善不善故名俱非。",
        "from": "T31n1585_005:0026b12_2",
        "context_with_next_sentence": true
    },
    {
        "source_sentence": "能為此世他世順益故名為善，人天樂果雖於此世能為順益，非於他世，故不名善。",
        "from": "T31n1585_005:0026b14_2",
        "context_with_next_sentence": true
    },
    {
        "source_sentence": "能為此世他世違損故名不善，惡趣苦果雖於此世能為違損，非於他世，故非不善。",
        "from": "T31n1585_005:0026b16_2",
        "context_with_next_sentence": true
    },
    {
        "source_sentence": "於善不善益損義中不可記別，故名無記。",
        "from": "T31n1585_005:0026b17_2",
        "context_with_next_sentence": true
    },
    {
        "source_sentence": "此六轉識若與信等十一相應是善性攝，與無慚等十法相應不善性攝，俱不相應無記性攝。",
        "from": "T31n1585_005:0026b19_5",
        "context_with_next_sentence": true
    },
    {
        "source_sentence": "有義，六識三性不俱，同外門轉互相違故，五識必由意識導引俱生同境成善染故。",
        "from": "T31n1585_005:0026b21_3",
        "context_with_next_sentence": true
    },
    {
        "source_sentence": "若許五識三性俱行，意識爾時應通三性，便違正理，故定不俱。",
        "from": "T31n1585_005:0026b22_13",
        "context_with_next_sentence": true
    },
    {
        "source_sentence": "《瑜伽》等說藏識一時與轉識相應三性俱起者，彼依多念，如說一心非一生滅，無相違過。",
        "from": "T31n1585_005:0026b24_15",
        "context_with_next_sentence": true
    },
    {
        "source_sentence": "有義，六識三性容俱，率爾等流眼等五識，或多或少容俱起故。",
        "from": "T31n1585_005:0026b26_4",
        "context_with_next_sentence": true
    },
    {
        "source_sentence": "五識與意雖定俱生，而善性等不必同故，前所設難於此唐捐。",
        "from": "T31n1585_005:0026b27_13",
        "context_with_next_sentence": true
    },
    {
        "source_sentence": "故《瑜伽》說，若遇聲緣從定起者，與定相應意識俱轉餘耳識生，非唯彼定相應意識能取此聲。",
        "from": "T31n1585_005:0026b29_17",
        "context_with_next_sentence": true
    },
    {
        "source_sentence": "若不爾者，於此音聲不領受故不應出定。",
        "from": "T31n1585_005:0026c01_16",
        "context_with_next_sentence": true
    },
    {
        "source_sentence": "非取聲時即便出定，領受聲已若有希望後時方出。",
        "from": "T31n1585_005:0026c03_4",
        "context_with_next_sentence": true
    },
    {
        "source_sentence": "在定耳識率爾聞聲，理應非善，未轉依者率爾墮心定無記故。",
        "from": "T31n1585_005:0026c04_12",
        "context_with_next_sentence": true
    },
    {
        "source_sentence": "由此誠證，五俱意識非定與五善等性同。",
        "from": "T31n1585_005:0026c05_11",
        "context_with_next_sentence": true
    },
    {
        "source_sentence": "諸處但言五俱意識亦緣五境，不說同性。",
        "from": "T31n1585_005:0026c06_11",
        "context_with_next_sentence": true
    },
    {
        "source_sentence": "《雜集論》說等引位中五識無者，依多分說。",
        "from": "T31n1585_005:0026c07_11",
        "context_with_next_sentence": true
    },
    {
        "source_sentence": "若五識中三性俱轉，意隨偏注與彼性同，無偏注者便無記性。",
        "from": "T31n1585_005:0026c09_2",
        "context_with_next_sentence": true
    },
    {
        "source_sentence": "故六轉識三性容俱，得自在位唯善性攝，佛色心等道諦攝故，已永滅除戲論種故。",
        "from": "T31n1585_005:0026c11_1",
        "context_with_next_sentence": true
    },
    {
        "source_sentence": "六識與幾心所相應？",
        "from": "T31n1585_005:0026c11_10",
        "context_with_next_sentence": true
    },
    {
        "source_sentence": "頌曰：",
        "from": "T31n1585_005:0026c11_13",
        "context_with_next_sentence": true
    },
    {
        "source_sentence": "９此心所遍行，　　別境善煩惱，",
        "from": "T31n1585_005:0026c12_0",
        "context_with_next_sentence": true
    },
    {
        "source_sentence": "隨煩惱不定，　　皆三受相應。",
        "from": "T31n1585_005:0026c13_13",
        "context_with_next_sentence": true
    },
    {
        "source_sentence": "論曰：",
        "from": "T31n1585_005:0026c14_2",
        "context_with_next_sentence": true
    },
    {
        "source_sentence": "此六轉識總與六位心所相應，謂遍行等。",
        "from": "T31n1585_005:0026c15_1",
        "context_with_next_sentence": true
    },
    {
        "source_sentence": "恒依心起與心相應，繫屬於心故名心所，如屬我物立我所名。",
        "from": "T31n1585_005:0026c16_10",
        "context_with_next_sentence": true
    },
    {
        "source_sentence": "心於所緣唯取總相，心所於彼亦取別相，助成心事得心所名，如畫師資作模填彩。",
        "from": "T31n1585_005:0026c18_10",
        "context_with_next_sentence": true
    },
    {
        "source_sentence": "故《瑜伽》說，識能了別事之總相。",
        "from": "T31n1585_005:0026c19_5",
        "context_with_next_sentence": true
    },
    {
        "source_sentence": "作意了此所未了相，即諸心所所取別相；",
        "from": "T31n1585_005:0026c20_4",
        "context_with_next_sentence": true
    },
    {
        "source_sentence": "觸能了此可意等相；",
        "from": "T31n1585_005:0026c20_13",
        "context_with_next_sentence": true
    },
    {
        "source_sentence": "受能了此攝受等相；",
        "from": "T31n1585_005:0026c21_4",
        "context_with_next_sentence": true
    },
    {
        "source_sentence": "想能了此言說因相；",
        "from": "T31n1585_005:0026c21_13",
        "context_with_next_sentence": true
    },
    {
        "source_sentence": "思能了此正因等相。",
        "from": "T31n1585_005:0026c22_3",
        "context_with_next_sentence": true
    },
    {
        "source_sentence": "故作意等名心所法，此表心所亦緣總相。",
        "from": "T31n1585_005:0026c23_3",
        "context_with_next_sentence": true
    },
    {
        "source_sentence": "餘處復說，欲亦能了可樂事相；",
        "from": "T31n1585_005:0026c23_17",
        "context_with_next_sentence": true
    },
    {
        "source_sentence": "勝解亦了決定事相；",
        "from": "T31n1585_005:0026c24_7",
        "context_with_next_sentence": true
    },
    {
        "source_sentence": "念亦能了串習事相；",
        "from": "T31n1585_005:0026c24_16",
        "context_with_next_sentence": true
    },
    {
        "source_sentence": "定慧亦了德失等相。",
        "from": "T31n1585_005:0026c25_6",
        "context_with_next_sentence": true
    },
    {
        "source_sentence": "由此於境起善染等，諸心所法皆於所緣兼取別相。",
        "from": "T31n1585_005:0026c26_10",
        "context_with_next_sentence": true
    },
    {
        "source_sentence": "雖諸心所名義無異，而有六位種類差別。",
        "from": "T31n1585_005:0026c27_17",
        "context_with_next_sentence": true
    },
    {
        "source_sentence": "謂遍行有五，別境亦五，善有十一，煩惱有六，隨煩惱有二十，不定有四，如是六位合五十一，一切心中定可得故，緣別別境而得生故，唯善心中可得生故，性是根本煩惱攝故，唯是煩惱等流性故，於善染等皆不定故。",
        "from": "T31n1585_005:0027a04_1",
        "context_with_next_sentence": true
    },
    {
        "source_sentence": "然《瑜伽論》合六為五，煩惱、隨煩惱俱是染故。",
        "from": "T31n1585_005:0027a05_1",
        "context_with_next_sentence": true
    },
    {
        "source_sentence": "復以四一切辯五差別，謂一切性及地時俱。",
        "from": "T31n1585_005:0027a06_2",
        "context_with_next_sentence": true
    },
    {
        "source_sentence": "五中遍行具四一切，別境唯有初二一切，善唯有一謂一切地，染四皆無，不定唯一謂一切性。",
        "from": "T31n1585_005:0027a08_5",
        "context_with_next_sentence": true
    },
    {
        "source_sentence": "由此五位種類差別，此六轉識易脫不定，故皆容與三受相應，皆領順、違、非二相故。",
        "from": "T31n1585_005:0027a10_4",
        "context_with_next_sentence": true
    },
    {
        "source_sentence": "領順境相適悅身心說名樂受，領違境相逼迫身心說名苦受，領中容境相於身於心非逼非悅名不苦樂受。",
        "from": "T31n1585_005:0027a12_15",
        "context_with_next_sentence": true
    },
    {
        "source_sentence": "如是三受或各分二：",
        "from": "T31n1585_005:0027a13_7",
        "context_with_next_sentence": true
    },
    {
        "source_sentence": "五識相應說名身受，別依身故；",
        "from": "T31n1585_005:0027a14_3",
        "context_with_next_sentence": true
    },
    {
        "source_sentence": "意識相應說名心受，唯依心故。",
        "from": "T31n1585_005:0027a14_17",
        "context_with_next_sentence": true
    },
    {
        "source_sentence": "又三皆通有漏無漏，苦受亦由無漏起故。",
        "from": "T31n1585_005:0027a15_16",
        "context_with_next_sentence": true
    },
    {
        "source_sentence": "或各分三，謂見所斷、修所斷、非所斷。",
        "from": "T31n1585_005:0027a16_16",
        "context_with_next_sentence": true
    },
    {
        "source_sentence": "又學、無學、非二為三，或總分四，謂善、不善、有覆、無覆二無記受。",
        "from": "T31n1585_005:0027a18_8",
        "context_with_next_sentence": true
    },
    {
        "source_sentence": "有義，三受容各分四，五識俱起任運貪癡，純苦趣中任運煩惱，不發業者是無記故，彼皆容與苦根相應。",
        "from": "T31n1585_005:0027a20_14",
        "context_with_next_sentence": true
    },
    {
        "source_sentence": "《瑜伽論》說，若任運生一切煩惱，皆於三受現行可得。",
        "from": "T31n1585_005:0027a22_1",
        "context_with_next_sentence": true
    },
    {
        "source_sentence": "若通一切識身者，遍與一切根相應；",
        "from": "T31n1585_005:0027a22_17",
        "context_with_next_sentence": true
    },
    {
        "source_sentence": "不通一切識身者，意地一切根相應。",
        "from": "T31n1585_005:0027a23_14",
        "context_with_next_sentence": true
    },
    {
        "source_sentence": "《雜集論》說，若欲界繫任運煩惱發惡行者亦是不善，所餘皆是有覆無記。",
        "from": "T31n1585_005:0027a25_8",
        "context_with_next_sentence": true
    },
    {
        "source_sentence": "故知三受各容有四。",
        "from": "T31n1585_005:0027a25_17",
        "context_with_next_sentence": true
    },
    {
        "source_sentence": "或總分五，謂苦、樂、憂、喜、捨。",
        "from": "T31n1585_005:0027a26_15",
        "context_with_next_sentence": true
    },
    {
        "source_sentence": "三中苦樂各分二者，逼悅身心相各異故，由無分別有分別故，尤重輕微有差別故。",
        "from": "T31n1585_005:0027a28_10",
        "context_with_next_sentence": true
    },
    {
        "source_sentence": "不苦不樂不分二者，非逼非悅相無異故，無分別故，平等轉故。",
        "from": "T31n1585_005:0027b01_1",
        "context_with_next_sentence": true
    },
    {
        "source_sentence": "諸適悅受五識相應恒名為樂，意識相應。",
        "from": "T31n1585_005:0027b01_19",
        "context_with_next_sentence": true
    },
    {
        "source_sentence": "若在欲界初二靜慮近分名喜，但悅心故。",
        "from": "T31n1585_005:0027b02_17",
        "context_with_next_sentence": true
    },
    {
        "source_sentence": "若在初二靜慮根本名樂名喜，悅身心故。",
        "from": "T31n1585_005:0027b03_17",
        "context_with_next_sentence": true
    },
    {
        "source_sentence": "若在第三靜慮近分根本名樂，安靜尤重無分別故。",
        "from": "T31n1585_005:0027b05_3",
        "context_with_next_sentence": true
    },
    {
        "source_sentence": "諸逼迫受五識相應恒名為苦。",
        "from": "T31n1585_005:0027b05_16",
        "context_with_next_sentence": true
    },
    {
        "source_sentence": "意識俱者，有義唯憂，逼迫心故，諸聖教說意地慼受名憂根故。",
        "from": "T31n1585_005:0027b07_6",
        "context_with_next_sentence": true
    },
    {
        "source_sentence": "《瑜伽論》說，生地獄中諸有情類，異熟無間有異熟生苦憂相續。",
        "from": "T31n1585_005:0027b08_15",
        "context_with_next_sentence": true
    },
    {
        "source_sentence": "又說地獄尋伺憂俱，一分鬼趣傍生亦爾。",
        "from": "T31n1585_005:0027b09_14",
        "context_with_next_sentence": true
    },
    {
        "source_sentence": "故知意地尤重慼受尚名為憂，況餘輕者。",
        "from": "T31n1585_005:0027b10_13",
        "context_with_next_sentence": true
    },
    {
        "source_sentence": "有義通二，人天中者恒名為憂，非尤重故；",
        "from": "T31n1585_005:0027b11_13",
        "context_with_next_sentence": true
    },
    {
        "source_sentence": "傍生鬼界名憂名苦，雜受純受有輕重故。",
        "from": "T31n1585_005:0027b12_13",
        "context_with_next_sentence": true
    },
    {
        "source_sentence": "㮈落迦中唯名為苦，純受尤重無分別故。",
        "from": "T31n1585_005:0027b13_13",
        "context_with_next_sentence": true
    },
    {
        "source_sentence": "《瑜伽論》說，若任運生一切煩惱，皆於三受現行可得，廣說如前。",
        "from": "T31n1585_005:0027b15_8",
        "context_with_next_sentence": true
    },
    {
        "source_sentence": "又說俱生薩迦耶見唯無記性，彼邊執見應知亦爾。",
        "from": "T31n1585_005:0027b16_11",
        "context_with_next_sentence": true
    },
    {
        "source_sentence": "此俱苦受非憂根攝，論說憂根非無記故。",
        "from": "T31n1585_005:0027b17_10",
        "context_with_next_sentence": true
    },
    {
        "source_sentence": "又《瑜伽》說，地獄諸根餘三現行定不成就，純苦鬼界、傍生亦爾，餘三定是樂喜憂根，以彼必成現行捨故。",
        "from": "T31n1585_005:0027b19_17",
        "context_with_next_sentence": true
    },
    {
        "source_sentence": "豈不客捨彼定不成，寧知彼文唯說客受？",
        "from": "T31n1585_005:0027b21_1",
        "context_with_next_sentence": true
    },
    {
        "source_sentence": "應不說彼定成意根，彼六客識有時無故。",
        "from": "T31n1585_005:0027b22_1",
        "context_with_next_sentence": true
    },
    {
        "source_sentence": "不應彼論唯說客受、通說意根，無異因故。",
        "from": "T31n1585_005:0027b23_2",
        "context_with_next_sentence": true
    },
    {
        "source_sentence": "又若彼論依客受說，如何說彼定成八根？",
        "from": "T31n1585_005:0027b24_3",
        "context_with_next_sentence": true
    },
    {
        "source_sentence": "若謂五識不相續故定說憂根為第八者，死生悶絕寧有憂根？",
        "from": "T31n1585_005:0027b25_12",
        "context_with_next_sentence": true
    },
    {
        "source_sentence": "有執苦根為第八者，亦同此破。",
        "from": "T31n1585_005:0027b26_8",
        "context_with_next_sentence": true
    },
    {
        "source_sentence": "設執一形為第八者，理亦不然，形不定故，彼惡業招容無形故。",
        "from": "T31n1585_005:0027b27_17",
        "context_with_next_sentence": true
    },
    {
        "source_sentence": "彼由惡業令五根門恒受苦故，定成眼等必有一形，於彼何用？",
        "from": "T31n1585_005:0027b29_8",
        "context_with_next_sentence": true
    },
    {
        "source_sentence": "非於無間大地獄中可有希求婬欲事故。",
        "from": "T31n1585_005:0027c01_7",
        "context_with_next_sentence": true
    },
    {
        "source_sentence": "由斯第八定是捨根，第七八識捨相應故。",
        "from": "T31n1585_005:0027c02_7",
        "context_with_next_sentence": true
    },
    {
        "source_sentence": "如極樂地意悅名樂無有喜根，故極苦處意迫名苦無有憂根，故餘三言定憂喜樂。",
        "from": "T31n1585_005:0027c04_7",
        "context_with_next_sentence": true
    },
    {
        "source_sentence": "餘處說彼有等流樂，應知彼依隨轉理說；",
        "from": "T31n1585_005:0027c05_7",
        "context_with_next_sentence": true
    },
    {
        "source_sentence": "或彼通說餘雜受處，無異熟樂名純苦故。",
        "from": "T31n1585_005:0027c06_7",
        "context_with_next_sentence": true
    },
    {
        "source_sentence": "然諸聖教意地慼受名憂根者，依多分說，或隨轉門，無相違過。",
        "from": "T31n1585_005:0027c07_18",
        "context_with_next_sentence": true
    },
    {
        "source_sentence": "《瑜伽論》說生地獄中諸有情類，異熟無間有異熟生苦憂相續。",
        "from": "T31n1585_005:0027c09_7",
        "context_with_next_sentence": true
    },
    {
        "source_sentence": "又說地獄尋伺憂俱，一分鬼趣傍生亦爾者，亦依隨轉門。",
        "from": "T31n1585_005:0027c10_13",
        "context_with_next_sentence": true
    },
    {
        "source_sentence": "又彼苦根意識俱者，是餘憂類假說為憂，或彼苦根損身心故，雖苦根攝而亦名憂。",
        "from": "T31n1585_005:0027c12_16",
        "context_with_next_sentence": true
    },
    {
        "source_sentence": "如近分喜益身心故，雖是喜根而亦名樂，《顯揚論》等具顯此義。",
        "from": "T31n1585_005:0027c14_8",
        "context_with_next_sentence": true
    },
    {
        "source_sentence": "然未至地定無樂根，說彼唯有十一根故。",
        "from": "T31n1585_005:0027c15_7",
        "context_with_next_sentence": true
    },
    {
        "source_sentence": "由此應知，意地慼受純受苦處亦苦根攝。",
        "from": "T31n1585_005:0027c16_7",
        "context_with_next_sentence": true
    },
    {
        "source_sentence": "此等聖教差別多門，恐文增廣故不繁述。",
        "from": "T31n1585_005:0027c17_6",
        "context_with_next_sentence": true
    },
    {
        "source_sentence": "有義，六識三受不俱，皆外門轉互相違故。",
        "from": "T31n1585_005:0027c18_5",
        "context_with_next_sentence": true
    },
    {
        "source_sentence": "五俱意識同五所緣，五三受俱，意亦應爾。",
        "from": "T31n1585_005:0027c19_4",
        "context_with_next_sentence": true
    },
    {
        "source_sentence": "便違正理，故必不俱。",
        "from": "T31n1585_005:0027c19_14",
        "context_with_next_sentence": true
    },
    {
        "source_sentence": "《瑜伽》等說，藏識一時與轉識相應三受俱起者，彼依多念，如說一心非一生滅，無相違過。",
        "from": "T31n1585_005:0027c21_16",
        "context_with_next_sentence": true
    },
    {
        "source_sentence": "有義，六識三受容俱，順違中境容俱受故。",
        "from": "T31n1585_005:0027c22_15",
        "context_with_next_sentence": true
    },
    {
        "source_sentence": "意不定與五受同故，於偏注境起一受，故無偏注者便起捨故。",
        "from": "T31n1585_005:0027c24_7",
        "context_with_next_sentence": true
    },
    {
        "source_sentence": "由斯六識三受容俱，得自在位唯樂喜捨，諸佛已斷憂苦事故。",
        "from": "T31n1585_005:0027c25_16",
        "context_with_next_sentence": true
    },
    {
        "source_sentence": "前所略摽六位心所，今應廣顯彼差別相。",
        "from": "T31n1585_005:0027c26_16",
        "context_with_next_sentence": true
    },
    {
        "source_sentence": "且初二位其相云何？",
        "from": "T31n1585_005:0027c27_8",
        "context_with_next_sentence": true
    },
    {
        "source_sentence": "頌曰：",
        "from": "T31n1585_005:0027c27_11",
        "context_with_next_sentence": true
    },
    {
        "source_sentence": "１０初遍行觸等，　　次別境謂欲，",
        "from": "T31n1585_005:0027c28_0",
        "context_with_next_sentence": true
    },
    {
        "source_sentence": "勝解念定慧，　　所緣事不同。",
        "from": "T31n1585_005:0027c29_13",
        "context_with_next_sentence": true
    },
    {
        "source_sentence": "論曰：",
        "from": "T31n1585_005:0028a01_2",
        "context_with_next_sentence": true
    },
    {
        "source_sentence": "六位中初遍行心所即觸等五，如前廣說。",
        "from": "T31n1585_005:0028a02_1",
        "context_with_next_sentence": true
    },
    {
        "source_sentence": "此遍行相云何應知？",
        "from": "T31n1585_005:0028a02_10",
        "context_with_next_sentence": true
    },
    {
        "source_sentence": "由教及理為定量故。",
        "from": "T31n1585_005:0028a03_1",
        "context_with_next_sentence": true
    },
    {
        "source_sentence": "此中教者，如契經言，眼色為緣生於眼識，三和合觸，與觸俱生有受想思，乃至廣說。",
        "from": "T31n1585_005:0028a05_1",
        "context_with_next_sentence": true
    },
    {
        "source_sentence": "由斯觸等四是遍行。",
        "from": "T31n1585_005:0028a05_10",
        "context_with_next_sentence": true
    },
    {
        "source_sentence": "又契經說，若根不壞、境界現前，作意正起方能生識。",
        "from": "T31n1585_005:0028a07_3",
        "context_with_next_sentence": true
    },
    {
        "source_sentence": "餘經復言，若於此作意，即於此了別；",
        "from": "T31n1585_005:0028a08_1",
        "context_with_next_sentence": true
    },
    {
        "source_sentence": "若於此了別，即於此作意。",
        "from": "T31n1585_005:0028a08_13",
        "context_with_next_sentence": true
    },
    {
        "source_sentence": "是故此二恒共和合，乃至廣說。",
        "from": "T31n1585_005:0028a09_7",
        "context_with_next_sentence": true
    },
    {
        "source_sentence": "由此作意亦是遍行。",
        "from": "T31n1585_005:0028a09_16",
        "context_with_next_sentence": true
    },
    {
        "source_sentence": "此等聖教誠證非一。",
        "from": "T31n1585_005:0028a10_5",
        "context_with_next_sentence": true
    },
    {
        "source_sentence": "理謂識起必有三和，彼定生觸必由觸有，若無觸者心心所法應不和合，觸一境故。",
        "from": "T31n1585_005:0028a12_4",
        "context_with_next_sentence": true
    },
    {
        "source_sentence": "作意引心令趣自境，此若無者心應無故。",
        "from": "T31n1585_005:0028a13_4",
        "context_with_next_sentence": true
    },
    {
        "source_sentence": "受能領納順違中境，令心等起歡慼捨相，無心起時無隨一故。",
        "from": "T31n1585_005:0028a14_13",
        "context_with_next_sentence": true
    },
    {
        "source_sentence": "想能安立自境分齊，若心起時無此想者，應不能取境分齊相。",
        "from": "T31n1585_005:0028a16_4",
        "context_with_next_sentence": true
    },
    {
        "source_sentence": "思令心取正因等相造作善等，無心起位無此隨一故必有思。",
        "from": "T31n1585_005:0028a17_12",
        "context_with_next_sentence": true
    },
    {
        "source_sentence": "由此證知觸等五法心起必有，故是遍行。",
        "from": "T31n1585_005:0028a18_13",
        "context_with_next_sentence": true
    },
    {
        "source_sentence": "餘非遍行，義至當說。",
        "from": "T31n1585_005:0028a19_3",
        "context_with_next_sentence": true
    },
    {
        "source_sentence": "次別境者，謂欲至慧所緣境事多分不同，於六位中次初說故。",
        "from": "T31n1585_005:0028a20_12",
        "context_with_next_sentence": true
    },
    {
        "source_sentence": "云何為欲？",
        "from": "T31n1585_005:0028a20_17",
        "context_with_next_sentence": true
    },
    {
        "source_sentence": "於所樂境希望為性，勤依為業。",
        "from": "T31n1585_005:0028a21_12",
        "context_with_next_sentence": true
    },
    {
        "source_sentence": "有義，所樂謂可欣境，於可欣事欲見聞等有希望故，於可厭事希彼不合，望彼別離豈非有欲？",
        "from": "T31n1585_005:0028a24_1",
        "context_with_next_sentence": true
    },
    {
        "source_sentence": "此但求彼不合離時可欣自體，非可厭事，故於可厭及中容境一向無欲，緣可欣事若不希望亦無欲起。",
        "from": "T31n1585_005:0028a26_9",
        "context_with_next_sentence": true
    },
    {
        "source_sentence": "有義，所樂謂所求境，於可欣厭求合離等有希望故。",
        "from": "T31n1585_005:0028a27_14",
        "context_with_next_sentence": true
    },
    {
        "source_sentence": "於中容境一向無欲，緣欣厭事若不希求亦無欲起。",
        "from": "T31n1585_005:0028a29_2",
        "context_with_next_sentence": true
    },
    {
        "source_sentence": "有義，所樂謂欲觀境，於一切事欲觀察者有希望故，若不欲觀隨因境勢任運緣者即全無欲，由斯理趣欲非遍行。",
        "from": "T31n1585_005:0028b02_15",
        "context_with_next_sentence": true
    },
    {
        "source_sentence": "有說要由希望境力諸心心所方取所緣，故經說欲為諸法本。",
        "from": "T31n1585_005:0028b04_6",
        "context_with_next_sentence": true
    },
    {
        "source_sentence": "彼說不然，心等取境由作意故，諸聖教說作意現前能生識故，曾無處說由欲能生心心所故。",
        "from": "T31n1585_005:0028b06_10",
        "context_with_next_sentence": true
    },
    {
        "source_sentence": "如說諸法愛為根本，豈心心所皆由愛生？",
        "from": "T31n1585_005:0028b07_11",
        "context_with_next_sentence": true
    },
    {
        "source_sentence": "故說欲為諸法本者，說欲所起一切事業，或說善欲能發正勤，由彼助成一切善事，故論說此勤依為業。",
        "from": "T31n1585_005:0028b10_2",
        "context_with_next_sentence": true
    },
    {
        "source_sentence": "云何勝解？",
        "from": "T31n1585_005:0028b10_7",
        "context_with_next_sentence": true
    },
    {
        "source_sentence": "於決定境印持為性，不可引轉為業。",
        "from": "T31n1585_005:0028b11_4",
        "context_with_next_sentence": true
    },
    {
        "source_sentence": "謂邪正等教理證力，於所取境審決印持，由此異緣不能引轉。",
        "from": "T31n1585_005:0028b12_13",
        "context_with_next_sentence": true
    },
    {
        "source_sentence": "故猶豫境勝解全無，非審決心亦無勝解，由斯勝解非遍行攝。",
        "from": "T31n1585_005:0028b14_4",
        "context_with_next_sentence": true
    },
    {
        "source_sentence": "有說心等取自境時無拘礙故皆有勝解。",
        "from": "T31n1585_005:0028b15_4",
        "context_with_next_sentence": true
    },
    {
        "source_sentence": "彼說非理。",
        "from": "T31n1585_005:0028b15_9",
        "context_with_next_sentence": true
    },
    {
        "source_sentence": "所以者何？",
        "from": "T31n1585_005:0028b15_14",
        "context_with_next_sentence": true
    },
    {
        "source_sentence": "能不礙者即諸法故，所不礙者即心等故，勝發起者根作意故。",
        "from": "T31n1585_005:0028b17_3",
        "context_with_next_sentence": true
    },
    {
        "source_sentence": "若由此故彼勝發起，此應復待餘，便有無窮失。",
        "from": "T31n1585_005:0028b18_5",
        "context_with_next_sentence": true
    },
    {
        "source_sentence": "云何為念？",
        "from": "T31n1585_005:0028b18_10",
        "context_with_next_sentence": true
    },
    {
        "source_sentence": "於曾習境令心明記不忘為性，定依為業。",
        "from": "T31n1585_005:0028b19_10",
        "context_with_next_sentence": true
    },
    {
        "source_sentence": "謂數憶持曾所受境令不忘失，能引定故。",
        "from": "T31n1585_005:0028b20_10",
        "context_with_next_sentence": true
    },
    {
        "source_sentence": "於曾未受體類境中全不起念，設曾所受不能明記念亦不生，故念必非遍行所攝。",
        "from": "T31n1585_005:0028b22_10",
        "context_with_next_sentence": true
    },
    {
        "source_sentence": "有說心起必有念俱，能為後時憶念因故。",
        "from": "T31n1585_005:0028b23_10",
        "context_with_next_sentence": true
    },
    {
        "source_sentence": "彼說非理，勿於後時有癡信等前亦有故，前心心所或想勢力足為後時憶念因故。",
        "from": "T31n1585_005:0028b25_9",
        "context_with_next_sentence": true
    },
    {
        "source_sentence": "云何為定？",
        "from": "T31n1585_005:0028b25_14",
        "context_with_next_sentence": true
    },
    {
        "source_sentence": "於所觀境令心專注不散為性，智依為業。",
        "from": "T31n1585_005:0028b26_15",
        "context_with_next_sentence": true
    },
    {
        "source_sentence": "謂觀德失俱非境中，由定令心專注不散，依斯便有決擇智生。",
        "from": "T31n1585_005:0028b28_7",
        "context_with_next_sentence": true
    },
    {
        "source_sentence": "心專注言顯所欲住即便能住，非唯一境，不爾見道歷觀諸諦前後境別應無等持。",
        "from": "T31n1585_005:0028c01_7",
        "context_with_next_sentence": true
    },
    {
        "source_sentence": "若不繫心專注境位便無定起，故非遍行。",
        "from": "T31n1585_005:0028c02_8",
        "context_with_next_sentence": true
    },
    {
        "source_sentence": "有說爾時亦有定起，但相微隱，應說誠言，若定能令心等和合同趣一境故是遍行。",
        "from": "T31n1585_005:0028c04_7",
        "context_with_next_sentence": true
    },
    {
        "source_sentence": "理亦不然，是觸用故。",
        "from": "T31n1585_005:0028c04_17",
        "context_with_next_sentence": true
    },
    {
        "source_sentence": "若謂此定令剎那頃心不易緣故遍行攝，亦不應理，一剎那心自於所緣無易義故。",
        "from": "T31n1585_005:0028c06_15",
        "context_with_next_sentence": true
    },
    {
        "source_sentence": "若言由定心取所緣故遍行攝。",
        "from": "T31n1585_005:0028c07_11",
        "context_with_next_sentence": true
    },
    {
        "source_sentence": "彼亦非理，作意令心取所緣故。",
        "from": "T31n1585_005:0028c08_7",
        "context_with_next_sentence": true
    },
    {
        "source_sentence": "有說此定體即是心，經說為心學心一境性故。",
        "from": "T31n1585_005:0028c09_9",
        "context_with_next_sentence": true
    },
    {
        "source_sentence": "彼非誠證，依定攝心令心一境說彼言故，根力、覺支、道支等攝，如念慧等非即心故。",
        "from": "T31n1585_005:0028c11_10",
        "context_with_next_sentence": true
    },
    {
        "source_sentence": "云何為慧？",
        "from": "T31n1585_005:0028c11_15",
        "context_with_next_sentence": true
    },
    {
        "source_sentence": "於所觀境簡擇為性，斷疑為業。",
        "from": "T31n1585_005:0028c12_11",
        "context_with_next_sentence": true
    },
    {
        "source_sentence": "謂觀德失俱非境中，由慧推求得決定故。",
        "from": "T31n1585_005:0028c13_12",
        "context_with_next_sentence": true
    },
    {
        "source_sentence": "於非觀境愚昧心中，無簡擇故非遍行攝。",
        "from": "T31n1585_005:0028c14_13",
        "context_with_next_sentence": true
    },
    {
        "source_sentence": "有說爾時亦有慧起，但相微隱，天愛寧知，《對法》說為大地法故。",
        "from": "T31n1585_005:0028c16_3",
        "context_with_next_sentence": true
    },
    {
        "source_sentence": "諸部《對法》展轉相違，汝等如何執為定量？",
        "from": "T31n1585_005:0028c17_2",
        "context_with_next_sentence": true
    },
    {
        "source_sentence": "唯觸等五經說遍行，說十非經，不應固執。",
        "from": "T31n1585_005:0028c18_2",
        "context_with_next_sentence": true
    },
    {
        "source_sentence": "然欲等五非觸等故，定非遍行，如信貪等。",
        "from": "T31n1585_005:0028c19_2",
        "context_with_next_sentence": true
    },
    {
        "source_sentence": "有義，此五定互相資，隨一起時必有餘四。",
        "from": "T31n1585_005:0028c20_1",
        "context_with_next_sentence": true
    },
    {
        "source_sentence": "有義不定，《瑜伽》說此四一切中無後二故。",
        "from": "T31n1585_005:0028c21_1",
        "context_with_next_sentence": true
    },
    {
        "source_sentence": "又說此五緣四境生，所緣能緣非定俱故，應說此五或時起一。",
        "from": "T31n1585_005:0028c22_10",
        "context_with_next_sentence": true
    },
    {
        "source_sentence": "謂於所樂唯起希望，或於決定唯起印解，或於曾習唯起憶念，或於所觀唯起專注。",
        "from": "T31n1585_005:0028c24_10",
        "context_with_next_sentence": true
    },
    {
        "source_sentence": "謂愚昧類為止散心，雖專注所緣而不能簡擇，世共知彼有定無慧。",
        "from": "T31n1585_005:0028c26_3",
        "context_with_next_sentence": true
    },
    {
        "source_sentence": "彼加行位少有聞思，故說等持緣所觀境。",
        "from": "T31n1585_005:0028c27_3",
        "context_with_next_sentence": true
    },
    {
        "source_sentence": "或依多分故說是言，如戲忘天專注一境起貪瞋等，有定無慧。",
        "from": "T31n1585_005:0028c28_13",
        "context_with_next_sentence": true
    },
    {
        "source_sentence": "諸如是等其類實繁。",
        "from": "T31n1585_005:0028c29_5",
        "context_with_next_sentence": true
    },
    {
        "source_sentence": "或於所觀唯起簡擇，謂不專注馳散推求。",
        "from": "T31n1585_005:0029a01_5",
        "context_with_next_sentence": true
    },
    {
        "source_sentence": "或時起二，謂於所樂決定境中起欲勝解，或於所樂曾習境中起欲及念。",
        "from": "T31n1585_005:0029a02_17",
        "context_with_next_sentence": true
    },
    {
        "source_sentence": "如是乃至於所觀境起定及慧，合有十二。",
        "from": "T31n1585_005:0029a03_16",
        "context_with_next_sentence": true
    },
    {
        "source_sentence": "或時起三，謂於所樂決定曾習起欲解念，如是乃至於曾所觀起念定慧，合有十三。",
        "from": "T31n1585_005:0029a05_17",
        "context_with_next_sentence": true
    },
    {
        "source_sentence": "或時起四，謂於所樂決定曾習所觀境中起前四種，如是乃至於定曾習所觀境中起後四種，合有五四。",
        "from": "T31n1585_005:0029a08_7",
        "context_with_next_sentence": true
    },
    {
        "source_sentence": "或時起五，謂於所樂決定曾習所觀境中具起五種，如是於四起欲等五，總別合有三十一句。",
        "from": "T31n1585_005:0029a10_11",
        "context_with_next_sentence": true
    },
    {
        "source_sentence": "或有心位五皆不起，如非四境率爾墮心及藏識俱。",
        "from": "T31n1585_005:0029a11_14",
        "context_with_next_sentence": true
    },
    {
        "source_sentence": "此類非一。",
        "from": "T31n1585_005:0029a12_1",
        "context_with_next_sentence": true
    },
    {
        "source_sentence": "第七八識此別境五隨位有無，如前已說。",
        "from": "T31n1585_005:0029a13_1",
        "context_with_next_sentence": true
    },
    {
        "source_sentence": "第六意識諸位容俱，依轉未轉皆不遮故。",
        "from": "T31n1585_005:0029a14_1",
        "context_with_next_sentence": true
    },
    {
        "source_sentence": "有義，五識此五皆無，緣已得境無希望故，不能審決無印持故，恒取新境無追憶故，自性散動無專注故，不能推度無簡擇故。",
        "from": "T31n1585_005:0029a17_3",
        "context_with_next_sentence": true
    },
    {
        "source_sentence": "有義，五識容有此五，雖無於境增上希望，而有微劣樂境義故；",
        "from": "T31n1585_005:0029a18_12",
        "context_with_next_sentence": true
    },
    {
        "source_sentence": "於境雖無增上審決，而有微劣印境義故；",
        "from": "T31n1585_005:0029a19_12",
        "context_with_next_sentence": true
    },
    {
        "source_sentence": "雖無明記曾習境體，而有微劣念境類故；",
        "from": "T31n1585_005:0029a20_12",
        "context_with_next_sentence": true
    },
    {
        "source_sentence": "雖不作意繫念一境，而有微劣專注義故。",
        "from": "T31n1585_005:0029a21_12",
        "context_with_next_sentence": true
    },
    {
        "source_sentence": "遮等引故說性散動，非遮等持，故容有定。",
        "from": "T31n1585_005:0029a22_14",
        "context_with_next_sentence": true
    },
    {
        "source_sentence": "雖於所緣不能推度，而有微劣簡擇義故，由此聖教說眼耳通是眼耳識相應智性，餘三准此有慧無失。",
        "from": "T31n1585_005:0029a25_4",
        "context_with_next_sentence": true
    },
    {
        "source_sentence": "未自在位此五或無，得自在時此五定有，樂觀諸境欲無減故，印境勝解常無減故，憶習曾受念無減故，又佛五識緣三世故，如來無有不定心故，五識皆有作事智故。",
        "from": "T31n1585_005:0029a29_5",
        "context_with_next_sentence": true
    },
    {
        "source_sentence": "此別境五何受相應？",
        "from": "T31n1585_005:0029a29_14",
        "context_with_next_sentence": true
    },
    {
        "source_sentence": "有義，欲三除憂苦受，以彼二境非所樂故，餘四通四唯除苦受，以審決等五識無故。",
        "from": "T31n1585_005:0029b02_14",
        "context_with_next_sentence": true
    },
    {
        "source_sentence": "有義，一切五受相應，論說憂根於無上法思慕愁慼求欲證故，純受苦處希求解脫，意有苦根前已說故。",
        "from": "T31n1585_005:0029b05_4",
        "context_with_next_sentence": true
    },
    {
        "source_sentence": "論說貪愛憂苦相應，此貪愛俱必有欲故。",
        "from": "T31n1585_005:0029b06_3",
        "context_with_next_sentence": true
    },
    {
        "source_sentence": "苦根既有意識相應，審決等四苦俱何咎？",
        "from": "T31n1585_005:0029b07_2",
        "context_with_next_sentence": true
    },
    {
        "source_sentence": "又五識俱亦有微細印境等四，義如前說。",
        "from": "T31n1585_005:0029b08_1",
        "context_with_next_sentence": true
    },
    {
        "source_sentence": "由斯欲等五受相應。",
        "from": "T31n1585_005:0029b08_10",
        "context_with_next_sentence": true
    },
    {
        "source_sentence": "此五復依性界學等諸門分別，如理應思。",
        "from": "T31n1585_005:0029b09_10",
        "context_with_next_sentence": true
    },
    {
        "source_sentence": "成唯識論卷第五",
        "from": "T31n1585_005:0029b10_100",
        "context_with_next_sentence": false
    }
]