{
    "X74n1470_019:0240a02_0": "大方廣佛華嚴經海印道場十重行願常徧禮懺儀卷第十九唐　蘭山雲巖慈恩寺護法國師一行沙門慧覺依經錄宋　蒼山載光寺沙門普瑞補註明　欽褒忠義忠藎四川布政佛弟子木增訂正雞山寂光寺沙門讀徹參閱天台習教觀沙門正止治定第十九晌一切恭敬敬禮無盡三寶。",
    "X74n1470_019:0240a12_0": "是諸眾等人各胡跪。",
    "X74n1470_019:0240a12_1": "嚴持香華。",
    "X74n1470_019:0240a12_2": "如法供養。",
    "X74n1470_019:0240a12_3": "願此供海雲徧滿十方界。",
    "X74n1470_019:0240a13_4": "阿僧祇寶以為其地。",
    "X74n1470_019:0240a13_5": "阿僧祗宮殿。",
    "X74n1470_019:0240a13_6": "阿僧祇門闥。",
    "X74n1470_019:0240a14_7": "阿僧祇牕牗。",
    "X74n1470_019:0240a14_8": "阿僧祇階陛。",
    "X74n1470_019:0240a14_9": "阿僧祇欄楯。",
    "X74n1470_019:0240a14_10": "阿僧祇道路皆七寶成。",
    "X74n1470_019:0240a15_11": "阿僧祇幡。",
    "X74n1470_019:0240a15_12": "阿僧祇蓋周回間列。",
    "X74n1470_019:0240a16_0": "阿僧祇眾寶瓔珞。",
    "X74n1470_019:0240a16_1": "阿僧祇真珠瓔珞。",
    "X74n1470_019:0240a16_2": "阿僧祇赤真珠瓔珞。",
    "X74n1470_019:0240a17_3": "阿僧祇師子珠瓔珞處處垂下。",
    "X74n1470_019:0240a17_4": "阿僧祇半月。",
    "X74n1470_019:0240a17_5": "阿僧祇繒帶。",
    "X74n1470_019:0240a18_6": "阿僧祗寶網以為嚴飾。",
    "X74n1470_019:0240a18_7": "阿僧祇寶鐸風動成音。",
    "X74n1470_019:0240a19_8": "散阿僧祇天諸雜華。",
    "X74n1470_019:0240a19_9": "懸阿僧祇天寶鬘帶嚴阿僧祇眾寶香爐。",
    "X74n1470_019:0240a20_10": "雨阿僧祇細末香金屑。",
    "X74n1470_019:0240a20_11": "懸阿僧祇寶鏡。",
    "X74n1470_019:0240a21_12": "燃阿僧祇寶燈。",
    "X74n1470_019:0240a21_13": "以如是等諸供養具。",
    "X74n1470_019:0240a21_14": "常作供養。",
    "X74n1470_019:0240a21_15": "帝網重重。",
    "X74n1470_019:0240a22_16": "諸佛菩薩賢聖海眾。",
    "X74n1470_019:0240a22_17": "受此供養。",
    "X74n1470_019:0240a22_18": "雲以為光明臺。",
    "X74n1470_019:0240a23_19": "廣於無邊界。",
    "X74n1470_019:0240a23_20": "無量無盡。",
    "X74n1470_019:0240a23_21": "願作佛事。",
    "X74n1470_019:0240a24_0": "供養已。",
    "X74n1470_019:0240a24_1": "一切恭敬。",
    "X74n1470_019:0240b01_0": "次奉施寶錯",
    "X74n1470_019:0240b02_0": "　寶珠自性廣大海　　七寶山等最殊勝　出興如斯供養雲　　諸佛等處我奉獻唵薩[口*栗]末怛達遏怛囉得捺布桚銘遏薩摩[口*能]囉悉發囉捺薩麻英吽寶錯經云。",
    "X74n1470_019:0240b06_1": "有一總持。",
    "X74n1470_019:0240b06_2": "名無量種呪。",
    "X74n1470_019:0240b06_3": "皆能成就具大功能。",
    "X74n1470_019:0240b07_4": "總持曰。",
    "X74n1470_019:0240b08_0": "唵悉麻囉悉麻囉眉麻捺悉葛囉麻曷令[口*(椔-田+夕)]斡吽次結廣大不空摩尼印呪(結印同前)唵啞麼遏布[口*(椔-田+夕)]麻禰巴能麻末唧呤怛達遏怛眉浪雞矴薩慢怛不囉薩囉吽梵音讚佛　佛身不可取　　無生無起作　　應物普現前　平等如虗空　　一毛現變化　　一切佛同說　經於無量劫　　彼有無邊際　　毗盧遮那佛　願力周沙界　　十方國土中　　恒轉無上輪直言讚佛　譬如真如不生滅　　無有方所普能現　大饒益者行如是　　出過三世不可量　法界非界非非界　　非是有量非無量　大功德者行亦然　　非量無量無身故　如鳥飛行二千歲　　前後虗空等無別　眾劫演說如來行　　已說未說不可量　金翅在空觀大海　　闢水搏取龍男女　十力能拔善根人　　令出有海除眾惑　譬如日月遊虗空　　炤令一切不分別　世間周行於法界　　教化眾生無動念南無大方廣佛華嚴經中華藏世界海十身無礙本尊毗盧遮那佛南無大慈大悲五百誓願五濁救苦釋迦牟尼佛南無東方滿月世界十二上願五濁救苦藥師琉璃光王佛南無西方極樂世界四十八願五濁救苦阿彌陀佛南無十方三世盡虗空界微塵剎土中大方廣佛華嚴經圓滿教海南無大方廣佛華嚴經中主於行願真理普賢菩薩摩訶薩南無大方廣佛華嚴經中主於信解證智文殊師利菩薩摩訶薩南無大慈大悲五濁救苦千手千眼觀世音菩薩摩訶薩南無大願弘深五濁救苦出無佛世安慰人心常住琰魔羅界地藏王菩薩摩訶薩南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾南無大方廣佛華嚴經末會中修證五相處五十五聖者南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾南無大願摜甲求生淨土末濁夏國護持正法護法國師至心歸命禮大方廣佛華嚴經華藏世界海本尊毗盧遮那佛南無十身無礙毗盧遮那如來道場一切海眾南無大方廣佛華嚴經中光明覺品法門　十方盡歸命　　滅罪增淨信　　願生華藏海　極樂淨土中光明覺品第九經云爾時世尊從兩足輪下(至)佛徧虗空亦如是。",
    "X74n1470_019:0241a17_0": "　願共諸眾生　　往生華藏海　　極樂淨土中次法界主伴諸佛南無十身無礙毗盧遮那如來道場一切海眾南無此三千大千世界百億閻浮提中見佛世尊坐蓮華藏師子之座十佛剎微塵數菩薩所共圍繞南無過此世界十方十佛國土皆有百億閻浮提其中皆有如來坐蓮華藏師子之座十佛剎微塵數菩薩所共圍繞南無過十世界十方百世界中皆有百億閻浮提悉見如來坐蓮華藏師子之座十佛剎微塵數一切菩薩所共圍繞南無過百世界十方千世界中百億閻浮提中如來坐蓮華藏師子之座十佛剎微塵數一切菩薩所共圍繞南無過千世界十方千世界中百億閻浮提中如來坐蓮華藏師子之座十佛剎微塵數一切菩薩所共圍繞南無過十千世界十方百千世界中百億閻浮提中如來坐蓮華藏師子之座十佛剎微塵數一切菩薩所共圍繞南無過百千世界十方百萬世界中百億閻浮提中如來坐蓮華藏師子之座十佛剎微塵數一切菩薩所共圍繞南無過百萬世界十方各一億世界中百億閻浮提中如來坐蓮華藏師子之座十佛剎微塵數一切菩薩所共圍繞南無過一億世界十方十億世界中百億閻浮提中如來坐蓮華藏師子之座十佛剎微塵數一切菩薩所共圍繞南無過十億世界十方百億世界千億世界百千億世界那由他億世界百那由他億世界千那由他億世界百千那由他億世界中皆有閻浮提中如來坐蓮華藏師子之座十佛剎微塵數一切菩薩所共圍繞南無如是等無數無量無盡無邊無等不可數不可稱不可思不可量不可說不可說盡法界虗空界所有世界皆有百億閻浮提中如來坐蓮華藏師子之座十佛剎微塵數一切菩薩所共圍繞　十方盡歸命　　滅罪增淨信　　願生華藏海　極樂淨土中次法界普光十首菩薩本界佛南無東方十佛剎微塵數世界外金色世界不動智佛文殊師利菩薩十佛剎微塵數道場一切海眾南無南方十佛剎微塵數世界外妙色世界無礙智佛覺首菩薩十佛剎微塵數道場一切海眾南無西方十佛剎微塵數世界外蓮華色世界解脫智佛財首菩薩十佛剎微塵數道場一切海眾南無北方十佛剎微塵數世界外薝蔔華色世界威儀智佛寶首菩薩十佛剎微塵數道場一切海眾南無東北方十佛剎微塵數世界外優鉢羅華色世界明相智佛功德首菩薩十佛剎微塵數道場一切海眾南無東南方十佛剎微塵數世界外金色世界究竟智佛目首菩薩十佛剎微塵數道場一切海眾南無西南方十佛剎微塵數世界外寶色世界最勝智佛精進首菩薩十佛剎微塵數道場一切海眾南無西北方十佛剎微塵數世界外金剛色世界自在智佛法首菩薩十佛剎微塵數道場一切海眾南無下方十佛剎微塵數世界外頗梨色世界梵智佛智首菩薩十佛剎微塵數道場一切海眾南無上方十佛剎微塵數世界外平等色世界觀察智佛賢首菩薩十佛剎微塵數道場一切海眾南無過此世界十方十佛剎土中不動智佛等十方十首菩薩一一各十佛剎微塵數道場一切海眾南無過十世界十方百世界中不動智等十佛十首菩薩一一各十佛剎微塵數道場一切海眾南無過百世界十方千世界中不動智等十佛十首菩薩一一各十佛剎微塵數道場一切海眾南無過千世界十方十千世界中不動智等十佛十首菩薩一一各十佛剎微塵數道場一切海眾南無過十千世界十方百千世界中不動智等十佛十首菩薩一一各十佛剎微塵數道場一切海眾南無過百千世界十方百萬世界中不動智等十佛十首菩薩一一各十佛剎微塵數道場一切海眾南無過百萬世界十方一億世界中不動智等十佛十首菩薩一一各十佛剎微塵數道場一切海眾南無過一億世界十方十億世界中不動智等十佛十首菩薩一一各十佛剎微塵數道場一切海眾南無過十億世界十方百億世界千億世界那由他億世界百那由他億世界千那由他億世界百千那由他億世界中不動智等十佛十首菩薩一一各十佛剎微塵數道場一切海眾南無如是等無數無量無盡無邊無等不可說不可稱不可思不可量不可說不可說盡法界虗空界所有世界中不動智等十佛十首菩薩一一各十佛剎微塵數道場一切海眾　十方盡歸命　　滅罪增淨信　　願生華藏海　極樂淨土中次法界普光證法佛南無十方三世盡虗空界微塵剎土中一切諸佛　十方盡歸命　　滅罪增淨信　　願生華藏海　極樂淨土中次十信圓融果海法門南無為法界定心菩薩緣起深義普攝諸法緣起甚深法門南無為法界念心菩薩眾生迷此故須教誡甚深法門南無為法界戒心菩薩教誡順化有善惡業果甚深法門南無為法界護心菩薩欲知此業說法相應說法甚深法門南無為法界願心菩薩說法成善唯佛福田甚深法門南無為法界進心菩薩說順田故要持聖法正法甚深法門南無為法界不退心菩薩彼之正法者在勤行處正行甚深法門南無為法界慧心菩薩彼行正道又用助道功德甚深法門南無為法界迴向心菩薩有助定王處方同趣一道甚深法門南無為法界智心菩薩證智果位中甚深定佛境甚深法門　十方盡歸命　　滅罪增淨信　　願生華藏海　極樂淨土中次法界普光十信菩薩南無十方三世盡虗空界微塵剎土中信心菩薩一切海眾南無十方三世盡虗空界微塵剎土中進心菩薩一切海眾南無十方三世盡虗空界微塵剎土中念心菩薩一切海眾南無十方三世盡虗空界微塵剎土中慧心菩薩一切海眾南無十方三世盡虗空界微塵剎土中定心菩薩一切海眾南無十方三世盡虗空界微塵剎土中戒心菩薩一切海眾南無十方三世盡虗空界微塵剎土中迴向心菩薩一切海眾南無十方三世盡虗空界微塵剎土中護心菩薩一切海眾南無十方三世盡虗空界微塵剎土中不退心菩薩一切海眾南無十方三世盡虗空界微塵剎土中智心菩薩一切海眾至心歸命禮大方廣佛華嚴經華藏世界海本尊毗盧遮那佛南無十身無礙毗盧遮那如來道場一切海眾南無大方廣佛華嚴經中菩薩問明品法門　十方盡歸命　　滅罪增淨信　　願生華藏海　極樂淨土中菩薩問明品第十經云爾時文殊師利菩薩(至)四維上下亦復如是。",
    "X74n1470_019:0243a17_0": "　願共諸眾生　　往生華藏海　　極樂淨土中南無大方廣佛華嚴經中華藏世界海十身無礙本尊毗盧遮那佛南無十身無礙毗盧遮那如來道場一切海眾南無大方廣佛華嚴經中淨行品法門　十方盡歸命　　滅罪增淨信　　願生華藏海　極樂淨土中淨行品第十一經云爾時智首菩薩(至)以一切聲聞緣覺所不能動。",
    "X74n1470_019:0243b02_0": "　願共諸眾生　　往生華藏海　　極樂淨土中南無大方廣佛華嚴經中華藏世界海十身無礙本尊毗盧遮那佛南無十身無礙毗盧遮那如來道場一切海眾南無大方廣佛華經中賢首品法門　十方盡歸命　　滅罪增淨信　　願生華藏海　極樂淨土中賢首品第十二經云爾時文殊師利菩薩(至)我等一切悉皆隨喜。",
    "X74n1470_019:0243b11_0": "　願共諸眾生　　往生華藏海　　極樂淨土中至心歸命禮大方廣佛華嚴經華藏世界海本尊毗盧遮那佛　十方盡歸命　　滅罪增淨信　　願生華藏海　極樂淨土中次謗法懺悔惟願帝網無盡佛法僧寶。",
    "X74n1470_019:0243b17_1": "毗盧遮那如來。",
    "X74n1470_019:0243b17_2": "普賢文殊海會聖眾。",
    "X74n1470_019:0243b18_3": "世出世神。",
    "X74n1470_019:0243b18_4": "慈悲本願。",
    "X74n1470_019:0243b18_5": "放大光明。",
    "X74n1470_019:0243b18_6": "炤於法會。",
    "X74n1470_019:0243b19_0": "證盟護念。",
    "X74n1470_019:0243b19_1": "哀愍攝受。",
    "X74n1470_019:0243b19_2": "願我及一切眾生海。",
    "X74n1470_019:0243b19_3": "自從無始。",
    "X74n1470_019:0243b20_0": "直至今時。",
    "X74n1470_019:0243b20_1": "一切謗法罪業。",
    "X74n1470_019:0243b20_2": "發露懺悔。",
    "X74n1470_019:0243b21_0": "大法炬經云。",
    "X74n1470_019:0243b21_1": "爾時放光如來告諸菩薩言。",
    "X74n1470_019:0243b21_2": "摩那婆若有眾生。",
    "X74n1470_019:0243b22_3": "於佛世尊。",
    "X74n1470_019:0243b22_4": "甚深密智。",
    "X74n1470_019:0243b22_5": "最上勝智。",
    "X74n1470_019:0243b22_6": "最微妙智。",
    "X74n1470_019:0243b22_7": "乃至一句生毀謗者。",
    "X74n1470_019:0243b23_8": "是人當受無量惡報。",
    "X74n1470_019:0243b23_9": "若復有人發如是言。",
    "X74n1470_019:0243b24_10": "此非佛語。",
    "X74n1470_019:0243b24_11": "非如來教。",
    "X74n1470_019:0243b24_12": "轉增誹謗。",
    "X74n1470_019:0243b24_13": "復於如是諸佛法中。",
    "X74n1470_019:0243c01_14": "既無信心。",
    "X74n1470_019:0243c01_15": "自誹謗已。",
    "X74n1470_019:0243c01_16": "更令無量無邊眾生。",
    "X74n1470_019:0243c01_17": "於佛如是大慧門中。",
    "X74n1470_019:0243c02_18": "乃至一句誹謗不信。",
    "X74n1470_019:0243c02_19": "多作障礙。",
    "X74n1470_019:0243c02_20": "乃至不聽他人讀誦。",
    "X74n1470_019:0243c03_21": "聽受因口業故。",
    "X74n1470_019:0243c03_22": "造種種惡。",
    "X74n1470_019:0243c03_23": "必定當受無量惡報。",
    "X74n1470_019:0243c04_24": "摩那婆寧令是人一切不聞。",
    "X74n1470_019:0243c04_25": "不令彼聞起麤重謗。",
    "X74n1470_019:0243c05_26": "摩那婆寧使是人。",
    "X74n1470_019:0243c05_27": "以諸瓦石。",
    "X74n1470_019:0243c05_28": "填塞其口。",
    "X74n1470_019:0243c05_29": "滿一百年。",
    "X74n1470_019:0243c06_30": "不令得造如是謗業。",
    "X74n1470_019:0243c06_31": "言此法門非如來說。",
    "X74n1470_019:0243c06_32": "摩那婆如是癡人。",
    "X74n1470_019:0243c07_33": "住邪慢心。",
    "X74n1470_019:0243c07_34": "誹謗經典。",
    "X74n1470_019:0243c07_35": "與餘眾生。",
    "X74n1470_019:0243c07_36": "為大障礙。",
    "X74n1470_019:0243c08_37": "摩那婆彼諸惡人。",
    "X74n1470_019:0243c08_38": "非但愚癡。",
    "X74n1470_019:0243c08_39": "作如是說。",
    "X74n1470_019:0243c08_40": "復住慳嫉。",
    "X74n1470_019:0243c09_41": "謗毀是經。",
    "X74n1470_019:0243c09_42": "我今云何令諸眾生。",
    "X74n1470_019:0243c09_43": "於是法中。",
    "X74n1470_019:0243c09_44": "莫能成就。",
    "X74n1470_019:0243c10_45": "摩那婆寧使是人。",
    "X74n1470_019:0243c10_46": "噉食牛糞過。",
    "X74n1470_019:0243c10_47": "於無量百千億歲。",
    "X74n1470_019:0243c11_0": "不令是人。",
    "X74n1470_019:0243c11_1": "為飲食故。",
    "X74n1470_019:0243c11_2": "誹謗是法。",
    "X74n1470_019:0243c11_3": "摩那婆寧使是人。",
    "X74n1470_019:0243c11_4": "臥於菅針棘刺之上。",
    "X74n1470_019:0243c12_5": "過千億歲。",
    "X74n1470_019:0243c12_6": "不令是人。",
    "X74n1470_019:0243c12_7": "為牀敷故。",
    "X74n1470_019:0243c12_8": "謗毀是法。",
    "X74n1470_019:0243c13_9": "摩那婆寧使是人。",
    "X74n1470_019:0243c13_10": "裸露形體。",
    "X74n1470_019:0243c13_11": "過千億歲。",
    "X74n1470_019:0243c13_12": "不令是人為衣服故。",
    "X74n1470_019:0243c14_13": "謗毀是法。",
    "X74n1470_019:0243c14_14": "摩那婆彼諸惡人。",
    "X74n1470_019:0243c14_15": "誹謗佛法。",
    "X74n1470_019:0243c15_16": "現在惡業。",
    "X74n1470_019:0243c15_17": "我已說之。",
    "X74n1470_019:0243c15_18": "汝先問我未來世中。",
    "X74n1470_019:0243c15_19": "得何果報者。",
    "X74n1470_019:0243c16_20": "摩那婆是謗法人。",
    "X74n1470_019:0243c16_21": "所受果報。",
    "X74n1470_019:0243c16_22": "我不應說。",
    "X74n1470_019:0243c16_23": "所以者何。",
    "X74n1470_019:0243c17_24": "我若說是果報過者。",
    "X74n1470_019:0243c17_25": "或能更令無量無邊諸眾生等。",
    "X74n1470_019:0243c18_26": "聞是事已。",
    "X74n1470_019:0243c18_27": "復增誹謗。",
    "X74n1470_019:0243c18_28": "罪報懺悔。",
    "X74n1470_019:0243c19_0": "爾時旃檀那菩薩。",
    "X74n1470_019:0243c19_1": "從座而起。",
    "X74n1470_019:0243c19_2": "整持威儀。",
    "X74n1470_019:0243c19_3": "褊袒右膊。",
    "X74n1470_019:0243c19_4": "右膝著地。",
    "X74n1470_019:0243c20_5": "合掌恭敬。",
    "X74n1470_019:0243c20_6": "白放光如來言。",
    "X74n1470_019:0243c20_7": "世尊我於今者在世尊前。",
    "X74n1470_019:0243c21_8": "為如是等諸惡眾生。",
    "X74n1470_019:0243c21_9": "誠心悔過。",
    "X74n1470_019:0243c21_10": "以彼謗法諸惡眾生。",
    "X74n1470_019:0243c22_11": "於此陀羅尼門。",
    "X74n1470_019:0243c22_12": "乃至一句生誹謗心。",
    "X74n1470_019:0243c22_13": "若已誹謗。",
    "X74n1470_019:0243c23_14": "及欲誹謗。",
    "X74n1470_019:0243c23_15": "破壞呵毀。",
    "X74n1470_019:0243c23_16": "乃至與一眾生。",
    "X74n1470_019:0243c23_17": "於一句中。",
    "X74n1470_019:0243c23_18": "而作障礙。",
    "X74n1470_019:0243c24_19": "故世尊我今。",
    "X74n1470_019:0243c24_20": "為彼諸惡眾生。",
    "X74n1470_019:0243c24_21": "乃至無量無邊諸世界中。",
    "X74n1470_019:0244a01_22": "亦多如是諸惡眾生。",
    "X74n1470_019:0244a01_23": "受行顛倒。",
    "X74n1470_019:0244a01_24": "誹謗正法。",
    "X74n1470_019:0244a02_0": "我為彼故。",
    "X74n1470_019:0244a02_1": "今於佛前。",
    "X74n1470_019:0244a02_2": "誠心懺悔。",
    "X74n1470_019:0244a02_3": "世尊為彼眾生。",
    "X74n1470_019:0244a02_4": "無救護故。",
    "X74n1470_019:0244a03_5": "無眼目故。",
    "X74n1470_019:0244a03_6": "無智慧故。",
    "X74n1470_019:0244a03_7": "具惡口故。",
    "X74n1470_019:0244a03_8": "我今為彼至誠悔過。",
    "X74n1470_019:0244a04_9": "世尊若復有人在世尊前。",
    "X74n1470_019:0244a04_10": "如是悔者。",
    "X74n1470_019:0244a04_11": "彼為是中得何善根。",
    "X74n1470_019:0244a05_12": "獲何功德。",
    "X74n1470_019:0244a05_13": "爾時放光如來。",
    "X74n1470_019:0244a05_14": "告旃檀那菩薩言。",
    "X74n1470_019:0244a06_15": "善哉善哉。",
    "X74n1470_019:0244a06_16": "摩那婆汝能如是方便熏心。",
    "X74n1470_019:0244a06_17": "請問如來。",
    "X74n1470_019:0244a07_0": "若善男子。",
    "X74n1470_019:0244a07_1": "為彼破法諸惡眾生。",
    "X74n1470_019:0244a07_2": "誠心悔過。",
    "X74n1470_019:0244a07_3": "當得無量大功德聚。",
    "X74n1470_019:0244a08_4": "摩那婆是功德聚。",
    "X74n1470_019:0244a08_5": "難可稱量。",
    "X74n1470_019:0244a08_6": "今以譬喻。",
    "X74n1470_019:0244a08_7": "少分開演。",
    "X74n1470_019:0244a09_8": "令是眾生。",
    "X74n1470_019:0244a09_9": "發歡喜心。",
    "X74n1470_019:0244a09_10": "摩那婆如此東方所有世界。",
    "X74n1470_019:0244a10_11": "其中眾生。",
    "X74n1470_019:0244a10_12": "一切盡為摩訶施主。",
    "X74n1470_019:0244a10_13": "如是南西北方四維上下。",
    "X74n1470_019:0244a11_14": "周徧十方。",
    "X74n1470_019:0244a11_15": "所有眾生。",
    "X74n1470_019:0244a11_16": "一切悉為摩訶施主。",
    "X74n1470_019:0244a12_0": "經於無量無邊不可說不可稱諸大劫數。",
    "X74n1470_019:0244a12_1": "常行布施。",
    "X74n1470_019:0244a13_0": "所謂金銀眾寶衣服飲食湯藥房舍。",
    "X74n1470_019:0244a13_1": "種種眾具。",
    "X74n1470_019:0244a13_2": "還以無量無邊眾生。",
    "X74n1470_019:0244a14_3": "皆集一處。",
    "X74n1470_019:0244a14_4": "為受施者。",
    "X74n1470_019:0244a14_5": "摩那婆於意云何。",
    "X74n1470_019:0244a15_6": "是福聚可為大否。",
    "X74n1470_019:0244a15_7": "旃檀那言。",
    "X74n1470_019:0244a15_8": "世尊是福德聚。",
    "X74n1470_019:0244a15_9": "真實寬大。",
    "X74n1470_019:0244a16_10": "何以故。",
    "X74n1470_019:0244a16_11": "世尊若有一人。",
    "X74n1470_019:0244a16_12": "於無量劫行施功德。",
    "X74n1470_019:0244a16_13": "尚不得徧。",
    "X74n1470_019:0244a17_14": "何況無量眾生。",
    "X74n1470_019:0244a17_15": "經無數劫行檀福聚。",
    "X74n1470_019:0244a17_16": "而可測量其分限也。",
    "X74n1470_019:0244a18_17": "佛言。",
    "X74n1470_019:0244a18_18": "如是如是。",
    "X74n1470_019:0244a18_19": "摩那婆。",
    "X74n1470_019:0244a18_20": "彼等無量眾生。",
    "X74n1470_019:0244a19_0": "無量劫數。",
    "X74n1470_019:0244a19_1": "無量行施。",
    "X74n1470_019:0244a19_2": "無量福聚。",
    "X74n1470_019:0244a19_3": "雖不可知。",
    "X74n1470_019:0244a19_4": "然猶不如。",
    "X74n1470_019:0244a20_0": "善男子善女人。",
    "X74n1470_019:0244a20_1": "於前一切謗法眾中。",
    "X74n1470_019:0244a20_2": "但為一人。",
    "X74n1470_019:0244a20_3": "誠心懺悔。",
    "X74n1470_019:0244a21_4": "所生善根。",
    "X74n1470_019:0244a21_5": "所獲功德。",
    "X74n1470_019:0244a21_6": "無量無邊不可稱比。",
    "X74n1470_019:0244a21_7": "況為無量眾生。",
    "X74n1470_019:0244a22_8": "誠心懺悔也。",
    "X74n1470_019:0244a22_9": "復次摩那婆。",
    "X74n1470_019:0244a22_10": "置此世界所有謗法惡眾生等。",
    "X74n1470_019:0244a23_11": "假使十方無量無邊諸世界中。",
    "X74n1470_019:0244a23_12": "所有誹謗正法眾生。",
    "X74n1470_019:0244a24_13": "摩那婆如是十方世界謗法眾中。",
    "X74n1470_019:0244a24_14": "但為一人。",
    "X74n1470_019:0244b01_15": "至心悔過。",
    "X74n1470_019:0244b01_16": "所得福聚。",
    "X74n1470_019:0244b01_17": "及所生善根。",
    "X74n1470_019:0244b01_18": "尚不可限。",
    "X74n1470_019:0244b02_0": "何況普為十方眾生。",
    "X74n1470_019:0244b02_1": "誠心悔也。",
    "X74n1470_019:0244b02_2": "如是福聚善根。",
    "X74n1470_019:0244b02_3": "住持攝受。",
    "X74n1470_019:0244b03_4": "增長諸功德聚。",
    "X74n1470_019:0244b03_5": "不可計算。",
    "X74n1470_019:0244b03_6": "不可稱量。",
    "X74n1470_019:0244b03_7": "不可思議。",
    "X74n1470_019:0244b04_0": "如是功德。",
    "X74n1470_019:0244b04_1": "誰能信者。",
    "X74n1470_019:0244b04_2": "唯有不退菩薩摩訶薩。",
    "X74n1470_019:0244b04_3": "少能信耳。",
    "X74n1470_019:0244b05_4": "時旃檀那。",
    "X74n1470_019:0244b05_5": "復白佛言。",
    "X74n1470_019:0244b05_6": "彼善男子如是行時。",
    "X74n1470_019:0244b05_7": "欲求何等。",
    "X74n1470_019:0244b06_8": "佛言。",
    "X74n1470_019:0244b06_9": "旃檀那彼善男子。",
    "X74n1470_019:0244b06_10": "為菩提故。",
    "X74n1470_019:0244b06_11": "荷是重擔。",
    "X74n1470_019:0244b06_12": "愍彼眾生。",
    "X74n1470_019:0244b07_13": "至心懺悔。",
    "X74n1470_019:0244b07_14": "緣此善根。",
    "X74n1470_019:0244b07_15": "復能莊嚴諸佛國土。",
    "X74n1470_019:0244b07_16": "終得如是自在受用。",
    "X74n1470_019:0244b08_17": "罪報懺悔。",
    "X74n1470_019:0244b09_0": "又謗法者。",
    "X74n1470_019:0244b09_1": "智度論云。",
    "X74n1470_019:0244b09_2": "略有二種。",
    "X74n1470_019:0244b09_3": "一者於方廣佛經言非佛說。",
    "X74n1470_019:0244b10_4": "二者不稱真理。",
    "X74n1470_019:0244b10_5": "大涅槃經云。",
    "X74n1470_019:0244b10_6": "有四種重罪。",
    "X74n1470_019:0244b10_7": "一誹謗方廣經。",
    "X74n1470_019:0244b11_8": "二犯四重戒。",
    "X74n1470_019:0244b11_9": "三造五逆罪。",
    "X74n1470_019:0244b11_10": "四誹謗聖人。",
    "X74n1470_019:0244b12_0": "若有觸犯時。",
    "X74n1470_019:0244b12_1": "墮阿鼻地獄。",
    "X74n1470_019:0244b12_2": "大般若經云。",
    "X74n1470_019:0244b12_3": "謗法罪愆。",
    "X74n1470_019:0244b12_4": "徧歷十方阿鼻地獄。",
    "X74n1470_019:0244b13_5": "復來此界。",
    "X74n1470_019:0244b13_6": "劫盡更生。",
    "X74n1470_019:0244b13_7": "受苦無窮。",
    "X74n1470_019:0244b13_8": "如經廣說。",
    "X74n1470_019:0244b14_9": "法華經中。",
    "X74n1470_019:0244b14_10": "亦廣說謗法罪報。",
    "X74n1470_019:0244b14_11": "一切有情中。",
    "X74n1470_019:0244b14_12": "或自毀謗。",
    "X74n1470_019:0244b15_13": "或教他謗。",
    "X74n1470_019:0244b15_14": "或讚謗法。",
    "X74n1470_019:0244b15_15": "或隨喜謗法。",
    "X74n1470_019:0244b15_16": "皆為重罪。",
    "X74n1470_019:0244b16_0": "我等為無明所覆。",
    "X74n1470_019:0244b16_1": "不識謗法罪因。",
    "X74n1470_019:0244b16_2": "今遇道場。",
    "X74n1470_019:0244b16_3": "方能覺知。",
    "X74n1470_019:0244b17_4": "歸命毗盧遮那如來。",
    "X74n1470_019:0244b17_5": "及一切賢聖海眾。",
    "X74n1470_019:0244b17_6": "燒香散華。",
    "X74n1470_019:0244b18_0": "一切謗法罪業。",
    "X74n1470_019:0244b18_1": "發露懺悔。",
    "X74n1470_019:0244b18_2": "不敢覆藏。",
    "X74n1470_019:0244b18_3": "由此因緣。",
    "X74n1470_019:0244b18_4": "我及法界眾生海。",
    "X74n1470_019:0244b19_5": "謗法罪報。",
    "X74n1470_019:0244b19_6": "願皆消滅。",
    "X74n1470_019:0244b20_0": "次懺悔滅罪印呪",
    "X74n1470_019:0244b21_0": "唵薩栗末(二合)巴(引)巴眉悉普怛[口*捺]曷捺末日囉也莎曷(應誦三徧)　百劫積集罪　　一念悉盪除　　如火焚枯草　滅盡無有餘　我昔所造諸惡業　　皆由無始貪瞋癡　從身語意之所生　　一切我今皆懺悔懺悔已。",
    "X74n1470_019:0244c03_1": "至心歸命禮本尊毗盧遮那佛。",
    "X74n1470_019:0244c04_0": "○(白)眾等聽說經中無常偈",
    "X74n1470_019:0244c05_0": "　諸王得自在　　勢力無等雙　　一切皆遷變　壽命亦如是　　眾苦輪無際　　流轉無休息　三界皆無常　　諸有悉無樂　　有道本性相　一切皆空無大方廣佛華嚴經十重行願常徧禮懺儀卷第十九"
}