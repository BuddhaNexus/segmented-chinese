[
    {
        "source_sentence": "稱讚大乘功德經",
        "from": "T17n0840_001:0910c16_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T17n0840_001:0910c18_0",
        "context_with_next_sentence": true
    },
    {
        "source_sentence": "如是我聞：一時薄伽梵，住法界藏諸佛所行",
        "from": "T17n0840_001:0910c19_0",
        "context_with_next_sentence": true
    },
    {
        "source_sentence": "眾寶莊嚴大功德殿，與無央數大聲聞眾、大菩薩俱，及諸天、人、阿素洛等無量大眾，前後圍繞。",
        "from": "T17n0840_001:0910c22_2",
        "context_with_next_sentence": true
    },
    {
        "source_sentence": "爾時會中有一菩薩，示為女相，名德嚴華，承佛威神從座而起，稽首作禮而白佛言：",
        "from": "T17n0840_001:0910c24_16",
        "context_with_next_sentence": true
    },
    {
        "source_sentence": "「何等名為菩薩惡友，新學菩薩知已遠離？",
        "from": "T17n0840_001:0910c25_15",
        "context_with_next_sentence": true
    },
    {
        "source_sentence": "」爾時佛告德嚴華言：",
        "from": "T17n0840_001:0910c26_5",
        "context_with_next_sentence": true
    },
    {
        "source_sentence": "「我觀世間無有天魔、梵釋、沙門、婆羅門等，與新學菩薩於無上菩提為惡知識，如樂聲聞獨覺乘者。",
        "from": "T17n0840_001:0910c28_10",
        "context_with_next_sentence": true
    },
    {
        "source_sentence": "所以者何？",
        "from": "T17n0840_001:0910c28_15",
        "context_with_next_sentence": true
    },
    {
        "source_sentence": "夫為菩薩，必為利樂諸有情故，勤求無上正等菩提；",
        "from": "T17n0840_001:0910c29_17",
        "context_with_next_sentence": true
    },
    {
        "source_sentence": "樂二乘人志意下劣，惟求自證般涅槃樂，以是因緣，新學菩薩不應與彼同住一寺、同止一房、同處經行、同路遊適。",
        "from": "T17n0840_001:0911a03_11",
        "context_with_next_sentence": true
    },
    {
        "source_sentence": "若諸菩薩，已於大乘具足多聞，得不壞信，我別開許與彼同居，為引發心趣菩提故；",
        "from": "T17n0840_001:0911a05_7",
        "context_with_next_sentence": true
    },
    {
        "source_sentence": "若彼種類善根未熟，不應為說大乘法教，令生誹謗獲罪無量。",
        "from": "T17n0840_001:0911a06_15",
        "context_with_next_sentence": true
    },
    {
        "source_sentence": "「新學菩薩但應親近久學大乘多聞菩薩，為於無上正等菩提所種善根速成熟故。",
        "from": "T17n0840_001:0911a08_15",
        "context_with_next_sentence": true
    },
    {
        "source_sentence": "不應親近樂二乘者，所以者何？",
        "from": "T17n0840_001:0911a09_11",
        "context_with_next_sentence": true
    },
    {
        "source_sentence": "彼障菩薩菩提心故，彼令棄捨菩提心故，彼令虧損菩提心故，彼令毀犯菩薩行故，菩薩寧當棄捨身命，不應棄捨大菩提心，發起趣求二乘作意。",
        "from": "T17n0840_001:0911a12_17",
        "context_with_next_sentence": true
    },
    {
        "source_sentence": "若諸菩薩勸諸有情，捨菩提心趣二乘地；",
        "from": "T17n0840_001:0911a13_16",
        "context_with_next_sentence": true
    },
    {
        "source_sentence": "若諸菩薩勸諸有情，捨菩提心造諸惡業，俱墮地獄受諸劇苦。",
        "from": "T17n0840_001:0911a15_5",
        "context_with_next_sentence": true
    },
    {
        "source_sentence": "菩薩寧守大菩提心，造五無間受地獄苦，終不棄捨大菩提心，而欲趣求預流果證；",
        "from": "T17n0840_001:0911a17_3",
        "context_with_next_sentence": true
    },
    {
        "source_sentence": "菩薩寧守大菩提心，百千大劫受地獄苦，終不棄捨大菩提心，而欲趣求一來果證；",
        "from": "T17n0840_001:0911a19_1",
        "context_with_next_sentence": true
    },
    {
        "source_sentence": "菩薩寧守大菩提心，受傍生身或作餓鬼，終不棄捨大菩提心，而欲趣求不還果證；",
        "from": "T17n0840_001:0911a20_17",
        "context_with_next_sentence": true
    },
    {
        "source_sentence": "菩薩寧守大菩提心，造十惡業墮諸惡趣，終不棄捨大菩提心，而欲趣求無生果證；",
        "from": "T17n0840_001:0911a22_15",
        "context_with_next_sentence": true
    },
    {
        "source_sentence": "菩薩寧守大菩提心，入大火坑救諸含識，終不棄捨大菩提心，而同怯賊投涅槃界。",
        "from": "T17n0840_001:0911a24_13",
        "context_with_next_sentence": true
    },
    {
        "source_sentence": "「菩薩哀愍一切有情，於生死中輪轉無救，初發無上菩提心時，一切天、人、阿素洛等皆應供養，已能映奪一切聲聞、獨覺極果，已能摧伏一切魔軍，諸惡魔王皆大驚怖。",
        "from": "T17n0840_001:0911a28_14",
        "context_with_next_sentence": true
    },
    {
        "source_sentence": "」時德嚴華聞佛語已，重請佛言：",
        "from": "T17n0840_001:0911a29_9",
        "context_with_next_sentence": true
    },
    {
        "source_sentence": "「何謂魔軍？",
        "from": "T17n0840_001:0911a29_15",
        "context_with_next_sentence": true
    },
    {
        "source_sentence": "惟願世尊哀愍為說。",
        "from": "T17n0840_001:0911b01_3",
        "context_with_next_sentence": true
    },
    {
        "source_sentence": "」佛告德嚴華：",
        "from": "T17n0840_001:0911b01_10",
        "context_with_next_sentence": true
    },
    {
        "source_sentence": "「若有聞說大乘法教，不生隨喜、不樂聽聞、不求悟入、不能信受，反加輕笑、毀訾凌蔑、離間謗讟、捶打驅擯，應知此等皆是魔軍。",
        "from": "T17n0840_001:0911b04_5",
        "context_with_next_sentence": true
    },
    {
        "source_sentence": "是則名為樂非法者、性鄙劣者、求外道者、行邪行者、壞正見者。",
        "from": "T17n0840_001:0911b05_14",
        "context_with_next_sentence": true
    },
    {
        "source_sentence": "應知此等謗毀大乘，當墮地獄受諸劇苦；",
        "from": "T17n0840_001:0911b06_12",
        "context_with_next_sentence": true
    },
    {
        "source_sentence": "從彼出已生餓鬼中，經百千劫常食糞穢；",
        "from": "T17n0840_001:0911b07_11",
        "context_with_next_sentence": true
    },
    {
        "source_sentence": "後生人中，盲聾瘖瘂支體不具，其鼻匾㔸，愚鈍無知形貌矬陋，如是漸次罪障消除，流轉十方；",
        "from": "T17n0840_001:0911b09_16",
        "context_with_next_sentence": true
    },
    {
        "source_sentence": "或遇諸佛親近供養，復聞大乘，聞已或能隨喜信受，因此便發大菩提心，勇猛精勤修菩薩行，漸次進學乃至菩提。",
        "from": "T17n0840_001:0911b12_7",
        "context_with_next_sentence": true
    },
    {
        "source_sentence": "「諸佛世尊無別作意，為有情類說五乘法，由本願力依法界身，於一切時，從諸毛孔，任運流出無量法光，以一妙音等澍法雨；",
        "from": "T17n0840_001:0911b15_15",
        "context_with_next_sentence": true
    },
    {
        "source_sentence": "於一眾會無量有情，昔來信樂聲聞乘者，聞佛為說聲聞乘法；",
        "from": "T17n0840_001:0911b17_4",
        "context_with_next_sentence": true
    },
    {
        "source_sentence": "昔來信樂獨覺乘者，聞佛為說獨覺乘法；",
        "from": "T17n0840_001:0911b18_3",
        "context_with_next_sentence": true
    },
    {
        "source_sentence": "昔來信樂無上乘者，聞佛為說無上乘法；",
        "from": "T17n0840_001:0911b19_2",
        "context_with_next_sentence": true
    },
    {
        "source_sentence": "昔來信樂種種乘者，聞佛為說種種乘法；",
        "from": "T17n0840_001:0911b20_1",
        "context_with_next_sentence": true
    },
    {
        "source_sentence": "昔來信樂人天乘者，聞佛為說人天乘法；",
        "from": "T17n0840_001:0911b20_19",
        "context_with_next_sentence": true
    },
    {
        "source_sentence": "傍生鬼等，亦聞如來以隨類音而為說法。",
        "from": "T17n0840_001:0911b21_17",
        "context_with_next_sentence": true
    },
    {
        "source_sentence": "若有昔來未聞法者，彼惟見佛處眾默然。",
        "from": "T17n0840_001:0911b22_16",
        "context_with_next_sentence": true
    },
    {
        "source_sentence": "曾聞大乘而誹謗者，經無量劫墮大地獄、傍生、餓鬼及天人中，備受苦已，聞大乘法即能隨喜、深生淨信，便發阿耨多羅三藐三菩提心。",
        "from": "T17n0840_001:0911b25_17",
        "context_with_next_sentence": true
    },
    {
        "source_sentence": "」時德嚴華聞佛說已，重請佛言：",
        "from": "T17n0840_001:0911b26_12",
        "context_with_next_sentence": true
    },
    {
        "source_sentence": "「何謂大乘？",
        "from": "T17n0840_001:0911b26_18",
        "context_with_next_sentence": true
    },
    {
        "source_sentence": "此大乘名為目何義？",
        "from": "T17n0840_001:0911b27_6",
        "context_with_next_sentence": true
    },
    {
        "source_sentence": "」世尊告曰：",
        "from": "T17n0840_001:0911b27_12",
        "context_with_next_sentence": true
    },
    {
        "source_sentence": "「善哉，善哉！",
        "from": "T17n0840_001:0911b27_19",
        "context_with_next_sentence": true
    },
    {
        "source_sentence": "汝能樂聞大乘功德，諦聽諦聽！",
        "from": "T17n0840_001:0911b28_10",
        "context_with_next_sentence": true
    },
    {
        "source_sentence": "善思念之，吾當為汝分別解說此大乘名所目諸義。",
        "from": "T17n0840_001:0911b29_12",
        "context_with_next_sentence": true
    },
    {
        "source_sentence": "此乘綜攝，籠駕弘遠無所遺漏，故曰大乘；",
        "from": "T17n0840_001:0911c01_12",
        "context_with_next_sentence": true
    },
    {
        "source_sentence": "此乘功德甚深，微妙過諸數量，故曰大乘；",
        "from": "T17n0840_001:0911c02_11",
        "context_with_next_sentence": true
    },
    {
        "source_sentence": "此乘堅固，虛妄分別不能傾動，故曰大乘；",
        "from": "T17n0840_001:0911c03_10",
        "context_with_next_sentence": true
    },
    {
        "source_sentence": "此乘真實，窮未來際無有斷盡，故曰大乘；",
        "from": "T17n0840_001:0911c04_9",
        "context_with_next_sentence": true
    },
    {
        "source_sentence": "此乘寥廓，該羅法界邈無邊際，故曰大乘；",
        "from": "T17n0840_001:0911c05_8",
        "context_with_next_sentence": true
    },
    {
        "source_sentence": "此乘如海，吞納蘊積功德寶聚，故曰大乘；",
        "from": "T17n0840_001:0911c06_7",
        "context_with_next_sentence": true
    },
    {
        "source_sentence": "此乘如山，作鎮區域邪徒不擾，故曰大乘；",
        "from": "T17n0840_001:0911c07_6",
        "context_with_next_sentence": true
    },
    {
        "source_sentence": "此乘如空，包含一切情非情類，故曰大乘；",
        "from": "T17n0840_001:0911c08_4",
        "context_with_next_sentence": true
    },
    {
        "source_sentence": "此乘如地，普能生長世出世善，故曰大乘；",
        "from": "T17n0840_001:0911c09_3",
        "context_with_next_sentence": true
    },
    {
        "source_sentence": "此乘如水，等潤一切令無枯槁，故曰大乘；",
        "from": "T17n0840_001:0911c10_2",
        "context_with_next_sentence": true
    },
    {
        "source_sentence": "此乘如火，焚滅諸障令無餘習，故曰大乘；",
        "from": "T17n0840_001:0911c11_1",
        "context_with_next_sentence": true
    },
    {
        "source_sentence": "此乘如風，掃除一切生死雲霧，故曰大乘；",
        "from": "T17n0840_001:0911c11_20",
        "context_with_next_sentence": true
    },
    {
        "source_sentence": "此乘如日，開照群品成熟一切，故曰大乘；",
        "from": "T17n0840_001:0911c12_18",
        "context_with_next_sentence": true
    },
    {
        "source_sentence": "此乘如月，能除熱惱破諸邪暗，故曰大乘；",
        "from": "T17n0840_001:0911c13_17",
        "context_with_next_sentence": true
    },
    {
        "source_sentence": "此乘尊貴，天龍八部咸所敬奉，故曰大乘；",
        "from": "T17n0840_001:0911c14_16",
        "context_with_next_sentence": true
    },
    {
        "source_sentence": "此乘恒為諸健達縛歌詠讚美，故曰大乘；",
        "from": "T17n0840_001:0911c15_14",
        "context_with_next_sentence": true
    },
    {
        "source_sentence": "此乘恒為四王梵釋禮敬尊重，故曰大乘；",
        "from": "T17n0840_001:0911c16_13",
        "context_with_next_sentence": true
    },
    {
        "source_sentence": "此乘恒為諸龍神等敬事防守，故曰大乘；",
        "from": "T17n0840_001:0911c17_12",
        "context_with_next_sentence": true
    },
    {
        "source_sentence": "此乘恒為一切菩薩精勤修學，故曰大乘；",
        "from": "T17n0840_001:0911c18_11",
        "context_with_next_sentence": true
    },
    {
        "source_sentence": "此乘任持諸佛聖種展轉增盛，故曰大乘；",
        "from": "T17n0840_001:0911c19_10",
        "context_with_next_sentence": true
    },
    {
        "source_sentence": "此乘圓滿具大威德映奪一切，故曰大乘；",
        "from": "T17n0840_001:0911c20_9",
        "context_with_next_sentence": true
    },
    {
        "source_sentence": "此乘周給一切有情令無匱乏，故曰大乘；",
        "from": "T17n0840_001:0911c21_8",
        "context_with_next_sentence": true
    },
    {
        "source_sentence": "此乘威力猶如藥樹救療眾病，故曰大乘；",
        "from": "T17n0840_001:0911c22_7",
        "context_with_next_sentence": true
    },
    {
        "source_sentence": "此乘能害一切有情諸煩惱賊，故曰大乘；",
        "from": "T17n0840_001:0911c23_6",
        "context_with_next_sentence": true
    },
    {
        "source_sentence": "此乘能轉無上法輪饒益一切，故曰大乘；",
        "from": "T17n0840_001:0911c24_4",
        "context_with_next_sentence": true
    },
    {
        "source_sentence": "此乘微妙甚深祕密不可宣說，故曰大乘；",
        "from": "T17n0840_001:0911c25_3",
        "context_with_next_sentence": true
    },
    {
        "source_sentence": "此乘神用紹三寶種能使不絕，故曰大乘；",
        "from": "T17n0840_001:0911c26_2",
        "context_with_next_sentence": true
    },
    {
        "source_sentence": "此乘能顯世俗勝義理趣究竟，故曰大乘；",
        "from": "T17n0840_001:0911c27_1",
        "context_with_next_sentence": true
    },
    {
        "source_sentence": "此乘能顯諸菩薩行無不具足，故曰大乘；",
        "from": "T17n0840_001:0911c27_19",
        "context_with_next_sentence": true
    },
    {
        "source_sentence": "此乘能顯佛地功德無不備悉，故曰大乘；",
        "from": "T17n0840_001:0911c28_17",
        "context_with_next_sentence": true
    },
    {
        "source_sentence": "此乘利樂一切有情盡未來際，故曰大乘；",
        "from": "T17n0840_001:0911c29_16",
        "context_with_next_sentence": true
    },
    {
        "source_sentence": "此乘至功能建大義妙用無盡，故曰大乘；",
        "from": "T17n0840_001:0912a01_15",
        "context_with_next_sentence": true
    },
    {
        "source_sentence": "此乘幽玄下劣意樂不能信受，故曰大乘；",
        "from": "T17n0840_001:0912a02_14",
        "context_with_next_sentence": true
    },
    {
        "source_sentence": "此乘平等增上意樂方能信受，故曰大乘；",
        "from": "T17n0840_001:0912a03_13",
        "context_with_next_sentence": true
    },
    {
        "source_sentence": "此乘廣大下愚不測而為輕笑，故曰大乘；",
        "from": "T17n0840_001:0912a04_12",
        "context_with_next_sentence": true
    },
    {
        "source_sentence": "此乘尊高上智能達常所寶翫，故曰大乘；",
        "from": "T17n0840_001:0912a05_11",
        "context_with_next_sentence": true
    },
    {
        "source_sentence": "此乘超過獨覺乘等最上無比，故曰大乘。",
        "from": "T17n0840_001:0912a06_10",
        "context_with_next_sentence": true
    },
    {
        "source_sentence": "」佛說如是大乘名義體、用殊勝諸功德時，於此三千大千世界六種震動，空中天樂百千萬類不鼓自嗚，諸妙天花繽紛亂墮，無量天子無數聲聞，聞此法音覩斯瑞應，皆發阿耨多羅三藐三菩提心，百千俱胝新學菩薩，同時證得無生法忍。",
        "from": "T17n0840_001:0912a12_8",
        "context_with_next_sentence": true
    },
    {
        "source_sentence": "爾時阿難即從座起，合掌恭敬而白佛言：",
        "from": "T17n0840_001:0912a13_17",
        "context_with_next_sentence": true
    },
    {
        "source_sentence": "「今此法門甚為希有，能普利樂一切有情，當以何名奉持流布？",
        "from": "T17n0840_001:0912a15_6",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0840_001:0912a15_12",
        "context_with_next_sentence": true
    },
    {
        "source_sentence": "「此經名為『稱讚大乘功德』，亦名『顯說謗法業障』，以是名字汝當奉持。",
        "from": "T17n0840_001:0912a17_2",
        "context_with_next_sentence": true
    },
    {
        "source_sentence": "」時薄伽梵說此經已，阿難陀等無量聲聞，德嚴華等無數菩薩，及諸天、人、阿素洛等一切大眾，聞佛所說皆大歡喜，信受奉行。",
        "from": "T17n0840_001:0912a19_18",
        "context_with_next_sentence": true
    },
    {
        "source_sentence": "稱讚大乘功德經",
        "from": "T17n0840_001:0912a20_100",
        "context_with_next_sentence": false
    }
]