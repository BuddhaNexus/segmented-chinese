{
    "T07n0220_595:1076c18_0": "大般若波羅蜜多經卷第五百九",
    "T07n0220_595:1076c19_0": "十五",
    "T07n0220_595:1076c21_0": "三藏法師玄奘奉　詔譯",
    "T07n0220_595:1076c22_0": "第十六般若波羅蜜多分之三",
    "T07n0220_595:1076c23_0": "「復次，善勇猛！",
    "T07n0220_595:1076c23_1": "色蘊非色蘊所行，受、想、行、識蘊亦非受、想、行、識蘊所行。",
    "T07n0220_595:1076c24_2": "善勇猛！",
    "T07n0220_595:1076c24_3": "色蘊非色蘊所行，故無知無見，若於色蘊無知無見，是謂般若波羅蜜多。",
    "T07n0220_595:1076c26_4": "善勇猛！",
    "T07n0220_595:1076c26_5": "受、想、行、識蘊亦非受、想、行、識蘊所行，故無知無見，若於受、想、行、識蘊無知無見，是謂般若波羅蜜多。",
    "T07n0220_595:1076c28_6": "「善勇猛！",
    "T07n0220_595:1076c29_0": "眼處非眼處所行，耳、鼻、舌、身、意處亦非耳、鼻、舌、身、意處所行。",
    "T07n0220_595:1077a01_1": "善勇猛！",
    "T07n0220_595:1077a01_2": "眼處非眼處所行，故無知無見，若於眼處無知無見，是謂般若波羅蜜多。",
    "T07n0220_595:1077a03_3": "善勇猛！",
    "T07n0220_595:1077a03_4": "耳、鼻、舌、身、意處亦非耳、鼻、舌、身、意處所行，故無知無見，若於耳、鼻、舌、身、意處無知無見，是謂般若波羅蜜多。",
    "T07n0220_595:1077a05_5": "「善勇猛！",
    "T07n0220_595:1077a06_0": "色處非色處所行，聲、香、味、觸、法處亦非聲、香、味、觸、法處所行。",
    "T07n0220_595:1077a07_1": "善勇猛！",
    "T07n0220_595:1077a07_2": "色處非色處所行，故無知無見，若於色處無知無見，是謂般若波羅蜜多。",
    "T07n0220_595:1077a09_3": "善勇猛！",
    "T07n0220_595:1077a09_4": "聲、香、味、觸、法處亦非聲、香、味、觸、法處所行，故無知無見，若於聲、香、味、觸、法處無知無見，是謂般若波羅蜜多。",
    "T07n0220_595:1077a11_5": "「善勇猛！",
    "T07n0220_595:1077a12_0": "眼界非眼界所行，耳、鼻、舌、身、意界亦非耳、鼻、舌、身、意界所行。",
    "T07n0220_595:1077a13_1": "善勇猛！",
    "T07n0220_595:1077a13_2": "眼界非眼界所行，故無知無見，若於眼界無知無見，是謂般若波羅蜜多。",
    "T07n0220_595:1077a15_3": "善勇猛！",
    "T07n0220_595:1077a15_4": "耳、鼻、舌、身、意界亦非耳、鼻、舌、身、意界所行，故無知無見，若於耳、鼻、舌、身、意界無知無見，是謂般若波羅蜜多。",
    "T07n0220_595:1077a17_5": "「善勇猛！",
    "T07n0220_595:1077a18_0": "色界非色界所行，聲、香、味、觸、法界亦非聲、香、味、觸、法界所行。",
    "T07n0220_595:1077a19_1": "善勇猛！",
    "T07n0220_595:1077a19_2": "色界非色界所行，故無知無見，若於色界無知無見，是謂般若波羅蜜多。",
    "T07n0220_595:1077a21_3": "善勇猛！",
    "T07n0220_595:1077a21_4": "聲、香、味、觸、法界亦非聲、香、味、觸、法界所行，故無知無見，若於聲、香、味、觸、法界無知無見，是謂般若波羅蜜多。",
    "T07n0220_595:1077a23_5": "「善勇猛！",
    "T07n0220_595:1077a24_0": "眼識界非眼識界所行，耳、鼻、舌、身、意識界亦非耳、鼻、舌、身、意識界所行。",
    "T07n0220_595:1077a25_1": "善勇猛！",
    "T07n0220_595:1077a25_2": "眼識界非眼識界所行，故無知無見，若於眼識界無知無見，是謂般若波羅蜜多。",
    "T07n0220_595:1077a27_3": "善勇猛！",
    "T07n0220_595:1077a27_4": "耳、鼻、舌、身、意識界亦非耳、鼻、舌、身、意識界所行，故無知無見，若於耳、鼻、舌、身、意識界無知無見，是謂般若波羅蜜多。",
    "T07n0220_595:1077b01_5": "「善勇猛！",
    "T07n0220_595:1077b01_6": "一切法非一切法所行。",
    "T07n0220_595:1077b02_7": "善勇猛！",
    "T07n0220_595:1077b02_8": "一切法非一切法所行，故無知無見，若於一切法無知無見，是謂般若波羅蜜多。",
    "T07n0220_595:1077b04_9": "「復次，善勇猛！",
    "T07n0220_595:1077b04_10": "色蘊不捨色蘊自性，受、想、行、識蘊亦不捨受、想、行、識蘊自性，若於自性如是遍知，是謂般若波羅蜜多。",
    "T07n0220_595:1077b06_11": "「善勇猛！",
    "T07n0220_595:1077b07_0": "眼處不捨眼處自性，耳、鼻、舌、身、意處亦不捨耳、鼻、舌、身、意處自性，若於自性如是遍知，是謂般若波羅蜜多。",
    "T07n0220_595:1077b09_1": "「善勇猛！",
    "T07n0220_595:1077b09_2": "色處不捨色處自性，聲、香、味、觸、法處亦不捨聲、香、味、觸、法處自性，若於自性如是遍知，是謂般若波羅蜜多。",
    "T07n0220_595:1077b12_3": "「善勇猛！",
    "T07n0220_595:1077b12_4": "眼界不捨眼界自性，耳、鼻、舌、身、意界亦不捨耳、鼻、舌、身、意界自性，若於自性如是遍知，是謂般若波羅蜜多。",
    "T07n0220_595:1077b14_5": "「善勇猛！",
    "T07n0220_595:1077b14_6": "色界不捨色界自性，聲、香、味、觸、法界亦不捨聲、香、味、觸、法界自性，若於自性如是遍知，是謂般若波羅蜜多。",
    "T07n0220_595:1077b17_7": "「善勇猛！",
    "T07n0220_595:1077b17_8": "眼識界不捨眼識界自性，耳、鼻、舌、身、意識界亦不捨耳、鼻、舌、身、意識界自性，若於自性如是遍知，是謂般若波羅蜜多。",
    "T07n0220_595:1077b20_9": "「善勇猛！",
    "T07n0220_595:1077b20_10": "一切法不捨一切法自性，若於自性如是遍知，是謂般若波羅蜜多。",
    "T07n0220_595:1077b21_11": "「復次，善勇猛！",
    "T07n0220_595:1077b22_12": "色蘊與色蘊非合非離，受、想、行、識蘊與受、想、行、識蘊亦非合非離。",
    "T07n0220_595:1077b23_13": "如是色蘊非合非離，是謂般若波羅蜜多；如是受、想、行、識蘊亦非合非離，是謂般若波羅蜜多。",
    "T07n0220_595:1077b25_14": "「善勇猛！",
    "T07n0220_595:1077b26_0": "眼處與眼處非合非離，耳、鼻、舌、身、意處與耳、鼻、舌、身、意處亦非合非離。",
    "T07n0220_595:1077b27_1": "如是眼處非合非離，是謂般若波羅蜜多；如是耳、鼻、舌、身、意處亦非合非離，是謂般若波羅蜜多。",
    "T07n0220_595:1077b29_2": "「善勇猛！",
    "T07n0220_595:1077c01_0": "色處與色處非合非離，聲、香、味、觸、法處與聲、香、味、觸、法處亦非合非離。",
    "T07n0220_595:1077c02_1": "如是色處非合非離，是謂般若波羅蜜多；如是聲、香、味、觸、法處亦非合非離，是謂般若波羅蜜多。",
    "T07n0220_595:1077c04_2": "「善勇猛！",
    "T07n0220_595:1077c05_0": "眼界與眼界非合非離，耳、鼻、舌、身、意界與耳、鼻、舌、身、意界亦非合非離。",
    "T07n0220_595:1077c06_1": "如是眼界非合非離，是謂般若波羅蜜多；如是耳、鼻、舌、身、意界亦非合非離，是謂般若波羅蜜多。",
    "T07n0220_595:1077c08_2": "「善勇猛！",
    "T07n0220_595:1077c09_0": "色界與色界非合非離，聲、香、味、觸、法界與聲、香、味、觸、法界亦非合非離。",
    "T07n0220_595:1077c10_1": "如是色界非合非離，是謂般若波羅蜜多；如是聲、香、味、觸、法界亦非合非離，是謂般若波羅蜜多。",
    "T07n0220_595:1077c12_2": "「善勇猛！",
    "T07n0220_595:1077c13_0": "眼識界與眼識界非合非離，耳、鼻、舌、身、意識界與耳、鼻、舌、身、意識界亦非合非離。",
    "T07n0220_595:1077c14_1": "如是眼識界非合非離，是謂般若波羅蜜多；如是耳、鼻、舌、身、意識界亦非合非離，是謂般若波羅蜜多。",
    "T07n0220_595:1077c17_2": "「善勇猛！",
    "T07n0220_595:1077c17_3": "一切法與一切法非合非離。",
    "T07n0220_595:1077c18_0": "如是一切法非合非離，是謂般若波羅蜜多。",
    "T07n0220_595:1077c20_0": "「復次，善勇猛！",
    "T07n0220_595:1077c20_1": "色蘊非減非增，受、想、行、識蘊亦非減非增。",
    "T07n0220_595:1077c21_2": "如是色蘊非減非增，是謂般若波羅蜜多；如是受、想、行、識蘊亦非減非增，是謂般若波羅蜜多。",
    "T07n0220_595:1077c23_3": "「善勇猛！",
    "T07n0220_595:1077c23_4": "眼處非減非增，耳、鼻、舌、身、意處亦非減非增。",
    "T07n0220_595:1077c24_5": "如是眼處非減非增，是謂般若波羅蜜多；如是耳、鼻、舌、身、意處亦非減非增，是謂般若波羅蜜多。",
    "T07n0220_595:1077c26_6": "「善勇猛！",
    "T07n0220_595:1077c27_0": "色處非減非增，聲、香、味、觸、法處亦非減非增。",
    "T07n0220_595:1077c28_0": "如是色處非減非增，是謂般若波羅蜜多；如是聲、香、味、觸、法處亦非減非增，是謂般若波羅蜜多。",
    "T07n0220_595:1078a01_1": "「善勇猛！",
    "T07n0220_595:1078a01_2": "眼界非減非增，耳、鼻、舌、身、意界亦非減非增。",
    "T07n0220_595:1078a02_3": "如是眼界非減非增，是謂般若波羅蜜多；如是耳、鼻、舌、身、意界亦非減非增，是謂般若波羅蜜多。",
    "T07n0220_595:1078a04_4": "「善勇猛！",
    "T07n0220_595:1078a04_5": "色界非減非增，聲、香、味、觸、法界亦非減非增。",
    "T07n0220_595:1078a05_6": "如是色界非減非增，是謂般若波羅蜜多；如是聲、香、味、觸、法界亦非減非增，是謂般若波羅蜜多。",
    "T07n0220_595:1078a08_7": "「善勇猛！",
    "T07n0220_595:1078a08_8": "眼識界非減非增，耳、鼻、舌、身、意識界亦非減非增。",
    "T07n0220_595:1078a09_9": "如是眼識界非減非增，是謂般若波羅蜜多；如是耳、鼻、舌、身、意識界亦非減非增，是謂般若波羅蜜多。",
    "T07n0220_595:1078a11_10": "「善勇猛！",
    "T07n0220_595:1078a12_0": "一切法非減非增。",
    "T07n0220_595:1078a12_1": "如是一切法非減非增，是謂般若波羅蜜多。",
    "T07n0220_595:1078a13_2": "「復次，善勇猛！",
    "T07n0220_595:1078a13_3": "色蘊非染非淨，受、想、行、識蘊亦非染非淨。",
    "T07n0220_595:1078a14_4": "如是色蘊非染非淨，是謂般若波羅蜜多；如是受、想、行、識蘊亦非染非淨，是謂般若波羅蜜多。",
    "T07n0220_595:1078a16_5": "「善勇猛！",
    "T07n0220_595:1078a17_0": "眼處非染非淨，耳、鼻、舌、身、意處亦非染非淨。",
    "T07n0220_595:1078a18_0": "如是眼處非染非淨，是謂般若波羅蜜多；如是耳、鼻、舌、身、意處亦非染非淨，是謂般若波羅蜜多。",
    "T07n0220_595:1078a20_1": "「善勇猛！",
    "T07n0220_595:1078a20_2": "色處非染非淨，聲、香、味、觸、法處亦非染非淨。",
    "T07n0220_595:1078a21_3": "如是色處非染非淨，是謂般若波羅蜜多；如是聲、香、味、觸、法處亦非染非淨，是謂般若波羅蜜多。",
    "T07n0220_595:1078a23_4": "「善勇猛！",
    "T07n0220_595:1078a23_5": "眼界非染非淨，耳、鼻、舌、身、意界亦非染非淨。",
    "T07n0220_595:1078a24_6": "如是眼界非染非淨，是謂般若波羅蜜多；如是耳、鼻、舌、身、意界亦非染非淨，是謂般若波羅蜜多。",
    "T07n0220_595:1078a27_0": "「善勇猛！",
    "T07n0220_595:1078a27_1": "色界非染非淨，聲、香、味、觸、法界亦非染非淨。",
    "T07n0220_595:1078a28_2": "如是色界非染非淨，是謂般若波羅蜜多；如是聲、香、味、觸、法界亦非染非淨，是謂般若波羅蜜多。",
    "T07n0220_595:1078b01_3": "「善勇猛！",
    "T07n0220_595:1078b01_4": "眼識界非染非淨，耳、鼻、舌、身、意識界亦非染非淨。",
    "T07n0220_595:1078b02_5": "如是眼識界非染非淨，是謂般若波羅蜜多；如是耳、鼻、舌、身、意識界亦非染非淨，是謂般若波羅蜜多。",
    "T07n0220_595:1078b05_0": "「善勇猛！",
    "T07n0220_595:1078b05_1": "一切法非染非淨。",
    "T07n0220_595:1078b05_2": "如是一切法非染非淨，是謂般若波羅蜜多。",
    "T07n0220_595:1078b06_3": "「復次，善勇猛！",
    "T07n0220_595:1078b06_4": "色蘊非有淨法、非有不淨法，受、想、行、識蘊亦非有淨法、非有不淨法。",
    "T07n0220_595:1078b08_5": "如是五蘊非有淨法、非有不淨法，是謂般若波羅蜜多。",
    "T07n0220_595:1078b09_6": "「善勇猛！",
    "T07n0220_595:1078b09_7": "眼處非有淨法、非有不淨法，耳、鼻、舌、身、意處亦非有淨法、非有不淨法。",
    "T07n0220_595:1078b11_8": "如是內六處非有淨法、非有不淨法，是謂般若波羅蜜多。",
    "T07n0220_595:1078b12_9": "「善勇猛！",
    "T07n0220_595:1078b13_0": "色處非有淨法、非有不淨法，聲、香、味、觸、法處亦非有淨法、非有不淨法。",
    "T07n0220_595:1078b14_1": "如是外六處非有淨法、非有不淨法，是謂般若波羅蜜多。",
    "T07n0220_595:1078b15_2": "「善勇猛！",
    "T07n0220_595:1078b16_3": "眼界非有淨法、非有不淨法，耳、鼻、舌、身、意界亦非有淨法、非有不淨法。",
    "T07n0220_595:1078b17_4": "如是內六界非有淨法、非有不淨法，是謂般若波羅蜜多。",
    "T07n0220_595:1078b19_0": "「善勇猛！",
    "T07n0220_595:1078b19_1": "色界非有淨法、非有不淨法，聲、香、味、觸、法界亦非有淨法、非有不淨法。",
    "T07n0220_595:1078b20_2": "如是外六界非有淨法、非有不淨法，是謂般若波羅蜜多。",
    "T07n0220_595:1078b22_3": "「善勇猛！",
    "T07n0220_595:1078b22_4": "眼識界非有淨法、非有不淨法，耳、鼻、舌、身、意識界亦非有淨法、非有不淨法。",
    "T07n0220_595:1078b24_5": "如是六識界非有淨法、非有不淨法，是謂般若波羅蜜多。",
    "T07n0220_595:1078b25_6": "「善勇猛！",
    "T07n0220_595:1078b25_7": "一切法非有淨法、非有不淨法。",
    "T07n0220_595:1078b26_8": "如是一切法非有淨法、非有不淨法，是謂般若波羅蜜多。",
    "T07n0220_595:1078b27_9": "「復次，善勇猛！",
    "T07n0220_595:1078b27_10": "色蘊非移轉非趣入，受、想、行、識蘊亦非移轉非趣入。",
    "T07n0220_595:1078b29_11": "如是五蘊非移轉非趣入，是謂般若波羅蜜多。",
    "T07n0220_595:1078c01_12": "「善勇猛！",
    "T07n0220_595:1078c01_13": "眼處非移轉非趣入，耳、鼻、舌、身、意處亦非移轉非趣入。",
    "T07n0220_595:1078c02_14": "如是內六處非移轉非趣入，是謂般若波羅蜜多。",
    "T07n0220_595:1078c03_15": "「善勇猛！",
    "T07n0220_595:1078c03_16": "色處非移轉非趣入，聲、香、味、觸、法處亦非移轉非趣入。",
    "T07n0220_595:1078c05_17": "如是外六處非移轉非趣入，是謂般若波羅蜜多。",
    "T07n0220_595:1078c06_18": "「善勇猛！",
    "T07n0220_595:1078c06_19": "眼界非移轉非趣入，耳、鼻、舌、身、意界亦非移轉非趣入。",
    "T07n0220_595:1078c07_20": "如是內六界非移轉非趣入，是謂般若波羅蜜多。",
    "T07n0220_595:1078c08_21": "「善勇猛！",
    "T07n0220_595:1078c08_22": "色界非移轉非趣入，聲、香、味、觸、法界亦非移轉非趣入。",
    "T07n0220_595:1078c10_23": "如是外六界非移轉非趣入，是謂般若波羅蜜多。",
    "T07n0220_595:1078c11_24": "「善勇猛！",
    "T07n0220_595:1078c11_25": "眼識界非移轉非趣入，耳、鼻、舌、身、意識界亦非移轉非趣入。",
    "T07n0220_595:1078c12_26": "如是六識界非移轉非趣入，是謂般若波羅蜜多。",
    "T07n0220_595:1078c14_0": "「善勇猛！",
    "T07n0220_595:1078c14_1": "一切法非移轉非趣入。",
    "T07n0220_595:1078c14_2": "如是一切法非移轉非趣入，是謂般若波羅蜜多。",
    "T07n0220_595:1078c15_3": "「復次，善勇猛！",
    "T07n0220_595:1078c16_4": "色蘊非繫非離繫，受、想、行、識蘊亦非繫、非離繫。",
    "T07n0220_595:1078c17_5": "如是五蘊非繫非離繫，是謂般若波羅蜜多。",
    "T07n0220_595:1078c18_6": "「善勇猛！",
    "T07n0220_595:1078c18_7": "眼處非繫非離繫，耳、鼻、舌、身、意處亦非繫、非離繫。",
    "T07n0220_595:1078c19_8": "如是內六處非繫非離繫，是謂般若波羅蜜多。",
    "T07n0220_595:1078c20_9": "「善勇猛！",
    "T07n0220_595:1078c20_10": "色處非繫非離繫，聲、香、味、觸、法處亦非繫、非離繫。",
    "T07n0220_595:1078c21_11": "如是外六處非繫非離繫，是謂般若波羅蜜多。",
    "T07n0220_595:1078c23_0": "「善勇猛！",
    "T07n0220_595:1078c23_1": "眼界非繫非離繫，耳、鼻、舌、身、意界亦非繫、非離繫。",
    "T07n0220_595:1078c24_2": "如是內六界非繫非離繫，是謂般若波羅蜜多。",
    "T07n0220_595:1078c25_3": "「善勇猛！",
    "T07n0220_595:1078c25_4": "色界非繫非離繫，聲、香、味、觸、法界亦非繫、非離繫。",
    "T07n0220_595:1078c26_5": "如是外六界非繫非離繫，是謂般若波羅蜜多。",
    "T07n0220_595:1078c27_6": "「善勇猛！",
    "T07n0220_595:1078c28_0": "眼識界非繫非離繫，耳、鼻、舌、身、意識界亦非繫非離繫。",
    "T07n0220_595:1078c29_1": "如是六識界非繫非離繫，是謂般若波羅蜜多。",
    "T07n0220_595:1079a01_2": "「善勇猛！",
    "T07n0220_595:1079a01_3": "一切法非繫非離繫。",
    "T07n0220_595:1079a02_0": "如是一切法非繫非離繫，是謂般若波羅蜜多。",
    "T07n0220_595:1079a03_1": "「復次，善勇猛！",
    "T07n0220_595:1079a03_2": "色蘊非死非生，受、想、行、識蘊亦非死非生。",
    "T07n0220_595:1079a04_3": "如是五蘊非死非生，是謂般若波羅蜜多。",
    "T07n0220_595:1079a05_4": "「善勇猛！",
    "T07n0220_595:1079a05_5": "眼處非死非生，耳、鼻、舌、身、意處亦非死非生。",
    "T07n0220_595:1079a06_6": "如是內六處非死非生，是謂般若波羅蜜多。",
    "T07n0220_595:1079a07_7": "「善勇猛！",
    "T07n0220_595:1079a07_8": "色處非死非生，聲、香、味、觸、法處亦非死非生。",
    "T07n0220_595:1079a08_9": "如是外六處非死非生，是謂般若波羅蜜多。",
    "T07n0220_595:1079a09_10": "「善勇猛！",
    "T07n0220_595:1079a09_11": "眼界非死非生，耳、鼻、舌、身、意界亦非死非生。",
    "T07n0220_595:1079a10_12": "如是內六界非死非生，是謂般若波羅蜜多。",
    "T07n0220_595:1079a11_13": "「善勇猛！",
    "T07n0220_595:1079a12_14": "色界非死非生，聲、香、味、觸、法界亦非死非生。",
    "T07n0220_595:1079a13_15": "如是外六界非死非生，是謂般若波羅蜜多。",
    "T07n0220_595:1079a14_16": "「善勇猛！",
    "T07n0220_595:1079a14_17": "眼識界非死非生，耳、鼻、舌、身、意識界亦非死非生。",
    "T07n0220_595:1079a15_18": "如是六識界非死非生，是謂般若波羅蜜多。",
    "T07n0220_595:1079a16_19": "「善勇猛！",
    "T07n0220_595:1079a16_20": "一切法非死非生。",
    "T07n0220_595:1079a17_21": "如是一切法非死非生，是謂般若波羅蜜多。",
    "T07n0220_595:1079a18_22": "「復次，善勇猛！",
    "T07n0220_595:1079a18_23": "色蘊非生非死，受、想、行、識蘊亦非生非死。",
    "T07n0220_595:1079a19_24": "如是五蘊非生非死，是謂般若波羅蜜多。",
    "T07n0220_595:1079a20_25": "「善勇猛！",
    "T07n0220_595:1079a20_26": "眼處非生非死，耳、鼻、舌、身、意處亦非生非死。",
    "T07n0220_595:1079a21_27": "如是內六處非生非死，是謂般若波羅蜜多。",
    "T07n0220_595:1079a22_28": "「善勇猛！",
    "T07n0220_595:1079a22_29": "色處非生非死，聲、香、味、觸、法處亦非生非死。",
    "T07n0220_595:1079a23_30": "如是外六處非生非死，是謂般若波羅蜜多。",
    "T07n0220_595:1079a24_31": "「善勇猛！",
    "T07n0220_595:1079a25_0": "眼界非生非死，耳、鼻、舌、身、意界亦非生非死。",
    "T07n0220_595:1079a26_0": "如是內六界非生非死，是謂般若波羅蜜多。",
    "T07n0220_595:1079a27_0": "「善勇猛！",
    "T07n0220_595:1079a27_1": "色界非生非死，聲、香、味、觸、法界亦非生非死。",
    "T07n0220_595:1079a28_2": "如是外六界非生非死，是謂般若波羅蜜多。",
    "T07n0220_595:1079a29_3": "「善勇猛！",
    "T07n0220_595:1079a29_4": "眼識界非生非死，耳、鼻、舌、身、意識界亦非生非死。",
    "T07n0220_595:1079b01_5": "如是六識界非生非死，是謂般若波羅蜜多。",
    "T07n0220_595:1079b02_6": "「善勇猛！",
    "T07n0220_595:1079b02_7": "一切法非生非死。",
    "T07n0220_595:1079b03_8": "如是一切法非生非死，是謂般若波羅蜜多。",
    "T07n0220_595:1079b04_9": "「復次，善勇猛！",
    "T07n0220_595:1079b04_10": "色蘊非流轉、非有流轉法，受、想、行、識蘊亦非流轉、非有流轉法。",
    "T07n0220_595:1079b06_0": "如是五蘊非流轉、非有流轉法，是謂般若波羅蜜多。",
    "T07n0220_595:1079b07_1": "「善勇猛！",
    "T07n0220_595:1079b07_2": "眼處非流轉、非有流轉法，耳、鼻、舌、身、意處亦非流轉、非有流轉法。",
    "T07n0220_595:1079b08_3": "如是內六處非流轉、非有流轉法，是謂般若波羅蜜多。",
    "T07n0220_595:1079b10_4": "「善勇猛！",
    "T07n0220_595:1079b10_5": "色處非流轉、非有流轉法，聲、香、味、觸、法處亦非流轉、非有流轉法。",
    "T07n0220_595:1079b11_6": "如是外六處非流轉、非有流轉法，是謂般若波羅蜜多。",
    "T07n0220_595:1079b13_0": "「善勇猛！",
    "T07n0220_595:1079b13_1": "眼界非流轉、非有流轉法，耳、鼻、舌、身、意界亦非流轉、非有流轉法。",
    "T07n0220_595:1079b14_2": "如是內六界非流轉、非有流轉法，是謂般若波羅蜜多。",
    "T07n0220_595:1079b15_3": "「善勇猛！",
    "T07n0220_595:1079b16_4": "色界非流轉、非有流轉法，聲、香、味、觸、法界亦非流轉、非有流轉法。",
    "T07n0220_595:1079b17_5": "如是外六界非流轉、非有流轉法，是謂般若波羅蜜多。",
    "T07n0220_595:1079b18_6": "「善勇猛！",
    "T07n0220_595:1079b19_0": "眼識界非流轉、非有流轉法，耳、鼻、舌、身、意識界亦非流轉、非有流轉法。",
    "T07n0220_595:1079b20_1": "如是六識界非流轉、非有流轉法，是謂般若波羅蜜多。",
    "T07n0220_595:1079b21_2": "「善勇猛！",
    "T07n0220_595:1079b22_0": "一切法非流轉、非有流轉法。",
    "T07n0220_595:1079b22_1": "如是一切法非流轉、非有流轉法，是謂般若波羅蜜多。",
    "T07n0220_595:1079b23_2": "「復次，善勇猛！",
    "T07n0220_595:1079b24_3": "色蘊非盡、非有盡法，受、想、行、識蘊亦非盡、非有盡法。",
    "T07n0220_595:1079b25_4": "如是五蘊非盡、非有盡法，是謂般若波羅蜜多。",
    "T07n0220_595:1079b26_5": "「善勇猛！",
    "T07n0220_595:1079b26_6": "眼處非盡、非有盡法，耳、鼻、舌、身、意處亦非盡、非有盡法。",
    "T07n0220_595:1079b27_7": "如是內六處非盡、非有盡法，是謂般若波羅蜜多。",
    "T07n0220_595:1079b28_8": "「善勇猛！",
    "T07n0220_595:1079b29_9": "色處非盡、非有盡法，聲、香、味、觸、法處亦非盡、非有盡法。",
    "T07n0220_595:1079c01_10": "如是外六處非盡、非有盡法，是謂般若波羅蜜多。",
    "T07n0220_595:1079c02_11": "「善勇猛！",
    "T07n0220_595:1079c02_12": "眼界非盡、非有盡法，耳、鼻、舌、身、意界亦非盡、非有盡法。",
    "T07n0220_595:1079c03_13": "如是內六界非盡、非有盡法，是謂般若波羅蜜多。",
    "T07n0220_595:1079c05_14": "「善勇猛！",
    "T07n0220_595:1079c05_15": "色界非盡、非有盡法，聲、香、味、觸、法界亦非盡、非有盡法。",
    "T07n0220_595:1079c06_16": "如是外六界非盡、非有盡法，是謂般若波羅蜜多。",
    "T07n0220_595:1079c07_17": "「善勇猛！",
    "T07n0220_595:1079c07_18": "眼識界非盡、非有盡法，耳、鼻、舌、身、意識界亦非盡、非有盡法。",
    "T07n0220_595:1079c09_19": "如是六識界非盡、非有盡法，是謂般若波羅蜜多。",
    "T07n0220_595:1079c10_20": "「善勇猛！",
    "T07n0220_595:1079c10_21": "一切法非盡、非有盡法。",
    "T07n0220_595:1079c11_22": "如是一切法非盡、非有盡法，是謂般若波羅蜜多。",
    "T07n0220_595:1079c13_0": "「復次，善勇猛！",
    "T07n0220_595:1079c13_1": "色蘊非有集法、非有滅法，受、想、行、識蘊亦非有集法、非有滅法。",
    "T07n0220_595:1079c14_2": "如是五蘊非有集法、非有滅法，是謂般若波羅蜜多。",
    "T07n0220_595:1079c15_3": "「善勇猛！",
    "T07n0220_595:1079c16_4": "眼處非有集法、非有滅法，耳、鼻、舌、身、意處亦非有集法、非有滅法。",
    "T07n0220_595:1079c17_5": "如是內六處非有集法、非有滅法，是謂般若波羅蜜多。",
    "T07n0220_595:1079c18_6": "「善勇猛！",
    "T07n0220_595:1079c18_7": "色處非有集法、非有滅法，聲、香、味、觸、法處亦非有集法、非有滅法。",
    "T07n0220_595:1079c20_8": "如是外六處非有集法、非有滅法，是謂般若波羅蜜多。",
    "T07n0220_595:1079c21_9": "「善勇猛！",
    "T07n0220_595:1079c21_10": "眼界非有集法、非有滅法，耳、鼻、舌、身、意界亦非有集法、非有滅法。",
    "T07n0220_595:1079c23_11": "如是內六界非有集法、非有滅法，是謂般若波羅蜜多。",
    "T07n0220_595:1079c24_12": "「善勇猛！",
    "T07n0220_595:1079c24_13": "色界非有集法、非有滅法，聲、香、味、觸、法界亦非有集法、非有滅法。",
    "T07n0220_595:1079c26_14": "如是外六界非有集法、非有滅法，是謂般若波羅蜜多。",
    "T07n0220_595:1079c27_15": "「善勇猛！",
    "T07n0220_595:1079c27_16": "眼識界非有集法、非有滅法，耳、鼻、舌、身、意識界亦非有集法、非有滅法。",
    "T07n0220_595:1079c29_17": "如是六識界非有集法、非有滅法，是謂般若波羅蜜多。",
    "T07n0220_595:1080a01_18": "「善勇猛！",
    "T07n0220_595:1080a01_19": "一切法非有集法、非有滅法。",
    "T07n0220_595:1080a02_20": "如是一切法非有集法、非有滅法，是謂般若波羅蜜多。",
    "T07n0220_595:1080a03_21": "「復次，善勇猛！",
    "T07n0220_595:1080a03_22": "色蘊非有起法、非有盡法，受、想、行、識蘊亦非有起法、非有盡法。",
    "T07n0220_595:1080a05_0": "如是五蘊非有起法、非有盡法，是謂般若波羅蜜多。",
    "T07n0220_595:1080a06_1": "「善勇猛！",
    "T07n0220_595:1080a06_2": "眼處非有起法、非有盡法，耳、鼻、舌、身、意處亦非有起法、非有盡法。",
    "T07n0220_595:1080a07_3": "如是內六處非有起法、非有盡法，是謂般若波羅蜜多。",
    "T07n0220_595:1080a09_0": "「善勇猛！",
    "T07n0220_595:1080a09_1": "色處非有起法、非有盡法，聲、香、味、觸、法處亦非有起法、非有盡法。",
    "T07n0220_595:1080a10_2": "如是外六處非有起法、非有盡法，是謂般若波羅蜜多。",
    "T07n0220_595:1080a11_3": "「善勇猛！",
    "T07n0220_595:1080a12_0": "眼界非有起法、非有盡法，耳、鼻、舌、身、意界亦非有起法、非有盡法。",
    "T07n0220_595:1080a13_1": "如是內六界非有起法、非有盡法，是謂般若波羅蜜多。",
    "T07n0220_595:1080a14_2": "「善勇猛！",
    "T07n0220_595:1080a14_3": "色界非有起法、非有盡法，聲、香、味、觸、法界亦非有起法、非有盡法。",
    "T07n0220_595:1080a16_4": "如是外六界非有起法、非有盡法，是謂般若波羅蜜多。",
    "T07n0220_595:1080a17_5": "「善勇猛！",
    "T07n0220_595:1080a17_6": "眼識界非有起法、非有盡法，耳、鼻、舌、身、意識界亦非有起法、非有盡法。",
    "T07n0220_595:1080a19_7": "如是六識界非有起法、非有盡法，是謂般若波羅蜜多。",
    "T07n0220_595:1080a20_8": "「善勇猛！",
    "T07n0220_595:1080a20_9": "一切法非有起法、非有盡法。",
    "T07n0220_595:1080a21_10": "如是一切法非有起法、非有盡法，是謂般若波羅蜜多。",
    "T07n0220_595:1080a22_11": "「復次，善勇猛！",
    "T07n0220_595:1080a23_12": "色蘊非有變壞法、非無變壞法，受、想、行、識蘊亦非有變壞法、非無變壞法。",
    "T07n0220_595:1080a24_13": "如是五蘊非有變壞法、非無變壞法，是謂般若波羅蜜多。",
    "T07n0220_595:1080a26_14": "「善勇猛！",
    "T07n0220_595:1080a26_15": "眼處非有變壞法、非無變壞法，耳、鼻、舌、身、意處亦非有變壞法、非無變壞法。",
    "T07n0220_595:1080a28_16": "如是內六處非有變壞法、非無變壞法，是謂般若波羅蜜多。",
    "T07n0220_595:1080a29_17": "「善勇猛！",
    "T07n0220_595:1080a29_18": "色處非有變壞法、非無變壞法，聲、香、味、觸、法處亦非有變壞法、非無變壞法。",
    "T07n0220_595:1080b02_19": "如是外六處非有變壞法、非無變壞法，是謂般若波羅蜜多。",
    "T07n0220_595:1080b03_20": "「善勇猛！",
    "T07n0220_595:1080b03_21": "眼界非有變壞法、非無變壞法，耳、鼻、舌、身、意界亦非有變壞法、非無變壞法。",
    "T07n0220_595:1080b05_22": "如是內六界非有變壞法、非無變壞法，是謂般若波羅蜜多。",
    "T07n0220_595:1080b06_23": "「善勇猛！",
    "T07n0220_595:1080b07_24": "色界非有變壞法、非無變壞法，聲、香、味、觸、法界亦非有變壞法、非無變壞法。",
    "T07n0220_595:1080b08_25": "如是外六界非有變壞法、非無變壞法，是謂般若波羅蜜多。",
    "T07n0220_595:1080b10_26": "「善勇猛！",
    "T07n0220_595:1080b10_27": "眼識界非有變壞法、非無變壞法，耳、鼻、舌、身、意識界亦非有變壞法、非無變壞法。",
    "T07n0220_595:1080b12_28": "如是六識界非有變壞法、非無變壞法，是謂般若波羅蜜多。",
    "T07n0220_595:1080b13_29": "「善勇猛！",
    "T07n0220_595:1080b13_30": "一切法非有變壞法、非無變壞法。",
    "T07n0220_595:1080b14_31": "如是一切法非有變壞法、非無變壞法，是謂般若波羅蜜多。",
    "T07n0220_595:1080b16_0": "「復次，善勇猛！",
    "T07n0220_595:1080b16_1": "色蘊非常非無常、非樂非苦、非我非無我、非淨非不淨，受、想、行、識蘊亦非常非無常、非樂非苦、非我非無我、非淨非不淨。",
    "T07n0220_595:1080b19_0": "如是五蘊非常非無常、非樂非苦、非我非無我、非淨非不淨，是謂般若波羅蜜多。",
    "T07n0220_595:1080b20_1": "「善勇猛！",
    "T07n0220_595:1080b20_2": "眼處非常非無常、非樂非苦、非我非無我、非淨非不淨，耳、鼻、舌、身、意處亦非常非無常、非樂非苦、非我非無我、非淨非不淨。",
    "T07n0220_595:1080b23_3": "如是內六處非常非無常、非樂非苦、非我非無我、非淨非不淨，是謂般若波羅蜜多。",
    "T07n0220_595:1080b25_4": "「善勇猛！",
    "T07n0220_595:1080b25_5": "色處非常非無常、非樂非苦、非我非無我、非淨非不淨，聲、香、味、觸、法處亦非常非無常、非樂非苦、非我非無我、非淨非不淨。",
    "T07n0220_595:1080b28_6": "如是外六處非常非無常、非樂非苦、非我非無我、非淨非不淨，是謂般若波羅蜜多。",
    "T07n0220_595:1080c01_7": "「善勇猛！",
    "T07n0220_595:1080c01_8": "眼界非常非無常、非樂非苦、非我非無我、非淨非不淨，耳、鼻、舌、身、意界亦非常非無常、非樂非苦、非我非無我、非淨非不淨。",
    "T07n0220_595:1080c04_9": "如是內六界非常非無常、非樂非苦、非我非無我、非淨非不淨，是謂般若波羅蜜多。",
    "T07n0220_595:1080c05_10": "「善勇猛！",
    "T07n0220_595:1080c06_11": "色界非常非無常、非樂非苦、非我非無我、非淨非不淨，聲、香、味、觸、法界亦非常非無常、非樂非苦、非我非無我、非淨非不淨。",
    "T07n0220_595:1080c08_12": "如是外六界非常非無常、非樂非苦、非我非無我、非淨非不淨，是謂般若波羅蜜多。",
    "T07n0220_595:1080c10_13": "「善勇猛！",
    "T07n0220_595:1080c10_14": "眼識界非常非無常、非樂非苦、非我非無我、非淨非不淨，耳、鼻、舌、身、意識界亦非常非無常、非樂非苦、非我非無我、非淨非不淨。",
    "T07n0220_595:1080c13_15": "如是六識界非常非無常、非樂非苦、非我非無我、非淨非不淨，是謂般若波羅蜜多。",
    "T07n0220_595:1080c15_16": "「善勇猛！",
    "T07n0220_595:1080c15_17": "一切法非常非無常、非樂非苦、非我非無我、非淨非不淨。",
    "T07n0220_595:1080c17_0": "如是一切法非常非無常、非樂非苦、非我非無我、非淨非不淨，是謂般若波羅蜜多。",
    "T07n0220_595:1080c18_1": "「復次，善勇猛！",
    "T07n0220_595:1080c19_2": "色蘊非有貪、瞋、癡法、非離貪、瞋、癡法，受、想、行、識蘊亦非有貪、瞋、癡法、非離貪、瞋、癡法。",
    "T07n0220_595:1080c21_0": "如是五蘊非有貪、瞋、癡法、非離貪、瞋、癡法，是謂般若波羅蜜多。",
    "T07n0220_595:1080c22_1": "「善勇猛！",
    "T07n0220_595:1080c22_2": "眼處非有貪、瞋、癡法、非離貪、瞋、癡法，耳、鼻、舌、身、意處亦非有貪、瞋、癡法、非離貪、瞋、癡法。",
    "T07n0220_595:1080c24_3": "如是內六處非有貪、瞋、癡法、非離貪、瞋、癡法，是謂般若波羅蜜多。",
    "T07n0220_595:1080c26_4": "「善勇猛！",
    "T07n0220_595:1080c26_5": "色處非有貪、瞋、癡法、非離貪、瞋、癡法，聲、香、味、觸、法處亦非有貪、瞋、癡法、非離貪、瞋、癡法。",
    "T07n0220_595:1080c28_6": "如是外六處非有貪、瞋、癡法、非離貪、瞋、癡法，是謂般若波羅蜜多。",
    "T07n0220_595:1080c29_7": "「善勇猛！",
    "T07n0220_595:1080c29_8": "眼界非有貪、瞋、癡法、非離貪、瞋、癡法，耳、鼻、舌、身、意界亦非有貪、瞋、癡法、非離貪、瞋、癡法。",
    "T07n0220_595:1081a02_9": "如是內六界非有貪、瞋、癡法、非離貪、瞋、癡法，是謂般若波羅蜜多。",
    "T07n0220_595:1081a04_10": "「善勇猛！",
    "T07n0220_595:1081a04_11": "色界非有貪、瞋、癡法、非離貪、瞋、癡法，聲、香、味、觸、法界亦非有貪、瞋、癡法、非離貪、瞋、癡法。",
    "T07n0220_595:1081a06_12": "如是外六界非有貪、瞋、癡法、非離貪、瞋、癡法，是謂般若波羅蜜多。",
    "T07n0220_595:1081a07_13": "「善勇猛！",
    "T07n0220_595:1081a08_14": "眼識界非有貪、瞋、癡法、非離貪、瞋、癡法，耳、鼻、舌、身、意識界亦非有貪、瞋、癡法、非離貪、瞋、癡法。",
    "T07n0220_595:1081a10_15": "如是六識界非有貪、瞋、癡法、非離貪、瞋、癡法，是謂般若波羅蜜多。",
    "T07n0220_595:1081a11_16": "「善勇猛！",
    "T07n0220_595:1081a11_17": "一切法非有貪、瞋、癡法、非離貪、瞋、癡法。",
    "T07n0220_595:1081a12_18": "如是一切法非有貪、瞋、癡法、非離貪、瞋、癡法，是謂般若波羅蜜多。",
    "T07n0220_595:1081a14_19": "「復次，善勇猛！",
    "T07n0220_595:1081a14_20": "色蘊非作者、非使作者，非起者、非等起者，非了者、非使了者，非受者、非使受者，非知、見者；受、想、行、識蘊亦非作者、非使作者，非起者、非等起者，非了者、非使了者，非受者、非使受者，非知、見者。",
    "T07n0220_595:1081a18_21": "如是五蘊非作者、非使作者，非起者、非等起者，非了者、非使了者，非受者、非使受者，非知、見者，是謂般若波羅蜜多。",
    "T07n0220_595:1081a21_22": "「善勇猛！",
    "T07n0220_595:1081a21_23": "眼處非作者、非使作者，非起者、非等起者，非了者、非使了者，非受者、非使受者，非知、見者；耳、鼻、舌、身、意處亦非作者、非使作者，非起者、非等起者，非了者、非使了者，非受者、非使受者，非知、見者。",
    "T07n0220_595:1081a25_24": "如是內六處非作者、非使作者，非起者、非等起者，非了者、非使了者，非受者、非使受者，非知、見者，是謂般若波羅蜜多。",
    "T07n0220_595:1081a28_25": "「善勇猛！",
    "T07n0220_595:1081a28_26": "色處非作者、非使作者，非起者、非等起者，非了者、非使了者，非受者、非使受者，非知、見者；聲、香、味、觸、法處亦非作者、非使作者，非起者、非等起者，非了者、非使了者，非受者、非使受者，非知、見者。",
    "T07n0220_595:1081b04_27": "如是外六處非作者、非使作者，非起者、非等起者，非了者、非使了者，非受者、非使受者，非知、見者，是謂般若波羅蜜多。",
    "T07n0220_595:1081b07_28": "「善勇猛！",
    "T07n0220_595:1081b07_29": "眼界非作者、非使作者，非起者、非等起者，非了者、非使了者，非受者、非使受者，非知、見者；耳、鼻、舌、身、意界亦非作者、非使作者，非起者、非等起者，非了者、非使了者，非受者、非使受者，非知、見者。",
    "T07n0220_595:1081b11_30": "如是內六界非作者、非使作者，非起者、非等起者，非了者、非使了者，非受者、非使受者，非知、見者，是謂般若波羅蜜多。",
    "T07n0220_595:1081b14_31": "「善勇猛！",
    "T07n0220_595:1081b14_32": "色界非作者、非使作者，非起者、非等起者，非了者、非使了者，非受者、非使受者，非知、見者；聲、香、味、觸、法界亦非作者、非使作者，非起者、非等起者，非了者、非使了者，非受者、非使受者，非知、見者。",
    "T07n0220_595:1081b18_33": "如是外六界非作者、非使作者，非起者、非等起者，非了者、非使了者，非受者、非使受者，非知、見者，是謂般若波羅蜜多。",
    "T07n0220_595:1081b21_34": "「善勇猛！",
    "T07n0220_595:1081b21_35": "眼識界非作者、非使作者，非起者、非等起者，非了者、非使了者，非受者、非使受者，非知、見者；耳、鼻、舌、身、意識界亦非作者、非使作者，非起者、非等起者，非了者、非使了者，非受者、非使受者，非知、見者。",
    "T07n0220_595:1081b26_36": "如是六識界非作者、非使作者，非起者、非等起者，非了者、非使了者，非受者、非使受者，非知、見者，是謂般若波羅蜜多。",
    "T07n0220_595:1081b28_37": "「善勇猛！",
    "T07n0220_595:1081c01_38": "一切法非作者、非使作者，非起者、非等起者，非了者、非使了者，非受者、非使受者，非知、見者。",
    "T07n0220_595:1081c03_39": "如是一切法非作者、非使作者，非起者、非等起者，非了者、非使了者，非受者、非使受者，非知、見者，是謂般若波羅蜜多。",
    "T07n0220_595:1081c05_40": "「復次，善勇猛！",
    "T07n0220_595:1081c06_0": "色蘊非斷非常、非有邊非無邊，受、想、行、識蘊亦非斷非常、非有邊非無邊。",
    "T07n0220_595:1081c07_1": "如是五蘊非斷非常、非有邊非無邊，是謂般若波羅蜜多。",
    "T07n0220_595:1081c08_2": "「善勇猛！",
    "T07n0220_595:1081c09_3": "眼處非斷非常、非有邊非無邊，耳、鼻、舌、身、意處亦非斷非常、非有邊非無邊。",
    "T07n0220_595:1081c10_4": "如是內六處非斷非常、非有邊非無邊，是謂般若波羅蜜多。",
    "T07n0220_595:1081c12_5": "「善勇猛！",
    "T07n0220_595:1081c12_6": "色處非斷非常、非有邊非無邊，聲、香、味、觸、法處亦非斷非常、非有邊非無邊。",
    "T07n0220_595:1081c14_7": "如是外六處非斷非常、非有邊非無邊，是謂般若波羅蜜多。",
    "T07n0220_595:1081c15_8": "「善勇猛！",
    "T07n0220_595:1081c15_9": "眼界非斷非常、非有邊非無邊，耳、鼻、舌、身、意界亦非斷非常、非有邊非無邊。",
    "T07n0220_595:1081c17_10": "如是內六界非斷非常、非有邊非無邊，是謂般若波羅蜜多。",
    "T07n0220_595:1081c18_11": "「善勇猛！",
    "T07n0220_595:1081c18_12": "色界非斷非常、非有邊非無邊，聲、香、味、觸、法界亦非斷非常、非有邊非無邊。",
    "T07n0220_595:1081c20_13": "如是外六界非斷非常、非有邊非無邊，是謂般若波羅蜜多。",
    "T07n0220_595:1081c21_14": "「善勇猛！",
    "T07n0220_595:1081c22_15": "眼識界非斷非常、非有邊非無邊，耳、鼻、舌、身、意識界亦非斷非常、非有邊非無邊。",
    "T07n0220_595:1081c23_16": "如是六識界非斷非常、非有邊非無邊，是謂般若波羅蜜多。",
    "T07n0220_595:1081c25_17": "「善勇猛！",
    "T07n0220_595:1081c25_18": "一切法非斷非常，非有邊非無邊。",
    "T07n0220_595:1081c26_19": "如是一切法非斷非常、非有邊非無邊，是謂般若波羅蜜多。",
    "T07n0220_595:1081c27_20": "「復次，善勇猛！",
    "T07n0220_595:1081c27_21": "色蘊非見趣、非見趣斷，非愛、非愛斷；受、想、行、識蘊亦非見趣、非見趣斷，非愛、非愛斷。",
    "T07n0220_595:1082a01_22": "如是五蘊非見趣、非見趣斷，非愛、非愛斷，是謂般若波羅蜜多。",
    "T07n0220_595:1082a03_23": "「善勇猛！",
    "T07n0220_595:1082a03_24": "眼處非見趣、非見趣斷，非愛、非愛斷；耳、鼻、舌、身、意處亦非見趣、非見趣斷，非愛、非愛斷。",
    "T07n0220_595:1082a05_25": "如是內六處非見趣、非見趣斷，非愛、非愛斷，是謂般若波羅蜜多。",
    "T07n0220_595:1082a06_26": "「善勇猛！",
    "T07n0220_595:1082a07_0": "色處非見趣、非見趣斷，非愛、非愛斷；聲、香、味、觸、法處亦非見趣、非見趣斷，非愛、非愛斷。",
    "T07n0220_595:1082a08_1": "如是外六處非見趣、非見趣斷，非愛、非愛斷，是謂般若波羅蜜多。",
    "T07n0220_595:1082a10_2": "「善勇猛！",
    "T07n0220_595:1082a10_3": "眼界非見趣、非見趣斷，非愛、非愛斷；耳、鼻、舌、身、意界亦非見趣、非見趣斷，非愛、非愛斷。",
    "T07n0220_595:1082a12_4": "如是內六界非見趣、非見趣斷，非愛、非愛斷，是謂般若波羅蜜多。",
    "T07n0220_595:1082a13_5": "「善勇猛！",
    "T07n0220_595:1082a14_6": "色界非見趣、非見趣斷，非愛、非愛斷；聲、香、味、觸、法界亦非見趣、非見趣斷，非愛、非愛斷。",
    "T07n0220_595:1082a16_7": "如是外六界非見趣、非見趣斷，非愛、非愛斷，是謂般若波羅蜜多。",
    "T07n0220_595:1082a17_8": "「善勇猛！",
    "T07n0220_595:1082a17_9": "眼識界非見趣、非見趣斷，非愛、非愛斷；耳、鼻、舌、身、意識界亦非見趣、非見趣斷，非愛、非愛斷。",
    "T07n0220_595:1082a19_10": "如是六識界非見趣、非見趣斷，非愛、非愛斷，是謂般若波羅蜜多。",
    "T07n0220_595:1082a21_11": "「善勇猛！",
    "T07n0220_595:1082a21_12": "一切法非見趣、非見趣斷，非愛、非愛斷。",
    "T07n0220_595:1082a22_13": "如是一切法非見趣、非見趣斷，非愛、非愛斷，是謂般若波羅蜜多。",
    "T07n0220_595:1082a23_14": "「復次，善勇猛！",
    "T07n0220_595:1082a24_15": "色蘊非善、非非善，受、想、行、識蘊亦非善、非非善。",
    "T07n0220_595:1082a25_16": "如是五蘊非善、非非善，是謂般若波羅蜜多。",
    "T07n0220_595:1082a26_17": "「善勇猛！",
    "T07n0220_595:1082a26_18": "眼處非善、非非善，耳、鼻、舌、身、意處亦非善、非非善。",
    "T07n0220_595:1082a27_19": "如是內六處非善、非非善，是謂般若波羅蜜多。",
    "T07n0220_595:1082a28_20": "「善勇猛！",
    "T07n0220_595:1082a28_21": "色處非善、非非善，聲、香、味、觸、法處亦非善、非非善。",
    "T07n0220_595:1082b01_0": "如是外六處非善、非非善，是謂般若波羅蜜多。",
    "T07n0220_595:1082b02_1": "「善勇猛！",
    "T07n0220_595:1082b02_2": "眼界非善、非非善，耳、鼻、舌、身、意界亦非善、非非善。",
    "T07n0220_595:1082b03_3": "如是內六界非善、非非善，是謂般若波羅蜜多。",
    "T07n0220_595:1082b04_4": "「善勇猛！",
    "T07n0220_595:1082b04_5": "色界非善、非非善，聲、香、味、觸、法界亦非善、非非善。",
    "T07n0220_595:1082b05_6": "如是外六界非善、非非善，是謂般若波羅蜜多。",
    "T07n0220_595:1082b06_7": "「善勇猛！",
    "T07n0220_595:1082b07_8": "眼識界非善、非非善，耳、鼻、舌、身、意識界亦非善、非非善。",
    "T07n0220_595:1082b08_9": "如是六識界非善、非非善，是謂般若波羅蜜多。",
    "T07n0220_595:1082b09_10": "「善勇猛！",
    "T07n0220_595:1082b09_11": "一切法非善、非非善。",
    "T07n0220_595:1082b10_12": "如是一切法非善、非非善，是謂般若波羅蜜多。",
    "T07n0220_595:1082b12_0": "大般若波羅蜜多經卷第五百九十五"
}