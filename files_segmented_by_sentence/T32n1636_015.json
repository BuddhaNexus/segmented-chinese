[
    {
        "source_sentence": "大乘集菩薩學論卷第十五",
        "from": "T32n1636_015:0118a18_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_015:0118a20_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_015:0118a21_0",
        "context_with_next_sentence": true
    },
    {
        "source_sentence": "沙門臣日稱等奉　詔譯2治心品第十二之二亦名禪定波羅蜜多品復有佛緣、菩薩緣、聲聞獨覺緣、眾生緣等。",
        "from": "T32n1636_015:0118a24_19",
        "context_with_next_sentence": true
    },
    {
        "source_sentence": "彼眾生緣者，謂先樂與利益安樂，以禪定意與彼慈故。",
        "from": "T32n1636_015:0118a26_3",
        "context_with_next_sentence": true
    },
    {
        "source_sentence": "或有知識客寄近住，以己聚落如他聚落，乃至於此一方解脫。",
        "from": "T32n1636_015:0118a27_11",
        "context_with_next_sentence": true
    },
    {
        "source_sentence": "如是汝緣十方佛等亦無厭怠。",
        "from": "T32n1636_015:0118a28_5",
        "context_with_next_sentence": true
    },
    {
        "source_sentence": "如金剛幢迴向中說：",
        "from": "T32n1636_015:0118a28_14",
        "context_with_next_sentence": true
    },
    {
        "source_sentence": "具足修習菩薩行者，若所見色對治於愛，如是乃至聲香味觸法對治於愛，則無罪犯，是淨是善，最上光潔超諸妙樂，生適悅意起淨信樂，發生踊躍安住極喜，於分別心不生退惱，心意調柔諸根猛利常受妙樂。",
        "from": "T32n1636_015:0118b04_10",
        "context_with_next_sentence": true
    },
    {
        "source_sentence": "如是迴向一切諸佛，轉復迴向諸佛般若，而得具足不可思議佛妙樂行，然未同佛得善攝受三摩地樂。",
        "from": "T32n1636_015:0118b06_17",
        "context_with_next_sentence": true
    },
    {
        "source_sentence": "由是力能展轉得佛無量妙樂，具足無量佛解脫樂，攝受無量佛神通樂，得善攝受無數諸佛無著行樂，得佛自在如彼牛王所至遠近速疾妙樂，畢竟獲得無量佛力了知一切寂靜無生無滅等樂，於無著行而常等引得諸如來不二集行無瞋妙樂。",
        "from": "T32n1636_015:0118b12_10",
        "context_with_next_sentence": true
    },
    {
        "source_sentence": "是為菩薩常以如是善根迴向如來、迴向菩薩者。",
        "from": "T32n1636_015:0118b13_13",
        "context_with_next_sentence": true
    },
    {
        "source_sentence": "謂於意樂未圓滿者，迴向圓滿於一切智。",
        "from": "T32n1636_015:0118b14_12",
        "context_with_next_sentence": true
    },
    {
        "source_sentence": "未清淨者，深心清淨一切波羅蜜多。",
        "from": "T32n1636_015:0118b15_8",
        "context_with_next_sentence": true
    },
    {
        "source_sentence": "未成辦者，為令成辦發菩提心。",
        "from": "T32n1636_015:0118b16_3",
        "context_with_next_sentence": true
    },
    {
        "source_sentence": "猶若金剛，令一切智鎧無有退屈。",
        "from": "T32n1636_015:0118b16_18",
        "context_with_next_sentence": true
    },
    {
        "source_sentence": "若令一切智鎧無退屈者，則於菩提妙樂隨所輕安，於諸善道無所退向，平等安住一切世間圓滿大願，修習一切菩薩之行，了知菩薩利根神通，由斯善根證一切智。",
        "from": "T32n1636_015:0118b20_13",
        "context_with_next_sentence": true
    },
    {
        "source_sentence": "以如是善根義故迴向菩薩。",
        "from": "T32n1636_015:0118b21_6",
        "context_with_next_sentence": true
    },
    {
        "source_sentence": "又若學佛教者，一切聲聞辟支佛等，亦以善根如是迴向。",
        "from": "T32n1636_015:0118b22_12",
        "context_with_next_sentence": true
    },
    {
        "source_sentence": "若有眾生一彈指頃聞佛法聲，及賢聖眾為作尊重，以此善根迴向阿耨多羅三藐三菩提，所謂念佛圓滿迴向、念法方便迴向、尊重聖眾迴向，不離見佛迴向、清淨心迴向、通達佛法迴向、所修無量功德迴向、清淨一切神通善根迴向、斷諸法疑迴向，是為於聲聞辟支佛等學佛教者之所迴向。",
        "from": "T32n1636_015:0118b29_5",
        "context_with_next_sentence": true
    },
    {
        "source_sentence": "又彼菩薩亦以善根迴向一切眾生，所謂遠離地獄道迴向、斷除畜生道迴向、與琰摩羅界妙樂迴向、斷除墮諸惡趣迴向、令彼眾生樂欲增長無上菩提迴向、為令深心得一切智心迴向、不謗一切佛法迴向、畢竟成就一切智地迴向、畢竟清淨一切眾生迴向，以無量智迴向一切眾生，乃至所有飲食衣服臥具病緣醫藥、於身承事去來坐立，種種作業住律儀道，於律儀道不生瞋恚。",
        "from": "T32n1636_015:0118c08_19",
        "context_with_next_sentence": true
    },
    {
        "source_sentence": "身語意業如善修作密緻諸根，而或自身消息、按摩等事，眾味飲食若開若合，若觀不觀、若臥若覺，而復自身詣彼承事，菩薩於一切智緣平等相應者無不迴向，彼一切智心樂利樂一切眾生，乃至意常救護一切世間，發起善根遠離憍逸。",
        "from": "T32n1636_015:0118c14_7",
        "context_with_next_sentence": true
    },
    {
        "source_sentence": "以要言之，令諸煩惱不復現前，為諸菩薩之所守護，決定勤求一切智道，愛樂親近諸有智者，乃至而能修習一切善根，速得圓滿相續諸行。",
        "from": "T32n1636_015:0118c17_11",
        "context_with_next_sentence": true
    },
    {
        "source_sentence": "以要言之，彼畜生趣者，或以少飯而能施與，令彼一切得生善趣。",
        "from": "T32n1636_015:0118c19_1",
        "context_with_next_sentence": true
    },
    {
        "source_sentence": "如是利益解脫迴向。",
        "from": "T32n1636_015:0118c19_10",
        "context_with_next_sentence": true
    },
    {
        "source_sentence": "彼畜生者，是為苦海、是苦所取、是為苦蘊、是名苦受、是為苦聚、是苦遷流、是苦邊際、是苦根本、是苦依處，於彼眾生不退迴向。",
        "from": "T32n1636_015:0118c22_6",
        "context_with_next_sentence": true
    },
    {
        "source_sentence": "又彼一切眾生緣者，謂於眾生現前作意，由先所作善根發菩提心迴向一切智故，不墮輪迴、離諸險難，得佛妙樂現前無礙，超輪迴海永斷相續，照明佛法起大慈故。",
        "from": "T32n1636_015:0118c26_1",
        "context_with_next_sentence": true
    },
    {
        "source_sentence": "如《最勝金光明經》慈悲藏伽陀云：",
        "from": "T32n1636_015:0118c26_17",
        "context_with_next_sentence": true
    },
    {
        "source_sentence": "「是金光明，　　最勝金鼓，　　所出妙聲，",
        "from": "T32n1636_015:0118c27_0",
        "context_with_next_sentence": true
    },
    {
        "source_sentence": "遍三千界，　　能息地獄，　　及焰摩羅，",
        "from": "T32n1636_015:0118c28_0",
        "context_with_next_sentence": true
    },
    {
        "source_sentence": "乃至人中，　　貧窮苦等。",
        "from": "T32n1636_015:0118c29_11",
        "context_with_next_sentence": true
    },
    {
        "source_sentence": "滅除世間，　　一切障惱，　　亦願眾生，",
        "from": "T32n1636_015:0119a01_0",
        "context_with_next_sentence": true
    },
    {
        "source_sentence": "得除恐怖，　　如牟尼尊，　　寂靜無畏。",
        "from": "T32n1636_015:0119a02_18",
        "context_with_next_sentence": true
    },
    {
        "source_sentence": "如諸聖人，　　處生死海，　　修一切智，",
        "from": "T32n1636_015:0119a03_0",
        "context_with_next_sentence": true
    },
    {
        "source_sentence": "如彼所得，　　勝慧等持，　　及菩提分，",
        "from": "T32n1636_015:0119a04_0",
        "context_with_next_sentence": true
    },
    {
        "source_sentence": "功德大海。",
        "from": "T32n1636_015:0119a05_4",
        "context_with_next_sentence": true
    },
    {
        "source_sentence": "獲斯梵響，　　如佛證已，　　勝妙菩提，",
        "from": "T32n1636_015:0119a06_0",
        "context_with_next_sentence": true
    },
    {
        "source_sentence": "轉淨法輪，　　住無數劫，　　說法利生，",
        "from": "T32n1636_015:0119a07_0",
        "context_with_next_sentence": true
    },
    {
        "source_sentence": "滅貪瞋癡，　　煩惱眾苦。",
        "from": "T32n1636_015:0119a08_11",
        "context_with_next_sentence": true
    },
    {
        "source_sentence": "　　若有眾生，住於惡道，　　為火所燒，　　身常洞然；",
        "from": "T32n1636_015:0119a09_18",
        "context_with_next_sentence": true
    },
    {
        "source_sentence": "聞斯鼓音，　　如教誨言，　　令歸佛寶。",
        "from": "T32n1636_015:0119a10_18",
        "context_with_next_sentence": true
    },
    {
        "source_sentence": "又令眾生，　　得宿住念，　　於百千億，",
        "from": "T32n1636_015:0119a11_0",
        "context_with_next_sentence": true
    },
    {
        "source_sentence": "俱胝生中，　　念牢尼尊，　　聞甚深教。",
        "from": "T32n1636_015:0119a12_18",
        "context_with_next_sentence": true
    },
    {
        "source_sentence": "又此鼓音，　　常得近佛，　　淨脩善行，",
        "from": "T32n1636_015:0119a13_0",
        "context_with_next_sentence": true
    },
    {
        "source_sentence": "遠離罪惡。",
        "from": "T32n1636_015:0119a14_4",
        "context_with_next_sentence": true
    },
    {
        "source_sentence": "」　　乃至偈云：",
        "from": "T32n1636_015:0119a14_12",
        "context_with_next_sentence": true
    },
    {
        "source_sentence": "　　「又諸剎土，一切眾生，　　息除世間，　　所有諸苦。",
        "from": "T32n1636_015:0119a15_18",
        "context_with_next_sentence": true
    },
    {
        "source_sentence": "又若眾生，　　身分下劣，　　根缺減者，",
        "from": "T32n1636_015:0119a16_0",
        "context_with_next_sentence": true
    },
    {
        "source_sentence": "普得諸根，　　悉皆圓滿。",
        "from": "T32n1636_015:0119a17_11",
        "context_with_next_sentence": true
    },
    {
        "source_sentence": "身形怯弱，　　隨其方處，　　無所依怙，",
        "from": "T32n1636_015:0119a18_0",
        "context_with_next_sentence": true
    },
    {
        "source_sentence": "解脫眾病，　　得獲輕安，　　根力充實。",
        "from": "T32n1636_015:0119a19_18",
        "context_with_next_sentence": true
    },
    {
        "source_sentence": "又若眾生，　　王法所加，　　生種種怖，",
        "from": "T32n1636_015:0119a20_0",
        "context_with_next_sentence": true
    },
    {
        "source_sentence": "及多憂惱。",
        "from": "T32n1636_015:0119a21_4",
        "context_with_next_sentence": true
    },
    {
        "source_sentence": "　　彼諸眾生，　　苦難若至，最極惡事，　　百種怖畏，　　悉令解脫。",
        "from": "T32n1636_015:0119a22_18",
        "context_with_next_sentence": true
    },
    {
        "source_sentence": "或復捶打，　　枷鎖繫縛，　　種種苦具，",
        "from": "T32n1636_015:0119a23_0",
        "context_with_next_sentence": true
    },
    {
        "source_sentence": "逼切其身，　　又復無量，　　百千種類，",
        "from": "T32n1636_015:0119a24_0",
        "context_with_next_sentence": true
    },
    {
        "source_sentence": "憂畏愁歎，　　間擾其心，　　牢獄繫閉，",
        "from": "T32n1636_015:0119a25_0",
        "context_with_next_sentence": true
    },
    {
        "source_sentence": "打撻楚毒，　　一切解脫；",
        "from": "T32n1636_015:0119a26_11",
        "context_with_next_sentence": true
    },
    {
        "source_sentence": "　　被臨刑者，遽活軀命，　　眾苦雖至，　　得無怖懼。",
        "from": "T32n1636_015:0119a27_18",
        "context_with_next_sentence": true
    },
    {
        "source_sentence": "又若眾生，　　飢渴逼惱，　　令得上味，",
        "from": "T32n1636_015:0119a28_0",
        "context_with_next_sentence": true
    },
    {
        "source_sentence": "美膳飲食；",
        "from": "T32n1636_015:0119a29_4",
        "context_with_next_sentence": true
    },
    {
        "source_sentence": "　　盲者備覩，　　眾妙色相；",
        "from": "T32n1636_015:0119a29_18",
        "context_with_next_sentence": true
    },
    {
        "source_sentence": "聾者得聞，　　適意音響；",
        "from": "T32n1636_015:0119b01_11",
        "context_with_next_sentence": true
    },
    {
        "source_sentence": "　　彼裸形者，得細軟衣；",
        "from": "T32n1636_015:0119b02_4",
        "context_with_next_sentence": true
    },
    {
        "source_sentence": "　　貧窶眾生，　　得眾伏藏，倉庫豐饒，　　眾寶嚴飾。",
        "from": "T32n1636_015:0119b03_11",
        "context_with_next_sentence": true
    },
    {
        "source_sentence": "　　一切眾生，獲斯妙樂，　　無一眾生，　　受諸苦報。",
        "from": "T32n1636_015:0119b04_18",
        "context_with_next_sentence": true
    },
    {
        "source_sentence": "諸相端嚴，　　人所樂見，　　飲膳豐饒，",
        "from": "T32n1636_015:0119b05_0",
        "context_with_next_sentence": true
    },
    {
        "source_sentence": "福德具足，　　常得受用，　　無量妙樂。",
        "from": "T32n1636_015:0119b06_18",
        "context_with_next_sentence": true
    },
    {
        "source_sentence": "箜篌簫笛，　　眾妙音聲，　　隨彼心念，",
        "from": "T32n1636_015:0119b07_0",
        "context_with_next_sentence": true
    },
    {
        "source_sentence": "應時現前。",
        "from": "T32n1636_015:0119b08_4",
        "context_with_next_sentence": true
    },
    {
        "source_sentence": "金色蓮華，　　及優鉢羅，　　遍覆其上，",
        "from": "T32n1636_015:0119b09_0",
        "context_with_next_sentence": true
    },
    {
        "source_sentence": "隨彼心念，　　應時現前。",
        "from": "T32n1636_015:0119b10_11",
        "context_with_next_sentence": true
    },
    {
        "source_sentence": "」　　乃至偈云：",
        "from": "T32n1636_015:0119b10_19",
        "context_with_next_sentence": true
    },
    {
        "source_sentence": "「塗香花鬘，　　和合末香，　　每日三時，",
        "from": "T32n1636_015:0119b11_0",
        "context_with_next_sentence": true
    },
    {
        "source_sentence": "從樹而雨。",
        "from": "T32n1636_015:0119b12_4",
        "context_with_next_sentence": true
    },
    {
        "source_sentence": "供養十方，　　不可思議，　　一切如來，",
        "from": "T32n1636_015:0119b13_0",
        "context_with_next_sentence": true
    },
    {
        "source_sentence": "菩提妙法，　　諸大菩薩，　　遠塵離垢，",
        "from": "T32n1636_015:0119b14_0",
        "context_with_next_sentence": true
    },
    {
        "source_sentence": "諸聲聞眾，　　得離一切，　　卑下種族，",
        "from": "T32n1636_015:0119b15_0",
        "context_with_next_sentence": true
    },
    {
        "source_sentence": "及八難處，　　常值無難，　　最勝中王，",
        "from": "T32n1636_015:0119b16_0",
        "context_with_next_sentence": true
    },
    {
        "source_sentence": "常得親近，　　諸佛如來。",
        "from": "T32n1636_015:0119b17_11",
        "context_with_next_sentence": true
    },
    {
        "source_sentence": "」　　乃至偈云：",
        "from": "T32n1636_015:0119b17_19",
        "context_with_next_sentence": true
    },
    {
        "source_sentence": "「願諸女人，　　得為男子，　　剛健勇猛，",
        "from": "T32n1636_015:0119b18_0",
        "context_with_next_sentence": true
    },
    {
        "source_sentence": "智慧聰利，　　而常修行，　　諸菩提道，",
        "from": "T32n1636_015:0119b19_0",
        "context_with_next_sentence": true
    },
    {
        "source_sentence": "六波羅蜜，　　見十方佛，　　在寶樹下，",
        "from": "T32n1636_015:0119b20_0",
        "context_with_next_sentence": true
    },
    {
        "source_sentence": "處琉璃座，　　安隱快樂，　　圍繞恭敬，",
        "from": "T32n1636_015:0119b21_0",
        "context_with_next_sentence": true
    },
    {
        "source_sentence": "聞說妙法。",
        "from": "T32n1636_015:0119b22_4",
        "context_with_next_sentence": true
    },
    {
        "source_sentence": "」論曰：",
        "from": "T32n1636_015:0119b23_2",
        "context_with_next_sentence": true
    },
    {
        "source_sentence": "此略明慈行對治於瞋。",
        "from": "T32n1636_015:0119b23_12",
        "context_with_next_sentence": true
    },
    {
        "source_sentence": "以緣生觀對治於癡，今當說是中緣生義。",
        "from": "T32n1636_015:0119b24_11",
        "context_with_next_sentence": true
    },
    {
        "source_sentence": "有《稻稈經》說：",
        "from": "T32n1636_015:0119b24_19",
        "context_with_next_sentence": true
    },
    {
        "source_sentence": "「云何內緣生法繫屬於因？",
        "from": "T32n1636_015:0119b25_9",
        "context_with_next_sentence": true
    },
    {
        "source_sentence": "謂無明緣行乃至生緣老死。",
        "from": "T32n1636_015:0119b26_3",
        "context_with_next_sentence": true
    },
    {
        "source_sentence": "若無無明則知無有行，乃至若無有生則知無有老死。",
        "from": "T32n1636_015:0119b27_7",
        "context_with_next_sentence": true
    },
    {
        "source_sentence": "又若實無明滅則行滅，如是乃至生滅則老死滅。",
        "from": "T32n1636_015:0119b28_9",
        "context_with_next_sentence": true
    },
    {
        "source_sentence": "又彼無明不念我從行起，行亦不念我從無明得起，如是乃至生亦不念我從老死得起，老死亦不念我從生得起。",
        "from": "T32n1636_015:0119c02_2",
        "context_with_next_sentence": true
    },
    {
        "source_sentence": "若實無明起者則行起不可得，如是乃至生起則老死起亦不可得。",
        "from": "T32n1636_015:0119c03_11",
        "context_with_next_sentence": true
    },
    {
        "source_sentence": "應知是為內緣生法繫屬於因。",
        "from": "T32n1636_015:0119c04_6",
        "context_with_next_sentence": true
    },
    {
        "source_sentence": "復何內緣生法繫屬於緣？",
        "from": "T32n1636_015:0119c04_17",
        "context_with_next_sentence": true
    },
    {
        "source_sentence": "謂地水火風空識等界，和合於內繫屬於緣。",
        "from": "T32n1636_015:0119c05_17",
        "context_with_next_sentence": true
    },
    {
        "source_sentence": "云何地界？",
        "from": "T32n1636_015:0119c06_3",
        "context_with_next_sentence": true
    },
    {
        "source_sentence": "謂令此身聚集而轉，堅硬為性，說為地界。",
        "from": "T32n1636_015:0119c07_2",
        "context_with_next_sentence": true
    },
    {
        "source_sentence": "又若令身攝持造作，說為水界。",
        "from": "T32n1636_015:0119c07_16",
        "context_with_next_sentence": true
    },
    {
        "source_sentence": "又若令身煖性現前飲食成熟，說為火界。",
        "from": "T32n1636_015:0119c08_14",
        "context_with_next_sentence": true
    },
    {
        "source_sentence": "又若於身造出入息，說為風界。",
        "from": "T32n1636_015:0119c09_9",
        "context_with_next_sentence": true
    },
    {
        "source_sentence": "又若於身中有竅隙，說為空界。",
        "from": "T32n1636_015:0119c10_3",
        "context_with_next_sentence": true
    },
    {
        "source_sentence": "謂此名色猶如交蘆，令五識身相應繫屬有漏意識，說為識界。",
        "from": "T32n1636_015:0119c11_11",
        "context_with_next_sentence": true
    },
    {
        "source_sentence": "若非此緣者，則身不轉。",
        "from": "T32n1636_015:0119c12_2",
        "context_with_next_sentence": true
    },
    {
        "source_sentence": "若內不闕地界，如是水火風空識界亦無闕減，彼彼和合則身定轉故。",
        "from": "T32n1636_015:0119c13_13",
        "context_with_next_sentence": true
    },
    {
        "source_sentence": "然此地界不念我能令身堅聚、水界不念我能令身攝持造作、火界不念我能令身溫煖飲食成熟、風界不念我能於身作出入息、空界不念我能於身中成竅隙、識界不念我為緣生，由是緣故身定得轉。",
        "from": "T32n1636_015:0119c18_5",
        "context_with_next_sentence": true
    },
    {
        "source_sentence": "又此地界無我、無人、無眾生、無壽者、無意生、無儒童、非男非女亦非非男亦非非女、無自在、無主宰、無此無彼及無所有，如是水火風空識界亦復無我、無人、無眾生、無壽者、無意生、無儒童、非男非女亦非非男亦非非女、無自在、無主宰、無此無彼及無所有。",
        "from": "T32n1636_015:0119c23_18",
        "context_with_next_sentence": true
    },
    {
        "source_sentence": "復次無明者，是義云何？",
        "from": "T32n1636_015:0119c24_8",
        "context_with_next_sentence": true
    },
    {
        "source_sentence": "謂於此六界之中，起一想、合想、堅固想、常樂我淨想、眾生壽者意生儒童想、自在主宰等想。",
        "from": "T32n1636_015:0119c26_8",
        "context_with_next_sentence": true
    },
    {
        "source_sentence": "如是種種無智，說為無明。",
        "from": "T32n1636_015:0119c27_1",
        "context_with_next_sentence": true
    },
    {
        "source_sentence": "由此無明謂實有境起貪瞋癡，即彼貪瞋癡境此說為行，於事表了此說為識。",
        "from": "T32n1636_015:0119c28_15",
        "context_with_next_sentence": true
    },
    {
        "source_sentence": "識俱生時彼四取蘊說為名色，又此名色所依諸根說為六處，三法和合此說為觸，由觸領納此說為受，受耽著故此說名愛，愛深廣故說名為取，取能生有，有復生因，由是蘊起名生、蘊熟為老、蘊滅名死，癡瞋染著畏死名憂、追感傷歎名悲、五識相應不常領納名苦、作意和合極苦名惱。",
        "from": "T32n1636_015:0120a06_10",
        "context_with_next_sentence": true
    },
    {
        "source_sentence": "如是引生隨煩惱等，乃至總略。",
        "from": "T32n1636_015:0120a07_4",
        "context_with_next_sentence": true
    },
    {
        "source_sentence": "」大乘集菩薩學論卷第十五",
        "from": "T32n1636_015:0120a08_100",
        "context_with_next_sentence": false
    }
]