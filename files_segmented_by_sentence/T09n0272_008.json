[
    {
        "source_sentence": "大薩遮尼乾子所說經卷第八",
        "from": "T09n0272_008:0352b14_0",
        "context_with_next_sentence": true
    },
    {
        "source_sentence": "元魏天竺三藏菩提留支譯",
        "from": "T09n0272_008:0352b16_0",
        "context_with_next_sentence": true
    },
    {
        "source_sentence": "之三如來無過功德品第八之三",
        "from": "T09n0272_008:0352b17_0",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0352b18_5",
        "context_with_next_sentence": true
    },
    {
        "source_sentence": "沙門瞿曇如意神通智行者，為欲調伏邪見剛強難化眾生，令從正法，是故沙門瞿曇能示種種神通教化，若色相、若勢力、若變化。",
        "from": "T09n0272_008:0352b21_3",
        "context_with_next_sentence": true
    },
    {
        "source_sentence": "色相者，謂示佛色像、菩薩色像、緣覺色像、聲聞色像，釋提桓因、梵天王、四天王色像，轉輪聖王色像，及餘種種乃至畜生色像，隨諸眾生應見受化，悉能示現，而為說法。",
        "from": "T09n0272_008:0352b24_18",
        "context_with_next_sentence": true
    },
    {
        "source_sentence": "若有眾生恃身強力而起憍慢、瞋恚、貢高，為欲調伏如是眾生，示現大力如那羅延，以須彌山置一指端，擲著他方無量世界，或時斷取三千大千世界下至水際，以一手舉高至有頂，住經一劫，現如是力，令彼憍慢自大眾生貢高心息，而為說法。",
        "from": "T09n0272_008:0352c01_9",
        "context_with_next_sentence": true
    },
    {
        "source_sentence": "變化者，以變化力能變大海如牛跡水，大海不減牛跡不大，變牛跡水能成大海。",
        "from": "T09n0272_008:0352c03_5",
        "context_with_next_sentence": true
    },
    {
        "source_sentence": "若劫將盡火災起時，應見水者即變為水，應見風者即變為風；",
        "from": "T09n0272_008:0352c04_13",
        "context_with_next_sentence": true
    },
    {
        "source_sentence": "水災起時，應見火者即變為火，應見風者即變為風；",
        "from": "T09n0272_008:0352c05_16",
        "context_with_next_sentence": true
    },
    {
        "source_sentence": "風災起時，應見水者即變為水，應見火者即變為火——作如是等種種變化，示諸眾生令生歡喜，而為說法。",
        "from": "T09n0272_008:0352c08_6",
        "context_with_next_sentence": true
    },
    {
        "source_sentence": "何以故？",
        "from": "T09n0272_008:0352c08_10",
        "context_with_next_sentence": true
    },
    {
        "source_sentence": "是神通力，信欲、精進、禪定、智慧諸法所攝，調伏柔和，心得自在，善修集故，是名如意神通。",
        "from": "T09n0272_008:0352c10_9",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0352c11_5",
        "context_with_next_sentence": true
    },
    {
        "source_sentence": "沙門瞿曇漏盡通智行者，諸漏已盡遠離一切煩惱習氣，所謂欲漏、有漏、見漏、無明漏，不同一切聲聞、辟支佛等所得漏盡。",
        "from": "T09n0272_008:0352c14_1",
        "context_with_next_sentence": true
    },
    {
        "source_sentence": "何以故？",
        "from": "T09n0272_008:0352c14_5",
        "context_with_next_sentence": true
    },
    {
        "source_sentence": "一切聲聞、辟支佛等得漏盡已，一切生處而有障礙，不具自在教化眾生，是故有礙；",
        "from": "T09n0272_008:0352c16_2",
        "context_with_next_sentence": true
    },
    {
        "source_sentence": "沙門瞿曇無有障礙，是名漏盡智通。",
        "from": "T09n0272_008:0352c16_18",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0352c17_3",
        "context_with_next_sentence": true
    },
    {
        "source_sentence": "沙門瞿曇畢竟成就如是神通智行，是故我言，無有過失。",
        "from": "T09n0272_008:0352c18_9",
        "context_with_next_sentence": true
    },
    {
        "source_sentence": "」王言：",
        "from": "T09n0272_008:0352c18_13",
        "context_with_next_sentence": true
    },
    {
        "source_sentence": "「大師！",
        "from": "T09n0272_008:0352c18_17",
        "context_with_next_sentence": true
    },
    {
        "source_sentence": "云何如來四無礙智？",
        "from": "T09n0272_008:0352c19_3",
        "context_with_next_sentence": true
    },
    {
        "source_sentence": "」答言：",
        "from": "T09n0272_008:0352c19_7",
        "context_with_next_sentence": true
    },
    {
        "source_sentence": "「大王！",
        "from": "T09n0272_008:0352c19_11",
        "context_with_next_sentence": true
    },
    {
        "source_sentence": "四無礙智者：",
        "from": "T09n0272_008:0352c19_17",
        "context_with_next_sentence": true
    },
    {
        "source_sentence": "一者、法無礙；",
        "from": "T09n0272_008:0352c19_24",
        "context_with_next_sentence": true
    },
    {
        "source_sentence": "二者、義無礙；",
        "from": "T09n0272_008:0352c20_6",
        "context_with_next_sentence": true
    },
    {
        "source_sentence": "三者、辭無礙；",
        "from": "T09n0272_008:0352c20_13",
        "context_with_next_sentence": true
    },
    {
        "source_sentence": "四者、樂說無礙。",
        "from": "T09n0272_008:0352c20_21",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0352c21_3",
        "context_with_next_sentence": true
    },
    {
        "source_sentence": "沙門瞿曇法無礙者，謂觀眾生初發心行、多欲心行、少欲心行，及善法惡法、世間法出世間法、可作法不可作法、有漏法無漏法、有為法無為法、黑法白法、生死法涅槃法，菩提平等法性平等，如實而知，隨所應聞，而為演說，是名法無礙智。",
        "from": "T09n0272_008:0352c26_13",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0352c27_5",
        "context_with_next_sentence": true
    },
    {
        "source_sentence": "沙門瞿曇義無礙者，於諸法中知第一義智，是無我智、無眾生智、無人智、無壽命智，知於過去無有罣礙智、知於未來無有邊智、知於現在一切種智，知諸諦智：",
        "from": "T09n0272_008:0353a01_16",
        "context_with_next_sentence": true
    },
    {
        "source_sentence": "是苦不和合智、知集不作智、知滅自性智、知道能到智，知諸眾生心行隨入智，皆如實知，隨所應聞，而能為說，是名義無礙智。",
        "from": "T09n0272_008:0353a04_13",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353a05_5",
        "context_with_next_sentence": true
    },
    {
        "source_sentence": "沙門瞿曇辭無礙智者，悉能了知一切音聲語言，所謂知諸天、龍、鬼神、乾闥婆、阿修羅、迦樓羅、緊那羅、摩睺羅伽，人非人等，所有音聲、語言、文字悉能了知，隨所應聞種類差別，一一能同方音差別，說法說義，是名辭無礙智。",
        "from": "T09n0272_008:0353a10_3",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353a11_5",
        "context_with_next_sentence": true
    },
    {
        "source_sentence": "沙門瞿曇樂說無礙智者，隨所應聞隨所來問，一切語言及諸文字，口所分別正直而答，心無厭怠，所謂一切禪定三摩跋提辯說三乘，隨諸眾生一切心行，如應而答，言辭美妙說無罣礙，猶如流水不可窮盡，是名樂說無礙智。",
        "from": "T09n0272_008:0353a16_6",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0353a16_11",
        "context_with_next_sentence": true
    },
    {
        "source_sentence": "沙門瞿曇，成就如是四無礙智，是故我言，無有過失。",
        "from": "T09n0272_008:0353a17_15",
        "context_with_next_sentence": true
    },
    {
        "source_sentence": "」王言：",
        "from": "T09n0272_008:0353a18_2",
        "context_with_next_sentence": true
    },
    {
        "source_sentence": "「大師！",
        "from": "T09n0272_008:0353a18_6",
        "context_with_next_sentence": true
    },
    {
        "source_sentence": "何者如來四無量心？",
        "from": "T09n0272_008:0353a18_15",
        "context_with_next_sentence": true
    },
    {
        "source_sentence": "」答言：",
        "from": "T09n0272_008:0353a18_19",
        "context_with_next_sentence": true
    },
    {
        "source_sentence": "「大王！",
        "from": "T09n0272_008:0353a18_23",
        "context_with_next_sentence": true
    },
    {
        "source_sentence": "四無量者，所謂慈心無量、悲心無量、喜心無量、捨心無量。",
        "from": "T09n0272_008:0353a20_6",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353a20_12",
        "context_with_next_sentence": true
    },
    {
        "source_sentence": "沙門瞿曇有十種無量大慈之心：",
        "from": "T09n0272_008:0353a21_5",
        "context_with_next_sentence": true
    },
    {
        "source_sentence": "一者、平等大慈，不選擇一切眾生故；",
        "from": "T09n0272_008:0353a22_2",
        "context_with_next_sentence": true
    },
    {
        "source_sentence": "二者、饒益大慈，能開天人善道涅槃、閉諸惡趣故；",
        "from": "T09n0272_008:0353a23_4",
        "context_with_next_sentence": true
    },
    {
        "source_sentence": "三者、救護大慈，畢竟能度一切眾生生死險難故；",
        "from": "T09n0272_008:0353a24_6",
        "context_with_next_sentence": true
    },
    {
        "source_sentence": "四者、哀愍大慈，不捨一切眾生長養諸根故；",
        "from": "T09n0272_008:0353a25_6",
        "context_with_next_sentence": true
    },
    {
        "source_sentence": "五者、解脫大慈，滅諸眾生煩惱熱故；",
        "from": "T09n0272_008:0353a26_3",
        "context_with_next_sentence": true
    },
    {
        "source_sentence": "六者、出生菩提大慈，示諸眾生無上涅槃大菩提故；",
        "from": "T09n0272_008:0353a27_6",
        "context_with_next_sentence": true
    },
    {
        "source_sentence": "七者、於諸眾生無礙大慈，放大光明，普照一切眾生界故；",
        "from": "T09n0272_008:0353a28_12",
        "context_with_next_sentence": true
    },
    {
        "source_sentence": "八者、虛空等大慈，救護一切諸眾生故；",
        "from": "T09n0272_008:0353a29_10",
        "context_with_next_sentence": true
    },
    {
        "source_sentence": "九者、法緣大慈，覺悟一切諸眾生等知真實法故；",
        "from": "T09n0272_008:0353b01_11",
        "context_with_next_sentence": true
    },
    {
        "source_sentence": "十者、無緣大慈，證離生死實法性故。",
        "from": "T09n0272_008:0353b02_8",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0353b02_13",
        "context_with_next_sentence": true
    },
    {
        "source_sentence": "是名慈心無量。",
        "from": "T09n0272_008:0353b03_1",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353b03_7",
        "context_with_next_sentence": true
    },
    {
        "source_sentence": "沙門瞿曇有十種無量大悲之心：",
        "from": "T09n0272_008:0353b04_1",
        "context_with_next_sentence": true
    },
    {
        "source_sentence": "一者、不共大悲，性大悲故；",
        "from": "T09n0272_008:0353b04_14",
        "context_with_next_sentence": true
    },
    {
        "source_sentence": "二者、不厭大悲，代一切眾生受大苦故；",
        "from": "T09n0272_008:0353b05_9",
        "context_with_next_sentence": true
    },
    {
        "source_sentence": "三者、入一切惡道大悲，處在生死度眾生故；",
        "from": "T09n0272_008:0353b06_10",
        "context_with_next_sentence": true
    },
    {
        "source_sentence": "四者、於諸天人受生大悲，示現諸法悉無常故；",
        "from": "T09n0272_008:0353b07_11",
        "context_with_next_sentence": true
    },
    {
        "source_sentence": "五者、不捨一切邪定眾生大悲，於無量劫起大誓心莊嚴成就故；",
        "from": "T09n0272_008:0353b09_1",
        "context_with_next_sentence": true
    },
    {
        "source_sentence": "六者、不著己樂大悲，為與一切眾生樂故；",
        "from": "T09n0272_008:0353b09_20",
        "context_with_next_sentence": true
    },
    {
        "source_sentence": "七者、不求報大悲，自心清淨故；",
        "from": "T09n0272_008:0353b10_14",
        "context_with_next_sentence": true
    },
    {
        "source_sentence": "八者、除滅一切眾生倒心大悲，說實法故；",
        "from": "T09n0272_008:0353b11_12",
        "context_with_next_sentence": true
    },
    {
        "source_sentence": "九者、說真法性大悲，知諸法界自性清淨故；",
        "from": "T09n0272_008:0353b12_12",
        "context_with_next_sentence": true
    },
    {
        "source_sentence": "十者、說空空無所有大悲，不為諸客塵煩惱染故。",
        "from": "T09n0272_008:0353b13_14",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0353b14_1",
        "context_with_next_sentence": true
    },
    {
        "source_sentence": "是名悲心無量。",
        "from": "T09n0272_008:0353b14_8",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353b15_5",
        "context_with_next_sentence": true
    },
    {
        "source_sentence": "沙門瞿曇有十種無量大喜之心：",
        "from": "T09n0272_008:0353b15_19",
        "context_with_next_sentence": true
    },
    {
        "source_sentence": "一者大喜，慶諸眾生發菩提心故；",
        "from": "T09n0272_008:0353b16_14",
        "context_with_next_sentence": true
    },
    {
        "source_sentence": "二者大喜，念諸眾生捨諸有故；",
        "from": "T09n0272_008:0353b17_8",
        "context_with_next_sentence": true
    },
    {
        "source_sentence": "三者大喜，於犯戒者不生惡心，教化成就故；",
        "from": "T09n0272_008:0353b18_9",
        "context_with_next_sentence": true
    },
    {
        "source_sentence": "四者大喜，於諸一切諍訟眾生，悉令和合得無上智故；",
        "from": "T09n0272_008:0353b19_13",
        "context_with_next_sentence": true
    },
    {
        "source_sentence": "五者大喜，為諸眾生常護正法故；",
        "from": "T09n0272_008:0353b20_8",
        "context_with_next_sentence": true
    },
    {
        "source_sentence": "六者大喜，遠離世間出世間故；",
        "from": "T09n0272_008:0353b21_3",
        "context_with_next_sentence": true
    },
    {
        "source_sentence": "七者大喜，令諸眾生不著一切資生之具，常樂正法故；",
        "from": "T09n0272_008:0353b22_8",
        "context_with_next_sentence": true
    },
    {
        "source_sentence": "八者大喜，不共一切難摧伏故；",
        "from": "T09n0272_008:0353b23_2",
        "context_with_next_sentence": true
    },
    {
        "source_sentence": "九者大喜，不壞法界，令諸眾生常樂禪定、解脫、三昧，相續不斷故；",
        "from": "T09n0272_008:0353b24_13",
        "context_with_next_sentence": true
    },
    {
        "source_sentence": "十者大喜，令諸眾生專求寂靜，除滅亂心得無上慧，遠離邪見滿足諸願故。",
        "from": "T09n0272_008:0353b26_5",
        "context_with_next_sentence": true
    },
    {
        "source_sentence": "是名喜心無量。",
        "from": "T09n0272_008:0353b26_12",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353b27_5",
        "context_with_next_sentence": true
    },
    {
        "source_sentence": "沙門瞿曇有十種無量大捨之心：",
        "from": "T09n0272_008:0353b27_19",
        "context_with_next_sentence": true
    },
    {
        "source_sentence": "一者大捨，一切眾生恭敬供養，心不加喜，一切眾生輕慢毀辱，不生惱故；",
        "from": "T09n0272_008:0353b29_12",
        "context_with_next_sentence": true
    },
    {
        "source_sentence": "二者大捨，常行世間，不為世間八法所染故；",
        "from": "T09n0272_008:0353c01_12",
        "context_with_next_sentence": true
    },
    {
        "source_sentence": "三者大捨，知器知時，於器非器心行平等故；",
        "from": "T09n0272_008:0353c02_12",
        "context_with_next_sentence": true
    },
    {
        "source_sentence": "四者大捨，不與眾生聲聞、辟支佛學無學法故；",
        "from": "T09n0272_008:0353c03_13",
        "context_with_next_sentence": true
    },
    {
        "source_sentence": "五者大捨，遠離一切煩惱習氣故；",
        "from": "T09n0272_008:0353c04_8",
        "context_with_next_sentence": true
    },
    {
        "source_sentence": "六者大捨，不歎修行二乘菩提厭生死故；",
        "from": "T09n0272_008:0353c05_7",
        "context_with_next_sentence": true
    },
    {
        "source_sentence": "七者大捨，遠離世間涅槃語、非離欲語、戲笑語、惱他語、聲聞緣覺乃至一切障菩提語故；",
        "from": "T09n0272_008:0353c07_8",
        "context_with_next_sentence": true
    },
    {
        "source_sentence": "八者大捨，若有眾生待時受化，如來於中，暫時放捨故；",
        "from": "T09n0272_008:0353c08_14",
        "context_with_next_sentence": true
    },
    {
        "source_sentence": "九者大捨，若有眾生應受佛化，隨彼應見種種色像，即能現故；",
        "from": "T09n0272_008:0353c10_2",
        "context_with_next_sentence": true
    },
    {
        "source_sentence": "十者大捨，遠離二法，無上無下，無取無捨，無虛無實，觀察平等，安住真實，得淨忍故，是名捨心無量。",
        "from": "T09n0272_008:0353c12_8",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0353c12_13",
        "context_with_next_sentence": true
    },
    {
        "source_sentence": "沙門瞿曇畢竟成就如是四無量心，是故我言，無有過失。",
        "from": "T09n0272_008:0353c13_18",
        "context_with_next_sentence": true
    },
    {
        "source_sentence": "」王言：",
        "from": "T09n0272_008:0353c14_2",
        "context_with_next_sentence": true
    },
    {
        "source_sentence": "「大師！",
        "from": "T09n0272_008:0353c14_6",
        "context_with_next_sentence": true
    },
    {
        "source_sentence": "何者如來五根之相？",
        "from": "T09n0272_008:0353c14_15",
        "context_with_next_sentence": true
    },
    {
        "source_sentence": "」答言：",
        "from": "T09n0272_008:0353c14_19",
        "context_with_next_sentence": true
    },
    {
        "source_sentence": "「大王！",
        "from": "T09n0272_008:0353c14_23",
        "context_with_next_sentence": true
    },
    {
        "source_sentence": "五根相者，所謂信根、精進根、念根、定根、慧根。",
        "from": "T09n0272_008:0353c15_21",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353c16_3",
        "context_with_next_sentence": true
    },
    {
        "source_sentence": "沙門瞿曇信根者，信於四法。",
        "from": "T09n0272_008:0353c16_16",
        "context_with_next_sentence": true
    },
    {
        "source_sentence": "何等四法？",
        "from": "T09n0272_008:0353c17_1",
        "context_with_next_sentence": true
    },
    {
        "source_sentence": "一者、於生死中，行施正見，信於業報，乃至奪命終不作惡故；",
        "from": "T09n0272_008:0353c18_8",
        "context_with_next_sentence": true
    },
    {
        "source_sentence": "二者、信菩薩行，不隨諸見，專求菩提，不求餘乘故；",
        "from": "T09n0272_008:0353c19_12",
        "context_with_next_sentence": true
    },
    {
        "source_sentence": "三者、信解諸法同空、無相、無願，同第一義，同於了義甚深因緣，無我、無人、無眾生，無有分別故；",
        "from": "T09n0272_008:0353c21_15",
        "context_with_next_sentence": true
    },
    {
        "source_sentence": "四者、信一切佛十力、四無畏、十八不共法。",
        "from": "T09n0272_008:0353c22_13",
        "context_with_next_sentence": true
    },
    {
        "source_sentence": "如是信已，除諸疑網，集一切佛法，是名信根。",
        "from": "T09n0272_008:0353c23_13",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0353c24_5",
        "context_with_next_sentence": true
    },
    {
        "source_sentence": "沙門瞿曇精進根者，若法信根所攝，是法即為精進根修，是名精進根。",
        "from": "T09n0272_008:0353c25_16",
        "context_with_next_sentence": true
    },
    {
        "source_sentence": "若法精進根所攝，是法終不忘失，是名念根；",
        "from": "T09n0272_008:0353c26_16",
        "context_with_next_sentence": true
    },
    {
        "source_sentence": "若法念根所攝，是法不忘不失，一心不亂，是名定根；",
        "from": "T09n0272_008:0353c27_20",
        "context_with_next_sentence": true
    },
    {
        "source_sentence": "若法定根所攝，是慧所觀，是慧體性，內自照了，不從他知，自住正行，是名慧根。",
        "from": "T09n0272_008:0353c29_16",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354a01_1",
        "context_with_next_sentence": true
    },
    {
        "source_sentence": "沙門瞿曇畢竟成就如是五根，是故我言，無有過失。",
        "from": "T09n0272_008:0354a02_4",
        "context_with_next_sentence": true
    },
    {
        "source_sentence": "」王言：",
        "from": "T09n0272_008:0354a03_2",
        "context_with_next_sentence": true
    },
    {
        "source_sentence": "「大師！",
        "from": "T09n0272_008:0354a03_6",
        "context_with_next_sentence": true
    },
    {
        "source_sentence": "何者如來五力之相？",
        "from": "T09n0272_008:0354a03_15",
        "context_with_next_sentence": true
    },
    {
        "source_sentence": "」答言：",
        "from": "T09n0272_008:0354a03_19",
        "context_with_next_sentence": true
    },
    {
        "source_sentence": "「大王！",
        "from": "T09n0272_008:0354a03_23",
        "context_with_next_sentence": true
    },
    {
        "source_sentence": "五力相者，所謂信力、精進力、念力、定力、慧力。",
        "from": "T09n0272_008:0354a04_21",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354a05_3",
        "context_with_next_sentence": true
    },
    {
        "source_sentence": "沙門瞿曇信力者，是信一向不可沮壞，乃至天魔變為佛身，示現出入禪定解脫，不能傾動，是名信力。",
        "from": "T09n0272_008:0354a07_9",
        "context_with_next_sentence": true
    },
    {
        "source_sentence": "於諸善法得堅固門，如所得力修諸禪定，諸天及人所不能壞，如本所願皆悉成就，是名精進力。",
        "from": "T09n0272_008:0354a09_12",
        "context_with_next_sentence": true
    },
    {
        "source_sentence": "所住諸法，不為煩惱之所破壞。",
        "from": "T09n0272_008:0354a10_6",
        "context_with_next_sentence": true
    },
    {
        "source_sentence": "何以故？",
        "from": "T09n0272_008:0354a10_10",
        "context_with_next_sentence": true
    },
    {
        "source_sentence": "是正念力能摧伏故，如是念力無能壞者，是名念力。",
        "from": "T09n0272_008:0354a11_13",
        "context_with_next_sentence": true
    },
    {
        "source_sentence": "遠離憒閙常樂獨行，雖有所說言語音聲不礙初禪；",
        "from": "T09n0272_008:0354a12_16",
        "context_with_next_sentence": true
    },
    {
        "source_sentence": "善住覺觀，不礙二禪；",
        "from": "T09n0272_008:0354a13_7",
        "context_with_next_sentence": true
    },
    {
        "source_sentence": "心生歡喜，不礙三禪；",
        "from": "T09n0272_008:0354a13_17",
        "context_with_next_sentence": true
    },
    {
        "source_sentence": "雖樂教化一切眾生，不捨佛法，而亦不礙第四禪心。",
        "from": "T09n0272_008:0354a14_19",
        "context_with_next_sentence": true
    },
    {
        "source_sentence": "行四禪時，諸妨定法無所障礙，不捨諸定，亦不隨定，而能自在處處受生，是名定力。",
        "from": "T09n0272_008:0354a16_17",
        "context_with_next_sentence": true
    },
    {
        "source_sentence": "知世間法、出世間法，無有一法能壞是智，在在生處一切伎藝，不從師受悉自然知，一切世間外道苦行，為化眾生悉能受行是出世間法，能過世間者，慧力所成，是名慧力。",
        "from": "T09n0272_008:0354a20_15",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354a20_20",
        "context_with_next_sentence": true
    },
    {
        "source_sentence": "沙門瞿曇畢竟成就如是五力，是故我言，無有過失。",
        "from": "T09n0272_008:0354a22_3",
        "context_with_next_sentence": true
    },
    {
        "source_sentence": "」王言：",
        "from": "T09n0272_008:0354a23_2",
        "context_with_next_sentence": true
    },
    {
        "source_sentence": "「大師！",
        "from": "T09n0272_008:0354a23_6",
        "context_with_next_sentence": true
    },
    {
        "source_sentence": "何者如來七覺分相？",
        "from": "T09n0272_008:0354a23_15",
        "context_with_next_sentence": true
    },
    {
        "source_sentence": "」答言：",
        "from": "T09n0272_008:0354a23_19",
        "context_with_next_sentence": true
    },
    {
        "source_sentence": "「大王！",
        "from": "T09n0272_008:0354a23_23",
        "context_with_next_sentence": true
    },
    {
        "source_sentence": "七覺分者，所謂念覺分、擇法覺分、精進覺分、喜覺分、猗覺分、定覺分、捨覺分。",
        "from": "T09n0272_008:0354a25_14",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354a25_19",
        "context_with_next_sentence": true
    },
    {
        "source_sentence": "沙門瞿曇念覺分者，能觀諸法、能分別法，亦能觀察諸法自相。",
        "from": "T09n0272_008:0354a27_5",
        "context_with_next_sentence": true
    },
    {
        "source_sentence": "云何自相？",
        "from": "T09n0272_008:0354a27_10",
        "context_with_next_sentence": true
    },
    {
        "source_sentence": "觀一切法自性皆空，念如是等一切覺了，名念覺分。",
        "from": "T09n0272_008:0354a28_13",
        "context_with_next_sentence": true
    },
    {
        "source_sentence": "若能分別曉了八萬四千法聚，如所了法，了義是了義、不了義是不了義、世諦是世諦、第一義諦是第一義諦、假名是假名，正了無疑，分別選擇如是等法，是名擇法覺分。",
        "from": "T09n0272_008:0354b03_11",
        "context_with_next_sentence": true
    },
    {
        "source_sentence": "若念法、擇法、喜法、倚法、定法、捨法，以智攝取，精進勇猛，欲不退轉，勤修進趣，不捨本意行於正道，是名精進覺分。",
        "from": "T09n0272_008:0354b06_3",
        "context_with_next_sentence": true
    },
    {
        "source_sentence": "於所修行無量清淨勝樂法中，心生悅豫無有懈怠，是喜踊躍，能除身心所有煩惱，是名喜覺分。",
        "from": "T09n0272_008:0354b08_7",
        "context_with_next_sentence": true
    },
    {
        "source_sentence": "若除身心諸煩惱垢，離於諸蓋，入定境界，令心正住，是名倚覺分。",
        "from": "T09n0272_008:0354b09_17",
        "context_with_next_sentence": true
    },
    {
        "source_sentence": "如所入定悉能覺了，非不入定是覺了法；",
        "from": "T09n0272_008:0354b10_15",
        "context_with_next_sentence": true
    },
    {
        "source_sentence": "又了諸見煩惱結縛，其心平等，一切諸法無別異相，能如是覺，是名定覺分。",
        "from": "T09n0272_008:0354b12_10",
        "context_with_next_sentence": true
    },
    {
        "source_sentence": "若法憂喜其心不沒，亦復不為世法所牽，無高無下，正住不動，無有諸漏，無喜無著，無諸障礙，隨順真諦，正直正道，是名捨覺分。",
        "from": "T09n0272_008:0354b15_9",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354b15_14",
        "context_with_next_sentence": true
    },
    {
        "source_sentence": "沙門瞿曇畢竟成就如是七覺分，是故我言，無有過失。",
        "from": "T09n0272_008:0354b17_1",
        "context_with_next_sentence": true
    },
    {
        "source_sentence": "」王言：",
        "from": "T09n0272_008:0354b18_2",
        "context_with_next_sentence": true
    },
    {
        "source_sentence": "「大師！",
        "from": "T09n0272_008:0354b18_6",
        "context_with_next_sentence": true
    },
    {
        "source_sentence": "何者如來八正道分？",
        "from": "T09n0272_008:0354b18_15",
        "context_with_next_sentence": true
    },
    {
        "source_sentence": "」答言：",
        "from": "T09n0272_008:0354b18_19",
        "context_with_next_sentence": true
    },
    {
        "source_sentence": "「大王！",
        "from": "T09n0272_008:0354b18_23",
        "context_with_next_sentence": true
    },
    {
        "source_sentence": "八聖道分者，所謂正見、正思惟、正語、正業、正命、正精進、正念、正定。",
        "from": "T09n0272_008:0354b20_9",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354b20_14",
        "context_with_next_sentence": true
    },
    {
        "source_sentence": "沙門瞿曇正見者，若見出世，不起我人、眾生、壽命、養育、士夫、斷見、常見、有見、無見，亦復不起善以不善無記等見，乃至不起生死涅槃二相之見，是名正見。",
        "from": "T09n0272_008:0354b24_2",
        "context_with_next_sentence": true
    },
    {
        "source_sentence": "若能起彼貪欲、瞋、癡諸煩惱等，是名不正，不起是事，惟思戒、定、智慧、解脫、解脫知見，能如是思、住戒聚中，名正思惟。",
        "from": "T09n0272_008:0354b26_16",
        "context_with_next_sentence": true
    },
    {
        "source_sentence": "凡所有說，不令自身及以他身而有損惱，成就如是善好語言，起於正道，是名正語。",
        "from": "T09n0272_008:0354b28_14",
        "context_with_next_sentence": true
    },
    {
        "source_sentence": "若業是黑有黑報，白有白報；",
        "from": "T09n0272_008:0354b29_7",
        "context_with_next_sentence": true
    },
    {
        "source_sentence": "若業黑白有黑白報，終不敢作；",
        "from": "T09n0272_008:0354c01_2",
        "context_with_next_sentence": true
    },
    {
        "source_sentence": "若業非黑非白，有非黑非白報。",
        "from": "T09n0272_008:0354c01_16",
        "context_with_next_sentence": true
    },
    {
        "source_sentence": "若業能盡業，是業必作，是名正業。",
        "from": "T09n0272_008:0354c02_12",
        "context_with_next_sentence": true
    },
    {
        "source_sentence": "修行聖種頭陀威儀，不動不轉無諸奸諂，不為世間利養所牽，見他得利心不生熱，於己利養常知止足，如是正行聖人所讚，是名正命。",
        "from": "T09n0272_008:0354c05_12",
        "context_with_next_sentence": true
    },
    {
        "source_sentence": "若精進向邪，非聖所讚，所謂貪欲、瞋恚、愚癡煩惱，是正精進終不為之；",
        "from": "T09n0272_008:0354c07_4",
        "context_with_next_sentence": true
    },
    {
        "source_sentence": "若法能入正諦聖道寂滅涅槃，是正精進。",
        "from": "T09n0272_008:0354c08_3",
        "context_with_next_sentence": true
    },
    {
        "source_sentence": "若念不失，不動於法，正直不曲，見生死過，進求涅槃，繫心不忘，不失正道，是名正念。",
        "from": "T09n0272_008:0354c10_1",
        "context_with_next_sentence": true
    },
    {
        "source_sentence": "若定不亂，於一切法住是定時，成正決定，是名正定。",
        "from": "T09n0272_008:0354c11_4",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354c11_9",
        "context_with_next_sentence": true
    },
    {
        "source_sentence": "住是三昧者，為一切眾生得解脫故，成正決定，是名正定。",
        "from": "T09n0272_008:0354c12_15",
        "context_with_next_sentence": true
    },
    {
        "source_sentence": "是八聖道，悉是過去、未來、現在諸佛所行，是名聖道。",
        "from": "T09n0272_008:0354c13_19",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0354c14_3",
        "context_with_next_sentence": true
    },
    {
        "source_sentence": "沙門瞿曇具足成就如是三十七助菩提法，依此法故，沙門瞿曇名為如來、應、正遍知，是故我言，無有過失。",
        "from": "T09n0272_008:0354c16_12",
        "context_with_next_sentence": true
    },
    {
        "source_sentence": "」而說偈言：",
        "from": "T09n0272_008:0354c16_18",
        "context_with_next_sentence": true
    },
    {
        "source_sentence": "「瞿曇四念處，　　及以四正勤，",
        "from": "T09n0272_008:0354c17_0",
        "context_with_next_sentence": true
    },
    {
        "source_sentence": "禪定諸三昧，　　於中得自在。",
        "from": "T09n0272_008:0354c18_13",
        "context_with_next_sentence": true
    },
    {
        "source_sentence": "惟瞿曇究竟，　　更無第二人，",
        "from": "T09n0272_008:0354c19_0",
        "context_with_next_sentence": true
    },
    {
        "source_sentence": "是故說瞿曇，　　無有諸過失。",
        "from": "T09n0272_008:0354c20_13",
        "context_with_next_sentence": true
    },
    {
        "source_sentence": "瞿曇如意道，　　最勝無有比，",
        "from": "T09n0272_008:0354c21_0",
        "context_with_next_sentence": true
    },
    {
        "source_sentence": "修諸四無礙，　　具足到彼岸。",
        "from": "T09n0272_008:0354c22_13",
        "context_with_next_sentence": true
    },
    {
        "source_sentence": "大聖能善解，　　解脫器差別，",
        "from": "T09n0272_008:0354c23_0",
        "context_with_next_sentence": true
    },
    {
        "source_sentence": "是故如實知，　　能淨諸眾生。",
        "from": "T09n0272_008:0354c24_13",
        "context_with_next_sentence": true
    },
    {
        "source_sentence": "梵行得自在，　　慈悲及喜捨，",
        "from": "T09n0272_008:0354c25_0",
        "context_with_next_sentence": true
    },
    {
        "source_sentence": "得正見寂靜，　　是故無過失。",
        "from": "T09n0272_008:0354c26_13",
        "context_with_next_sentence": true
    },
    {
        "source_sentence": "八聖正道水，　　清淨無垢濁，",
        "from": "T09n0272_008:0354c27_0",
        "context_with_next_sentence": true
    },
    {
        "source_sentence": "洗諸罪眾生，　　服七覺寶衣。",
        "from": "T09n0272_008:0354c28_13",
        "context_with_next_sentence": true
    },
    {
        "source_sentence": "將置彼不動，　　無畏涅槃處，",
        "from": "T09n0272_008:0354c29_0",
        "context_with_next_sentence": true
    },
    {
        "source_sentence": "是故說瞿曇，　　無有諸過失。",
        "from": "T09n0272_008:0355a01_13",
        "context_with_next_sentence": true
    },
    {
        "source_sentence": "瞿曇如牛王，　　獨勝過諸群，",
        "from": "T09n0272_008:0355a02_0",
        "context_with_next_sentence": true
    },
    {
        "source_sentence": "眾聖皆尊仰，　　世間無等倫。",
        "from": "T09n0272_008:0355a03_13",
        "context_with_next_sentence": true
    },
    {
        "source_sentence": "離諸一切惡，　　具足諸功德，",
        "from": "T09n0272_008:0355a04_0",
        "context_with_next_sentence": true
    },
    {
        "source_sentence": "常念利世間，　　是故無過失。",
        "from": "T09n0272_008:0355a05_13",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355a06_5",
        "context_with_next_sentence": true
    },
    {
        "source_sentence": "沙門瞿曇畢竟成就十種智力！",
        "from": "T09n0272_008:0355a06_18",
        "context_with_next_sentence": true
    },
    {
        "source_sentence": "」王言：",
        "from": "T09n0272_008:0355a07_2",
        "context_with_next_sentence": true
    },
    {
        "source_sentence": "「大師！",
        "from": "T09n0272_008:0355a07_6",
        "context_with_next_sentence": true
    },
    {
        "source_sentence": "何者是如來十種智力？",
        "from": "T09n0272_008:0355a07_16",
        "context_with_next_sentence": true
    },
    {
        "source_sentence": "」答言：",
        "from": "T09n0272_008:0355a07_20",
        "context_with_next_sentence": true
    },
    {
        "source_sentence": "「大王！",
        "from": "T09n0272_008:0355a07_24",
        "context_with_next_sentence": true
    },
    {
        "source_sentence": "十力者，所謂知是處非處智力、知業集智力、知性智力、知信智力、知根智力、知至處道智力、知定智力、知宿命智力、知天眼智力、知漏盡智力。",
        "from": "T09n0272_008:0355a11_5",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355a11_11",
        "context_with_next_sentence": true
    },
    {
        "source_sentence": "沙門瞿曇知是處非處智力者，決定了知因果中智，知從是因能生是果，不生是果；",
        "from": "T09n0272_008:0355a13_9",
        "context_with_next_sentence": true
    },
    {
        "source_sentence": "知行不善定得苦報，不生樂報；",
        "from": "T09n0272_008:0355a14_3",
        "context_with_next_sentence": true
    },
    {
        "source_sentence": "修行善因定得樂果，不生苦果；",
        "from": "T09n0272_008:0355a14_17",
        "context_with_next_sentence": true
    },
    {
        "source_sentence": "是處者有是報，非處者無是報。",
        "from": "T09n0272_008:0355a15_11",
        "context_with_next_sentence": true
    },
    {
        "source_sentence": "是名知是處非處智力。",
        "from": "T09n0272_008:0355a16_2",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355a17_5",
        "context_with_next_sentence": true
    },
    {
        "source_sentence": "沙門瞿曇知業集智力者，如實能知過去、未來、現在諸業所得果報，知處知事、知因知果，或謂過去事滅皆無，沙門瞿曇說於過去，雖無現相，是業能得未來世報。",
        "from": "T09n0272_008:0355a20_17",
        "context_with_next_sentence": true
    },
    {
        "source_sentence": "若有作業，是聲聞因，是辟支佛因，是菩薩因，是如來因，沙門瞿曇悉能了知，是名知業集智力。",
        "from": "T09n0272_008:0355a22_19",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355a23_5",
        "context_with_next_sentence": true
    },
    {
        "source_sentence": "沙門瞿曇知欲力者，如實能知一切眾生種種欲樂，知是眾生樂於五欲，知是眾生樂於修道，知是眾生住邪定聚，知是眾生住正定聚，知是眾生住不定聚，知是眾生樂聲聞道，知是眾生樂辟支佛道，知是眾生樂無上道。",
        "from": "T09n0272_008:0355a28_4",
        "context_with_next_sentence": true
    },
    {
        "source_sentence": "如是知已，隨宜說法，廣度一切諸眾生等。",
        "from": "T09n0272_008:0355a29_3",
        "context_with_next_sentence": true
    },
    {
        "source_sentence": "是名知欲智力。",
        "from": "T09n0272_008:0355a29_10",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355b01_5",
        "context_with_next_sentence": true
    },
    {
        "source_sentence": "沙門瞿曇知性力者，如實能知一切眾生無量種性：",
        "from": "T09n0272_008:0355b02_7",
        "context_with_next_sentence": true
    },
    {
        "source_sentence": "有漏種性、無漏種性、世間性、出世間性、常性、無常性、法界性、無差別性，又知眾生所樂習成難改之性，從性起欲，知其所樂，及知所起善性、不善性，起聲聞性、辟支佛性、無上菩提性，皆如實知，隨宜說法。",
        "from": "T09n0272_008:0355b06_20",
        "context_with_next_sentence": true
    },
    {
        "source_sentence": "是名知性智力。",
        "from": "T09n0272_008:0355b07_6",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355b08_5",
        "context_with_next_sentence": true
    },
    {
        "source_sentence": "沙門瞿曇知根力者，如實能知一切眾生諸根差別，知有漏根、無漏根、利根、鈍根，知增、知減，能知貪欲、瞋恚、愚癡，有無量種各有輕重，悉如實知。",
        "from": "T09n0272_008:0355b11_9",
        "context_with_next_sentence": true
    },
    {
        "source_sentence": "知有根能增長生死，知有根能損減生死，知善根、不善根，知非善非不善根，知眼根、耳根、鼻根、舌根、身根、意根，男根、女根、命根，苦根、樂根、憂根、喜根、捨根，信根、精進根、念根、定根、慧根，未知欲知根，知根、知已根，知眼根因乃至意根因，知耳根因作眼根緣，知鼻根因作舌根緣，知舌根因作身根緣，知戒莊嚴能修於施，知施莊嚴能修於戒，能知誰可說施說戒，乃至智慧亦復如是。",
        "from": "T09n0272_008:0355b19_17",
        "context_with_next_sentence": true
    },
    {
        "source_sentence": "能知誰可為說四念處乃至八正道分，知誰可為說聲聞乘、辟支佛乘、無上佛乘，知緣覺根，學聲聞乘；",
        "from": "T09n0272_008:0355b22_3",
        "context_with_next_sentence": true
    },
    {
        "source_sentence": "知正覺根，學聲聞乘、辟支佛乘；",
        "from": "T09n0272_008:0355b22_18",
        "context_with_next_sentence": true
    },
    {
        "source_sentence": "知下根人能修上根、上根之人修於下根；",
        "from": "T09n0272_008:0355b23_15",
        "context_with_next_sentence": true
    },
    {
        "source_sentence": "知眾生根未可調者，則生捨心，可調伏者，為說正法，知根熟不熟相、不熟熟相、不熟不熟相、熟有熟相，知生死根，知解脫根，知莊嚴根，知具足根，如是知已，而為說法。",
        "from": "T09n0272_008:0355b27_12",
        "context_with_next_sentence": true
    },
    {
        "source_sentence": "是名知根智力。",
        "from": "T09n0272_008:0355b27_19",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355b28_5",
        "context_with_next_sentence": true
    },
    {
        "source_sentence": "沙門瞿曇知至處道力者，如實能知行是道者墮於地獄乃至生天，行是道者得至涅槃，是業皆從根欲性生，知有漏業故生於五道，無漏業故得至涅槃，如是能知正定聚、邪定聚及不定聚，知於因力及果報力，知過去世福德因緣，知現在世莊嚴因緣，難調易調，略說廣解，廣說略解，知是眾生能得解脫，知是眾生不得解脫，知不定者，遇善知識住正定聚，不得善友則無解脫。",
        "from": "T09n0272_008:0355c07_14",
        "context_with_next_sentence": true
    },
    {
        "source_sentence": "如是知已，隨所應聞而為說法。",
        "from": "T09n0272_008:0355c08_8",
        "context_with_next_sentence": true
    },
    {
        "source_sentence": "是名能知至處道力。",
        "from": "T09n0272_008:0355c08_17",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355c09_5",
        "context_with_next_sentence": true
    },
    {
        "source_sentence": "沙門瞿曇知禪定力者，如實能知禪定、解脫、三昧、三摩拔提，知垢、知淨、知住、知增，知諸眾生以是因緣貪樂生死，以是因緣貪樂涅槃。",
        "from": "T09n0272_008:0355c12_4",
        "context_with_next_sentence": true
    },
    {
        "source_sentence": "云何名因？",
        "from": "T09n0272_008:0355c12_9",
        "context_with_next_sentence": true
    },
    {
        "source_sentence": "云何名緣？",
        "from": "T09n0272_008:0355c12_14",
        "context_with_next_sentence": true
    },
    {
        "source_sentence": "知諸眾生思惟不善是生死因緣，因不善思惟故生長無明，是故不善為因，無明為緣，因無明故則生於行，是故無明為因，諸行為緣，如是乃至因生則有老死等苦，是故生則為因，老死為緣；",
        "from": "T09n0272_008:0355c16_19",
        "context_with_next_sentence": true
    },
    {
        "source_sentence": "煩惱為因，諸業為緣；",
        "from": "T09n0272_008:0355c17_9",
        "context_with_next_sentence": true
    },
    {
        "source_sentence": "諸見為因，愛結為緣；",
        "from": "T09n0272_008:0355c17_19",
        "context_with_next_sentence": true
    },
    {
        "source_sentence": "煩惱為因，五蓋為緣；",
        "from": "T09n0272_008:0355c18_8",
        "context_with_next_sentence": true
    },
    {
        "source_sentence": "是名為因，是名為緣，而諸眾生，以是因緣貪樂生死。",
        "from": "T09n0272_008:0355c19_11",
        "context_with_next_sentence": true
    },
    {
        "source_sentence": "何因緣故貪樂涅槃？",
        "from": "T09n0272_008:0355c20_1",
        "context_with_next_sentence": true
    },
    {
        "source_sentence": "有二因、二法，令諸眾生樂於涅槃：",
        "from": "T09n0272_008:0355c20_17",
        "context_with_next_sentence": true
    },
    {
        "source_sentence": "一者、憙樂聽法；",
        "from": "T09n0272_008:0355c21_3",
        "context_with_next_sentence": true
    },
    {
        "source_sentence": "二者、樂正思惟。",
        "from": "T09n0272_008:0355c21_11",
        "context_with_next_sentence": true
    },
    {
        "source_sentence": "復有二法：",
        "from": "T09n0272_008:0355c21_16",
        "context_with_next_sentence": true
    },
    {
        "source_sentence": "一者、舍摩他；",
        "from": "T09n0272_008:0355c22_2",
        "context_with_next_sentence": true
    },
    {
        "source_sentence": "二者、毘婆舍那。",
        "from": "T09n0272_008:0355c22_10",
        "context_with_next_sentence": true
    },
    {
        "source_sentence": "又知說法因緣得聲聞三昧、緣覺三昧、菩薩三昧。",
        "from": "T09n0272_008:0355c23_12",
        "context_with_next_sentence": true
    },
    {
        "source_sentence": "如是知已，而為說法。",
        "from": "T09n0272_008:0355c24_1",
        "context_with_next_sentence": true
    },
    {
        "source_sentence": "是名知定智力。",
        "from": "T09n0272_008:0355c24_8",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0355c25_5",
        "context_with_next_sentence": true
    },
    {
        "source_sentence": "沙門瞿曇知宿命智力者，如實能知自身過去一切生處，有色、無色，種性、名字，飲食、色貌、形相、苦樂、壽命、長短，念他有滅生於他有，如知自身知他亦爾。",
        "from": "T09n0272_008:0355c28_12",
        "context_with_next_sentence": true
    },
    {
        "source_sentence": "知是眾生所有業因，是諸眾生造是業因，得他有身。",
        "from": "T09n0272_008:0355c29_16",
        "context_with_next_sentence": true
    },
    {
        "source_sentence": "知諸眾生心及因緣，如是滅已次第生心，悉知三世無有始終，勸諸眾生，觀諸過去所作善惡果報苦樂。",
        "from": "T09n0272_008:0356a03_3",
        "context_with_next_sentence": true
    },
    {
        "source_sentence": "如是知已，隨所應聞而為說法。",
        "from": "T09n0272_008:0356a03_17",
        "context_with_next_sentence": true
    },
    {
        "source_sentence": "是名知宿命智力。",
        "from": "T09n0272_008:0356a04_5",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0356a05_5",
        "context_with_next_sentence": true
    },
    {
        "source_sentence": "沙門瞿曇知天眼智力者，如實知見一切眾生生滅墮落，若受善色、若受惡色、若生善有、若生惡有，知諸業因皆悉明了，知是眾生身、口、意惡，誹謗聖人增長邪見，以惡業故，捨此身已，即墮地獄；",
        "from": "T09n0272_008:0356a09_12",
        "context_with_next_sentence": true
    },
    {
        "source_sentence": "知是眾生身、口、意善，不謗聖人增長正見，以是業緣捨此身已，即生善有。",
        "from": "T09n0272_008:0356a11_6",
        "context_with_next_sentence": true
    },
    {
        "source_sentence": "能見十方諸佛世界無有邊際，猶如虛空無有限量，悉見眾生生時滅時，見諸世界成時壞時，亦知眾生發菩提心、生時滅時，見一切佛始成正覺、轉正法輪、入涅槃時，見諸聲聞證解脫已取涅槃時，見諸緣覺以神通力報諸眾生信施恩時。",
        "from": "T09n0272_008:0356a16_12",
        "context_with_next_sentence": true
    },
    {
        "source_sentence": "如是等事，一切五通聲聞、緣覺及諸菩薩，所不能見，沙門瞿曇天眼，成就如是功德，以天眼故，觀諸眾生，誰應為佛之所化度，誰復應為聲聞、緣覺之所化度。",
        "from": "T09n0272_008:0356a20_4",
        "context_with_next_sentence": true
    },
    {
        "source_sentence": "如是見已，隨應度者，示現其身而為說法。",
        "from": "T09n0272_008:0356a21_3",
        "context_with_next_sentence": true
    },
    {
        "source_sentence": "是名知天眼智力。",
        "from": "T09n0272_008:0356a21_11",
        "context_with_next_sentence": true
    },
    {
        "source_sentence": "「大王當知！",
        "from": "T09n0272_008:0356a22_5",
        "context_with_next_sentence": true
    },
    {
        "source_sentence": "沙門瞿曇知漏盡力者，諸漏已盡畢竟解脫，是故唱言：",
        "from": "T09n0272_008:0356a23_10",
        "context_with_next_sentence": true
    },
    {
        "source_sentence": "『我生已盡，梵行已立，所作已辦，更無後有。",
        "from": "T09n0272_008:0356a24_9",
        "context_with_next_sentence": true
    },
    {
        "source_sentence": "』佛漏盡智清淨微妙。",
        "from": "T09n0272_008:0356a24_19",
        "context_with_next_sentence": true
    },
    {
        "source_sentence": "言清淨者，無習氣故，聲聞之智有邊有量。",
        "from": "T09n0272_008:0356a25_17",
        "context_with_next_sentence": true
    },
    {
        "source_sentence": "何以故？",
        "from": "T09n0272_008:0356a26_1",
        "context_with_next_sentence": true
    },
    {
        "source_sentence": "有習氣故。",
        "from": "T09n0272_008:0356a26_6",
        "context_with_next_sentence": true
    },
    {
        "source_sentence": "辟支佛智亦有邊量。",
        "from": "T09n0272_008:0356a26_15",
        "context_with_next_sentence": true
    },
    {
        "source_sentence": "何以故？",
        "from": "T09n0272_008:0356a26_19",
        "context_with_next_sentence": true
    },
    {
        "source_sentence": "無大悲故。",
        "from": "T09n0272_008:0356a27_4",
        "context_with_next_sentence": true
    },
    {
        "source_sentence": "佛漏盡智無量無邊。",
        "from": "T09n0272_008:0356a27_13",
        "context_with_next_sentence": true
    },
    {
        "source_sentence": "何以故？",
        "from": "T09n0272_008:0356a27_17",
        "context_with_next_sentence": true
    },
    {
        "source_sentence": "知一切行故、具足成就一切智故、永斷一切諸習氣故，攝取大慈、大悲莊嚴四無所畏，於一切法無取相習，一切世間所不能勝，行住坐臥無諸過失，猶如虛空清淨無礙，不雜烟雲。",
        "from": "T09n0272_008:0356b02_18",
        "context_with_next_sentence": true
    },
    {
        "source_sentence": "佛漏盡智亦復如是，不雜一切煩惱習故，能為一切眾生說法，令彼聞者斷諸煩惱，是名知漏盡智力。",
        "from": "T09n0272_008:0356b05_4",
        "context_with_next_sentence": true
    },
    {
        "source_sentence": "大王當知！",
        "from": "T09n0272_008:0356b05_9",
        "context_with_next_sentence": true
    },
    {
        "source_sentence": "沙門瞿曇畢竟成就如是十種智力，以是莊嚴故，名如來、應、正遍知，是故我言，無有過失。",
        "from": "T09n0272_008:0356b07_9",
        "context_with_next_sentence": true
    },
    {
        "source_sentence": "」而說偈言：",
        "from": "T09n0272_008:0356b07_15",
        "context_with_next_sentence": true
    },
    {
        "source_sentence": "「是處及非處，　　諸佛如實知，",
        "from": "T09n0272_008:0356b08_0",
        "context_with_next_sentence": true
    },
    {
        "source_sentence": "大尊實語者，　　是故無過失。",
        "from": "T09n0272_008:0356b09_13",
        "context_with_next_sentence": true
    },
    {
        "source_sentence": "於諸過去世，　　聖照無障礙，",
        "from": "T09n0272_008:0356b10_0",
        "context_with_next_sentence": true
    },
    {
        "source_sentence": "未來及現在，　　智慧不迷沒，",
        "from": "T09n0272_008:0356b11_0",
        "context_with_next_sentence": true
    },
    {
        "source_sentence": "業及業果報，　　所有果因智，",
        "from": "T09n0272_008:0356b12_0",
        "context_with_next_sentence": true
    },
    {
        "source_sentence": "皆能如實知，　　是故名為佛。",
        "from": "T09n0272_008:0356b13_13",
        "context_with_next_sentence": true
    },
    {
        "source_sentence": "世人無量性，　　種種如實知，",
        "from": "T09n0272_008:0356b14_0",
        "context_with_next_sentence": true
    },
    {
        "source_sentence": "於性中善解，　　是名無等人。",
        "from": "T09n0272_008:0356b15_13",
        "context_with_next_sentence": true
    },
    {
        "source_sentence": "世間種種信，　　及無量信者，",
        "from": "T09n0272_008:0356b16_0",
        "context_with_next_sentence": true
    },
    {
        "source_sentence": "如實智慧知，　　是故不異語。",
        "from": "T09n0272_008:0356b17_13",
        "context_with_next_sentence": true
    },
    {
        "source_sentence": "如實知下根，　　及知中根者，",
        "from": "T09n0272_008:0356b18_0",
        "context_with_next_sentence": true
    },
    {
        "source_sentence": "如實知根熟，　　於根得自在。",
        "from": "T09n0272_008:0356b19_13",
        "context_with_next_sentence": true
    },
    {
        "source_sentence": "生一切處道，　　世尊如實知，",
        "from": "T09n0272_008:0356b20_0",
        "context_with_next_sentence": true
    },
    {
        "source_sentence": "力通根禪定，　　覺分解脫者。",
        "from": "T09n0272_008:0356b21_13",
        "context_with_next_sentence": true
    },
    {
        "source_sentence": "知染及清淨，　　差別如實解，",
        "from": "T09n0272_008:0356b22_0",
        "context_with_next_sentence": true
    },
    {
        "source_sentence": "如來無有障，　　以離諸障故。",
        "from": "T09n0272_008:0356b23_13",
        "context_with_next_sentence": true
    },
    {
        "source_sentence": "過去無量生，　　種種知力見，",
        "from": "T09n0272_008:0356b24_0",
        "context_with_next_sentence": true
    },
    {
        "source_sentence": "自身及他身，　　智者如實知。",
        "from": "T09n0272_008:0356b25_13",
        "context_with_next_sentence": true
    },
    {
        "source_sentence": "佛淨眼無垢，　　過天人世間，",
        "from": "T09n0272_008:0356b26_0",
        "context_with_next_sentence": true
    },
    {
        "source_sentence": "依彼清淨眼，　　見眾生生退。",
        "from": "T09n0272_008:0356b27_13",
        "context_with_next_sentence": true
    },
    {
        "source_sentence": "知諸漏盡智，　　及知於解脫，",
        "from": "T09n0272_008:0356b28_0",
        "context_with_next_sentence": true
    },
    {
        "source_sentence": "所有無漏界，　　聖人如實知。",
        "from": "T09n0272_008:0356b29_13",
        "context_with_next_sentence": true
    },
    {
        "source_sentence": "是力無等等，　　佛世尊自在，",
        "from": "T09n0272_008:0356c01_0",
        "context_with_next_sentence": true
    },
    {
        "source_sentence": "於一心中現，　　而心無分別。",
        "from": "T09n0272_008:0356c02_13",
        "context_with_next_sentence": true
    },
    {
        "source_sentence": "不取亦不捨，　　自然而現前，",
        "from": "T09n0272_008:0356c03_0",
        "context_with_next_sentence": true
    },
    {
        "source_sentence": "如輪依本業，　　自然而迴轉。",
        "from": "T09n0272_008:0356c04_13",
        "context_with_next_sentence": true
    },
    {
        "source_sentence": "一念如實知，　　眾生諸心念，",
        "from": "T09n0272_008:0356c05_0",
        "context_with_next_sentence": true
    },
    {
        "source_sentence": "於心及眾生，　　不起二種相。",
        "from": "T09n0272_008:0356c06_13",
        "context_with_next_sentence": true
    },
    {
        "source_sentence": "於一切法中，　　具足諸功德，",
        "from": "T09n0272_008:0356c07_0",
        "context_with_next_sentence": true
    },
    {
        "source_sentence": "是故說瞿曇，　　自在無過失。",
        "from": "T09n0272_008:0356c08_13",
        "context_with_next_sentence": true
    },
    {
        "source_sentence": "大薩遮尼乾子所說經卷第八",
        "from": "T09n0272_008:0356c09_100",
        "context_with_next_sentence": false
    }
]