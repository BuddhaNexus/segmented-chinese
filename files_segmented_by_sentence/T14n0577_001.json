[
    {
        "source_sentence": "佛說大乘流轉諸有經",
        "from": "T14n0577_001:0949c20_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T14n0577_001:0949c22_0",
        "context_with_next_sentence": true
    },
    {
        "source_sentence": "如是我聞：一時，薄伽梵在王舍城羯闌鐸迦",
        "from": "T14n0577_001:0949c23_0",
        "context_with_next_sentence": true
    },
    {
        "source_sentence": "池竹林園中，與大苾芻眾千二百五十人俱，并大菩薩摩訶薩，無量百千人天大眾，一心恭敬圍遶而住。",
        "from": "T14n0577_001:0949c26_6",
        "context_with_next_sentence": true
    },
    {
        "source_sentence": "爾時，世尊為說自證微妙之法，所謂初、中、後善，文義巧妙，純一圓滿，清淨鮮白，梵行之相。",
        "from": "T14n0577_001:0949c28_7",
        "context_with_next_sentence": true
    },
    {
        "source_sentence": "爾時摩揭陀主影勝大王，往竹林中禮世尊足，右遶三匝，在一面坐。",
        "from": "T14n0577_001:0949c29_17",
        "context_with_next_sentence": true
    },
    {
        "source_sentence": "時影勝王白佛言：",
        "from": "T14n0577_001:0950a01_5",
        "context_with_next_sentence": true
    },
    {
        "source_sentence": "「世尊！",
        "from": "T14n0577_001:0950a01_9",
        "context_with_next_sentence": true
    },
    {
        "source_sentence": "云何有情先所造業久已滅壞，臨命終時皆悉現前？",
        "from": "T14n0577_001:0950a02_12",
        "context_with_next_sentence": true
    },
    {
        "source_sentence": "又復諸法體悉空無，所造業報而不散失？",
        "from": "T14n0577_001:0950a03_11",
        "context_with_next_sentence": true
    },
    {
        "source_sentence": "唯願世尊哀愍，為我分別解說。",
        "from": "T14n0577_001:0950a04_5",
        "context_with_next_sentence": true
    },
    {
        "source_sentence": "」爾時，世尊告影勝王曰：",
        "from": "T14n0577_001:0950a05_10",
        "context_with_next_sentence": true
    },
    {
        "source_sentence": "「大王當知，譬如男子於眠夢中，見與人間端正美女，共為稠密。",
        "from": "T14n0577_001:0950a07_1",
        "context_with_next_sentence": true
    },
    {
        "source_sentence": "既睡覺已，憶彼夢中所見美女，大王於意云何？",
        "from": "T14n0577_001:0950a08_3",
        "context_with_next_sentence": true
    },
    {
        "source_sentence": "於眠夢中人間美女是實有不？",
        "from": "T14n0577_001:0950a08_16",
        "context_with_next_sentence": true
    },
    {
        "source_sentence": "」王言：",
        "from": "T14n0577_001:0950a09_1",
        "context_with_next_sentence": true
    },
    {
        "source_sentence": "「非有！",
        "from": "T14n0577_001:0950a09_5",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0577_001:0950a09_11",
        "context_with_next_sentence": true
    },
    {
        "source_sentence": "「大王於意云何？",
        "from": "T14n0577_001:0950a09_19",
        "context_with_next_sentence": true
    },
    {
        "source_sentence": "此之男子，於彼夢中所見美女，心生憶念戀慕不捨，可說此人是大博識明智者不？",
        "from": "T14n0577_001:0950a11_12",
        "context_with_next_sentence": true
    },
    {
        "source_sentence": "」王言：",
        "from": "T14n0577_001:0950a11_16",
        "context_with_next_sentence": true
    },
    {
        "source_sentence": "「不爾！",
        "from": "T14n0577_001:0950a11_20",
        "context_with_next_sentence": true
    },
    {
        "source_sentence": "此是愚人，非明智者。",
        "from": "T14n0577_001:0950a12_9",
        "context_with_next_sentence": true
    },
    {
        "source_sentence": "何以故？",
        "from": "T14n0577_001:0950a12_13",
        "context_with_next_sentence": true
    },
    {
        "source_sentence": "由彼夢中人間美女，畢竟體空不可得故。",
        "from": "T14n0577_001:0950a13_11",
        "context_with_next_sentence": true
    },
    {
        "source_sentence": "豈能與彼而行稠密，令此男子情懷愛戀生憶念耶？",
        "from": "T14n0577_001:0950a14_15",
        "context_with_next_sentence": true
    },
    {
        "source_sentence": "」佛言：",
        "from": "T14n0577_001:0950a15_2",
        "context_with_next_sentence": true
    },
    {
        "source_sentence": "「大王！",
        "from": "T14n0577_001:0950a15_6",
        "context_with_next_sentence": true
    },
    {
        "source_sentence": "如是。",
        "from": "T14n0577_001:0950a15_9",
        "context_with_next_sentence": true
    },
    {
        "source_sentence": "愚癡無識凡人，眼見色時心生憙樂，便起執著；",
        "from": "T14n0577_001:0950a16_9",
        "context_with_next_sentence": true
    },
    {
        "source_sentence": "起執著已隨生顧戀，生顧戀已情懷染愛；",
        "from": "T14n0577_001:0950a17_8",
        "context_with_next_sentence": true
    },
    {
        "source_sentence": "起染愛故隨貪、瞋、癡，發身、語、意造作諸業。",
        "from": "T14n0577_001:0950a18_9",
        "context_with_next_sentence": true
    },
    {
        "source_sentence": "然此諸業作已滅壞，此滅壞時曾不依止東方而住，亦不依止南、西、北方，四維上下，至命終時意識將滅，所作之業皆悉現前。",
        "from": "T14n0577_001:0950a21_4",
        "context_with_next_sentence": true
    },
    {
        "source_sentence": "譬如男子從睡覺已，憶彼夢中所見美女影像皆現如是。",
        "from": "T14n0577_001:0950a22_9",
        "context_with_next_sentence": true
    },
    {
        "source_sentence": "「大王！",
        "from": "T14n0577_001:0950a22_13",
        "context_with_next_sentence": true
    },
    {
        "source_sentence": "前識滅已後識生時，或生人中，或生天上，或墮傍生、餓鬼、地獄。",
        "from": "T14n0577_001:0950a24_2",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a24_5",
        "context_with_next_sentence": true
    },
    {
        "source_sentence": "後識生時，無間生起彼同類心，相續流轉，分明領受所感異熟。",
        "from": "T14n0577_001:0950a25_13",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a25_16",
        "context_with_next_sentence": true
    },
    {
        "source_sentence": "曾無有法能從此世轉至後世，然有死生業果可得。",
        "from": "T14n0577_001:0950a27_1",
        "context_with_next_sentence": true
    },
    {
        "source_sentence": "大王當知，前識滅時名之為死，後識支起號之為生。",
        "from": "T14n0577_001:0950a28_5",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a28_8",
        "context_with_next_sentence": true
    },
    {
        "source_sentence": "前識滅時無有去處，後識支起無所從來。",
        "from": "T14n0577_001:0950a29_6",
        "context_with_next_sentence": true
    },
    {
        "source_sentence": "所以者何？",
        "from": "T14n0577_001:0950a29_11",
        "context_with_next_sentence": true
    },
    {
        "source_sentence": "本性空故。",
        "from": "T14n0577_001:0950a29_16",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950a29_19",
        "context_with_next_sentence": true
    },
    {
        "source_sentence": "前識前識性空，死死性空，業業性空，後識後識性空，生生性空，而彼業果曾不散失。",
        "from": "T14n0577_001:0950b02_18",
        "context_with_next_sentence": true
    },
    {
        "source_sentence": "大王！",
        "from": "T14n0577_001:0950b03_2",
        "context_with_next_sentence": true
    },
    {
        "source_sentence": "如是應知，一切有情皆由愚惑不知非有，妄起顧戀輪迴生死。",
        "from": "T14n0577_001:0950b04_10",
        "context_with_next_sentence": true
    },
    {
        "source_sentence": "」爾時，世尊欲重宣此義，說伽他曰：",
        "from": "T14n0577_001:0950b05_6",
        "context_with_next_sentence": true
    },
    {
        "source_sentence": "「諸法唯假名，　　但依名字立，",
        "from": "T14n0577_001:0950b06_0",
        "context_with_next_sentence": true
    },
    {
        "source_sentence": "離於能詮語，　　所詮不可得，",
        "from": "T14n0577_001:0950b07_0",
        "context_with_next_sentence": true
    },
    {
        "source_sentence": "皆以別別名，　　詮彼種種法，",
        "from": "T14n0577_001:0950b08_0",
        "context_with_next_sentence": true
    },
    {
        "source_sentence": "於名法非有，　　是諸法自性。",
        "from": "T14n0577_001:0950b09_13",
        "context_with_next_sentence": true
    },
    {
        "source_sentence": "由名名性空，　　於名名不有，",
        "from": "T14n0577_001:0950b10_0",
        "context_with_next_sentence": true
    },
    {
        "source_sentence": "諸法名本無，　　妄以名詮名，",
        "from": "T14n0577_001:0950b11_0",
        "context_with_next_sentence": true
    },
    {
        "source_sentence": "諸法皆虛妄，　　但從分別生，",
        "from": "T14n0577_001:0950b12_0",
        "context_with_next_sentence": true
    },
    {
        "source_sentence": "此分別亦空，　　於空妄分別。",
        "from": "T14n0577_001:0950b13_13",
        "context_with_next_sentence": true
    },
    {
        "source_sentence": "我說諸世間，　　以眼見於色，",
        "from": "T14n0577_001:0950b14_0",
        "context_with_next_sentence": true
    },
    {
        "source_sentence": "皆由邪計想，　　是名為俗諦；",
        "from": "T14n0577_001:0950b15_13",
        "context_with_next_sentence": true
    },
    {
        "source_sentence": "我說一切法，　　皆是藉緣生，",
        "from": "T14n0577_001:0950b16_0",
        "context_with_next_sentence": true
    },
    {
        "source_sentence": "是名近勝義，　　智者當觀察。",
        "from": "T14n0577_001:0950b17_13",
        "context_with_next_sentence": true
    },
    {
        "source_sentence": "眼不見於色，　　意亦不知法，",
        "from": "T14n0577_001:0950b18_0",
        "context_with_next_sentence": true
    },
    {
        "source_sentence": "是名勝義諦，　　愚者不能知。",
        "from": "T14n0577_001:0950b19_13",
        "context_with_next_sentence": true
    },
    {
        "source_sentence": "」爾時，世尊說此法已，摩揭陀主影勝大王深心頂受。",
        "from": "T14n0577_001:0950b21_3",
        "context_with_next_sentence": true
    },
    {
        "source_sentence": "時諸苾芻，及大菩薩、人天等眾，皆大歡喜，信受奉行。",
        "from": "T14n0577_001:0950b22_8",
        "context_with_next_sentence": true
    },
    {
        "source_sentence": "佛說大乘流轉諸有經",
        "from": "T14n0577_001:0950b23_100",
        "context_with_next_sentence": false
    }
]