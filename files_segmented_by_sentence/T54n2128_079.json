[
    {
        "source_sentence": "一切經音義卷第七十九",
        "from": "T54n2128_079:0817b04_0",
        "context_with_next_sentence": true
    },
    {
        "source_sentence": "翻經沙門慧琳撰",
        "from": "T54n2128_079:0817b06_0",
        "context_with_next_sentence": true
    },
    {
        "source_sentence": "音經律異相　從第二十三卷盡第五十",
        "from": "T54n2128_079:0817b07_0",
        "context_with_next_sentence": true
    },
    {
        "source_sentence": "23 第二十三卷經律異相卷第二十三瑰瑋上古回反毛詩傳曰瑰石之美者次於玉也埤蒼瑰瑋珍琦也說文玫瑰也從玉形聲字也或從壞經文作璝誤用非也考聲瑰瑋身材奇絕長大也古今正字從玉。",
        "from": "T54n2128_079:0817b10_21",
        "context_with_next_sentence": true
    },
    {
        "source_sentence": "檀膩䩭中尼智反下寄冝反梵語西國女人名也或作羇亦通。",
        "from": "T54n2128_079:0817b11_24",
        "context_with_next_sentence": true
    },
    {
        "source_sentence": "腹潰下回對反考聲云潰穴也散也蒼頡篇云決也說文漏也從水貴聲。",
        "from": "T54n2128_079:0817b12_28",
        "context_with_next_sentence": true
    },
    {
        "source_sentence": "坏諭上配梅反考聲云坏瓦器未燒者曰坏說文從土形聲字。",
        "from": "T54n2128_079:0817b13_24",
        "context_with_next_sentence": true
    },
    {
        "source_sentence": "撞鍾上濯江反顧野王云撞猶擊也文字典說云杵擣也旁㓨也從手童聲。",
        "from": "T54n2128_079:0817b14_29",
        "context_with_next_sentence": true
    },
    {
        "source_sentence": "煒曄上韋鬼反毛詩傳曰煒赤色考聲云煒曄光彩盛也說文從火韋聲下炎輒反毛詩傳曰暐曄震雷聲楚辭熾也說文光也從日華聲也。",
        "from": "T54n2128_079:0817b16_10",
        "context_with_next_sentence": true
    },
    {
        "source_sentence": "24 第二十四卷經律異相卷第二十四纖傭上相閻反下寵龍反毛詩傳云傭均停也或從肉作𦟛古今正字均直從人庸聲庸音庸。",
        "from": "T54n2128_079:0817b18_36",
        "context_with_next_sentence": true
    },
    {
        "source_sentence": "間鈿下田錢反考聲云以珍寶廁填也裝飾也經從王作瑱誤也非本字。",
        "from": "T54n2128_079:0817b19_28",
        "context_with_next_sentence": true
    },
    {
        "source_sentence": "如󱺙下釣𠋫反考聲󱺙謂取牛羊乳也從手𣪊省聲。",
        "from": "T54n2128_079:0817b20_20",
        "context_with_next_sentence": true
    },
    {
        "source_sentence": "牛湩家用反吳音呼乳汁為湩今江南見行此音從水重聲。",
        "from": "T54n2128_079:0817b21_23",
        "context_with_next_sentence": true
    },
    {
        "source_sentence": "儜弱上搦耕反吳音文字集略云惡也病也考聲弱也從人寧聲。",
        "from": "T54n2128_079:0817b22_25",
        "context_with_next_sentence": true
    },
    {
        "source_sentence": "怖縮下所六反韓詩縮歛也退也形聲字。",
        "from": "T54n2128_079:0817b23_16",
        "context_with_next_sentence": true
    },
    {
        "source_sentence": "相昞下兵皿反前第四卷已釋。",
        "from": "T54n2128_079:0817b24_12",
        "context_with_next_sentence": true
    },
    {
        "source_sentence": "燈炷上音登文字典說燈明也從火下朱樹反集訓作主主者燈心主也。",
        "from": "T54n2128_079:0817b25_28",
        "context_with_next_sentence": true
    },
    {
        "source_sentence": "噢噎上憂六反埤蒼云噢內悲也杜注左傳云噢痛念之聲古今正字從口奧聲下煙結反毛詩傳云噎憂不能息也考聲云氣塞胷喉也或作饐說文飯窒也從口壹聲。",
        "from": "T54n2128_079:0817c02_21",
        "context_with_next_sentence": true
    },
    {
        "source_sentence": "眴上玄絹反前第八已說。",
        "from": "T54n2128_079:0817c03_10",
        "context_with_next_sentence": true
    },
    {
        "source_sentence": "蹊徑上胡雞反杜注左傳云蹊谷中徑也鄭注禮記云禽獸之道也古今正字山谷中小道也從足奚聲也。",
        "from": "T54n2128_079:0817c04_41",
        "context_with_next_sentence": true
    },
    {
        "source_sentence": "持櫛下臻瑟反考聲云櫛梳也說文梳比總名也從木節聲梳音疏。",
        "from": "T54n2128_079:0817c05_26",
        "context_with_next_sentence": true
    },
    {
        "source_sentence": "名喃下嬭咸反梵語西國王名也合從言作諵從口南聲俗字也。",
        "from": "T54n2128_079:0817c06_25",
        "context_with_next_sentence": true
    },
    {
        "source_sentence": "肉皰下炮皃反考聲皰面上細瘡也說文皰肉中熱氣也形聲字。",
        "from": "T54n2128_079:0817c07_25",
        "context_with_next_sentence": true
    },
    {
        "source_sentence": "火阱下音淨或作宑廣雅阱坑也考聲云穿地陷獸也說文陷坑也從𨸏井聲或從穴。",
        "from": "T54n2128_079:0817c08_33",
        "context_with_next_sentence": true
    },
    {
        "source_sentence": "募得上音慕。",
        "from": "T54n2128_079:0817c09_5",
        "context_with_next_sentence": true
    },
    {
        "source_sentence": "25 第二十五卷經律異相卷第二十五嚼巳上匠藥反廣雅嚼茹也咀也說文噍也形聲字也。",
        "from": "T54n2128_079:0817c11_21",
        "context_with_next_sentence": true
    },
    {
        "source_sentence": "󱯾登上正體脚字說文從谷谷音強虐反象形。",
        "from": "T54n2128_079:0817c12_18",
        "context_with_next_sentence": true
    },
    {
        "source_sentence": "懈厭上音介廣雅懈󱁅也說文怠也從心解聲或作𢢣。",
        "from": "T54n2128_079:0817c13_21",
        "context_with_next_sentence": true
    },
    {
        "source_sentence": "嬉戲上喜冝反考聲嬉美也悅也遊戲也說文從女喜聲下希義反毛詩傳曰戲逸豫也說文從戈虛聲音欣衣反經從虛作戲非也不成字也。",
        "from": "T54n2128_079:0817c15_11",
        "context_with_next_sentence": true
    },
    {
        "source_sentence": "㝃身上音免考聲㝃產也說文生子免身也從子免聲。",
        "from": "T54n2128_079:0817c16_21",
        "context_with_next_sentence": true
    },
    {
        "source_sentence": "窠窟上苦和反考聲云鳥穴曰窠古今正字鳥巢也從穴果聲下苦骨反杜注左傳云窟地室也說文從穴屈聲也。",
        "from": "T54n2128_079:0817c17_44",
        "context_with_next_sentence": true
    },
    {
        "source_sentence": "26 第二十六卷經律異相卷第二十六我躶下盧果反脫衣露體也前已說。",
        "from": "T54n2128_079:0817c19_14",
        "context_with_next_sentence": true
    },
    {
        "source_sentence": "蝡動上瞤准反考聲虫動也說文從虫耎聲也。",
        "from": "T54n2128_079:0817c20_18",
        "context_with_next_sentence": true
    },
    {
        "source_sentence": "劇喪上擎逆方言凡病少愈而加謂之劇顧野王云劇甚也蒼頡篇病篤也古今正字從刀豦聲。",
        "from": "T54n2128_079:0817c21_37",
        "context_with_next_sentence": true
    },
    {
        "source_sentence": "齚殺上柴責反前第十一卷已具釋從口作咋非也下山扎反。",
        "from": "T54n2128_079:0817c22_24",
        "context_with_next_sentence": true
    },
    {
        "source_sentence": "懷柈下音盤人名也。",
        "from": "T54n2128_079:0817c23_8",
        "context_with_next_sentence": true
    },
    {
        "source_sentence": "瘡疣上創莊反下有求反蒼頡篇疣病也腫也古今正字從疒音女厄反尤聲或作肬𤴨並通。",
        "from": "T54n2128_079:0817c24_36",
        "context_with_next_sentence": true
    },
    {
        "source_sentence": "漚和上嘔候反梵語唐云方便波羅蜜也。",
        "from": "T54n2128_079:0818a01_16",
        "context_with_next_sentence": true
    },
    {
        "source_sentence": "憿繞上音晈聲類行纏也下而沼反二字皆訓纏互相訓釋。",
        "from": "T54n2128_079:0818a02_23",
        "context_with_next_sentence": true
    },
    {
        "source_sentence": "薜荔上鼙閉反下黎帝反梵語訛也正云畢麗多唐云餓鬼鼙音陛迷反。",
        "from": "T54n2128_079:0818a03_28",
        "context_with_next_sentence": true
    },
    {
        "source_sentence": "柱地誅縷反古文作今云一點是也。",
        "from": "T54n2128_079:0818a04_14",
        "context_with_next_sentence": true
    },
    {
        "source_sentence": "27 第二十七卷經律異相卷第二十七相斆下㕛教反孔注尚書云斅教文字典說從攴學聲攴音普卜反。",
        "from": "T54n2128_079:0818a06_26",
        "context_with_next_sentence": true
    },
    {
        "source_sentence": "畟塞上初色反古今正字畟方齊整之皃也從田從人夂下僧則反從土。",
        "from": "T54n2128_079:0818a07_28",
        "context_with_next_sentence": true
    },
    {
        "source_sentence": "晃昱上黃廣反廣雅晃暉也光也文字典說云日明也從日光聲下融六反考聲昱明也說文從日立聲。",
        "from": "T54n2128_079:0818a08_40",
        "context_with_next_sentence": true
    },
    {
        "source_sentence": "肉臠下攣卷反說文切肉肉臠也。",
        "from": "T54n2128_079:0818a09_13",
        "context_with_next_sentence": true
    },
    {
        "source_sentence": "了𠄏上音寥鳥反下彫了反方言倒懸之皃倒書了字名鳥絹了也常人惡倒書。",
        "from": "T54n2128_079:0818a10_31",
        "context_with_next_sentence": true
    },
    {
        "source_sentence": "䀮䀮音荒目不明也從目㐬聲㐬音同上。",
        "from": "T54n2128_079:0818a11_16",
        "context_with_next_sentence": true
    },
    {
        "source_sentence": "痠疼上蘇官反考聲痠痛皃也說文痠亦疼也從疒形聲字疒音搦也。",
        "from": "T54n2128_079:0818a12_27",
        "context_with_next_sentence": true
    },
    {
        "source_sentence": "檻車上銜黯反考聲檻欄也大匱也牢也園也罪極重者囚於匱檻之中令出頭名曰檻車載行也。",
        "from": "T54n2128_079:0818a13_38",
        "context_with_next_sentence": true
    },
    {
        "source_sentence": "舍櫨下音盧說文云櫨柱上斗栱也從木盧也。",
        "from": "T54n2128_079:0818a14_18",
        "context_with_next_sentence": true
    },
    {
        "source_sentence": "皆售上皆字從日下酬又反鄭箋詩云賣物和合曰售。",
        "from": "T54n2128_079:0818a15_21",
        "context_with_next_sentence": true
    },
    {
        "source_sentence": "膖臭上朴邦反埤蒼膖脹也古今正字從肉逢聲。",
        "from": "T54n2128_079:0818a16_19",
        "context_with_next_sentence": true
    },
    {
        "source_sentence": "28 第二十八卷經律異相卷第二十八牴突上丁禮反史記牴相牴觸也經作觝亦通非本字。",
        "from": "T54n2128_079:0818a18_21",
        "context_with_next_sentence": true
    },
    {
        "source_sentence": "𠲿指上雙捉反口吮也前第二十卷中已釋。",
        "from": "T54n2128_079:0818a19_17",
        "context_with_next_sentence": true
    },
    {
        "source_sentence": "窯家上曜消反考聲云瓦竈也說文燒瓦窯竈也從穴從羔羔亦聲也。",
        "from": "T54n2128_079:0818a20_27",
        "context_with_next_sentence": true
    },
    {
        "source_sentence": "29 第二十九卷經律異相卷第二十九乳哺下蒲慕反前第七卷中已具釋。",
        "from": "T54n2128_079:0818a22_14",
        "context_with_next_sentence": true
    },
    {
        "source_sentence": "睒睒苫𮉼反考聲云目不定也說文暫視皃從目炎聲。",
        "from": "T54n2128_079:0818a23_21",
        "context_with_next_sentence": true
    },
    {
        "source_sentence": "皺瘤上鄒瘦反考聲皮聚也文字典說皮寬皺聚也下留宙反考聲瘤者𤸇起病也說文小腫也從疒。",
        "from": "T54n2128_079:0818a24_39",
        "context_with_next_sentence": true
    },
    {
        "source_sentence": "󱪶蹶上音結下音厥廣雅敗也說文僵也並從足形聲字。",
        "from": "T54n2128_079:0818b01_22",
        "context_with_next_sentence": true
    },
    {
        "source_sentence": "食尻考高反蒼頡篇云尻寬也儀禮兩體屬于尻說文從尸九聲也。",
        "from": "T54n2128_079:0818b02_26",
        "context_with_next_sentence": true
    },
    {
        "source_sentence": "邠坻上筆旻反下丁奚反梵語也。",
        "from": "T54n2128_079:0818b03_13",
        "context_with_next_sentence": true
    },
    {
        "source_sentence": "匍匐上步摸反下朋北反說文匍匐者肘膝伏地行二字並從包。",
        "from": "T54n2128_079:0818b04_25",
        "context_with_next_sentence": true
    },
    {
        "source_sentence": "顛蹷上典年反下音厥猖狂也前已說。",
        "from": "T54n2128_079:0818b05_15",
        "context_with_next_sentence": true
    },
    {
        "source_sentence": "襁負上薑仰反包咸注論語負者以器曰襁集訓云以被襆裹孩子負之曰襁負也。",
        "from": "T54n2128_079:0818b06_32",
        "context_with_next_sentence": true
    },
    {
        "source_sentence": "哮吼上孝交反下呼垢反埤蒼云大嚇怒也大聲噑吼如大牛鳴大虎怒聲名曰哮吼形聲字。",
        "from": "T54n2128_079:0818b07_36",
        "context_with_next_sentence": true
    },
    {
        "source_sentence": "30 第三十卷經律異相卷第三十槿華上斤隱反考聲槿木名也爾雅云木槿華紅紫色朝榮而夕萎也其華可食甚美從木堇聲。",
        "from": "T54n2128_079:0818b09_37",
        "context_with_next_sentence": true
    },
    {
        "source_sentence": "門閫坤穩反鄭注禮記云閫門限也文字典說域也從門困聲亦域也。",
        "from": "T54n2128_079:0818b10_27",
        "context_with_next_sentence": true
    },
    {
        "source_sentence": "憍傲下我告反孔注尚書云傲慢不友也左傳不敬也字書倨也從人敖正體敖字。",
        "from": "T54n2128_079:0818b11_32",
        "context_with_next_sentence": true
    },
    {
        "source_sentence": "詃容上決兖反西國人名也。",
        "from": "T54n2128_079:0818b12_11",
        "context_with_next_sentence": true
    },
    {
        "source_sentence": "𢤱悷上祿董反下犁帝反字書先無此二字是譯經者任他情書之𢤱悷者剛強難屈伏也並從心形聲字。",
        "from": "T54n2128_079:0818b13_41",
        "context_with_next_sentence": true
    },
    {
        "source_sentence": "捩取上蓮節反考聲捩絞也扭也手拗捩也拗音鵶絞反用力扭取也。",
        "from": "T54n2128_079:0818b14_27",
        "context_with_next_sentence": true
    },
    {
        "source_sentence": "醇味上順倫反周易醇粹精也廣雅厚也正體作󲔡今俗作享一也。",
        "from": "T54n2128_079:0818b15_26",
        "context_with_next_sentence": true
    },
    {
        "source_sentence": "妃妓上斐微反杜注左傳云嬪也世婦也女御也說文從女已聲蒼頡篇妓美婦也女樂也。",
        "from": "T54n2128_079:0818b16_35",
        "context_with_next_sentence": true
    },
    {
        "source_sentence": "31 第三十一卷經律異相卷第三十一蜇螫上展裂反考聲蜇毒虫螫也廣雅蜇痛也下聲隻義同上。",
        "from": "T54n2128_079:0818b18_24",
        "context_with_next_sentence": true
    },
    {
        "source_sentence": "呻吟上音申下岌今反考聲呻吟痛苦聲說文呻亦吟也並從口形聲字。",
        "from": "T54n2128_079:0818b19_28",
        "context_with_next_sentence": true
    },
    {
        "source_sentence": "飼虎上詞字反考聲云與畜食也。",
        "from": "T54n2128_079:0818b20_13",
        "context_with_next_sentence": true
    },
    {
        "source_sentence": "蟁蝱上音文吳音密彬反說文嚙人飛蟲子也昏時而出也下陌彭反說文齧人飛蟲大於蠅俗作䖟義訓同上蚊䖟並俗字也。",
        "from": "T54n2128_079:0818b22_5",
        "context_with_next_sentence": true
    },
    {
        "source_sentence": "𥊅𥈐上音崖下音紫案經義𥊅𥈐張口露齒瞋怒作齧人之勢也經中從爪從國作爴從目從此作眦並傳寫錯謬甚無義理今故改之並從目形聲字也。",
        "from": "T54n2128_079:0818b24_15",
        "context_with_next_sentence": true
    },
    {
        "source_sentence": "爮地鮑包反俗字也或作捊以前脚包地牛虎猫犬之怒也或作抱韻英云引取也亦無定體。",
        "from": "T54n2128_079:0818c01_36",
        "context_with_next_sentence": true
    },
    {
        "source_sentence": "搏齧上音博考聲云擊也撮也至也持也從手從尃聲也從尃音團者非也。",
        "from": "T54n2128_079:0818c02_29",
        "context_with_next_sentence": true
    },
    {
        "source_sentence": "華婥上花字經文作華非也下昌弱反毛詩婥婥寬閑皃也韓詩柔皃也考聲婥約婦人耎弱皃說文從女卓聲或作綽也或作繛。",
        "from": "T54n2128_079:0818c04_6",
        "context_with_next_sentence": true
    },
    {
        "source_sentence": "霹靂上匹亦反下零的反前第一卷中已釋經作霹靂古字也。",
        "from": "T54n2128_079:0818c05_24",
        "context_with_next_sentence": true
    },
    {
        "source_sentence": "非蹠征亦反楚辭蹠踐也廣雅履也說文行也從足庶聲或作跖。",
        "from": "T54n2128_079:0818c06_25",
        "context_with_next_sentence": true
    },
    {
        "source_sentence": "脣哆多娜反垂也。",
        "from": "T54n2128_079:0818c07_7",
        "context_with_next_sentence": true
    },
    {
        "source_sentence": "匾㔸上必󱒓反下體雞反考聲云匾㔸薄皃也經文作𪖯𪖰或有從鳥作鶣鶙或作鵗並非也。",
        "from": "T54n2128_079:0818c08_36",
        "context_with_next_sentence": true
    },
    {
        "source_sentence": "掘蒢󱯁咸鑒反或作陷廣雅臽坑也說文小阱也從人在臼上象形字。",
        "from": "T54n2128_079:0818c09_27",
        "context_with_next_sentence": true
    },
    {
        "source_sentence": "忪忪燭容反俗字也正體從童從心作憧考聲心動也心憧驚悸不安也說文意不定也從心童聲也。",
        "from": "T54n2128_079:0818c10_39",
        "context_with_next_sentence": true
    },
    {
        "source_sentence": "犇走上本門反與奔字同下正體走字也。",
        "from": "T54n2128_079:0818c11_16",
        "context_with_next_sentence": true
    },
    {
        "source_sentence": "目瞤閏倫反眼瞼目動也。",
        "from": "T54n2128_079:0818c12_10",
        "context_with_next_sentence": true
    },
    {
        "source_sentence": "鬼鬽眉祕反或作魅經作󳋟非也。",
        "from": "T54n2128_079:0818c13_13",
        "context_with_next_sentence": true
    },
    {
        "source_sentence": "歔欷上音虛下音希考聲悲傷也。",
        "from": "T54n2128_079:0818c14_13",
        "context_with_next_sentence": true
    },
    {
        "source_sentence": "杪生上妙縹反鄭注禮記云杪小也又云樹枝末也郭璞枝梢頭也從木少聲梢音所交反亦是枝盡處也。",
        "from": "T54n2128_079:0818c15_41",
        "context_with_next_sentence": true
    },
    {
        "source_sentence": "睨眥上蜺計反下音薺准經義睨眥者怒目視人也說文邪視也瞋目之皃也。",
        "from": "T54n2128_079:0818c16_30",
        "context_with_next_sentence": true
    },
    {
        "source_sentence": "蛇蠆上音虵正體虵字下丑介反毛詩蠆螫虫也或作蠇文字典說蜂蠆有毒蝎也從虫苗非是苗乃古文象形。",
        "from": "T54n2128_079:0818c17_43",
        "context_with_next_sentence": true
    },
    {
        "source_sentence": "常笮下爭格史記笮壓也說文屋棧舡棧也從竹乍省聲經中從草作芲非也冝從竹。",
        "from": "T54n2128_079:0818c18_33",
        "context_with_next_sentence": true
    },
    {
        "source_sentence": "爆破上苞皃反考聲云燒柴竹爆作聲火烈也文字集略云火燒也說文從火暴聲。",
        "from": "T54n2128_079:0818c19_32",
        "context_with_next_sentence": true
    },
    {
        "source_sentence": "耿如上耕杏反廣雅耿耿不安從耳火聖省聲。",
        "from": "T54n2128_079:0818c20_18",
        "context_with_next_sentence": true
    },
    {
        "source_sentence": "32 第三十二卷經律異相卷第三十二憋妒上片蔑反方言憋惡性也郭注云憋怤急性也古今正字從心敝聲敝音蔽。",
        "from": "T54n2128_079:0818c22_31",
        "context_with_next_sentence": true
    },
    {
        "source_sentence": "啄食上丁角反考聲云啄齧也鳥食啄物從口豖豖音丑綠反。",
        "from": "T54n2128_079:0818c23_24",
        "context_with_next_sentence": true
    },
    {
        "source_sentence": "矇盲上音蒙毛詩傳曰矇者有眸子無見曰矇也有如童蒙從目蒙聲也。",
        "from": "T54n2128_079:0818c24_28",
        "context_with_next_sentence": true
    },
    {
        "source_sentence": "蟠結上音盤廣雅蟠曲也如龍蟠結未昇天也。",
        "from": "T54n2128_079:0819a01_18",
        "context_with_next_sentence": true
    },
    {
        "source_sentence": "啼唳下犁帝反韻略云唳鶴鳴也說文聲也從口戾聲。",
        "from": "T54n2128_079:0819a02_21",
        "context_with_next_sentence": true
    },
    {
        "source_sentence": "曒然上澆了反毛詩傳云曒光也廣雅晈晈明也說文從日敫聲。",
        "from": "T54n2128_079:0819a03_25",
        "context_with_next_sentence": true
    },
    {
        "source_sentence": "瘭疾上甫遙反廣雅瘭㿈也集訓亦疽惡瘡也。",
        "from": "T54n2128_079:0819a04_18",
        "context_with_next_sentence": true
    },
    {
        "source_sentence": "33 第三十三卷經律異相卷第三十三橛釘上拳月反廣雅橛杙也古今正字從木厥聲也。",
        "from": "T54n2128_079:0819a06_20",
        "context_with_next_sentence": true
    },
    {
        "source_sentence": "謫罸上張革反詩傳云謫責也謫亦罰也。",
        "from": "T54n2128_079:0819a07_16",
        "context_with_next_sentence": true
    },
    {
        "source_sentence": "䥫鋸上天結反正體䥫字也下居御反國語云古刑法用刀鋸說文搶唐也從金居聲也。",
        "from": "T54n2128_079:0819a08_34",
        "context_with_next_sentence": true
    },
    {
        "source_sentence": "34 第三十四卷經律異相卷第三十四簏中上音鹿考聲箱類也說文篋也從竹鹿聲。",
        "from": "T54n2128_079:0819a10_18",
        "context_with_next_sentence": true
    },
    {
        "source_sentence": "鴟鵂上齒詩反莊子鵄嗜鼠鳥也古今正字從鳥氏聲或作鵄下朽尤反文字典說云鵂鶹恠鳥也從鳥休聲一名訓胡也。",
        "from": "T54n2128_079:0819a12_3",
        "context_with_next_sentence": true
    },
    {
        "source_sentence": "鵁󲘮上音交下音精山海經云蔓聯山有鳥名曰鵁鶄羣飛尾如䳄鷄鳴以自呼若食之治風形聲字。",
        "from": "T54n2128_079:0819a13_39",
        "context_with_next_sentence": true
    },
    {
        "source_sentence": "㱇然上音色前第十三卷中已釋。",
        "from": "T54n2128_079:0819a14_13",
        "context_with_next_sentence": true
    },
    {
        "source_sentence": "拕掣上音他孝聲云拕拽也說文從毛它聲它音同上下冐折反考聲云掣󳄵拽也顧野王云掣牽也說文從手制聲或𢊏摯。",
        "from": "T54n2128_079:0819a16_4",
        "context_with_next_sentence": true
    },
    {
        "source_sentence": "癡惷上恥知反下卓降反考聲云憃小兒愚也鄭注周禮云憃生而癡騃也從心春聲。",
        "from": "T54n2128_079:0819a17_33",
        "context_with_next_sentence": true
    },
    {
        "source_sentence": "35 第三十五卷經律異相卷第三十五陀塞䩭下寄冝反梵語也此無正翻。",
        "from": "T54n2128_079:0819a19_14",
        "context_with_next_sentence": true
    },
    {
        "source_sentence": "迴澓下馮福反韻略云水旋流也說文大水迴流而旋曰澓從水復聲。",
        "from": "T54n2128_079:0819a20_27",
        "context_with_next_sentence": true
    },
    {
        "source_sentence": "釰矟下霜捉反廣雅矟矛也文字典說今之戟矟也從矛肖聲經作槊俗字也。",
        "from": "T54n2128_079:0819a21_30",
        "context_with_next_sentence": true
    },
    {
        "source_sentence": "收拔上手由反爾雅收聚也考聲收拾也捕也文字典說斂也從攴丩聲也丩音糺由反下辦八反從犮聲手。",
        "from": "T54n2128_079:0819a22_42",
        "context_with_next_sentence": true
    },
    {
        "source_sentence": "矛矟上莫侯反。",
        "from": "T54n2128_079:0819a23_6",
        "context_with_next_sentence": true
    },
    {
        "source_sentence": "搔痒上掃遭反許叔重淮南子云搔手指把搔也從手蚤聲蚤音早下音養。",
        "from": "T54n2128_079:0819a24_29",
        "context_with_next_sentence": true
    },
    {
        "source_sentence": "彷徉上音旁下音羊愽稚云彷徉迴旋不進也顧野王云徘徊也文字典說二字並從彳方羊皆聲也彳音丑尺反。",
        "from": "T54n2128_079:0819b01_44",
        "context_with_next_sentence": true
    },
    {
        "source_sentence": "吸船上歆急反毛詩吸猶引氣息入也從口及聲經文作噏亦通。",
        "from": "T54n2128_079:0819b02_25",
        "context_with_next_sentence": true
    },
    {
        "source_sentence": "36 第三十六卷經律異相卷第三十六鎢錥鄔胡反下融宿反埤蒼鎢錥小釜也又玉鎢謂之銼󳊵也二字並從金烏育皆聲經文作𨨡非也銼音才戈反󳊵音力戈反軍行所用此皆方言差別蜀人名銼倉臥反。",
        "from": "T54n2128_079:0819b05_22",
        "context_with_next_sentence": true
    },
    {
        "source_sentence": "不啻下施至反考聲云啻猶過分也尚書云若時弗啻也說文語時啻也從帝從口或作啇一也書別之耳。",
        "from": "T54n2128_079:0819b06_41",
        "context_with_next_sentence": true
    },
    {
        "source_sentence": "器具下劬句反經文作蕖音渠非音義。",
        "from": "T54n2128_079:0819b07_15",
        "context_with_next_sentence": true
    },
    {
        "source_sentence": "鏝慈上滿官反梵語西國名也。",
        "from": "T54n2128_079:0819b08_12",
        "context_with_next_sentence": true
    },
    {
        "source_sentence": "鵚䲷上音禿下音澆前第八卷中已釋。",
        "from": "T54n2128_079:0819b09_15",
        "context_with_next_sentence": true
    },
    {
        "source_sentence": "處圂下塊困反。",
        "from": "T54n2128_079:0819b10_6",
        "context_with_next_sentence": true
    },
    {
        "source_sentence": "37 第三十七卷經律異相卷第三十七齅跡上休又反說文云以鼻就臭曰齅經文作𭊴俗字非也餘文准此。",
        "from": "T54n2128_079:0819b12_27",
        "context_with_next_sentence": true
    },
    {
        "source_sentence": "羖羊上姑戶反羖䍽羊也。",
        "from": "T54n2128_079:0819b13_10",
        "context_with_next_sentence": true
    },
    {
        "source_sentence": "憎前上則登反韓詩憎惡也方言疾也齊魯之間相惡謂之憎說文從心。",
        "from": "T54n2128_079:0819b14_28",
        "context_with_next_sentence": true
    },
    {
        "source_sentence": "椎拍上墜追反下怕迫反說文擊物椎也從木隹聲說文拍推也拊拍怜也從手白聲經從木誤也。",
        "from": "T54n2128_079:0819b15_38",
        "context_with_next_sentence": true
    },
    {
        "source_sentence": "氍毹上具俱反下數俱反考聲氍毹織毛為布文彩亦名𦋺為出𦋺賓國毛布也。",
        "from": "T54n2128_079:0819b16_31",
        "context_with_next_sentence": true
    },
    {
        "source_sentence": "稍稍稍絞反顧野王云稍稍漸侵也。",
        "from": "T54n2128_079:0819b17_14",
        "context_with_next_sentence": true
    },
    {
        "source_sentence": "迮意上臧洛反今取經意音之不取責音蒼頡篇云迮起也倉猝意說文訓同。",
        "from": "T54n2128_079:0819b18_30",
        "context_with_next_sentence": true
    },
    {
        "source_sentence": "蝝飛上音緣能飛蟣也又音血緣反亦通小飛虫子也方言音訛也。",
        "from": "T54n2128_079:0819b19_26",
        "context_with_next_sentence": true
    },
    {
        "source_sentence": "蝡動上潤准反蝡蝡虫動也。",
        "from": "T54n2128_079:0819b20_11",
        "context_with_next_sentence": true
    },
    {
        "source_sentence": "霍然上荒郭反或作靃說文云隹鳥也雨中飛霍霍作聲會意字也。",
        "from": "T54n2128_079:0819b21_26",
        "context_with_next_sentence": true
    },
    {
        "source_sentence": "38 第三十八卷經律異相卷第三十八畢𠲿下醉髓反說文從口束聲也束音次不是朿字象形字也此畢𠲿梵語西國女人名也。",
        "from": "T54n2128_079:0819b23_35",
        "context_with_next_sentence": true
    },
    {
        "source_sentence": "愁憒下古對反考聲云心中憒憒煩憂也蒼頡篇云心煩亂也說文從形聲字。",
        "from": "T54n2128_079:0819b24_30",
        "context_with_next_sentence": true
    },
    {
        "source_sentence": "姑妐下音忪考聲云新婦呼夫之兄姊曰妐舅姑謂夫之父母也。",
        "from": "T54n2128_079:0819c01_25",
        "context_with_next_sentence": true
    },
    {
        "source_sentence": "聳搏上粟勇反郭注爾雅云聳驚悚也古今正字云初生而聾曰聳說文從耳從聲下音博考聲搏擊也撮也聲類甫也說文從手專聲專從甫。",
        "from": "T54n2128_079:0819c03_11",
        "context_with_next_sentence": true
    },
    {
        "source_sentence": "尤劇下擎逆反玉篇劇甚也病甚於前古今正字從刀豦聲豦拒魚反。",
        "from": "T54n2128_079:0819c04_27",
        "context_with_next_sentence": true
    },
    {
        "source_sentence": "隨嵐下藍古今正字云嵐山風也此字因北狄語呼猛風為可嵐遂書出此嵐字因置嵐州之鎮也旋風者大風也。",
        "from": "T54n2128_079:0819c05_44",
        "context_with_next_sentence": true
    },
    {
        "source_sentence": "洪光上音紅孔注尚書云洪大也大水皃也說文從水共聲從口作哄誤也。",
        "from": "T54n2128_079:0819c06_29",
        "context_with_next_sentence": true
    },
    {
        "source_sentence": "39 第三十九卷經律異相卷第三十九鍱鍱音葉考聲云銅鐵鍱也說文云齊人謂鏶為鍱鏶音集即鍱也。",
        "from": "T54n2128_079:0819c08_26",
        "context_with_next_sentence": true
    },
    {
        "source_sentence": "羼提上昌善反又音差簡反二音並同上音訛下音切唐云忍辱此句梵語第三波羅蜜名也此忍有五如仁王經所說或三。",
        "from": "T54n2128_079:0819c10_4",
        "context_with_next_sentence": true
    },
    {
        "source_sentence": "撥刧上音鉢亦梵語西國仙人名也。",
        "from": "T54n2128_079:0819c11_14",
        "context_with_next_sentence": true
    },
    {
        "source_sentence": "臊疾上掃遭反字書腥臊臭穢也腋臭也說文從肉喿音喿音桑躁反。",
        "from": "T54n2128_079:0819c12_27",
        "context_with_next_sentence": true
    },
    {
        "source_sentence": "性躁下遭譟反考聲急性也謚法好變動曰躁經中作󳊍非也說文從喿。",
        "from": "T54n2128_079:0819c13_28",
        "context_with_next_sentence": true
    },
    {
        "source_sentence": "手擎下普京反廣雅擎舉也古今正字從手敬聲經作擎非也。",
        "from": "T54n2128_079:0819c14_24",
        "context_with_next_sentence": true
    },
    {
        "source_sentence": "擘傷上音百鄭注考工記云擘破裂也說文從手辟聲也經從刀作劈非也音匹亦反非經義也。",
        "from": "T54n2128_079:0819c15_37",
        "context_with_next_sentence": true
    },
    {
        "source_sentence": "40 第四十卷經律異相卷第四十菅草簡顏反韻英云白花茅也韻詮云茅屬也此草堅堪為索或作席或作葌字從草官聲。",
        "from": "T54n2128_079:0819c17_35",
        "context_with_next_sentence": true
    },
    {
        "source_sentence": "足蹶下音厥卷月反賈注國語云走也玉篇驚駭也急速之意古今正字從足厥聲形聲字也。",
        "from": "T54n2128_079:0819c18_36",
        "context_with_next_sentence": true
    },
    {
        "source_sentence": "󱼹忽上藿廣反鄭注禮記云󱼹忽思念益深也漢書音義亂也古今正字從心㠩聲㠩音荒。",
        "from": "T54n2128_079:0819c19_35",
        "context_with_next_sentence": true
    },
    {
        "source_sentence": "41 第四十一卷經律異相卷第四十一檀膩䩭音機梵語人名也亦名檀尼迦。",
        "from": "T54n2128_079:0819c21_15",
        "context_with_next_sentence": true
    },
    {
        "source_sentence": "抴挽上移祭反或作拽以力挽掣之也從手世聲。",
        "from": "T54n2128_079:0819c22_19",
        "context_with_next_sentence": true
    },
    {
        "source_sentence": "歭立持以反韻英云歭止也不前也從止。",
        "from": "T54n2128_079:0819c23_16",
        "context_with_next_sentence": true
    },
    {
        "source_sentence": "撲佛普卜反韻英云撲擊也打也說文從扌菐聲菐音卜。",
        "from": "T54n2128_079:0819c24_22",
        "context_with_next_sentence": true
    },
    {
        "source_sentence": "撾打鵽瓜反韻英撾擊也從手過聲鵽音撾刮反從叕。",
        "from": "T54n2128_079:0820a01_21",
        "context_with_next_sentence": true
    },
    {
        "source_sentence": "甘澱田練反韻英滓穢也說文從水殿聲或作󲩫。",
        "from": "T54n2128_079:0820a02_19",
        "context_with_next_sentence": true
    },
    {
        "source_sentence": "髠頭沙門上閫昆反考聲云去其髮也文字典說云剔髮古今正字從髟几聲剔音聽亦反。",
        "from": "T54n2128_079:0820a03_35",
        "context_with_next_sentence": true
    },
    {
        "source_sentence": "42 第四十二卷經律異相卷第四十二琝荼上密彬反梵語人名也或名文荼大富人也。",
        "from": "T54n2128_079:0820a05_19",
        "context_with_next_sentence": true
    },
    {
        "source_sentence": "飤四部上音似韻英云飤食也經從台作飴互通。",
        "from": "T54n2128_079:0820a06_19",
        "context_with_next_sentence": true
    },
    {
        "source_sentence": "一裹音果或去聲亦通。",
        "from": "T54n2128_079:0820a07_9",
        "context_with_next_sentence": true
    },
    {
        "source_sentence": "抒盡除與反韻英云除也挹也古今正字從手子聲。",
        "from": "T54n2128_079:0820a08_20",
        "context_with_next_sentence": true
    },
    {
        "source_sentence": "襁負上薑仰反襁褓也考聲云以帛裹小孩而負之曰襁也。",
        "from": "T54n2128_079:0820a09_23",
        "context_with_next_sentence": true
    },
    {
        "source_sentence": "跂行詰以反考聲翹足行也或作𨑤歧郭注尒雅云飛却由其脚如水鳥名跂行從足支聲。",
        "from": "T54n2128_079:0820a10_35",
        "context_with_next_sentence": true
    },
    {
        "source_sentence": "酸陀利上筭端反梵語西國大臣名也亦名孫陀利。",
        "from": "T54n2128_079:0820a11_20",
        "context_with_next_sentence": true
    },
    {
        "source_sentence": "43 第四十三卷經律異相卷第四十三竦然上粟勇反竦息肅敬也或從心作悚懼也從立。",
        "from": "T54n2128_079:0820a13_20",
        "context_with_next_sentence": true
    },
    {
        "source_sentence": "稟斯悲品反韻英云賜縠也承稟受納也從示㐭聲。",
        "from": "T54n2128_079:0820a14_20",
        "context_with_next_sentence": true
    },
    {
        "source_sentence": "高梯體奚反賈注國語云梯階也說文木階也從木弟聲。",
        "from": "T54n2128_079:0820a15_22",
        "context_with_next_sentence": true
    },
    {
        "source_sentence": "蹹牆上談合反經文作蹹非也下匠羊反經文從土作墻非也。",
        "from": "T54n2128_079:0820a16_24",
        "context_with_next_sentence": true
    },
    {
        "source_sentence": "繳身澆了反考聲纏也或從巾作憿。",
        "from": "T54n2128_079:0820a17_14",
        "context_with_next_sentence": true
    },
    {
        "source_sentence": "鼓鰓塞來反韻英云魚頰鰓也鼓鰓者張兩頰也從魚思聲也。",
        "from": "T54n2128_079:0820a18_24",
        "context_with_next_sentence": true
    },
    {
        "source_sentence": "捲扠上逵圓反考聲云手捲也下丑皆反以捲擊人也打也形聲字。",
        "from": "T54n2128_079:0820a19_26",
        "context_with_next_sentence": true
    },
    {
        "source_sentence": "被羈寄冝反考聲繫也或作羈羈亦絆也從罔。",
        "from": "T54n2128_079:0820a20_18",
        "context_with_next_sentence": true
    },
    {
        "source_sentence": "力膐音呂賈注國語云膐󳉥也古今正字從肉旅聲。",
        "from": "T54n2128_079:0820a21_20",
        "context_with_next_sentence": true
    },
    {
        "source_sentence": "腥臊上音星下桑刀反韻詮云臭穢也。",
        "from": "T54n2128_079:0820a22_15",
        "context_with_next_sentence": true
    },
    {
        "source_sentence": "俱哆國多舸反梵語西方國名也。",
        "from": "T54n2128_079:0820a23_13",
        "context_with_next_sentence": true
    },
    {
        "source_sentence": "貿之莫候反易財也從夘貝正作󳅔。",
        "from": "T54n2128_079:0820a24_14",
        "context_with_next_sentence": true
    },
    {
        "source_sentence": "矛𥎞上謀侯反下蒼亂反考聲云遙投矛廣雅鋋也皆槍矟之屬也戈戟也形聲字。",
        "from": "T54n2128_079:0820b01_32",
        "context_with_next_sentence": true
    },
    {
        "source_sentence": "達兜斗侯反梵語訛也即提婆達多也。",
        "from": "T54n2128_079:0820b02_15",
        "context_with_next_sentence": true
    },
    {
        "source_sentence": "無釀下孃亮反廣雅釀投也說文作酒曰釀從酉襄聲。",
        "from": "T54n2128_079:0820b03_21",
        "context_with_next_sentence": true
    },
    {
        "source_sentence": "負摙下連展反考聲摙運也許叔重注淮南子云擔也說文正體從手連聲今經文從車作輦轝字亦通用也。",
        "from": "T54n2128_079:0820b04_42",
        "context_with_next_sentence": true
    },
    {
        "source_sentence": "44 第四十四卷經律異相卷第四十四槎上柴霞反水浮大木株曰浮槎古今正字從木差聲差音又。",
        "from": "T54n2128_079:0820b06_24",
        "context_with_next_sentence": true
    },
    {
        "source_sentence": "庸畫上勇從反考聲云雇力受財也工巧丹青而受償也下華卦反圖畫。",
        "from": "T54n2128_079:0820b07_28",
        "context_with_next_sentence": true
    },
    {
        "source_sentence": "賞賚上傷壤反下來代反集訓云賞賜也賚慰勞也亦賜也從來從貝集略作𧶛亦同。",
        "from": "T54n2128_079:0820b08_33",
        "context_with_next_sentence": true
    },
    {
        "source_sentence": "鸕𪇔上音盧下音慈韻英云水鳥也色黑如烏入水底捕魚而食之也。",
        "from": "T54n2128_079:0820b09_27",
        "context_with_next_sentence": true
    },
    {
        "source_sentence": "篋簏上謙葉反下音祿衣箱書篋也似箱而深又似椷而訛斂項也小曰篋大曰簏。",
        "from": "T54n2128_079:0820b10_32",
        "context_with_next_sentence": true
    },
    {
        "source_sentence": "不瞚水潤反說文云瞚為開闔目也或作瞬亦通也。",
        "from": "T54n2128_079:0820b11_20",
        "context_with_next_sentence": true
    },
    {
        "source_sentence": "這入言󲘝反蒼頡篇這迎也文字典說從辵言聲。",
        "from": "T54n2128_079:0820b12_19",
        "context_with_next_sentence": true
    },
    {
        "source_sentence": "株杌上音誄下音兀殺樹之餘根曰株杌並形聲字也。",
        "from": "T54n2128_079:0820b13_21",
        "context_with_next_sentence": true
    },
    {
        "source_sentence": "頑騃下崖解反集訓云癡無所知也愚也。",
        "from": "T54n2128_079:0820b14_16",
        "context_with_next_sentence": true
    },
    {
        "source_sentence": "󱠰喆上倉公反孔注尚書󱠰明也下閑軋反古文黠字也慧也。",
        "from": "T54n2128_079:0820b15_24",
        "context_with_next_sentence": true
    },
    {
        "source_sentence": "肌肉上音基從肉几聲經從月非也。",
        "from": "T54n2128_079:0820b16_14",
        "context_with_next_sentence": true
    },
    {
        "source_sentence": "三餅必郢反從食并聲經從麥作󰉔非也。",
        "from": "T54n2128_079:0820b17_16",
        "context_with_next_sentence": true
    },
    {
        "source_sentence": "一椷音咸木椷也經作㮀非也。",
        "from": "T54n2128_079:0820b18_12",
        "context_with_next_sentence": true
    },
    {
        "source_sentence": "炊爨上音吹又去聲亦通下倉亂反會意字。",
        "from": "T54n2128_079:0820b19_17",
        "context_with_next_sentence": true
    },
    {
        "source_sentence": "俱蹲音存說文蹲蹌也形聲字也。",
        "from": "T54n2128_079:0820b20_13",
        "context_with_next_sentence": true
    },
    {
        "source_sentence": "悢悢力丈反心有憂悒不暢或云怏怏。",
        "from": "T54n2128_079:0820b21_15",
        "context_with_next_sentence": true
    },
    {
        "source_sentence": "鼻撈之下老刀反方言撈摝取也。",
        "from": "T54n2128_079:0820b22_13",
        "context_with_next_sentence": true
    },
    {
        "source_sentence": "在巢柴㕛反鳥窠也象形字經從木作樔非也。",
        "from": "T54n2128_079:0820b23_18",
        "context_with_next_sentence": true
    },
    {
        "source_sentence": "履水鞾許禾反廣雅名夾沙亦名䬃沙本國胡屩也囚趙武靈王好胡服相傳著用今為公服不著八公門非禮也長靿皮韈。",
        "from": "T54n2128_079:0820c01_7",
        "context_with_next_sentence": true
    },
    {
        "source_sentence": "一帊普罵反大襆也盖牀盖鞍襆也。",
        "from": "T54n2128_079:0820c02_14",
        "context_with_next_sentence": true
    },
    {
        "source_sentence": "45 第四十五卷經律異相卷第四十五餚饌上効交反俗字也正單作󱴚顧野王云牲肉及果瓜也毛詩傳曰豆實也考聲脯羞也禮記左󱴚右胾胾切肉臠也形聲字下潺戀反馬融注論語云饌飲食形也鄭注禮記云陳也廣雅進也說文具食也形聲字胾音淄事反潺柴閑反戀音力卷反脯音甫乾肉也。",
        "from": "T54n2128_079:0820c06_13",
        "context_with_next_sentence": true
    },
    {
        "source_sentence": "橖鈴上宅行反俗字也正行㲂考聲㲂撞也韻詮觸也從殳尚省聲。",
        "from": "T54n2128_079:0820c07_26",
        "context_with_next_sentence": true
    },
    {
        "source_sentence": "懷木杇禹俱反考聲云小木盆也捥之大者無足曰杇從木亐聲或作𥁄經文從手從于作扜非也。",
        "from": "T54n2128_079:0820c08_38",
        "context_with_next_sentence": true
    },
    {
        "source_sentence": "鹿䑛下時爾反前第五卷中已釋。",
        "from": "T54n2128_079:0820c09_13",
        "context_with_next_sentence": true
    },
    {
        "source_sentence": "煒晃上韋鬼反前第二十三卷中已釋經從光作韑非也。",
        "from": "T54n2128_079:0820c10_22",
        "context_with_next_sentence": true
    },
    {
        "source_sentence": "譴祟上牽見反考聲譴責問也轉也下雖醉反鬼神為害也從出示會意字也。",
        "from": "T54n2128_079:0820c11_30",
        "context_with_next_sentence": true
    },
    {
        "source_sentence": "46 第四十六卷經律異相卷第四十六淤藍上於據反下洛甘反此亦梵語是阿脩羅王所食味也或名蘇陀天甘露也其狀難名。",
        "from": "T54n2128_079:0820c13_35",
        "context_with_next_sentence": true
    },
    {
        "source_sentence": "撼喜見城上含紺反手搖動也令震驚也。",
        "from": "T54n2128_079:0820c14_16",
        "context_with_next_sentence": true
    },
    {
        "source_sentence": "鳥巢柴㕛反經從木作樔非也。",
        "from": "T54n2128_079:0820c15_12",
        "context_with_next_sentence": true
    },
    {
        "source_sentence": "哀婉下於遠反杜注左傳婉約也考聲柔順也美皃說文從女宛聲宛音同上。",
        "from": "T54n2128_079:0820c16_30",
        "context_with_next_sentence": true
    },
    {
        "source_sentence": "廁溷魂悶反溷亦廁也。",
        "from": "T54n2128_079:0820c17_9",
        "context_with_next_sentence": true
    },
    {
        "source_sentence": "榛林仕臻反考聲云草木密盛皃也從木秦聲也。",
        "from": "T54n2128_079:0820c18_19",
        "context_with_next_sentence": true
    },
    {
        "source_sentence": "附之扶務反毛詩傳曰附猶著也說文安也從阜付聲經從手作拊非也。",
        "from": "T54n2128_079:0820c19_28",
        "context_with_next_sentence": true
    },
    {
        "source_sentence": "瞑恨音冥鬼名也。",
        "from": "T54n2128_079:0820c20_7",
        "context_with_next_sentence": true
    },
    {
        "source_sentence": "黤黑鳥敢反梵語魔鬼名也。",
        "from": "T54n2128_079:0820c21_11",
        "context_with_next_sentence": true
    },
    {
        "source_sentence": "謦欬上輕頸反前第二十二卷中已釋。",
        "from": "T54n2128_079:0820c22_15",
        "context_with_next_sentence": true
    },
    {
        "source_sentence": "噎不得納煙結反毛詩傳憂抑也古今正字飯窒也從口壹聲。",
        "from": "T54n2128_079:0820c23_24",
        "context_with_next_sentence": true
    },
    {
        "source_sentence": "47 第四十七卷經律異相卷第四十七欠㰦下音去桂菀珠叢云引氣而張口曰欠㰦古今正字從欠去聲經從口作呿非也。",
        "from": "T54n2128_079:0821a01_33",
        "context_with_next_sentence": true
    },
    {
        "source_sentence": "鵽鳥檛刮反郭注爾雅鵽鳥大如鴿似雌雄鼠脚無後指岐尾為性憨急群飛出北方砂漠地亦形聲字也。",
        "from": "T54n2128_079:0821a02_41",
        "context_with_next_sentence": true
    },
    {
        "source_sentence": "坌擲盆悶反塵污也。",
        "from": "T54n2128_079:0821a03_8",
        "context_with_next_sentence": true
    },
    {
        "source_sentence": "脚踏談合反經從翕作蹹非也。",
        "from": "T54n2128_079:0821a04_12",
        "context_with_next_sentence": true
    },
    {
        "source_sentence": "洒㕞西禮反或作洗亦通韻英云浴也下栓刮反考聲膩也郭璞云掃刷也說文拭也從又持巾在尸下會意字也或從刀作刷。",
        "from": "T54n2128_079:0821a06_5",
        "context_with_next_sentence": true
    },
    {
        "source_sentence": "驢斆下㕛教反前第二十七卷已釋從交作效亦通。",
        "from": "T54n2128_079:0821a07_20",
        "context_with_next_sentence": true
    },
    {
        "source_sentence": "捊地上鮑茅反前第三十卷已釋今經文作掊非也。",
        "from": "T54n2128_079:0821a08_20",
        "context_with_next_sentence": true
    },
    {
        "source_sentence": "門閾下字逼反孔注論語閾門限也說文門忉也從門或聲也。",
        "from": "T54n2128_079:0821a09_24",
        "context_with_next_sentence": true
    },
    {
        "source_sentence": "落弶下強亮反前第十一卷已釋經從木作𣚦俗字非也。",
        "from": "T54n2128_079:0821a10_22",
        "context_with_next_sentence": true
    },
    {
        "source_sentence": "焭悸上葵營反爾雅󱵖單孤獨也從人從營省聲下葵季反。",
        "from": "T54n2128_079:0821a11_23",
        "context_with_next_sentence": true
    },
    {
        "source_sentence": "呦呦音幽毛詩傳鹿得草呦呦而鳴相呼也古今正字鹿鳴聲從口幼聲。",
        "from": "T54n2128_079:0821a12_28",
        "context_with_next_sentence": true
    },
    {
        "source_sentence": "三水獺灘怛反水獸也似貓兒入水捕魚以祭天月令孟春之日獺祭魚即此獸也。",
        "from": "T54n2128_079:0821a13_32",
        "context_with_next_sentence": true
    },
    {
        "source_sentence": "48 第四十八卷經律異相卷第四十八伽㝹那兜反梵語龍王名也。",
        "from": "T54n2128_079:0821a15_11",
        "context_with_next_sentence": true
    },
    {
        "source_sentence": "愚騃崖駭反癡無所知也上聲字。",
        "from": "T54n2128_079:0821a16_13",
        "context_with_next_sentence": true
    },
    {
        "source_sentence": "汪水蠖光反污池也所停湛水也蠖音鳥郭反駭音幸騃反。",
        "from": "T54n2128_079:0821a17_23",
        "context_with_next_sentence": true
    },
    {
        "source_sentence": "劓汝冝既反郭注周禮劓截鼻也說文刖鼻也又音語列交。",
        "from": "T54n2128_079:0821a18_23",
        "context_with_next_sentence": true
    },
    {
        "source_sentence": "畿蝨上音已下音瑟衣中嚙人蟲子也。",
        "from": "T54n2128_079:0821a19_15",
        "context_with_next_sentence": true
    },
    {
        "source_sentence": "土蚤音早。",
        "from": "T54n2128_079:0821a20_4",
        "context_with_next_sentence": true
    },
    {
        "source_sentence": "49 第四十九卷經律異相卷第四十九礚傞上坎合反下錯何反梵語地獄主名也經文有從山作𡻘亦同此音。",
        "from": "T54n2128_079:0821a22_28",
        "context_with_next_sentence": true
    },
    {
        "source_sentence": "鐵𥬰下音策亦地獄獄卒之名或單作𠕋也。",
        "from": "T54n2128_079:0821a23_17",
        "context_with_next_sentence": true
    },
    {
        "source_sentence": "嚾吼上音喧下呵狗反地獄名苦痛聲。",
        "from": "T54n2128_079:0821a24_15",
        "context_with_next_sentence": true
    },
    {
        "source_sentence": "䃛石音連亦地獄獄卒主名悉梵語也。",
        "from": "T54n2128_079:0821b01_15",
        "context_with_next_sentence": true
    },
    {
        "source_sentence": "矛戟上莫候反下京逆反皆槍矟之類兵仗也。",
        "from": "T54n2128_079:0821b02_18",
        "context_with_next_sentence": true
    },
    {
        "source_sentence": "󲩣罪人上音擿庚反以丁橛四面釘穀挽令展張也平聲字。",
        "from": "T54n2128_079:0821b03_23",
        "context_with_next_sentence": true
    },
    {
        "source_sentence": "繩拼上音乘下百萌反郭注爾雅云如木匠振墨繩曰拼說文拼亦彈也從手并聲。",
        "from": "T54n2128_079:0821b04_32",
        "context_with_next_sentence": true
    },
    {
        "source_sentence": "段段團亂反正體段字說文推物也字統擊物也從殳耑省聲也。",
        "from": "T54n2128_079:0821b05_25",
        "context_with_next_sentence": true
    },
    {
        "source_sentence": "歙煙歆急反氣飲也說文縮鼻也從欠翕聲翕音同上。",
        "from": "T54n2128_079:0821b06_21",
        "context_with_next_sentence": true
    },
    {
        "source_sentence": "欸喚上赫戒反大󲒈譀也大怒而󲒈也經文從口從戒作㖑俗字或從萬作蠆譀音赫監反󲒈音吉要反蠆音勅界反。",
        "from": "T54n2128_079:0821b08_2",
        "context_with_next_sentence": true
    },
    {
        "source_sentence": "鐵轞下咸黯反上聲字考聲大鐵櫃也鎖罪人以治之經文從金作鑑非也。",
        "from": "T54n2128_079:0821b09_29",
        "context_with_next_sentence": true
    },
    {
        "source_sentence": "鐵鏟察產反鐵刃以平鏟物也廣雅𥵞謂之鏟平木具也博雅炙肉䥫鏟也經中有作丳俗字也鏟亦形聲字。",
        "from": "T54n2128_079:0821b10_42",
        "context_with_next_sentence": true
    },
    {
        "source_sentence": "猗炙上音依猗猶倚也倚立於旁曰猗。",
        "from": "T54n2128_079:0821b11_15",
        "context_with_next_sentence": true
    },
    {
        "source_sentence": "相爴姜碧反以手爪相摷檴也摷音爪交反擭音泓獲反姜音薑。",
        "from": "T54n2128_079:0821b12_25",
        "context_with_next_sentence": true
    },
    {
        "source_sentence": "臠割臠轉反考聲肉臠也顧野王云切肉之小片曰臠說文從肉變聲變音力專反。",
        "from": "T54n2128_079:0821b13_32",
        "context_with_next_sentence": true
    },
    {
        "source_sentence": "蟲唼上逐融反考聲云淺入口而味之說文唼銜也從口妾聲亦作𠯗。",
        "from": "T54n2128_079:0821b14_27",
        "context_with_next_sentence": true
    },
    {
        "source_sentence": "銅釜扶武反炊飯大釜也經從复作鍑俗字亦通非正體。",
        "from": "T54n2128_079:0821b15_22",
        "context_with_next_sentence": true
    },
    {
        "source_sentence": "蓬馞上蒲蒙反下盆沒反廣雅馞馞香煙氣盛皃也轉注會意字也。",
        "from": "T54n2128_079:0821b16_26",
        "context_with_next_sentence": true
    },
    {
        "source_sentence": "𪘨齧上擿皆反正體字廣雅大齧也犬齩而掣挽曰𪘨經文從齊作䶩非也下研結反。",
        "from": "T54n2128_079:0821b17_33",
        "context_with_next_sentence": true
    },
    {
        "source_sentence": "𥑵壓上都迴反考聲𥑵落也投下也經文從追誤也下黯洽反或土或木或石填壓也從土。",
        "from": "T54n2128_079:0821b18_35",
        "context_with_next_sentence": true
    },
    {
        "source_sentence": "有簞下旦難反何注公羊傳云竹器也孔注論語簞笥也卷裹竹筐從竹單聲。",
        "from": "T54n2128_079:0821b19_30",
        "context_with_next_sentence": true
    },
    {
        "source_sentence": "50 第五十卷經律異相卷第五十鐵蟒下莫牓反郭注爾雅蟒者虵之最大者曰蟒蛇巴蛇能吞象計長數百尺此鐵蟒者隨處地獄人心識化現如蟒虵其實悉空受罪者自見餘人不見。",
        "from": "T54n2128_079:0821b22_17",
        "context_with_next_sentence": true
    },
    {
        "source_sentence": "鐵𭪿醉髓反長喙也其虫𭪿如針如錐穿罪人骨唼其髓極受苦痛業使然也經作𭉨非也。",
        "from": "T54n2128_079:0821b23_35",
        "context_with_next_sentence": true
    },
    {
        "source_sentence": "糊膠上音胡下音交按糊膠煮木皮作之乍看如麵糊用即似膠亦名黐膠槫木皮作之可以捕鳥獸黐音恥知反從黍离聲。",
        "from": "T54n2128_079:0821c01_4",
        "context_with_next_sentence": true
    },
    {
        "source_sentence": "𡄓吃上捷偃反下斤乞反語澁不利風病。",
        "from": "T54n2128_079:0821c02_16",
        "context_with_next_sentence": true
    },
    {
        "source_sentence": "捋身欒括反韻詮云手捋也從手寽聲寽音同上。",
        "from": "T54n2128_079:0821c03_19",
        "context_with_next_sentence": true
    },
    {
        "source_sentence": "摷罪爭交反蒼頡篇云以手指把搔也以惡業故十指爪如刀隨摷之處甚於刀割說文從手巢聲樔即摷癢也。",
        "from": "T54n2128_079:0821c04_43",
        "context_with_next_sentence": true
    },
    {
        "source_sentence": "鐵椹縶林反考聲椹机屬蒼頡篇椹鉄也文字典說斫木質也從木甚聲或作碪俗字也。",
        "from": "T54n2128_079:0821c05_34",
        "context_with_next_sentence": true
    },
    {
        "source_sentence": "蛕蟲上音回考聲云人腹中或作蚘腹中化生長五六寸。",
        "from": "T54n2128_079:0821c06_22",
        "context_with_next_sentence": true
    },
    {
        "source_sentence": "䏣蟲青余反說文云蠅乳肉中蠅卵也。",
        "from": "T54n2128_079:0821c07_15",
        "context_with_next_sentence": true
    },
    {
        "source_sentence": "駈蹙下精育反廣雅急也迫也儀禮促也從足戚。",
        "from": "T54n2128_079:0821c08_19",
        "context_with_next_sentence": true
    },
    {
        "source_sentence": "瘭疽上匹遙反下七余反雍腫矬節之類也。",
        "from": "T54n2128_079:0821c09_17",
        "context_with_next_sentence": true
    },
    {
        "source_sentence": "󰮑門經末自音為忌一切字書並無此字盖是譯經者妄作也。",
        "from": "T54n2128_079:0821c10_24",
        "context_with_next_sentence": true
    },
    {
        "source_sentence": "毾㲪上音塔下音登西國織毛為布有文彩毛席也。",
        "from": "T54n2128_079:0821c11_20",
        "context_with_next_sentence": true
    },
    {
        "source_sentence": "寱語霓祭反廣雅寱睡中語也聲類不覺妄言也說文從瞑言也從臬從㝱省臬音妍結反。",
        "from": "T54n2128_079:0821c12_35",
        "context_with_next_sentence": true
    },
    {
        "source_sentence": "鐵釴下音翼爾雅杙撅也前第五卷已釋。",
        "from": "T54n2128_079:0821c13_16",
        "context_with_next_sentence": true
    },
    {
        "source_sentence": "㩚弄上音蒙地獄下苦具之名不可以字體訓釋失矣。",
        "from": "T54n2128_079:0821c14_21",
        "context_with_next_sentence": true
    },
    {
        "source_sentence": "如笮爭草反壓笮也前已釋。",
        "from": "T54n2128_079:0821c15_11",
        "context_with_next_sentence": true
    },
    {
        "source_sentence": "燅猪上祥閻反考聲云以熱湯沃毛令脫落也經文從火從尋作󱶘俗字非也。",
        "from": "T54n2128_079:0821c16_30",
        "context_with_next_sentence": true
    },
    {
        "source_sentence": "如磔張革反前已釋。",
        "from": "T54n2128_079:0821c17_8",
        "context_with_next_sentence": true
    },
    {
        "source_sentence": "一切經音義卷第七十九",
        "from": "T54n2128_079:0821c18_100",
        "context_with_next_sentence": false
    }
]