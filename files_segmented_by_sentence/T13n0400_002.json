[
    {
        "source_sentence": "佛說海意菩薩所問淨印法門經",
        "from": "T13n0400_002:0476c02_0",
        "context_with_next_sentence": true
    },
    {
        "source_sentence": "卷第二",
        "from": "T13n0400_002:0476c03_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚卿光梵大師",
        "from": "T13n0400_002:0476c05_0",
        "context_with_next_sentence": true
    },
    {
        "source_sentence": "賜紫沙門臣惟淨等奉　詔譯爾時，海意菩薩摩訶薩說是伽陀已，從空而下，向佛合掌恭敬頂禮，前白佛言：",
        "from": "T13n0400_002:0476c08_16",
        "context_with_next_sentence": true
    },
    {
        "source_sentence": "「世尊！",
        "from": "T13n0400_002:0476c08_20",
        "context_with_next_sentence": true
    },
    {
        "source_sentence": "我於如來、應供、正等正覺，今有所問。",
        "from": "T13n0400_002:0476c09_16",
        "context_with_next_sentence": true
    },
    {
        "source_sentence": "若佛世尊，聽許我者，我即當問。",
        "from": "T13n0400_002:0476c10_11",
        "context_with_next_sentence": true
    },
    {
        "source_sentence": "」佛告海意菩薩言：",
        "from": "T13n0400_002:0476c10_20",
        "context_with_next_sentence": true
    },
    {
        "source_sentence": "「善男子！",
        "from": "T13n0400_002:0476c11_2",
        "context_with_next_sentence": true
    },
    {
        "source_sentence": "恣汝所問。",
        "from": "T13n0400_002:0476c11_7",
        "context_with_next_sentence": true
    },
    {
        "source_sentence": "如來、應供、正等正覺，隨有疑者，一一能為宣示演說，令心開曉。",
        "from": "T13n0400_002:0476c12_15",
        "context_with_next_sentence": true
    },
    {
        "source_sentence": "」海意菩薩乃白佛言：",
        "from": "T13n0400_002:0476c13_4",
        "context_with_next_sentence": true
    },
    {
        "source_sentence": "「世尊！",
        "from": "T13n0400_002:0476c13_8",
        "context_with_next_sentence": true
    },
    {
        "source_sentence": "我先聞有諸菩薩自說淨印三摩地法門，若有菩薩摩訶薩住是三摩地者，而能速證阿耨多羅三藐三菩提。",
        "from": "T13n0400_002:0476c15_15",
        "context_with_next_sentence": true
    },
    {
        "source_sentence": "菩薩應當云何獲得如是淨印三摩地門？",
        "from": "T13n0400_002:0476c16_13",
        "context_with_next_sentence": true
    },
    {
        "source_sentence": "又復以何行相名為自說？",
        "from": "T13n0400_002:0476c17_6",
        "context_with_next_sentence": true
    },
    {
        "source_sentence": "云何是淨印？",
        "from": "T13n0400_002:0476c17_12",
        "context_with_next_sentence": true
    },
    {
        "source_sentence": "何能得入彼境界門？",
        "from": "T13n0400_002:0476c18_2",
        "context_with_next_sentence": true
    },
    {
        "source_sentence": "又諸菩薩若得聞是三摩地已，云何速證阿耨多羅三藐三菩提？",
        "from": "T13n0400_002:0476c19_10",
        "context_with_next_sentence": true
    },
    {
        "source_sentence": "唯願世尊善為宣說。",
        "from": "T13n0400_002:0476c20_1",
        "context_with_next_sentence": true
    },
    {
        "source_sentence": "」爾時，佛告海意菩薩摩訶薩言：",
        "from": "T13n0400_002:0476c21_13",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0400_002:0476c21_20",
        "context_with_next_sentence": true
    },
    {
        "source_sentence": "菩薩大士！",
        "from": "T13n0400_002:0476c22_3",
        "context_with_next_sentence": true
    },
    {
        "source_sentence": "今汝所問極為賢善。",
        "from": "T13n0400_002:0476c22_12",
        "context_with_next_sentence": true
    },
    {
        "source_sentence": "善男子！",
        "from": "T13n0400_002:0476c22_16",
        "context_with_next_sentence": true
    },
    {
        "source_sentence": "汝應專一深固作意，諦聽、諦受，今為汝說。",
        "from": "T13n0400_002:0476c23_17",
        "context_with_next_sentence": true
    },
    {
        "source_sentence": "若諸菩薩得是自說淨印三摩地者，即能速證阿耨多羅三藐三菩提。",
        "from": "T13n0400_002:0476c25_7",
        "context_with_next_sentence": true
    },
    {
        "source_sentence": "」海意菩薩白佛言：",
        "from": "T13n0400_002:0476c25_16",
        "context_with_next_sentence": true
    },
    {
        "source_sentence": "「唯然，世尊！",
        "from": "T13n0400_002:0476c26_1",
        "context_with_next_sentence": true
    },
    {
        "source_sentence": "願樂欲聞。",
        "from": "T13n0400_002:0476c26_6",
        "context_with_next_sentence": true
    },
    {
        "source_sentence": "」於是海意菩薩受教而聽。",
        "from": "T13n0400_002:0476c26_18",
        "context_with_next_sentence": true
    },
    {
        "source_sentence": "佛言：",
        "from": "T13n0400_002:0476c27_1",
        "context_with_next_sentence": true
    },
    {
        "source_sentence": "「海意！",
        "from": "T13n0400_002:0476c27_5",
        "context_with_next_sentence": true
    },
    {
        "source_sentence": "若有菩薩於諸善根發勤精進，善心具足住正定聚，於生死中能以利根積集諸善，為善知識之所攝受，諸佛威神之所建立，因力具足，常當親近諸佛世尊，尊重恭敬，以妙香花、塗香、抹香、花鬘、衣服、繒蓋、幢幡，而供養之。",
        "from": "T13n0400_002:0477a03_2",
        "context_with_next_sentence": true
    },
    {
        "source_sentence": "若復得見諸佛如來具足相已，或聞正法美妙言已，或見圓滿清淨眾已；",
        "from": "T13n0400_002:0477a04_15",
        "context_with_next_sentence": true
    },
    {
        "source_sentence": "又復得聞無礙之智，或見如來神境智通；",
        "from": "T13n0400_002:0477a05_14",
        "context_with_next_sentence": true
    },
    {
        "source_sentence": "或見如來調伏眾生諸變化事，或教誡神變，或讚歎神變。",
        "from": "T13n0400_002:0477a07_1",
        "context_with_next_sentence": true
    },
    {
        "source_sentence": "如是見已，於眾生所，常以大悲發阿耨多羅三藐三菩提心，起大精進勤求善法，於一切智心而不忘失，以相應行清淨初心，初心淨已，即得清淨彼三摩地。",
        "from": "T13n0400_002:0477a10_12",
        "context_with_next_sentence": true
    },
    {
        "source_sentence": "「海意！",
        "from": "T13n0400_002:0477a10_16",
        "context_with_next_sentence": true
    },
    {
        "source_sentence": "譬如種性所出大摩尼寶，善治寶人授其掌中，妙巧修治復加磨瑩；",
        "from": "T13n0400_002:0477a12_7",
        "context_with_next_sentence": true
    },
    {
        "source_sentence": "乃至其寶得清淨已，彼治寶人即自說言：",
        "from": "T13n0400_002:0477a13_6",
        "context_with_next_sentence": true
    },
    {
        "source_sentence": "『此摩尼寶去除虛假，離諸瑕㙠，是為清淨大摩尼寶，諸有智者共所愛樂。",
        "from": "T13n0400_002:0477a15_1",
        "context_with_next_sentence": true
    },
    {
        "source_sentence": "』海意！",
        "from": "T13n0400_002:0477a15_5",
        "context_with_next_sentence": true
    },
    {
        "source_sentence": "從菩薩種性，發一切智心寶，亦復如是，畢竟能成阿耨多羅三藐三菩提故。",
        "from": "T13n0400_002:0477a16_18",
        "context_with_next_sentence": true
    },
    {
        "source_sentence": "由彼菩薩，初以宿世善根，及現聞善法，而用磨治彼一切智心寶，乃至是寶去除意中諸虛假法，遠離過失，十方三世諸佛世尊共所愛樂，而彼菩薩乃可自說，獲得淨印三摩地門。",
        "from": "T13n0400_002:0477a21_2",
        "context_with_next_sentence": true
    },
    {
        "source_sentence": "「海意！",
        "from": "T13n0400_002:0477a21_6",
        "context_with_next_sentence": true
    },
    {
        "source_sentence": "又如清淨大摩尼寶，離九種寶性。",
        "from": "T13n0400_002:0477a22_1",
        "context_with_next_sentence": true
    },
    {
        "source_sentence": "何等為九？",
        "from": "T13n0400_002:0477a22_6",
        "context_with_next_sentence": true
    },
    {
        "source_sentence": "一者、金性；",
        "from": "T13n0400_002:0477a22_12",
        "context_with_next_sentence": true
    },
    {
        "source_sentence": "二者、銀性；",
        "from": "T13n0400_002:0477a22_18",
        "context_with_next_sentence": true
    },
    {
        "source_sentence": "三者、頗胝迦性；",
        "from": "T13n0400_002:0477a23_4",
        "context_with_next_sentence": true
    },
    {
        "source_sentence": "四者、吠瑠璃性；",
        "from": "T13n0400_002:0477a23_12",
        "context_with_next_sentence": true
    },
    {
        "source_sentence": "五者、馬瑙性；",
        "from": "T13n0400_002:0477a23_19",
        "context_with_next_sentence": true
    },
    {
        "source_sentence": "六者、珊瑚性；",
        "from": "T13n0400_002:0477a24_5",
        "context_with_next_sentence": true
    },
    {
        "source_sentence": "七者、赤珠性；",
        "from": "T13n0400_002:0477a24_12",
        "context_with_next_sentence": true
    },
    {
        "source_sentence": "八者、鷄薩梨寶性；",
        "from": "T13n0400_002:0477a24_21",
        "context_with_next_sentence": true
    },
    {
        "source_sentence": "九者、吉祥藏寶性。",
        "from": "T13n0400_002:0477a25_7",
        "context_with_next_sentence": true
    },
    {
        "source_sentence": "離如是等九種寶性已，乃名悅意清淨光明大摩尼寶，最勝無價，轉輪聖王之所受用，乃非餘王而受用之。",
        "from": "T13n0400_002:0477a27_14",
        "context_with_next_sentence": true
    },
    {
        "source_sentence": "又彼大摩尼寶光明殊妙，亦非餘寶光明等比。",
        "from": "T13n0400_002:0477a28_15",
        "context_with_next_sentence": true
    },
    {
        "source_sentence": "海意！",
        "from": "T13n0400_002:0477a28_18",
        "context_with_next_sentence": true
    },
    {
        "source_sentence": "諸菩薩一切智心寶，亦復如是，而能超越九種寶性。",
        "from": "T13n0400_002:0477b01_3",
        "context_with_next_sentence": true
    },
    {
        "source_sentence": "何等為九？",
        "from": "T13n0400_002:0477b01_8",
        "context_with_next_sentence": true
    },
    {
        "source_sentence": "一者、異生性善寶性；",
        "from": "T13n0400_002:0477b01_18",
        "context_with_next_sentence": true
    },
    {
        "source_sentence": "二者、隨信行人寶性；",
        "from": "T13n0400_002:0477b02_6",
        "context_with_next_sentence": true
    },
    {
        "source_sentence": "三者、隨法行人寶性；",
        "from": "T13n0400_002:0477b02_16",
        "context_with_next_sentence": true
    },
    {
        "source_sentence": "四者、無相行寶性；",
        "from": "T13n0400_002:0477b03_4",
        "context_with_next_sentence": true
    },
    {
        "source_sentence": "五者、須陀洹寶性；",
        "from": "T13n0400_002:0477b03_13",
        "context_with_next_sentence": true
    },
    {
        "source_sentence": "六者、斯陀含寶性；",
        "from": "T13n0400_002:0477b04_1",
        "context_with_next_sentence": true
    },
    {
        "source_sentence": "七者、阿那含寶性；",
        "from": "T13n0400_002:0477b04_10",
        "context_with_next_sentence": true
    },
    {
        "source_sentence": "八者、阿羅漢寶性；",
        "from": "T13n0400_002:0477b04_19",
        "context_with_next_sentence": true
    },
    {
        "source_sentence": "九者、緣覺寶性。",
        "from": "T13n0400_002:0477b05_4",
        "context_with_next_sentence": true
    },
    {
        "source_sentence": "超越如是九寶性已，第十乃名一切諸佛共所加持深心堅固大悲寶性。",
        "from": "T13n0400_002:0477b06_15",
        "context_with_next_sentence": true
    },
    {
        "source_sentence": "菩薩如是磨治，所發一切智心寶時，超勝一切聲聞、緣覺，而能照明一切眾生相續種子。",
        "from": "T13n0400_002:0477b08_17",
        "context_with_next_sentence": true
    },
    {
        "source_sentence": "「海意！",
        "from": "T13n0400_002:0477b08_21",
        "context_with_next_sentence": true
    },
    {
        "source_sentence": "又如真實大摩尼寶，而能容受磨治，堪任摧壓，穿亦不壞。",
        "from": "T13n0400_002:0477b10_6",
        "context_with_next_sentence": true
    },
    {
        "source_sentence": "彼摩尼寶能於世間善所作用，為諸眾生施作福事。",
        "from": "T13n0400_002:0477b11_8",
        "context_with_next_sentence": true
    },
    {
        "source_sentence": "菩薩久植諸善根者，亦復如是。",
        "from": "T13n0400_002:0477b12_3",
        "context_with_next_sentence": true
    },
    {
        "source_sentence": "而彼所發一切智心寶，容受磨治，堪任摧壓，穿亦不壞。",
        "from": "T13n0400_002:0477b13_8",
        "context_with_next_sentence": true
    },
    {
        "source_sentence": "是寶真實，離諸過失，而彼一切智心寶，能為一切眾生作大饒益。",
        "from": "T13n0400_002:0477b14_17",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_002:0477b15_6",
        "context_with_next_sentence": true
    },
    {
        "source_sentence": "云何是為能善磨治一切智心寶？",
        "from": "T13n0400_002:0477b15_20",
        "context_with_next_sentence": true
    },
    {
        "source_sentence": "所謂先當具修三戒、淨十善業，慈心隨轉故，以清淨心觀視一切眾生；",
        "from": "T13n0400_002:0477b17_10",
        "context_with_next_sentence": true
    },
    {
        "source_sentence": "悲心隨轉故，隨諸眾生何所作事皆往營助；",
        "from": "T13n0400_002:0477b18_10",
        "context_with_next_sentence": true
    },
    {
        "source_sentence": "喜心隨轉故，一切眾生諸有善法悉為成辦；",
        "from": "T13n0400_002:0477b19_10",
        "context_with_next_sentence": true
    },
    {
        "source_sentence": "捨心隨轉故，於一切眾生而無損害。",
        "from": "T13n0400_002:0477b20_7",
        "context_with_next_sentence": true
    },
    {
        "source_sentence": "無諂誑故其心正直，無怠墮故於利益事深心勤行，心自在故即能發起一切善根，得正念正知善伏心故其心調暢，常少欲故而能徧修頭陀功德，能善資養生喜足故即不斷聖種。",
        "from": "T13n0400_002:0477b24_10",
        "context_with_next_sentence": true
    },
    {
        "source_sentence": "於師尊聖賢之所不生侮慢故，即能謙下常起恭敬。",
        "from": "T13n0400_002:0477b25_14",
        "context_with_next_sentence": true
    },
    {
        "source_sentence": "心安定故能離我慢及增上慢，無濁亂故無不清淨心，不恃己故能知自行，不毀他故能護眾生，離增上慢故，能親近正法隨授法藥。",
        "from": "T13n0400_002:0477b28_14",
        "context_with_next_sentence": true
    },
    {
        "source_sentence": "於諸義中能領解故，是求法者於諸法中初淺次深漸增廣故，能具法欲。",
        "from": "T13n0400_002:0477c01_8",
        "context_with_next_sentence": true
    },
    {
        "source_sentence": "修無諍行故，即常得法樂。",
        "from": "T13n0400_002:0477c01_20",
        "context_with_next_sentence": true
    },
    {
        "source_sentence": "遠離非法故能勤求正法，於三寶中常慚愧故能不斷淨信，信業報故於一切善法中如理作意，修正行故於威儀道隱密寂靜。",
        "from": "T13n0400_002:0477c04_16",
        "context_with_next_sentence": true
    },
    {
        "source_sentence": "心不高故而常柔軟，勤行奢摩他故能離掉舉，慧善安住故無毀無譽，安然不動故心如山王。",
        "from": "T13n0400_002:0477c06_18",
        "context_with_next_sentence": true
    },
    {
        "source_sentence": "能離高下諸對礙故其心如地，內意清淨故其心如水，無異想故其心如火，無繫著故其心如風，妙無垢故心如虛空。",
        "from": "T13n0400_002:0477c09_12",
        "context_with_next_sentence": true
    },
    {
        "source_sentence": "勤求出家故能令佛眼永不喪失，身能離故樂修寂靜之行，心能離故常修正法之行。",
        "from": "T13n0400_002:0477c11_10",
        "context_with_next_sentence": true
    },
    {
        "source_sentence": "於諸所行不為塵境之所盜故，說真實語；",
        "from": "T13n0400_002:0477c12_10",
        "context_with_next_sentence": true
    },
    {
        "source_sentence": "誓願昭明故，如說能行。",
        "from": "T13n0400_002:0477c13_1",
        "context_with_next_sentence": true
    },
    {
        "source_sentence": "不為煩惱所摧伏故心常清淨，畢竟無破壞故能修集淨戒，乃至小罪猶懷懼故即能於戒無缺無壞，不為求生天故於戒不斷，純一潔白行故戒無濁染，常能親近善知識故而得開明大菩提道。",
        "from": "T13n0400_002:0477c17_8",
        "context_with_next_sentence": true
    },
    {
        "source_sentence": "眼清淨故得無礙光，耳清淨故得無礙聲，鼻清淨故得無礙香，舌清淨故得無礙味，身清淨故得無礙觸，意清淨故得無礙法。",
        "from": "T13n0400_002:0477c20_5",
        "context_with_next_sentence": true
    },
    {
        "source_sentence": "「復次，海意菩薩！",
        "from": "T13n0400_002:0477c20_14",
        "context_with_next_sentence": true
    },
    {
        "source_sentence": "若欲離貪結者，應當常修不淨之觀，欲離瞋結修慈心觀，欲離癡結修緣生觀，欲除五蓋善觀五根，欲拔諸障清淨五力，欲蠲現起諸煩惱故於出離道應常清淨；",
        "from": "T13n0400_002:0477c24_6",
        "context_with_next_sentence": true
    },
    {
        "source_sentence": "修正行故能離貪、瞋、癡、慢等怖，無慳心故能行法施，無悋攝故能行財施，大菩提心常堅固故不樂餘乘之法，內心寂靜故能隱密諸根，外境寂靜故善觀諸過失，於生死中常怖畏故不作諸罪，心無懈倦故積集善根而無厭足；",
        "from": "T13n0400_002:0477c29_9",
        "context_with_next_sentence": true
    },
    {
        "source_sentence": "為渡四流故常善修治大乘法船，為令眾生到彼岸故善作橋梁。",
        "from": "T13n0400_002:0478a02_1",
        "context_with_next_sentence": true
    },
    {
        "source_sentence": "菩薩常以不懈退心，拔諸眾生出生死泥到安隱處。",
        "from": "T13n0400_002:0478a03_4",
        "context_with_next_sentence": true
    },
    {
        "source_sentence": "「海意！",
        "from": "T13n0400_002:0478a03_8",
        "context_with_next_sentence": true
    },
    {
        "source_sentence": "菩薩若能具修如是諸行相者，即得圓滿布施之行，亦能清淨持戒之行，此為菩薩能善磨治所發一切智心寶。",
        "from": "T13n0400_002:0478a05_15",
        "context_with_next_sentence": true
    },
    {
        "source_sentence": "」爾時，世尊，重說頌曰：",
        "from": "T13n0400_002:0478a06_7",
        "context_with_next_sentence": true
    },
    {
        "source_sentence": "「先當善戒身、語、心，　　防護十種清淨業；",
        "from": "T13n0400_002:0478a07_20",
        "context_with_next_sentence": true
    },
    {
        "source_sentence": "慈心觀視諸眾生，　　一切智心此磨瑩。",
        "from": "T13n0400_002:0478a08_17",
        "context_with_next_sentence": true
    },
    {
        "source_sentence": "悲心助營他所作，　　喜心他法為成辦；",
        "from": "T13n0400_002:0478a09_17",
        "context_with_next_sentence": true
    },
    {
        "source_sentence": "捨心不害諸眾生，　　一切智心此磨瑩。",
        "from": "T13n0400_002:0478a10_17",
        "context_with_next_sentence": true
    },
    {
        "source_sentence": "無諂誑故心常正，　　止罪能修利益事；",
        "from": "T13n0400_002:0478a11_17",
        "context_with_next_sentence": true
    },
    {
        "source_sentence": "深心增長諸善根，　　一切智心此磨瑩。",
        "from": "T13n0400_002:0478a12_17",
        "context_with_next_sentence": true
    },
    {
        "source_sentence": "心自在故念正知，　　善伏心故心調暢；",
        "from": "T13n0400_002:0478a13_17",
        "context_with_next_sentence": true
    },
    {
        "source_sentence": "少欲能修頭陀因，　　一切智心此磨瑩。",
        "from": "T13n0400_002:0478a14_17",
        "context_with_next_sentence": true
    },
    {
        "source_sentence": "喜足善行於聖種，　　復常恭敬於師尊；",
        "from": "T13n0400_002:0478a15_17",
        "context_with_next_sentence": true
    },
    {
        "source_sentence": "而能不生輕侮心，　　我慢、邪慢皆遠離。",
        "from": "T13n0400_002:0478a16_18",
        "context_with_next_sentence": true
    },
    {
        "source_sentence": "定心不起增上慢，　　無濁亂故心清淨；",
        "from": "T13n0400_002:0478a17_17",
        "context_with_next_sentence": true
    },
    {
        "source_sentence": "不恃己故自了知，　　不毀他故為他護。",
        "from": "T13n0400_002:0478a18_17",
        "context_with_next_sentence": true
    },
    {
        "source_sentence": "親近深固妙法藥，　　離增上慢治諸病；",
        "from": "T13n0400_002:0478a19_17",
        "context_with_next_sentence": true
    },
    {
        "source_sentence": "希法名為求法人，　　勤求法乃具法欲。",
        "from": "T13n0400_002:0478a20_17",
        "context_with_next_sentence": true
    },
    {
        "source_sentence": "修無諍行名樂法，　　離非法故能求法；",
        "from": "T13n0400_002:0478a21_17",
        "context_with_next_sentence": true
    },
    {
        "source_sentence": "不壞三寶具信心，　　一切智心此磨瑩。",
        "from": "T13n0400_002:0478a22_17",
        "context_with_next_sentence": true
    },
    {
        "source_sentence": "於不善中心懷愧，　　於諸如來起慚心；",
        "from": "T13n0400_002:0478a23_17",
        "context_with_next_sentence": true
    },
    {
        "source_sentence": "慚愧具足護諸根，　　一切智心此磨瑩。",
        "from": "T13n0400_002:0478a24_17",
        "context_with_next_sentence": true
    },
    {
        "source_sentence": "明了業報勝所作，　　信解不著邊執心；",
        "from": "T13n0400_002:0478a25_17",
        "context_with_next_sentence": true
    },
    {
        "source_sentence": "於緣生法不相違，　　一切智心此磨瑩。",
        "from": "T13n0400_002:0478a26_17",
        "context_with_next_sentence": true
    },
    {
        "source_sentence": "善護威儀修正行，　　心無高故常柔軟；",
        "from": "T13n0400_002:0478a27_17",
        "context_with_next_sentence": true
    },
    {
        "source_sentence": "掉舉不生止行修，　　一切智心此磨瑩。",
        "from": "T13n0400_002:0478a28_17",
        "context_with_next_sentence": true
    },
    {
        "source_sentence": "慧善住故無毀譽，　　安然眾覩如山王；",
        "from": "T13n0400_002:0478a29_17",
        "context_with_next_sentence": true
    },
    {
        "source_sentence": "堅固願中無退心，　　一切智心此磨瑩。",
        "from": "T13n0400_002:0478b01_17",
        "context_with_next_sentence": true
    },
    {
        "source_sentence": "苦樂無動心如地，　　意淨如水滌塵勞；",
        "from": "T13n0400_002:0478b02_17",
        "context_with_next_sentence": true
    },
    {
        "source_sentence": "心如火無異想生，　　心如風行無繫著。",
        "from": "T13n0400_002:0478b03_17",
        "context_with_next_sentence": true
    },
    {
        "source_sentence": "心如虛空妙無垢，　　勤求出家佛眼明；",
        "from": "T13n0400_002:0478b04_17",
        "context_with_next_sentence": true
    },
    {
        "source_sentence": "身離能修寂靜心，　　心離常依正法行。",
        "from": "T13n0400_002:0478b05_17",
        "context_with_next_sentence": true
    },
    {
        "source_sentence": "所行常說真實語，　　如說能行誓願明；",
        "from": "T13n0400_002:0478b06_17",
        "context_with_next_sentence": true
    },
    {
        "source_sentence": "清淨不為染所摧，　　無破毀故修戒行。",
        "from": "T13n0400_002:0478b07_17",
        "context_with_next_sentence": true
    },
    {
        "source_sentence": "於戒無缺亦無壞，　　小罪能懷大懼心；",
        "from": "T13n0400_002:0478b08_17",
        "context_with_next_sentence": true
    },
    {
        "source_sentence": "護戒亦不求生天，　　戒常潔白無濁染。",
        "from": "T13n0400_002:0478b09_17",
        "context_with_next_sentence": true
    },
    {
        "source_sentence": "常能親近善知識，　　悉為開明菩提心；",
        "from": "T13n0400_002:0478b10_17",
        "context_with_next_sentence": true
    },
    {
        "source_sentence": "無礙光明照世間，　　斯由獲得清淨眼。",
        "from": "T13n0400_002:0478b11_17",
        "context_with_next_sentence": true
    },
    {
        "source_sentence": "智者隨聞種種聲，　　不生欣樂、不生厭；",
        "from": "T13n0400_002:0478b12_18",
        "context_with_next_sentence": true
    },
    {
        "source_sentence": "一切聲中表義無，　　斯由獲得清淨耳。",
        "from": "T13n0400_002:0478b13_17",
        "context_with_next_sentence": true
    },
    {
        "source_sentence": "鼻香、舌味皆如是，　　身觸、意法亦復然；",
        "from": "T13n0400_002:0478b14_19",
        "context_with_next_sentence": true
    },
    {
        "source_sentence": "觸等高下想不生，　　斯由獲得諸根淨。",
        "from": "T13n0400_002:0478b15_17",
        "context_with_next_sentence": true
    },
    {
        "source_sentence": "欲離貪染及瞋、癡，　　當修不淨慈心觀；",
        "from": "T13n0400_002:0478b16_18",
        "context_with_next_sentence": true
    },
    {
        "source_sentence": "於緣生法復善修，　　一切智心此磨瑩。",
        "from": "T13n0400_002:0478b17_17",
        "context_with_next_sentence": true
    },
    {
        "source_sentence": "若欲除去五種蓋，　　應當善觀於五根；",
        "from": "T13n0400_002:0478b18_17",
        "context_with_next_sentence": true
    },
    {
        "source_sentence": "欲拔諸障之所纏，　　善住清淨於五力。",
        "from": "T13n0400_002:0478b19_17",
        "context_with_next_sentence": true
    },
    {
        "source_sentence": "知出離道除現障，　　離不深固住深固；",
        "from": "T13n0400_002:0478b20_17",
        "context_with_next_sentence": true
    },
    {
        "source_sentence": "於四念處常勤修，　　正斷、神足亦如是。",
        "from": "T13n0400_002:0478b21_18",
        "context_with_next_sentence": true
    },
    {
        "source_sentence": "復常增進七覺分，　　聖八正道亦增修；",
        "from": "T13n0400_002:0478b22_17",
        "context_with_next_sentence": true
    },
    {
        "source_sentence": "無貪、無瞋怖不生，　　善護諸根離癡結。",
        "from": "T13n0400_002:0478b23_18",
        "context_with_next_sentence": true
    },
    {
        "source_sentence": "無慳能行於法施，　　不生鄙吝愛護心；",
        "from": "T13n0400_002:0478b24_17",
        "context_with_next_sentence": true
    },
    {
        "source_sentence": "於財無攝常施他，　　彼菩提心此成就。",
        "from": "T13n0400_002:0478b25_17",
        "context_with_next_sentence": true
    },
    {
        "source_sentence": "於諸財寶無希取，　　不捨菩提不求報；",
        "from": "T13n0400_002:0478b26_17",
        "context_with_next_sentence": true
    },
    {
        "source_sentence": "為攝眾生故常行，　　布施、愛語、利、同事。",
        "from": "T13n0400_002:0478b27_20",
        "context_with_next_sentence": true
    },
    {
        "source_sentence": "於菩提心不捨離，　　亦不愛樂於餘乘；",
        "from": "T13n0400_002:0478b28_17",
        "context_with_next_sentence": true
    },
    {
        "source_sentence": "隨觀如來功德門，　　如須彌山心堅固。",
        "from": "T13n0400_002:0478b29_17",
        "context_with_next_sentence": true
    },
    {
        "source_sentence": "內心寂靜省己過，　　外護他非不譏毀；",
        "from": "T13n0400_002:0478c01_17",
        "context_with_next_sentence": true
    },
    {
        "source_sentence": "諸所作中離瑕疵，　　怖生死故不造罪。",
        "from": "T13n0400_002:0478c02_17",
        "context_with_next_sentence": true
    },
    {
        "source_sentence": "勤行善法無懈倦，　　嚴淨佛土不疲勞；",
        "from": "T13n0400_002:0478c03_17",
        "context_with_next_sentence": true
    },
    {
        "source_sentence": "護法不生減失心，　　度脫眾生無退墮。",
        "from": "T13n0400_002:0478c04_17",
        "context_with_next_sentence": true
    },
    {
        "source_sentence": "常勤修治大法船，　　濟渡四流生死海；",
        "from": "T13n0400_002:0478c05_17",
        "context_with_next_sentence": true
    },
    {
        "source_sentence": "復為橋梁接眾生，　　引到涅槃安隱地。",
        "from": "T13n0400_002:0478c06_17",
        "context_with_next_sentence": true
    },
    {
        "source_sentence": "拔眾生出深淤泥，　　致於清潔無畏處；",
        "from": "T13n0400_002:0478c07_17",
        "context_with_next_sentence": true
    },
    {
        "source_sentence": "怖畏眾生施慰安，　　自渡渡他到彼岸。",
        "from": "T13n0400_002:0478c08_17",
        "context_with_next_sentence": true
    },
    {
        "source_sentence": "若於此法善成就，　　即諸菩薩大無畏；",
        "from": "T13n0400_002:0478c09_17",
        "context_with_next_sentence": true
    },
    {
        "source_sentence": "彼能常淨菩提心，　　諸煩惱垢不能染。",
        "from": "T13n0400_002:0478c10_17",
        "context_with_next_sentence": true
    },
    {
        "source_sentence": "虛空無垢尚能染，　　空中鳥跡尚可見；",
        "from": "T13n0400_002:0478c11_17",
        "context_with_next_sentence": true
    },
    {
        "source_sentence": "煩惱不染菩提心，　　自性本來常清淨。",
        "from": "T13n0400_002:0478c12_17",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_002:0478c13_6",
        "context_with_next_sentence": true
    },
    {
        "source_sentence": "云何是為菩薩於其所發一切智心寶，堪任摧壓？",
        "from": "T13n0400_002:0478c14_7",
        "context_with_next_sentence": true
    },
    {
        "source_sentence": "又復何謂摧壓行相？",
        "from": "T13n0400_002:0478c14_16",
        "context_with_next_sentence": true
    },
    {
        "source_sentence": "海意！",
        "from": "T13n0400_002:0478c14_19",
        "context_with_next_sentence": true
    },
    {
        "source_sentence": "若此菩薩，於其一切智心寶中，或有破戒不可意人，或復諸魔或魔徒眾，或魔力所加魔宮賢聖，或魔使者固來嬈惱，振擊動搖期剋打擲，當於爾時，菩薩堅固大菩提心令無所壞，亦復不壞度脫一切眾生大悲精進，亦復不壞勤力護持令三寶種不斷不絕，亦復不壞諸佛法中勤行積集一切善根，亦復不壞為成辦相好故積修福行，亦復不壞為嚴淨佛土故勇力增進，亦復不壞為護正法故不惜身命，亦復不壞普為度脫諸眾生故不著己樂。",
        "from": "T13n0400_002:0478c25_3",
        "context_with_next_sentence": true
    },
    {
        "source_sentence": "菩薩若能如是深心具足，起如是意，乃能於彼諸眾生所，或遇瞋恚打擲罵辱譏毀之者，菩薩爾時悉能忍受。",
        "from": "T13n0400_002:0478c27_12",
        "context_with_next_sentence": true
    },
    {
        "source_sentence": "或為一切眾生之所摧壓，亦悉堪任，以其菩薩普為救度一切眾生，不疲不懈，不退不沒，增發勢力，勇起精進，捍勞忍苦，攝受心故。",
        "from": "T13n0400_002:0479a01_13",
        "context_with_next_sentence": true
    },
    {
        "source_sentence": "若有他人固來起瞋，菩薩爾時不以瞋對。",
        "from": "T13n0400_002:0479a02_12",
        "context_with_next_sentence": true
    },
    {
        "source_sentence": "他來打擲或復破毀，菩薩爾時皆不以對，作是思惟：",
        "from": "T13n0400_002:0479a03_17",
        "context_with_next_sentence": true
    },
    {
        "source_sentence": "『我今應被大乘忍鎧。",
        "from": "T13n0400_002:0479a04_6",
        "context_with_next_sentence": true
    },
    {
        "source_sentence": "何以故？",
        "from": "T13n0400_002:0479a04_10",
        "context_with_next_sentence": true
    },
    {
        "source_sentence": "此大乘法，與諸世間極相違故。",
        "from": "T13n0400_002:0479a05_5",
        "context_with_next_sentence": true
    },
    {
        "source_sentence": "世間眾生順生死流，我大乘法逆生死流。",
        "from": "T13n0400_002:0479a06_4",
        "context_with_next_sentence": true
    },
    {
        "source_sentence": "世間眾生互相違背，我大乘法，令諸眾生斷相違故。",
        "from": "T13n0400_002:0479a07_8",
        "context_with_next_sentence": true
    },
    {
        "source_sentence": "世間眾生瞋恚熾盛，我大乘法忍力增強。",
        "from": "T13n0400_002:0479a08_7",
        "context_with_next_sentence": true
    },
    {
        "source_sentence": "世間眾生互相欺誑，我大乘法令諸眾生慧心圓滿。",
        "from": "T13n0400_002:0479a09_10",
        "context_with_next_sentence": true
    },
    {
        "source_sentence": "』又復世間，或有眾生周行十方，執持器仗隨逐菩薩，於諸方處，若行、若住、若坐、若臥，或有一人發大菩提心者，或修布施心者，或修持戒、忍辱、精進、禪定、智慧心者，乃至或聞發一善根心者，我當隨於彼彼方處，斷割其身節節支解猶如棗葉。",
        "from": "T13n0400_002:0479a14_18",
        "context_with_next_sentence": true
    },
    {
        "source_sentence": "菩薩設遇如是等事，悉能堪忍。",
        "from": "T13n0400_002:0479a15_13",
        "context_with_next_sentence": true
    },
    {
        "source_sentence": "又若世間一切眾生，皆起瞋恚，巧出惡言罵辱譏毀。",
        "from": "T13n0400_002:0479a16_17",
        "context_with_next_sentence": true
    },
    {
        "source_sentence": "菩薩爾時，於諸眾生不起少分嬈動之心。",
        "from": "T13n0400_002:0479a17_15",
        "context_with_next_sentence": true
    },
    {
        "source_sentence": "所以者何？",
        "from": "T13n0400_002:0479a18_1",
        "context_with_next_sentence": true
    },
    {
        "source_sentence": "今我此身於無量無數生死之中，先際已來遍歷諸趣無所不作，或在地獄，或在餓鬼畜生等趣，乃至今在人趣之中，耽味飲食諸欲受用，聽受非法，艱苦追求，邪命資養多種逼迫，於己身命都無果利。",
        "from": "T13n0400_002:0479a22_12",
        "context_with_next_sentence": true
    },
    {
        "source_sentence": "雖復多所營作，不能自利亦不利他，是故我今乃至生死後際之中，設使一切眾生於我身分斷割支解，寧受眾苦我終不捨一切智心，亦復不捨一切眾生，亦復不捨諸善法欲。",
        "from": "T13n0400_002:0479a26_13",
        "context_with_next_sentence": true
    },
    {
        "source_sentence": "何以故？",
        "from": "T13n0400_002:0479a26_17",
        "context_with_next_sentence": true
    },
    {
        "source_sentence": "今我此身，多種逼惱苦切殘毀，比地獄中所受之苦，百分千分乃至優波尼殺曇分皆不及一。",
        "from": "T13n0400_002:0479a29_2",
        "context_with_next_sentence": true
    },
    {
        "source_sentence": "是故我於佛法之中，永不捨離，亦復不捨度脫眾生所緣大悲。",
        "from": "T13n0400_002:0479b01_10",
        "context_with_next_sentence": true
    },
    {
        "source_sentence": "何以故？",
        "from": "T13n0400_002:0479b01_14",
        "context_with_next_sentence": true
    },
    {
        "source_sentence": "如佛所說，一切善法多諸障難，世間眾生多於不善法中而能營助，少能營助於諸善法。",
        "from": "T13n0400_002:0479b03_15",
        "context_with_next_sentence": true
    },
    {
        "source_sentence": "是故我今於善法中發勤精進營助修習，非於不善法中而助其力。",
        "from": "T13n0400_002:0479b05_6",
        "context_with_next_sentence": true
    },
    {
        "source_sentence": "故我於彼一切眾生瞋恚等事，悉能堪忍。",
        "from": "T13n0400_002:0479b06_6",
        "context_with_next_sentence": true
    },
    {
        "source_sentence": "若諸眾生隨所起事，我即旋當施所對治。",
        "from": "T13n0400_002:0479b07_5",
        "context_with_next_sentence": true
    },
    {
        "source_sentence": "若有眾生於我起瞋加復嫌恨，我即施其辱忍之法。",
        "from": "T13n0400_002:0479b08_8",
        "context_with_next_sentence": true
    },
    {
        "source_sentence": "由我施彼忍辱法已，忍力現故，我於彼所寧捨身命終不起瞋。",
        "from": "T13n0400_002:0479b09_16",
        "context_with_next_sentence": true
    },
    {
        "source_sentence": "是故菩薩，若如是修，即不難得阿耨多羅三藐三菩提果。",
        "from": "T13n0400_002:0479b11_3",
        "context_with_next_sentence": true
    },
    {
        "source_sentence": "又復若時，或以因緣瞋恚起時，菩薩當念我起斷瞋之法。",
        "from": "T13n0400_002:0479b12_9",
        "context_with_next_sentence": true
    },
    {
        "source_sentence": "斷法云何？",
        "from": "T13n0400_002:0479b12_14",
        "context_with_next_sentence": true
    },
    {
        "source_sentence": "謂若愛樂於身，若繫屬身，若取著身，如是等法皆悉捨離，由能如是棄捨身故瞋恚不起。",
        "from": "T13n0400_002:0479b14_15",
        "context_with_next_sentence": true
    },
    {
        "source_sentence": "「海意！",
        "from": "T13n0400_002:0479b14_19",
        "context_with_next_sentence": true
    },
    {
        "source_sentence": "菩薩若於如是等法，能善思惟勤修習者，即能堪任一切眾生之所摧壓，於一切智心，不壞不失。",
        "from": "T13n0400_002:0479b17_2",
        "context_with_next_sentence": true
    },
    {
        "source_sentence": "海意當知！",
        "from": "T13n0400_002:0479b17_7",
        "context_with_next_sentence": true
    },
    {
        "source_sentence": "堪任摧壓有其三種：",
        "from": "T13n0400_002:0479b17_16",
        "context_with_next_sentence": true
    },
    {
        "source_sentence": "一者、堪任摧壓於身，二者、堪任摧壓於語，三者、堪任摧壓於心。",
        "from": "T13n0400_002:0479b19_4",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第二",
        "from": "T13n0400_002:0479b20_100",
        "context_with_next_sentence": false
    }
]