[
    {
        "source_sentence": "佛說文殊尸利行經",
        "from": "T14n0471_001:0512a13_0",
        "context_with_next_sentence": true
    },
    {
        "source_sentence": "隋天竺三藏豆那掘多譯",
        "from": "T14n0471_001:0512a15_0",
        "context_with_next_sentence": true
    },
    {
        "source_sentence": "我豆那掘多，歸命大智海毘盧遮那如來。",
        "from": "T14n0471_001:0512a16_0",
        "context_with_next_sentence": true
    },
    {
        "source_sentence": "如是我聞：",
        "from": "T14n0471_001:0512a17_4",
        "context_with_next_sentence": true
    },
    {
        "source_sentence": "一時婆伽婆，住王舍城祇闍崛山中，與大比丘眾五百人俱——皆是大阿羅漢，諸漏已盡無復煩惱，三明六通具八解脫，慧心無礙具足清淨——如是等五百比丘，各於自房結加趺坐，身心寂靜三昧正受。",
        "from": "T14n0471_001:0512a21_13",
        "context_with_next_sentence": true
    },
    {
        "source_sentence": "爾時文殊尸利童真菩薩，為欲發起自身行法，令眾聞知獲大利故，最於先起，一一次第遍觀諸房，即見尊者舍利弗，獨處一房折伏其身，結加趺坐入於三昧。",
        "from": "T14n0471_001:0512a25_6",
        "context_with_next_sentence": true
    },
    {
        "source_sentence": "爾時文殊尸利童真菩薩，見如是已，亦不發覺，更詣諸處，觀察餘房，如是展轉乃至晨朝日初出時。",
        "from": "T14n0471_001:0512a27_10",
        "context_with_next_sentence": true
    },
    {
        "source_sentence": "當於是時，舍利弗等五百比丘皆已出定，是諸比丘及餘比丘諸方來者，一切大眾皆悉雲集。",
        "from": "T14n0471_001:0512a29_13",
        "context_with_next_sentence": true
    },
    {
        "source_sentence": "爾時世尊，即於此時從坐而起，平身正直從容徐步，安諦而行如師子王，出於自房敷坐。",
        "from": "T14n0471_001:0512b02_13",
        "context_with_next_sentence": true
    },
    {
        "source_sentence": "一切大眾左右圍遶，敬念世尊不敢當前。",
        "from": "T14n0471_001:0512b03_13",
        "context_with_next_sentence": true
    },
    {
        "source_sentence": "爾時世尊處大眾中為無上首，光顏巍巍猶若金山，乘大悲雲雨諸法雨。",
        "from": "T14n0471_001:0512b05_6",
        "context_with_next_sentence": true
    },
    {
        "source_sentence": "爾時文殊童真菩薩，於大眾中問尊者舍利弗，作如是言：",
        "from": "T14n0471_001:0512b06_12",
        "context_with_next_sentence": true
    },
    {
        "source_sentence": "「我於向者遍觀諸房，我時見汝獨處一房，結加趺坐折伏其身，汝時為當坐禪耶、不耶？",
        "from": "T14n0471_001:0512b08_12",
        "context_with_next_sentence": true
    },
    {
        "source_sentence": "」尊者舍利弗即答文殊尸利菩薩言：",
        "from": "T14n0471_001:0512b09_7",
        "context_with_next_sentence": true
    },
    {
        "source_sentence": "「我於是時實坐禪耳。",
        "from": "T14n0471_001:0512b09_17",
        "context_with_next_sentence": true
    },
    {
        "source_sentence": "」爾時文殊菩薩即復問於舍利弗言：",
        "from": "T14n0471_001:0512b10_12",
        "context_with_next_sentence": true
    },
    {
        "source_sentence": "「汝意云何？",
        "from": "T14n0471_001:0512b10_18",
        "context_with_next_sentence": true
    },
    {
        "source_sentence": "為當欲令有未斷者，為除故坐禪耶？",
        "from": "T14n0471_001:0512b11_14",
        "context_with_next_sentence": true
    },
    {
        "source_sentence": "欲令有已斷者，更除斷故坐禪耶？",
        "from": "T14n0471_001:0512b12_10",
        "context_with_next_sentence": true
    },
    {
        "source_sentence": "為依過、現、未來三世法故，坐禪耶？",
        "from": "T14n0471_001:0512b13_6",
        "context_with_next_sentence": true
    },
    {
        "source_sentence": "為依色、受、想、行、識等五陰法故，坐禪耶？",
        "from": "T14n0471_001:0512b14_3",
        "context_with_next_sentence": true
    },
    {
        "source_sentence": "為依眼、耳、鼻、舌、身、意等諸根、識故，坐禪耶？",
        "from": "T14n0471_001:0512b15_2",
        "context_with_next_sentence": true
    },
    {
        "source_sentence": "為依色、聲、香、味、觸、法等六塵法故，坐禪耶？",
        "from": "T14n0471_001:0512b16_1",
        "context_with_next_sentence": true
    },
    {
        "source_sentence": "為依欲、色、無色界等三有法故，坐禪耶？",
        "from": "T14n0471_001:0512b16_20",
        "context_with_next_sentence": true
    },
    {
        "source_sentence": "為依若內、若外、內外差別法故，坐禪耶？",
        "from": "T14n0471_001:0512b17_17",
        "context_with_next_sentence": true
    },
    {
        "source_sentence": "為依若身、若心、若身心名色法故，坐禪耶？",
        "from": "T14n0471_001:0512b18_16",
        "context_with_next_sentence": true
    },
    {
        "source_sentence": "如是等法，我已問汝，汝應速答，依何而坐禪乎？",
        "from": "T14n0471_001:0512b19_16",
        "context_with_next_sentence": true
    },
    {
        "source_sentence": "」爾時，尊者舍利弗即答文殊尸利言：",
        "from": "T14n0471_001:0512b20_11",
        "context_with_next_sentence": true
    },
    {
        "source_sentence": "「仁者！",
        "from": "T14n0471_001:0512b20_15",
        "context_with_next_sentence": true
    },
    {
        "source_sentence": "我今現見諸法樂行，念不忘故而坐禪也。",
        "from": "T14n0471_001:0512b21_13",
        "context_with_next_sentence": true
    },
    {
        "source_sentence": "」文殊尸利菩薩復更問於舍利弗言：",
        "from": "T14n0471_001:0512b22_9",
        "context_with_next_sentence": true
    },
    {
        "source_sentence": "「舍利弗！",
        "from": "T14n0471_001:0512b22_14",
        "context_with_next_sentence": true
    },
    {
        "source_sentence": "實有諸法可得現見，樂行者念不忘不？",
        "from": "T14n0471_001:0512b23_11",
        "context_with_next_sentence": true
    },
    {
        "source_sentence": "」舍利弗言：",
        "from": "T14n0471_001:0512b23_17",
        "context_with_next_sentence": true
    },
    {
        "source_sentence": "「仁者文殊！",
        "from": "T14n0471_001:0512b24_1",
        "context_with_next_sentence": true
    },
    {
        "source_sentence": "如是樂行之法，我實不見。",
        "from": "T14n0471_001:0512b24_13",
        "context_with_next_sentence": true
    },
    {
        "source_sentence": "仁者文殊！",
        "from": "T14n0471_001:0512b24_18",
        "context_with_next_sentence": true
    },
    {
        "source_sentence": "如是樂行之法我雖不見，而佛、世尊曾為聲聞一切諸眾說寂定法，如是法者，我依行之。",
        "from": "T14n0471_001:0512b26_17",
        "context_with_next_sentence": true
    },
    {
        "source_sentence": "」文殊尸利菩薩復問尊者舍利弗言：",
        "from": "T14n0471_001:0512b27_12",
        "context_with_next_sentence": true
    },
    {
        "source_sentence": "「何等諸法，如來曾為諸聲聞眾說是寂定，汝依行也？",
        "from": "T14n0471_001:0512b28_16",
        "context_with_next_sentence": true
    },
    {
        "source_sentence": "」舍利弗言：",
        "from": "T14n0471_001:0512b29_2",
        "context_with_next_sentence": true
    },
    {
        "source_sentence": "「仁者文殊！",
        "from": "T14n0471_001:0512b29_8",
        "context_with_next_sentence": true
    },
    {
        "source_sentence": "有一比丘，依於過去、未來、現在諸法而行，略說乃至依心、意等諸法如行。",
        "from": "T14n0471_001:0512c01_19",
        "context_with_next_sentence": true
    },
    {
        "source_sentence": "如彼行法，是佛、世尊為聲聞一切諸眾說是寂定，我依行也。",
        "from": "T14n0471_001:0512c03_7",
        "context_with_next_sentence": true
    },
    {
        "source_sentence": "」文殊尸利童真菩薩復問尊者舍利弗：",
        "from": "T14n0471_001:0512c04_4",
        "context_with_next_sentence": true
    },
    {
        "source_sentence": "「汝言『如來曾為聲聞一切諸眾說彼三世乃至心、意，我依行』者，是事不然。",
        "from": "T14n0471_001:0512c05_19",
        "context_with_next_sentence": true
    },
    {
        "source_sentence": "何以故？",
        "from": "T14n0471_001:0512c06_1",
        "context_with_next_sentence": true
    },
    {
        "source_sentence": "即彼過去現無如來，彼未來世現無如來，現在世無彼如來。",
        "from": "T14n0471_001:0512c07_7",
        "context_with_next_sentence": true
    },
    {
        "source_sentence": "若如是者，一切諸法求如來身，皆不可得。",
        "from": "T14n0471_001:0512c08_8",
        "context_with_next_sentence": true
    },
    {
        "source_sentence": "汝今云何作如是言『我依過去、未來、現在諸法而行』？",
        "from": "T14n0471_001:0512c09_13",
        "context_with_next_sentence": true
    },
    {
        "source_sentence": "唯舍利弗！",
        "from": "T14n0471_001:0512c09_18",
        "context_with_next_sentence": true
    },
    {
        "source_sentence": "過去際，未來、現在際，彼不為此、此不為彼，各各別異，不相為作，無有處所，亦無依住、無所住者，無有依處而可得也。",
        "from": "T14n0471_001:0512c12_8",
        "context_with_next_sentence": true
    },
    {
        "source_sentence": "復次，舍利弗！",
        "from": "T14n0471_001:0512c12_15",
        "context_with_next_sentence": true
    },
    {
        "source_sentence": "若有人言過去、未來、現在於實際中，說有依處、說無依處者，當知彼輩誹謗如來，獲大重罪。",
        "from": "T14n0471_001:0512c14_16",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0512c15_1",
        "context_with_next_sentence": true
    },
    {
        "source_sentence": "彼真實際無憶無念，亦無墮落；",
        "from": "T14n0471_001:0512c15_15",
        "context_with_next_sentence": true
    },
    {
        "source_sentence": "無有形色，無有相狀而可得者。",
        "from": "T14n0471_001:0512c16_8",
        "context_with_next_sentence": true
    },
    {
        "source_sentence": "唯舍利弗！",
        "from": "T14n0471_001:0512c16_13",
        "context_with_next_sentence": true
    },
    {
        "source_sentence": "真實際中，過去、未來、現在諸法實不可得，略說乃至心、意等法亦不可得；",
        "from": "T14n0471_001:0512c18_6",
        "context_with_next_sentence": true
    },
    {
        "source_sentence": "離於實際外，無一法而可得者。",
        "from": "T14n0471_001:0512c19_1",
        "context_with_next_sentence": true
    },
    {
        "source_sentence": "是故，說言名之為空，空故無法，無可顯說。",
        "from": "T14n0471_001:0512c19_21",
        "context_with_next_sentence": true
    },
    {
        "source_sentence": "」爾時尊者舍利弗，即問文殊尸利童真菩薩言：",
        "from": "T14n0471_001:0512c21_1",
        "context_with_next_sentence": true
    },
    {
        "source_sentence": "「如來可不住於實際而說法耶？",
        "from": "T14n0471_001:0512c21_15",
        "context_with_next_sentence": true
    },
    {
        "source_sentence": "」文殊尸利菩薩即答尊者舍利弗言：",
        "from": "T14n0471_001:0512c22_10",
        "context_with_next_sentence": true
    },
    {
        "source_sentence": "「舍利弗！",
        "from": "T14n0471_001:0512c22_15",
        "context_with_next_sentence": true
    },
    {
        "source_sentence": "真實際中有何處所，而使如來住於實際說諸法乎？",
        "from": "T14n0471_001:0512c23_17",
        "context_with_next_sentence": true
    },
    {
        "source_sentence": "舍利弗！",
        "from": "T14n0471_001:0512c24_2",
        "context_with_next_sentence": true
    },
    {
        "source_sentence": "法本自無，云何如來住實際已說於諸法？",
        "from": "T14n0471_001:0512c25_1",
        "context_with_next_sentence": true
    },
    {
        "source_sentence": "非但無法，如來亦無。",
        "from": "T14n0471_001:0512c25_11",
        "context_with_next_sentence": true
    },
    {
        "source_sentence": "既無，云何而言如來住於真實際已說諸法耶？",
        "from": "T14n0471_001:0512c26_10",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0512c26_15",
        "context_with_next_sentence": true
    },
    {
        "source_sentence": "一切諸法皆不可得；",
        "from": "T14n0471_001:0512c27_5",
        "context_with_next_sentence": true
    },
    {
        "source_sentence": "如來亦爾，實不可得；",
        "from": "T14n0471_001:0512c27_15",
        "context_with_next_sentence": true
    },
    {
        "source_sentence": "所說法體亦復如是，時中不可得、非時中不可得、時非時中亦不可得。",
        "from": "T14n0471_001:0512c29_6",
        "context_with_next_sentence": true
    },
    {
        "source_sentence": "如來復非在說時中、不說時中，可得顯現。",
        "from": "T14n0471_001:0513a01_6",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0513a01_11",
        "context_with_next_sentence": true
    },
    {
        "source_sentence": "舍利弗，如來一切言語道斷，無為、無作、無所安置。",
        "from": "T14n0471_001:0513a02_15",
        "context_with_next_sentence": true
    },
    {
        "source_sentence": "」爾時尊者舍利弗復問文殊尸利菩薩言：",
        "from": "T14n0471_001:0513a03_11",
        "context_with_next_sentence": true
    },
    {
        "source_sentence": "「文殊尸利！",
        "from": "T14n0471_001:0513a03_17",
        "context_with_next_sentence": true
    },
    {
        "source_sentence": "如仁者所說，誰於此處堪為法器？",
        "from": "T14n0471_001:0513a04_12",
        "context_with_next_sentence": true
    },
    {
        "source_sentence": "」文殊尸利菩薩即答尊者舍利弗言：",
        "from": "T14n0471_001:0513a05_8",
        "context_with_next_sentence": true
    },
    {
        "source_sentence": "「舍利弗！",
        "from": "T14n0471_001:0513a05_13",
        "context_with_next_sentence": true
    },
    {
        "source_sentence": "若有人能破壞世諦，亦復不當入於涅槃，彼人於此堪為法器。",
        "from": "T14n0471_001:0513a07_1",
        "context_with_next_sentence": true
    },
    {
        "source_sentence": "若復能於過去諸法不證、不說，未來諸法不證、不說，現在諸法不證、不說，彼人於此堪為法器。",
        "from": "T14n0471_001:0513a09_3",
        "context_with_next_sentence": true
    },
    {
        "source_sentence": "無煩惱見及清淨見，無有有為、無為見者，彼於此說堪為法器。",
        "from": "T14n0471_001:0513a10_11",
        "context_with_next_sentence": true
    },
    {
        "source_sentence": "若無有我、亦無無我，於作行中不取、不捨，彼於此說，堪為法器。",
        "from": "T14n0471_001:0513a12_1",
        "context_with_next_sentence": true
    },
    {
        "source_sentence": "如是人者，雖能聽受，亦不於是所說法中，取為決定了義說也。",
        "from": "T14n0471_001:0513a13_10",
        "context_with_next_sentence": true
    },
    {
        "source_sentence": "」爾時，尊者舍利弗復問文殊尸利菩薩言：",
        "from": "T14n0471_001:0513a14_8",
        "context_with_next_sentence": true
    },
    {
        "source_sentence": "「若如仁者所說，於是義中云何修行？",
        "from": "T14n0471_001:0513a15_6",
        "context_with_next_sentence": true
    },
    {
        "source_sentence": "云何教住？",
        "from": "T14n0471_001:0513a15_11",
        "context_with_next_sentence": true
    },
    {
        "source_sentence": "」文殊尸利菩薩即語尊者舍利弗言：",
        "from": "T14n0471_001:0513a16_7",
        "context_with_next_sentence": true
    },
    {
        "source_sentence": "「舍利弗！",
        "from": "T14n0471_001:0513a16_12",
        "context_with_next_sentence": true
    },
    {
        "source_sentence": "若是義中可有言說，可得問言云何教住？",
        "from": "T14n0471_001:0513a17_10",
        "context_with_next_sentence": true
    },
    {
        "source_sentence": "於是義中既無言說、斷諸心行，云何問言云何教住？",
        "from": "T14n0471_001:0513a18_13",
        "context_with_next_sentence": true
    },
    {
        "source_sentence": "」爾時，尊者舍利弗即白文殊尸利菩薩言：",
        "from": "T14n0471_001:0513a19_11",
        "context_with_next_sentence": true
    },
    {
        "source_sentence": "「仁者文殊！",
        "from": "T14n0471_001:0513a19_17",
        "context_with_next_sentence": true
    },
    {
        "source_sentence": "此義甚深，於是義中，少有證知者，少有受持者。",
        "from": "T14n0471_001:0513a20_19",
        "context_with_next_sentence": true
    },
    {
        "source_sentence": "何以故？",
        "from": "T14n0471_001:0513a21_2",
        "context_with_next_sentence": true
    },
    {
        "source_sentence": "一切學人諸阿羅漢等，於是地中，猶尚迷沒，況諸凡夫，豈能於是甚深義中能知能了？",
        "from": "T14n0471_001:0513a23_1",
        "context_with_next_sentence": true
    },
    {
        "source_sentence": "」文殊尸利言：",
        "from": "T14n0471_001:0513a23_8",
        "context_with_next_sentence": true
    },
    {
        "source_sentence": "「舍利弗！",
        "from": "T14n0471_001:0513a23_13",
        "context_with_next_sentence": true
    },
    {
        "source_sentence": "諸阿羅漢於是義中，無有地分，所以阿羅漢無有地分可得住者。",
        "from": "T14n0471_001:0513a25_1",
        "context_with_next_sentence": true
    },
    {
        "source_sentence": "以無住故名阿羅漢，無得故名阿羅漢，言語道斷故名阿羅漢。",
        "from": "T14n0471_001:0513a26_8",
        "context_with_next_sentence": true
    },
    {
        "source_sentence": "以言語道斷故，所有阿羅漢地分行者，無有證處。",
        "from": "T14n0471_001:0513a27_11",
        "context_with_next_sentence": true
    },
    {
        "source_sentence": "以無有證處故，所有阿羅漢地分行者，以無為法得名，以不發故則名無為，無有作者亦無住處。",
        "from": "T14n0471_001:0513a29_14",
        "context_with_next_sentence": true
    },
    {
        "source_sentence": "云何名阿羅漢有所得地？",
        "from": "T14n0471_001:0513b01_6",
        "context_with_next_sentence": true
    },
    {
        "source_sentence": "諸阿羅漢者，不以名故，名為阿羅漢；",
        "from": "T14n0471_001:0513b02_3",
        "context_with_next_sentence": true
    },
    {
        "source_sentence": "不以色故，名為阿羅漢。",
        "from": "T14n0471_001:0513b02_14",
        "context_with_next_sentence": true
    },
    {
        "source_sentence": "唯諸凡夫，於名、色中，妄作分別，如是名、色實無分別。",
        "from": "T14n0471_001:0513b03_19",
        "context_with_next_sentence": true
    },
    {
        "source_sentence": "諸阿羅漢皆如是，知不生分別，是故諸阿羅漢，不以名不以色，名為阿羅漢。",
        "from": "T14n0471_001:0513b05_11",
        "context_with_next_sentence": true
    },
    {
        "source_sentence": "無有凡夫、無有凡夫法，無有阿羅漢，亦無阿羅漢法而可得者。",
        "from": "T14n0471_001:0513b06_19",
        "context_with_next_sentence": true
    },
    {
        "source_sentence": "是故阿羅漢不作分別，以無作行故，無有行處，無有作者，即是寂定。",
        "from": "T14n0471_001:0513b08_11",
        "context_with_next_sentence": true
    },
    {
        "source_sentence": "不作為有者，不作為無者，不作為非有非無者。",
        "from": "T14n0471_001:0513b09_12",
        "context_with_next_sentence": true
    },
    {
        "source_sentence": "若無作、無為是中不可得，彼得遠離一切有，無心、無行可得，說言決定正住沙門果中。",
        "from": "T14n0471_001:0513b11_10",
        "context_with_next_sentence": true
    },
    {
        "source_sentence": "」爾時文殊尸利童真菩薩如是說時，於大眾中有五百比丘從坐而起，於世尊前高聲唱言：",
        "from": "T14n0471_001:0513b14_1",
        "context_with_next_sentence": true
    },
    {
        "source_sentence": "「從今已去更不須見文殊身，亦復不須聞其名字，如是方處速應捨離，所有文殊一切住處更莫趣向。",
        "from": "T14n0471_001:0513b16_7",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0513b16_12",
        "context_with_next_sentence": true
    },
    {
        "source_sentence": "云何文殊煩惱、解脫一相說耶？",
        "from": "T14n0471_001:0513b17_6",
        "context_with_next_sentence": true
    },
    {
        "source_sentence": "」五百比丘一時高聲唱是言已，皆各背面出眾而去。",
        "from": "T14n0471_001:0513b18_10",
        "context_with_next_sentence": true
    },
    {
        "source_sentence": "復作是念：",
        "from": "T14n0471_001:0513b18_15",
        "context_with_next_sentence": true
    },
    {
        "source_sentence": "「我等云何於佛、世尊自說法中，歡喜樂學修行梵行已，云何今日忽聞如是弊惡法乎？",
        "from": "T14n0471_001:0513b20_14",
        "context_with_next_sentence": true
    },
    {
        "source_sentence": "」爾時尊者舍利弗見是事已，即告文殊尸利童真菩薩言：",
        "from": "T14n0471_001:0513b22_2",
        "context_with_next_sentence": true
    },
    {
        "source_sentence": "「文殊尸利！",
        "from": "T14n0471_001:0513b22_8",
        "context_with_next_sentence": true
    },
    {
        "source_sentence": "汝說是法，不欲令諸眾生輩決定了知如是法耶？",
        "from": "T14n0471_001:0513b23_9",
        "context_with_next_sentence": true
    },
    {
        "source_sentence": "」文殊尸利菩薩言：",
        "from": "T14n0471_001:0513b23_18",
        "context_with_next_sentence": true
    },
    {
        "source_sentence": "「如是，如是。",
        "from": "T14n0471_001:0513b24_4",
        "context_with_next_sentence": true
    },
    {
        "source_sentence": "」尊者舍利弗言：",
        "from": "T14n0471_001:0513b24_12",
        "context_with_next_sentence": true
    },
    {
        "source_sentence": "「文殊尸利！",
        "from": "T14n0471_001:0513b24_18",
        "context_with_next_sentence": true
    },
    {
        "source_sentence": "汝若如是者，何故此五百比丘從坐而起，毀訾、誹謗仁者所說，現於佛前高聲唱言『不須見文殊尸利，亦不須聞文殊尸利名，是方亦須捨，所有文殊一切住處皆不須往』，唱是言已出眾而去？",
        "from": "T14n0471_001:0513c01_2",
        "context_with_next_sentence": true
    },
    {
        "source_sentence": "」爾時文殊尸利童真菩薩，即歎尊者舍利弗言：",
        "from": "T14n0471_001:0513c02_3",
        "context_with_next_sentence": true
    },
    {
        "source_sentence": "「善哉善哉！",
        "from": "T14n0471_001:0513c02_9",
        "context_with_next_sentence": true
    },
    {
        "source_sentence": "汝舍利弗，快能善說彼諸比丘唱告之言。",
        "from": "T14n0471_001:0513c03_6",
        "context_with_next_sentence": true
    },
    {
        "source_sentence": "何以故？",
        "from": "T14n0471_001:0513c03_10",
        "context_with_next_sentence": true
    },
    {
        "source_sentence": "實無文殊而可得故。",
        "from": "T14n0471_001:0513c04_1",
        "context_with_next_sentence": true
    },
    {
        "source_sentence": "若實無文殊不得者，彼亦不可見、不可得聞，如是彼方亦須捨離。",
        "from": "T14n0471_001:0513c05_10",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0513c05_15",
        "context_with_next_sentence": true
    },
    {
        "source_sentence": "所有文殊一切住處，是處及文殊皆無所有；",
        "from": "T14n0471_001:0513c06_14",
        "context_with_next_sentence": true
    },
    {
        "source_sentence": "無所有者，尚不可親近，亦可須捨。",
        "from": "T14n0471_001:0513c07_10",
        "context_with_next_sentence": true
    },
    {
        "source_sentence": "」爾時文殊尸利菩薩如是說時，五百比丘還來入眾，白文殊尸利言：",
        "from": "T14n0471_001:0513c09_1",
        "context_with_next_sentence": true
    },
    {
        "source_sentence": "「如仁者所說，非為我等，云何能知仁者所說？",
        "from": "T14n0471_001:0513c10_1",
        "context_with_next_sentence": true
    },
    {
        "source_sentence": "」爾時文殊尸利菩薩即歎諸比丘言：",
        "from": "T14n0471_001:0513c10_17",
        "context_with_next_sentence": true
    },
    {
        "source_sentence": "「善哉善哉，如是如是！",
        "from": "T14n0471_001:0513c11_7",
        "context_with_next_sentence": true
    },
    {
        "source_sentence": "如來世尊、諸聲聞眾，於是法中，應如是作，莫須知之；",
        "from": "T14n0471_001:0513c12_11",
        "context_with_next_sentence": true
    },
    {
        "source_sentence": "諸比丘於是法中，亦須如是作，莫須知之，亦非不須知。",
        "from": "T14n0471_001:0513c13_16",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0513c14_1",
        "context_with_next_sentence": true
    },
    {
        "source_sentence": "如是法者，即是常住亦名法界。",
        "from": "T14n0471_001:0513c14_15",
        "context_with_next_sentence": true
    },
    {
        "source_sentence": "若常住、法界者，無憶、無念，無憶、無念者，一切無證、無不證，無不證者，亦非不證、不憶、不念。",
        "from": "T14n0471_001:0513c16_17",
        "context_with_next_sentence": true
    },
    {
        "source_sentence": "若如是知者，即名如來真實聲聞弟子，名為最上，得言應供者。",
        "from": "T14n0471_001:0513c18_3",
        "context_with_next_sentence": true
    },
    {
        "source_sentence": "」爾時，文殊尸利童真菩薩說是語時，於彼五百比丘眾中，四百比丘於無漏法中心得解脫，一百比丘更增毀訾，起誹謗心，於現身中，生陷入於大地獄中。",
        "from": "T14n0471_001:0513c21_13",
        "context_with_next_sentence": true
    },
    {
        "source_sentence": "爾時尊者舍利弗，即白文殊尸利童真菩薩言：",
        "from": "T14n0471_001:0513c23_1",
        "context_with_next_sentence": true
    },
    {
        "source_sentence": "「文殊尸利！",
        "from": "T14n0471_001:0513c23_7",
        "context_with_next_sentence": true
    },
    {
        "source_sentence": "仁者何故不順眾生而說法也？",
        "from": "T14n0471_001:0513c24_1",
        "context_with_next_sentence": true
    },
    {
        "source_sentence": "令是一百比丘退失墮落。",
        "from": "T14n0471_001:0513c24_12",
        "context_with_next_sentence": true
    },
    {
        "source_sentence": "」爾時世尊即告尊者舍利弗言：",
        "from": "T14n0471_001:0513c25_6",
        "context_with_next_sentence": true
    },
    {
        "source_sentence": "「汝舍利弗莫作是言。",
        "from": "T14n0471_001:0513c25_16",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0513c26_2",
        "context_with_next_sentence": true
    },
    {
        "source_sentence": "舍利弗！",
        "from": "T14n0471_001:0513c26_6",
        "context_with_next_sentence": true
    },
    {
        "source_sentence": "是一百比丘，若不聞是甚深法本者，當知彼輩必定墮大地獄中一劫受苦；",
        "from": "T14n0471_001:0513c28_1",
        "context_with_next_sentence": true
    },
    {
        "source_sentence": "從地獄出已，然後方得人身、人道。",
        "from": "T14n0471_001:0513c28_17",
        "context_with_next_sentence": true
    },
    {
        "source_sentence": "以彼諸比丘輩聞是法本甚深義故——所有惡業重罪，應墮大地獄中一劫受苦——今日入於大叫喚地獄之中一觸受已，即得上生兜率天中受諸天樂。",
        "from": "T14n0471_001:0514a03_3",
        "context_with_next_sentence": true
    },
    {
        "source_sentence": "汝舍利弗當知，是諸比丘，聞此法故，速除多罪，暫少輕受。",
        "from": "T14n0471_001:0514a04_11",
        "context_with_next_sentence": true
    },
    {
        "source_sentence": "汝舍利弗當知，是一百比丘，於彌勒菩薩下生成道，初會說法聲聞眾中，得阿羅漢果，盡諸有漏，無復煩惱，三明、六通、具八解脫，身心煩惱二餘俱盡。",
        "from": "T14n0471_001:0514a07_18",
        "context_with_next_sentence": true
    },
    {
        "source_sentence": "是故舍利弗，寧於是法本修多羅中疑心聽受，不用成就四禪定心及四無量心，亦復不用具足成就四無色定心。",
        "from": "T14n0471_001:0514a10_8",
        "context_with_next_sentence": true
    },
    {
        "source_sentence": "何以故？",
        "from": "T14n0471_001:0514a10_12",
        "context_with_next_sentence": true
    },
    {
        "source_sentence": "雖復成就如是法者，若不聞是甚深法本，於煩惱中不得解脫生、老、病、死、憂悲苦惱。",
        "from": "T14n0471_001:0514a12_15",
        "context_with_next_sentence": true
    },
    {
        "source_sentence": "我愍此輩說是法本。",
        "from": "T14n0471_001:0514a13_2",
        "context_with_next_sentence": true
    },
    {
        "source_sentence": "」爾時尊者舍利弗，即白文殊尸利菩薩言：",
        "from": "T14n0471_001:0514a14_1",
        "context_with_next_sentence": true
    },
    {
        "source_sentence": "「希有，希有！",
        "from": "T14n0471_001:0514a14_8",
        "context_with_next_sentence": true
    },
    {
        "source_sentence": "文殊尸利乃能善說如是法本，為欲教化諸眾生故。",
        "from": "T14n0471_001:0514a15_10",
        "context_with_next_sentence": true
    },
    {
        "source_sentence": "」文殊尸利菩薩言：",
        "from": "T14n0471_001:0514a15_19",
        "context_with_next_sentence": true
    },
    {
        "source_sentence": "「舍利弗！",
        "from": "T14n0471_001:0514a16_2",
        "context_with_next_sentence": true
    },
    {
        "source_sentence": "真實際者不增不減，法界不增不減，眾生界者亦無增減。",
        "from": "T14n0471_001:0514a17_8",
        "context_with_next_sentence": true
    },
    {
        "source_sentence": "所以者何？",
        "from": "T14n0471_001:0514a17_13",
        "context_with_next_sentence": true
    },
    {
        "source_sentence": "如是等法，但有言說無可得者，彼不為此、此不為彼，即自無自，有何依處。",
        "from": "T14n0471_001:0514a19_8",
        "context_with_next_sentence": true
    },
    {
        "source_sentence": "是故舍利弗，菩提者即是解脫也。",
        "from": "T14n0471_001:0514a20_3",
        "context_with_next_sentence": true
    },
    {
        "source_sentence": "何以故？",
        "from": "T14n0471_001:0514a20_7",
        "context_with_next_sentence": true
    },
    {
        "source_sentence": "所有法智無異處故，非作、非不作。",
        "from": "T14n0471_001:0514a21_3",
        "context_with_next_sentence": true
    },
    {
        "source_sentence": "若如是知，名為已入涅槃者。",
        "from": "T14n0471_001:0514a21_16",
        "context_with_next_sentence": true
    },
    {
        "source_sentence": "」爾時世尊即告尊者舍利弗言：",
        "from": "T14n0471_001:0514a22_9",
        "context_with_next_sentence": true
    },
    {
        "source_sentence": "「舍利弗！",
        "from": "T14n0471_001:0514a22_14",
        "context_with_next_sentence": true
    },
    {
        "source_sentence": "如是如是，如文殊尸利菩薩所說。",
        "from": "T14n0471_001:0514a23_8",
        "context_with_next_sentence": true
    },
    {
        "source_sentence": "真實際中無增無減，法界眾生界亦無增減，不受煩惱、不受解脫。",
        "from": "T14n0471_001:0514a24_18",
        "context_with_next_sentence": true
    },
    {
        "source_sentence": "」爾時世尊說是語已，為欲重明真實義故，復以妙偈而說頌曰：",
        "from": "T14n0471_001:0514a26_6",
        "context_with_next_sentence": true
    },
    {
        "source_sentence": "「過現未來法，　　唯語無真實，",
        "from": "T14n0471_001:0514a27_0",
        "context_with_next_sentence": true
    },
    {
        "source_sentence": "彼若於實處，　　一相無差別。",
        "from": "T14n0471_001:0514a28_13",
        "context_with_next_sentence": true
    },
    {
        "source_sentence": "若無相分別，　　是即有真相，",
        "from": "T14n0471_001:0514a29_0",
        "context_with_next_sentence": true
    },
    {
        "source_sentence": "無相無分別，　　分別亦無相。",
        "from": "T14n0471_001:0514b01_13",
        "context_with_next_sentence": true
    },
    {
        "source_sentence": "若不作分別，　　不了別涅槃，",
        "from": "T14n0471_001:0514b02_0",
        "context_with_next_sentence": true
    },
    {
        "source_sentence": "是二皆魔事，　　智者應當知。",
        "from": "T14n0471_001:0514b03_13",
        "context_with_next_sentence": true
    },
    {
        "source_sentence": "陰、界、諸入中，　　我雖名字說，",
        "from": "T14n0471_001:0514b04_0",
        "context_with_next_sentence": true
    },
    {
        "source_sentence": "無生名字者，　　彼二還一相。",
        "from": "T14n0471_001:0514b05_13",
        "context_with_next_sentence": true
    },
    {
        "source_sentence": "起心正分別，　　彼即成邪念，",
        "from": "T14n0471_001:0514b06_0",
        "context_with_next_sentence": true
    },
    {
        "source_sentence": "妙智無分別，　　以有空行故。",
        "from": "T14n0471_001:0514b07_13",
        "context_with_next_sentence": true
    },
    {
        "source_sentence": "分別有思量，　　無分別無思，",
        "from": "T14n0471_001:0514b08_0",
        "context_with_next_sentence": true
    },
    {
        "source_sentence": "了別即是相，　　不了得涅槃。",
        "from": "T14n0471_001:0514b09_13",
        "context_with_next_sentence": true
    },
    {
        "source_sentence": "若能如是知，　　名為大智者，",
        "from": "T14n0471_001:0514b10_0",
        "context_with_next_sentence": true
    },
    {
        "source_sentence": "是故盡智者，　　得智無分別。",
        "from": "T14n0471_001:0514b11_13",
        "context_with_next_sentence": true
    },
    {
        "source_sentence": "智能說於智，　　智說還自空，",
        "from": "T14n0471_001:0514b12_0",
        "context_with_next_sentence": true
    },
    {
        "source_sentence": "是中能忍者，　　是名為大智。",
        "from": "T14n0471_001:0514b13_13",
        "context_with_next_sentence": true
    },
    {
        "source_sentence": "假使滿三千，　　七寶持用施，",
        "from": "T14n0471_001:0514b14_0",
        "context_with_next_sentence": true
    },
    {
        "source_sentence": "忍信是法者，　　其福為最上。",
        "from": "T14n0471_001:0514b15_13",
        "context_with_next_sentence": true
    },
    {
        "source_sentence": "假使億劫中，　　施、戒、忍、精進，",
        "from": "T14n0471_001:0514b16_0",
        "context_with_next_sentence": true
    },
    {
        "source_sentence": "通、辯成就福，　　不比持是經。",
        "from": "T14n0471_001:0514b17_14",
        "context_with_next_sentence": true
    },
    {
        "source_sentence": "若持是經者，　　至真等即說，",
        "from": "T14n0471_001:0514b18_0",
        "context_with_next_sentence": true
    },
    {
        "source_sentence": "是經功德力，　　彼悉當成佛。",
        "from": "T14n0471_001:0514b19_13",
        "context_with_next_sentence": true
    },
    {
        "source_sentence": "」爾時，世尊說是法本修多羅偈時，一萬雜類眾生遠塵離垢，得清淨法眼；",
        "from": "T14n0471_001:0514b21_12",
        "context_with_next_sentence": true
    },
    {
        "source_sentence": "五百比丘於無漏法中心得解脫；",
        "from": "T14n0471_001:0514b22_8",
        "context_with_next_sentence": true
    },
    {
        "source_sentence": "八萬欲界天子未發心者，皆得發於阿耨多羅三藐三菩提心。",
        "from": "T14n0471_001:0514b23_16",
        "context_with_next_sentence": true
    },
    {
        "source_sentence": "世尊爾時即授彼記：",
        "from": "T14n0471_001:0514b24_6",
        "context_with_next_sentence": true
    },
    {
        "source_sentence": "「皆於星宿劫中，得成阿耨多羅三藐三菩提，皆同一號名曰法開華如來、至真、等正覺。",
        "from": "T14n0471_001:0514b26_6",
        "context_with_next_sentence": true
    },
    {
        "source_sentence": "」佛說是經已，文殊尸利童子、尊者舍利弗等，五百比丘、天龍八部、諸鬼神等，聞佛所說歡喜奉行。",
        "from": "T14n0471_001:0514b28_10",
        "context_with_next_sentence": true
    },
    {
        "source_sentence": "佛說文殊尸利經",
        "from": "T14n0471_001:0514b29_100",
        "context_with_next_sentence": false
    }
]