{
    "T07n0220_421:0113a02_0": "大般若波羅蜜多經卷第四百二",
    "T07n0220_421:0113a03_0": "十一",
    "T07n0220_421:0113a05_0": "三藏法師玄奘奉　詔譯",
    "T07n0220_421:0113a06_0": "第二分無邊際品第二十三之二",
    "T07n0220_421:0113a07_0": "爾時，具壽舍利子問善現言：「何緣故說前際諸菩薩摩訶薩無所有不可得，後際諸菩薩摩訶薩無所有不可得，中際諸菩薩摩訶薩無所有不可得？",
    "T07n0220_421:0113a10_1": "何緣故說色無邊際故，當知菩薩摩訶薩亦無邊際，受、想、行、識無邊際故，當知菩薩摩訶薩亦無邊際；乃至聲聞乘無邊際故，當知菩薩摩訶薩亦無邊際，獨覺乘、大乘無邊際故，當知菩薩摩訶薩亦無邊際？",
    "T07n0220_421:0113a15_0": "何緣故說即色，菩薩摩訶薩無所有不可得，離色，菩薩摩訶薩無所有不可得；即受、想、行、識，菩薩摩訶薩無所有不可得，離受、想、行、識，菩薩摩訶薩無所有不可得；乃至即聲聞乘，菩薩摩訶薩無所有不可得，離聲聞乘，菩薩摩訶薩無所有不可得；即獨覺乘、大乘，菩薩摩訶薩無所有不可得，離獨覺乘、大乘，菩薩摩訶薩無所有不可得？",
    "T07n0220_421:0113a22_1": "何緣故說我於是等一切法，以一切種、一切處、一切時，求諸菩薩摩訶薩都無所見竟不可得，云何令我以般若波羅蜜多教誡教授諸菩薩摩訶薩？",
    "T07n0220_421:0113a25_2": "何緣故說諸菩薩摩訶薩諸菩薩摩訶薩者，但有假名都無自性？",
    "T07n0220_421:0113a27_3": "何緣故說如說我等畢竟不生，但有假名都無自性？",
    "T07n0220_421:0113a28_4": "何緣故說諸法亦爾，畢竟不生，但有假名都無自性？",
    "T07n0220_421:0113a29_5": "何緣故說何等色畢竟不生？",
    "T07n0220_421:0113b01_6": "何等受、想、行、識畢竟不生；乃至何等聲聞乘畢竟不生？",
    "T07n0220_421:0113b02_7": "何等獨覺乘、大乘畢竟不生？",
    "T07n0220_421:0113b03_8": "何緣故說若畢竟不生則不名色，亦不名受、想、行、識；乃至若畢竟不生則不名聲聞乘，亦不名獨覺乘、大乘？",
    "T07n0220_421:0113b05_9": "何緣故說我豈能以畢竟不生般若波羅蜜多教誡教授畢竟不生諸菩薩摩訶薩？",
    "T07n0220_421:0113b07_10": "何緣故說離畢竟不生亦無菩薩摩訶薩能行無上正等菩提？",
    "T07n0220_421:0113b09_11": "何緣故說若菩薩摩訶薩聞如是說，心不沈沒亦無憂悔，其心不驚不恐不怖，當知是菩薩摩訶薩能行般若波羅蜜多？",
    "T07n0220_421:0113b11_12": "仁者今應具為我說。」",
    "T07n0220_421:0113b13_0": "爾時，具壽善現報舍利子言：「尊者所問『何緣故說前際諸菩薩摩訶薩無所有不可得，後際諸菩薩摩訶薩無所有不可得，中際諸菩薩摩訶薩無所有不可得？』",
    "T07n0220_421:0113b16_1": "者，舍利子！",
    "T07n0220_421:0113b16_2": "有情無所有故，前際諸菩薩摩訶薩無所有不可得。",
    "T07n0220_421:0113b18_3": "有情空故，前際諸菩薩摩訶薩無所有不可得。",
    "T07n0220_421:0113b19_4": "有情遠離故，前際諸菩薩摩訶薩無所有不可得。",
    "T07n0220_421:0113b20_5": "有情無自性故，前際諸菩薩摩訶薩無所有不可得。",
    "T07n0220_421:0113b21_6": "後際、中際諸菩薩摩訶薩無所有不可得亦復如是。",
    "T07n0220_421:0113b22_7": "「舍利子！",
    "T07n0220_421:0113b22_8": "色無所有故，前際諸菩薩摩訶薩無所有不可得；受、想、行、識無所有故，前際諸菩薩摩訶薩無所有不可得。",
    "T07n0220_421:0113b25_9": "色空故，前際諸菩薩摩訶薩無所有不可得；受、想、行、識空故，前際諸菩薩摩訶薩無所有不可得。",
    "T07n0220_421:0113b27_10": "色遠離故，前際諸菩薩摩訶薩無所有不可得；受、想、行、識遠離故，前際諸菩薩摩訶薩無所有不可得。",
    "T07n0220_421:0113b29_11": "色無自性故，前際諸菩薩摩訶薩無所有不可得；受、想、行、識無自性故，前際諸菩薩摩訶薩無所有不可得。",
    "T07n0220_421:0113c03_12": "後際、中際諸菩薩摩訶薩無所有不可得亦復如是。",
    "T07n0220_421:0113c04_13": "「舍利子！",
    "T07n0220_421:0113c04_14": "眼處無所有故，前際諸菩薩摩訶薩無所有不可得；耳、鼻、舌、身、意處無所有故，前際諸菩薩摩訶薩無所有不可得。",
    "T07n0220_421:0113c07_0": "眼處空故，前際諸菩薩摩訶薩無所有不可得；耳、鼻、舌、身、意處空故，前際諸菩薩摩訶薩無所有不可得。",
    "T07n0220_421:0113c09_1": "眼處遠離故，前際諸菩薩摩訶薩無所有不可得；耳、鼻、舌、身、意處遠離故，前際諸菩薩摩訶薩無所有不可得。",
    "T07n0220_421:0113c11_2": "眼處無自性故，前際諸菩薩摩訶薩無所有不可得；耳、鼻、舌、身、意處無自性故，前際諸菩薩摩訶薩無所有不可得。",
    "T07n0220_421:0113c14_3": "後際、中際諸菩薩摩訶薩無所有不可得亦復如是。",
    "T07n0220_421:0113c15_4": "「舍利子！",
    "T07n0220_421:0113c15_5": "色處無所有故，前際諸菩薩摩訶薩無所有不可得；聲、香、味、觸、法處無所有故，前際諸菩薩摩訶薩無所有不可得。",
    "T07n0220_421:0113c18_6": "色處空故，前際諸菩薩摩訶薩無所有不可得；聲、香、味、觸、法處空故，前際諸菩薩摩訶薩無所有不可得。",
    "T07n0220_421:0113c20_7": "色處遠離故，前際諸菩薩摩訶薩無所有不可得；聲、香、味、觸、法處遠離故，前際諸菩薩摩訶薩無所有不可得。",
    "T07n0220_421:0113c23_8": "色處無自性故，前際諸菩薩摩訶薩無所有不可得；聲、香、味、觸、法處無自性故，前際諸菩薩摩訶薩無所有不可得。",
    "T07n0220_421:0113c25_9": "後際、中際諸菩薩摩訶薩無所有不可得亦復如是。",
    "T07n0220_421:0113c26_10": "「舍利子！",
    "T07n0220_421:0113c27_0": "眼界無所有故，前際諸菩薩摩訶薩無所有不可得；耳、鼻、舌、身、意界無所有故，前際諸菩薩摩訶薩無所有不可得。",
    "T07n0220_421:0113c29_1": "眼界空故，前際諸菩薩摩訶薩無所有不可得；耳、鼻、舌、身、意界空故，前際諸菩薩摩訶薩無所有不可得。",
    "T07n0220_421:0114a02_2": "眼界遠離故，前際諸菩薩摩訶薩無所有不可得；耳、鼻、舌、身、意界遠離故，前際諸菩薩摩訶薩無所有不可得。",
    "T07n0220_421:0114a05_3": "眼界無自性故，前際諸菩薩摩訶薩無所有不可得；耳、鼻、舌、身、意界無自性故，前際諸菩薩摩訶薩無所有不可得。",
    "T07n0220_421:0114a08_0": "後際、中際諸菩薩摩訶薩無所有不可得亦復如是。",
    "T07n0220_421:0114a09_1": "「舍利子！",
    "T07n0220_421:0114a09_2": "色界無所有故，前際諸菩薩摩訶薩無所有不可得；聲、香、味、觸、法界無所有故，前際諸菩薩摩訶薩無所有不可得。",
    "T07n0220_421:0114a11_3": "色界空故，前際諸菩薩摩訶薩無所有不可得；聲、香、味、觸、法界空故，前際諸菩薩摩訶薩無所有不可得。",
    "T07n0220_421:0114a14_4": "色界遠離故，前際諸菩薩摩訶薩無所有不可得；聲、香、味、觸、法界遠離故，前際諸菩薩摩訶薩無所有不可得。",
    "T07n0220_421:0114a16_5": "色界無自性故，前際諸菩薩摩訶薩無所有不可得；聲、香、味、觸、法界無自性故，前際諸菩薩摩訶薩無所有不可得。",
    "T07n0220_421:0114a19_6": "後際、中際諸菩薩摩訶薩無所有不可得亦復如是。",
    "T07n0220_421:0114a20_7": "「舍利子！",
    "T07n0220_421:0114a20_8": "眼識界無所有故，前際諸菩薩摩訶薩無所有不可得；耳、鼻、舌、身、意識界無所有故，前際諸菩薩摩訶薩無所有不可得。",
    "T07n0220_421:0114a23_9": "眼識界空故，前際諸菩薩摩訶薩無所有不可得；耳、鼻、舌、身、意識界空故，前際諸菩薩摩訶薩無所有不可得。",
    "T07n0220_421:0114a25_10": "眼識界遠離故，前際諸菩薩摩訶薩無所有不可得；耳、鼻、舌、身、意識界遠離故，前際諸菩薩摩訶薩無所有不可得。",
    "T07n0220_421:0114a28_11": "眼識界無自性故，前際諸菩薩摩訶薩無所有不可得；耳、鼻、舌、身、意識界無自性故，前際諸菩薩摩訶薩無所有不可得。",
    "T07n0220_421:0114b01_12": "後際、中際諸菩薩摩訶薩無所有不可得亦復如是。",
    "T07n0220_421:0114b03_13": "「舍利子！",
    "T07n0220_421:0114b03_14": "眼觸無所有故，前際諸菩薩摩訶薩無所有不可得；耳、鼻、舌、身、意觸無所有故，前際諸菩薩摩訶薩無所有不可得。",
    "T07n0220_421:0114b05_15": "眼觸空故，前際諸菩薩摩訶薩無所有不可得；耳、鼻、舌、身、意觸空故，前際諸菩薩摩訶薩無所有不可得。",
    "T07n0220_421:0114b08_16": "眼觸遠離故，前際諸菩薩摩訶薩無所有不可得；耳、鼻、舌、身、意觸遠離故，前際諸菩薩摩訶薩無所有不可得。",
    "T07n0220_421:0114b10_17": "眼觸無自性故，前際諸菩薩摩訶薩無所有不可得；耳、鼻、舌、身、意觸無自性故，前際諸菩薩摩訶薩無所有不可得。",
    "T07n0220_421:0114b13_18": "後際、中際諸菩薩摩訶薩無所有不可得亦復如是。",
    "T07n0220_421:0114b14_19": "「舍利子！",
    "T07n0220_421:0114b14_20": "眼觸為緣所生諸受無所有故，前際諸菩薩摩訶薩無所有不可得；耳、鼻、舌、身、意觸為緣所生諸受無所有故，前際諸菩薩摩訶薩無所有不可得。",
    "T07n0220_421:0114b17_21": "眼觸為緣所生諸受空故，前際諸菩薩摩訶薩無所有不可得；耳、鼻、舌、身、意觸為緣所生諸受空故，前際諸菩薩摩訶薩無所有不可得。",
    "T07n0220_421:0114b20_22": "眼觸為緣所生諸受遠離故，前際諸菩薩摩訶薩無所有不可得；耳、鼻、舌、身、意觸為緣所生諸受遠離故，前際諸菩薩摩訶薩無所有不可得。",
    "T07n0220_421:0114b23_23": "眼觸為緣所生諸受無自性故，前際諸菩薩摩訶薩無所有不可得；耳、鼻、舌、身、意觸為緣所生諸受無自性故，前際諸菩薩摩訶薩無所有不可得。",
    "T07n0220_421:0114b27_24": "後際、中際諸菩薩摩訶薩無所有不可得亦復如是。",
    "T07n0220_421:0114b28_25": "「舍利子！",
    "T07n0220_421:0114b28_26": "布施波羅蜜多無所有故，前際諸菩薩摩訶薩無所有不可得；淨戒、安忍、精進、靜慮、般若波羅蜜多無所有故，前際諸菩薩摩訶薩無所有不可得。",
    "T07n0220_421:0114c02_27": "布施波羅蜜多空故，前際諸菩薩摩訶薩無所有不可得；淨戒、安忍、精進、靜慮、般若波羅蜜多空故，前際諸菩薩摩訶薩無所有不可得。",
    "T07n0220_421:0114c05_28": "布施波羅蜜多遠離故，前際諸菩薩摩訶薩無所有不可得；淨戒、安忍、精進、靜慮、般若波羅蜜多遠離故，前際諸菩薩摩訶薩無所有不可得。",
    "T07n0220_421:0114c08_29": "布施波羅蜜多無自性故，前際諸菩薩摩訶薩無所有不可得；淨戒、安忍、精進、靜慮、般若波羅蜜多無自性故，前際諸菩薩摩訶薩無所有不可得。",
    "T07n0220_421:0114c12_0": "後際、中際諸菩薩摩訶薩無所有不可得亦復如是。",
    "T07n0220_421:0114c13_1": "「舍利子！",
    "T07n0220_421:0114c13_2": "內空無所有故，前際諸菩薩摩訶薩無所有不可得；外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空無所有故，前際諸菩薩摩訶薩無所有不可得。",
    "T07n0220_421:0114c18_3": "內空空故，前際諸菩薩摩訶薩無所有不可得；外空乃至無性自性空空故，前際諸菩薩摩訶薩無所有不可得。",
    "T07n0220_421:0114c21_0": "內空遠離故，前際諸菩薩摩訶薩無所有不可得；外空乃至無性自性空遠離故，前際諸菩薩摩訶薩無所有不可得。",
    "T07n0220_421:0114c23_1": "內空無自性故，前際諸菩薩摩訶薩無所有不可得；外空乃至無性自性空無自性故，前際諸菩薩摩訶薩無所有不可得。",
    "T07n0220_421:0114c26_2": "後際、中際諸菩薩摩訶薩無所有不可得亦復如是。",
    "T07n0220_421:0114c27_3": "「舍利子！",
    "T07n0220_421:0114c27_4": "四念住無所有故，前際諸菩薩摩訶薩無所有不可得；四正斷、四神足、五根、五力、七等覺支、八聖道支無所有故，前際諸菩薩摩訶薩無所有不可得。",
    "T07n0220_421:0115a01_5": "四念住空故，前際諸菩薩摩訶薩無所有不可得；四正斷乃至八聖道支空故，前際諸菩薩摩訶薩無所有不可得。",
    "T07n0220_421:0115a04_6": "四念住遠離故，前際諸菩薩摩訶薩無所有不可得；四正斷乃至八聖道支遠離故，前際諸菩薩摩訶薩無所有不可得。",
    "T07n0220_421:0115a07_7": "四念住無自性故，前際諸菩薩摩訶薩無所有不可得；四正斷乃至八聖道支無自性故，前際諸菩薩摩訶薩無所有不可得。",
    "T07n0220_421:0115a10_0": "後際、中際諸菩薩摩訶薩無所有不可得亦復如是。",
    "T07n0220_421:0115a11_1": "「舍利子！",
    "T07n0220_421:0115a11_2": "如是乃至佛十力無所有故，前際諸菩薩摩訶薩無所有不可得；四無所畏、四無礙解、大慈、大悲、大喜、大捨、十八佛不共法無所有故，前際諸菩薩摩訶薩無所有不可得。",
    "T07n0220_421:0115a15_3": "佛十力空故，前際諸菩薩摩訶薩無所有不可得；四無所畏乃至十八佛不共法空故，前際諸菩薩摩訶薩無所有不可得。",
    "T07n0220_421:0115a17_4": "佛十力遠離故，前際諸菩薩摩訶薩無所有不可得；四無所畏乃至十八佛不共法遠離故，前際諸菩薩摩訶薩無所有不可得。",
    "T07n0220_421:0115a20_5": "佛十力無自性故，前際諸菩薩摩訶薩無所有不可得；四無所畏乃至十八佛不共法無自性故，前際諸菩薩摩訶薩無所有不可得。",
    "T07n0220_421:0115a23_6": "後際、中際諸菩薩摩訶薩無所有不可得亦復如是。",
    "T07n0220_421:0115a24_7": "「舍利子！",
    "T07n0220_421:0115a25_0": "聲聞法無所有故，前際諸菩薩摩訶薩無所有不可得；獨覺法、諸佛法無所有故，前際諸菩薩摩訶薩無所有不可得。",
    "T07n0220_421:0115a27_1": "聲聞法空故，前際諸菩薩摩訶薩無所有不可得；獨覺法、諸佛法空故，前際諸菩薩摩訶薩無所有不可得。",
    "T07n0220_421:0115b01_0": "聲聞法遠離故，前際諸菩薩摩訶薩無所有不可得；獨覺法、諸佛法遠離故，前際諸菩薩摩訶薩無所有不可得。",
    "T07n0220_421:0115b03_1": "聲聞法無自性故，前際諸菩薩摩訶薩無所有不可得；獨覺法、諸佛法無自性故，前際諸菩薩摩訶薩無所有不可得。",
    "T07n0220_421:0115b06_2": "後際、中際諸菩薩摩訶薩無所有不可得亦復如是。",
    "T07n0220_421:0115b07_3": "「舍利子！",
    "T07n0220_421:0115b07_4": "一切三摩地門無所有故，前際諸菩薩摩訶薩無所有不可得；一切陀羅尼門無所有故，前際諸菩薩摩訶薩無所有不可得。",
    "T07n0220_421:0115b10_5": "一切三摩地門空故，前際諸菩薩摩訶薩無所有不可得；一切陀羅尼門空故，前際諸菩薩摩訶薩無所有不可得。",
    "T07n0220_421:0115b12_6": "一切三摩地門遠離故，前際諸菩薩摩訶薩無所有不可得；一切陀羅尼門遠離故，前際諸菩薩摩訶薩無所有不可得。",
    "T07n0220_421:0115b15_7": "一切三摩地門無自性故，前際諸菩薩摩訶薩無所有不可得；一切陀羅尼門無自性故，前際諸菩薩摩訶薩無所有不可得。",
    "T07n0220_421:0115b18_8": "後際、中際諸菩薩摩訶薩無所有不可得亦復如是。",
    "T07n0220_421:0115b19_9": "「舍利子！",
    "T07n0220_421:0115b19_10": "法界無所有故，前際諸菩薩摩訶薩無所有不可得；真如、實際、不思議界、安隱界等無所有故，前際諸菩薩摩訶薩無所有不可得。",
    "T07n0220_421:0115b22_11": "法界空故，前際諸菩薩摩訶薩無所有不可得；真如、實際、不思議界、安隱界等空故，前際諸菩薩摩訶薩無所有不可得。",
    "T07n0220_421:0115b25_12": "法界遠離故，前際諸菩薩摩訶薩無所有不可得；真如、實際、不思議界、安隱界等遠離故，前際諸菩薩摩訶薩無所有不可得。",
    "T07n0220_421:0115b28_0": "法界無自性故，前際諸菩薩摩訶薩無所有不可得；真如、實際、不思議界、安隱界等無自性故，前際諸菩薩摩訶薩無所有不可得。",
    "T07n0220_421:0115c01_1": "後際、中際諸菩薩摩訶薩無所有不可得亦復如是。",
    "T07n0220_421:0115c03_2": "「舍利子！",
    "T07n0220_421:0115c03_3": "聲聞乘無所有故，前際諸菩薩摩訶薩無所有不可得；獨覺乘、大乘無所有故，前際諸菩薩摩訶薩無所有不可得。",
    "T07n0220_421:0115c05_4": "聲聞乘空故，前際諸菩薩摩訶薩無所有不可得；獨覺乘、大乘空故，前際諸菩薩摩訶薩無所有不可得。",
    "T07n0220_421:0115c08_5": "聲聞乘遠離故，前際諸菩薩摩訶薩無所有不可得；獨覺乘、大乘遠離故，前際諸菩薩摩訶薩無所有不可得。",
    "T07n0220_421:0115c10_6": "聲聞乘無自性故前際諸菩薩摩訶薩無所有不可得；獨覺乘、大乘無自性故，前際諸菩薩摩訶薩無所有不可得。",
    "T07n0220_421:0115c13_7": "後際、中際諸菩薩摩訶薩無所有不可得亦復如是。",
    "T07n0220_421:0115c14_8": "「舍利子！",
    "T07n0220_421:0115c14_9": "一切智無所有故，前際諸菩薩摩訶薩無所有不可得；道相智、一切相智無所有故，前際諸菩薩摩訶薩無所有不可得。",
    "T07n0220_421:0115c17_10": "一切智空故，前際諸菩薩摩訶薩無所有不可得；道相智、一切相智空故，前際諸菩薩摩訶薩無所有不可得。",
    "T07n0220_421:0115c19_11": "一切智遠離故，前際諸菩薩摩訶薩無所有不可得；道相智、一切相智遠離故，前際諸菩薩摩訶薩無所有不可得。",
    "T07n0220_421:0115c22_12": "一切智無自性故，前際諸菩薩摩訶薩無所有不可得；道相智、一切相智無自性故，前際諸菩薩摩訶薩無所有不可得。",
    "T07n0220_421:0115c24_13": "後際、中際諸菩薩摩訶薩無所有不可得亦復如是。",
    "T07n0220_421:0115c26_14": "「何以故？",
    "T07n0220_421:0115c26_15": "舍利子！",
    "T07n0220_421:0115c26_16": "如是空中，前際不可得，後際不可得，中際不可得，菩薩摩訶薩亦不可得。",
    "T07n0220_421:0115c28_17": "舍利子！",
    "T07n0220_421:0115c28_18": "若如是空，若前際，若後際，若中際，若菩薩摩訶薩，如是一切法皆無二、無二處。",
    "T07n0220_421:0116a01_19": "舍利子！",
    "T07n0220_421:0116a01_20": "由此因緣，我作是說：前際諸菩薩摩訶薩無所有不可得，後際諸菩薩摩訶薩無所有不可得，中際諸菩薩摩訶薩無所有不可得。",
    "T07n0220_421:0116a05_0": "「復次，舍利子！",
    "T07n0220_421:0116a05_1": "尊者所問『何緣故說色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際；乃至聲聞乘無邊際故，當知菩薩摩訶薩亦無邊際；獨覺乘、大乘無邊際故，當知菩薩摩訶薩亦無邊際？』",
    "T07n0220_421:0116a10_2": "者，舍利子！",
    "T07n0220_421:0116a10_3": "色如虛空，受、想、行、識如虛空。",
    "T07n0220_421:0116a11_0": "所以者何？",
    "T07n0220_421:0116a11_1": "舍利子！",
    "T07n0220_421:0116a11_2": "如虛空前際不可得、後際不可得、中際不可得，由彼中、邊俱不可得說為虛空；色乃至識亦復如是，前、後、中際俱不可得。",
    "T07n0220_421:0116a14_3": "何以故？",
    "T07n0220_421:0116a14_4": "色乃至識皆性空故。",
    "T07n0220_421:0116a14_5": "舍利子！",
    "T07n0220_421:0116a15_6": "空中前際不可得、後際不可得、中際不可得，亦以中、邊俱不可得故說為空。",
    "T07n0220_421:0116a16_7": "舍利子！",
    "T07n0220_421:0116a16_8": "由此因緣，我作是說：色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際。",
    "T07n0220_421:0116a19_9": "乃至三乘亦復如是。",
    "T07n0220_421:0116a19_10": "「復次，舍利子！",
    "T07n0220_421:0116a20_11": "尊者所問『何緣故說即色，菩薩摩訶薩無所有不可得，離色，菩薩摩訶薩無所有不可得；即受、想、行、識，菩薩摩訶薩無所有不可得，離受、想、行、識，菩薩摩訶薩無所有不可得；乃至即聲聞乘，菩薩摩訶薩無所有不可得，離聲聞乘，菩薩摩訶薩無所有不可得；即獨覺乘、大乘，菩薩摩訶薩無所有不可得，離獨覺乘、大乘，菩薩摩訶薩無所有不可得？』",
    "T07n0220_421:0116a28_0": "者，舍利子！",
    "T07n0220_421:0116a28_1": "色色性空，受、想、行、識受、想、行、識性空。",
    "T07n0220_421:0116a29_2": "何以故？",
    "T07n0220_421:0116a29_3": "色性空中，色無所有不可得故，諸菩薩摩訶薩亦無所有不可得；受、想、行、識性空中，受、想、行、識無所有不可得故，諸菩薩摩訶薩亦無所有不可得。",
    "T07n0220_421:0116b03_4": "舍利子！",
    "T07n0220_421:0116b03_5": "非色非色性空，非受、想、行、識非受、想、行、識性空。",
    "T07n0220_421:0116b04_6": "何以故？",
    "T07n0220_421:0116b04_7": "非色性空中，非色無所有不可得故，諸菩薩摩訶薩亦無所有不可得；非受、想、行、識性空中，非受、想、行、識無所有不可得故，諸菩薩摩訶薩亦無所有不可得。",
    "T07n0220_421:0116b08_8": "舍利子！",
    "T07n0220_421:0116b08_9": "由此因緣我作是說：即色，菩薩摩訶薩無所有不可得，離色，菩薩摩訶薩無所有不可得；即受、想、行、識，菩薩摩訶薩無所有不可得，離受、想、行、識，菩薩摩訶薩無所有不可得。",
    "T07n0220_421:0116b12_10": "乃至三乘亦復如是。",
    "T07n0220_421:0116b14_0": "「復次，舍利子！",
    "T07n0220_421:0116b14_1": "尊者所問『何緣故說我於是等一切法，以一切種、一切處、一切時求諸菩薩摩訶薩都無所見竟不可得，云何令我以般若波羅蜜多教誡教授諸菩薩摩訶薩？』",
    "T07n0220_421:0116b17_2": "者，舍利子！",
    "T07n0220_421:0116b18_3": "色色性空故，色於色無所有不可得，色於受、想、行、識無所有不可得，色中受、想、行、識亦無所有不可得。",
    "T07n0220_421:0116b20_4": "受受性空故，受於受無所有不可得，受於色、想、行、識無所有不可得，受中色、想、行、識亦無所有不可得。",
    "T07n0220_421:0116b22_5": "想想性空故，想於想無所有不可得，想於色、受、行、識無所有不可得，想中色、受、行、識亦無所有不可得。",
    "T07n0220_421:0116b25_6": "行行性空故，行於行無所有不可得，行於色、受、想、識無所有不可得，行中色、受、想、識亦無所有不可得。",
    "T07n0220_421:0116b27_7": "識識性空故，識於識無所有不可得，識於色、受、想、行無所有不可得，識中色、受、想、行亦無所有不可得。",
    "T07n0220_421:0116b29_8": "「舍利子！",
    "T07n0220_421:0116b29_9": "眼處眼處性空故，眼處於眼處無所有不可得，眼處於耳、鼻、舌、身、意處無所有不可得，眼處中耳、鼻、舌、身、意處亦無所有不可得。",
    "T07n0220_421:0116c03_10": "耳處耳處性空故，耳處於耳處無所有不可得，耳處於眼、鼻、舌、身、意處無所有不可得，耳處中眼、鼻、舌、身、意處亦無所有不可得。",
    "T07n0220_421:0116c06_11": "鼻處鼻處性空故，鼻處於鼻處無所有不可得，鼻處於眼、耳、舌、身、意處無所有不可得，鼻處中眼、耳、舌、身、意處亦無所有不可得。",
    "T07n0220_421:0116c09_12": "舌處舌處性空故，舌處於舌處無所有不可得，舌處於眼、耳、鼻、身、意處無所有不可得，舌處中眼、耳、鼻、身、意處亦無所有不可得。",
    "T07n0220_421:0116c12_13": "身處身處性空故，身處於身處無所有不可得，身處於眼、耳、鼻、舌、意處無所有不可得，身處中眼、耳、鼻、舌、意處亦無所有不可得。",
    "T07n0220_421:0116c15_14": "意處意處性空故，意處於意處無所有不可得，意處於眼、耳、鼻、舌、身處無所有不可得，意處中眼、耳、鼻、舌、身處亦無所有不可得。",
    "T07n0220_421:0116c18_15": "「舍利子！",
    "T07n0220_421:0116c18_16": "色處色處性空故，色處於色處無所有不可得，色處於聲、香、味、觸、法處無所有不可得，色處中聲、香、味、觸、法處亦無所有不可得。",
    "T07n0220_421:0116c21_17": "聲處聲處性空故，聲處於聲處無所有不可得，聲處於色、香、味、觸、法處無所有不可得，聲處中色、香、味、觸、法處亦無所有不可得。",
    "T07n0220_421:0116c24_18": "香處香處性空故，香處於香處無所有不可得，香處於色、聲、味、觸、法處無所有不可得，香處中色、聲、味、觸、法處亦無所有不可得。",
    "T07n0220_421:0116c27_0": "味處味處性空故，味處於味處無所有不可得，味處於色、聲、香、觸、法處無所有不可得，味處中色、聲、香、觸、法處亦無所有不可得。",
    "T07n0220_421:0116c29_1": "觸處觸處性空故，觸處於觸處無所有不可得，觸處於色、聲、香、味、法處無所有不可得，觸處中色、聲、香、味、法處亦無所有不可得。",
    "T07n0220_421:0117a03_2": "法處法處性空故，法處於法處無所有不可得，法處於色、聲、香、味、觸處無所有不可得，法處中色、聲、香、味、觸處亦無所有不可得。",
    "T07n0220_421:0117a07_0": "「舍利子！",
    "T07n0220_421:0117a07_1": "眼界眼界性空故，眼界於眼界無所有不可得，眼界於耳、鼻、舌、身、意界無所有不可得，眼界中耳、鼻、舌、身、意界亦無所有不可得。",
    "T07n0220_421:0117a10_2": "耳界耳界性空故，耳界於耳界無所有不可得，耳界於眼、鼻、舌、身、意界無所有不可得，耳界中眼、鼻、舌、身、意界亦無所有不可得。",
    "T07n0220_421:0117a12_3": "鼻界鼻界性空故，鼻界於鼻界無所有不可得，鼻界於眼、耳、舌、身、意界無所有不可得，鼻界中眼、耳、舌、身、意界亦無所有不可得。",
    "T07n0220_421:0117a15_4": "舌界舌界性空故，舌界於舌界無所有不可得，舌界於眼、耳、鼻、身、意界無所有不可得，舌界中眼、耳、鼻、身、意界亦無所有不可得。",
    "T07n0220_421:0117a18_5": "身界身界性空故，身界於身界無所有不可得，身界於眼、耳、鼻、舌、意界無所有不可得，身界中眼、耳、鼻、舌、意界亦無所有不可得。",
    "T07n0220_421:0117a21_6": "意界意界性空故，意界於意界無所有不可得，意界於眼、耳、鼻、舌、身界無所有不可得，意界中眼、耳、鼻、舌、身界亦無所有不可得。",
    "T07n0220_421:0117a24_7": "「舍利子！",
    "T07n0220_421:0117a24_8": "色界色界性空故，色界於色界無所有不可得，色界於聲、香、味、觸、法界無所有不可得，色界中聲、香、味、觸、法界亦無所有不可得。",
    "T07n0220_421:0117a27_9": "聲界聲界性空故，聲界於聲界無所有不可得，聲界於色、香、味、觸、法界無所有不可得，聲界中色、香、味、觸、法界亦無所有不可得。",
    "T07n0220_421:0117b01_10": "香界香界性空故，香界於香界無所有不可得，香界於色、聲、味、觸、法界無所有不可得，香界中色、聲、味、觸、法界亦無所有不可得。",
    "T07n0220_421:0117b04_11": "味界味界性空故，味界於味界無所有不可得，味界於色、聲、香、觸、法界無所有不可得，味界中色、聲、香、觸、法界亦無所有不可得。",
    "T07n0220_421:0117b07_12": "觸界觸界性空故，觸界於觸界無所有不可得，觸界於色、聲、香、味、法界無所有不可得，觸界中色、聲、香、味、法界亦無所有不可得。",
    "T07n0220_421:0117b10_13": "法界法界性空故，法界於法界無所有不可得，法界於色、聲、香、味、觸界無所有不可得，法界中色、聲、香、味、觸界亦無所有不可得。",
    "T07n0220_421:0117b13_0": "「舍利子！",
    "T07n0220_421:0117b13_1": "眼識界眼識界性空故，眼識界於眼識界無所有不可得，眼識界於耳、鼻、舌、身、意識界無所有不可得，眼識界中耳、鼻、舌、身、意識界亦無所有不可得。",
    "T07n0220_421:0117b16_2": "耳識界耳識界性空故，耳識界於耳識界無所有不可得，耳識界於眼、鼻、舌、身、意識界無所有不可得，耳識界中眼、鼻、舌、身、意識界亦無所有不可得。",
    "T07n0220_421:0117b19_3": "鼻識界鼻識界性空故，鼻識界於鼻識界無所有不可得，鼻識界於眼、耳、舌、身、意識界無所有不可得，鼻識界中眼、耳、舌、身、意識界亦無所有不可得。",
    "T07n0220_421:0117b23_4": "舌識界舌識界性空故，舌識界於舌識界無所有不可得，舌識界於眼、耳、鼻、身、意識界無所有不可得，舌識界中眼、耳、鼻、身、意識界亦無所有不可得。",
    "T07n0220_421:0117b26_5": "身識界身識界性空故，身識界於身識界無所有不可得，身識界於眼、耳、鼻、舌、意識界無所有不可得，身識界中眼、耳、鼻、舌、意識界亦無所有不可得。",
    "T07n0220_421:0117b29_6": "意識界意識界性空故，意識界於意識界無所有不可得，意識界於眼、耳、鼻、舌、身識界無所有不可得，意識界中眼、耳、鼻、舌、身識界亦無所有不可得。",
    "T07n0220_421:0117c04_7": "「舍利子！",
    "T07n0220_421:0117c04_8": "眼觸眼觸性空故，眼觸於眼觸無所有不可得，眼觸於耳、鼻、舌、身、意觸無所有不可得，眼觸中耳、鼻、舌、身、意觸亦無所有不可得。",
    "T07n0220_421:0117c07_9": "耳觸耳觸性空故，耳觸於耳觸無所有不可得，耳觸於眼、鼻、舌、身、意觸無所有不可得，耳觸中眼、鼻、舌、身、意觸亦無所有不可得。",
    "T07n0220_421:0117c10_10": "鼻觸鼻觸性空故，鼻觸於鼻觸無所有不可得，鼻觸於眼、耳、舌、身、意觸無所有不可得，鼻觸中眼、耳、舌、身、意觸亦無所有不可得。",
    "T07n0220_421:0117c13_11": "舌觸舌觸性空故，舌觸於舌觸無所有不可得，舌觸於眼、耳、鼻、身、意觸無所有不可得，舌觸中眼、耳、鼻、身、意觸亦無所有不可得。",
    "T07n0220_421:0117c16_0": "身觸身觸性空故，身觸於身觸無所有不可得，身觸於眼、耳、鼻、舌、意觸無所有不可得，身觸中眼、耳、鼻、舌、意觸亦無所有不可得。",
    "T07n0220_421:0117c18_1": "意觸意觸性空故，意觸於意觸無所有不可得，意觸於眼、耳、鼻、舌、身觸無所有不可得，意觸中眼、耳、鼻、舌、身觸亦無所有不可得。",
    "T07n0220_421:0117c21_2": "「舍利子！",
    "T07n0220_421:0117c21_3": "眼觸為緣所生諸受眼觸為緣所生諸受性空故，眼觸為緣所生諸受於眼觸為緣所生諸受無所有不可得，眼觸為緣所生諸受於耳、鼻、舌、身、意觸為緣所生諸受無所有不可得，眼觸為緣所生諸受中耳、鼻、舌、身、意觸為緣所生諸受亦無所有不可得。",
    "T07n0220_421:0117c27_4": "耳觸為緣所生諸受耳觸為緣所生諸受性空故，耳觸為緣所生諸受於耳觸為緣所生諸受無所有不可得，耳觸為緣所生諸受於眼、鼻、舌、身、意觸為緣所生諸受無所有不可得，耳觸為緣所生諸受中眼、鼻、舌、身、意觸為緣所生諸受亦無所有不可得。",
    "T07n0220_421:0118a04_5": "鼻觸為緣所生諸受鼻觸為緣所生諸受性空故，鼻觸為緣所生諸受於鼻觸為緣所生諸受無所有不可得，鼻觸為緣所生諸受於眼、耳、舌、身、意觸為緣所生諸受無所有不可得，鼻觸為緣所生諸受中眼、耳、舌、身、意觸為緣所生諸受亦無所有不可得。",
    "T07n0220_421:0118a09_6": "舌觸為緣所生諸受舌觸為緣所生諸受性空故，舌觸為緣所生諸受於舌觸為緣所生諸受無所有不可得，舌觸為緣所生諸受於眼、耳、鼻、身、意觸為緣所生諸受無所有不可得，舌觸為緣所生諸受中眼、耳、鼻、身、意觸為緣所生諸受亦無所有不可得。",
    "T07n0220_421:0118a15_7": "身觸為緣所生諸受身觸為緣所生諸受性空故，身觸為緣所生諸受於身觸為緣所生諸受無所有不可得，身觸為緣所生諸受於眼、耳、鼻、舌、意觸為緣所生諸受無所有不可得，身觸為緣所生諸受中眼、耳、鼻、舌、意觸為緣所生諸受亦無所有不可得。",
    "T07n0220_421:0118a20_8": "意觸為緣所生諸受意觸為緣所生諸受性空故，意觸為緣所生諸受於意觸為緣所生諸受無所有不可得，意觸為緣所生諸受於眼、耳、鼻、舌、身觸為緣所生諸受無所有不可得，意觸為緣所生諸受中眼、耳、鼻、舌、身觸為緣所生諸受亦無所有不可得。",
    "T07n0220_421:0118a27_0": "大般若波羅蜜多經卷第四百二十一"
}