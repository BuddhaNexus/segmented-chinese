{
    "T01n0026_035:0648a18_0": "中阿含經卷第三十五",
    "T01n0026_035:0648a20_0": "東晉罽賓三藏瞿曇僧伽提婆譯",
    "T01n0026_035:0648a21_0": "梵志品第二(有一十經)(第三念誦)　雨勢、歌羅、數　　瞿默、象跡喻　聞德、何苦、欲　　欝瘦、阿攝惒（一四二）中阿含梵志品雨勢經第一我聞如是：一時，佛遊王舍城，在鷲巖山中。",
    "T01n0026_035:0648a26_0": "爾時，摩竭陀王未生怨鞞陀提子，與䟦耆相憎，常在眷屬數作是說：「䟦耆國人有大如意足，有大威德，有大福祐，有大威神，我當斷滅䟦耆人種，破壞䟦耆，令䟦耆人遭無量厄。」",
    "T01n0026_035:0648b01_1": "於是，摩竭陀王未生怨鞞陀提子聞世尊遊王舍城，在鷲巖山中，便告大臣雨勢曰：「我聞沙門瞿曇遊王舍城，在鷲巖山中。",
    "T01n0026_035:0648b04_2": "雨勢！",
    "T01n0026_035:0648b04_3": "汝往至沙門瞿曇所，汝持我名問訊聖體安快無病，氣力如常耶？",
    "T01n0026_035:0648b05_4": "當作是語：『瞿曇！",
    "T01n0026_035:0648b06_5": "摩竭陀王未生怨鞞陀提子問訊聖體安快無病，氣力如常耶？",
    "T01n0026_035:0648b07_6": "瞿曇！",
    "T01n0026_035:0648b07_7": "摩竭陀王未生怨鞞陀提子與䟦耆相憎，常在眷屬數作是說：「䟦耆國人有大如意足，有大威德，有大福祐，有大威神，我當斷滅䟦耆人種，破壞䟦耆，令䟦耆人遭無量厄。」",
    "T01n0026_035:0648b12_0": "沙門瞿曇當何所說？』",
    "T01n0026_035:0648b12_1": "雨勢！",
    "T01n0026_035:0648b12_2": "若沙門瞿曇有所說者，汝善受持。",
    "T01n0026_035:0648b13_3": "所以者何？",
    "T01n0026_035:0648b13_4": "如是之人，終不妄說。」",
    "T01n0026_035:0648b14_5": "大臣雨勢受王教已，乘最好乘，與五百乘俱出王舍城，即便往詣鷲巖山中。",
    "T01n0026_035:0648b16_0": "登鷲巖山，下車步進，往詣佛所，便與世尊共相問訊，却坐一面，白曰：「瞿曇！",
    "T01n0026_035:0648b17_1": "摩竭陀王未生怨鞞陀提子問訊聖體安快無病，氣力如常耶？",
    "T01n0026_035:0648b19_2": "瞿曇！",
    "T01n0026_035:0648b19_3": "摩竭陀王未生怨鞞陀提子與䟦耆相憎，常在眷屬數作是說：『䟦耆國人有大如意足，有大威德，有大福祐，有大威神，我當斷滅䟦耆人種，破壞䟦耆，令䟦耆人遭無量厄。』",
    "T01n0026_035:0648b23_4": "沙門瞿曇當何所說？」",
    "T01n0026_035:0648b23_5": "世尊聞已，告曰：「雨勢！",
    "T01n0026_035:0648b24_6": "我昔曾遊於䟦耆國，彼國有寺名遮惒邏。",
    "T01n0026_035:0648b25_7": "雨勢！",
    "T01n0026_035:0648b25_8": "爾時我為䟦耆國人說七不衰法，䟦耆國人則能受行七不衰法。",
    "T01n0026_035:0648b27_0": "雨勢！",
    "T01n0026_035:0648b27_1": "若䟦耆國人行七不衰法而不犯者，䟦耆必勝，則為不衰。」",
    "T01n0026_035:0648b28_2": "大臣雨勢白世尊曰：「沙門瞿曇略說此事，不廣分別，我等不能得解此義，願沙門瞿曇廣分別說，當令我等得知此義。」",
    "T01n0026_035:0648c02_3": "世尊告曰：「雨勢！",
    "T01n0026_035:0648c02_4": "諦聽，善思念之，我當為汝廣說此義。」",
    "T01n0026_035:0648c03_5": "大臣雨勢受教而聽。",
    "T01n0026_035:0648c04_6": "是時，尊者阿難執拂侍佛，世尊迴顧問曰：「阿難！",
    "T01n0026_035:0648c05_7": "頗聞䟦耆數數集會，多聚集耶？」",
    "T01n0026_035:0648c05_8": "尊者阿難白曰：「世尊！",
    "T01n0026_035:0648c06_9": "我聞䟦耆數數集會，多聚集也。」",
    "T01n0026_035:0648c07_10": "世尊即告大臣雨勢：「若彼䟦耆數數集會，多聚集者，䟦耆必勝，則為不衰。」",
    "T01n0026_035:0648c08_11": "世尊復問尊者阿難：「頗聞䟦耆共俱集會，俱作䟦耆事，共俱起耶？」",
    "T01n0026_035:0648c10_12": "尊者阿難白曰：「世尊！",
    "T01n0026_035:0648c10_13": "我聞䟦耆共俱集會，俱作䟦耆事，共俱起也。」",
    "T01n0026_035:0648c11_14": "世尊復告大臣雨勢：「若彼䟦耆共俱集會，俱作䟦耆事，共俱起者，䟦耆必勝，則為不衰。」",
    "T01n0026_035:0648c13_15": "世尊復問尊者阿難：「頗聞䟦耆未施設者不更施設，本所施設而不改易，舊䟦耆法善奉行耶？」",
    "T01n0026_035:0648c15_16": "尊者阿難白曰：「世尊！",
    "T01n0026_035:0648c16_17": "我聞䟦耆未施設者不更施設，本所施設而不改易，舊䟦耆法善奉行也。」",
    "T01n0026_035:0648c18_18": "世尊復告大臣雨勢：「若彼䟦耆未施設者不更施設，本所施設而不改易，舊䟦耆法善奉行者，䟦耆必勝，則為不衰。」",
    "T01n0026_035:0648c20_19": "世尊復問尊者阿難：「頗聞䟦耆不以力勢而犯他婦、他童女耶？」",
    "T01n0026_035:0648c22_20": "尊者阿難白曰：「世尊！",
    "T01n0026_035:0648c22_21": "我聞䟦耆不以力勢而犯他婦、他童女也。」",
    "T01n0026_035:0648c23_22": "世尊復告大臣雨勢：「若彼䟦耆不以力勢而犯他婦、他童女者䟦耆必勝，則為不衰。」",
    "T01n0026_035:0648c25_23": "世尊復問尊者阿難：「頗聞䟦耆有名德尊重者，䟦耆悉共宗敬、恭奉、供養，於彼聞教則受耶？」",
    "T01n0026_035:0648c27_24": "尊者阿難白曰：「世尊！",
    "T01n0026_035:0648c28_25": "我聞䟦耆有名德尊重者，䟦耆悉共宗敬、恭奉、供養，於彼聞教則受。」",
    "T01n0026_035:0648c29_26": "世尊復告大臣雨勢：「若彼䟦耆有名德尊重者，䟦耆悉共宗敬、恭奉、供養，於彼聞教則受者，䟦耆必勝，則為不衰。」",
    "T01n0026_035:0649a03_27": "世尊復問尊者阿難：「頗聞䟦耆所有舊寺，䟦耆悉共修飾，遵奉、供養、禮事，本之所施常作不廢，本之所為不減損耶？」",
    "T01n0026_035:0649a06_28": "尊者阿難白曰：「世尊！",
    "T01n0026_035:0649a06_29": "我聞䟦耆所有舊寺，䟦耆悉共修飾，遵奉、供養、禮事，本之所施常作不廢，本之所為不減損也。」",
    "T01n0026_035:0649a08_30": "世尊復告大臣雨勢：「若彼䟦耆所有舊寺，䟦耆悉共修飾，遵奉、供養、禮事，本之所施常作不廢，本之所為不減損者，䟦耆必勝，則為不衰。」",
    "T01n0026_035:0649a11_31": "世尊復問尊者阿難：「頗聞䟦耆悉共擁護諸阿羅訶，極大愛敬，常願未來阿羅訶者而欲令來，既已來者樂恒久住，常使不乏衣被、飲食、床榻、湯藥、諸生活具耶？」",
    "T01n0026_035:0649a15_32": "尊者阿難白曰：「世尊！",
    "T01n0026_035:0649a16_33": "我聞䟦耆悉共擁護諸阿羅訶，極大愛敬，常願未來阿羅訶者而欲令來，既已來者樂恒久住，常使不乏衣被、飲食、床榻、湯藥、諸生活具。」",
    "T01n0026_035:0649a19_34": "世尊復告大臣雨勢：「若彼䟦耆悉共擁護諸阿羅訶，極大愛敬，常願未來阿羅訶者而欲令來，既已來者樂恒久住，常使不乏衣被、飲食、床榻、湯藥、諸生活具者，䟦耆必勝，則為不衰。",
    "T01n0026_035:0649a23_35": "雨勢！",
    "T01n0026_035:0649a23_36": "䟦耆行此七不衰法，諸受持此七不衰法者，䟦耆必勝，則為不衰。」",
    "T01n0026_035:0649a25_0": "於是，大臣雨勢即從坐起，偏袒著衣，叉手向佛，白曰：「瞿曇！",
    "T01n0026_035:0649a26_1": "設彼䟦耆成就一不衰法者，摩竭陀王未生怨鞞陀提子不能伏彼，況復具七不衰法耶？",
    "T01n0026_035:0649a28_2": "瞿曇！",
    "T01n0026_035:0649a28_3": "我國事多，請退還歸。」",
    "T01n0026_035:0649a29_0": "世尊報曰：「欲去隨意。」",
    "T01n0026_035:0649a29_1": "於是，大臣雨勢聞佛所說，則善受持，起繞世尊三匝而去。",
    "T01n0026_035:0649b01_2": "大臣雨勢去後不久。",
    "T01n0026_035:0649b02_3": "於是，世尊迴顧告曰：「阿難！",
    "T01n0026_035:0649b03_0": "若有比丘依鷲巖山處處住者，宣令一切盡集講堂，一切集已，便來白我。」",
    "T01n0026_035:0649b04_1": "尊者阿難即受佛教：「唯然。",
    "T01n0026_035:0649b05_2": "世尊！」",
    "T01n0026_035:0649b05_3": "是時，尊者阿難便行宣令：「若有比丘依鷲巖山處處住者，今令一切盡集講堂。」",
    "T01n0026_035:0649b07_4": "一切集已，還詣佛所，稽首作禮，却住一面，白曰：「世尊！",
    "T01n0026_035:0649b08_5": "我已宣令：『若有比丘依鷲巖山處處住者，悉令一切盡集講堂。』",
    "T01n0026_035:0649b10_0": "今皆已集，唯願世尊自知其時。」",
    "T01n0026_035:0649b10_1": "於是，世尊將尊者阿難往詣講堂，於比丘眾前敷座而坐，告諸比丘：「今為汝說七不衰法，汝等諦聽，善思念之。」",
    "T01n0026_035:0649b13_2": "時，諸比丘白曰：「唯然。」",
    "T01n0026_035:0649b13_3": "佛言：「云何為七？",
    "T01n0026_035:0649b14_4": "若比丘數數集會，多聚集者，比丘必勝，則法不衰。",
    "T01n0026_035:0649b15_5": "若比丘共齊集會，俱作眾事，共俱起者，比丘必勝，則法不衰。",
    "T01n0026_035:0649b16_6": "若比丘未施設事不更施設，本所施設而不改易，我所說戒善奉行者，比丘必勝，則法不衰。",
    "T01n0026_035:0649b18_7": "若比丘此『未來有愛，喜、欲共俱，愛樂彼彼』有起不隨者，比丘必勝，則法不衰。",
    "T01n0026_035:0649b20_8": "若比丘有長老上尊俱學梵行，比丘悉共宗敬、恭奉、供養，於彼聞教則受者，比丘必勝，則法不衰。",
    "T01n0026_035:0649b22_9": "若比丘有無事處山林高巖，閑居靜處，寂無音聲，遠離，無惡，無有人民，隨順宴坐，樂住不離者，比丘必勝，則法不衰。",
    "T01n0026_035:0649b25_10": "若比丘悉共擁護諸梵行者，至重愛敬，常願未來諸梵行者而欲令來，既已來者樂恒久住，常使不乏衣被、飲食、床榻、湯藥、諸生活具者，比丘必勝，則法不衰。",
    "T01n0026_035:0649b29_11": "若比丘行此七不衰法，受持不犯者，比丘必勝，則法不衰。」",
    "T01n0026_035:0649c01_12": "於是，世尊復告諸比丘曰：「我為汝等更說七不衰法，汝等諦聽，善思念之。」",
    "T01n0026_035:0649c03_13": "時，諸比丘白曰：「唯然。」",
    "T01n0026_035:0649c03_14": "佛言：「云何為七？",
    "T01n0026_035:0649c04_15": "若比丘尊師，恭敬、極重供養、奉事者，比丘必勝，則法不衰。",
    "T01n0026_035:0649c05_16": "若比丘法、眾、戒、不放逸、供給、定，恭敬、極重供養、奉事者，比丘必勝，則法不衰。",
    "T01n0026_035:0649c07_17": "若比丘行此七不衰法，受持不犯者，比丘必勝，則法不衰。」",
    "T01n0026_035:0649c08_18": "世尊復告諸比丘曰：「我為汝等更說七不衰法，汝等諦聽，善思念之。」",
    "T01n0026_035:0649c10_19": "時，諸比丘白曰：「唯然。」",
    "T01n0026_035:0649c10_20": "佛言：「云何為七？",
    "T01n0026_035:0649c11_0": "若比丘不行於業，不樂於業，不習業者，比丘必勝，則法不衰。",
    "T01n0026_035:0649c12_1": "不行譁說，不樂譁說，不習譁說者；不行聚會，不樂聚會，不習聚會者；不行雜合，不樂雜合，不習雜合者；不行睡眠，不樂睡眠，不習睡眠者；不為利，不為譽，不為他人行梵行者；不為暫爾，不為德勝，於其中間捨方便，令德勝者；比丘必勝，則法不衰。",
    "T01n0026_035:0649c18_2": "若比丘行此七不衰法，受持不犯者，比丘必勝，則法不衰。」",
    "T01n0026_035:0649c20_0": "世尊復告諸比丘曰：「我為汝等更說七不衰法，汝等諦聽，善思念之。」",
    "T01n0026_035:0649c21_1": "時，諸比丘白曰：「唯然。」",
    "T01n0026_035:0649c22_2": "佛言：「云何為七？",
    "T01n0026_035:0649c22_3": "若比丘成就信財、戒財、慚財、愧財、博聞財、施財，成就慧財者，比丘必勝，則法不衰。",
    "T01n0026_035:0649c24_4": "若比丘行此七不衰法，受持不犯者，比丘必勝，則法不衰。」",
    "T01n0026_035:0649c25_5": "世尊復告諸比丘曰：「我為汝等更說七不衰法，汝等諦聽，善思念之。」",
    "T01n0026_035:0649c27_6": "時，諸比丘白曰：「唯然。」",
    "T01n0026_035:0649c27_7": "佛言：「云何為七？",
    "T01n0026_035:0649c28_8": "若比丘成就信力、精進力、慚力、愧力、念力、定力，成就慧力者，比丘必勝，則法不衰。",
    "T01n0026_035:0650a01_9": "若比丘行此七不衰法，受持不犯者，比丘必勝，則法不衰。」",
    "T01n0026_035:0650a02_10": "世尊復告諸比丘曰：「我為汝等更說七不衰法，汝等諦聽，善思念之。」",
    "T01n0026_035:0650a04_11": "時，諸比丘白曰：「唯然。」",
    "T01n0026_035:0650a04_12": "佛言：「云何為七？",
    "T01n0026_035:0650a04_13": "若比丘修念覺支，依捨離、依無欲、依滅盡，趣向出要，擇法、精進、喜、息、定；修捨覺支，依捨離、依無欲、依滅盡，趣向出要者，比丘必勝，則法不衰。",
    "T01n0026_035:0650a08_14": "若比丘行此七不衰法，受持不犯者，比丘必勝，則法不衰。」",
    "T01n0026_035:0650a09_15": "世尊復告諸比丘曰：「我為汝等更說七不衰法，汝等諦聽，善思念之。」",
    "T01n0026_035:0650a11_16": "時，諸比丘白曰：「唯然。」",
    "T01n0026_035:0650a11_17": "佛言：「云何為七？",
    "T01n0026_035:0650a12_18": "若比丘應與面前律與面前律，應與憶律與憶律，應與不癡律與不癡律，應與自發露與自發露，應與居與居，應與展轉與展轉，眾中起諍，當以如棄糞掃止諍法止之者，比丘必勝，則法不衰。",
    "T01n0026_035:0650a16_19": "若比丘行此七不衰法，受持不犯者，比丘必勝，則法不衰。」",
    "T01n0026_035:0650a18_20": "世尊復告諸比丘曰：「今為汝等說六慰勞法，汝等諦聽，善思念之。」",
    "T01n0026_035:0650a19_21": "時，諸比丘白曰：「唯然。」",
    "T01n0026_035:0650a20_22": "佛言：「云何為六？",
    "T01n0026_035:0650a20_23": "以慈身業向諸梵行，是慰勞法，愛法樂法，令愛令重，令奉令敬，令修令攝，得沙門，得一心，得精進，得涅槃。",
    "T01n0026_035:0650a23_24": "如是慈口業、慈意業。",
    "T01n0026_035:0650a23_25": "若有法利，如法得利，自所飯食，至在鉢中，如是利分，布施諸梵行，是慰勞法。",
    "T01n0026_035:0650a25_26": "愛法樂法，令愛令重，令奉令敬，令修令攝，得沙門，得一心，得精進，得涅槃。",
    "T01n0026_035:0650a27_27": "若有戒不缺、不穿、無穢、無黑，如地不隨他，聖所稱譽，具善受持，如是戒分，布施諸梵行，是慰勞法。",
    "T01n0026_035:0650a29_28": "愛法樂法，令愛令重，令奉令敬，令修令攝，得沙門，得一心，得精進，得涅槃。",
    "T01n0026_035:0650b02_29": "若有見是聖出要，明了深達，能正盡苦，如是見分，布施諸梵行，是慰勞法。",
    "T01n0026_035:0650b04_30": "愛法樂法，令愛令重，令奉令敬，令修令攝，得沙門，得一心，得精進，得涅槃。",
    "T01n0026_035:0650b06_31": "我向所言六慰勞法者，因此故說。」",
    "T01n0026_035:0650b07_0": "佛說如是。",
    "T01n0026_035:0650b07_1": "彼諸比丘聞佛所說，歡喜奉行。",
    "T01n0026_035:0650b08_0": "雨勢經第一竟(三千七字)",
    "T01n0026_035:0650b09_0": "（一四三）中阿含梵志品傷歌邏經第二(第",
    "T01n0026_035:0650b10_0": "三念誦)",
    "T01n0026_035:0650b11_0": "我聞如是：一時，佛遊舍衛國，在勝林給孤獨園。",
    "T01n0026_035:0650b12_1": "爾時，傷歌邏摩納中後彷徉，往詣佛所，共相問訊，却坐一面，白曰：「瞿曇！",
    "T01n0026_035:0650b13_2": "我欲有所問，聽乃敢陳。」",
    "T01n0026_035:0650b14_3": "世尊告曰：「摩納！",
    "T01n0026_035:0650b14_4": "若有疑者，恣汝所問。」",
    "T01n0026_035:0650b15_5": "傷歌邏摩納即便問曰：「瞿曇！",
    "T01n0026_035:0650b15_6": "梵志如法行乞財物，或自作齋，或教作齋。",
    "T01n0026_035:0650b16_7": "瞿曇！",
    "T01n0026_035:0650b17_8": "若自作齋，教作齋者，彼一切行無量福跡。",
    "T01n0026_035:0650b18_9": "以因齋故，沙門瞿曇弟子隨族剃除鬚髮，著袈裟衣，至信、捨家、無家、學道，自調御，自息止，自滅訖。",
    "T01n0026_035:0650b20_10": "如是沙門瞿曇弟子隨族行一福跡，不行無量福跡，因學道故。」",
    "T01n0026_035:0650b21_11": "爾時，尊者阿難執拂侍佛。",
    "T01n0026_035:0650b22_12": "於是，尊者阿難問曰：「摩納！",
    "T01n0026_035:0650b23_13": "此二道跡，何者最上、最妙、最勝耶？」",
    "T01n0026_035:0650b23_14": "傷歌邏摩納語曰：「阿難！",
    "T01n0026_035:0650b24_15": "沙門瞿曇及阿難，我俱恭敬、尊重、奉祠。」",
    "T01n0026_035:0650b25_16": "尊者阿難復語曰：「摩納！",
    "T01n0026_035:0650b25_17": "我不問汝恭敬、尊重、奉祠誰；我但問汝此二道跡，何者最上、最妙、最勝耶？」",
    "T01n0026_035:0650b27_18": "尊者阿難至再三問曰：「摩納！",
    "T01n0026_035:0650b28_19": "此二道跡，何者最上、最妙、最勝耶？」",
    "T01n0026_035:0650b29_20": "傷歌邏摩納亦再三語曰：「阿難！",
    "T01n0026_035:0650b29_21": "沙門瞿曇及阿難，我俱恭敬、尊重、奉祠。」",
    "T01n0026_035:0650c01_22": "尊者阿難復語曰：「摩納！",
    "T01n0026_035:0650c02_23": "我不問汝恭敬、尊重、奉祠誰；我但問汝此二道跡，何者最上、最妙、最勝耶？」",
    "T01n0026_035:0650c04_0": "於是，世尊便作是念：「此傷歌邏摩納為阿難所屈，我寧可救彼。」",
    "T01n0026_035:0650c05_1": "世尊知已，告曰：「摩納！",
    "T01n0026_035:0650c06_0": "昔日王及群臣普集大會，共論何事？",
    "T01n0026_035:0650c06_1": "以何事故共集會耶？」",
    "T01n0026_035:0650c07_2": "傷歌邏摩納答曰：「瞿曇！",
    "T01n0026_035:0650c07_3": "昔日王及群臣普集大會，共論如此事：『何因何緣，昔沙門瞿曇施設少戒，然諸比丘多得道者？",
    "T01n0026_035:0650c10_4": "何因何緣，今沙門瞿曇施設多戒，然諸比丘少得道耶？』",
    "T01n0026_035:0650c11_5": "瞿曇！",
    "T01n0026_035:0650c11_6": "昔日王及群臣普集大會，共論此事，以此事故共集會耳。」",
    "T01n0026_035:0650c12_7": "爾時，世尊告曰：「摩納！",
    "T01n0026_035:0650c13_8": "我今問汝，隨所解答。",
    "T01n0026_035:0650c13_9": "於意云何？",
    "T01n0026_035:0650c14_0": "若使有一沙門梵志自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0650c17_1": "彼為他說，我自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0650c21_2": "汝等共來亦自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0650c25_3": "彼亦自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0650c28_4": "彼為他說，他為他說，如是展轉無量百千。",
    "T01n0026_035:0650c29_5": "於摩納意云何？",
    "T01n0026_035:0651a01_6": "我弟子隨族剃除鬚髮，著袈裟衣，至信、捨家、無家、學道，行一福跡，不行無量福跡，因學道故耶？」",
    "T01n0026_035:0651a03_7": "傷歌邏摩納答曰：「瞿曇！",
    "T01n0026_035:0651a04_0": "如我解沙門瞿曇所說義，彼沙門瞿曇弟子隨族剃除鬚髮，著袈裟衣，至信、捨家、無家、學道、行無量福跡，不行一福跡，因學道故。」",
    "T01n0026_035:0651a07_0": "世尊復告傷歌邏曰：「有三示現：如意足示現、占念示現、教訓示現。",
    "T01n0026_035:0651a08_1": "摩納！",
    "T01n0026_035:0651a08_2": "云何如意足示現？",
    "T01n0026_035:0651a09_3": "有一沙門梵志，有大如意足，有大威德，有大福祐，有大威神，於如意足心得自在，行無量如意足之功德，謂分一為眾，合眾為一，一則住一，有知有見，不礙石壁，猶如行空。",
    "T01n0026_035:0651a13_4": "沒地如水，履水如地，結加趺坐，上昇虛空，猶如鳥翔。",
    "T01n0026_035:0651a14_5": "今此日月有大如意足，有大威德，有大福祐，有大威神，以手捫摸，身至梵天。",
    "T01n0026_035:0651a16_6": "摩納！",
    "T01n0026_035:0651a16_7": "是謂如意足示現。",
    "T01n0026_035:0651a16_8": "「摩納！",
    "T01n0026_035:0651a17_9": "云何占念示現？",
    "T01n0026_035:0651a17_10": "有一沙門梵志，以他相占他意，有是意、如是意、實有是意，無量占不少占，彼一切真諦而無有虛設。",
    "T01n0026_035:0651a19_11": "不以他相占他意者，但以聞天聲及非人聲而占他意，有是意、如是意、實有是意，無量占不少占，彼一切真諦而無有虛設。",
    "T01n0026_035:0651a22_12": "不以他相占他意，亦不聞天聲及非人聲占他意者，但以他念、他思、他說，聞聲已，占他意，有是意、如是意、實有是意，無量占不少占，彼一切真諦而無有虛設。",
    "T01n0026_035:0651a26_13": "不以他相占他意，亦不以聞天聲及非人聲占他意，亦不以他念、他思、他說，聞聲已占他意者，但以見他入無覺無觀定，見已，作是念：『如此賢者不念不思，如意所願。』",
    "T01n0026_035:0651b01_14": "彼賢者從此定寤，如是念。",
    "T01n0026_035:0651b02_15": "彼從此定寤即如是如是念，彼亦占過去，亦占未來，亦占現在，久所作、久所說，亦占安靜處、住安靜處，亦占至心、心所有法。",
    "T01n0026_035:0651b05_16": "摩納！",
    "T01n0026_035:0651b05_17": "是謂占念示現。",
    "T01n0026_035:0651b05_18": "「摩納！",
    "T01n0026_035:0651b05_19": "云何教訓示現？",
    "T01n0026_035:0651b06_20": "有一沙門梵志自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0651b10_0": "彼為他說：『我自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0651b13_1": "汝等共來，亦自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。』",
    "T01n0026_035:0651b17_2": "彼亦自行如是道、如是跡，行此道、行此跡已，諸漏已盡，得無漏心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0651b21_3": "彼為他說，他為他說，如是展轉無量百千。",
    "T01n0026_035:0651b22_4": "摩納！",
    "T01n0026_035:0651b22_5": "是謂教訓示現。",
    "T01n0026_035:0651b22_6": "此三示現，何者示現最上、最妙、最勝耶？」",
    "T01n0026_035:0651b23_7": "傷歌邏摩納答曰：「瞿曇！",
    "T01n0026_035:0651b24_8": "若有沙門、梵志有大如意足，有大威德，有大福祐，有大威神，於如意足心得自在，乃及身至梵天者，瞿曇！",
    "T01n0026_035:0651b26_9": "此自作自有，自受其報。",
    "T01n0026_035:0651b27_10": "瞿曇！",
    "T01n0026_035:0651b27_11": "於諸示現，此示現大法。",
    "T01n0026_035:0651b28_12": "瞿曇！",
    "T01n0026_035:0651b28_13": "若有沙門、梵志以他相占他意，乃至占心、心所有法者。",
    "T01n0026_035:0651b29_14": "瞿曇！",
    "T01n0026_035:0651b29_15": "此亦自作自有，自受其報。",
    "T01n0026_035:0651c01_16": "瞿曇！",
    "T01n0026_035:0651c01_17": "於諸示現，此亦示現大法。",
    "T01n0026_035:0651c02_0": "瞿曇！",
    "T01n0026_035:0651c02_1": "若有沙門、梵志自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0651c06_2": "彼為他說，他為他說，如是展轉無量百千者。",
    "T01n0026_035:0651c07_3": "瞿曇！",
    "T01n0026_035:0651c07_4": "於三示現，此示現最上、最妙、最勝。」",
    "T01n0026_035:0651c08_0": "世尊復問傷歌邏曰：「於三示現，稱歎何示現？」",
    "T01n0026_035:0651c09_1": "傷歌邏摩納答曰：「瞿曇！",
    "T01n0026_035:0651c09_2": "於三示現，我稱說沙門瞿曇。",
    "T01n0026_035:0651c10_3": "所以者何？",
    "T01n0026_035:0651c10_4": "沙門瞿曇有大如意足，有大威德，有大福祐，有大威神，心得自在，乃及身至梵天；沙門瞿曇以他相占他意，乃至占心、心所有法；沙門瞿曇示現如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0651c17_5": "沙門瞿曇為他說，他為他說，如是展轉無量百千。",
    "T01n0026_035:0651c18_6": "瞿曇！",
    "T01n0026_035:0651c18_7": "是故於三示現，我稱歎沙門瞿曇！」",
    "T01n0026_035:0651c19_8": "於是，世尊告曰：「摩納！",
    "T01n0026_035:0651c19_9": "汝善達此論。",
    "T01n0026_035:0651c20_10": "所以者何？",
    "T01n0026_035:0651c20_11": "我有大如意足，有大威德，有大福祐，有大威神，於如意足心得自在，乃及身至梵天。",
    "T01n0026_035:0651c22_12": "摩納！",
    "T01n0026_035:0651c22_13": "我以他相占他意，乃至占心、心所有法。",
    "T01n0026_035:0651c23_14": "摩納！",
    "T01n0026_035:0651c23_15": "我自行如是道、如是跡，行此道、行此跡已，諸漏已盡，得無漏，心解脫、慧解脫，自知自覺，自作證成就遊，生已盡，梵行已立，所作已辦，不更受有，知如真。",
    "T01n0026_035:0651c27_16": "我為他說，他為他說，如是展轉無量百千。",
    "T01n0026_035:0651c28_17": "摩納！",
    "T01n0026_035:0651c28_18": "是故汝善達此論，汝當如是善受善持。",
    "T01n0026_035:0651c29_19": "所以者何？",
    "T01n0026_035:0651c29_20": "此所說義，應當如是。」",
    "T01n0026_035:0652a01_21": "於是，傷歌邏摩納白曰：「世尊！",
    "T01n0026_035:0652a01_22": "我已知。",
    "T01n0026_035:0652a01_23": "善逝！",
    "T01n0026_035:0652a02_24": "我已解。",
    "T01n0026_035:0652a02_25": "世尊！",
    "T01n0026_035:0652a02_26": "我今自歸於佛、法及比丘眾，唯願世尊受我為優婆塞，從今日始，終身自歸，乃至命盡。」",
    "T01n0026_035:0652a04_27": "佛說如是。",
    "T01n0026_035:0652a04_28": "傷歌邏摩納、尊者阿難及諸比丘，聞佛所說，歡喜奉行。",
    "T01n0026_035:0652a06_0": "傷歌邏經第二竟(二千二百五十二字)（一四四）中阿含梵志品算數目揵連經第三(第三念誦)我聞如是：一時，佛遊舍衛國，在東園鹿子母堂。",
    "T01n0026_035:0652a10_1": "爾時，算數梵志目揵連中後彷徉，往詣佛所，共相問訊，却坐一面，白曰：「瞿曇！",
    "T01n0026_035:0652a11_2": "我欲有所問，聽乃敢陳。」",
    "T01n0026_035:0652a12_3": "世尊告曰：「目揵連！",
    "T01n0026_035:0652a12_4": "恣汝所問，莫自疑難。」",
    "T01n0026_035:0652a13_5": "算數目揵連則便問曰：「瞿曇！",
    "T01n0026_035:0652a14_6": "此鹿子母堂漸次第作，轉後成訖。",
    "T01n0026_035:0652a14_7": "瞿曇！",
    "T01n0026_035:0652a14_8": "此鹿子母堂椷梯，初昇一隥，後二、三、四。",
    "T01n0026_035:0652a15_9": "瞿曇！",
    "T01n0026_035:0652a16_10": "如是此鹿子母堂漸次第上。",
    "T01n0026_035:0652a16_11": "瞿曇！",
    "T01n0026_035:0652a16_12": "此御象者，亦漸次第調御成訖，謂因鈎故。",
    "T01n0026_035:0652a17_13": "瞿曇！",
    "T01n0026_035:0652a17_14": "此御馬者，亦漸次第調御成訖，謂因[革*玄]故。",
    "T01n0026_035:0652a18_15": "瞿曇！",
    "T01n0026_035:0652a19_0": "此剎利亦漸次第至成就訖，謂因捉弓箭故。",
    "T01n0026_035:0652a20_1": "瞿曇！",
    "T01n0026_035:0652a20_2": "此諸梵志亦漸次第至成就訖，謂因學經書故。",
    "T01n0026_035:0652a21_3": "瞿曇！",
    "T01n0026_035:0652a21_4": "我等學算數，以算數存命，亦漸次第至成就訖。",
    "T01n0026_035:0652a22_5": "若有弟子，或男或女，始教一一數，二、二、三、三、十、百、千、萬，次第至上。",
    "T01n0026_035:0652a24_6": "瞿曇！",
    "T01n0026_035:0652a24_7": "如是我等學算數，以算數存命，漸次第至成訖。",
    "T01n0026_035:0652a25_8": "沙門瞿曇！",
    "T01n0026_035:0652a25_9": "此法、律中，云何漸次第作至成就訖？」",
    "T01n0026_035:0652a26_10": "世尊告曰：「目揵連！",
    "T01n0026_035:0652a26_11": "若有正說漸次第作，乃至成訖。",
    "T01n0026_035:0652a27_12": "目揵連！",
    "T01n0026_035:0652a27_13": "我法、律中謂正說。",
    "T01n0026_035:0652a28_14": "所以者何？",
    "T01n0026_035:0652a28_15": "目揵連！",
    "T01n0026_035:0652a28_16": "我於此法、律漸次第作至成就訖。",
    "T01n0026_035:0652a29_17": "目揵連！",
    "T01n0026_035:0652a29_18": "若年少比丘初來學道，始入法、律者，如來先教：『比丘！",
    "T01n0026_035:0652b01_19": "汝來身護命清淨，口、意護命清淨。』",
    "T01n0026_035:0652b02_20": "目揵連！",
    "T01n0026_035:0652b02_21": "若比丘身護命清淨，口、意護命清淨者，如來復上教：『比丘！",
    "T01n0026_035:0652b04_22": "汝來觀內身如身，至觀覺、心、法如法。』",
    "T01n0026_035:0652b04_23": "目揵連！",
    "T01n0026_035:0652b05_24": "若比丘觀內身如身，至觀覺、心、法如法者，如來復上教：『比丘！",
    "T01n0026_035:0652b06_25": "汝來觀內身如身，莫念欲相應念，至觀覺、心、法如法，莫念非法相應念。』",
    "T01n0026_035:0652b08_26": "「目揵連！",
    "T01n0026_035:0652b08_27": "若比丘觀內身如身，不念欲相應念，至觀覺、心、法如法，不念非法相應念者，如來復上教：『比丘！",
    "T01n0026_035:0652b10_28": "汝來守護諸根，常念閉塞，念欲明達，守護念心而得成就，恒起正知，若眼見色，然不受相，亦不味色，謂忿諍故，守護眼根。",
    "T01n0026_035:0652b13_29": "心中不生貪伺、憂慼、惡不善法，趣向彼故，守護眼根。",
    "T01n0026_035:0652b15_0": "如是耳、鼻、舌、身，若意知法，然不受相，亦不味法，謂忿諍故，守護意根。",
    "T01n0026_035:0652b16_1": "心中不生貪伺、憂慼、惡不善法，趣向彼故，守護意根。』",
    "T01n0026_035:0652b17_2": "「目揵連！",
    "T01n0026_035:0652b18_3": "若比丘守護諸根，常念閉塞，念欲明達，守護念心而得成就，恒起正知，若眼見色，然不受相，亦不味色，謂忿諍故，守護眼根。",
    "T01n0026_035:0652b21_4": "心中不生貪伺、憂慼、惡不善法，趣向彼故，守護眼根。",
    "T01n0026_035:0652b22_5": "如是耳、鼻、舌、身，若意知法，然不受相，亦不味法，謂忿諍故，守護意根。",
    "T01n0026_035:0652b24_0": "心中不生貪伺、憂慼、惡不善法，趣向彼故，守護意根者，如來復上教：『比丘！",
    "T01n0026_035:0652b25_1": "汝來正知出入，善觀分別，屈伸低仰，儀容庠序，善著僧伽梨及諸衣鉢，行住坐臥、眠寤語默，皆正知之。』",
    "T01n0026_035:0652b28_2": "「目揵連！",
    "T01n0026_035:0652b28_3": "若比丘正知出入，善觀分別，屈伸低仰，儀容庠序，善著僧伽梨及諸衣鉢，行住坐臥、眠寤語默，皆正知者，如來復上教：『比丘！",
    "T01n0026_035:0652c02_4": "汝來獨住遠離，在無事處，或至樹下空安靜處、山巖石室、露地穰積，或至林中，或住在塚間。",
    "T01n0026_035:0652c04_5": "汝已在無事處，或至樹下空安靜處，敷尼師檀，結加趺坐，正身正願，及念不向，斷除貪伺，心無有諍。",
    "T01n0026_035:0652c07_0": "見他財物、諸生活具，莫起貪伺，欲令我得，汝於貪伺淨除其心。",
    "T01n0026_035:0652c08_1": "如是瞋恚、睡眠、調悔、斷疑、度惑，於諸善法無有猶豫，汝於疑惑淨除其心。",
    "T01n0026_035:0652c10_2": "汝斷此五蓋、心穢、慧羸、離欲、離惡不善之法，至得第四禪成就遊。』",
    "T01n0026_035:0652c11_3": "目揵連！",
    "T01n0026_035:0652c12_4": "若比丘離欲、離惡不善之法，至得第四禪成就遊者，目揵連！",
    "T01n0026_035:0652c13_5": "如來為諸年少比丘多有所益，謂訓誨教訶。",
    "T01n0026_035:0652c14_6": "目揵連！",
    "T01n0026_035:0652c14_7": "若有比丘、長老、上尊、舊學梵行，如來復上教，謂究竟訖一切漏盡。」",
    "T01n0026_035:0652c16_8": "算數目揵連即復問曰：「沙門瞿曇！",
    "T01n0026_035:0652c17_0": "一切弟子如是訓誨，如是教訶，盡得究竟智必涅槃耶？」",
    "T01n0026_035:0652c18_1": "世尊答曰：「目揵連！",
    "T01n0026_035:0652c18_2": "不一向得，或有得者，或不得者。」",
    "T01n0026_035:0652c19_3": "算數目揵連復更問曰：「瞿曇！",
    "T01n0026_035:0652c20_4": "此中何因何緣，有涅槃、有涅槃道？",
    "T01n0026_035:0652c21_0": "沙門瞿曇現在導師，或有比丘如是訓誨，如是教訶，得究竟涅槃，或復不得耶？」",
    "T01n0026_035:0652c22_1": "世尊告曰：「目揵連！",
    "T01n0026_035:0652c23_2": "我還問汝，隨所解答。",
    "T01n0026_035:0652c23_3": "目揵連！",
    "T01n0026_035:0652c24_0": "於意云何？",
    "T01n0026_035:0652c24_1": "汝知王舍城處，諳彼道耶？」",
    "T01n0026_035:0652c24_2": "算數目揵連答曰：「唯然。",
    "T01n0026_035:0652c25_3": "我知王舍城處，亦諳彼道。」",
    "T01n0026_035:0652c26_4": "世尊問曰：「目揵連！",
    "T01n0026_035:0652c26_5": "若有人來欲見彼王，至王舍城。",
    "T01n0026_035:0652c27_6": "其人問汝：『我欲見王，至王舍城，算數目揵連知王舍城處，諳彼道徑，可示語我耶？』",
    "T01n0026_035:0652c29_7": "汝告彼人曰：『從此東行至彼某村，從某村去當至某邑，如是展轉至王舍城。",
    "T01n0026_035:0653a02_8": "若王舍城外有好園林，其地平正，樓觀浴池，若干華樹，俠長流河，又有清泉盡見盡知。』",
    "T01n0026_035:0653a04_9": "彼人聞汝語，受汝教已，從此東行，須臾不久，便捨正道，從惡道還。",
    "T01n0026_035:0653a05_10": "若王舍城外有好園林，其地平正，樓觀浴池，若干華樹，俠長流河，又有清泉，彼盡不見，亦不知也。",
    "T01n0026_035:0653a08_11": "「復有人來欲見彼王，至王舍城。",
    "T01n0026_035:0653a08_12": "其人問汝：『我欲見王，至王舍城。",
    "T01n0026_035:0653a09_13": "算數目揵連知王舍城處，諳彼道徑，可示語我耶？』",
    "T01n0026_035:0653a10_14": "汝告彼人曰：『從此東行至彼某村，從某村去當至某邑，如是展轉至王舍城。",
    "T01n0026_035:0653a12_15": "若王舍城外有好園林，其地平正，樓觀浴池，若干華樹，俠長流河，又有清泉，盡見盡知。』",
    "T01n0026_035:0653a14_16": "彼人聞汝語，受汝教已，即從此東行至彼某村，從某村去得至某邑，如是展轉至王舍城。",
    "T01n0026_035:0653a16_17": "若王舍城外有好園林，其地平正，樓觀浴池，若干華樹，俠長流河，又有清泉，盡見盡知。",
    "T01n0026_035:0653a19_0": "「目揵連！",
    "T01n0026_035:0653a19_1": "此中何因何緣，有彼王舍城，有王舍城道？",
    "T01n0026_035:0653a20_2": "汝現在導師，彼第一人隨受汝教，於後不久，捨平正道，從惡道還。",
    "T01n0026_035:0653a21_3": "若王舍城外有好園林，其地平正，樓觀浴池，若干華樹，俠長流河，又有清泉，彼盡不見，亦不知耶？",
    "T01n0026_035:0653a24_0": "彼第二人隨受汝教，從平正道展轉得至於王舍城，若王舍城外有好園林，其地平正，樓觀浴池，若干華樹，俠長流河，又有清泉，彼盡見盡知耶？」",
    "T01n0026_035:0653a27_1": "算數目揵連答曰：「瞿曇！",
    "T01n0026_035:0653a27_2": "我都無事，有彼王舍城，有王舍城道。",
    "T01n0026_035:0653a28_3": "我現在導師，彼第一人不隨我教，捨平正道，從惡道還，若王舍城外有好園林，其地平正，樓觀浴池，若干華樹，俠長流河，又有清泉，彼盡不見，亦不知耶？",
    "T01n0026_035:0653b03_4": "彼第二人隨順我教，從平正道展轉得至於王舍城，若王舍城外有好園林，其地平正，樓觀浴池，若干華樹，俠長流河，又有清泉，彼盡見盡知耶？」",
    "T01n0026_035:0653b06_5": "世尊告曰：「如是。",
    "T01n0026_035:0653b07_6": "目揵連！",
    "T01n0026_035:0653b07_7": "我亦無事，有彼涅槃、有涅槃道。",
    "T01n0026_035:0653b08_8": "我為導師，為諸比丘如是訓誨，如是教訶，得究竟涅槃，或有不得。",
    "T01n0026_035:0653b09_9": "目揵連！",
    "T01n0026_035:0653b09_10": "但各自隨比丘所行。",
    "T01n0026_035:0653b10_11": "爾時世尊便記彼行，謂究竟漏盡耳。」",
    "T01n0026_035:0653b11_12": "算數目揵連白曰：「瞿曇！",
    "T01n0026_035:0653b11_13": "我已知。",
    "T01n0026_035:0653b11_14": "瞿曇！",
    "T01n0026_035:0653b12_15": "我已解。",
    "T01n0026_035:0653b12_16": "瞿曇！",
    "T01n0026_035:0653b12_17": "猶如良地有娑羅林，彼中有守娑羅林人，明健不懈，諸娑羅根以時鋤掘，平高填下，糞沃溉灌，不失其時。",
    "T01n0026_035:0653b14_18": "若其邊有穢惡草生，盡拔棄之；若有橫曲不調直者，盡[利-禾+名]治之；若有極好中直樹者，便權養護，隨時鋤掘，糞沃溉灌，不失其時。",
    "T01n0026_035:0653b18_0": "如是良地娑羅樹林轉茂盛好。",
    "T01n0026_035:0653b18_1": "瞿曇！",
    "T01n0026_035:0653b18_2": "如是有人諛諂、欺誑、極不庶幾無信、懈怠、無念、無定、惡慧、心狂、諸根掉亂，持戒寬緩，不廣修沙門。",
    "T01n0026_035:0653b21_3": "瞿曇！",
    "T01n0026_035:0653b21_4": "如是之人不能共事。",
    "T01n0026_035:0653b21_5": "所以者何？",
    "T01n0026_035:0653b22_6": "瞿曇！",
    "T01n0026_035:0653b22_7": "如是人者，穢污梵行。",
    "T01n0026_035:0653b22_8": "瞿曇！",
    "T01n0026_035:0653b22_9": "若復有人不有諛諂，亦不欺誑，庶幾有信，精進不懈，有念、有定，亦有智慧，極恭敬戒，廣修沙門。",
    "T01n0026_035:0653b25_10": "瞿曇！",
    "T01n0026_035:0653b25_11": "如是之人，能共事也。",
    "T01n0026_035:0653b25_12": "所以者何？",
    "T01n0026_035:0653b26_0": "瞿曇！",
    "T01n0026_035:0653b26_1": "如是人者，清淨梵行。",
    "T01n0026_035:0653b26_2": "「瞿曇！",
    "T01n0026_035:0653b26_3": "猶諸根香，沈香為第一。",
    "T01n0026_035:0653b27_4": "所以者何？",
    "T01n0026_035:0653b27_5": "瞿曇！",
    "T01n0026_035:0653b27_6": "彼沈香者，於諸根香為最上故。",
    "T01n0026_035:0653b28_7": "瞿曇！",
    "T01n0026_035:0653b28_8": "猶諸娑羅樹香，赤栴檀為第一。",
    "T01n0026_035:0653b29_9": "所以者何？",
    "T01n0026_035:0653b29_10": "瞿曇！",
    "T01n0026_035:0653b29_11": "赤栴檀者於諸娑羅樹香為最上故。",
    "T01n0026_035:0653c01_12": "瞿曇！",
    "T01n0026_035:0653c01_13": "猶諸水華，青蓮華為第一。",
    "T01n0026_035:0653c02_14": "所以者何？",
    "T01n0026_035:0653c02_15": "瞿曇！",
    "T01n0026_035:0653c02_16": "青蓮華者於諸水華為最上故。",
    "T01n0026_035:0653c03_17": "瞿曇！",
    "T01n0026_035:0653c03_18": "猶諸陸華，修摩那花為第一。",
    "T01n0026_035:0653c04_19": "所以者何？",
    "T01n0026_035:0653c04_20": "瞿曇！",
    "T01n0026_035:0653c04_21": "修摩那花者於諸陸花為最上故。",
    "T01n0026_035:0653c05_22": "瞿曇！",
    "T01n0026_035:0653c05_23": "猶如世中諸有論士，沙門瞿曇為最第一。",
    "T01n0026_035:0653c06_24": "所以者何？",
    "T01n0026_035:0653c06_25": "沙門瞿曇論士能伏一切外道異學故。",
    "T01n0026_035:0653c07_26": "世尊！",
    "T01n0026_035:0653c07_27": "我今自歸於佛、法及比丘眾，唯願世尊受我為優婆塞，從今日始，終身自歸，乃至命盡。」",
    "T01n0026_035:0653c09_28": "佛說如是。",
    "T01n0026_035:0653c10_29": "算數目揵連及諸比丘，聞佛所說，歡喜奉行。",
    "T01n0026_035:0653c12_0": "算數目揵連經第三竟(二千三百五十四字)中阿含經卷第三十五(七千六百一十三字)(第三念誦)"
}