[
    {
        "source_sentence": "轉識論從無相論出",
        "from": "T31n1587_001:0061c03_0",
        "context_with_next_sentence": true
    },
    {
        "source_sentence": "陳代真諦譯",
        "from": "T31n1587_001:0061c05_0",
        "context_with_next_sentence": true
    },
    {
        "source_sentence": "識轉有二種：一轉為眾生、二轉為法。一切",
        "from": "T31n1587_001:0061c06_0",
        "context_with_next_sentence": true
    },
    {
        "source_sentence": "所緣不出此二，此二實無，但是識轉作二相貌也。",
        "from": "T31n1587_001:0061c08_2",
        "context_with_next_sentence": true
    },
    {
        "source_sentence": "次明能緣有三種：",
        "from": "T31n1587_001:0061c08_10",
        "context_with_next_sentence": true
    },
    {
        "source_sentence": "一果報識，即是阿梨耶識；",
        "from": "T31n1587_001:0061c09_2",
        "context_with_next_sentence": true
    },
    {
        "source_sentence": "二執識，即阿陀那識；",
        "from": "T31n1587_001:0061c09_12",
        "context_with_next_sentence": true
    },
    {
        "source_sentence": "三塵識，即是六識。",
        "from": "T31n1587_001:0061c09_21",
        "context_with_next_sentence": true
    },
    {
        "source_sentence": "果報識者，為煩惱業所引，故名果報。",
        "from": "T31n1587_001:0061c10_16",
        "context_with_next_sentence": true
    },
    {
        "source_sentence": "亦名本識，一切有為法種子所依止。",
        "from": "T31n1587_001:0061c11_12",
        "context_with_next_sentence": true
    },
    {
        "source_sentence": "亦名宅識，一切種子之所栖處。",
        "from": "T31n1587_001:0061c12_6",
        "context_with_next_sentence": true
    },
    {
        "source_sentence": "亦名藏識，一切種子隱伏之處。",
        "from": "T31n1587_001:0061c13_1",
        "context_with_next_sentence": true
    },
    {
        "source_sentence": "問：",
        "from": "T31n1587_001:0061c13_3",
        "context_with_next_sentence": true
    },
    {
        "source_sentence": "此識何相何境？",
        "from": "T31n1587_001:0061c13_10",
        "context_with_next_sentence": true
    },
    {
        "source_sentence": "答：",
        "from": "T31n1587_001:0061c13_12",
        "context_with_next_sentence": true
    },
    {
        "source_sentence": "相及境不可分別，一體無異。",
        "from": "T31n1587_001:0061c14_4",
        "context_with_next_sentence": true
    },
    {
        "source_sentence": "問：",
        "from": "T31n1587_001:0061c14_6",
        "context_with_next_sentence": true
    },
    {
        "source_sentence": "若爾，云何知有？",
        "from": "T31n1587_001:0061c14_14",
        "context_with_next_sentence": true
    },
    {
        "source_sentence": "答：",
        "from": "T31n1587_001:0061c14_16",
        "context_with_next_sentence": true
    },
    {
        "source_sentence": "由事故知有此識。",
        "from": "T31n1587_001:0061c15_3",
        "context_with_next_sentence": true
    },
    {
        "source_sentence": "此識能生一切煩惱業果報事，譬如無明。",
        "from": "T31n1587_001:0061c16_2",
        "context_with_next_sentence": true
    },
    {
        "source_sentence": "當起此無明，相境可分別不？",
        "from": "T31n1587_001:0061c16_15",
        "context_with_next_sentence": true
    },
    {
        "source_sentence": "若可分別，非謂無明；",
        "from": "T31n1587_001:0062a01_4",
        "context_with_next_sentence": true
    },
    {
        "source_sentence": "若不可分別，則應非有。",
        "from": "T31n1587_001:0062a01_15",
        "context_with_next_sentence": true
    },
    {
        "source_sentence": "而是有非無。",
        "from": "T31n1587_001:0062a02_1",
        "context_with_next_sentence": true
    },
    {
        "source_sentence": "亦由有欲瞋等事知有無明。",
        "from": "T31n1587_001:0062a02_13",
        "context_with_next_sentence": true
    },
    {
        "source_sentence": "本識亦爾，相境無差別，但由事故知其有也。",
        "from": "T31n1587_001:0062a03_13",
        "context_with_next_sentence": true
    },
    {
        "source_sentence": "就此識中，具有八種異，謂依止處等，具如九識義品說。",
        "from": "T31n1587_001:0062a04_18",
        "context_with_next_sentence": true
    },
    {
        "source_sentence": "又與五種心法相應，一觸、二作意、三受、四思惟、五想。",
        "from": "T31n1587_001:0062a06_4",
        "context_with_next_sentence": true
    },
    {
        "source_sentence": "以根塵識三事和合生觸。",
        "from": "T31n1587_001:0062a06_15",
        "context_with_next_sentence": true
    },
    {
        "source_sentence": "心恒動行名為作意。",
        "from": "T31n1587_001:0062a07_4",
        "context_with_next_sentence": true
    },
    {
        "source_sentence": "受但是捨受。",
        "from": "T31n1587_001:0062a07_10",
        "context_with_next_sentence": true
    },
    {
        "source_sentence": "思惟籌量可行不可行，令心成邪成正，名為思惟。",
        "from": "T31n1587_001:0062a08_13",
        "context_with_next_sentence": true
    },
    {
        "source_sentence": "作意如馬行，思惟如騎者，馬但直行不能避就是非，由騎者故令其離非就是。",
        "from": "T31n1587_001:0062a10_7",
        "context_with_next_sentence": true
    },
    {
        "source_sentence": "思惟亦爾，能令作意離漫行也。",
        "from": "T31n1587_001:0062a11_2",
        "context_with_next_sentence": true
    },
    {
        "source_sentence": "此識及心法，但是自性無記，念念恒流如水流浪。",
        "from": "T31n1587_001:0062a12_4",
        "context_with_next_sentence": true
    },
    {
        "source_sentence": "本識如流，五法如浪，乃至得羅漢果，此流浪法亦猶未滅，是名第一識。",
        "from": "T31n1587_001:0062a13_16",
        "context_with_next_sentence": true
    },
    {
        "source_sentence": "依緣此識有第二執識，此識以執著為體，與四惑相應，一無明、二我見、三我慢、四我愛。",
        "from": "T31n1587_001:0062a15_17",
        "context_with_next_sentence": true
    },
    {
        "source_sentence": "此識名有覆無記。",
        "from": "T31n1587_001:0062a16_4",
        "context_with_next_sentence": true
    },
    {
        "source_sentence": "亦有五種心法相應，名字同前，而前細此麁。",
        "from": "T31n1587_001:0062a17_4",
        "context_with_next_sentence": true
    },
    {
        "source_sentence": "此識及相應法，至羅漢位究竟滅盡，及入無心定亦皆滅盡。",
        "from": "T31n1587_001:0062a18_11",
        "context_with_next_sentence": true
    },
    {
        "source_sentence": "若見諦害煩惱識及心法，得出世道十六行究竟滅盡，餘殘未盡但屬思惟，是名第二識。",
        "from": "T31n1587_001:0062a20_11",
        "context_with_next_sentence": true
    },
    {
        "source_sentence": "第三塵識者，識轉似塵，更成六種識轉似塵，已如前說。",
        "from": "T31n1587_001:0062a21_16",
        "context_with_next_sentence": true
    },
    {
        "source_sentence": "體通三性，與十種心法相應，及十善惡并大小惑，具三種受。",
        "from": "T31n1587_001:0062a23_6",
        "context_with_next_sentence": true
    },
    {
        "source_sentence": "十種心法者，觸等五種如前，但此為最麁也。",
        "from": "T31n1587_001:0062a24_6",
        "context_with_next_sentence": true
    },
    {
        "source_sentence": "後五者，一欲、二了、三念、四定、五慧。",
        "from": "T31n1587_001:0062a25_4",
        "context_with_next_sentence": true
    },
    {
        "source_sentence": "此中言了者，即舊所明解脫數也。",
        "from": "T31n1587_001:0062a25_19",
        "context_with_next_sentence": true
    },
    {
        "source_sentence": "十善者，一信、二羞、三慚、四無貪、五無瞋、六精進、七猗、八無放逸、九無逼惱、十捨。",
        "from": "T31n1587_001:0062a27_17",
        "context_with_next_sentence": true
    },
    {
        "source_sentence": "此十遍一切三界心及無流心數，名大地。",
        "from": "T31n1587_001:0062a28_14",
        "context_with_next_sentence": true
    },
    {
        "source_sentence": "此是自性善，翻此十為自性惡。",
        "from": "T31n1587_001:0062a29_9",
        "context_with_next_sentence": true
    },
    {
        "source_sentence": "大惑有十種者，一欲、二瞋、三癡、四慢、五五見、十疑。",
        "from": "T31n1587_001:0062b01_17",
        "context_with_next_sentence": true
    },
    {
        "source_sentence": "小惑者，有二十四種，一忿恨、二結怨、三覆藏、四不捨惡、五嫉妬、六悋惜、七欺誑、八諂曲、九極醉、十逼惱、十一無羞、十二無慚、十三不猗、十四掉戲、十五不信、十六懈怠、十七放逸、十八忘念、十九散亂、二十不了、二十一憂悔、二十二睡眠、二十三覺、二十四觀。",
        "from": "T31n1587_001:0062b07_14",
        "context_with_next_sentence": true
    },
    {
        "source_sentence": "此小惑中有二種，一作意遍行、二不遍行。",
        "from": "T31n1587_001:0062b08_14",
        "context_with_next_sentence": true
    },
    {
        "source_sentence": "五識於第六意識及本識執識，於此三根中隨因緣，或時俱起、或次第起。",
        "from": "T31n1587_001:0062b10_7",
        "context_with_next_sentence": true
    },
    {
        "source_sentence": "以作意為因、外塵為緣，故識得起。",
        "from": "T31n1587_001:0062b11_2",
        "context_with_next_sentence": true
    },
    {
        "source_sentence": "若先作意欲取色聲二塵，後則眼耳二識一時俱起，而得二塵。",
        "from": "T31n1587_001:0062b12_10",
        "context_with_next_sentence": true
    },
    {
        "source_sentence": "若作意欲至某處看色聽聲取香，後亦一時三識俱起得三塵。",
        "from": "T31n1587_001:0062b13_18",
        "context_with_next_sentence": true
    },
    {
        "source_sentence": "乃至一時具五識俱起亦爾。",
        "from": "T31n1587_001:0062b14_11",
        "context_with_next_sentence": true
    },
    {
        "source_sentence": "或前後次第而起，唯起一識，但得一塵，皆隨因緣，是故不同也。",
        "from": "T31n1587_001:0062b16_1",
        "context_with_next_sentence": true
    },
    {
        "source_sentence": "如是七識，於阿梨耶識中盡相應起，如眾像影俱現鏡中，亦如眾浪同集一水。",
        "from": "T31n1587_001:0062b17_15",
        "context_with_next_sentence": true
    },
    {
        "source_sentence": "問：",
        "from": "T31n1587_001:0062b17_17",
        "context_with_next_sentence": true
    },
    {
        "source_sentence": "此意識於何處不起？",
        "from": "T31n1587_001:0062b18_6",
        "context_with_next_sentence": true
    },
    {
        "source_sentence": "答：",
        "from": "T31n1587_001:0062b18_8",
        "context_with_next_sentence": true
    },
    {
        "source_sentence": "離無想定及無想天、熟眠不夢、醉悶、絕心、暫死，離此六處餘處恒有。",
        "from": "T31n1587_001:0062b19_20",
        "context_with_next_sentence": true
    },
    {
        "source_sentence": "如此識轉不離兩義，一能分別、二所分別。",
        "from": "T31n1587_001:0062b20_17",
        "context_with_next_sentence": true
    },
    {
        "source_sentence": "所分別既無，能分別亦無。",
        "from": "T31n1587_001:0062b21_9",
        "context_with_next_sentence": true
    },
    {
        "source_sentence": "無境可取，識不得生，以是義故唯識義得成。",
        "from": "T31n1587_001:0062b22_8",
        "context_with_next_sentence": true
    },
    {
        "source_sentence": "何者立唯識義？",
        "from": "T31n1587_001:0062b22_15",
        "context_with_next_sentence": true
    },
    {
        "source_sentence": "意本為遣境遣心，今境界既無，唯識又泯，即是說唯識義成也。",
        "from": "T31n1587_001:0062b24_4",
        "context_with_next_sentence": true
    },
    {
        "source_sentence": "此即淨品、煩惱及境界並皆無故。",
        "from": "T31n1587_001:0062b24_19",
        "context_with_next_sentence": true
    },
    {
        "source_sentence": "又說唯識義得成者，謂是一切法種子識，如此如此造作迴轉，或於自於他互相隨逐，起種種分別及所分別。",
        "from": "T31n1587_001:0062b27_9",
        "context_with_next_sentence": true
    },
    {
        "source_sentence": "由此義故，離識之外諸事不成。",
        "from": "T31n1587_001:0062b28_4",
        "context_with_next_sentence": true
    },
    {
        "source_sentence": "此即不淨品，但遣前境，未無識故。",
        "from": "T31n1587_001:0062b28_20",
        "context_with_next_sentence": true
    },
    {
        "source_sentence": "釋曰：",
        "from": "T31n1587_001:0062b29_2",
        "context_with_next_sentence": true
    },
    {
        "source_sentence": "謂是一切種子識者，是阿梨耶識。",
        "from": "T31n1587_001:0062b29_17",
        "context_with_next_sentence": true
    },
    {
        "source_sentence": "為諸法種子，及所餘七識種子，及所餘七識種子，並能生自類無量諸法故，通名一切法種子識也。",
        "from": "T31n1587_001:0062c03_2",
        "context_with_next_sentence": true
    },
    {
        "source_sentence": "如此如此者，由此等識能迴轉造作無量識法，或轉作根、或轉作塵、或轉作我、或轉作識，如此種種不同唯識所作，云如此造作迴轉也。",
        "from": "T31n1587_001:0062c06_4",
        "context_with_next_sentence": true
    },
    {
        "source_sentence": "或於自於他互相隨逐者，於自則轉為五陰，或為色陰乃至識陰。",
        "from": "T31n1587_001:0062c07_13",
        "context_with_next_sentence": true
    },
    {
        "source_sentence": "於他則轉為怨親中人，種種不同，望自五陰故稱為他。",
        "from": "T31n1587_001:0062c08_18",
        "context_with_next_sentence": true
    },
    {
        "source_sentence": "如是自他互相轉作前後不同，故云互相隨逐也。",
        "from": "T31n1587_001:0062c10_1",
        "context_with_next_sentence": true
    },
    {
        "source_sentence": "種種所作並皆是識，無別境界。",
        "from": "T31n1587_001:0062c10_15",
        "context_with_next_sentence": true
    },
    {
        "source_sentence": "起種種分別等者，一一識中皆具能所，能分別即是識、所分別即是境，能即依他性、所即分別性，故云起種種分別及所分別也。",
        "from": "T31n1587_001:0062c13_11",
        "context_with_next_sentence": true
    },
    {
        "source_sentence": "由如此義，離識之外無別境，但唯有識義成。",
        "from": "T31n1587_001:0062c14_11",
        "context_with_next_sentence": true
    },
    {
        "source_sentence": "既未明遣識，惑亂未除，故名不淨品也。",
        "from": "T31n1587_001:0062c15_9",
        "context_with_next_sentence": true
    },
    {
        "source_sentence": "問：",
        "from": "T31n1587_001:0062c15_11",
        "context_with_next_sentence": true
    },
    {
        "source_sentence": "遣境在識，乃可稱唯識義。",
        "from": "T31n1587_001:0062c16_3",
        "context_with_next_sentence": true
    },
    {
        "source_sentence": "既境識俱遣，何識可成？",
        "from": "T31n1587_001:0062c16_14",
        "context_with_next_sentence": true
    },
    {
        "source_sentence": "答：",
        "from": "T31n1587_001:0062c16_16",
        "context_with_next_sentence": true
    },
    {
        "source_sentence": "立唯識乃一往遣境留心；",
        "from": "T31n1587_001:0062c17_6",
        "context_with_next_sentence": true
    },
    {
        "source_sentence": "卒終為論，遣境為欲空心，是其正意，是故境識俱泯是其義成。",
        "from": "T31n1587_001:0062c18_14",
        "context_with_next_sentence": true
    },
    {
        "source_sentence": "此境識俱泯即是實性，實性即是阿摩羅識，亦可卒終為論是摩羅識也。",
        "from": "T31n1587_001:0062c20_7",
        "context_with_next_sentence": true
    },
    {
        "source_sentence": "記曰：",
        "from": "T31n1587_001:0062c20_10",
        "context_with_next_sentence": true
    },
    {
        "source_sentence": "由二種宿業熏習及二種習氣，能為集諦，成立生死。",
        "from": "T31n1587_001:0062c21_14",
        "context_with_next_sentence": true
    },
    {
        "source_sentence": "二種宿業熏習者，即是諸業種子，一宿業熏習、二宿業熏習執。",
        "from": "T31n1587_001:0062c23_2",
        "context_with_next_sentence": true
    },
    {
        "source_sentence": "宿業熏習即是所分別，為分別性。",
        "from": "T31n1587_001:0062c23_17",
        "context_with_next_sentence": true
    },
    {
        "source_sentence": "宿業熏習執即是能分別，為依他性。",
        "from": "T31n1587_001:0062c24_13",
        "context_with_next_sentence": true
    },
    {
        "source_sentence": "所即為境，能即為識，此二種業名相似集諦，能得五陰生。",
        "from": "T31n1587_001:0062c25_19",
        "context_with_next_sentence": true
    },
    {
        "source_sentence": "二種習氣者，即諸煩惱，一相習氣、二麁重習氣。",
        "from": "T31n1587_001:0062c27_2",
        "context_with_next_sentence": true
    },
    {
        "source_sentence": "相即煩惱體，是依他性，能攝前相貌。",
        "from": "T31n1587_001:0062c27_19",
        "context_with_next_sentence": true
    },
    {
        "source_sentence": "麁重即煩惱境，是分別性，境界麁顯故也。",
        "from": "T31n1587_001:0062c28_17",
        "context_with_next_sentence": true
    },
    {
        "source_sentence": "此二煩惱名真諦，能集令未來五陰由此似真兩種集諦。",
        "from": "T31n1587_001:0063a01_4",
        "context_with_next_sentence": true
    },
    {
        "source_sentence": "若宿業已盡更受別報，能安立生死。",
        "from": "T31n1587_001:0063a02_1",
        "context_with_next_sentence": true
    },
    {
        "source_sentence": "釋曰：",
        "from": "T31n1587_001:0063a02_4",
        "context_with_next_sentence": true
    },
    {
        "source_sentence": "二種宿業熏習者，一一種子備有兩義：",
        "from": "T31n1587_001:0063a03_1",
        "context_with_next_sentence": true
    },
    {
        "source_sentence": "所分別即是宿業熏習、能分別即是宿業熏習執。",
        "from": "T31n1587_001:0063a04_3",
        "context_with_next_sentence": true
    },
    {
        "source_sentence": "所即分別性，能作生起種子法門故，說此法門名為宿業熏習，有名而無體也。",
        "from": "T31n1587_001:0063a05_17",
        "context_with_next_sentence": true
    },
    {
        "source_sentence": "能即依他性，正是起業種子，名宿業熏習執，有體而不真實也。",
        "from": "T31n1587_001:0063a07_6",
        "context_with_next_sentence": true
    },
    {
        "source_sentence": "二種習氣亦爾，一一煩惱皆有兩義：",
        "from": "T31n1587_001:0063a08_3",
        "context_with_next_sentence": true
    },
    {
        "source_sentence": "所分別即麁重習氣，作起煩惱法門，有名而無體；",
        "from": "T31n1587_001:0063a09_5",
        "context_with_next_sentence": true
    },
    {
        "source_sentence": "能分別正是煩惱體，亦有而不真實，是依他性。",
        "from": "T31n1587_001:0063a10_7",
        "context_with_next_sentence": true
    },
    {
        "source_sentence": "然此中所明分別、依他，與三無性中名字不同。",
        "from": "T31n1587_001:0063a11_7",
        "context_with_next_sentence": true
    },
    {
        "source_sentence": "三無性中說分別名相類，依他性名麁重。",
        "from": "T31n1587_001:0063a12_6",
        "context_with_next_sentence": true
    },
    {
        "source_sentence": "以分別性當體有其相類能作煩惱法門，說名煩惱也。",
        "from": "T31n1587_001:0063a13_11",
        "context_with_next_sentence": true
    },
    {
        "source_sentence": "依他性正是煩惱體，能得生死報，故名麁重。",
        "from": "T31n1587_001:0063a14_12",
        "context_with_next_sentence": true
    },
    {
        "source_sentence": "今此中為明分別性相類麁顯，故名麁重。",
        "from": "T31n1587_001:0063a15_10",
        "context_with_next_sentence": true
    },
    {
        "source_sentence": "依他性能執前相類，故名為相。",
        "from": "T31n1587_001:0063a16_4",
        "context_with_next_sentence": true
    },
    {
        "source_sentence": "各自有意。",
        "from": "T31n1587_001:0063a16_9",
        "context_with_next_sentence": true
    },
    {
        "source_sentence": "若欲轉此中自三無性中，名亦好也。",
        "from": "T31n1587_001:0063a17_6",
        "context_with_next_sentence": true
    },
    {
        "source_sentence": "記曰：",
        "from": "T31n1587_001:0063a17_9",
        "context_with_next_sentence": true
    },
    {
        "source_sentence": "如是如是分別，若分別如是如是類，此類類名分別性，此但唯有名，名所顯體實無。",
        "from": "T31n1587_001:0063a19_6",
        "context_with_next_sentence": true
    },
    {
        "source_sentence": "此所顯體實無，此分別者因他故起，立名依他性。",
        "from": "T31n1587_001:0063a20_9",
        "context_with_next_sentence": true
    },
    {
        "source_sentence": "此前後兩性未曾相離，即是實實性。",
        "from": "T31n1587_001:0063a21_5",
        "context_with_next_sentence": true
    },
    {
        "source_sentence": "若相離者，唯識義不成，有境識異故。",
        "from": "T31n1587_001:0063a22_2",
        "context_with_next_sentence": true
    },
    {
        "source_sentence": "由不相離故唯識無境界，無境界故識亦成無，由境無識無故立唯識義，是乃成立。",
        "from": "T31n1587_001:0063a23_19",
        "context_with_next_sentence": true
    },
    {
        "source_sentence": "是故前性於後性不一不異，若定一異則有過失。",
        "from": "T31n1587_001:0063a25_1",
        "context_with_next_sentence": true
    },
    {
        "source_sentence": "何耶？",
        "from": "T31n1587_001:0063a25_4",
        "context_with_next_sentence": true
    },
    {
        "source_sentence": "分別與依他定一者，分別性決定永無，不為五法藏所攝依他性亦應永無。",
        "from": "T31n1587_001:0063a26_16",
        "context_with_next_sentence": true
    },
    {
        "source_sentence": "若爾，便無生死解脫、善惡律戒法，此為不可。",
        "from": "T31n1587_001:0063a27_17",
        "context_with_next_sentence": true
    },
    {
        "source_sentence": "既不如此，故分別性與依他性不得定一。",
        "from": "T31n1587_001:0063a28_15",
        "context_with_next_sentence": true
    },
    {
        "source_sentence": "若定異者，則分別性便不能遣依他性。",
        "from": "T31n1587_001:0063a29_13",
        "context_with_next_sentence": true
    },
    {
        "source_sentence": "既由觀分別性是無所有，方見依他性亦無所有，故不得定異。",
        "from": "T31n1587_001:0063b02_2",
        "context_with_next_sentence": true
    },
    {
        "source_sentence": "又若分別性定異依他性者，分別性體應定是有，非謂永無。",
        "from": "T31n1587_001:0063b03_9",
        "context_with_next_sentence": true
    },
    {
        "source_sentence": "有可異無，何所論異？",
        "from": "T31n1587_001:0063b03_19",
        "context_with_next_sentence": true
    },
    {
        "source_sentence": "是故但說不一不異，不可定說一異也。",
        "from": "T31n1587_001:0063b04_15",
        "context_with_next_sentence": true
    },
    {
        "source_sentence": "如無常與有為法，亦不得定說一異。",
        "from": "T31n1587_001:0063b05_12",
        "context_with_next_sentence": true
    },
    {
        "source_sentence": "前無後無是無常義。",
        "from": "T31n1587_001:0063b06_2",
        "context_with_next_sentence": true
    },
    {
        "source_sentence": "五陰是有為法，若無常與有為法定一者，無常是無，一切諸法並皆是無。",
        "from": "T31n1587_001:0063b07_15",
        "context_with_next_sentence": true
    },
    {
        "source_sentence": "既不並無，故不得定一。",
        "from": "T31n1587_001:0063b08_5",
        "context_with_next_sentence": true
    },
    {
        "source_sentence": "若定異者，觀無常時不應通有為法，以其通故不得定異。",
        "from": "T31n1587_001:0063b09_12",
        "context_with_next_sentence": true
    },
    {
        "source_sentence": "此亦是不一不異也。",
        "from": "T31n1587_001:0063b10_2",
        "context_with_next_sentence": true
    },
    {
        "source_sentence": "如是一切諸法皆爾，如色等與瓶亦不一不異。",
        "from": "T31n1587_001:0063b11_3",
        "context_with_next_sentence": true
    },
    {
        "source_sentence": "若色與瓶定一，香等不成瓶，瓶則真實。",
        "from": "T31n1587_001:0063b12_2",
        "context_with_next_sentence": true
    },
    {
        "source_sentence": "若色定異瓶，見色不應通瓶。",
        "from": "T31n1587_001:0063b12_15",
        "context_with_next_sentence": true
    },
    {
        "source_sentence": "是故不定一異也。",
        "from": "T31n1587_001:0063b13_3",
        "context_with_next_sentence": true
    },
    {
        "source_sentence": "兩說亦爾，若不見分別性，則不見依他性，是故不一不異。",
        "from": "T31n1587_001:0063b14_9",
        "context_with_next_sentence": true
    },
    {
        "source_sentence": "然一切諸法但有三性，攝法皆盡。",
        "from": "T31n1587_001:0063b15_4",
        "context_with_next_sentence": true
    },
    {
        "source_sentence": "如來為眾生說諸法無性，亦有三種。",
        "from": "T31n1587_001:0063b16_1",
        "context_with_next_sentence": true
    },
    {
        "source_sentence": "三性如前說，前二是俗諦，後一是真諦。",
        "from": "T31n1587_001:0063b16_19",
        "context_with_next_sentence": true
    },
    {
        "source_sentence": "真俗二諦攝一切法皆盡。",
        "from": "T31n1587_001:0063b17_9",
        "context_with_next_sentence": true
    },
    {
        "source_sentence": "三無性者，即不離前三性，分別性名無相性，無體相故。",
        "from": "T31n1587_001:0063b18_15",
        "context_with_next_sentence": true
    },
    {
        "source_sentence": "依他性名無生性，體及因果無所有，體似塵相，塵即分別性。",
        "from": "T31n1587_001:0063b20_2",
        "context_with_next_sentence": true
    },
    {
        "source_sentence": "分別既無，體亦是無也。",
        "from": "T31n1587_001:0063b20_13",
        "context_with_next_sentence": true
    },
    {
        "source_sentence": "因亦無者，本由分別性為境，能發生識果。",
        "from": "T31n1587_001:0063b21_11",
        "context_with_next_sentence": true
    },
    {
        "source_sentence": "境界既無，云何生果？",
        "from": "T31n1587_001:0063b22_1",
        "context_with_next_sentence": true
    },
    {
        "source_sentence": "如種子能生芽，種子既無，芽從何出？",
        "from": "T31n1587_001:0063b22_18",
        "context_with_next_sentence": true
    },
    {
        "source_sentence": "是故無生也。",
        "from": "T31n1587_001:0063b23_3",
        "context_with_next_sentence": true
    },
    {
        "source_sentence": "真實性名無性性，無有性、無無性。",
        "from": "T31n1587_001:0063b23_19",
        "context_with_next_sentence": true
    },
    {
        "source_sentence": "約人法故無有性，約二空故無無性，即是非有性非無性故，重稱無性性也。",
        "from": "T31n1587_001:0063b25_12",
        "context_with_next_sentence": true
    },
    {
        "source_sentence": "此三無性，是一切法真實，以其離有故名常。",
        "from": "T31n1587_001:0063b26_12",
        "context_with_next_sentence": true
    },
    {
        "source_sentence": "欲顯此三無性，故明唯識義也。",
        "from": "T31n1587_001:0063b27_6",
        "context_with_next_sentence": true
    },
    {
        "source_sentence": "若人修道智慧未住此唯識義者，二執隨眠所生眾惑不得滅離，根本不滅故。",
        "from": "T31n1587_001:0063b29_2",
        "context_with_next_sentence": true
    },
    {
        "source_sentence": "由此義故立一乘，皆令學菩薩道。",
        "from": "T31n1587_001:0063b29_17",
        "context_with_next_sentence": true
    },
    {
        "source_sentence": "若謂但唯有識現前起此執者，若未離此執，不得入唯識中。",
        "from": "T31n1587_001:0063c02_4",
        "context_with_next_sentence": true
    },
    {
        "source_sentence": "若智者不更緣此境，二不顯現，是時行者名入唯識。",
        "from": "T31n1587_001:0063c03_7",
        "context_with_next_sentence": true
    },
    {
        "source_sentence": "何以故？",
        "from": "T31n1587_001:0063c03_11",
        "context_with_next_sentence": true
    },
    {
        "source_sentence": "由修觀熟、亂執盡，是名無所得非心非境，是智名出世無分別智，即是境智無差別，名如如智。",
        "from": "T31n1587_001:0063c05_15",
        "context_with_next_sentence": true
    },
    {
        "source_sentence": "亦名轉依，捨生死依，但依如理故，麁重及執二俱盡故。",
        "from": "T31n1587_001:0063c06_19",
        "context_with_next_sentence": true
    },
    {
        "source_sentence": "麁重即分別性，執即依他性。",
        "from": "T31n1587_001:0063c07_12",
        "context_with_next_sentence": true
    },
    {
        "source_sentence": "二種俱盡也，是名無流界，是名不可思惟，是名真實善，是名常住果，是名出世樂，是名解脫身，於三身中即法身。",
        "from": "T31n1587_001:0063c10_3",
        "context_with_next_sentence": true
    },
    {
        "source_sentence": "釋曰：",
        "from": "T31n1587_001:0063c10_6",
        "context_with_next_sentence": true
    },
    {
        "source_sentence": "二執隨眠所生果，或不得滅離者，即是見思二執隨眠煩惱能作種子，生無量上心。",
        "from": "T31n1587_001:0063c12_3",
        "context_with_next_sentence": true
    },
    {
        "source_sentence": "或皆以本識為其根本，根本未滅支未盡，如《勝鬘經》說：",
        "from": "T31n1587_001:0063c13_10",
        "context_with_next_sentence": true
    },
    {
        "source_sentence": "無明住地不斷不究竟，無邊四住地不斷不究竟也。",
        "from": "T31n1587_001:0063c14_10",
        "context_with_next_sentence": true
    },
    {
        "source_sentence": "若智者不更緣此境，二不顯現故者，此境即此唯識境、唯識散亂，由無境故識無。",
        "from": "T31n1587_001:0063c16_8",
        "context_with_next_sentence": true
    },
    {
        "source_sentence": "此識既無，能緣唯識之心亦無，故云二不顯現。",
        "from": "T31n1587_001:0063c17_9",
        "context_with_next_sentence": true
    },
    {
        "source_sentence": "此二但談二識所現前境。",
        "from": "T31n1587_001:0063c18_1",
        "context_with_next_sentence": true
    },
    {
        "source_sentence": "前境先已無故，是名識轉品究竟也。",
        "from": "T31n1587_001:0063c18_17",
        "context_with_next_sentence": true
    },
    {
        "source_sentence": "轉識論",
        "from": "T31n1587_001:0063c19_100",
        "context_with_next_sentence": false
    }
]