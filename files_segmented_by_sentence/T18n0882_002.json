[
    {
        "source_sentence": "2佛說一切如來真實攝大乘現證",
        "from": "T18n0882_002:0343c02_0",
        "context_with_next_sentence": true
    },
    {
        "source_sentence": "三昧大教王經卷第二",
        "from": "T18n0882_002:0343c03_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T18n0882_002:0343c05_0",
        "context_with_next_sentence": true
    },
    {
        "source_sentence": "傳法大師賜紫沙門臣施護等奉　詔譯金剛界大曼拏羅廣大儀軌分第一之二爾時，世尊復入摩囉大菩薩三昧，出生薩埵加持金剛三摩地，此名一切如來隨愛樂三昧，即一切如來心從自心出，說是大明曰：",
        "from": "T18n0882_002:0343c11_19",
        "context_with_next_sentence": true
    },
    {
        "source_sentence": "「嚩日囉二合　囉引　誐一句」纔出一切如來心時，即彼如是具德持金剛者，成一切如來華器仗，為出現已，即入世尊大毘盧遮那如來心，合為一體。",
        "from": "T18n0882_002:0343c15_13",
        "context_with_next_sentence": true
    },
    {
        "source_sentence": "從是出現大金剛箭相，住佛掌中。",
        "from": "T18n0882_002:0343c16_9",
        "context_with_next_sentence": true
    },
    {
        "source_sentence": "然後從彼金剛箭相中，出一切世界極微塵量等如來像，作一切如來隨愛樂事等，以一切佛神通游戲於一切世界廣施作已，彼摩囉性，於金剛薩埵三摩地，妙堅牢故合為一體，出生摩囉大菩薩身，住世尊大毘盧遮那如來心。",
        "from": "T18n0882_002:0343c21_11",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0343c21_16",
        "context_with_next_sentence": true
    },
    {
        "source_sentence": "「大哉我本自性淨，　　一切隨染自然生，",
        "from": "T18n0882_002:0343c22_0",
        "context_with_next_sentence": true
    },
    {
        "source_sentence": "由本清淨離諸染，　　是故以染而調伏。",
        "from": "T18n0882_002:0343c23_17",
        "context_with_next_sentence": true
    },
    {
        "source_sentence": "」是時，摩囉大菩薩身，從世尊心下、於一切如來左月輪中，如理而住復請教示。",
        "from": "T18n0882_002:0343c25_14",
        "context_with_next_sentence": true
    },
    {
        "source_sentence": "爾時，世尊即入一切如來隨愛樂金剛三摩地，以一切如來摧伏金剛三昧，於普盡無餘諸有情界，悉使愛樂，皆令獲得適悅快樂，乃至得一切如來摩囉事業最上悉地殊勝之果，即以金剛箭授與摩囉大菩薩雙手掌中。",
        "from": "T18n0882_002:0344a01_18",
        "context_with_next_sentence": true
    },
    {
        "source_sentence": "時諸如來，即為立名號金剛弓，以金剛弓灌頂法而為灌頂。",
        "from": "T18n0882_002:0344a03_6",
        "context_with_next_sentence": true
    },
    {
        "source_sentence": "爾時，金剛弓菩薩摩訶薩，以彼金剛箭向一切如來作摩囉事。",
        "from": "T18n0882_002:0344a05_7",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0344a05_12",
        "context_with_next_sentence": true
    },
    {
        "source_sentence": "「此是一切大覺尊，　　染智清淨無瑕穢，",
        "from": "T18n0882_002:0344a06_0",
        "context_with_next_sentence": true
    },
    {
        "source_sentence": "以彼染法害清淨，　　是故常施諸安樂。",
        "from": "T18n0882_002:0344a07_17",
        "context_with_next_sentence": true
    },
    {
        "source_sentence": "」爾時，世尊復入歡喜王大菩薩三昧，出生薩埵加持金剛三摩地，此名一切如來極喜三昧，即一切如來心從自心出，說是大明曰：",
        "from": "T18n0882_002:0344a10_18",
        "context_with_next_sentence": true
    },
    {
        "source_sentence": "「嚩日囉二合　娑引　度一句」纔出一切如來心時，即彼如是具德持金剛者，成金剛善哉相，即入世尊大毘盧遮那如來心，合為一體，從是出現金剛喜像，住佛掌中。",
        "from": "T18n0882_002:0344a15_1",
        "context_with_next_sentence": true
    },
    {
        "source_sentence": "然後從彼金剛喜像中，出一切世界極微塵量等如來像，廣作一切善哉等事。",
        "from": "T18n0882_002:0344a16_15",
        "context_with_next_sentence": true
    },
    {
        "source_sentence": "以一切如來神通游戲，於一切世界廣施作已，彼極喜王性，於金剛薩埵三摩地，妙堅牢故合為一體，出生極喜王大菩薩身，住世尊大毘盧遮那如來心。",
        "from": "T18n0882_002:0344a20_5",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0344a20_10",
        "context_with_next_sentence": true
    },
    {
        "source_sentence": "「大哉我此大善哉，　　是即一切諸勝智，",
        "from": "T18n0882_002:0344a21_0",
        "context_with_next_sentence": true
    },
    {
        "source_sentence": "若有能斷分別者，　　能生究竟大歡喜。",
        "from": "T18n0882_002:0344a22_17",
        "context_with_next_sentence": true
    },
    {
        "source_sentence": "」是時，極喜王大菩薩身，從世尊心下、於一切如來後月輪中，如理而住復請教示。",
        "from": "T18n0882_002:0344a24_15",
        "context_with_next_sentence": true
    },
    {
        "source_sentence": "爾時，世尊即入一切如來等喜金剛三摩地，以一切如來無上極喜智三昧，於普盡無餘諸有情界，等作一切利益歡喜，普令獲得適悅快樂，乃至得一切如來無上喜味勝悉地果，即以金剛喜像，授與極喜王大菩薩雙手掌中。",
        "from": "T18n0882_002:0344b01_2",
        "context_with_next_sentence": true
    },
    {
        "source_sentence": "時諸如來，即為立名號金剛喜，以金剛喜灌頂法而為灌頂。",
        "from": "T18n0882_002:0344b02_8",
        "context_with_next_sentence": true
    },
    {
        "source_sentence": "爾時，金剛喜菩薩摩訶薩即以所授金剛喜像，向一切如來作金剛善哉歡喜之相，說此頌曰：",
        "from": "T18n0882_002:0344b05_2",
        "context_with_next_sentence": true
    },
    {
        "source_sentence": "「此是一切大覺尊，　　能轉一切善哉相，",
        "from": "T18n0882_002:0344b06_0",
        "context_with_next_sentence": true
    },
    {
        "source_sentence": "善作一切喜金剛，　　金剛妙喜令增長。",
        "from": "T18n0882_002:0344b07_17",
        "context_with_next_sentence": true
    },
    {
        "source_sentence": "」此是大菩提心，一切如來鉤召三昧，一切如來隨染智大歡喜，一切如來大三昧大士。",
        "from": "T18n0882_002:0344b09_17",
        "context_with_next_sentence": true
    },
    {
        "source_sentence": "爾時，世尊復入虛空藏大菩薩三昧，出生寶加持金剛三摩地，此名一切如來灌頂三昧，即一切如來心從自心出，說是大明曰：",
        "from": "T18n0882_002:0344b12_16",
        "context_with_next_sentence": true
    },
    {
        "source_sentence": "「嚩日囉二合　囉怛那二合一句」纔出一切如來心時，以一切虛空平等性智善通達故，金剛薩埵三摩地妙堅牢故，合為一體，即彼如是具德持金剛者成一切光明，為出現已，是彼光明周遍照耀一切世界，成一切虛空界。",
        "from": "T18n0882_002:0344b18_5",
        "context_with_next_sentence": true
    },
    {
        "source_sentence": "爾時，一切如來所加持一切虛空界，混入世尊大毘盧遮那如來心，妙遍修故，從金剛薩埵三摩地胎藏所成一切虛空界中出現大金剛寶像等，一切世界周遍為量，住佛掌中。",
        "from": "T18n0882_002:0344b22_19",
        "context_with_next_sentence": true
    },
    {
        "source_sentence": "然後從彼金剛寶像中，出一切世界極微塵量等如來像，作一切如來灌頂等，以一切如來神通游戲於一切世界廣施作已，彼一切虛空界性出生，於金剛薩埵三摩地，妙堅牢故合為一體，出生虛空藏大菩薩身，住世尊大毘盧遮那如來心。",
        "from": "T18n0882_002:0344b28_8",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0344b28_13",
        "context_with_next_sentence": true
    },
    {
        "source_sentence": "「大哉我此妙灌頂，　　金剛大寶勝無上，",
        "from": "T18n0882_002:0344b29_0",
        "context_with_next_sentence": true
    },
    {
        "source_sentence": "由彼諸佛無所著，　　是故名為三界主。",
        "from": "T18n0882_002:0344c01_17",
        "context_with_next_sentence": true
    },
    {
        "source_sentence": "」是時，虛空藏大菩薩身，從世尊心下、於一切如來前月輪中，如理而住復請教示。",
        "from": "T18n0882_002:0344c03_15",
        "context_with_next_sentence": true
    },
    {
        "source_sentence": "爾時，世尊即入一切如來大摩尼寶金剛三摩地，以一切如來圓滿意樂三昧，於普盡無餘諸有情界，悉令獲得一切義利，及得一切適悅快樂，乃至得一切如來成就勝義最上悉地，即以金剛摩尼寶及金剛寶輪金剛寶牙灌頂，授與虛空藏大菩薩雙手掌中。",
        "from": "T18n0882_002:0344c09_16",
        "context_with_next_sentence": true
    },
    {
        "source_sentence": "時諸如來，即為立名號金剛藏，以金剛藏灌頂法而為灌頂。",
        "from": "T18n0882_002:0344c11_4",
        "context_with_next_sentence": true
    },
    {
        "source_sentence": "爾時，金剛藏大菩薩以彼金剛摩尼寶安自灌頂處，說此頌曰：",
        "from": "T18n0882_002:0344c13_8",
        "context_with_next_sentence": true
    },
    {
        "source_sentence": "「此是一切大覺尊，　　灌頂一切有情界，",
        "from": "T18n0882_002:0344c14_0",
        "context_with_next_sentence": true
    },
    {
        "source_sentence": "今得授於我掌中，　　此即寶中安寶相。",
        "from": "T18n0882_002:0344c15_17",
        "context_with_next_sentence": true
    },
    {
        "source_sentence": "」爾時，世尊復入大威光大菩薩三昧，出生寶加持金剛三摩地，此名一切如來光明三昧，即一切如來心從自心出，說是大明曰：",
        "from": "T18n0882_002:0344c18_16",
        "context_with_next_sentence": true
    },
    {
        "source_sentence": "「嚩日囉二合　帝引　惹一句」纔出一切如來心時，即彼如是具德持金剛者成眾多日輪，為出現已，即入世尊大毘盧遮那如來心，合為一體，從是出現金剛日輪之相，住佛掌中。",
        "from": "T18n0882_002:0344c23_7",
        "context_with_next_sentence": true
    },
    {
        "source_sentence": "然後從彼金剛日輪相中，出一切世界極微塵量等如來像，放一切如來大光明等，以一切如來神通游戲於一切世界廣施作已，彼大妙光性，於金剛薩埵三摩地，妙堅牢故合為一體，出生大威光大菩薩身，住世尊大毘盧遮那如來心。",
        "from": "T18n0882_002:0344c28_13",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0344c28_18",
        "context_with_next_sentence": true
    },
    {
        "source_sentence": "「大哉無喻大妙光，　　遍照一切有情界，",
        "from": "T18n0882_002:0344c29_0",
        "context_with_next_sentence": true
    },
    {
        "source_sentence": "救世一切大覺尊，　　能淨一切清淨者。",
        "from": "T18n0882_002:0345a01_17",
        "context_with_next_sentence": true
    },
    {
        "source_sentence": "」是時，無垢大威光大菩薩身，從世尊心下、於一切如來右月輪中，如理而住復請教示。",
        "from": "T18n0882_002:0345a03_17",
        "context_with_next_sentence": true
    },
    {
        "source_sentence": "爾時，世尊即入一切如來大光明輪加持金剛三摩地，以一切如來光明三昧，令普盡無餘諸有情界，悉獲無喻光明照觸，及得一切適悅快樂，乃至得一切如來自心光明最上悉地，即以金剛日相授與大威光大菩薩雙手掌中。",
        "from": "T18n0882_002:0345a09_3",
        "context_with_next_sentence": true
    },
    {
        "source_sentence": "時諸如來，即為立名號金剛光，以金剛光灌頂法而為灌頂。",
        "from": "T18n0882_002:0345a10_9",
        "context_with_next_sentence": true
    },
    {
        "source_sentence": "爾時，金剛光菩薩摩訶薩即以所授金剛日相普遍照耀一切如來，說此頌曰：",
        "from": "T18n0882_002:0345a12_14",
        "context_with_next_sentence": true
    },
    {
        "source_sentence": "「此是一切大覺尊，　　能破一切無智闇，",
        "from": "T18n0882_002:0345a13_0",
        "context_with_next_sentence": true
    },
    {
        "source_sentence": "於微塵數日光中，　　此日光明勝增上。",
        "from": "T18n0882_002:0345a14_17",
        "context_with_next_sentence": true
    },
    {
        "source_sentence": "」爾時，世尊復入寶幢大菩薩三昧，出生寶加持金剛三摩地，此名一切如來圓滿意願三昧，即一切如來心從自心出，說是大明曰：",
        "from": "T18n0882_002:0345a17_18",
        "context_with_next_sentence": true
    },
    {
        "source_sentence": "「嚩日囉二合　計引　覩一句」纔出一切如來心時，即彼如是具德持金剛者成彼種種巧妙色相莊嚴幢幡，為出現已，即入世尊大毘盧遮那如來心，合為一體，從是出現金剛幢相，住佛掌中。",
        "from": "T18n0882_002:0345a22_12",
        "context_with_next_sentence": true
    },
    {
        "source_sentence": "然後從彼金剛幢相中，出一切世界極微塵量等如來像，建立一切如來妙寶幢等，以一切佛神通游戲於一切世界廣施作已，彼大寶幢性，於金剛薩埵三摩地，妙堅牢故合為一體，出生寶幢大菩薩身，住世尊大毘盧遮那如來心。",
        "from": "T18n0882_002:0345a27_16",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0345a28_2",
        "context_with_next_sentence": true
    },
    {
        "source_sentence": "「大哉無等妙寶幢，　　我作一切義成就，",
        "from": "T18n0882_002:0345a29_0",
        "context_with_next_sentence": true
    },
    {
        "source_sentence": "若欲諸願圓滿者，　　令彼一切事圓滿。",
        "from": "T18n0882_002:0345b01_17",
        "context_with_next_sentence": true
    },
    {
        "source_sentence": "」是時，寶幢大菩薩身，從世尊心下、於一切如來左月輪中，如理而住復請教示。",
        "from": "T18n0882_002:0345b03_14",
        "context_with_next_sentence": true
    },
    {
        "source_sentence": "爾時，世尊即入一切如來建立加持金剛三摩地，以一切如來如意王大摩尼幢建立三昧，於普盡無餘諸有情界，悉令圓滿一切意願，獲得一切適悅快樂，乃至得一切如來廣大義利最上悉地之果，即以金剛幢授與寶幢大菩薩雙手掌中。",
        "from": "T18n0882_002:0345b09_8",
        "context_with_next_sentence": true
    },
    {
        "source_sentence": "時諸如來，即為立名號金剛喜，以金剛喜灌頂法而為灌頂。",
        "from": "T18n0882_002:0345b10_15",
        "context_with_next_sentence": true
    },
    {
        "source_sentence": "爾時，金剛喜菩薩摩訶薩，以彼金剛幢安立一切如來施波羅蜜多，說此頌曰：",
        "from": "T18n0882_002:0345b12_14",
        "context_with_next_sentence": true
    },
    {
        "source_sentence": "「此是一切大覺尊，　　能滿一切諸意願，",
        "from": "T18n0882_002:0345b13_0",
        "context_with_next_sentence": true
    },
    {
        "source_sentence": "此名如意大寶幢，　　布施波羅蜜多法。",
        "from": "T18n0882_002:0345b14_17",
        "context_with_next_sentence": true
    },
    {
        "source_sentence": "」爾時，世尊復入常歡喜根大菩薩三昧，出生寶加持金剛三摩地，此名一切如來歡喜三昧，即一切如來心從自心出。",
        "from": "T18n0882_002:0345b17_12",
        "context_with_next_sentence": true
    },
    {
        "source_sentence": "說是大明曰：",
        "from": "T18n0882_002:0345b17_18",
        "context_with_next_sentence": true
    },
    {
        "source_sentence": "「嚩日囉二合　賀引　娑一句」纔出一切如來心時，即彼如是具德持金剛者成一切如來大笑相，為出現已，即入世尊大毘盧遮那如來心，合為一體，從是出現金剛笑像，住佛掌中。",
        "from": "T18n0882_002:0345b22_8",
        "context_with_next_sentence": true
    },
    {
        "source_sentence": "然後從彼金剛笑像中，出一切世界極微塵量等如來像，作一切如來希有事等，以一切如來神通游戲於一切世界廣施作已，彼歡喜性，於金剛薩埵三摩地，妙堅牢故合為一體，出生常歡喜根大菩薩身，住世尊大毘盧遮那如來心。",
        "from": "T18n0882_002:0345b27_13",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0345b27_18",
        "context_with_next_sentence": true
    },
    {
        "source_sentence": "「大哉我此大喜笑，　　一切最上大希有，",
        "from": "T18n0882_002:0345b28_0",
        "context_with_next_sentence": true
    },
    {
        "source_sentence": "安立諸佛眾利益，　　是故常住妙等引。",
        "from": "T18n0882_002:0345b29_17",
        "context_with_next_sentence": true
    },
    {
        "source_sentence": "」是時，常歡喜根大菩薩身，從世尊心下、於一切如來後月輪中，如理而住，復請教示。",
        "from": "T18n0882_002:0345c02_17",
        "context_with_next_sentence": true
    },
    {
        "source_sentence": "爾時，世尊即入一切如來希有加持金剛三摩地，以一切如來希有出生三昧，於普盡無餘諸有情界，悉令圓滿無上諸根，獲得一切適悅快樂，乃至得一切如來諸根清淨智神通果等，即以金剛笑相，授與常歡喜根大菩薩雙手掌中。",
        "from": "T18n0882_002:0345c08_5",
        "context_with_next_sentence": true
    },
    {
        "source_sentence": "時諸如來，即為立名號金剛喜，以金剛喜灌頂法而為灌頂。",
        "from": "T18n0882_002:0345c09_11",
        "context_with_next_sentence": true
    },
    {
        "source_sentence": "爾時，金剛喜菩薩摩訶薩，以彼金剛笑相於一切如來作大歡喜，說此頌曰：",
        "from": "T18n0882_002:0345c11_13",
        "context_with_next_sentence": true
    },
    {
        "source_sentence": "「此是一切大覺尊，　　希有示現所出生，",
        "from": "T18n0882_002:0345c12_0",
        "context_with_next_sentence": true
    },
    {
        "source_sentence": "此大歡喜智善作，　　而彼他師不能知。",
        "from": "T18n0882_002:0345c13_17",
        "context_with_next_sentence": true
    },
    {
        "source_sentence": "」此是大灌頂尋光輪，大利有情金剛大笑，一切如來灌頂大士。",
        "from": "T18n0882_002:0345c15_7",
        "context_with_next_sentence": true
    },
    {
        "source_sentence": "爾時，世尊復入觀自在大菩薩三昧，出生法加持金剛三摩地，此名一切如來大法三昧，即一切如來心從自心出，說是大明曰：",
        "from": "T18n0882_002:0345c18_16",
        "context_with_next_sentence": true
    },
    {
        "source_sentence": "「嚩日囉二合　達哩摩二合一句」纔出一切如來心時，即彼如是具德持金剛者，以自性清淨法平等智善通達故，於金剛薩埵三摩地中成正法光明，為出現已，是光遍照一切世界，混然成一淨妙法界。",
        "from": "T18n0882_002:0345c23_16",
        "context_with_next_sentence": true
    },
    {
        "source_sentence": "而彼普盡廣大法界，乃入世尊大毘盧遮那如來心，合為一體，周遍一切虛空界量，從是出現大金剛蓮華相，住佛掌中。",
        "from": "T18n0882_002:0345c26_11",
        "context_with_next_sentence": true
    },
    {
        "source_sentence": "然後從彼金剛蓮華相中，出一切世界極微塵量等如來像，施作一切如來三摩地智神境通等，以一切佛神通游戲於一切世界廣施作已，彼觀自在性，於金剛薩埵三摩地，妙堅牢故合為一體，出生觀自在大菩薩身，住世尊大毘盧遮那如來心。",
        "from": "T18n0882_002:0346a03_3",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_002:0346a03_8",
        "context_with_next_sentence": true
    },
    {
        "source_sentence": "「大哉我此第一義，　　本來清淨自然生，",
        "from": "T18n0882_002:0346a04_0",
        "context_with_next_sentence": true
    },
    {
        "source_sentence": "所有諸法如筏喻，　　是故清淨而可得。",
        "from": "T18n0882_002:0346a05_17",
        "context_with_next_sentence": true
    },
    {
        "source_sentence": "」是時，觀自在大菩薩身，從世尊心下、於一切如來前月輪中，如理而住，復請教示。",
        "from": "T18n0882_002:0346a07_16",
        "context_with_next_sentence": true
    },
    {
        "source_sentence": "爾時，世尊即入一切如來三摩地智金剛三摩地，以一切如來清淨三昧，令普盡無餘諸有情界自他清淨成諸利益，及得一切適悅快樂，乃至得一切如來法智神通果等，則以金剛蓮華及正法轉輪一切如來法身灌頂，授與觀自在菩薩摩訶薩雙手掌中。",
        "from": "T18n0882_002:0346a13_14",
        "context_with_next_sentence": true
    },
    {
        "source_sentence": "時諸如來，即為立名號金剛眼，以金剛眼灌頂法而為灌頂。",
        "from": "T18n0882_002:0346a15_3",
        "context_with_next_sentence": true
    },
    {
        "source_sentence": "爾時，金剛眼菩薩摩訶薩，以彼金剛蓮華妙開敷故即貪清淨，以自性無染善觀察故，乃遍觀察，說此頌曰：",
        "from": "T18n0882_002:0346a18_8",
        "context_with_next_sentence": true
    },
    {
        "source_sentence": "「此是一切大覺尊，　　覺悟貪染真實性，",
        "from": "T18n0882_002:0346a19_0",
        "context_with_next_sentence": true
    },
    {
        "source_sentence": "今得授於我掌中，　　是即法中安於法。",
        "from": "T18n0882_002:0346a20_17",
        "context_with_next_sentence": true
    },
    {
        "source_sentence": "」佛說一切如來真實攝大乘現證三昧大教王經卷第二",
        "from": "T18n0882_002:0346a22_100",
        "context_with_next_sentence": false
    }
]