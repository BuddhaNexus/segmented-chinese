{
    "T47n1966_002:0126b16_0": "念佛鏡末",
    "T47n1966_002:0126b18_0": "第十、釋眾疑惑門問：「諸有疑惑，請乞除斷。",
    "T47n1966_002:0126b19_1": "故《般若》云：『若以色見我，以音聲求我，是人行邪道，不能見如來。』",
    "T47n1966_002:0126b20_2": "者，何以故，念阿彌陀佛往生淨土，得見如來？」",
    "T47n1966_002:0126b21_3": "答：「般若遮不見如來者，為所一相貌及以音聲皆求人、我，不求往生及無上菩提故，只行邪道不見如來。",
    "T47n1966_002:0126b24_4": "《觀經》、《阿彌陀經》等應當起想念及專稱名號，不求人、我，唯求擬生淨土，速證無上菩提，名正道，得見如來。",
    "T47n1966_002:0126b26_5": "若望法身，無相為正，色相、音聲以得為邪，此對十地已上菩薩；《觀經》及《阿彌陀經》，觀一相好，及以聞名，見報身如來，此對凡夫、二乘諸小菩薩。",
    "T47n1966_002:0126b29_6": "若望報身，觀佛稱名以將為正，無相為邪；若對法身，所有即論無相。",
    "T47n1966_002:0126c02_7": "又復說《般若經》時，世尊先向忉利諸天，為母說法，當時世尊初從天來至閻浮提，須菩提憶念世尊，入定觀佛，遂在先來。",
    "T47n1966_002:0126c05_8": "於時有一天女，不知所以，先見世尊，既見佛已，女即問佛言：『我最在先見佛不？』",
    "T47n1966_002:0126c06_9": "世尊言：『汝在後見。』",
    "T47n1966_002:0126c07_10": "天女曰云：『我初來到，無一人來見佛者，何故在後？』",
    "T47n1966_002:0126c08_11": "世尊語言：『有須菩提，在先入定，除去人、我，觀見法身，在天女前，故在先見。』",
    "T47n1966_002:0126c10_0": "女為起人、我心，觀我色身故，在後見。",
    "T47n1966_002:0126c10_1": "世尊為對彼天女故，說頌言：『若以色見我，以音聲求我，是人行邪道，不能見如來。』",
    "T47n1966_002:0126c12_2": "此頌即對外道益當時，不忤未來世事，不同《觀經》。",
    "T47n1966_002:0126c13_3": "又復《般若》為遮外道計四大、五蘊是常，計色為我，計聲為我，所以《般若經》遮彼外道，不見如來；今依《觀經》等，說厭患門，願離生死，速生淨土，早證菩提，不觀我相，遂見如來，不同般若。」",
    "T47n1966_002:0126c17_4": "問：「《往生論》云：『女人及根缺，二乘種不生。』",
    "T47n1966_002:0126c18_5": "《觀經》何故說韋提希并五百侍女同得往生？",
    "T47n1966_002:0126c19_6": "中品三人，二乘往生？」",
    "T47n1966_002:0126c20_7": "答：「准《往生論》說，女人、二乘，不往生者，為無決定往生者性。",
    "T47n1966_002:0126c21_8": "女人唯愛女身，不求淨土，不肯念佛，論遮不生；二乘、根缺亦復如是，唯住小果，不生淨土，不解念佛，所以不生。",
    "T47n1966_002:0126c24_9": "《觀經》及《阿彌陀經》等說往生者，二乘、根缺及女人，迴心念佛，厭惡女身。」",
    "T47n1966_002:0126c25_10": "自此已下，名對法論，更分為六：　一、念佛對三階門　二、念佛對彌勒門　三、念佛對坐禪門　四、念佛對講說門　五、念佛對戒律門　六、念佛對六度門一、念佛對三階門問：「三階法中，不坐僧床，不喫僧食。",
    "T47n1966_002:0127a02_11": "念佛法中，未知許喫僧食、坐僧床，及過齋已不？」",
    "T47n1966_002:0127a03_12": "答：「念佛法中，通許僧食及坐僧床并過齋。",
    "T47n1966_002:0127a04_13": "何以故？",
    "T47n1966_002:0127a05_0": "為念佛猶如國王，亦如王子，堪受國王祿抍，堪受如來作廕；又佛猶如父母，念佛人猶如男女，合得父母飯食、衣服、床榻、臥具，所以通坐僧床及喫僧食并復過齋。",
    "T47n1966_002:0127a08_1": "難云：不坐僧床、不喫僧食，即是修道者，邊地下賤可應是修道人。",
    "T47n1966_002:0127a10_2": "何以故？",
    "T47n1966_002:0127a10_3": "邊地下賤不坐僧床、不喫僧食，彼邊地下賤既是非曰道，故此三階亦非修道。」",
    "T47n1966_002:0127a12_4": "問：「三階稱惡眾生，念佛是好眾生，為當亦是惡眾生彼？」",
    "T47n1966_002:0127a13_5": "答：「不是惡眾生。",
    "T47n1966_002:0127a13_6": "何以得知？",
    "T47n1966_002:0127a14_7": "准一經云：『若念佛者，是人中芬陀利華。』",
    "T47n1966_002:0127a14_8": "此華者，諸華中極好；若念佛者，一切人中最好，故以為喻。",
    "T47n1966_002:0127a16_9": "滅除諸罪故，是好眾生；三階為罪不滅，所以是惡眾生。",
    "T47n1966_002:0127a17_10": "難云：罪惡眾生即是修道者，疾患之人應是修道。",
    "T47n1966_002:0127a18_11": "何以故？",
    "T47n1966_002:0127a18_12": "是惡眾生故，彼等患人非是修道，此等三階亦非修道。」",
    "T47n1966_002:0127a20_0": "問：「三階法不許入寺，念佛法許入寺已不？」",
    "T47n1966_002:0127a21_0": "答：「念佛法中，許住持寺觀。",
    "T47n1966_002:0127a21_1": "何以故？",
    "T47n1966_002:0127a21_2": "現在住持好處，當來擬生好國，擬證菩提，所以令住持寺，亦入伽藍寺舍好處。",
    "T47n1966_002:0127a23_3": "難曰：伽藍精舍好處，下惡眾生不令住；無上殊勝妙果，下惡眾生不可得。」",
    "T47n1966_002:0127a25_4": "問：「三階法中，見形像及以諸經，不多恭敬，為是泥龕；四生眾生是真佛故，所以恭敬。",
    "T47n1966_002:0127a27_5": "念佛法中，未知敬佛像及經已不？」",
    "T47n1966_002:0127a27_6": "答：「念佛法曰：『見佛形像及經，並遣恭敬。』",
    "T47n1966_002:0127a28_7": "何以故？",
    "T47n1966_002:0127a28_8": "准《報恩經》中所說：『釋迦牟尼佛向忉利天，為母摩耶夫人說法，經九十日。",
    "T47n1966_002:0127b01_9": "優填大王憶念世尊，不能得見，遂遣巧匠造世尊形像一軀，一倣世尊。",
    "T47n1966_002:0127b03_10": "世尊從天下來至閻浮提，其優填大王與諸群臣遂去迎佛，其形像佛亦迎世尊。",
    "T47n1966_002:0127b04_11": "世尊共形像佛，一處並立，兩佛相似，遂將手摩形像佛頂，語形像言：「我將不久入涅槃，留汝久住世間，教化眾生。」』",
    "T47n1966_002:0127b07_12": "世尊尚自敬佛形像，罪惡眾生豈不敬耶？",
    "T47n1966_002:0127b08_13": "又准《十輪經》云：『獵師被袈裟，象為起恭敬。",
    "T47n1966_002:0127b09_14": "敬袈裟功德，命終生忉利諸天，九十一劫受諸快樂。』",
    "T47n1966_002:0127b10_15": "何以故？",
    "T47n1966_002:0127b10_16": "為相似故。",
    "T47n1966_002:0127b10_17": "諸佛形像亦復如是，為相似故，恭敬之者感得尊貴榮華，生天淨土。",
    "T47n1966_002:0127b12_18": "所以《佛名經》中，有盧舍那佛敬形像佛。",
    "T47n1966_002:0127b13_19": "盧舍那佛尚自敬形像佛，何況凡夫豈不敬耶？",
    "T47n1966_002:0127b14_20": "又《華嚴經》云：『念佛三昧當得見佛，命終之後生於佛前。』",
    "T47n1966_002:0127b15_21": "彼人臨命終時，勸令念佛，為示尊像令瞻敬故，故知《華嚴經》中有遣恭敬形像佛，云何三階難云：『一切形像是埿龕，食來不合喫；一切牛驢是真佛，食來即合喫。",
    "T47n1966_002:0127b19_22": "一切形像是埿龕，衣服供養不合著。』",
    "T47n1966_002:0127b20_0": "一切眾生是真佛，昆虫上得衣，云何合著？",
    "T47n1966_002:0127b20_1": "一切眾生是真佛，不合損，一年之中損生無頭數，殺佛之罪如何除得？",
    "T47n1966_002:0127b22_2": "一切眾生是真佛，身合安置勝妙處，自身既在好房舍，佛在下惡處，豈成平等？」",
    "T47n1966_002:0127b24_3": "問曰：「三階念地藏菩薩功德多少，如念阿彌陀佛？」",
    "T47n1966_002:0127b25_4": "答曰：「念阿彌陀佛功德，多於念地藏菩薩百千萬倍。",
    "T47n1966_002:0127b26_5": "何以得知？",
    "T47n1966_002:0127b26_6": "准《觀音經》，有一人供養六十二億恒河沙菩薩，乃至一時，不如禮拜供養觀世音菩薩。",
    "T47n1966_002:0127b28_7": "《十輪經》云：『一百劫念觀世音，不如一食頃念地藏菩薩。』",
    "T47n1966_002:0127c01_8": "《群疑論》曰：『一大劫念地藏菩薩，不如一聲念阿彌陀佛。』",
    "T47n1966_002:0127c02_9": "何以故？",
    "T47n1966_002:0127c02_10": "佛是法王，菩薩為法臣，如王出時，臣必隨從，大能攝小。",
    "T47n1966_002:0127c03_11": "佛是覺滿果圓，超諸地位，所以積念者功德最多，過於地藏百千萬倍。",
    "T47n1966_002:0127c05_12": "菩薩未屬佛地，果未圓滿，故功德最少。」",
    "T47n1966_002:0127c06_13": "問曰：「念佛是一乘，三階非是一乘。",
    "T47n1966_002:0127c07_14": "何以故？」",
    "T47n1966_002:0127c07_15": "「若是一階，容可是一乘；既言三階，豈成一乘義？",
    "T47n1966_002:0127c08_16": "又准《法華經》云：『十方佛土中，唯有一乘法，無二亦無三，除佛方便說。』",
    "T47n1966_002:0127c09_17": "言無二者，若望菩薩，即無緣覺；言無三者，若望緣覺，即無聲聞。",
    "T47n1966_002:0127c11_18": "又言無二者，若望佛說，即一乘，無聲聞、緣覺。",
    "T47n1966_002:0127c12_19": "何以故？",
    "T47n1966_002:0127c12_20": "二乘極果大乘初地，所以言無二；言無三者，即無菩薩乘，為十地因果未極故，所以無三。",
    "T47n1966_002:0127c14_21": "准《法華經》中：『唯有一佛乘，息處故說二，今為汝說實，汝所得非滅，為佛一切智，當發大精進。』",
    "T47n1966_002:0127c16_22": "故知佛者，覺滿果圓，超諸地位，是最上乘，稱究竟位，是名一乘，實非餘乘之所及也。",
    "T47n1966_002:0127c18_23": "故大行和上當在之日，亦有數箇三階，捨三階法，歸依和上念佛。」",
    "T47n1966_002:0127c20_0": "第二、念佛對彌勒門問：「念阿彌陀佛功德，多少念於彌勒？」",
    "T47n1966_002:0127c21_1": "答：「念阿彌陀佛功德，多於念彌勒百千萬倍。",
    "T47n1966_002:0127c22_2": "何以得知？",
    "T47n1966_002:0127c23_3": "准經中說，阿彌陀佛現是覺圓果滿，超諸地位，所稱念者功德最多；彌勒現是菩薩位中，未超諸地果未圓，故稱念之者功德狹少。」",
    "T47n1966_002:0127c26_4": "問：「何故不念彌勒生兜率天？",
    "T47n1966_002:0127c26_5": "云何念阿彌陀佛往生淨土？」",
    "T47n1966_002:0127c27_6": "答：「為兜率天不出三界，天報既盡，還墮閻浮提，所以不願生天；若往生淨土，出過三界，直截五道，一生彼國，直至菩提，更不墮落，所以願生。",
    "T47n1966_002:0128a01_7": "又兜率天，少時受樂；彌陀佛國中，樂最勝，故名為極樂，長時受樂無有限期。",
    "T47n1966_002:0128a03_8": "以是因緣，勝於兜率百千萬倍。",
    "T47n1966_002:0128a03_9": "何以得知？",
    "T47n1966_002:0128a04_10": "經中所說，一則、身相勝，彌陀佛國眾生生者，皆具三十二相；兜率天人則無此相。",
    "T47n1966_002:0128a06_0": "二則、徒眾勝，既生淨土，與諸菩薩共為伴侶，受男子身，無女人相；兜率天上男、女雜居，不同菩薩。",
    "T47n1966_002:0128a08_1": "三則、壽命勝，兜率天上壽命四千歲，已還復却來，重墮閻浮提；彌陀佛國一去直至佛果，更不再來。",
    "T47n1966_002:0128a10_2": "四則、神通勝，彌陀佛國菩薩總六神通；兜率天上人無神通。",
    "T47n1966_002:0128a11_3": "五則、果報勝，彌陀佛國眾生，衣服、飲食、香、華、瓔珞一切供具，自然化成不須造作，長時受用無有窮盡；兜率天上造作方成，縱有自然衣服，不得多時，四千歲已命欲終時，有五衰相：一則、頭上華萎；二則、腋下汗出；三者、起坐不定；四者、氣力衰微，諸天免其眷屬；五者、多諸棹舉，不如極樂世界百千萬倍。」",
    "T47n1966_002:0128a18_4": "問：「當來彌勒下生之時，三會說法，度諸眾生，得阿羅漢果。",
    "T47n1966_002:0128a19_5": "何以不願求生？",
    "T47n1966_002:0128a20_6": "云何求生彌陀佛國？」",
    "T47n1966_002:0128a20_7": "答：「彌勒未下生來，不可待得。",
    "T47n1966_002:0128a21_8": "何以得知？",
    "T47n1966_002:0128a21_9": "經中所說，釋迦牟尼佛入涅槃後，經五十六億七千萬歲，然始下生，人壽八萬四千歲時，彌勒乃出，准《法王本記》，釋迦涅槃已來，始有一千七百餘年，全未擬來，不可候待。",
    "T47n1966_002:0128a25_10": "眾生命短，恐沈苦海，多劫受殃，不值彌勒。",
    "T47n1966_002:0128a26_11": "唯阿彌陀佛現在說法，住極樂世界，廣度眾生，歸依西方早證道果，勝於彌勒百千萬倍。",
    "T47n1966_002:0128a28_12": "設值彌勒三會，說法廣度諸人，得阿羅漢，小乘極果，若望大乘，始到初地，億億眾生不逢彌勒佛。",
    "T47n1966_002:0128b01_13": "念阿彌陀佛求生淨土，即是八地已上菩薩，疾則一念、十念，遲則一日、七日，稱念阿彌陀佛即生淨土，實過彌勒百千萬倍。",
    "T47n1966_002:0128b04_14": "又復本師說彌陀經之日，彌勒菩薩亦在會中，阿逸多菩薩是也。",
    "T47n1966_002:0128b05_15": "彌勒尚念阿彌陀佛，何況未來諸眾生豈不念耶？",
    "T47n1966_002:0128b06_16": "大行和上在日，數箇彌勒業人，迴心念阿彌陀佛。",
    "T47n1966_002:0128b07_17": "又念佛法，准佛經教，後末法時，諸法總滅，特此念佛正法，止住百年，教化眾生。",
    "T47n1966_002:0128b09_18": "故知念佛不可思議。」",
    "T47n1966_002:0128b11_0": "第三、念佛對坐禪門問：「念阿彌陀佛，何如坐禪看心，作無生觀？」",
    "T47n1966_002:0128b13_0": "答：「念阿彌陀佛往生淨土，速成佛果，勝於無生觀門百千萬倍。",
    "T47n1966_002:0128b14_1": "何以得知？",
    "T47n1966_002:0128b14_2": "准《維摩經》言：『譬如虛空造立宮室，終不能成；地上造作隨意無礙。』",
    "T47n1966_002:0128b16_3": "無生看心亦如是。",
    "T47n1966_002:0128b16_4": "何以故？",
    "T47n1966_002:0128b16_5": "無生即是無相，無相即是虛空，所以難成；念佛之法，事、理雙修，猶如地上造立宮室，所以易成。",
    "T47n1966_002:0128b18_6": "如貧人少乏財寶，學他王家造立舍宅，雖辦得少分材木，從生至死終不能成。",
    "T47n1966_002:0128b20_7": "後時材木爛壞，虛費功程無有成就。",
    "T47n1966_002:0128b21_8": "無生亦爾，為功德法財不得成就，枉用功夫無有成益。",
    "T47n1966_002:0128b22_9": "念佛法門則不如是，由念佛一口，滅除八十億劫生死之罪，還得八十億劫微妙功德。",
    "T47n1966_002:0128b24_10": "如富兒造宅立便成就。",
    "T47n1966_002:0128b25_11": "所以《觀經》云：『然彼如來宿願力故，有憶想者必得成就。』",
    "T47n1966_002:0128b26_12": "不同無生。",
    "T47n1966_002:0128b26_13": "何以故？",
    "T47n1966_002:0128b26_14": "又《法華經》云：『大通智勝佛，十劫坐道場，佛法不現前，不得成佛道。』",
    "T47n1966_002:0128b28_15": "不現前者即是無生，既是十劫不得成佛，故知成佛遲；如念佛，遲則七日，疾則一日，速生淨土，即是八地已上菩薩。",
    "T47n1966_002:0128c01_16": "何以故？",
    "T47n1966_002:0128c02_0": "乘佛願力故。」",
    "T47n1966_002:0128c02_1": "問：「看心功德，多少於念佛功德？」",
    "T47n1966_002:0128c03_2": "答：「看心功德，少於念佛功德百千萬倍。",
    "T47n1966_002:0128c03_3": "何以知之？",
    "T47n1966_002:0128c04_4": "准《觀經》云：『念佛一口，滅八十億劫生死之罪。』",
    "T47n1966_002:0128c05_5": "得八十億劫微妙功德。",
    "T47n1966_002:0128c05_6": "一度看心，未知滅幾許罪，得幾許功德？",
    "T47n1966_002:0128c06_7": "不言滅幾億生死之罪，地獄悉滅，往生淨土。",
    "T47n1966_002:0128c07_8": "故知少於念佛功德百千萬倍。」",
    "T47n1966_002:0128c08_9": "問：「念佛往生得何果報？",
    "T47n1966_002:0128c08_10": "無生觀成得何果報？",
    "T47n1966_002:0128c09_11": "二種何者為勝？」",
    "T47n1966_002:0128c09_12": "答：「念佛往生得三十二相，具六神通，長生不死，超過三界，直至成佛，更不墮落，菩薩聖眾共為伴侶，阿彌陀佛親自說法；無生觀成生長壽天，經八萬大劫還墮惡道。",
    "T47n1966_002:0128c13_13": "無生觀，萬中無一得成就者，為不時宜。",
    "T47n1966_002:0128c14_14": "假令得成生長壽天，不出三界。",
    "T47n1966_002:0128c15_15": "剋十而論，不如淨土百千萬倍。」",
    "T47n1966_002:0128c15_16": "問曰：「准無生觀，唯遣看心，其心為赤？",
    "T47n1966_002:0128c16_17": "為白？",
    "T47n1966_002:0128c16_18": "為青？",
    "T47n1966_002:0128c16_19": "為黃？",
    "T47n1966_002:0128c17_0": "觀者為當成？",
    "T47n1966_002:0128c17_1": "不成？」",
    "T47n1966_002:0128c17_2": "答曰：「無生看心非青、非白、非赤、非黃，非不言成、不成，心不相貌，復無成就，虛費功夫、徒勞何益？",
    "T47n1966_002:0128c19_3": "難云：『看心之時即得成佛者，看衣即得暖，看食應得飽，看金應得寶用，看心之時亦得道者。』",
    "T47n1966_002:0128c21_4": "看衣不著，不廢寒；看心之時，亦不得果。",
    "T47n1966_002:0128c22_5": "又准《像法決疑經》說：『坐禪不是末法時。』",
    "T47n1966_002:0128c23_6": "何以故？",
    "T47n1966_002:0128c23_7": "彼經云：『佛滅度後，正法五百年，持戒堅固；像法一千年，禪定堅固；末法一萬年，念佛得堅固。』",
    "T47n1966_002:0128c25_8": "准《法王本記》：『入末法來二百餘年，是念佛時，不是坐禪時。』",
    "T47n1966_002:0128c26_9": "所以大行和上在日，數箇禪師門徒，從和上教授，迴心念佛者多。」",
    "T47n1966_002:0128c29_0": "第四、念佛對講說門問：「念阿彌陀佛功德，多少於聞經功德？」",
    "T47n1966_002:0129a01_1": "答：「念佛功德，多於聞經功德百千萬倍。",
    "T47n1966_002:0129a02_2": "何以得知？",
    "T47n1966_002:0129a03_0": "《觀經》下品上生人無惡不作，由造惡故，命欲終時，地獄眾火一時俱至。",
    "T47n1966_002:0129a04_1": "遇善知識，為說十二部經。",
    "T47n1966_002:0129a05_2": "彼人聞已，滅除千劫等罪。",
    "T47n1966_002:0129a05_3": "聞經力小，地獄猶未滅，得智者教，念阿彌陀佛十口，滅除八十億劫生死之罪。」",
    "T47n1966_002:0129a07_4": "問：「讀經功德，多少於念佛功德？」",
    "T47n1966_002:0129a08_5": "答：「讀經功德，亦少於念佛功德。",
    "T47n1966_002:0129a09_0": "大行和上說：『不念佛修行讀經，猶如讀藥方，念佛猶如服藥。』",
    "T47n1966_002:0129a10_1": "讀藥方，病即難除；服藥，病則易差。",
    "T47n1966_002:0129a11_2": "讀經修道功德，亦少於念佛功德，正是修道，以此事故功德最多。」",
    "T47n1966_002:0129a12_3": "問：「講經功德，多少於念佛功德？」",
    "T47n1966_002:0129a13_4": "答：「講經功德，亦少於念佛功德百千萬倍。",
    "T47n1966_002:0129a14_5": "何以故？",
    "T47n1966_002:0129a14_6": "講經猶如數寶，念佛猶如用寶，數寶雖多，不除貧苦，不言滅罪，不言得功德；用寶雖不多，能濟身命，得功德無量，明知少於念佛功德百千萬倍。",
    "T47n1966_002:0129a17_7": "又講經如磨石，雖獲少分利益，盡與他人，自損無量，為受禮拜供養，大損果報。",
    "T47n1966_002:0129a19_8": "所以論云：『譬如貧窮人，晝夜數他寶，自無半錢分，多聞亦如是。』",
    "T47n1966_002:0129a20_9": "故知講經功德，亦少於念佛功德百千萬倍。",
    "T47n1966_002:0129a21_10": "何以得知？",
    "T47n1966_002:0129a22_11": "如《唯識論》多破計我，講論之者口雖說法，心多計我，不起我者萬中無一。",
    "T47n1966_002:0129a23_12": "所以《法華經》云：『我慢自矜高，諂曲心不實，於千萬億劫，不聞佛名字，亦不聞正法，如是人難度。』",
    "T47n1966_002:0129a25_13": "由是事故，講論不如念佛百千萬倍。",
    "T47n1966_002:0129a26_14": "所以上世有惠感法師、智仁法師、蘊法師，皆捨講論，同歸念佛。」",
    "T47n1966_002:0129a29_0": "第五、念佛對戒律門問：「念佛功德，多少於持二百五十戒、五百戒等功德？」",
    "T47n1966_002:0129b02_1": "答：「念佛功德，多於持戒功德百千萬倍。",
    "T47n1966_002:0129b03_2": "何以得知？",
    "T47n1966_002:0129b03_3": "准經說，持戒證小果，始到初地；准《彌陀經》，若一日、七日念阿彌陀佛往生淨土，即是八地已上菩薩。",
    "T47n1966_002:0129b05_4": "所以經云：『眾生生者，皆是阿鞞跋致。』",
    "T47n1966_002:0129b06_5": "故知功德多於持戒功德百千萬倍。",
    "T47n1966_002:0129b07_6": "又准經中說：『如今不是持戒時，是念佛時。』",
    "T47n1966_002:0129b08_7": "何以得知？",
    "T47n1966_002:0129b08_8": "准《像法決疑經》說：『本師滅度，正法五百年，持戒得堅固；像法一千年，坐禪得堅固；末法一萬年，念佛得堅固。』",
    "T47n1966_002:0129b10_9": "自從佛入涅槃已來，准釋迦碑文，已有一千七百餘年，入末法來二百餘年，故知是念佛時，不是持戒時。",
    "T47n1966_002:0129b13_10": "縱有持戒者，准戒經文，即得名譽及利養，死得生天上，無證得阿羅漢果；縱得生天，不出三界。",
    "T47n1966_002:0129b15_11": "就持戒人中，萬箇無一具戒者。",
    "T47n1966_002:0129b16_0": "何以故？",
    "T47n1966_002:0129b16_1": "為戒細人麁，數多難持；若望念佛，數少易行，得多功德。」",
    "T47n1966_002:0129b17_2": "問：「念佛得益，多少於持戒得益？」",
    "T47n1966_002:0129b18_3": "答：「念佛能益無損，持戒損多益少。",
    "T47n1966_002:0129b19_0": "何以得知？",
    "T47n1966_002:0129b19_1": "准《目連問經》：『破初篇戒，取長壽諸天，計人間九百一十五俱胒六百萬歲，墮地獄。』",
    "T47n1966_002:0129b21_2": "准戒文中，有五篇、七聚。",
    "T47n1966_002:0129b21_3": "依挍量：第一篇重挍量第二篇一倍；第二篇重挍量第三篇一倍；第三篇重挍量第四篇一倍；第四篇重挍量第五篇一倍；第五篇最輕，犯突吉羅，九百萬歲墮地獄中，一夜不懺者捨本利。",
    "T47n1966_002:0129b25_4": "准破戒罪，無量、無邊，持戒萬中無一，故知損多益少；念佛一口，除八十億劫生死之罪。",
    "T47n1966_002:0129b27_5": "所以有破戒罪，念阿彌陀佛，總得除滅。",
    "T47n1966_002:0129b28_6": "何以得知？",
    "T47n1966_002:0129b28_7": "准《觀經》文：『下品中生人，或有眾生，毀犯五戒、八戒及具足戒，如此愚人，應墮地獄，經歷多劫，受苦無窮。",
    "T47n1966_002:0129c02_8": "臨命終時，遇善知識為說阿彌陀佛十力威德，為讚彼佛光明、神力，教令念佛。",
    "T47n1966_002:0129c04_0": "彼人聞已，滅除八十億劫生死之罪，往生淨土。』",
    "T47n1966_002:0129c05_1": "故知破戒罪，亦得消滅。",
    "T47n1966_002:0129c05_2": "又准《群疑論》中說：『破戒者護復，失道者導，盲冥者眼。』",
    "T47n1966_002:0129c06_3": "故知念佛純益無損。",
    "T47n1966_002:0129c07_4": "承前北都有律師，捨戒律業迴心念佛，往生西方極樂世界。",
    "T47n1966_002:0129c08_5": "准《觀經》中說言，中三品人，律師念佛往生淨土。",
    "T47n1966_002:0129c09_6": "故知念佛門，持戒、苦行不及也。」",
    "T47n1966_002:0129c11_0": "第六、念佛對六度門問：「念佛功德，多少於六波羅蜜？」",
    "T47n1966_002:0129c12_1": "答：「念佛功德，多六波羅蜜百千萬倍。",
    "T47n1966_002:0129c13_2": "何以得知？",
    "T47n1966_002:0129c13_3": "准《維摩經》說：『念定總持人，自求生淨土，總得往生，一切不問。』」",
    "T47n1966_002:0129c15_4": "問曰：「有人復疑，念佛猶如口打鼓，如何解釋？」",
    "T47n1966_002:0129c16_5": "答曰：「亦如口打鼓。",
    "T47n1966_002:0129c16_6": "何以？",
    "T47n1966_002:0129c16_7": "因口誦心記，乃打由成；若無心口，無由得成。",
    "T47n1966_002:0129c17_8": "念佛亦爾，心信口稱，乃生淨土，速證無上菩提；若無心口，無由往生，所以如口打鼓。」",
    "T47n1966_002:0129c19_9": "問：「何故不念本師釋迦，但念阿彌陀佛？」",
    "T47n1966_002:0129c20_10": "答曰：「念彌陀者，本師教念，然始解修。",
    "T47n1966_002:0129c21_11": "猶如父、母生得子已，遂付師教，學問乃成，皆由師立。",
    "T47n1966_002:0129c22_12": "彌陀亦爾，本師說經，慇懃勸念阿彌陀佛，令生淨土，早證菩提。",
    "T47n1966_002:0129c24_13": "將念佛名，稱為難事，本師自說：『我行此念阿彌陀佛難事，得無上菩提。』",
    "T47n1966_002:0129c25_14": "本師釋迦自亦念佛。",
    "T47n1966_002:0129c26_15": "勸汝等一切眾生，若能稱念阿彌陀佛，定生淨土，早證菩提，是為甚難希有之事，本師遣念阿彌陀佛。",
    "T47n1966_002:0129c28_16": "又復念佛，猶如父、母多諸子息，當居儉處，將去遂豐，然始養得，不被餓死；本師亦爾，為娑婆濁惡不堪久住，恐畏沈淪墮於地獄，將諸眾生同歸淨土，受諸快樂，不被沈淪，是故偏令思念阿彌陀佛，不念本師。",
    "T47n1966_002:0130a04_17": "非但釋迦因念佛得成佛，十方三世諸佛皆因念佛三昧當得成佛。",
    "T47n1966_002:0130a05_18": "故《月燈三昧經》云：『十方三世一切過去、未來及現在佛，皆學念佛，速證無上菩提。』",
    "T47n1966_002:0130a07_19": "故知三世諸佛皆因念佛當得成佛。」",
    "T47n1966_002:0130a08_20": "問曰：「何故不念十方諸佛，偏念阿彌陀佛？」",
    "T47n1966_002:0130a09_21": "答曰：「現在十方佛中，彌陀最勝、最尊、最慈；又十方佛中，彌陀佛與眾生結緣最深；於現在十方佛中，彌陀佛願力攝眾生最多；又十方佛淨土中，彌陀佛淨土最好，韋提希等選得；又十方淨土中，彌陀淨土最近；十方諸佛名號中，念阿彌陀佛名號功德最多。",
    "T47n1966_002:0130a15_0": "所以專念彌陀佛，不念餘佛。」",
    "T47n1966_002:0130a15_1": "問曰：「何故念佛是一法，乃能廣攝諸門？」",
    "T47n1966_002:0130a16_2": "答曰：「念佛雖是一法，定能廣攝諸門。",
    "T47n1966_002:0130a17_3": "何以得知？",
    "T47n1966_002:0130a17_4": "舉喻釋者，念佛猶如如意寶珠，雖是一箇寶珠，能攝一切寶物。",
    "T47n1966_002:0130a19_5": "故《法華經》中說：『龍女為獻寶珠，速得成佛。』",
    "T47n1966_002:0130a20_0": "雖是一法，增長一切功德，感得生淨土，速證無上菩提。",
    "T47n1966_002:0130a21_1": "一法包含一切法，所以《維摩經》云：『念定即總持，包含一切法。』",
    "T47n1966_002:0130a22_2": "故一法中乃含諸法。」",
    "T47n1966_002:0130a24_0": "第十一、念佛出三界門問曰：「淨土為出三界，為在三界中？」",
    "T47n1966_002:0130a25_1": "答曰：「淨土定出三界，不在三界之中。",
    "T47n1966_002:0130a26_2": "既言三界，何等為三？",
    "T47n1966_002:0130a27_3": "一者、欲界，從此閻浮上至六天，總名欲界；二者、色界，六天已上，梵眾天等一十八天，名為色界；三者、無色界，又有四天，空處乃至非想、非非想處天等，總名無色界。",
    "T47n1966_002:0130b01_4": "又復三界向上非非想處二十八天，向下即是無間地獄，人在中間住，猶如牢獄之中相似。",
    "T47n1966_002:0130b03_5": "所以《法華經》云：『三界無安，猶如火宅。』",
    "T47n1966_002:0130b04_6": "常有生、老、病、死憂患，如是等火熾然不息。",
    "T47n1966_002:0130b05_7": "是故韋提希厭娑婆世界，五濁惡處。",
    "T47n1966_002:0130b06_8": "何等為五？",
    "T47n1966_002:0130b06_9": "一者、劫濁，謂疫病、飢饉、刀兵等劫；二者、煩惱濁，一切眾生多諸煩惱；三者、命濁，壽命短促；四者見濁，誹謗不信；五者、眾生濁，無其人行，又有地獄、餓鬼、畜生盈滿，不善聚集。",
    "T47n1966_002:0130b10_10": "是故遣厭，欣樂西方極樂世界。",
    "T47n1966_002:0130b11_11": "所以經云：『能於三界獄，勉出諸眾生，普智天人尊，哀愍群盲類，能開甘露門，廣度於一切。』",
    "T47n1966_002:0130b13_12": "又論云：『超出三界獄，目如青蓮葉，聲聞眾無數，是故稽首禮。』",
    "T47n1966_002:0130b14_13": "又《往生論》云：『觀彼世界相，勝過三界道，究竟如虛空，廣大無邊際。』",
    "T47n1966_002:0130b16_0": "又准《群疑論》中說：『淨土竪超三界，橫截五道，一得往生，更不墮三界牢獄，直至無上菩提。』",
    "T47n1966_002:0130b18_0": "故知彌陀淨土定離三界，不在三界之中，所以念佛法門頓出三界。",
    "T47n1966_002:0130b19_1": "「若欲念阿彌陀佛速生淨土者，要須三業成就：第一、心唯有信；第二、口唯有念；第三、身唯有敬，不問有人、無人，尊卑、老少，晝、夜常不懈慢，名為敬成就。",
    "T47n1966_002:0130b22_2": "不議他人長、短，說食數寶；唯口念佛，聲聲不絕，名為念成就。",
    "T47n1966_002:0130b24_3": "不墮貪、瞋等煩惱及鬪亂、打罵，怨恨、嫉妬，殺、盜、婬妄，是墮三塗因，與念佛法不相應故。",
    "T47n1966_002:0130b26_4": "唯有信念佛，不揀道、俗，不問男女、貴賤，不問罪有輕、重，唯信為本。",
    "T47n1966_002:0130b27_5": "若成就者，萬病皆差，不假世間醫藥；萬善自成，不假世間教經，頓能成就。",
    "T47n1966_002:0130b29_6": "其萬善成事，非是己能，亦非修行力。",
    "T47n1966_002:0130c01_7": "若據經文，從凡位至初地經一大阿僧祇劫，若三寶力，不假多劫。",
    "T47n1966_002:0130c02_8": "又依經文：『聞說阿彌陀佛，乃至一心、一念，歡喜踊躍，志心迴向即得往生，住不退地。』",
    "T47n1966_002:0130c04_9": "《法華經》云：『諸有智者，以譬喻得解。』",
    "T47n1966_002:0130c05_10": "世間之中唯有母力，能令其子身得安穩；出世間中唯有諸佛，能令眾生出三界苦，得生淨土見佛、聞法。",
    "T47n1966_002:0130c07_11": "又依經文，佛有慈、悲、喜、捨。",
    "T47n1966_002:0130c08_12": "慈能與樂，悲能拔苦。",
    "T47n1966_002:0130c08_13": "不問地獄、餓鬼、畜生及人中苦，若問即不名大慈悲。",
    "T47n1966_002:0130c09_14": "又如其母，世間之母，於子有種種苦，終不辭勞，無疲倦，以樂為本。",
    "T47n1966_002:0130c11_15": "豈容諸佛大聖、大悲，不問怨親、道俗、男女，平等普皆救？",
    "T47n1966_002:0130c12_16": "救護何等苦？",
    "T47n1966_002:0130c12_17": "世間之苦與地獄苦百千萬倍，諸佛即救，況人中極輕，若不相救，即與經教相違。",
    "T47n1966_002:0130c14_18": "「人中諸苦，發心悔過，作諸戒行，作諸功德，諸苦頓除，信始成就，生死退失，委知地獄不再入。",
    "T47n1966_002:0130c16_19": "人中諸苦，苦即不滅，病即不差，千無一信者；縱有信者，不過旬月，尋即還退，不見經文，以不知未來之苦，其心不定，現在之苦，復不得滅，眾生謗起。",
    "T47n1966_002:0130c20_0": "又依經文，現在之苦定滅，未來之苦必無。",
    "T47n1966_002:0130c20_1": "今現世人有誦得經者，及有異行與國王相應者，頭髮即落，袈裟著身，亦無戒行。",
    "T47n1966_002:0130c22_2": "在世間內，上至國王，下至父母，皆反致敬，是誰之力？",
    "T47n1966_002:0130c24_3": "盡豈不是三寶之力？",
    "T47n1966_002:0130c24_4": "世間之內，亦有不問貴賤、男女，皆令自在，衣、食自然，見者恭敬，不辭勞倦。",
    "T47n1966_002:0130c26_5": "以是義故，當知三寶之力，唯信乃知；不信之人如盲、如聾，等無有異。",
    "T47n1966_002:0130c27_6": "故知念佛之人，聲聲不絕，無病不差，無罪不滅，定不驚怕，亦不轉退。",
    "T47n1966_002:0130c29_7": "日日之中，心眼自開，轉加作意，並與經教相應，行、住、坐、臥，心終不散，亦不失威儀。",
    "T47n1966_002:0131a02_8": "縱聞諸經、論，並與心行相應，轉加歡喜，遞相接引有信之人，如母救子不辭勞倦。",
    "T47n1966_002:0131a03_9": "無信之人，寧當噤口而死，不得出言令他起謗，非是謗人，直謗於佛。",
    "T47n1966_002:0131a05_10": "當說《彌陀經》時，釋迦難解之法為一切眾生說，若有信者，是六方諸佛知甚難信之法，恐後眾生生疑謗，故舒舌作證，表此經文定不虛妄。",
    "T47n1966_002:0131a08_11": "又聞此近來諸行者等，咸生驚疑及有誹謗者，以是義故，諸佛再三懸知，末法世不信眾生，若有信者，一切諸佛共所護念。",
    "T47n1966_002:0131a11_12": "自不信佛語，自無善可得。",
    "T47n1966_002:0131a11_13": "住不退轉地，皆《彌陀經》語。",
    "T47n1966_002:0131a12_14": "若不作業，自障聖道，彼此經教，皆是佛說。",
    "T47n1966_002:0131a13_15": "自修行之教，善神護助之法，深生信敬，修行不捨，諸佛護助。",
    "T47n1966_002:0131a14_16": "復是諸佛本願力教，現在聞而不信，直入地獄，無有出期，豈不謬哉？",
    "T47n1966_002:0131a16_17": "「若見此經文，再三思量，審有經教，方始相應念佛，戒行斷除法門，但能決定深信，至誠不退者，念念不絕，聲聲喚佛，不問道俗、貴賤、貧富、好醜、男女，罪有輕重，唯取信心成就。",
    "T47n1966_002:0131a20_18": "若不信諸佛慈悲，縱是父、母亦無救處，不得往生；唯有信心成就，諸佛常住不滅，亦無退轉。",
    "T47n1966_002:0131a22_19": "信佛大聖，一切賢聖最上、最勝、最大，是名世尊。",
    "T47n1966_002:0131a23_20": "不問過去、未來、現在所有眾生，不問大小、善惡、之心，多少皆知。",
    "T47n1966_002:0131a24_21": "若有人信佛大慈、大悲，能救眾生過去、未來、現在所有眾多惡業罪障，發心悔過，並悉知之，尋即往救，亦不過時度，名為大慈、大悲。",
    "T47n1966_002:0131a27_22": "如世間母，見子在糞穢中及饑寒、苦痛，終不再離，名為慈悲母。",
    "T47n1966_002:0131a29_23": "在世之人，無能報母恩德是小，慈母於子尚不辭疲倦；諸佛大慈、大悲與救百千萬倍，不唯救世間之苦，能救生死大苦。",
    "T47n1966_002:0131b02_24": "是故世間有能信者即救，亦不問罪有輕、重。",
    "T47n1966_002:0131b03_25": "謹依《法華經》文：『佛言：「一切眾生皆是吾子，我則是父，汝等累劫眾苦所燒，我皆濟拔令出三界。」』",
    "T47n1966_002:0131b05_26": "又不問道俗、男女、貴賤、老少、好醜、貧富及罪輕重，以是義故，唯論信者，能悔過者，深信成就，聲聲不絕，念佛名字。",
    "T47n1966_002:0131b08_27": "經云：『一切諸佛共所護念，皆得不退轉。』",
    "T47n1966_002:0131b09_28": "又云：『難信希有之法。』",
    "T47n1966_002:0131b09_29": "唯取信心，不云罪人。",
    "T47n1966_002:0131b10_30": "亦不得言：『女人不得往生。』",
    "T47n1966_002:0131b10_31": "唯論信者。",
    "T47n1966_002:0131b11_32": "若是戒行成就者皆悉往生，即非難信，亦非希有。",
    "T47n1966_002:0131b12_33": "善男子、善女人能信不昧，不問罪有輕、重，是病皆除，是罪皆滅，不論遠、近，唯取信心，頓斷疑惑，頓覺念佛，如母救子，故名難信希有之法。",
    "T47n1966_002:0131b15_34": "說此經時，六方恒河沙諸佛，各各出舌證明，即知過去、未來、現在眾生，聞者並皆生疑起謗，不信佛有如是力，故言難信希有之法。",
    "T47n1966_002:0131b18_35": "是恒沙諸佛並皆舒舌，遍覆三千大千世界，為作證明，有能信者，不言怨親。",
    "T47n1966_002:0131b20_0": "《觀經》云：『念一口阿彌陀佛，滅八十億劫生死之罪。』",
    "T47n1966_002:0131b21_1": "又經云：『一切諸佛共所護念。』",
    "T47n1966_002:0131b21_2": "諸佛慈悲等心普救，不問道、俗，悔過迴向發願，定不過時，是名諸佛平等救眾生。",
    "T47n1966_002:0131b23_3": "念若成就，無罪不滅，無病不差，無苦不除，無憂不喜，驚怕之者尋即自定，晝夜精進，忍辱成就，戒即不破，睡即策懃，亦不疲倦，所出言語，一依正教，令人樂聞，所行之行。",
    "T47n1966_002:0131b27_4": "故用孝養之人皆倣習，如是等中心貞志節自在無礙，非是己能修習力，皆是世尊慈悲力也。",
    "T47n1966_002:0131b29_5": "若有人，聞即悔、即學、即行、即念佛，是諸佛力。",
    "T47n1966_002:0131c01_6": "「能信之人，方始覺知：第一、身業，不得殺、盜、婬，亦不得打害他一切眾生，亦不得觸世間細滑好華、綾羅、錦繡、繒綵、緋紫等，縱逢嚴寒，隨寒即死，終不再著。",
    "T47n1966_002:0131c04_7": "此物能障當來業道，能沈沒苦海，能令世間疑謗，亦令人怨恨，令人起愛心。",
    "T47n1966_002:0131c06_8": "女子著好衣，出入遊行，好塗粧粉，令放逸多男子數數頻看不捨，父母多憂便起嗔怒，兄弟懷愁起大嗔怒，世人略見即生疑謗，師僧若見即破淨戒，賊人見時即起盜心，如是等障皆好衣過患，不可盡說。",
    "T47n1966_002:0131c11_9": "若是孝行者，至死不著好衣，孝行俱成，身行正行，禮讚不虧，迴旋出入，不得擺手急行，亦不得迴頭反視，亦不得抑睛戾眼，若坐不得舒脚，亦不得托地，不得欹睡倚物，唯老、病不在此例。",
    "T47n1966_002:0131c15_10": "若論眠時，不得脫衣服，亦不得仰眠舒脚及語，此是放逸懈怠，唯除老、病及困時即暫得。",
    "T47n1966_002:0131c17_11": "苦策懃，晚眠早起，日日如健，神情變利，智慧日日增。",
    "T47n1966_002:0131c18_12": "若不行依，即名放逸不信之人，罪復不滅，萬事不成，何況病、苦？",
    "T47n1966_002:0131c19_13": "亦不得往生。",
    "T47n1966_002:0131c20_14": "「第二、口業，不得飲酒、食肉及五辛、糟醋、酒酵、麨麵、乳酪、酥、密、粳糯世間上味飯食。",
    "T47n1966_002:0131c22_15": "如是等食，縱逢大饑，寧當忍饑即死，更不再食。",
    "T47n1966_002:0131c23_16": "殺、盜、婬、妄語、嫉妬語、嗔恚語、我慢語、欺凌語、怨恨語、疑謗語、求財語、兩舌語、說他人長短鬪亂語、諂曲語、毀呰愚癡語、惡呪語如是等語，若欲說時無有盡期。",
    "T47n1966_002:0131c26_17": "但是聞人善、惡言語，皆不得說，此是無盡、無益，鬪諍語多著魔，亦令人病發。",
    "T47n1966_002:0131c28_18": "若不再說，與佛教相應，不勞讀經書，唯加念佛，行、住、坐、臥不礙生活，聲聲不絕，念佛不移，唯急喚大作聲，復須分明道字，此教猶如小兒喚母，急急不得散。",
    "T47n1966_002:0132a02_19": "外去惡緣，此是定心。",
    "T47n1966_002:0132a03_20": "坐禪念佛定。",
    "T47n1966_002:0132a03_21": "各有多門道、俗，但得心清淨，不問男女、貴賤，唯取信敬、孝養之人，但能皆得病苦消滅，道業成就。",
    "T47n1966_002:0132a05_22": "以是義故，六方諸佛出廣長舌相，證明不虛。",
    "T47n1966_002:0132a06_23": "又云：『能信、專念不捨之人，一切諸佛共所護念。』",
    "T47n1966_002:0132a07_24": "此是《彌陀經》文，現在流行，處處不絕。",
    "T47n1966_002:0132a08_25": "「第三、意業，不得非理貪、癡，不得心生疑謗，不得心生蛆姤怨，不得心生殺、盜、婬、妄想惡緣，不得心生我慢貢高、輕蔑他人、自是非他、耽財愛色，若起如是之心，放逸自恣，詐嗔、虛喜，不實之心，諸佛必知，不來相救。",
    "T47n1966_002:0132a13_26": "如有道俗、貴賤、貧富，皆須平等，不問怨、親，與佛教相應。",
    "T47n1966_002:0132a14_27": "若無此心，發露懺悔，盡形為期，死、生不移，如是等人前念迴向，後念即覺，如子憶母養子，不辭勞倦，不避辛苦，尋即往看。",
    "T47n1966_002:0132a17_28": "若能如是者，始大慈悲，意業清淨，平等如虛空。",
    "T47n1966_002:0132a18_29": "三業、六根如是等行，依戒律如法修行。",
    "T47n1966_002:0132a19_30": "所違觸者，不可一一具陳。",
    "T47n1966_002:0132a19_31": "「唯願正念、正迴向，慈悲深信決定，至誠不退。",
    "T47n1966_002:0132a21_0": "若與言教不相應，縱令念佛，共不能救，罪亦不滅，病苦難除。",
    "T47n1966_002:0132a22_1": "貪財敗德，及禍之基，取之非理，為惡之本。",
    "T47n1966_002:0132a23_2": "一切惡誓願斷，一切善誓願修，恒沙功德誓願滿，無上佛道誓願成。」",
    "T47n1966_002:0132a25_0": "弟子(某甲)等稽首和南，盡虛空遍法界一切諸佛十二部經，諸大菩薩、聲聞、緣覺一切賢聖，受弟子等請，來入道場證明，弟子今日今時蒙善知識教，弟子發露懺悔，未覺悟時，及覺悟已來，於其中間，三業造罪，身業不善，殺害眾生不可知數；偷盜財物廣若恒沙；婬欲熾盛污諸淨行；口業不善，妄語、綺語、惡口、兩舌，誹謗三寶鬪亂無邊；意業不善，貪名求利如海吞流，嗔恚猛火燒諸功德，十惡業罪無明所作，自作教他，見、聞隨喜，無問大小，不敢覆藏，今總懺悔。",
    "T47n1966_002:0132b06_1": "願佛慈悲證明攝受，莫違人願。",
    "T47n1966_002:0132b07_0": "今日今時所懺諸罪，隨懺即滅。",
    "T47n1966_002:0132b07_1": "弟子持此念佛功德，報恩家債主恩，受取功德，近相捨離同生淨土，志心歸命，頂禮阿彌陀佛。",
    "T47n1966_002:0132b10_0": "「從來生死界，　　未識佛僧時，　所造眾惡業，　　因此願消滅。",
    "T47n1966_002:0132b12_0": "　塵含佛剎土，　　剎中過現佛，　我以三業淨，　　久住剎舍中。",
    "T47n1966_002:0132b14_0": "　凡聖虔誠者，　　皆知淨國土，　喜心咸頂禮，　　普禮念佛人。",
    "T47n1966_002:0132b16_0": "　書此念佛鏡，　　喜集無上因，　迴向眾生類，　　共生安樂國。",
    "T47n1966_002:0132b18_0": "　從今至圓滿，　　在在受生時，　常憶於宿命，　　不轉念佛人。",
    "T47n1966_002:0132b20_0": "「淨土往生不易聞，　　頓超沙劫證玄門，　子呼慈父須來生，　　但慮稱心恐不真。」",
    "T47n1966_002:0132b22_0": "修西方十二時",
    "T47n1966_002:0132b23_0": "平旦寅，被衣出戶整心神，合掌焚香望極樂，慇懃遙禮紫金身。",
    "T47n1966_002:0132b25_0": "日出卯，不應念佛論多少，安在專心繫一緣，勿為妄境相侵擾。",
    "T47n1966_002:0132b27_0": "食時辰，念佛先須伏我人，若將念佛恃人我，何始何成淨土因。",
    "T47n1966_002:0132b29_0": "禺中已，進修淨土須決志，如喰甘露自知甜，且莫謗人道不是。",
    "T47n1966_002:0132c02_0": "正南午，想念吾師如目覩，無邊業障自然消，豈要云為枉辛苦。",
    "T47n1966_002:0132c04_0": "日昳未，浩浩生死誠堪畏，不取西方速疾門，塵沙劫海須沈墜。",
    "T47n1966_002:0132c06_0": "晡時申，急急須持淨土因，闐健不能懃念佛，一朝虛作世間塵。",
    "T47n1966_002:0132c08_0": "日沒酉，想知光景何能久，看看無常即到來，莫教佛字離心口。",
    "T47n1966_002:0132c10_0": "黃昏戌，勿使身心多過失，十惡雖然亦往生，何如上品蓮開疾。",
    "T47n1966_002:0132c12_0": "人定亥，深心念佛真三昧，十地高人尚爾修，將知不信寧非罪。",
    "T47n1966_002:0132c14_0": "夜半子，朝朝念佛常如此，皆乘蓮華一往生，從茲決定無生死。",
    "T47n1966_002:0132c16_0": "雞鳴丑，壯盛俄然即衰朽，忙忙剎海更無親，唯有彌陀獨招乎。",
    "T47n1966_002:0132c18_0": "修西方十勸",
    "T47n1966_002:0132c19_0": "勸君一，長時念佛須真實，歸依佛語莫生疑，制護心猿無放逸。",
    "T47n1966_002:0132c21_0": "勸君二，唯思念佛無餘事，澄心決定願西方，臨終自見如來至。",
    "T47n1966_002:0132c23_0": "勸君三，念佛先須斷愛貪，臨終心淨見如來，似月清光照碧潭。",
    "T47n1966_002:0132c25_0": "勸君四，莫令念佛心移忘，臨終極樂寶華迎，觀音勢至俱來至。",
    "T47n1966_002:0132c27_0": "勸君五，莫辭念佛多辛苦，思惟長劫生死輪，更向何人求出路。",
    "T47n1966_002:0132c29_0": "勸君六，念佛時中恒相續，假使不念順凡情，何日得離生死獄。",
    "T47n1966_002:0133a02_0": "勸君七，念佛莫令三業失，專專敬禮願西方，去見彌陀無上日。",
    "T47n1966_002:0133a04_0": "勸君八，教修念佛牟尼法，應須遵奉本師言，命盡得往彌陀剎。",
    "T47n1966_002:0133a06_0": "勸君九，念佛真心為上首，臨終化佛共來迎，七寶蓮華隨願誘。",
    "T47n1966_002:0133a08_0": "勸君十，念佛常須心口急，思量業海苦輪深，生死忙忙悔難及。",
    "T47n1966_002:0133a10_0": "求生西方淨土念佛鏡(終)"
}