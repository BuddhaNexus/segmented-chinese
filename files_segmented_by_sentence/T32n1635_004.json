[
    {
        "source_sentence": "大乘寶要義論卷第四",
        "from": "T32n1635_004:0057b23_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1635_004:0057b25_0",
        "context_with_next_sentence": true
    },
    {
        "source_sentence": "試鴻臚少卿傳梵大師賜紫",
        "from": "T32n1635_004:0057b26_0",
        "context_with_next_sentence": true
    },
    {
        "source_sentence": "沙門臣法護等奉　詔譯如《日子王所問經》云，佛言：",
        "from": "T32n1635_004:0057b28_13",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0057b28_16",
        "context_with_next_sentence": true
    },
    {
        "source_sentence": "彼染欲人愛著欲事，樂見女人行染欲法，不樂親近具戒沙門及婆羅門，為彼有戒德者而共嫌厭，減失所有信、戒、聞、捨、慧等法。",
        "from": "T32n1635_004:0057c02_14",
        "context_with_next_sentence": true
    },
    {
        "source_sentence": "彼穢惡門惡氣充盈不淨流溢故起耽染，不生厭棄處其穢惡，與蛆蟲等非所依著，遠離慚愧，天人法滅，殘毀身命，智者呵厭。",
        "from": "T32n1635_004:0057c05_8",
        "context_with_next_sentence": true
    },
    {
        "source_sentence": "為彼女人之所降伏，與彼女人而為僕使。",
        "from": "T32n1635_004:0057c06_6",
        "context_with_next_sentence": true
    },
    {
        "source_sentence": "涎液涕流諸不淨物取以為味，於不淨境中與彼牛羊雞猪狐及驢等同其所行。",
        "from": "T32n1635_004:0057c08_3",
        "context_with_next_sentence": true
    },
    {
        "source_sentence": "於父母沙門婆羅門所遠離孝愛，於佛法僧減劣淨信，當墮地獄餓鬼畜生趣中。",
        "from": "T32n1635_004:0057c09_18",
        "context_with_next_sentence": true
    },
    {
        "source_sentence": "於其險惡怖畏岸側登鐵叉樹，墮在等活、黑繩、眾合、號叫、大號叫、炎熱、極炎熱、阿鼻大地獄中，皆由與彼女人儔侶親狎、愛戀喜笑、嬉戲娛樂、歌舞唱妓，如是等事常思念故，於出離事不起思念。",
        "from": "T32n1635_004:0057c14_6",
        "context_with_next_sentence": true
    },
    {
        "source_sentence": "又復不念父母生育極甚為難，十月懷擔不淨流溢，於諸艱苦而悉甘忍。",
        "from": "T32n1635_004:0057c16_1",
        "context_with_next_sentence": true
    },
    {
        "source_sentence": "及其生已轉復增長諸苦惱事，養育存惜乳哺愛憐。",
        "from": "T32n1635_004:0057c17_4",
        "context_with_next_sentence": true
    },
    {
        "source_sentence": "洎至長立，教彼閻浮提中種種事業，欲令子得安隱利樂。",
        "from": "T32n1635_004:0057c18_10",
        "context_with_next_sentence": true
    },
    {
        "source_sentence": "時彼父母為欲令子得安樂故，選擇上族與娶其妻。",
        "from": "T32n1635_004:0057c19_13",
        "context_with_next_sentence": true
    },
    {
        "source_sentence": "妻至家已子生愛著，迷醉耽湎纏縛悶亂。",
        "from": "T32n1635_004:0057c20_12",
        "context_with_next_sentence": true
    },
    {
        "source_sentence": "以彼愛著其妻室故，不念尊重孝養父母，返於父母輕慢棄背。",
        "from": "T32n1635_004:0057c22_1",
        "context_with_next_sentence": true
    },
    {
        "source_sentence": "其後父母年邁衰朽，諸根劣弱多所闕乏，子設方計遣其父母令出自舍。",
        "from": "T32n1635_004:0057c23_12",
        "context_with_next_sentence": true
    },
    {
        "source_sentence": "佛言：",
        "from": "T32n1635_004:0057c23_15",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0057c23_18",
        "context_with_next_sentence": true
    },
    {
        "source_sentence": "汝觀彼人無悲愍心，生捨離心起損害心，不念父母生育極難。",
        "from": "T32n1635_004:0057c25_6",
        "context_with_next_sentence": true
    },
    {
        "source_sentence": "而彼父母常與其子作安樂事，方便存惜令得安隱。",
        "from": "T32n1635_004:0057c26_10",
        "context_with_next_sentence": true
    },
    {
        "source_sentence": "彼子背恩遣其父母出自舍已，乃與妻子常所歡聚，飲食衣服隨意受用。",
        "from": "T32n1635_004:0057c28_3",
        "context_with_next_sentence": true
    },
    {
        "source_sentence": "由是因緣棄捨善趣、行斯非法，決定當墮諸惡趣中。",
        "from": "T32n1635_004:0057c29_6",
        "context_with_next_sentence": true
    },
    {
        "source_sentence": "復次宣說一切有情共行邪行，唯諸菩薩而乃不行，所謂殺生、偷盜、欲邪行等。",
        "from": "T32n1635_004:0058a02_16",
        "context_with_next_sentence": true
    },
    {
        "source_sentence": "如是作已，決定當獲不可愛果。",
        "from": "T32n1635_004:0058a03_8",
        "context_with_next_sentence": true
    },
    {
        "source_sentence": "如《月燈三昧經》偈云：",
        "from": "T32n1635_004:0058a03_19",
        "context_with_next_sentence": true
    },
    {
        "source_sentence": "愚者耽著諸欲事，　　親近女人染穢身，",
        "from": "T32n1635_004:0058a04_0",
        "context_with_next_sentence": true
    },
    {
        "source_sentence": "還當向彼染穢中，　　隨業墮在諸惡趣。",
        "from": "T32n1635_004:0058a05_17",
        "context_with_next_sentence": true
    },
    {
        "source_sentence": "佛不讚說染欲事，　　亦不聽近於女人，",
        "from": "T32n1635_004:0058a06_0",
        "context_with_next_sentence": true
    },
    {
        "source_sentence": "大怖畏繩所縈纏，　　欲女之繩極堅惡。",
        "from": "T32n1635_004:0058a07_17",
        "context_with_next_sentence": true
    },
    {
        "source_sentence": "欲火猛熾當遠離，　　如惡蛇毒智應知，",
        "from": "T32n1635_004:0058a08_0",
        "context_with_next_sentence": true
    },
    {
        "source_sentence": "女人無信不可憑，　　智於此道應覺了。",
        "from": "T32n1635_004:0058a09_17",
        "context_with_next_sentence": true
    },
    {
        "source_sentence": "當觀菩提最勝道，　　是即先佛所親近，",
        "from": "T32n1635_004:0058a10_0",
        "context_with_next_sentence": true
    },
    {
        "source_sentence": "觀已菩提聖道圓，　　獲得諸佛無上智。",
        "from": "T32n1635_004:0058a11_17",
        "context_with_next_sentence": true
    },
    {
        "source_sentence": "如《正法念處經》云，諸地獄中所有罪人，時彼獄卒於日日中數教示云：",
        "from": "T32n1635_004:0058a13_10",
        "context_with_next_sentence": true
    },
    {
        "source_sentence": "汝等罪人自造惡業決定無失，隨其所造彼無數種不善業行亦然，今受無數種苦。",
        "from": "T32n1635_004:0058a15_9",
        "context_with_next_sentence": true
    },
    {
        "source_sentence": "因相等故取果無異，種子等故受果亦然。",
        "from": "T32n1635_004:0058a16_7",
        "context_with_next_sentence": true
    },
    {
        "source_sentence": "由如是故，汝諸罪人于今墮在炎熱大地獄中，由自所作不善業因昔充滿故，而今所受不善業果亦悉充滿。",
        "from": "T32n1635_004:0058a18_16",
        "context_with_next_sentence": true
    },
    {
        "source_sentence": "如是經於百千歲中所作罪業，在不死地無利樂欲。",
        "from": "T32n1635_004:0058a20_1",
        "context_with_next_sentence": true
    },
    {
        "source_sentence": "時彼罪人受罪乃至地獄果滿，或暫放釋即求救護。",
        "from": "T32n1635_004:0058a21_4",
        "context_with_next_sentence": true
    },
    {
        "source_sentence": "罪人遙見如大黑雲冥然無際極大勇悍復大力勢如金剛嘴大惡狗眾，大惡吼聲而來圍繞，罪人見已四向奔馳。",
        "from": "T32n1635_004:0058a23_15",
        "context_with_next_sentence": true
    },
    {
        "source_sentence": "即時諸狗前來，搏噬罪人恣意食噉，皮肉絲裂筋脈斷壞，支體骨節各各分離，乃至一切身分皆悉食噉，無復遺餘如芥子許。",
        "from": "T32n1635_004:0058a26_12",
        "context_with_next_sentence": true
    },
    {
        "source_sentence": "如是食已業力所持而復還生，展轉長時又復食噉。",
        "from": "T32n1635_004:0058a27_15",
        "context_with_next_sentence": true
    },
    {
        "source_sentence": "凡如是等業果報者，謂由殺生取其肉食，害有情故果報如是。",
        "from": "T32n1635_004:0058a29_4",
        "context_with_next_sentence": true
    },
    {
        "source_sentence": "復次偷盜業果報者，如彼罪人雖見作業果報真實，而為惡業幻惑所迷隨逐不了，侵取他財攝為己有。",
        "from": "T32n1635_004:0058b03_6",
        "context_with_next_sentence": true
    },
    {
        "source_sentence": "由斯罪故，而彼獄卒執取罪人，執已即持利刀割截支節斷壞，斷已還合。",
        "from": "T32n1635_004:0058b04_19",
        "context_with_next_sentence": true
    },
    {
        "source_sentence": "見餘罪人亦悉奔走，為彼獄卒各執取已，或持利劍、或爍吉帝、或都摩囉、或復擣杵，皆有熾焰，斬斫打擊種種治罰。",
        "from": "T32n1635_004:0058b07_11",
        "context_with_next_sentence": true
    },
    {
        "source_sentence": "此等皆是行偷盜法不善業果。",
        "from": "T32n1635_004:0058b08_5",
        "context_with_next_sentence": true
    },
    {
        "source_sentence": "經于無數百千歲中在是地獄，乃至偷盜業果壞散極盡邊際然後放釋。",
        "from": "T32n1635_004:0058b09_16",
        "context_with_next_sentence": true
    },
    {
        "source_sentence": "復次宣說欲邪行果，謂染欲者見彼女人在灰河地獄，或浮或沈叫呼怖畏，而彼地獄熾焰猛惡其狀如流。",
        "from": "T32n1635_004:0058b12_6",
        "context_with_next_sentence": true
    },
    {
        "source_sentence": "時彼女人悲涕號哭呼其人言：",
        "from": "T32n1635_004:0058b13_1",
        "context_with_next_sentence": true
    },
    {
        "source_sentence": "我自作業，今墮於此灰河地獄極險惡處無救無依。",
        "from": "T32n1635_004:0058b14_4",
        "context_with_next_sentence": true
    },
    {
        "source_sentence": "願為救護。",
        "from": "T32n1635_004:0058b14_9",
        "context_with_next_sentence": true
    },
    {
        "source_sentence": "時染欲人聞其女人號哭聲已，業幻癡迷，即時奔馳入彼河中。",
        "from": "T32n1635_004:0058b15_17",
        "context_with_next_sentence": true
    },
    {
        "source_sentence": "是人入已，流焰觸身遍體融潰，無復遺餘如芥子許，業力所持即復還活。",
        "from": "T32n1635_004:0058b17_10",
        "context_with_next_sentence": true
    },
    {
        "source_sentence": "又復如前見彼女人在灰河中叫呼求救，是人見已亦復奔前持捉女人，時彼女人返捉前人，即以熾焰鐵所成棒而為打擊，是人為捧所擊流血遍滿全身碎壞，無復遺餘如芥子許。",
        "from": "T32n1635_004:0058b21_12",
        "context_with_next_sentence": true
    },
    {
        "source_sentence": "其染欲人業力所持即時還活，染因重故又復奔前持捉女人，同在灰河大地獄中經于無數百千之歲，乃至染欲業果壞散極盡邊際然後放釋。",
        "from": "T32n1635_004:0058b24_18",
        "context_with_next_sentence": true
    },
    {
        "source_sentence": "又復還生，如經廣說。",
        "from": "T32n1635_004:0058b25_9",
        "context_with_next_sentence": true
    },
    {
        "source_sentence": "此中當知，財富壽命勿生取著，生取著者是為邪行。",
        "from": "T32n1635_004:0058b27_3",
        "context_with_next_sentence": true
    },
    {
        "source_sentence": "如《勝軍王所問經》云，佛言：",
        "from": "T32n1635_004:0058b28_13",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0058b28_16",
        "context_with_next_sentence": true
    },
    {
        "source_sentence": "譬如世間若男若女，夢中或見可愛園林或可愛山，或見可愛人眾闤闠，及睡覺已都無所有。",
        "from": "T32n1635_004:0058c01_14",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0058c01_17",
        "context_with_next_sentence": true
    },
    {
        "source_sentence": "又如眾果樹林莖幹枝葉，最初青潤漸變赤色，次第含蘂後乃開華，華開不久即時結果，果落衰殘後見凋謝，如前華果都無所有。",
        "from": "T32n1635_004:0058c04_15",
        "context_with_next_sentence": true
    },
    {
        "source_sentence": "今汝大王亦復如是。",
        "from": "T32n1635_004:0058c05_5",
        "context_with_next_sentence": true
    },
    {
        "source_sentence": "世間王者所有快樂，王富盛樂、王五欲樂，廣有象馬車步、倉庫財穀、宮闕園苑、金銀珍寶、臣佐宰官、后妃宮屬、童男童女，乃至一切王族親枝，凡如是等皆當棄捨應求出離。",
        "from": "T32n1635_004:0058c09_3",
        "context_with_next_sentence": true
    },
    {
        "source_sentence": "此等一切悉是無常，是不堅牢、是不究竟、是變易法、是不真實、是不久住、是動是搖、剎那壞散、畢竟是罪、是盡是滅，極其邊際為減失法，為怖為惱多起憂苦、是損是墮、是斷是破、是離散法。",
        "from": "T32n1635_004:0058c13_11",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0058c13_14",
        "context_with_next_sentence": true
    },
    {
        "source_sentence": "如是應知。",
        "from": "T32n1635_004:0058c13_19",
        "context_with_next_sentence": true
    },
    {
        "source_sentence": "又如有四大山從四方來，其山堅實不破不缺，妙峯圓滿從虛空中一時墮地，爾時大地諸有情類乃至一切樹林草木而悉摧毀。",
        "from": "T32n1635_004:0058c16_15",
        "context_with_next_sentence": true
    },
    {
        "source_sentence": "是諸有情及草木等皆不能避，設有力勢不能奔走，復無方術及諸作用而為制止。",
        "from": "T32n1635_004:0058c18_14",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0058c18_17",
        "context_with_next_sentence": true
    },
    {
        "source_sentence": "四種大怖彼彼若來亦復如是，一切有情皆不能避，設有力勢不能奔走，復無方術及諸作用而為制止。",
        "from": "T32n1635_004:0058c21_4",
        "context_with_next_sentence": true
    },
    {
        "source_sentence": "何等為四？",
        "from": "T32n1635_004:0058c21_9",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0058c21_12",
        "context_with_next_sentence": true
    },
    {
        "source_sentence": "老怖若來壞少年相，病怖若來壞安樂法，死怖若來壞滅壽命，邪行若生壞失正行。",
        "from": "T32n1635_004:0058c23_8",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0058c23_11",
        "context_with_next_sentence": true
    },
    {
        "source_sentence": "又如師子為獸中王，若入獸群取一獸食，隨其所欲不以為難。",
        "from": "T32n1635_004:0058c24_19",
        "context_with_next_sentence": true
    },
    {
        "source_sentence": "然彼師子雖有大力，若入咩拏大惡飛鳥口中極不自在，盡食無餘。",
        "from": "T32n1635_004:0058c26_10",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0058c26_13",
        "context_with_next_sentence": true
    },
    {
        "source_sentence": "死箭射人亦復如是，中是箭者極甚迷亂無救無歸，支節將斷血肉乾枯，渴惱所逼面相恐畏，手足戰掉無力無能，涎液涕流大小便利穢污染身，眼耳鼻舌身意諸識不行，喉頸闐咽欲語不能，醫師棄捨無以為療，眾味飲食其何能進？",
        "from": "T32n1635_004:0059a02_17",
        "context_with_next_sentence": true
    },
    {
        "source_sentence": "是人爾時隨自業力欲奔他趣。",
        "from": "T32n1635_004:0059a03_11",
        "context_with_next_sentence": true
    },
    {
        "source_sentence": "無始時來生老病死，輪迴流轉循環不止，此識若捨他識還依，此命餘業復取有身。",
        "from": "T32n1635_004:0059a05_10",
        "context_with_next_sentence": true
    },
    {
        "source_sentence": "閻魔獄卒甚可怖畏，黑暗長夜常履其中。",
        "from": "T32n1635_004:0059a06_10",
        "context_with_next_sentence": true
    },
    {
        "source_sentence": "將捨識時，彼出入息漸漸微細，單己無侶無所堪任。",
        "from": "T32n1635_004:0059a07_13",
        "context_with_next_sentence": true
    },
    {
        "source_sentence": "此界既謝他界即行，長廣路中孤然遊履，大恐怖處而生極怖，深隱道途隱覆而行，入大黑暗處大艱險，沒溺生死長流大海，業風所吹飄颺無定，不辯方隅莫知所詣，爾時無救亦無歸趣。",
        "from": "T32n1635_004:0059a11_17",
        "context_with_next_sentence": true
    },
    {
        "source_sentence": "佛言：",
        "from": "T32n1635_004:0059a12_1",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0059a12_4",
        "context_with_next_sentence": true
    },
    {
        "source_sentence": "唯除善法當於爾時是所依歸、是為救護。",
        "from": "T32n1635_004:0059a13_2",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0059a13_5",
        "context_with_next_sentence": true
    },
    {
        "source_sentence": "世間富樂等法都無所得，勿生耽著。",
        "from": "T32n1635_004:0059a14_1",
        "context_with_next_sentence": true
    },
    {
        "source_sentence": "諸有所作皆為邪行，是故大王應修正行。",
        "from": "T32n1635_004:0059a15_1",
        "context_with_next_sentence": true
    },
    {
        "source_sentence": "所言正行者，如〈真實品〉云，王者若行八種想行，是為護世相應正法。",
        "from": "T32n1635_004:0059a17_10",
        "context_with_next_sentence": true
    },
    {
        "source_sentence": "何等為八？",
        "from": "T32n1635_004:0059a17_15",
        "context_with_next_sentence": true
    },
    {
        "source_sentence": "一者世間無子孤露之人與為子想、二者將護惡友如病人想、三者見有諸苦起救拔想、四者見有諸樂起歡喜想、五者於諸冤對隨觀彼緣離過失想、六者於諸善友起隨護想、七者見諸富樂猶如藥想、八者於身作無常想。",
        "from": "T32n1635_004:0059a22_15",
        "context_with_next_sentence": true
    },
    {
        "source_sentence": "又如《破惡慧經》云，王者若能具足四種法者，應受王之灌頂，即成不退墮法，速得如來、應供、正等正覺愛念，獲受廣大富樂具足。",
        "from": "T32n1635_004:0059a25_15",
        "context_with_next_sentence": true
    },
    {
        "source_sentence": "何等為四？",
        "from": "T32n1635_004:0059a26_1",
        "context_with_next_sentence": true
    },
    {
        "source_sentence": "一者護持如來教法令得久住、二者棄捨罪不善法、三者攝取空無相無願法門、四者發起阿耨多羅三藐三菩提心。",
        "from": "T32n1635_004:0059a28_12",
        "context_with_next_sentence": true
    },
    {
        "source_sentence": "此中云何是為棄捨罪不善法？",
        "from": "T32n1635_004:0059a29_7",
        "context_with_next_sentence": true
    },
    {
        "source_sentence": "如〈日藏品〉云，佛言：",
        "from": "T32n1635_004:0059a29_18",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0059a29_21",
        "context_with_next_sentence": true
    },
    {
        "source_sentence": "未來世中諸剎帝利、婆羅門、吠舍、首陀，於彼一類修行正法之者，以其所有舍宅田土園苑奴婢坐臥之具病緣醫藥乃至四足等，如是一切而悉侵奪，或自受用、或與他受用。",
        "from": "T32n1635_004:0059b04_17",
        "context_with_next_sentence": true
    },
    {
        "source_sentence": "此等剎帝利、婆羅門、吠舍、首陀，即於現生獲二十種不可愛法。",
        "from": "T32n1635_004:0059b06_5",
        "context_with_next_sentence": true
    },
    {
        "source_sentence": "何等二十？",
        "from": "T32n1635_004:0059b06_10",
        "context_with_next_sentence": true
    },
    {
        "source_sentence": "一者賢聖捨離、二者所向方隅譏謗流布、三者友愛遠離、四者多生冤對、五者財物資具而悉破壞、六者多生散亂、七者身分殘缺、八者不得睡眠、九者渴惱常逼、十者飲中有毒、十一者朋友輕侮、十二者常與他諍、十三者父母妻子奴婢眷屬教令不行、十四者自隱密法及隱密財為他顯示、十五者自隱密人及隱密事悉為他說、十六者財物銷蕩散歸五分、十七者輕重病惱而來侵逼、十八者奉醫藥人而悉捨離、十九者血肉乾枯受諸苦惱、二十者其身流注大小便利染污而終。",
        "from": "T32n1635_004:0059b17_7",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0059b17_10",
        "context_with_next_sentence": true
    },
    {
        "source_sentence": "如是二十種不可愛法，彼等現生決定速獲，皆由於彼修行正法人所侵奪彼有受用資具，或自受用或與他人。",
        "from": "T32n1635_004:0059b19_19",
        "context_with_next_sentence": true
    },
    {
        "source_sentence": "由是因緣、彼命終已當墮阿鼻大地獄中、盡其一劫渴飲銅汁、飢吞鐵丸、身被火衣，如是種種受大惡苦。",
        "from": "T32n1635_004:0059b22_5",
        "context_with_next_sentence": true
    },
    {
        "source_sentence": "盡彼劫壽從地獄出，還復生於餓鬼趣中，處大曠野極惡險難枯涸之地，四方熾盛炎風所吹，其地堅利狀若刀鋒，經于無數百千歲中受彼趣苦。",
        "from": "T32n1635_004:0059b25_10",
        "context_with_next_sentence": true
    },
    {
        "source_sentence": "其後暫時或彼滅已，於大海中為一肉團，量百由旬，以其宿業因故，令彼海中周百由旬悉成炎熱銅汁。",
        "from": "T32n1635_004:0059b27_17",
        "context_with_next_sentence": true
    },
    {
        "source_sentence": "如是經于多百千歲，於大海中受地獄苦。",
        "from": "T32n1635_004:0059b28_16",
        "context_with_next_sentence": true
    },
    {
        "source_sentence": "從彼滅已，還來於此極惡險難大曠野中，化成肉團與山相等，周匝四方炎風所吹，其四方面飛禽走獸皆來食噉，過長時已或暫彼滅，還復生於大地獄中。",
        "from": "T32n1635_004:0059c03_8",
        "context_with_next_sentence": true
    },
    {
        "source_sentence": "地獄滅已，數數受是大惡苦果，其後成滿一劫乃得人身。",
        "from": "T32n1635_004:0059c04_14",
        "context_with_next_sentence": true
    },
    {
        "source_sentence": "雖生佛國土中，然五濁具足空無智慧，眼目角睞又復聾瘂。",
        "from": "T32n1635_004:0059c06_2",
        "context_with_next_sentence": true
    },
    {
        "source_sentence": "大王！",
        "from": "T32n1635_004:0059c06_5",
        "context_with_next_sentence": true
    },
    {
        "source_sentence": "凡如是等，皆由於彼修行正法人所侵奪彼有受用資具等。",
        "from": "T32n1635_004:0059c07_10",
        "context_with_next_sentence": true
    },
    {
        "source_sentence": "如〈月藏品〉云，諸仁者！",
        "from": "T32n1635_004:0059c08_1",
        "context_with_next_sentence": true
    },
    {
        "source_sentence": "於我法中出家人所起大罪者，所謂殺生、偷盜、欲邪行、妄語等極不善業。",
        "from": "T32n1635_004:0059c09_14",
        "context_with_next_sentence": true
    },
    {
        "source_sentence": "謂彼剎帝利囉惹乃至州城聚落官屬，於出家人所若國土州城住處寺舍，多行制止不令居處，或語調伏謂惡言呵毀，或身調伏謂加諸杖責。",
        "from": "T32n1635_004:0059c12_17",
        "context_with_next_sentence": true
    },
    {
        "source_sentence": "彼一切處如是循環皆不解脫，於天人趣有所減失，當墮阿鼻大地獄中。",
        "from": "T32n1635_004:0059c14_12",
        "context_with_next_sentence": true
    },
    {
        "source_sentence": "爾時諸天乃至羯吒布單那等，隨其所來一切大眾，咸於三寶發生最上清淨之心，以種種相極生尊重，俱發是言：",
        "from": "T32n1635_004:0059c17_11",
        "context_with_next_sentence": true
    },
    {
        "source_sentence": "我等從今已往，誓於一切世尊教中而作衛護。",
        "from": "T32n1635_004:0059c18_11",
        "context_with_next_sentence": true
    },
    {
        "source_sentence": "所有苾芻、苾芻尼、優婆塞、優婆夷，下至破佛戒者，下至於佛法中不持戒行，但剃除鬚髮被服袈裟無所攝受者，我等於彼起大師想，皆為作護，一切資具長養攝持。",
        "from": "T32n1635_004:0059c22_6",
        "context_with_next_sentence": true
    },
    {
        "source_sentence": "若復隨諸方處，或有官屬於彼剃除鬚髮被袈裟者，以多種緣加諸杖責，我等於彼不為作護，棄捨一切彼境界事；",
        "from": "T32n1635_004:0059c24_17",
        "context_with_next_sentence": true
    },
    {
        "source_sentence": "隨其國中若起種種諂誑不實鬪諍殺害、疾疫飢饉、他兵侵擾、非時風雨或旱或澇、種子散壞，有如是等諸嬈惱事，我不為彼作其止息。",
        "from": "T32n1635_004:0059c27_17",
        "context_with_next_sentence": true
    },
    {
        "source_sentence": "我等當往別國土中有佛弟子之所當為作護，我乃空其境界捨離而去。",
        "from": "T32n1635_004:0059c29_10",
        "context_with_next_sentence": true
    },
    {
        "source_sentence": "如《地藏經》云，佛言：",
        "from": "T32n1635_004:0060a01_10",
        "context_with_next_sentence": true
    },
    {
        "source_sentence": "地藏！",
        "from": "T32n1635_004:0060a01_13",
        "context_with_next_sentence": true
    },
    {
        "source_sentence": "過去有國名半左羅，王名最勝軍。",
        "from": "T32n1635_004:0060a02_5",
        "context_with_next_sentence": true
    },
    {
        "source_sentence": "是時彼有法，應刑戮之人，以護命故潛剃鬚髮，以袈裟衣片纏於頸上。",
        "from": "T32n1635_004:0060a03_16",
        "context_with_next_sentence": true
    },
    {
        "source_sentence": "時宰殺者執其罪人繫縛五處，驅逐往詣尾體朅藍嚩迦大丘曠林中棄置而還。",
        "from": "T32n1635_004:0060a05_12",
        "context_with_next_sentence": true
    },
    {
        "source_sentence": "即於是夜彼丘曠林中有羅剎女名曰惡眼，與五千眷屬來入是林，忽見其人五處繫縛剃除鬚髮被袈裟片，見已即時右繞頂禮出林而去。",
        "from": "T32n1635_004:0060a08_16",
        "context_with_next_sentence": true
    },
    {
        "source_sentence": "次有羅剎女名佉禰囉㮏帝與千眷屬，次有羅剎女名猙獰髮，次有羅剎女名曰劍口，次第而來入於林中，各見其人剃除鬚髮被袈裟片，見已雖復彼彼飢急，不敢侵食頂禮而去。",
        "from": "T32n1635_004:0060a12_17",
        "context_with_next_sentence": true
    },
    {
        "source_sentence": "又復過去有王名最勝福，彼有智臣，以其法應刑戮之人付於醉象。",
        "from": "T32n1635_004:0060a14_9",
        "context_with_next_sentence": true
    },
    {
        "source_sentence": "是人以赤袈裟片潛被其身，時彼醉象舉鼻捲取罪人雙腨，盡其力勢欲擲於地。",
        "from": "T32n1635_004:0060a16_6",
        "context_with_next_sentence": true
    },
    {
        "source_sentence": "時象乃見罪人身被赤袈裟片，見已即時生清淨心，乃以罪人徐置其地，跪伏於前涕泣悔謝，復以其鼻摩洗雙足。",
        "from": "T32n1635_004:0060a18_17",
        "context_with_next_sentence": true
    },
    {
        "source_sentence": "佛言：",
        "from": "T32n1635_004:0060a19_1",
        "context_with_next_sentence": true
    },
    {
        "source_sentence": "地藏！",
        "from": "T32n1635_004:0060a19_4",
        "context_with_next_sentence": true
    },
    {
        "source_sentence": "且觀彼象，雖受無暇傍生趣身，彼時見被袈裟片者，尚能捨離而去不造罪業。",
        "from": "T32n1635_004:0060a20_17",
        "context_with_next_sentence": true
    },
    {
        "source_sentence": "況復未來世中有旃陀羅囉惹及其官屬，沙門婆羅門長者等中旃陀羅人，本實愚癡起聰明慢，以諂曲言誑惑世間，謂言我是求無上大乘之者。",
        "from": "T32n1635_004:0060a24_3",
        "context_with_next_sentence": true
    },
    {
        "source_sentence": "彼等愚癡旃陀羅人，不怖不觀後世果報，於我法中出家人所，若是法器若非法器，以種種緣伺求過失。",
        "from": "T32n1635_004:0060a26_10",
        "context_with_next_sentence": true
    },
    {
        "source_sentence": "謂以惡言剋責楚撻其身，制止資身所有受用。",
        "from": "T32n1635_004:0060a27_11",
        "context_with_next_sentence": true
    },
    {
        "source_sentence": "復於種種俗事業中而生條制，或窺其遲緩、或覘其承事，求過失已而為條制，如是乃至欲害其命。",
        "from": "T32n1635_004:0060a29_15",
        "context_with_next_sentence": true
    },
    {
        "source_sentence": "彼諸人等於三世一切佛世尊所生極過失，當墮阿鼻大地獄中，斷滅善根焚燒相續，一切智者常所遠離。",
        "from": "T32n1635_004:0060b03_4",
        "context_with_next_sentence": true
    },
    {
        "source_sentence": "大乘寶要義論卷第四",
        "from": "T32n1635_004:0060b04_100",
        "context_with_next_sentence": false
    }
]