[
    {
        "source_sentence": "大方廣佛華嚴經疏卷第二十一",
        "from": "T35n1735_021:0654b07_0",
        "context_with_next_sentence": true
    },
    {
        "source_sentence": "唐清涼山大華嚴寺沙門澄觀撰",
        "from": "T35n1735_021:0654b09_0",
        "context_with_next_sentence": true
    },
    {
        "source_sentence": "19 升夜摩天宮品升夜摩天宮品第十九",
        "from": "T35n1735_021:0654b10_0",
        "context_with_next_sentence": true
    },
    {
        "source_sentence": "第十九經自下第三中賢十行會。",
        "from": "T35n1735_021:0654b11_13",
        "context_with_next_sentence": true
    },
    {
        "source_sentence": "初來意者，酬前十行問故。",
        "from": "T35n1735_021:0654b12_4",
        "context_with_next_sentence": true
    },
    {
        "source_sentence": "匪知之艱，行之為艱。",
        "from": "T35n1735_021:0654b12_14",
        "context_with_next_sentence": true
    },
    {
        "source_sentence": "前解此行，若膏明相賴、目足更資，故次來也。",
        "from": "T35n1735_021:0654b13_17",
        "context_with_next_sentence": true
    },
    {
        "source_sentence": "次品來者，此會四品分三：",
        "from": "T35n1735_021:0654b14_9",
        "context_with_next_sentence": true
    },
    {
        "source_sentence": "初二品當會由致、次一品當會正宗、後一品勝進趣後。",
        "from": "T35n1735_021:0654b15_13",
        "context_with_next_sentence": true
    },
    {
        "source_sentence": "於由致中，後品明讚德顯體、此品先明感應道交。",
        "from": "T35n1735_021:0654b16_15",
        "context_with_next_sentence": true
    },
    {
        "source_sentence": "前會已終，將陳後說，故次來也。",
        "from": "T35n1735_021:0654b17_11",
        "context_with_next_sentence": true
    },
    {
        "source_sentence": "二釋名者，會名有三：",
        "from": "T35n1735_021:0654b18_1",
        "context_with_next_sentence": true
    },
    {
        "source_sentence": "一約處名夜摩天宮會。",
        "from": "T35n1735_021:0654b18_11",
        "context_with_next_sentence": true
    },
    {
        "source_sentence": "夜摩，此云時分，即空居之首，表十行涉有化物宜適其時，時而後言聞者悅伏，時而後動見者敬從。",
        "from": "T35n1735_021:0654b20_17",
        "context_with_next_sentence": true
    },
    {
        "source_sentence": "涉有依空、即事入玄，託此而說。",
        "from": "T35n1735_021:0654b21_13",
        "context_with_next_sentence": true
    },
    {
        "source_sentence": "約人名功德林，約法名十行會，並如後釋。",
        "from": "T35n1735_021:0654b22_14",
        "context_with_next_sentence": true
    },
    {
        "source_sentence": "三皆依主。",
        "from": "T35n1735_021:0654b22_19",
        "context_with_next_sentence": true
    },
    {
        "source_sentence": "次品名者，大同於會。",
        "from": "T35n1735_021:0654b23_9",
        "context_with_next_sentence": true
    },
    {
        "source_sentence": "然梵本中，上無升字、下有神變，譯者以升為神變。",
        "from": "T35n1735_021:0654b24_12",
        "context_with_next_sentence": true
    },
    {
        "source_sentence": "升為神變，略有四義：",
        "from": "T35n1735_021:0654b25_3",
        "context_with_next_sentence": true
    },
    {
        "source_sentence": "一不離前三而升此故、二升一處即升一切處故、三升已廣其處故、四前後同時無障礙故。",
        "from": "T35n1735_021:0654b27_6",
        "context_with_next_sentence": true
    },
    {
        "source_sentence": "謂佛以圓遍之身，不起而升時分天宮。",
        "from": "T35n1735_021:0654b28_5",
        "context_with_next_sentence": true
    },
    {
        "source_sentence": "升屬如來，夜摩約處，相違釋也。",
        "from": "T35n1735_021:0654b29_1",
        "context_with_next_sentence": true
    },
    {
        "source_sentence": "前升須彌，後升兜率，準此可知。",
        "from": "T35n1735_021:0654b29_16",
        "context_with_next_sentence": true
    },
    {
        "source_sentence": "三宗趣者，會品之宗，並如名說，意趣可知。",
        "from": "T35n1735_021:0654c01_16",
        "context_with_next_sentence": true
    },
    {
        "source_sentence": "四釋文者，一品長分為十：",
        "from": "T35n1735_021:0654c02_8",
        "context_with_next_sentence": true
    },
    {
        "source_sentence": "第一本會圓遍，謂前會不散而說後會故。",
        "from": "T35n1735_021:0654c03_6",
        "context_with_next_sentence": true
    },
    {
        "source_sentence": "初句遍因，「十方」下遍相，亦有主伴等，並如上說。",
        "from": "T35n1735_021:0654c04_9",
        "context_with_next_sentence": true
    },
    {
        "source_sentence": "但處加須彌，則而演說法，通上三會。",
        "from": "T35n1735_021:0654c05_7",
        "context_with_next_sentence": true
    },
    {
        "source_sentence": "第二「爾時世尊」下不離而升。",
        "from": "T35n1735_021:0654c06_1",
        "context_with_next_sentence": true
    },
    {
        "source_sentence": "第三「時夜摩」下天王見佛，並如前會。",
        "from": "T35n1735_021:0654c06_19",
        "context_with_next_sentence": true
    },
    {
        "source_sentence": "第四「即以」下各嚴殿座。",
        "from": "T35n1735_021:0654c07_10",
        "context_with_next_sentence": true
    },
    {
        "source_sentence": "初一句總依空起行，故云化作。",
        "from": "T35n1735_021:0654c08_4",
        "context_with_next_sentence": true
    },
    {
        "source_sentence": "無著導行，故曰蓮華。",
        "from": "T35n1735_021:0654c08_14",
        "context_with_next_sentence": true
    },
    {
        "source_sentence": "一行含多，所以稱藏。",
        "from": "T35n1735_021:0654c09_4",
        "context_with_next_sentence": true
    },
    {
        "source_sentence": "餘如上說。",
        "from": "T35n1735_021:0654c09_9",
        "context_with_next_sentence": true
    },
    {
        "source_sentence": "「百萬」已下別顯嚴相，於中四：",
        "from": "T35n1735_021:0654c10_3",
        "context_with_next_sentence": true
    },
    {
        "source_sentence": "初明座體備德嚴，皆云百萬，位漸增故。",
        "from": "T35n1735_021:0654c11_2",
        "context_with_next_sentence": true
    },
    {
        "source_sentence": "次「百萬夜摩」下明座旁圍繞嚴。",
        "from": "T35n1735_021:0654c11_17",
        "context_with_next_sentence": true
    },
    {
        "source_sentence": "三從「百萬」下法門行德嚴。",
        "from": "T35n1735_021:0654c12_8",
        "context_with_next_sentence": true
    },
    {
        "source_sentence": "文有八句，攝為四對：",
        "from": "T35n1735_021:0654c12_18",
        "context_with_next_sentence": true
    },
    {
        "source_sentence": "一因緣；",
        "from": "T35n1735_021:0654c13_2",
        "context_with_next_sentence": true
    },
    {
        "source_sentence": "二福智，深心契理故；",
        "from": "T35n1735_021:0654c13_12",
        "context_with_next_sentence": true
    },
    {
        "source_sentence": "三願行；",
        "from": "T35n1735_021:0654c13_16",
        "context_with_next_sentence": true
    },
    {
        "source_sentence": "四體用，無生法體之所起故。",
        "from": "T35n1735_021:0654c14_7",
        "context_with_next_sentence": true
    },
    {
        "source_sentence": "四末後一句，法教流通嚴。",
        "from": "T35n1735_021:0654c14_19",
        "context_with_next_sentence": true
    },
    {
        "source_sentence": "第五「時彼」下請佛居殿。",
        "from": "T35n1735_021:0654c15_11",
        "context_with_next_sentence": true
    },
    {
        "source_sentence": "第六「時佛」下如來受請。",
        "from": "T35n1735_021:0654c16_2",
        "context_with_next_sentence": true
    },
    {
        "source_sentence": "第七「爾時」下各念昔因。",
        "from": "T35n1735_021:0654c16_14",
        "context_with_next_sentence": true
    },
    {
        "source_sentence": "然晉經亦有樂音止息，今略無者，譯人之意。",
        "from": "T35n1735_021:0654c17_14",
        "context_with_next_sentence": true
    },
    {
        "source_sentence": "謂不如十解會事歸理，不云樂音止息；",
        "from": "T35n1735_021:0654c18_11",
        "context_with_next_sentence": true
    },
    {
        "source_sentence": "不及迴向事理無礙，不云熾然。",
        "from": "T35n1735_021:0654c19_7",
        "context_with_next_sentence": true
    },
    {
        "source_sentence": "退可同前、進可齊後，故並略之。",
        "from": "T35n1735_021:0654c20_3",
        "context_with_next_sentence": true
    },
    {
        "source_sentence": "第八偈讚十佛。",
        "from": "T35n1735_021:0654c20_10",
        "context_with_next_sentence": true
    },
    {
        "source_sentence": "此十佛是前會十佛之前，如次十佛明位漸高、念昔亦遠，理實三世諸佛皆同此說。",
        "from": "T35n1735_021:0654c22_8",
        "context_with_next_sentence": true
    },
    {
        "source_sentence": "餘如前會。",
        "from": "T35n1735_021:0654c22_13",
        "context_with_next_sentence": true
    },
    {
        "source_sentence": "文亦有二：",
        "from": "T35n1735_021:0654c22_18",
        "context_with_next_sentence": true
    },
    {
        "source_sentence": "先明此界、後辨結通。",
        "from": "T35n1735_021:0654c23_9",
        "context_with_next_sentence": true
    },
    {
        "source_sentence": "前中十偈亦各有四：",
        "from": "T35n1735_021:0654c23_18",
        "context_with_next_sentence": true
    },
    {
        "source_sentence": "初句標名讚別德、次句通顯具吉祥、三憶曾入此殿、四結處成勝極。",
        "from": "T35n1735_021:0654c25_11",
        "context_with_next_sentence": true
    },
    {
        "source_sentence": "亦初一句諸頌不同、初二字別名、次二字通號、下三字別德。",
        "from": "T35n1735_021:0654c26_20",
        "context_with_next_sentence": true
    },
    {
        "source_sentence": "亦皆以下別德釋上別名：",
        "from": "T35n1735_021:0654c27_10",
        "context_with_next_sentence": true
    },
    {
        "source_sentence": "一以聞十方釋成名稱。",
        "from": "T35n1735_021:0654c28_3",
        "context_with_next_sentence": true
    },
    {
        "source_sentence": "二以世間燈釋寶王義。",
        "from": "T35n1735_021:0654c28_13",
        "context_with_next_sentence": true
    },
    {
        "source_sentence": "珠有夜光可代燈者，為寶中王。",
        "from": "T35n1735_021:0654c29_9",
        "context_with_next_sentence": true
    },
    {
        "source_sentence": "佛有智光照無明夜，故曰寶王。",
        "from": "T35n1735_021:0655a01_6",
        "context_with_next_sentence": true
    },
    {
        "source_sentence": "三四五六義並可知。",
        "from": "T35n1735_021:0655a01_15",
        "context_with_next_sentence": true
    },
    {
        "source_sentence": "七以世燈釋勝天者，身智光照勝於天故。",
        "from": "T35n1735_021:0655a02_14",
        "context_with_next_sentence": true
    },
    {
        "source_sentence": "八以論雄釋無去者，具勇智辯不可動故。",
        "from": "T35n1735_021:0655a03_14",
        "context_with_next_sentence": true
    },
    {
        "source_sentence": "九十可知。",
        "from": "T35n1735_021:0655a04_2",
        "context_with_next_sentence": true
    },
    {
        "source_sentence": "又此中殿各舉別名，初一嚴體，下皆寶之別德，謂此寶清淨，以用莊嚴，殊勝無垢。",
        "from": "T35n1735_021:0655a05_19",
        "context_with_next_sentence": true
    },
    {
        "source_sentence": "此寶發香，是香必妙。",
        "from": "T35n1735_021:0655a06_9",
        "context_with_next_sentence": true
    },
    {
        "source_sentence": "能嚴之寶無所不見，可謂普眼。",
        "from": "T35n1735_021:0655a07_4",
        "context_with_next_sentence": true
    },
    {
        "source_sentence": "如是嚴者是善莊嚴，無處不嚴，名普嚴也。",
        "from": "T35n1735_021:0655a08_4",
        "context_with_next_sentence": true
    },
    {
        "source_sentence": "又善嚴者，善因生故。",
        "from": "T35n1735_021:0655a08_14",
        "context_with_next_sentence": true
    },
    {
        "source_sentence": "第九「爾時世尊入」下佛同升殿。",
        "from": "T35n1735_021:0655a09_8",
        "context_with_next_sentence": true
    },
    {
        "source_sentence": "第十「此殿」下處忽寬容，並如前會。",
        "from": "T35n1735_021:0655a10_3",
        "context_with_next_sentence": true
    },
    {
        "source_sentence": "20 夜摩宮中偈讚品夜摩宮中偈讚品第二十初來意者，助化讚揚故、說行體性故、行所依故。",
        "from": "T35n1735_021:0655a13_2",
        "context_with_next_sentence": true
    },
    {
        "source_sentence": "然三天偈讚，來意宗趣大旨是同，但解行願以為異耳。",
        "from": "T35n1735_021:0655a14_6",
        "context_with_next_sentence": true
    },
    {
        "source_sentence": "釋名、宗趣亦不異前，約處約行少有別耳。",
        "from": "T35n1735_021:0655a15_7",
        "context_with_next_sentence": true
    },
    {
        "source_sentence": "四釋文者，文亦有三：",
        "from": "T35n1735_021:0655a15_17",
        "context_with_next_sentence": true
    },
    {
        "source_sentence": "一集眾、二放光、三偈讚。",
        "from": "T35n1735_021:0655a16_10",
        "context_with_next_sentence": true
    },
    {
        "source_sentence": "初中有十：",
        "from": "T35n1735_021:0655a16_15",
        "context_with_next_sentence": true
    },
    {
        "source_sentence": "一明集因，亦即各隨其類為現神通也。",
        "from": "T35n1735_021:0655a17_11",
        "context_with_next_sentence": true
    },
    {
        "source_sentence": "二「十方」下主菩薩。",
        "from": "T35n1735_021:0655a18_2",
        "context_with_next_sentence": true
    },
    {
        "source_sentence": "三「一一」下眷屬數。",
        "from": "T35n1735_021:0655a18_12",
        "context_with_next_sentence": true
    },
    {
        "source_sentence": "四從「十萬」下來處分量。",
        "from": "T35n1735_021:0655a19_1",
        "context_with_next_sentence": true
    },
    {
        "source_sentence": "然顯數隨位增，信十住百、迴向是萬，此合當千而云十萬，或譯人之誤，或是十百則傳寫之誤。",
        "from": "T35n1735_021:0655a21_4",
        "context_with_next_sentence": true
    },
    {
        "source_sentence": "五「其名」下列菩薩字。",
        "from": "T35n1735_021:0655a21_15",
        "context_with_next_sentence": true
    },
    {
        "source_sentence": "同名林者，表十行建立故、行類廣多故、聚集顯發故、深密無間故、扶疎庇映故。",
        "from": "T35n1735_021:0655a23_11",
        "context_with_next_sentence": true
    },
    {
        "source_sentence": "此十菩薩，表行之體也，可以意消息之。",
        "from": "T35n1735_021:0655a24_9",
        "context_with_next_sentence": true
    },
    {
        "source_sentence": "六「此諸菩薩」下來處剎名同名慧者，十解之慧行所依故。",
        "from": "T35n1735_021:0655a25_15",
        "context_with_next_sentence": true
    },
    {
        "source_sentence": "七「此諸菩薩各於」下明所事諸佛。",
        "from": "T35n1735_021:0655a26_11",
        "context_with_next_sentence": true
    },
    {
        "source_sentence": "同名眼者，以智導行，了了分明，成有目之足故。",
        "from": "T35n1735_021:0655a27_14",
        "context_with_next_sentence": true
    },
    {
        "source_sentence": "斯即十行當位之果佛，於此位顯者皆名眼故，宜以當界之佛與當界菩薩共相屬對思而釋之。",
        "from": "T35n1735_021:0655a29_16",
        "context_with_next_sentence": true
    },
    {
        "source_sentence": "八「是諸」下至已設敬。",
        "from": "T35n1735_021:0655b01_9",
        "context_with_next_sentence": true
    },
    {
        "source_sentence": "九「隨所」下參而不雜。",
        "from": "T35n1735_021:0655b01_20",
        "context_with_next_sentence": true
    },
    {
        "source_sentence": "十「如此」下結通無盡。",
        "from": "T35n1735_021:0655b02_7",
        "context_with_next_sentence": true
    },
    {
        "source_sentence": "第二「爾時」下放光。",
        "from": "T35n1735_021:0655b02_17",
        "context_with_next_sentence": true
    },
    {
        "source_sentence": "足上謂趺背，行必動故。",
        "from": "T35n1735_021:0655b03_7",
        "context_with_next_sentence": true
    },
    {
        "source_sentence": "背依輪指得有用故，表行依信解而成用故。",
        "from": "T35n1735_021:0655b04_7",
        "context_with_next_sentence": true
    },
    {
        "source_sentence": "餘同前會。",
        "from": "T35n1735_021:0655b04_12",
        "context_with_next_sentence": true
    },
    {
        "source_sentence": "第三「爾時功德林」下明說偈讚。",
        "from": "T35n1735_021:0655b05_8",
        "context_with_next_sentence": true
    },
    {
        "source_sentence": "十菩薩說，即為十段。",
        "from": "T35n1735_021:0655b05_18",
        "context_with_next_sentence": true
    },
    {
        "source_sentence": "亦以東方為始、上方為終，各有說偈所依，謂承佛力等。",
        "from": "T35n1735_021:0655b07_4",
        "context_with_next_sentence": true
    },
    {
        "source_sentence": "今初菩薩，且就能說，積行在躬、功德圓滿，故名功德。",
        "from": "T35n1735_021:0655b08_9",
        "context_with_next_sentence": true
    },
    {
        "source_sentence": "若就所歎，歎佛勝德，故云功德林。",
        "from": "T35n1735_021:0655b09_5",
        "context_with_next_sentence": true
    },
    {
        "source_sentence": "有十二頌，以是會主總敘此會普遍之事。",
        "from": "T35n1735_021:0655b10_5",
        "context_with_next_sentence": true
    },
    {
        "source_sentence": "於中二：",
        "from": "T35n1735_021:0655b10_9",
        "context_with_next_sentence": true
    },
    {
        "source_sentence": "初八述讚奇特、後四舉德釋成。",
        "from": "T35n1735_021:0655b11_4",
        "context_with_next_sentence": true
    },
    {
        "source_sentence": "前中四：",
        "from": "T35n1735_021:0655b11_8",
        "context_with_next_sentence": true
    },
    {
        "source_sentence": "初一偈敘此品放光、次二敘前品感應、次三敘此品眾集、後二明自在普周。",
        "from": "T35n1735_021:0655b13_4",
        "context_with_next_sentence": true
    },
    {
        "source_sentence": "後四舉德釋成中二：",
        "from": "T35n1735_021:0655b13_13",
        "context_with_next_sentence": true
    },
    {
        "source_sentence": "前二舉因顯用、後二辨果用深廣。",
        "from": "T35n1735_021:0655b14_9",
        "context_with_next_sentence": true
    },
    {
        "source_sentence": "於中，一體用自在，上半不去遍至、下半卷舒相盡。",
        "from": "T35n1735_021:0655b15_12",
        "context_with_next_sentence": true
    },
    {
        "source_sentence": "謂一身即多則一相不可得，多即是一則多相不可得，是故恒一恒多、恒非一多，由此自在。",
        "from": "T35n1735_021:0655b17_14",
        "context_with_next_sentence": true
    },
    {
        "source_sentence": "一塵內身無不周于十方，遍十方身並潛一塵之內，皆悉圓遍非分遍，故難思議也。",
        "from": "T35n1735_021:0655b19_12",
        "context_with_next_sentence": true
    },
    {
        "source_sentence": "後一深廣相成，上半牒廣辨深、下半釋深顯廣，謂不住故無處不至、不去故不離本位，此釋深也。",
        "from": "T35n1735_021:0655b21_18",
        "context_with_next_sentence": true
    },
    {
        "source_sentence": "塵毛等處無不普入，廣無邊也。",
        "from": "T35n1735_021:0655b22_13",
        "context_with_next_sentence": true
    },
    {
        "source_sentence": "第二上明功德、此辨智慧，悟此除冥難遇之慧，故名慧林。",
        "from": "T35n1735_021:0655b24_3",
        "context_with_next_sentence": true
    },
    {
        "source_sentence": "偈中歎此，十頌分三：",
        "from": "T35n1735_021:0655b24_13",
        "context_with_next_sentence": true
    },
    {
        "source_sentence": "初一明佛難遇；",
        "from": "T35n1735_021:0655b25_1",
        "context_with_next_sentence": true
    },
    {
        "source_sentence": "次六別釋難遇，於中亦三：",
        "from": "T35n1735_021:0655b25_13",
        "context_with_next_sentence": true
    },
    {
        "source_sentence": "初二益廣難遇、次一因圓難遇、後三果深難遇；",
        "from": "T35n1735_021:0655b26_15",
        "context_with_next_sentence": true
    },
    {
        "source_sentence": "三有三偈校量顯勝，於中初一長時大行校量、次一長時供佛校量、後一勝物供佛校量。",
        "from": "T35n1735_021:0655b28_16",
        "context_with_next_sentence": true
    },
    {
        "source_sentence": "第三勝林，悟勝義甚深之法，故偈歎深廣無涯之德。",
        "from": "T35n1735_021:0655c01_1",
        "context_with_next_sentence": true
    },
    {
        "source_sentence": "十頌分二：",
        "from": "T35n1735_021:0655c01_6",
        "context_with_next_sentence": true
    },
    {
        "source_sentence": "初三明佛德廣博、後七顯法體甚深，橫豎互顯。",
        "from": "T35n1735_021:0655c02_8",
        "context_with_next_sentence": true
    },
    {
        "source_sentence": "前中，初二喻況、後一法合。",
        "from": "T35n1735_021:0655c02_21",
        "context_with_next_sentence": true
    },
    {
        "source_sentence": "喻言孟夏月者，取意譯也。",
        "from": "T35n1735_021:0655c03_11",
        "context_with_next_sentence": true
    },
    {
        "source_sentence": "梵本敵對，翻云後熱月。",
        "from": "T35n1735_021:0655c04_2",
        "context_with_next_sentence": true
    },
    {
        "source_sentence": "西域如來聖教，一歲立為三際，謂熱、雨、寒。",
        "from": "T35n1735_021:0655c05_1",
        "context_with_next_sentence": true
    },
    {
        "source_sentence": "《西域記》云「從正月十六日至五月十五日為熱時。",
        "from": "T35n1735_021:0655c06_4",
        "context_with_next_sentence": true
    },
    {
        "source_sentence": "」則後熱月言，兼得此方孟夏後半。",
        "from": "T35n1735_021:0655c07_1",
        "context_with_next_sentence": true
    },
    {
        "source_sentence": "餘之二際各有四月，準釋可知。",
        "from": "T35n1735_021:0655c07_15",
        "context_with_next_sentence": true
    },
    {
        "source_sentence": "赫日之言，但取陽光時長，難窮其際耳。",
        "from": "T35n1735_021:0655c08_14",
        "context_with_next_sentence": true
    },
    {
        "source_sentence": "彼方或為四時，與此名同，但以正月黑半為首耳。",
        "from": "T35n1735_021:0655c09_17",
        "context_with_next_sentence": true
    },
    {
        "source_sentence": "不見此文，妄為異解。",
        "from": "T35n1735_021:0655c10_8",
        "context_with_next_sentence": true
    },
    {
        "source_sentence": "後七中，令於依他修三無性觀，以餘之二性不離依他故、由於二性成依他故。",
        "from": "T35n1735_021:0655c12_6",
        "context_with_next_sentence": true
    },
    {
        "source_sentence": "謂圓成是依他體性，遍計但橫執依他，又迷真似現故，即依三性說三無性。",
        "from": "T35n1735_021:0655c14_3",
        "context_with_next_sentence": true
    },
    {
        "source_sentence": "三性尚一，豈有三無？",
        "from": "T35n1735_021:0655c14_13",
        "context_with_next_sentence": true
    },
    {
        "source_sentence": "三無但是即有之無，三性但是即無之有，有無不二為一實性，有無形奪性亦非性，故於一依他中具修諸觀。",
        "from": "T35n1735_021:0655c17_4",
        "context_with_next_sentence": true
    },
    {
        "source_sentence": "文即分三：",
        "from": "T35n1735_021:0655c17_9",
        "context_with_next_sentence": true
    },
    {
        "source_sentence": "初三作生無自性性觀、次二兼修勝義無自性性觀、後二修相無自性性觀。",
        "from": "T35n1735_021:0655c19_4",
        "context_with_next_sentence": true
    },
    {
        "source_sentence": "今初，即分為三：",
        "from": "T35n1735_021:0655c19_12",
        "context_with_next_sentence": true
    },
    {
        "source_sentence": "初偈正觀無生。",
        "from": "T35n1735_021:0655c19_19",
        "context_with_next_sentence": true
    },
    {
        "source_sentence": "初句果空，謂緣生果法非先有體從世性、微塵及未來藏因緣心識中來，若有來處即先已有，如鳥來棲樹，何得言生？",
        "from": "T35n1735_021:0655c22_14",
        "context_with_next_sentence": true
    },
    {
        "source_sentence": "次句因空。",
        "from": "T35n1735_021:0655c22_19",
        "context_with_next_sentence": true
    },
    {
        "source_sentence": "既無有果，對何說因？",
        "from": "T35n1735_021:0655c23_9",
        "context_with_next_sentence": true
    },
    {
        "source_sentence": "又世性等亦是妄計因緣有故。",
        "from": "T35n1735_021:0655c24_4",
        "context_with_next_sentence": true
    },
    {
        "source_sentence": "次句雙遣。",
        "from": "T35n1735_021:0655c24_9",
        "context_with_next_sentence": true
    },
    {
        "source_sentence": "所從是因、所生是果。",
        "from": "T35n1735_021:0655c24_19",
        "context_with_next_sentence": true
    },
    {
        "source_sentence": "又初句不自生、次句不他生、次句不共生。",
        "from": "T35n1735_021:0655c25_17",
        "context_with_next_sentence": true
    },
    {
        "source_sentence": "又初句非先有而生、次句非先無而生、次句非半有半無，三義各以末句息妄成觀。",
        "from": "T35n1735_021:0655c27_14",
        "context_with_next_sentence": true
    },
    {
        "source_sentence": "次偈以無生釋無滅，略有三義：",
        "from": "T35n1735_021:0655c28_10",
        "context_with_next_sentence": true
    },
    {
        "source_sentence": "一無生可滅故、二無待對故、三例生從緣故。",
        "from": "T35n1735_021:0655c29_11",
        "context_with_next_sentence": true
    },
    {
        "source_sentence": "後偈觀成利益，經云「無生即是佛」，故論云「若見因緣法，則為能見佛」，依他因緣即無生故。",
        "from": "T35n1735_021:0656a02_14",
        "context_with_next_sentence": true
    },
    {
        "source_sentence": "次二偈約依他兼修勝義無自性性觀中，前偈遣所觀，上半辨觀、下半明益，各含二義故致兼言。",
        "from": "T35n1735_021:0656a04_18",
        "context_with_next_sentence": true
    },
    {
        "source_sentence": "一者成前，謂非唯能相之生，生即無生；",
        "from": "T35n1735_021:0656a05_17",
        "context_with_next_sentence": true
    },
    {
        "source_sentence": "所生法體從緣無性，即無所有。",
        "from": "T35n1735_021:0656a06_12",
        "context_with_next_sentence": true
    },
    {
        "source_sentence": "此顯依他無生是圓成性益。",
        "from": "T35n1735_021:0656a07_6",
        "context_with_next_sentence": true
    },
    {
        "source_sentence": "云深者，即事而真故。",
        "from": "T35n1735_021:0656a07_16",
        "context_with_next_sentence": true
    },
    {
        "source_sentence": "二云無生真性亦無所有，即彼勝義無自性性益。",
        "from": "T35n1735_021:0656a08_17",
        "context_with_next_sentence": true
    },
    {
        "source_sentence": "云深者，真性不立故。",
        "from": "T35n1735_021:0656a09_8",
        "context_with_next_sentence": true
    },
    {
        "source_sentence": "後偈遣能觀，然有二義：",
        "from": "T35n1735_021:0656a09_19",
        "context_with_next_sentence": true
    },
    {
        "source_sentence": "一成前所觀，謂以無性故無有能了，如無有人能了龜毛長短大小，知無所了是究竟了。",
        "from": "T35n1735_021:0656a12_3",
        "context_with_next_sentence": true
    },
    {
        "source_sentence": "二是正遣能了，既無所了亦無能了，能所兩亡為究竟解。",
        "from": "T35n1735_021:0656a13_10",
        "context_with_next_sentence": true
    },
    {
        "source_sentence": "後二偈明相無自性性觀中，初偈正明、後偈總結。",
        "from": "T35n1735_021:0656a14_13",
        "context_with_next_sentence": true
    },
    {
        "source_sentence": "前中，上半顯執。",
        "from": "T35n1735_021:0656a14_21",
        "context_with_next_sentence": true
    },
    {
        "source_sentence": "不了國等依他，謂為現見，妄計為生故。",
        "from": "T35n1735_021:0656a15_17",
        "context_with_next_sentence": true
    },
    {
        "source_sentence": "晉經云「所言有生者，當知由所生。",
        "from": "T35n1735_021:0656a16_14",
        "context_with_next_sentence": true
    },
    {
        "source_sentence": "」下半明觀，若知無性則離遍計故。",
        "from": "T35n1735_021:0656a17_9",
        "context_with_next_sentence": true
    },
    {
        "source_sentence": "後偈總結，稱於事理之實以觀世等，故善說也。",
        "from": "T35n1735_021:0656a18_12",
        "context_with_next_sentence": true
    },
    {
        "source_sentence": "第四以信樂力聞深不畏，名無畏林。",
        "from": "T35n1735_021:0656a19_10",
        "context_with_next_sentence": true
    },
    {
        "source_sentence": "偈歎信向益深德故。",
        "from": "T35n1735_021:0656a20_1",
        "context_with_next_sentence": true
    },
    {
        "source_sentence": "十頌分二：",
        "from": "T35n1735_021:0656a20_6",
        "context_with_next_sentence": true
    },
    {
        "source_sentence": "初一所信之境，謂法身體即法界、智身證極法界，致令應用之身不動而遍。",
        "from": "T35n1735_021:0656a22_1",
        "context_with_next_sentence": true
    },
    {
        "source_sentence": "後九聞信之益，分五：",
        "from": "T35n1735_021:0656a22_11",
        "context_with_next_sentence": true
    },
    {
        "source_sentence": "初一聞信離惡；",
        "from": "T35n1735_021:0656a22_18",
        "context_with_next_sentence": true
    },
    {
        "source_sentence": "次二辨其難聞；",
        "from": "T35n1735_021:0656a23_5",
        "context_with_next_sentence": true
    },
    {
        "source_sentence": "次三明聞信成佛，將過去已成證現未當成；",
        "from": "T35n1735_021:0656a24_6",
        "context_with_next_sentence": true
    },
    {
        "source_sentence": "四有一偈明聞必有由，勵物起願；",
        "from": "T35n1735_021:0656a25_3",
        "context_with_next_sentence": true
    },
    {
        "source_sentence": "五有二頌顯起行益。",
        "from": "T35n1735_021:0656a25_12",
        "context_with_next_sentence": true
    },
    {
        "source_sentence": "第五拒妄崇真、拒迷崇智名為慚愧林。",
        "from": "T35n1735_021:0656a26_11",
        "context_with_next_sentence": true
    },
    {
        "source_sentence": "偈讚如來大智勝益。",
        "from": "T35n1735_021:0656a27_3",
        "context_with_next_sentence": true
    },
    {
        "source_sentence": "十頌分三：",
        "from": "T35n1735_021:0656a27_8",
        "context_with_next_sentence": true
    },
    {
        "source_sentence": "初三法說難思、次六以喻並決、後一結德歸佛。",
        "from": "T35n1735_021:0656a28_10",
        "context_with_next_sentence": true
    },
    {
        "source_sentence": "今初，初偈明聞生勝益，令物希聞。",
        "from": "T35n1735_021:0656a29_7",
        "context_with_next_sentence": true
    },
    {
        "source_sentence": "自在法者，即佛智也。",
        "from": "T35n1735_021:0656a29_17",
        "context_with_next_sentence": true
    },
    {
        "source_sentence": "次偈佛窮種智，故下位難思。",
        "from": "T35n1735_021:0656b01_10",
        "context_with_next_sentence": true
    },
    {
        "source_sentence": "後偈顯智從生，此文反顯，然有二意：",
        "from": "T35n1735_021:0656b02_8",
        "context_with_next_sentence": true
    },
    {
        "source_sentence": "一者成前，謂欲生智慧當於佛求，佛無不知故；",
        "from": "T35n1735_021:0656b03_10",
        "context_with_next_sentence": true
    },
    {
        "source_sentence": "不應求之於凡，凡暗冥故。",
        "from": "T35n1735_021:0656b04_4",
        "context_with_next_sentence": true
    },
    {
        "source_sentence": "猶搴芙蓉必於深水，而於木末安可得耶？",
        "from": "T35n1735_021:0656b05_4",
        "context_with_next_sentence": true
    },
    {
        "source_sentence": "二者成後。",
        "from": "T35n1735_021:0656b05_9",
        "context_with_next_sentence": true
    },
    {
        "source_sentence": "智從熏習自種而生，不從煩惱無智所生。",
        "from": "T35n1735_021:0656b06_8",
        "context_with_next_sentence": true
    },
    {
        "source_sentence": "是故下言「二心不同時，屬自愚智故」，故應慎所習也。",
        "from": "T35n1735_021:0656b07_15",
        "context_with_next_sentence": true
    },
    {
        "source_sentence": "若爾，何以經言「煩惱泥中有佛法矣」？",
        "from": "T35n1735_021:0656b08_12",
        "context_with_next_sentence": true
    },
    {
        "source_sentence": "此說在纏如來藏故。",
        "from": "T35n1735_021:0656b09_2",
        "context_with_next_sentence": true
    },
    {
        "source_sentence": "然此大智從藏德生，非從迷起。",
        "from": "T35n1735_021:0656b09_16",
        "context_with_next_sentence": true
    },
    {
        "source_sentence": "若爾，煩惱即菩提復云何通？",
        "from": "T35n1735_021:0656b10_9",
        "context_with_next_sentence": true
    },
    {
        "source_sentence": "約體性故，從所迷故，如波與濕。",
        "from": "T35n1735_021:0656b11_6",
        "context_with_next_sentence": true
    },
    {
        "source_sentence": "然實義者，真妄愚智。",
        "from": "T35n1735_021:0656b11_16",
        "context_with_next_sentence": true
    },
    {
        "source_sentence": "若約相成，二門峙立；",
        "from": "T35n1735_021:0656b12_6",
        "context_with_next_sentence": true
    },
    {
        "source_sentence": "若約相奪，二相寂然。",
        "from": "T35n1735_021:0656b12_16",
        "context_with_next_sentence": true
    },
    {
        "source_sentence": "雙照二門非即非離，若說一者，離之令異，如此章中；",
        "from": "T35n1735_021:0656b13_19",
        "context_with_next_sentence": true
    },
    {
        "source_sentence": "若云異者，合之令同，如後章是。",
        "from": "T35n1735_021:0656b14_14",
        "context_with_next_sentence": true
    },
    {
        "source_sentence": "善須得意，勿滯於言。",
        "from": "T35n1735_021:0656b15_6",
        "context_with_next_sentence": true
    },
    {
        "source_sentence": "若準晉經云非從智慧生，亦非無智生，了達一切法，滅除世間闇。",
        "from": "T35n1735_021:0656b16_17",
        "context_with_next_sentence": true
    },
    {
        "source_sentence": "則顯智體絕於愚智，不稱實了則名無智。",
        "from": "T35n1735_021:0656b17_16",
        "context_with_next_sentence": true
    },
    {
        "source_sentence": "此偈雙明性相，後喻但顯二相不同。",
        "from": "T35n1735_021:0656b18_15",
        "context_with_next_sentence": true
    },
    {
        "source_sentence": "二並決中二：",
        "from": "T35n1735_021:0656b19_2",
        "context_with_next_sentence": true
    },
    {
        "source_sentence": "先五明二性相違、後一辨功能不等。",
        "from": "T35n1735_021:0656b19_18",
        "context_with_next_sentence": true
    },
    {
        "source_sentence": "今初，唯第二偈三句是喻，餘偈喻合各有半偈。",
        "from": "T35n1735_021:0656b21_1",
        "context_with_next_sentence": true
    },
    {
        "source_sentence": "一約色非色者，非色謂心，緣慮質礙，體性不同故。",
        "from": "T35n1735_021:0656b22_3",
        "context_with_next_sentence": true
    },
    {
        "source_sentence": "二中有二喻，相無相者，理事相反。",
        "from": "T35n1735_021:0656b22_19",
        "context_with_next_sentence": true
    },
    {
        "source_sentence": "生死涅槃，真妄相反。",
        "from": "T35n1735_021:0656b23_8",
        "context_with_next_sentence": true
    },
    {
        "source_sentence": "雖同一體，分別義門不相是故。",
        "from": "T35n1735_021:0656b24_2",
        "context_with_next_sentence": true
    },
    {
        "source_sentence": "三成之與壞，約相別故。",
        "from": "T35n1735_021:0656b24_13",
        "context_with_next_sentence": true
    },
    {
        "source_sentence": "四初心後心，時不同故。",
        "from": "T35n1735_021:0656b25_3",
        "context_with_next_sentence": true
    },
    {
        "source_sentence": "五諸識身所用別故，緣會不同，故眼無耳用。",
        "from": "T35n1735_021:0656b26_3",
        "context_with_next_sentence": true
    },
    {
        "source_sentence": "又此眼識不合餘根，識身同識尚不相合，愚智性異安得相生？",
        "from": "T35n1735_021:0656b27_12",
        "context_with_next_sentence": true
    },
    {
        "source_sentence": "二功能不等者，非唯二性各別，然智能滅愚、愚不滅智，藥能去毒、毒不去藥，亦猶明能滅闇、闇不滅明。",
        "from": "T35n1735_021:0656c01_2",
        "context_with_next_sentence": true
    },
    {
        "source_sentence": "三一偈結歸如來逈出世表，故難值遇。",
        "from": "T35n1735_021:0656c02_1",
        "context_with_next_sentence": true
    },
    {
        "source_sentence": "第六勤觀理事同無差別，離身心相，故名精進。",
        "from": "T35n1735_021:0656c03_3",
        "context_with_next_sentence": true
    },
    {
        "source_sentence": "十頌總相顯佛此德。",
        "from": "T35n1735_021:0656c03_12",
        "context_with_next_sentence": true
    },
    {
        "source_sentence": "前即無差之差，此乃差之無差。",
        "from": "T35n1735_021:0656c04_8",
        "context_with_next_sentence": true
    },
    {
        "source_sentence": "二章相接，顯非即離亦互相成。",
        "from": "T35n1735_021:0656c05_2",
        "context_with_next_sentence": true
    },
    {
        "source_sentence": "十頌分二：",
        "from": "T35n1735_021:0656c05_7",
        "context_with_next_sentence": true
    },
    {
        "source_sentence": "初一約法雙標、後九就喻雙釋。",
        "from": "T35n1735_021:0656c06_2",
        "context_with_next_sentence": true
    },
    {
        "source_sentence": "今初也。",
        "from": "T35n1735_021:0656c06_6",
        "context_with_next_sentence": true
    },
    {
        "source_sentence": "初句標其所知五類之法皆無有差，餘三句對人以顯，次句揀非餘境，下半唯佛究盡。",
        "from": "T35n1735_021:0656c08_5",
        "context_with_next_sentence": true
    },
    {
        "source_sentence": "後九釋中，前五釋所知、後四釋能知。",
        "from": "T35n1735_021:0656c09_2",
        "context_with_next_sentence": true
    },
    {
        "source_sentence": "前中，初四正釋、後一遣疑。",
        "from": "T35n1735_021:0656c09_15",
        "context_with_next_sentence": true
    },
    {
        "source_sentence": "前中皆上半喻，下半法無差，所由在於末句。",
        "from": "T35n1735_021:0656c10_14",
        "context_with_next_sentence": true
    },
    {
        "source_sentence": "然其能喻不離諸法，取其所易喻其所難耳。",
        "from": "T35n1735_021:0656c11_14",
        "context_with_next_sentence": true
    },
    {
        "source_sentence": "一體色無別喻，此喻為總。",
        "from": "T35n1735_021:0656c12_8",
        "context_with_next_sentence": true
    },
    {
        "source_sentence": "喻雖是一，法合有二，該橫豎故。",
        "from": "T35n1735_021:0656c13_3",
        "context_with_next_sentence": true
    },
    {
        "source_sentence": "豎約理事交徹。",
        "from": "T35n1735_021:0656c13_10",
        "context_with_next_sentence": true
    },
    {
        "source_sentence": "法者事也，非法理也，色即空故。",
        "from": "T35n1735_021:0656c14_6",
        "context_with_next_sentence": true
    },
    {
        "source_sentence": "亦可法真法也，非法妄法也。",
        "from": "T35n1735_021:0656c14_19",
        "context_with_next_sentence": true
    },
    {
        "source_sentence": "取文雖異，義旨乃同。",
        "from": "T35n1735_021:0656c15_9",
        "context_with_next_sentence": true
    },
    {
        "source_sentence": "謂如金之黃色與金體斤兩性無差別，隨取互收。",
        "from": "T35n1735_021:0656c16_12",
        "context_with_next_sentence": true
    },
    {
        "source_sentence": "合中，金是所依，喻其真法；",
        "from": "T35n1735_021:0656c17_6",
        "context_with_next_sentence": true
    },
    {
        "source_sentence": "色是能依，喻妄非法。",
        "from": "T35n1735_021:0656c17_16",
        "context_with_next_sentence": true
    },
    {
        "source_sentence": "以妄無體攬真而起，則真無不隱，唯妄現也；",
        "from": "T35n1735_021:0656c18_16",
        "context_with_next_sentence": true
    },
    {
        "source_sentence": "以真體實，妄無不盡，唯真現也。",
        "from": "T35n1735_021:0656c19_12",
        "context_with_next_sentence": true
    },
    {
        "source_sentence": "是則無體之妄不異體實之真，故云無有異也。",
        "from": "T35n1735_021:0656c20_12",
        "context_with_next_sentence": true
    },
    {
        "source_sentence": "亦同《密嚴》「如金與指環，展轉無差別。",
        "from": "T35n1735_021:0656c21_10",
        "context_with_next_sentence": true
    },
    {
        "source_sentence": "」橫者，異法相望。",
        "from": "T35n1735_021:0656c21_19",
        "context_with_next_sentence": true
    },
    {
        "source_sentence": "法者，可軌之法也。",
        "from": "T35n1735_021:0656c22_7",
        "context_with_next_sentence": true
    },
    {
        "source_sentence": "非法者，不可軌之法也。",
        "from": "T35n1735_021:0656c22_18",
        "context_with_next_sentence": true
    },
    {
        "source_sentence": "又法謂有法，非法謂無故。",
        "from": "T35n1735_021:0656c23_9",
        "context_with_next_sentence": true
    },
    {
        "source_sentence": "《中論》釋法不生非法，云有不生無故。",
        "from": "T35n1735_021:0656c24_6",
        "context_with_next_sentence": true
    },
    {
        "source_sentence": "體性無異者，謂同如故。",
        "from": "T35n1735_021:0656c24_17",
        "context_with_next_sentence": true
    },
    {
        "source_sentence": "然前義正順於喻，後義乃順標中。",
        "from": "T35n1735_021:0656c25_13",
        "context_with_next_sentence": true
    },
    {
        "source_sentence": "諸法之言，要由初義性相無差，方得顯於後義事事無差。",
        "from": "T35n1735_021:0656c27_1",
        "context_with_next_sentence": true
    },
    {
        "source_sentence": "若但用後義，未顯相全同性，那得顯於事事同於一性？",
        "from": "T35n1735_021:0656c28_7",
        "context_with_next_sentence": true
    },
    {
        "source_sentence": "第二偈假名不實喻。",
        "from": "T35n1735_021:0656c28_16",
        "context_with_next_sentence": true
    },
    {
        "source_sentence": "以真奪俗，是故無差。",
        "from": "T35n1735_021:0656c29_8",
        "context_with_next_sentence": true
    },
    {
        "source_sentence": "攬緣成眾生，即虛非眾生。",
        "from": "T35n1735_021:0657a01_1",
        "context_with_next_sentence": true
    },
    {
        "source_sentence": "所遣既無，能遣安有？",
        "from": "T35n1735_021:0657a01_11",
        "context_with_next_sentence": true
    },
    {
        "source_sentence": "故俱無實。",
        "from": "T35n1735_021:0657a01_16",
        "context_with_next_sentence": true
    },
    {
        "source_sentence": "以喻諸法皆無實義，並從緣故。",
        "from": "T35n1735_021:0657a02_10",
        "context_with_next_sentence": true
    },
    {
        "source_sentence": "若以正報為眾生，依報非眾生，乃全是所喻，非實之相尚難顯了。",
        "from": "T35n1735_021:0657a04_1",
        "context_with_next_sentence": true
    },
    {
        "source_sentence": "三三世互無喻，喻無相故無別。",
        "from": "T35n1735_021:0657a04_15",
        "context_with_next_sentence": true
    },
    {
        "source_sentence": "謂若未來有過去者，應名過去，何名未來？",
        "from": "T35n1735_021:0657a05_15",
        "context_with_next_sentence": true
    },
    {
        "source_sentence": "故知定無過現之相。",
        "from": "T35n1735_021:0657a06_5",
        "context_with_next_sentence": true
    },
    {
        "source_sentence": "文舉一隅，應反餘二。",
        "from": "T35n1735_021:0657a06_15",
        "context_with_next_sentence": true
    },
    {
        "source_sentence": "諸法無相如彼互無，此以差別喻無差別。",
        "from": "T35n1735_021:0657a07_14",
        "context_with_next_sentence": true
    },
    {
        "source_sentence": "四四相非實喻，喻無性故無差別。",
        "from": "T35n1735_021:0657a08_11",
        "context_with_next_sentence": true
    },
    {
        "source_sentence": "生等四相，離所相法無別自性。",
        "from": "T35n1735_021:0657a09_6",
        "context_with_next_sentence": true
    },
    {
        "source_sentence": "一切諸法，離所依理無別自性。",
        "from": "T35n1735_021:0657a10_2",
        "context_with_next_sentence": true
    },
    {
        "source_sentence": "此以相無，喻於性無。",
        "from": "T35n1735_021:0657a10_12",
        "context_with_next_sentence": true
    },
    {
        "source_sentence": "後遣疑者，疑云：",
        "from": "T35n1735_021:0657a10_20",
        "context_with_next_sentence": true
    },
    {
        "source_sentence": "若都無別，云何見有性相等殊？",
        "from": "T35n1735_021:0657a11_13",
        "context_with_next_sentence": true
    },
    {
        "source_sentence": "故此釋云：",
        "from": "T35n1735_021:0657a11_18",
        "context_with_next_sentence": true
    },
    {
        "source_sentence": "亦如涅槃，體離有無、百非斯絕，而強立名字曰餘無餘。",
        "from": "T35n1735_021:0657a13_5",
        "context_with_next_sentence": true
    },
    {
        "source_sentence": "諸法亦然，真俗並虛，分別成異。",
        "from": "T35n1735_021:0657a14_1",
        "context_with_next_sentence": true
    },
    {
        "source_sentence": "若離分別，則無一切境界之相。",
        "from": "T35n1735_021:0657a14_15",
        "context_with_next_sentence": true
    },
    {
        "source_sentence": "第二四偈喻能知者，皆展轉遣疑。",
        "from": "T35n1735_021:0657a15_11",
        "context_with_next_sentence": true
    },
    {
        "source_sentence": "初偈疑云：",
        "from": "T35n1735_021:0657a15_16",
        "context_with_next_sentence": true
    },
    {
        "source_sentence": "既有分別，則有能知。",
        "from": "T35n1735_021:0657a16_7",
        "context_with_next_sentence": true
    },
    {
        "source_sentence": "故釋云：",
        "from": "T35n1735_021:0657a16_11",
        "context_with_next_sentence": true
    },
    {
        "source_sentence": "離所數物，無能數數。",
        "from": "T35n1735_021:0657a17_1",
        "context_with_next_sentence": true
    },
    {
        "source_sentence": "既所知無性，何有能知？",
        "from": "T35n1735_021:0657a17_12",
        "context_with_next_sentence": true
    },
    {
        "source_sentence": "無知之知是真了法。",
        "from": "T35n1735_021:0657a18_1",
        "context_with_next_sentence": true
    },
    {
        "source_sentence": "次復疑云：",
        "from": "T35n1735_021:0657a18_6",
        "context_with_next_sentence": true
    },
    {
        "source_sentence": "若依向喻，能數喻能知。",
        "from": "T35n1735_021:0657a18_17",
        "context_with_next_sentence": true
    },
    {
        "source_sentence": "能知雖無，所知猶有故，復用能數法以喻所知，智慧差別以喻能知。",
        "from": "T35n1735_021:0657a20_8",
        "context_with_next_sentence": true
    },
    {
        "source_sentence": "反覆相遣顯無差理，謂一上加一名之為二，乃至百千皆是諸一，由能數智作百千解故。",
        "from": "T35n1735_021:0657a22_11",
        "context_with_next_sentence": true
    },
    {
        "source_sentence": "晉譯中第三句云皆悉是本數，今譯明一多相待故無體性，喻彼妄想於無性中計為有無耳。",
        "from": "T35n1735_021:0657a24_15",
        "context_with_next_sentence": true
    },
    {
        "source_sentence": "次又疑云：",
        "from": "T35n1735_021:0657a25_2",
        "context_with_next_sentence": true
    },
    {
        "source_sentence": "都無能所，何名佛智？",
        "from": "T35n1735_021:0657a25_12",
        "context_with_next_sentence": true
    },
    {
        "source_sentence": "故釋云：",
        "from": "T35n1735_021:0657a25_16",
        "context_with_next_sentence": true
    },
    {
        "source_sentence": "能所雙亡，佛智斯顯。",
        "from": "T35n1735_021:0657a26_6",
        "context_with_next_sentence": true
    },
    {
        "source_sentence": "故所知妄法如世成壞，能知真智湛若虛空。",
        "from": "T35n1735_021:0657a27_5",
        "context_with_next_sentence": true
    },
    {
        "source_sentence": "尚不初成，況當有敗？",
        "from": "T35n1735_021:0657a27_15",
        "context_with_next_sentence": true
    },
    {
        "source_sentence": "如〈出現品〉。",
        "from": "T35n1735_021:0657a28_2",
        "context_with_next_sentence": true
    },
    {
        "source_sentence": "又權智照俗同世成壞，權即是實，如不離空。",
        "from": "T35n1735_021:0657a29_2",
        "context_with_next_sentence": true
    },
    {
        "source_sentence": "末偈疑云：",
        "from": "T35n1735_021:0657a29_7",
        "context_with_next_sentence": true
    },
    {
        "source_sentence": "佛智既等，應用何殊？",
        "from": "T35n1735_021:0657a29_17",
        "context_with_next_sentence": true
    },
    {
        "source_sentence": "釋云：",
        "from": "T35n1735_021:0657a29_20",
        "context_with_next_sentence": true
    },
    {
        "source_sentence": "隨心妄取，佛無異相。",
        "from": "T35n1735_021:0657b01_9",
        "context_with_next_sentence": true
    },
    {
        "source_sentence": "又謂常無常，如各取空；",
        "from": "T35n1735_021:0657b02_1",
        "context_with_next_sentence": true
    },
    {
        "source_sentence": "佛智雙非，如空無別。",
        "from": "T35n1735_021:0657b02_11",
        "context_with_next_sentence": true
    },
    {
        "source_sentence": "第七智了三種世間性相，諸邊不動，故名力林。",
        "from": "T35n1735_021:0657b03_13",
        "context_with_next_sentence": true
    },
    {
        "source_sentence": "十頌顯佛離相真智，於中分三：",
        "from": "T35n1735_021:0657b04_8",
        "context_with_next_sentence": true
    },
    {
        "source_sentence": "初四遍明世間、次五雙遣世及出世、後一觀成利益。",
        "from": "T35n1735_021:0657b05_12",
        "context_with_next_sentence": true
    },
    {
        "source_sentence": "今初，略有二觀：",
        "from": "T35n1735_021:0657b06_1",
        "context_with_next_sentence": true
    },
    {
        "source_sentence": "初二偈攝末歸本觀，顯眾生世間空；",
        "from": "T35n1735_021:0657b06_17",
        "context_with_next_sentence": true
    },
    {
        "source_sentence": "後二緣生無作觀，兼顯器世間空。",
        "from": "T35n1735_021:0657b07_12",
        "context_with_next_sentence": true
    },
    {
        "source_sentence": "今初也。",
        "from": "T35n1735_021:0657b07_16",
        "context_with_next_sentence": true
    },
    {
        "source_sentence": "初二句推假名眾生不出三世，顯是無常；",
        "from": "T35n1735_021:0657b08_15",
        "context_with_next_sentence": true
    },
    {
        "source_sentence": "次二句推三世眾生不出於蘊，顯無有我；",
        "from": "T35n1735_021:0657b09_15",
        "context_with_next_sentence": true
    },
    {
        "source_sentence": "次句蘊由業生以明果空，顯非邪因；",
        "from": "T35n1735_021:0657b10_14",
        "context_with_next_sentence": true
    },
    {
        "source_sentence": "次句推業唯心，明心外無法；",
        "from": "T35n1735_021:0657b11_9",
        "context_with_next_sentence": true
    },
    {
        "source_sentence": "次句體心如幻，不離性空及與中道，如幻無性故，非有非無故。",
        "from": "T35n1735_021:0657b12_18",
        "context_with_next_sentence": true
    },
    {
        "source_sentence": "末句以本例末，則上五一如皆展轉緣生故。",
        "from": "T35n1735_021:0657b13_18",
        "context_with_next_sentence": true
    },
    {
        "source_sentence": "二緣生無作觀中，初偈無作故緣成、後偈緣成即無作。",
        "from": "T35n1735_021:0657b15_4",
        "context_with_next_sentence": true
    },
    {
        "source_sentence": "今初，言不自他作者，通遣諸非。",
        "from": "T35n1735_021:0657b15_19",
        "context_with_next_sentence": true
    },
    {
        "source_sentence": "一約外道，非自性等作，亦非梵天等他作，但以虛妄無業報故，廣如三論破。",
        "from": "T35n1735_021:0657b17_14",
        "context_with_next_sentence": true
    },
    {
        "source_sentence": "二約小乘，非同類因自作，亦非異熟因他作，以皆相待無自性故。",
        "from": "T35n1735_021:0657b19_5",
        "context_with_next_sentence": true
    },
    {
        "source_sentence": "三約因緣相待，如《十地論》及《對法》所明。",
        "from": "T35n1735_021:0657b20_4",
        "context_with_next_sentence": true
    },
    {
        "source_sentence": "四約以因望果，《中論》云「自作及他作，共作無因作，如是說諸苦，於果則不然。",
        "from": "T35n1735_021:0657b21_19",
        "context_with_next_sentence": true
    },
    {
        "source_sentence": "」此自他言含於二意：",
        "from": "T35n1735_021:0657b22_8",
        "context_with_next_sentence": true
    },
    {
        "source_sentence": "一以果為自、以因為他，論云「果法不能自作已體」故。",
        "from": "T35n1735_021:0657b23_15",
        "context_with_next_sentence": true
    },
    {
        "source_sentence": "二以因為自、以緣為他，此明不從因緣，無果待對故。",
        "from": "T35n1735_021:0657b25_2",
        "context_with_next_sentence": true
    },
    {
        "source_sentence": "離既不成，合亦不成，故論云「若彼此共成，應有共作。",
        "from": "T35n1735_021:0657b26_7",
        "context_with_next_sentence": true
    },
    {
        "source_sentence": "若彼此尚無作，何況無因作。",
        "from": "T35n1735_021:0657b27_1",
        "context_with_next_sentence": true
    },
    {
        "source_sentence": "」彼此即自他也。",
        "from": "T35n1735_021:0657b27_9",
        "context_with_next_sentence": true
    },
    {
        "source_sentence": "下半二意：",
        "from": "T35n1735_021:0657b27_14",
        "context_with_next_sentence": true
    },
    {
        "source_sentence": "一不礙緣成，以遣無因；",
        "from": "T35n1735_021:0657b28_4",
        "context_with_next_sentence": true
    },
    {
        "source_sentence": "二非但不礙幻有，亦由有空義故能成因果，是則不動真際建立諸法。",
        "from": "T35n1735_021:0657b29_16",
        "context_with_next_sentence": true
    },
    {
        "source_sentence": "又非但說於苦四種義不成，一切外萬物四義皆不成，成壞之言顯兼器界。",
        "from": "T35n1735_021:0657c02_13",
        "context_with_next_sentence": true
    },
    {
        "source_sentence": "後偈緣成即無作者，向約幻有雖言成壞，幻有即空故不應說，是則不壞假名而說實相。",
        "from": "T35n1735_021:0657c04_14",
        "context_with_next_sentence": true
    },
    {
        "source_sentence": "第二五頌雙遣中，初半偈假徵、次半標答、次偈出體，釋成蘊是世間緣成，寂滅即出世間故。",
        "from": "T35n1735_021:0657c06_16",
        "context_with_next_sentence": true
    },
    {
        "source_sentence": "《淨名經》云「世間性空即是出世間。",
        "from": "T35n1735_021:0657c07_13",
        "context_with_next_sentence": true
    },
    {
        "source_sentence": "」一體說二，故云假名。",
        "from": "T35n1735_021:0657c08_2",
        "context_with_next_sentence": true
    },
    {
        "source_sentence": "次二句徵蘊名體。",
        "from": "T35n1735_021:0657c08_10",
        "context_with_next_sentence": true
    },
    {
        "source_sentence": "世以蘊為體，蘊以何為體？",
        "from": "T35n1735_021:0657c09_3",
        "context_with_next_sentence": true
    },
    {
        "source_sentence": "次二句標答，上句答體；",
        "from": "T35n1735_021:0657c09_14",
        "context_with_next_sentence": true
    },
    {
        "source_sentence": "下句答名，應名無生五蘊。",
        "from": "T35n1735_021:0657c10_6",
        "context_with_next_sentence": true
    },
    {
        "source_sentence": "既云性不可滅，則顯前非事滅。",
        "from": "T35n1735_021:0657c11_2",
        "context_with_next_sentence": true
    },
    {
        "source_sentence": "次一偈釋成，空故不滅亦非事在。",
        "from": "T35n1735_021:0657c11_17",
        "context_with_next_sentence": true
    },
    {
        "source_sentence": "不滅則知本自不生，是無生義。",
        "from": "T35n1735_021:0657c12_12",
        "context_with_next_sentence": true
    },
    {
        "source_sentence": "後一偈例出世間，顯智正覺世間，亦應緣無性。",
        "from": "T35n1735_021:0657c13_15",
        "context_with_next_sentence": true
    },
    {
        "source_sentence": "又證無性之理為自體故。",
        "from": "T35n1735_021:0657c14_7",
        "context_with_next_sentence": true
    },
    {
        "source_sentence": "末後一偈明觀益者，佛以實法為其體故，見法則常見佛也。",
        "from": "T35n1735_021:0657c15_15",
        "context_with_next_sentence": true
    },
    {
        "source_sentence": "第八照理觀佛而起正修，故名行林。",
        "from": "T35n1735_021:0657c16_14",
        "context_with_next_sentence": true
    },
    {
        "source_sentence": "十頌觀佛體相普周德，於中分二：",
        "from": "T35n1735_021:0657c17_11",
        "context_with_next_sentence": true
    },
    {
        "source_sentence": "前七約喻顯修、後三見實成益。",
        "from": "T35n1735_021:0657c18_6",
        "context_with_next_sentence": true
    },
    {
        "source_sentence": "前中復二：",
        "from": "T35n1735_021:0657c18_11",
        "context_with_next_sentence": true
    },
    {
        "source_sentence": "初二地種無性普周喻，喻佛無生遍應德；",
        "from": "T35n1735_021:0657c19_10",
        "context_with_next_sentence": true
    },
    {
        "source_sentence": "後五業相無依成事喻，喻佛難思現用德，於中二，三偈喻、二偈合。",
        "from": "T35n1735_021:0657c21_1",
        "context_with_next_sentence": true
    },
    {
        "source_sentence": "前中，初一明業果互依。",
        "from": "T35n1735_021:0657c21_12",
        "context_with_next_sentence": true
    },
    {
        "source_sentence": "次偈明相依無性，業不離生故業性空，因業有生故生無來處。",
        "from": "T35n1735_021:0657c23_2",
        "context_with_next_sentence": true
    },
    {
        "source_sentence": "後偈雙結難思，顯成真觀。",
        "from": "T35n1735_021:0657c23_14",
        "context_with_next_sentence": true
    },
    {
        "source_sentence": "若逆推其本，業復有因卒至無住，無住無本故無所見，無見之見方了業空。",
        "from": "T35n1735_021:0657c25_10",
        "context_with_next_sentence": true
    },
    {
        "source_sentence": "二頌合中，初偈難思普應，合上業果互依。",
        "from": "T35n1735_021:0657c26_9",
        "context_with_next_sentence": true
    },
    {
        "source_sentence": "次二句以互不相是，合互依無性。",
        "from": "T35n1735_021:0657c27_5",
        "context_with_next_sentence": true
    },
    {
        "source_sentence": "身若是佛，轉輪王等即是如來；",
        "from": "T35n1735_021:0657c27_19",
        "context_with_next_sentence": true
    },
    {
        "source_sentence": "佛若是身，正覺之心應同色相。",
        "from": "T35n1735_021:0657c28_13",
        "context_with_next_sentence": true
    },
    {
        "source_sentence": "後二句結示真體唯如唯智，合第三偈難思達本。",
        "from": "T35n1735_021:0657c29_16",
        "context_with_next_sentence": true
    },
    {
        "source_sentence": "二有三偈明見實中，初頌見佛即了法，以見佛稱性，不疑同體故。",
        "from": "T35n1735_021:0658a02_9",
        "context_with_next_sentence": true
    },
    {
        "source_sentence": "次偈見法即見佛，了法即性淨，知佛不住性相故。",
        "from": "T35n1735_021:0658a03_12",
        "context_with_next_sentence": true
    },
    {
        "source_sentence": "後偈明了正修行，照了無相心寂分別，寂照雙流故名正念。",
        "from": "T35n1735_021:0658a05_2",
        "context_with_next_sentence": true
    },
    {
        "source_sentence": "則從佛法生，是法王子故。",
        "from": "T35n1735_021:0658a05_14",
        "context_with_next_sentence": true
    },
    {
        "source_sentence": "又上三偈，初知離名為法、次知法名為佛、後知無名為僧，窮見三寶之實體也。",
        "from": "T35n1735_021:0658a07_10",
        "context_with_next_sentence": true
    },
    {
        "source_sentence": "第九照心本末名為覺林。",
        "from": "T35n1735_021:0658a08_4",
        "context_with_next_sentence": true
    },
    {
        "source_sentence": "十頌顯於具分唯識，大分為二：",
        "from": "T35n1735_021:0658a08_18",
        "context_with_next_sentence": true
    },
    {
        "source_sentence": "前五約喻顯法、後五法合成觀。",
        "from": "T35n1735_021:0658a09_13",
        "context_with_next_sentence": true
    },
    {
        "source_sentence": "前中二：",
        "from": "T35n1735_021:0658a09_17",
        "context_with_next_sentence": true
    },
    {
        "source_sentence": "前二約事、後三約心。",
        "from": "T35n1735_021:0658a10_8",
        "context_with_next_sentence": true
    },
    {
        "source_sentence": "乍觀此喻，似前喻所作、後喻能作；",
        "from": "T35n1735_021:0658a11_4",
        "context_with_next_sentence": true
    },
    {
        "source_sentence": "細尋喻意，前喻却親，故喻真妄依持、後喻心境依持。",
        "from": "T35n1735_021:0658a12_9",
        "context_with_next_sentence": true
    },
    {
        "source_sentence": "然依生滅八識但有心境依持，而即如來藏心故有真妄依持，以會緣入實差別相盡唯真如門，即前喻所顯；",
        "from": "T35n1735_021:0658a15_2",
        "context_with_next_sentence": true
    },
    {
        "source_sentence": "攝境從心不壞相故是生滅門，即後喻所明。",
        "from": "T35n1735_021:0658a16_3",
        "context_with_next_sentence": true
    },
    {
        "source_sentence": "存壞不二、唯一緣起，二門無礙唯是一心，故下合中但明心造；",
        "from": "T35n1735_021:0658a17_11",
        "context_with_next_sentence": true
    },
    {
        "source_sentence": "欲分義別，喻顯二門，是名具分唯識。",
        "from": "T35n1735_021:0658a18_9",
        "context_with_next_sentence": true
    },
    {
        "source_sentence": "今初，二偈真妄依持即真如門，攝一切法也。",
        "from": "T35n1735_021:0658a19_9",
        "context_with_next_sentence": true
    },
    {
        "source_sentence": "初偈，初句總喻一心、次句喻隨緣熏變成依他也、次句不了依他故成遍計、第四句喻依他相盡體即圓成。",
        "from": "T35n1735_021:0658a22_1",
        "context_with_next_sentence": true
    },
    {
        "source_sentence": "後偈喻依圓真妄非即離義，上半不即能所異故、大種中無色身所觸故、色中無大種眼所見故。",
        "from": "T35n1735_021:0658a24_5",
        "context_with_next_sentence": true
    },
    {
        "source_sentence": "又能造無異畫色差別故、喻妄依真能所異故、性無差別相不同故。",
        "from": "T35n1735_021:0658a25_15",
        "context_with_next_sentence": true
    },
    {
        "source_sentence": "下半不離義，謂所造青等離能造地等無別體故、假必依實同聚現故、喻妄必依真性相交徹故。",
        "from": "T35n1735_021:0658a28_3",
        "context_with_next_sentence": true
    },
    {
        "source_sentence": "然大必能造色，非色能造大，喻妄必依真起，真不依妄生，故不云也。",
        "from": "T35n1735_021:0658a29_15",
        "context_with_next_sentence": true
    },
    {
        "source_sentence": "然不離於色，有大種可得。",
        "from": "T35n1735_021:0658b01_8",
        "context_with_next_sentence": true
    },
    {
        "source_sentence": "後三約心者，喻於唯識心生滅門。",
        "from": "T35n1735_021:0658b02_5",
        "context_with_next_sentence": true
    },
    {
        "source_sentence": "於中，初一亦明心境不即離義，上半不即，心中無彩畫，不可見故。",
        "from": "T35n1735_021:0658b03_15",
        "context_with_next_sentence": true
    },
    {
        "source_sentence": "彩畫中無心，無慮知故，喻能變所變見相別故。",
        "from": "T35n1735_021:0658b04_17",
        "context_with_next_sentence": true
    },
    {
        "source_sentence": "下半不離，隨心安布故，喻離心則無境界相故。",
        "from": "T35n1735_021:0658b06_1",
        "context_with_next_sentence": true
    },
    {
        "source_sentence": "要由心變於境，非是境能變心，故云唯識，不言唯境；",
        "from": "T35n1735_021:0658b07_6",
        "context_with_next_sentence": true
    },
    {
        "source_sentence": "但云然不離於心有彩畫可得，不言然不離於畫而有心可得。",
        "from": "T35n1735_021:0658b08_14",
        "context_with_next_sentence": true
    },
    {
        "source_sentence": "次一偈喻能所變之行相，明畫師巧思不住，變態多端。",
        "from": "T35n1735_021:0658b10_2",
        "context_with_next_sentence": true
    },
    {
        "source_sentence": "所畫非心誰相知者，法合。",
        "from": "T35n1735_021:0658b10_14",
        "context_with_next_sentence": true
    },
    {
        "source_sentence": "彼心者，真妄和合心也。",
        "from": "T35n1735_021:0658b11_5",
        "context_with_next_sentence": true
    },
    {
        "source_sentence": "恒言遮斷，不住遮常，如瀑流故。",
        "from": "T35n1735_021:0658b12_1",
        "context_with_next_sentence": true
    },
    {
        "source_sentence": "含一切種，故云無量相。",
        "from": "T35n1735_021:0658b12_12",
        "context_with_next_sentence": true
    },
    {
        "source_sentence": "甚深細，名難思議。",
        "from": "T35n1735_021:0658b13_1",
        "context_with_next_sentence": true
    },
    {
        "source_sentence": "次句頓現萬境。",
        "from": "T35n1735_021:0658b13_8",
        "context_with_next_sentence": true
    },
    {
        "source_sentence": "下句喻所變境離心無體。",
        "from": "T35n1735_021:0658b14_1",
        "context_with_next_sentence": true
    },
    {
        "source_sentence": "又常不住者，無住為本故。",
        "from": "T35n1735_021:0658b14_13",
        "context_with_next_sentence": true
    },
    {
        "source_sentence": "無量難思，總標深廣。",
        "from": "T35n1735_021:0658b15_3",
        "context_with_next_sentence": true
    },
    {
        "source_sentence": "下二句釋，示現一切，廣故難思；",
        "from": "T35n1735_021:0658b15_18",
        "context_with_next_sentence": true
    },
    {
        "source_sentence": "各不相知，深故難思。",
        "from": "T35n1735_021:0658b16_7",
        "context_with_next_sentence": true
    },
    {
        "source_sentence": "三一偈，重喻上來不相知義。",
        "from": "T35n1735_021:0658b16_20",
        "context_with_next_sentence": true
    },
    {
        "source_sentence": "謂非唯所畫之法自不相知，喻所變之境無有體性。",
        "from": "T35n1735_021:0658b18_4",
        "context_with_next_sentence": true
    },
    {
        "source_sentence": "能畫之心念念生滅，自不相知故，亦不能知於所畫，雙喻心境皆無自性，各不相知故。",
        "from": "T35n1735_021:0658b20_5",
        "context_with_next_sentence": true
    },
    {
        "source_sentence": "言不能知自心，而由心故畫。",
        "from": "T35n1735_021:0658b20_18",
        "context_with_next_sentence": true
    },
    {
        "source_sentence": "又雖不知畫心，而由心能畫，喻眾生雖迷心現量，而心變於境。",
        "from": "T35n1735_021:0658b22_9",
        "context_with_next_sentence": true
    },
    {
        "source_sentence": "又由不能知所畫，但畫於自心，故能成所畫，喻眾生由迷境，唯心方能現妄境。",
        "from": "T35n1735_021:0658b24_6",
        "context_with_next_sentence": true
    },
    {
        "source_sentence": "又喻正由無性方成萬境，故云諸法性如是。",
        "from": "T35n1735_021:0658b25_7",
        "context_with_next_sentence": true
    },
    {
        "source_sentence": "第二五偈合中分四：",
        "from": "T35n1735_021:0658b25_16",
        "context_with_next_sentence": true
    },
    {
        "source_sentence": "初一偈合。",
        "from": "T35n1735_021:0658b26_2",
        "context_with_next_sentence": true
    },
    {
        "source_sentence": "初二句，初句合最初句心者，即總相之心也。",
        "from": "T35n1735_021:0658b27_2",
        "context_with_next_sentence": true
    },
    {
        "source_sentence": "下三句合第二句諸世間者，即諸彩色，此句為總。",
        "from": "T35n1735_021:0658b28_4",
        "context_with_next_sentence": true
    },
    {
        "source_sentence": "下出諸相，即蘊界處，故云無法不造故。",
        "from": "T35n1735_021:0658b29_3",
        "context_with_next_sentence": true
    },
    {
        "source_sentence": "晉譯云造種種五蘊，《正法念》云：",
        "from": "T35n1735_021:0658b29_19",
        "context_with_next_sentence": true
    },
    {
        "source_sentence": "心如畫師手，畫出五彩，黑青赤黃白及白白，故上文云「布諸彩色」。",
        "from": "T35n1735_021:0658c02_9",
        "context_with_next_sentence": true
    },
    {
        "source_sentence": "畫手，譬心六色，如次喻地獄、鬼、畜、修羅、人、天。",
        "from": "T35n1735_021:0658c03_13",
        "context_with_next_sentence": true
    },
    {
        "source_sentence": "若言種種則十法界，五蘊等法皆心所造。",
        "from": "T35n1735_021:0658c04_8",
        "context_with_next_sentence": true
    },
    {
        "source_sentence": "次二頌合前初偈下半，於中二：",
        "from": "T35n1735_021:0658c05_3",
        "context_with_next_sentence": true
    },
    {
        "source_sentence": "初一舉例以合，由成前諸言，謂如世五蘊從心而造，諸佛五蘊亦然。",
        "from": "T35n1735_021:0658c06_14",
        "context_with_next_sentence": true
    },
    {
        "source_sentence": "如佛五蘊，餘一切眾生亦然，皆從心造。",
        "from": "T35n1735_021:0658c07_14",
        "context_with_next_sentence": true
    },
    {
        "source_sentence": "然心是總相，悟之名佛，成淨緣起；",
        "from": "T35n1735_021:0658c08_9",
        "context_with_next_sentence": true
    },
    {
        "source_sentence": "迷作眾生，成染緣起。",
        "from": "T35n1735_021:0658c09_1",
        "context_with_next_sentence": true
    },
    {
        "source_sentence": "緣起雖有染淨，心體不殊，佛果契心同真無盡，妄法有極故不言之。",
        "from": "T35n1735_021:0658c10_13",
        "context_with_next_sentence": true
    },
    {
        "source_sentence": "若依舊譯，云心佛與眾生，是三無差別。",
        "from": "T35n1735_021:0658c11_12",
        "context_with_next_sentence": true
    },
    {
        "source_sentence": "則三皆無盡，無盡即是無別之相。",
        "from": "T35n1735_021:0658c12_8",
        "context_with_next_sentence": true
    },
    {
        "source_sentence": "應云心佛與眾生，體性皆無盡。",
        "from": "T35n1735_021:0658c13_4",
        "context_with_next_sentence": true
    },
    {
        "source_sentence": "以妄體本真故亦無盡，是以如來不斷性惡，亦猶闡提不斷性善。",
        "from": "T35n1735_021:0658c14_13",
        "context_with_next_sentence": true
    },
    {
        "source_sentence": "又上三各有二義：",
        "from": "T35n1735_021:0658c15_3",
        "context_with_next_sentence": true
    },
    {
        "source_sentence": "總心二義者，一染、二淨。",
        "from": "T35n1735_021:0658c15_15",
        "context_with_next_sentence": true
    },
    {
        "source_sentence": "佛二義者，一應機隨染、二平等違染。",
        "from": "T35n1735_021:0658c16_11",
        "context_with_next_sentence": true
    },
    {
        "source_sentence": "眾生二者，一隨流背佛、二機熟感佛。",
        "from": "T35n1735_021:0658c17_8",
        "context_with_next_sentence": true
    },
    {
        "source_sentence": "各以初義成順流無差，各以後義為反流無差，則無差之言含盡無盡。",
        "from": "T35n1735_021:0658c19_2",
        "context_with_next_sentence": true
    },
    {
        "source_sentence": "又三中二義，各全體相收，此三無差成一緣起。",
        "from": "T35n1735_021:0658c20_3",
        "context_with_next_sentence": true
    },
    {
        "source_sentence": "上約橫論。",
        "from": "T35n1735_021:0658c20_8",
        "context_with_next_sentence": true
    },
    {
        "source_sentence": "若約一人，心即總相，佛即本覺、眾生即不覺，乃本覺隨緣而成此二，為生滅門；",
        "from": "T35n1735_021:0658c22_4",
        "context_with_next_sentence": true
    },
    {
        "source_sentence": "下半此二體性無盡，即真如門，隨緣不失自真性故，正合前文大種無差。",
        "from": "T35n1735_021:0658c23_16",
        "context_with_next_sentence": true
    },
    {
        "source_sentence": "若謂心佛眾生三有異者，即是虛妄取異色也。",
        "from": "T35n1735_021:0658c25_1",
        "context_with_next_sentence": true
    },
    {
        "source_sentence": "後一偈反勢合，謂妄取異色則不知心行，若知心行普造世間則無虛妄，便了真實。",
        "from": "T35n1735_021:0658c27_1",
        "context_with_next_sentence": true
    },
    {
        "source_sentence": "即正合大種無差，兼明觀益。",
        "from": "T35n1735_021:0658c27_14",
        "context_with_next_sentence": true
    },
    {
        "source_sentence": "三一偈有二義：",
        "from": "T35n1735_021:0658c28_2",
        "context_with_next_sentence": true
    },
    {
        "source_sentence": "一雙合前真妄心境不即離義，上半合前二三偈之上半，即前互無不即之義，心即能變及心體故。",
        "from": "T35n1735_021:0659a01_6",
        "context_with_next_sentence": true
    },
    {
        "source_sentence": "身即所變，謂有根身是識相分及性之相故。",
        "from": "T35n1735_021:0659a02_6",
        "context_with_next_sentence": true
    },
    {
        "source_sentence": "下半雙合前兩偈下半不離之義，謂雖不相住，而依心現境，依體起用作諸佛事，體用不礙，為未曾有。",
        "from": "T35n1735_021:0659a04_14",
        "context_with_next_sentence": true
    },
    {
        "source_sentence": "二又將合前第四偈，謂上半合前恒不住義，及各不相知而能作佛事，合示現一切色。",
        "from": "T35n1735_021:0659a06_14",
        "context_with_next_sentence": true
    },
    {
        "source_sentence": "自在未曾有，合無量難思議，為兼此義，不以互無言之而言不住，譯之妙也；",
        "from": "T35n1735_021:0659a08_11",
        "context_with_next_sentence": true
    },
    {
        "source_sentence": "晉經但云心亦非是身，但得前文互無之義。",
        "from": "T35n1735_021:0659a09_12",
        "context_with_next_sentence": true
    },
    {
        "source_sentence": "末後一偈結勸，即反合前畫師不知心喻。",
        "from": "T35n1735_021:0659a10_10",
        "context_with_next_sentence": true
    },
    {
        "source_sentence": "若不知心，常畫妄境；",
        "from": "T35n1735_021:0659a11_2",
        "context_with_next_sentence": true
    },
    {
        "source_sentence": "觀唯心造，則了真佛。",
        "from": "T35n1735_021:0659a11_12",
        "context_with_next_sentence": true
    },
    {
        "source_sentence": "上半有機、下半示觀。",
        "from": "T35n1735_021:0659a12_2",
        "context_with_next_sentence": true
    },
    {
        "source_sentence": "然有二釋。",
        "from": "T35n1735_021:0659a12_7",
        "context_with_next_sentence": true
    },
    {
        "source_sentence": "一云：",
        "from": "T35n1735_021:0659a12_10",
        "context_with_next_sentence": true
    },
    {
        "source_sentence": "若欲了佛者，應觀法界性。",
        "from": "T35n1735_021:0659a13_3",
        "context_with_next_sentence": true
    },
    {
        "source_sentence": "上一切差別皆唯心作，以見法即見佛故。",
        "from": "T35n1735_021:0659a14_2",
        "context_with_next_sentence": true
    },
    {
        "source_sentence": "二觀法界性是真如門，觀唯心造即生滅門，是雙結也。",
        "from": "T35n1735_021:0659a15_8",
        "context_with_next_sentence": true
    },
    {
        "source_sentence": "又一是真如實觀、一是唯心識觀，大乘觀要不出此二，觀此二門唯是一心，皆各總攝一切法盡，二諦雙融無礙一味，三世諸佛證此為體故。",
        "from": "T35n1735_021:0659a18_12",
        "context_with_next_sentence": true
    },
    {
        "source_sentence": "欲知彼者，應當觀此既為妙極，是以暫持能破地獄。",
        "from": "T35n1735_021:0659a19_16",
        "context_with_next_sentence": true
    },
    {
        "source_sentence": "第十鑒達諸佛逈超色聲，心言路絕，故云智林。",
        "from": "T35n1735_021:0659a21_1",
        "context_with_next_sentence": true
    },
    {
        "source_sentence": "頌顯此德，十頌分二：",
        "from": "T35n1735_021:0659a21_11",
        "context_with_next_sentence": true
    },
    {
        "source_sentence": "初一標章、後九解釋。",
        "from": "T35n1735_021:0659a22_1",
        "context_with_next_sentence": true
    },
    {
        "source_sentence": "今初。",
        "from": "T35n1735_021:0659a22_4",
        "context_with_next_sentence": true
    },
    {
        "source_sentence": "若準晉本，第四句云所思不可思，則四句皆標章。",
        "from": "T35n1735_021:0659a23_6",
        "context_with_next_sentence": true
    },
    {
        "source_sentence": "今經則上三句標章、第四句總結，謂標章遮過令不依識，明佛三業非凡境故；",
        "from": "T35n1735_021:0659a25_3",
        "context_with_next_sentence": true
    },
    {
        "source_sentence": "第四總結顯德示智入門，謂若了唯一真心，言思斯絕，則合菩提之體故。",
        "from": "T35n1735_021:0659a26_17",
        "context_with_next_sentence": true
    },
    {
        "source_sentence": "梵本第四句云於不思何思，即是以一真心而成三業。",
        "from": "T35n1735_021:0659a28_3",
        "context_with_next_sentence": true
    },
    {
        "source_sentence": "三業不離一真，形奪相融，不可以一多思也。",
        "from": "T35n1735_021:0659a29_4",
        "context_with_next_sentence": true
    },
    {
        "source_sentence": "又非唯佛之三業同一真心，亦與觀者真心非異非一，故難思議。",
        "from": "T35n1735_021:0659b01_14",
        "context_with_next_sentence": true
    },
    {
        "source_sentence": "若能離於思議，則終日見聞亦無所見聞矣。",
        "from": "T35n1735_021:0659b02_14",
        "context_with_next_sentence": true
    },
    {
        "source_sentence": "後九別釋中，即分三別：",
        "from": "T35n1735_021:0659b03_7",
        "context_with_next_sentence": true
    },
    {
        "source_sentence": "初二釋不可取、次四釋不可見、後三釋不可聞。",
        "from": "T35n1735_021:0659b04_9",
        "context_with_next_sentence": true
    },
    {
        "source_sentence": "今初也，初半偈奪以正釋、後一偈半縱以生過。",
        "from": "T35n1735_021:0659b05_11",
        "context_with_next_sentence": true
    },
    {
        "source_sentence": "然有量等實通三業，為對下二，且就智明。",
        "from": "T35n1735_021:0659b06_12",
        "context_with_next_sentence": true
    },
    {
        "source_sentence": "有如理智不可言量，有如量智不可言無。",
        "from": "T35n1735_021:0659b07_11",
        "context_with_next_sentence": true
    },
    {
        "source_sentence": "又一智即是一切智故，眾智所用不相雜故。",
        "from": "T35n1735_021:0659b08_13",
        "context_with_next_sentence": true
    },
    {
        "source_sentence": "後縱中，初半縱其令取，必無果利；",
        "from": "T35n1735_021:0659b09_10",
        "context_with_next_sentence": true
    },
    {
        "source_sentence": "後一偈顯取之失。",
        "from": "T35n1735_021:0659b09_18",
        "context_with_next_sentence": true
    },
    {
        "source_sentence": "夫說法者當如法說，法無所得而欲取得，心計有說執石為寶是謂自欺，理無謂有是為自誑，終不契理。",
        "from": "T35n1735_021:0659b12_9",
        "context_with_next_sentence": true
    },
    {
        "source_sentence": "故云「己事不成，污他心識」，故不令眾喜。",
        "from": "T35n1735_021:0659b13_9",
        "context_with_next_sentence": true
    },
    {
        "source_sentence": "又以量無量取，則墮斷常，自損損他，故皆不可。",
        "from": "T35n1735_021:0659b14_11",
        "context_with_next_sentence": true
    },
    {
        "source_sentence": "第二有四偈，歎佛色身深奧，釋不可見章。",
        "from": "T35n1735_021:0659b15_10",
        "context_with_next_sentence": true
    },
    {
        "source_sentence": "文分為二：",
        "from": "T35n1735_021:0659b15_15",
        "context_with_next_sentence": true
    },
    {
        "source_sentence": "初一法說、後三喻況。",
        "from": "T35n1735_021:0659b16_6",
        "context_with_next_sentence": true
    },
    {
        "source_sentence": "今初。",
        "from": "T35n1735_021:0659b16_9",
        "context_with_next_sentence": true
    },
    {
        "source_sentence": "非色現色，故稱為妙。",
        "from": "T35n1735_021:0659b16_19",
        "context_with_next_sentence": true
    },
    {
        "source_sentence": "物感斯現，是曰無邊。",
        "from": "T35n1735_021:0659b17_7",
        "context_with_next_sentence": true
    },
    {
        "source_sentence": "又色即空，故邊即無邊。",
        "from": "T35n1735_021:0659b17_18",
        "context_with_next_sentence": true
    },
    {
        "source_sentence": "又淨識所現空色相融，故身分總別乃至一毛皆無邊量。",
        "from": "T35n1735_021:0659b19_3",
        "context_with_next_sentence": true
    },
    {
        "source_sentence": "攝德無盡具上三義，豈可以盡言？",
        "from": "T35n1735_021:0659b19_18",
        "context_with_next_sentence": true
    },
    {
        "source_sentence": "次三喻中分二：",
        "from": "T35n1735_021:0659b20_6",
        "context_with_next_sentence": true
    },
    {
        "source_sentence": "初一摩尼隨映喻，喻佛地實無異色，隨感便現，故言無色而現色。",
        "from": "T35n1735_021:0659b21_17",
        "context_with_next_sentence": true
    },
    {
        "source_sentence": "喻全似法，故但合云佛亦如是。",
        "from": "T35n1735_021:0659b22_12",
        "context_with_next_sentence": true
    },
    {
        "source_sentence": "後二偈淨空現色喻，喻佛法身體非是色，能現麁妙一切諸色。",
        "from": "T35n1735_021:0659b24_1",
        "context_with_next_sentence": true
    },
    {
        "source_sentence": "初偈喻、後偈合。",
        "from": "T35n1735_021:0659b24_9",
        "context_with_next_sentence": true
    },
    {
        "source_sentence": "四句對前，但二三前却，此是分喻，故委合之。",
        "from": "T35n1735_021:0659b25_8",
        "context_with_next_sentence": true
    },
    {
        "source_sentence": "以空但不可眼見而可心知，佛所現色心行處絕，故為分喻。",
        "from": "T35n1735_021:0659b26_16",
        "context_with_next_sentence": true
    },
    {
        "source_sentence": "心眼尚不能見，況肉眼哉，此即見中絕思議也。",
        "from": "T35n1735_021:0659b27_18",
        "context_with_next_sentence": true
    },
    {
        "source_sentence": "問：",
        "from": "T35n1735_021:0659b28_1",
        "context_with_next_sentence": true
    },
    {
        "source_sentence": "二喻豈不違經？",
        "from": "T35n1735_021:0659b28_8",
        "context_with_next_sentence": true
    },
    {
        "source_sentence": "上云有無邊妙色，今云非色無色耶？",
        "from": "T35n1735_021:0659b29_5",
        "context_with_next_sentence": true
    },
    {
        "source_sentence": "亦違諸論，佛有妙色為增上緣。",
        "from": "T35n1735_021:0659c01_1",
        "context_with_next_sentence": true
    },
    {
        "source_sentence": "古德云：",
        "from": "T35n1735_021:0659c01_5",
        "context_with_next_sentence": true
    },
    {
        "source_sentence": "若約初教大乘，義如前說。",
        "from": "T35n1735_021:0659c01_17",
        "context_with_next_sentence": true
    },
    {
        "source_sentence": "若實教大乘，佛地無此色聲麁相功德，但有大智大悲大定大願諸功德等。",
        "from": "T35n1735_021:0659c03_12",
        "context_with_next_sentence": true
    },
    {
        "source_sentence": "然諸功德等並同證真如，若眾生機感即現色無盡。",
        "from": "T35n1735_021:0659c04_16",
        "context_with_next_sentence": true
    },
    {
        "source_sentence": "既無不應機時，故所現色亦無斷絕。",
        "from": "T35n1735_021:0659c05_14",
        "context_with_next_sentence": true
    },
    {
        "source_sentence": "此以隨他為自，更無別他自，約此為有，故云無邊妙色。",
        "from": "T35n1735_021:0659c07_3",
        "context_with_next_sentence": true
    },
    {
        "source_sentence": "今約自說，不約隨他，故云無色非色也。",
        "from": "T35n1735_021:0659c08_2",
        "context_with_next_sentence": true
    },
    {
        "source_sentence": "亦可前喻初教，後喻實教。",
        "from": "T35n1735_021:0659c08_14",
        "context_with_next_sentence": true
    },
    {
        "source_sentence": "有云：",
        "from": "T35n1735_021:0659c08_17",
        "context_with_next_sentence": true
    },
    {
        "source_sentence": "若爾，彼能現體為有無耶？",
        "from": "T35n1735_021:0659c09_8",
        "context_with_next_sentence": true
    },
    {
        "source_sentence": "十蓮華藏塵數之相皆示現耶？",
        "from": "T35n1735_021:0659c10_3",
        "context_with_next_sentence": true
    },
    {
        "source_sentence": "八地七勸，言佛色聲皆無有量，寧不違耶？",
        "from": "T35n1735_021:0659c11_3",
        "context_with_next_sentence": true
    },
    {
        "source_sentence": "若執佛果唯有如如及如如智獨存者，無漏蘊界窮未來際，遍因陀羅網皆非實事，亦違《涅槃》滅無常色而獲常色，此義具如《智慧莊嚴經》說。",
        "from": "T35n1735_021:0659c14_11",
        "context_with_next_sentence": true
    },
    {
        "source_sentence": "然上二解各是一理，並符經論，今當會之。",
        "from": "T35n1735_021:0659c15_9",
        "context_with_next_sentence": true
    },
    {
        "source_sentence": "攝末從本唯如如智，自受用色智所現故；",
        "from": "T35n1735_021:0659c16_8",
        "context_with_next_sentence": true
    },
    {
        "source_sentence": "攝相從性但有如如，既所現即如，何妨妙色？",
        "from": "T35n1735_021:0659c17_10",
        "context_with_next_sentence": true
    },
    {
        "source_sentence": "故有亦無失。",
        "from": "T35n1735_021:0659c17_16",
        "context_with_next_sentence": true
    },
    {
        "source_sentence": "然如外無法，何要須現？",
        "from": "T35n1735_021:0659c18_7",
        "context_with_next_sentence": true
    },
    {
        "source_sentence": "萬法即如，如即法身，更何所現？",
        "from": "T35n1735_021:0659c19_1",
        "context_with_next_sentence": true
    },
    {
        "source_sentence": "故云唯如如，及如如智獨存，於理未失。",
        "from": "T35n1735_021:0659c19_19",
        "context_with_next_sentence": true
    },
    {
        "source_sentence": "如色相即有無交徹，若定執有無，恐傷聖旨，故今二喻前後相成。",
        "from": "T35n1735_021:0659c21_10",
        "context_with_next_sentence": true
    },
    {
        "source_sentence": "摩尼現色但云無色，無即但是無他，非無自體。",
        "from": "T35n1735_021:0659c22_13",
        "context_with_next_sentence": true
    },
    {
        "source_sentence": "淨空現色既云非色，非即非其自體，不獨無他。",
        "from": "T35n1735_021:0659c23_15",
        "context_with_next_sentence": true
    },
    {
        "source_sentence": "前喻自受用身、後喻法身，此二不二為佛真身，故下經云「佛以法為身，清淨如虛空，所現眾色形，令入此法中。",
        "from": "T35n1735_021:0659c26_8",
        "context_with_next_sentence": true
    },
    {
        "source_sentence": "」第三三偈釋所聞不可聞中，初約應聲緣感，便應離相離性，故聲非如來、應不差機。",
        "from": "T35n1735_021:0659c28_8",
        "context_with_next_sentence": true
    },
    {
        "source_sentence": "非聲之聲故云不離，故以聲取是行邪道，若離聲取未免斷無。",
        "from": "T35n1735_021:0659c29_16",
        "context_with_next_sentence": true
    },
    {
        "source_sentence": "次頌約體釋，湛然不遷。",
        "from": "T35n1735_021:0660a01_9",
        "context_with_next_sentence": true
    },
    {
        "source_sentence": "心離分別，尚非心見，安可耳聞？",
        "from": "T35n1735_021:0660a02_4",
        "context_with_next_sentence": true
    },
    {
        "source_sentence": "猶如天鼓無心出故，此即聞中不思議也。",
        "from": "T35n1735_021:0660a03_4",
        "context_with_next_sentence": true
    },
    {
        "source_sentence": "後偈釋疑。",
        "from": "T35n1735_021:0660a03_9",
        "context_with_next_sentence": true
    },
    {
        "source_sentence": "疑云：",
        "from": "T35n1735_021:0660a03_12",
        "context_with_next_sentence": true
    },
    {
        "source_sentence": "為是有法不可聞耶？",
        "from": "T35n1735_021:0660a04_3",
        "context_with_next_sentence": true
    },
    {
        "source_sentence": "為是無法無可說耶？",
        "from": "T35n1735_021:0660a04_12",
        "context_with_next_sentence": true
    },
    {
        "source_sentence": "上半順理、後句答。",
        "from": "T35n1735_021:0660a05_2",
        "context_with_next_sentence": true
    },
    {
        "source_sentence": "次疑云：",
        "from": "T35n1735_021:0660a05_6",
        "context_with_next_sentence": true
    },
    {
        "source_sentence": "若爾，何以現聞教法？",
        "from": "T35n1735_021:0660a05_16",
        "context_with_next_sentence": true
    },
    {
        "source_sentence": "下半釋云：",
        "from": "T35n1735_021:0660a06_1",
        "context_with_next_sentence": true
    },
    {
        "source_sentence": "但自心變，非佛說也。",
        "from": "T35n1735_021:0660a06_11",
        "context_with_next_sentence": true
    },
    {
        "source_sentence": "若依權教，此約有影無本。",
        "from": "T35n1735_021:0660a07_3",
        "context_with_next_sentence": true
    },
    {
        "source_sentence": "然本影相望通有四句，若依此宗，果海離言故無有說，用隨機現謂如是說。",
        "from": "T35n1735_021:0660a08_17",
        "context_with_next_sentence": true
    },
    {
        "source_sentence": "而此本質亦是自心，餘如懸談中說。",
        "from": "T35n1735_021:0660a09_15",
        "context_with_next_sentence": true
    },
    {
        "source_sentence": "大方廣佛華嚴經疏卷第二十一",
        "from": "T35n1735_021:0660a10_100",
        "context_with_next_sentence": false
    }
]