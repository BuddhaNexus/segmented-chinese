{
    "T13n0400_018:0519c24_0": "佛說海意菩薩所問淨印法門經",
    "T13n0400_018:0519c25_0": "卷第十八",
    "T13n0400_018:0519c27_0": "西天譯經三藏朝散大夫試鴻臚卿傳梵大師賜紫沙門臣法護等奉　詔譯「◎復次，海意！",
    "T13n0400_018:0519c29_1": "我今為汝宣說呼召帝釋天主祕密章句。",
    "T13n0400_018:0520a01_2": "而此章句，速能呼召帝釋天主，來護正法。」",
    "T13n0400_018:0520a02_3": "爾時，世尊即說陀羅尼曰：「怛[寧*也](切身)佗(引)(一句)　惹曳(引)(二)　惹野嚩底(三)　阿胝(引)(四)　摩酤哩(引)(五)　悉駄末底(六)　戌毘(引)扇底葛哩(引)(七)　那禰(引)儞(引)(八)　難(引)帝(引)(九)　難(引)多末底(十)　怛哩葛(二合)哩(引)(十一)　叉曳(引)(十二)　叉野目契(引)(十三)　阿嚩吒儞(十四)　尾嚩吒儞(十五)　波哩嚩吒儞(十六)　波哩砌(引)禰(引)(十七)　悉蜜哩(三合)底(十八)　悉蜜哩(三合)底散提(十九)　阿(引)誐蹉憍(引)尸迦儞哩[口*爾](二合)多(引)(二十)　阿蘇囉(引)惹煬底禰(引)嚩(引)(二十一)　三摩踰(引)帝(引)阿(引)半努(引)(二十二)　達哩摩(二合)怛哩[口*爾](二合)覩(引)囉摩(引)呬(二十三)　莎悉爹(二合)野曩部(引)多(引)喃(引)摩(引)囉叉(引)達哩摩(二合)左(引)哩赧(引)(二十四)「海意！",
    "T13n0400_018:0520a13_4": "如是祕密章句，而能呼召帝釋天主，有此正法之處，來為作護，及能攝護其說法師。",
    "T13n0400_018:0520a15_5": "而彼法師，應當以此祕密章句，作持誦已，潔淨身心，依法沐浴，著新淨衣，處師子座；向於東方散擲妙花，祈求諸佛，願賜攝受；於諸眾生起大悲念，虔想帝釋天主哀愍，故來為我安布聽法之眾，令其嚴肅；復令此陀羅尼文句和合。",
    "T13n0400_018:0520a20_6": "如是等事現前所作，若彼法師，內心清淨戒行潔白，即能令其帝釋天主來為攝受，安布眾會，和合文句，善作加護。」",
    "T13n0400_018:0520a23_7": "爾時，帝釋天主現在此會，即從座起前白佛言：「如世尊勅，於後末世，若有法師而能受持此正法者，我當往彼，為其安布眾會，和合文句，而作加護；又此正法所在之處，為其攝受，令法久住。",
    "T13n0400_018:0520a27_8": "世尊！",
    "T13n0400_018:0520a27_9": "又此正法於後末世，我當為彼三十三天諸天子眾，常廣宣說。",
    "T13n0400_018:0520a29_0": "何以故？",
    "T13n0400_018:0520a29_1": "今此正法，即是過去、未來、現在諸佛世尊菩提之法，佛所讚故。",
    "T13n0400_018:0520b01_2": "又復我於過去、未來、現在諸佛世尊菩提之法，起尊重已，是故我當說此正法。」",
    "T13n0400_018:0520b03_3": "爾時，世尊讚帝釋天主言：「善哉，善哉！",
    "T13n0400_018:0520b04_4": "憍尸迦！",
    "T13n0400_018:0520b04_5": "汝能作師子吼，發如是言，於後末世護持正法，如汝所言應如是行。",
    "T13n0400_018:0520b05_6": "又憍尸迦！",
    "T13n0400_018:0520b06_7": "以此正法攝受力故，能令諸天隨所願求常得最勝，阿修羅眾威光退失。",
    "T13n0400_018:0520b08_0": "「復次，海意！",
    "T13n0400_018:0520b08_1": "我今為汝宣說攝伏諸魔天眾祕密章句，而此章句，速能攝伏諸魔天眾，來護正法。」",
    "T13n0400_018:0520b10_2-0": "爾時世尊，即說陀羅尼曰：「怛[寧*也](切身)佗(引)(一句)　設彌(引)(二)　設摩嚩底(三)　設彌多設訖囉(二合)(四)　盎酤哩(引)(五)　[牟*含]酤哩(引)(六)　摩(引)囉[口*爾]帝(引)(七)　葛囉(引)膩(引)(八)　枳(引)踰(引)哩(九)　帝(引)野嚩底(十)　烏路(引)野儞(十一)",
    "T13n0400_018:0520b10_2-1": "　尾設姹(十二)　儞哩摩(二合)梨(引)(十三)　摩羅(引)鉢那曳(引)(十四)　枯枯哩(引)(十五)　珂誐(十六)　誐囉(二合)細(引)(十七)　誐囉(二合)薩泥(引)(十八)　烏目契(引)(十九)　鉢囉(引)目契(引)(二十)　阿(引)目契(引)(二十一)　設彌多(引)儞薩哩嚩(二合)誐囉(二合)",
    "T13n0400_018:0520b10_2-2": "賀滿駄那儞(二十二)　儞屹哩(二合)係(引)多薩哩嚩(二合)波囉鉢囉(二合)嚩(引)禰那(二十三)　尾目訖多(二合、引)摩(引)囉播(引)舍(引)(二十四)　塞陀(二合、引)必多(引)沒駄母捺囉(二合、引)(二十五)　阿耨捺伽(二合、引)致多(引)薩哩嚩(二合)摩(引)賴(二十六)　蘇左哩多鉢哩戍[亭*夜](切身、",
    "T13n0400_018:0520b10_2-3": "引)(二十七)　尾誐蹉覩薩哩嚩(二合)摩(引)囉葛哩摩(二合、引)尼(二十八)「海意！",
    "T13n0400_018:0520b24_3": "如是祕密章句，而能攝伏諸魔天眾，復能消除一切煩惱。",
    "T13n0400_018:0520b25_4": "彼說法師，以此祕密章句作持誦已，處于法座，普觀眾會悉住道場，廣運無量大慈之心，當於己身起醫王想，法如藥想，於聽法眾起病人想，於佛如來起正士想，法眼不失起久住想。",
    "T13n0400_018:0520b29_5": "如是等事，以此祕密章句加持力故，現前施作，廣為一切如應說法。",
    "T13n0400_018:0520c02_6": "是時周匝百由旬內諸魔天眾，悉不能來作破壞事。",
    "T13n0400_018:0520c03_7": "設復諸魔至法會者，亦復不能作諸障難。」",
    "T13n0400_018:0520c05_0": "爾時，諸魔天眾現在此會，即從座起前白佛言：「世尊！",
    "T13n0400_018:0520c06_1": "我今見此海意菩薩大士，以威神力加持我故，置我於彼諸樂莊嚴世界之中。",
    "T13n0400_018:0520c08_0": "世尊！",
    "T13n0400_018:0520c08_1": "我今最初已悉棄捨諸魔事業，是故我等於此正法常當護持。",
    "T13n0400_018:0520c09_2": "後末世中，若城邑聚落若僧坊中，有人宣說此正法者，我當往彼，離諸慢心，恭敬、尊重、專注聽受。」",
    "T13n0400_018:0520c11_3": "爾時，世尊讚諸魔言：「善哉，善哉！",
    "T13n0400_018:0520c12_4": "汝等諸魔而能尊重如是正法，最先已捨諸魔事業。",
    "T13n0400_018:0520c13_5": "汝等今於如是法中有所獲得，此由海意菩薩大士神力所致。",
    "T13n0400_018:0520c15_6": "「復次，海意！",
    "T13n0400_018:0520c15_7": "我今為汝宣說呼召娑婆界主大梵天王祕密章句。",
    "T13n0400_018:0520c16_8": "而此章句，速能呼召大梵天王，來法師所當為作護。」",
    "T13n0400_018:0520c17_9-0": "爾時，世尊即說陀羅尼曰：「怛[寧*也](切身)佗(引)(一句)　昧怛囉野(三合、引)哥(引)哩(引)(二)　葛魯拏(引)哥(引)哩(引)(三)　母禰多(引)哥(引)哩(引)(四)　烏閉(引)叉(引)哥(引)哩(引)(五)　沒駄(引)哥(引)哩(引)(六)　達哩摩(二合、引)哥(引)哩(引)(七)　僧伽(引)",
    "T13n0400_018:0520c17_9-1": "哥(引)哩(引)(八)　蘇訖哩(二合)多尾左曳(引)(九)　摩賀(引)尾多(引)泥(引)(十)　儞瑟波(二合)哩(引)那祇(引)(十一)　烏惹鉢底(十二)　烏儒(仁祖切)誐彌(引)(十三)　達哩摩(二合)那捺儞(十四)　薩爹鉢囉(二合)底瑟姹(二合、引)那(十五)　烏波鉢底尾戍提(引)(十六)　莎唧覩鉢設彌(引)",
    "T13n0400_018:0520c17_9-2": "(十七)　咩嚩路(引)葛野沒囉(二合)賀摩(二合)末踰(二合)底瑟姹(二合)(十八)　三摩(引)地阿(引)吠(引)叉(十九)　達哩摩(二合)左囉赧酤嚕(二十)　薩達哩摩(二合)波哩誐囉(二合)[亢*欠]訖哩(二合)多摩耨播(引)羅野(二十一)　沒駄泥帝零(二合)摩(引)咩嚩親那(二十二)　娑摩(二合)",
    "T13n0400_018:0520c17_9-3": "囉多達哩摩(二合)作葛囉(二合)鉢囉(二合)嚩哩多(二合)喃酤嚕(二十三)　薩埵(引)尾輸(引)達喃鉢囉(二合)底屹哩(二合)賀(引)拏(二十四)　達哩摩(二合)那誐囉播(引)羅(引)擔(引)(二十五)　沒駄(引)提瑟姹(二合、引)喃摩(引)尾酤(引)鉢野(二十六)「海意！",
    "T13n0400_018:0521a06_10": "如是祕密章句，而能呼召大梵天王。",
    "T13n0400_018:0521a06_11": "其說法師以此祕密章句作持誦已，應當依止梵行，住無礙心，隱密諸根，善護諸念，所言決定。",
    "T13n0400_018:0521a09_12": "於其身業善令清淨，於其語業真實攝護，善固心慧，善修忍行，善淨戒蘊，善發精進之力，善持多聞諦，善觀想令心調暢，極利慧根，善修正行，善護菩提心，善修慈觀，安立大悲，普令眾生畢竟解脫一切苦惱，普令眾生獲得妙樂。",
    "T13n0400_018:0521a14_13": "其說法師起是心已，當處師子之座，祈求大梵天王，願垂攝受，然後如應為佗說法。",
    "T13n0400_018:0521a16_14": "即時大梵天王與諸梵眾，來法師所而為護持。",
    "T13n0400_018:0521a17_15": "又復，海意！",
    "T13n0400_018:0521a17_16": "其說法師應當覺知。",
    "T13n0400_018:0521a18_0": "大梵天王至法會時，有諸善相，所謂一切眾會咸起慈心，或復眾會諸根無缺；或復互相安住菩提法中；或復愛樂法及法師，起尊重想；或離諸染污；或專注一心離散亂意；或復繫念於諸善法；或攝斂諸念止絕外聞，諦意聽法；或於法師所，昔未曾說，昔未曾聞諸妙法門，聞已能說。",
    "T13n0400_018:0521a24_1": "若有如是等諸相現時，當知即是大梵天王來至法會。」",
    "T13n0400_018:0521a26_0": "爾時，大梵天王現在此會，即從座起前白佛言：「世尊！",
    "T13n0400_018:0521a27_1": "在在處處若復有人宣說如是甚深正法者，我居梵界雖有無量禪定之樂，悉能棄置，即當往彼說法師所為作加護。",
    "T13n0400_018:0521a29_2": "世尊！",
    "T13n0400_018:0521a29_3": "加護之法，有其八種。",
    "T13n0400_018:0521b01_4": "何等為八？",
    "T13n0400_018:0521b01_5": "一者、加護其念，令彼如所聞法而不忘失；二者、加護其慧，令彼於甚深法不相違背；三者、加護其行，令彼於義皆悉解了；四者、加護辯才，令彼斷諸疑惑；五者、加護記說，令彼一切語言音聲聞者皆喜；六者、加護化度之法，令彼超勝一切眾會；七者、加護現法光明令無暗鈍；八者、加護得出離門，令其依法修證。",
    "T13n0400_018:0521b08_6": "世尊！",
    "T13n0400_018:0521b08_7": "我以如是八法，善作加護其說法師，而復我等於法師所，密常營衛令法久住，諸魔怨諍咸悉除滅；此等皆是如來威神之所建立，令其正法廣大流布。」",
    "T13n0400_018:0521b12_8": "爾時，海意菩薩復白佛言：「世尊！",
    "T13n0400_018:0521b13_0": "今此正法，惟願世尊威神建立，使令久住。",
    "T13n0400_018:0521b14_0": "於佛如來入涅槃後末世之中，若有深種善根諸眾生等，令得如是甚深經典，受於手中，或安篋笥展轉流布令不隱沒。」",
    "T13n0400_018:0521b16_1": "爾時，世尊受海意菩薩伸勸請已，即於眉間放眾色光，其光遍照此三千大千世界廣大明耀。",
    "T13n0400_018:0521b18_2": "而此三千大千世界之中，一切藥草、樹林、砂石如是種類，蒙光照觸，皆悉變成如來形像。",
    "T13n0400_018:0521b21_0": "所變之像，皆於大寶莊嚴道場之中而為供養。",
    "T13n0400_018:0521b22_1": "以佛威神所建立故，其所變化如來之像，即時各各異口同音作如是言：「世尊釋迦牟尼如來！",
    "T13n0400_018:0521b24_2": "威神建立此正法故，即彼十方一切如來，亦以威神共所建立。",
    "T13n0400_018:0521b25_3": "若彼諸佛威神建立故，即彼諸魔不能作其障難。",
    "T13n0400_018:0521b26_4": "世尊！",
    "T13n0400_018:0521b26_5": "正使魔眾其數猶如殑伽沙等，威勢增強盡其勇力，畢竟不能於此正法而興難事。",
    "T13n0400_018:0521b28_6": "所以者何？",
    "T13n0400_018:0521b29_7": "假使大地分裂破壞，一切大海而悉枯涸，諸須彌山碎若微塵，風可繫縛，日月墜地，空現色像，火中得水，水中得火，四大種中各有異性，一切眾生而同一心，虛空與地二事相合；假使若有如是等事，而亦不能於佛如來加持力中，而有少法可動可轉。」",
    "T13n0400_018:0521c06_0": "爾時，世尊即舉右手，置於尊者阿難頂上，而告之言：「阿難！",
    "T13n0400_018:0521c07_1": "汝當受持此之正法，於後末世廣宣流布，令得受持讀誦演說，使佛正法久住世間。」",
    "T13n0400_018:0521c10_0": "爾時，海意菩薩白佛言：「世尊！",
    "T13n0400_018:0521c10_1": "見何義故，乃以如是甚深正法，付囑阿難苾芻？",
    "T13n0400_018:0521c11_2": "而阿難者具分限智；此會中有諸大菩薩，念慧深廣猶如大海莫知淵際。",
    "T13n0400_018:0521c13_3": "此諸菩薩不付囑邪？」",
    "T13n0400_018:0521c13_4": "佛言：「海意！",
    "T13n0400_018:0521c14_5": "非彼阿難己之慧力，而能受持如是正法，皆由如來威神建立。",
    "T13n0400_018:0521c15_6": "汝今當知！",
    "T13n0400_018:0521c15_7": "於後末世有諸眾生，於阿難所，聽受如是甚深正法，聞已信樂，生大歡喜，發希有心應作是言：『皆是如來不可思議威神建立，聲聞之人乃能如是受持甚深廣大經典。』",
    "T13n0400_018:0521c19_8": "此即如來威神加持力故。」",
    "T13n0400_018:0521c20_9": "時眾會中，或有天人作是思念：「彼海意菩薩，念總持力豈有間邪？",
    "T13n0400_018:0521c21_10": "何故世尊但說阿難多聞第一？」",
    "T13n0400_018:0521c23_0": "爾時，尊者大迦葉知眾有疑，觀察大會，前白佛言：「世尊！",
    "T13n0400_018:0521c24_1": "海意菩薩念總持力豈有間邪？",
    "T13n0400_018:0521c25_0": "何故世尊但說阿難多聞第一？」",
    "T13n0400_018:0521c25_1": "佛言：「迦葉！",
    "T13n0400_018:0521c26_0": "假使殑伽沙數等佛剎土中，攝聚眾生皆悉遍滿。",
    "T13n0400_018:0521c27_1": "於汝意云何？",
    "T13n0400_018:0521c27_2": "彼眾生界寧為多不？」",
    "T13n0400_018:0521c27_3": "迦葉白佛言：「甚多，世尊！",
    "T13n0400_018:0521c28_4": "甚多，善逝！」",
    "T13n0400_018:0521c28_5": "佛言：「迦葉！",
    "T13n0400_018:0521c29_0": "正使如是諸眾生等，無前、無後一時皆得人身，一一皆具念總持力，悉與尊者阿難等無有異。",
    "T13n0400_018:0522a02_1": "若以如上諸眾生等念總持力，比海意菩薩念總持力，百分不及一，乃至烏波尼殺曇分亦不及一。",
    "T13n0400_018:0522a04_2": "迦葉！",
    "T13n0400_018:0522a04_3": "此海意菩薩，能以十方諸佛世尊所說之法，皆悉任持而無障礙，非於一佛、二佛所說之法無障礙故。",
    "T13n0400_018:0522a06_4": "譬如天雨入大海中，非但容受一渧、二渧而無障礙，乃至容受一切雨滴悉無障礙，而彼大海不增、不減。",
    "T13n0400_018:0522a09_5": "海意菩薩亦復如是，悉能任持諸佛世尊所說之法，皆無障礙，非於一佛、二佛所說之法無障礙故，而是菩薩念總持力，亦無增、減。」",
    "T13n0400_018:0522a12_6": "說是法時，會中有八千眾生，發阿耨多羅三藐三菩提心，咸作是言：「我等當願各得念總持力，如海意菩薩。」",
    "T13n0400_018:0522a15_0": "爾時，會中諸天及人，各以妙花向佛世尊及海意菩薩，散擲供養。",
    "T13n0400_018:0522a16_1": "於是會中有一菩薩，名蓮花莊嚴，前白佛言：「世尊！",
    "T13n0400_018:0522a17_2": "若善男子、善女人，於此甚深法門，聞已信解，受持讀誦，如理伺察，依法修行者，是人得幾數福？」",
    "T13n0400_018:0522a20_0": "爾時，世尊即說伽陀，答蓮花莊嚴菩薩曰：「正使大千世界中，　　遍滿真金用施佛；　聞是法藏信解時，　　此福比前為最勝。",
    "T13n0400_018:0522a23_0": "　正使十千世界中，　　滿中珍寶施如來；　若能持讀此深經，　　其福比前不可數。",
    "T13n0400_018:0522a25_0": "　又若十千世界中，　　滿中珍寶廣行施；　若能宣說此深經，　　其福勝前不可數。",
    "T13n0400_018:0522a27_0": "　正使千俱胝剎土，　　廣積珍寶滿其中；　普施諸佛世間尊，　　修行此法勝於彼。",
    "T13n0400_018:0522a29_0": "　十方殑伽沙數量，　　寶嚴佛剎施如來；　此法真實修學時，　　其福比前不可數。",
    "T13n0400_018:0522b02_0": "　四種法具無邊福，　　佛亦不能說邊際；　發菩提心并護法，　　起大悲及修法行。",
    "T13n0400_018:0522b04_0": "　四種法具無量福，　　智者聞已不生疑；　虛空界與眾生界，　　菩提心及諸佛智。",
    "T13n0400_018:0522b06_0": "　我此宣說正法寶，　　震動十方俱胝剎；　放淨光明及雨花，　　不鼓自鳴百種樂。",
    "T13n0400_018:0522b08_0": "　一切菩薩大智士，　　發最勝心伸偈讚；　聞此所說妙法門，　　各得善利無虛果。",
    "T13n0400_018:0522b10_0": "　從我得聞如是法，　　眾生普獲諸善利；　皆由如來所護持，　　令菩提心無忘失。",
    "T13n0400_018:0522b12_0": "　千俱胝數十方佛，　　各各合掌而頂禮；　稱讚德海大聖尊，　　善住加持釋師子。",
    "T13n0400_018:0522b14_0": "　天、龍、修羅、緊那羅，　　乾闥婆及夜叉等；　梵王、帝釋、護世天，　　各處空中作是語：『願釋師子久住世，　　最上正法無減沒，　勇猛菩薩聖眾尊，　　護持如是深妙法。』",
    "T13n0400_018:0522b18_0": "　有受持此法眼者，　　我等當往現其身；　於彼尊重及策勤，　　密護令其無衰惱。」",
    "T13n0400_018:0522b20_0": "爾時，世尊告海意菩薩言：「海意！",
    "T13n0400_018:0522b20_1": "今此正法是大法眼，是妙法印，是勝法幢，決擇諸法，分別諸法。",
    "T13n0400_018:0522b22_2": "而彼過去、未來、現在諸佛世尊，皆說是法。",
    "T13n0400_018:0522b23_3": "海意！",
    "T13n0400_018:0522b23_4": "我先已說，汝等應當尊重恭敬，志誠堅固如理修行。」",
    "T13n0400_018:0522b25_0": "佛說此經已，海意菩薩等諸大菩薩摩訶薩眾，及諸世間天、人、阿修羅、乾闥婆等，一切大會聞佛所說，皆大歡喜，信受奉行。",
    "T13n0400_018:0522b28_0": "佛說海意菩薩所問淨印法門經卷第十八澂舉意刻藏，趙水臣歷授此方撰述數卷，讀之，心知其非佛語，不願刻，送還水臣。",
    "T13n0400_018:0522c02_1": "後得《淨印經》，則字字句句，無非甚深玅義。",
    "T13n0400_018:0522c03_2": "信是世尊金口所宣，快意踊躍。",
    "T13n0400_018:0522c03_3": "數十年前，曾夢大水充滿世界，而人民國土都無損礙。",
    "T13n0400_018:0522c05_4": "澂游衍其中，如常安樂。",
    "T13n0400_018:0522c05_5": "覺而異之，此非心想所及，無乃妖祥乎？",
    "T13n0400_018:0522c06_6": "今是經首，稱瑞應，適與夢符；則昔之現夢，今之值經，似非偶然。",
    "T13n0400_018:0522c08_7": "澂願藉是因緣，首度先父大學士文靖公嚴訥，先母一品夫人吳氏，即生蓮界，見佛聞法，得阿耨多羅三藐三菩提。",
    "T13n0400_018:0522c10_8": "次度一切冤親，一切眾生，悉成佛道，有一眾生不得度者，澂不取自度。",
    "T13n0400_018:0522c13_0": "萬曆三十六年，歲在戊申，十月朔吉，邵武守道澈嚴澂書。"
}