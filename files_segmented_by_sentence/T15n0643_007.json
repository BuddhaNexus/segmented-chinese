[
    {
        "source_sentence": "2佛說觀佛三昧海經卷第七",
        "from": "T15n0643_007:0678c02_0",
        "context_with_next_sentence": true
    },
    {
        "source_sentence": "東晉天竺三藏佛陀跋陀羅譯",
        "from": "T15n0643_007:0678c04_0",
        "context_with_next_sentence": true
    },
    {
        "source_sentence": "觀四威儀品第六之餘",
        "from": "T15n0643_007:0678c05_0",
        "context_with_next_sentence": true
    },
    {
        "source_sentence": "佛告阿難：",
        "from": "T15n0643_007:0678c06_4",
        "context_with_next_sentence": true
    },
    {
        "source_sentence": "「云何如來至曠野澤伏鬼大將？",
        "from": "T15n0643_007:0678c06_18",
        "context_with_next_sentence": true
    },
    {
        "source_sentence": "我從舍衛祇陀精舍，放金色光照舍衛城令作金色，舍衛國內有一長者名曰財德，長者有子年始三歲，父教其子令受三歸。",
        "from": "T15n0643_007:0678c09_14",
        "context_with_next_sentence": true
    },
    {
        "source_sentence": "散脂鬼神飢火所逼，入舍衛城接取嬰兒。",
        "from": "T15n0643_007:0678c10_13",
        "context_with_next_sentence": true
    },
    {
        "source_sentence": "爾時嬰兒稱：",
        "from": "T15n0643_007:0678c10_19",
        "context_with_next_sentence": true
    },
    {
        "source_sentence": "『南無佛！",
        "from": "T15n0643_007:0678c11_4",
        "context_with_next_sentence": true
    },
    {
        "source_sentence": "』以稱佛故，鬼王口噤不能得食，但眼出火以怖嬰兒。",
        "from": "T15n0643_007:0678c12_6",
        "context_with_next_sentence": true
    },
    {
        "source_sentence": "嬰兒見鬼形狀醜惡，胸有三面、臍有二面、兩膝二面，面如象面狗牙上出，眼復出火火皆下流，童子驚怖稱：",
        "from": "T15n0643_007:0678c14_16",
        "context_with_next_sentence": true
    },
    {
        "source_sentence": "『南無佛、南無法、南無僧！",
        "from": "T15n0643_007:0678c15_7",
        "context_with_next_sentence": true
    },
    {
        "source_sentence": "』爾時世尊天耳遠聞，獨將阿難足步虛空，阿難在後從佛不及，佛以神力化作寶華，其華光明接取阿難。",
        "from": "T15n0643_007:0678c17_13",
        "context_with_next_sentence": true
    },
    {
        "source_sentence": "阿難坐華見閻浮提滿中化佛，一一化佛身滿三千大千世界，是諸化佛說三乘法，勸進菩薩修行念佛，阿難見聞即憶過去九十億佛所說經藏，憶持不失。",
        "from": "T15n0643_007:0678c21_7",
        "context_with_next_sentence": true
    },
    {
        "source_sentence": "「爾時世尊到曠野澤，放眉間白毫大人相光，其光直照怖小兒身。",
        "from": "T15n0643_007:0678c23_10",
        "context_with_next_sentence": true
    },
    {
        "source_sentence": "小兒見光，如見父母心無驚懼。",
        "from": "T15n0643_007:0678c24_5",
        "context_with_next_sentence": true
    },
    {
        "source_sentence": "時曠野鬼，舉一大石厚十二丈，欲擲世尊！",
        "from": "T15n0643_007:0678c25_6",
        "context_with_next_sentence": true
    },
    {
        "source_sentence": "眼出雷電雨雹如雨，一一雹下如赤鷄子從空而下，未至佛上化成化佛；",
        "from": "T15n0643_007:0678c26_18",
        "context_with_next_sentence": true
    },
    {
        "source_sentence": "一一化佛入火光三昧，諸火光明燒曠野澤，大地洞然鬼王不怖。",
        "from": "T15n0643_007:0678c28_8",
        "context_with_next_sentence": true
    },
    {
        "source_sentence": "擲石住空化成寶臺，臺中復有百億化佛，異口同音讚歎慈心，鬼猶不伏。",
        "from": "T15n0643_007:0679a01_3",
        "context_with_next_sentence": true
    },
    {
        "source_sentence": "時金剛神，手奮金杵揮大利劍，髭如劍竦眼如電光，以金剛杵擬鬼王額，攘臂大叫聲振天地。",
        "from": "T15n0643_007:0679a03_6",
        "context_with_next_sentence": true
    },
    {
        "source_sentence": "鬼王驚怖抱持小兒，長跪上佛，白言：",
        "from": "T15n0643_007:0679a04_5",
        "context_with_next_sentence": true
    },
    {
        "source_sentence": "『沙門！",
        "from": "T15n0643_007:0679a04_9",
        "context_with_next_sentence": true
    },
    {
        "source_sentence": "唯願慈愛救我生命。",
        "from": "T15n0643_007:0679a04_18",
        "context_with_next_sentence": true
    },
    {
        "source_sentence": "』時金剛神化金剛杵為大鐵山，四面火起繞鬼七匝，猛火炎熾焚燒鬼身，嬰兒舉手勅鬼王言：",
        "from": "T15n0643_007:0679a06_19",
        "context_with_next_sentence": true
    },
    {
        "source_sentence": "『稱南無佛！",
        "from": "T15n0643_007:0679a07_5",
        "context_with_next_sentence": true
    },
    {
        "source_sentence": "我稱佛故從死得生，汝今可稱南無諸佛！",
        "from": "T15n0643_007:0679a08_3",
        "context_with_next_sentence": true
    },
    {
        "source_sentence": "』爾時鬼王，驚怖失聲稱：",
        "from": "T15n0643_007:0679a08_15",
        "context_with_next_sentence": true
    },
    {
        "source_sentence": "『南無佛！",
        "from": "T15n0643_007:0679a08_20",
        "context_with_next_sentence": true
    },
    {
        "source_sentence": "』白言：",
        "from": "T15n0643_007:0679a09_1",
        "context_with_next_sentence": true
    },
    {
        "source_sentence": "『瞿曇可救護我。",
        "from": "T15n0643_007:0679a09_9",
        "context_with_next_sentence": true
    },
    {
        "source_sentence": "』「爾時世尊以梵音聲，猶如慈父安慰諸子，撫慰鬼王亦復如是！",
        "from": "T15n0643_007:0679a11_7",
        "context_with_next_sentence": true
    },
    {
        "source_sentence": "密迹金剛勅鬼王言：",
        "from": "T15n0643_007:0679a11_16",
        "context_with_next_sentence": true
    },
    {
        "source_sentence": "『汝今速伏，歸依佛、法及與眾僧，汝若不伏，碎汝眷屬萬億八千令如微塵。",
        "from": "T15n0643_007:0679a13_9",
        "context_with_next_sentence": true
    },
    {
        "source_sentence": "』時曠野鬼以驚怖故，五體投地為佛作禮白言：",
        "from": "T15n0643_007:0679a14_10",
        "context_with_next_sentence": true
    },
    {
        "source_sentence": "『世尊！",
        "from": "T15n0643_007:0679a14_14",
        "context_with_next_sentence": true
    },
    {
        "source_sentence": "我恒噉人，今者不殺當食何物？",
        "from": "T15n0643_007:0679a15_10",
        "context_with_next_sentence": true
    },
    {
        "source_sentence": "』佛勅鬼王：",
        "from": "T15n0643_007:0679a15_16",
        "context_with_next_sentence": true
    },
    {
        "source_sentence": "『汝但不殺，我勅弟子常施汝食乃至法滅，以我力故令汝飽滿。",
        "from": "T15n0643_007:0679a17_3",
        "context_with_next_sentence": true
    },
    {
        "source_sentence": "』鬼王聞已歡喜合掌受佛五戒。",
        "from": "T15n0643_007:0679a17_17",
        "context_with_next_sentence": true
    },
    {
        "source_sentence": "受五戒已，見諸火山焰焰相次變成化佛，滿曠野澤皆是化佛，一一佛後有一阿難；",
        "from": "T15n0643_007:0679a19_15",
        "context_with_next_sentence": true
    },
    {
        "source_sentence": "一一化佛異口同音皆說五戒。",
        "from": "T15n0643_007:0679a20_9",
        "context_with_next_sentence": true
    },
    {
        "source_sentence": "時曠野鬼白金剛神：",
        "from": "T15n0643_007:0679a20_18",
        "context_with_next_sentence": true
    },
    {
        "source_sentence": "『因大德故得服甘露無上法味。",
        "from": "T15n0643_007:0679a21_13",
        "context_with_next_sentence": true
    },
    {
        "source_sentence": "』時金剛神擲杵空中，佛神力故令金剛杵猶如百億金須彌山，一一須彌百億龕室；",
        "from": "T15n0643_007:0679a23_11",
        "context_with_next_sentence": true
    },
    {
        "source_sentence": "一一龕室百億化佛遊步經行，是諸化佛舉足下足，足下自然生七寶臺；",
        "from": "T15n0643_007:0679a25_4",
        "context_with_next_sentence": true
    },
    {
        "source_sentence": "一一臺上恒沙化佛結加趺坐。",
        "from": "T15n0643_007:0679a25_17",
        "context_with_next_sentence": true
    },
    {
        "source_sentence": "」佛告大王：",
        "from": "T15n0643_007:0679a26_4",
        "context_with_next_sentence": true
    },
    {
        "source_sentence": "「佛滅度後佛諸弟子，欲知如來伏曠野鬼自在神通，如是觀者名為正觀，若異觀者名為邪觀。",
        "from": "T15n0643_007:0679a28_6",
        "context_with_next_sentence": true
    },
    {
        "source_sentence": "佛滅度後若有眾生，思是法者、觀是法者、得此想者，除百千億劫生死之罪，生生之處不受鬼身，值遇諸佛間無空缺。",
        "from": "T15n0643_007:0679b02_1",
        "context_with_next_sentence": true
    },
    {
        "source_sentence": "設無佛時遇辟支佛，無辟支佛恒遇仙人為說正道。",
        "from": "T15n0643_007:0679b03_4",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_007:0679b03_10",
        "context_with_next_sentence": true
    },
    {
        "source_sentence": "「汝今持是境界念想，為未來世一切眾生當廣宣說，是名諸佛神通境界，若失此事則名謗佛斷菩提種。",
        "from": "T15n0643_007:0679b05_16",
        "context_with_next_sentence": true
    },
    {
        "source_sentence": "持是法者鬼魅不著，恒為諸佛之所護助。",
        "from": "T15n0643_007:0679b06_15",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_007:0679b07_4",
        "context_with_next_sentence": true
    },
    {
        "source_sentence": "「云何名如來到那乾訶羅國、古仙山薝蔔華林毒龍池側、青蓮華泉北羅剎穴中、阿那斯山巖南？",
        "from": "T15n0643_007:0679b09_9",
        "context_with_next_sentence": true
    },
    {
        "source_sentence": "爾時彼穴有五羅剎，化作女龍與毒龍通，龍復降雹、羅剎亂行，飢饉疾疫已歷四年。",
        "from": "T15n0643_007:0679b11_7",
        "context_with_next_sentence": true
    },
    {
        "source_sentence": "時王驚懼，禱祠神祇於事無益，召諸呪師令呪毒龍，羅剎氣盛呪術不行。",
        "from": "T15n0643_007:0679b13_2",
        "context_with_next_sentence": true
    },
    {
        "source_sentence": "王作是念：",
        "from": "T15n0643_007:0679b13_7",
        "context_with_next_sentence": true
    },
    {
        "source_sentence": "『得一神人，驅此羅剎降是毒龍，唯除我身其餘無惜。",
        "from": "T15n0643_007:0679b14_10",
        "context_with_next_sentence": true
    },
    {
        "source_sentence": "』時有梵志聰明多智白言：",
        "from": "T15n0643_007:0679b15_3",
        "context_with_next_sentence": true
    },
    {
        "source_sentence": "『大王！",
        "from": "T15n0643_007:0679b15_7",
        "context_with_next_sentence": true
    },
    {
        "source_sentence": "迦毘羅城淨飯王子！",
        "from": "T15n0643_007:0679b15_16",
        "context_with_next_sentence": true
    },
    {
        "source_sentence": "其生之日萬神侍御七寶降瑞，阿私陀相：",
        "from": "T15n0643_007:0679b16_13",
        "context_with_next_sentence": true
    },
    {
        "source_sentence": "「處國當為轉輪聖王，若不樂天下，成自然佛。",
        "from": "T15n0643_007:0679b17_14",
        "context_with_next_sentence": true
    },
    {
        "source_sentence": "」今者道成，號釋迦文，巨身丈六三十二相、八十種好，足躡蓮華項佩日光，身相端嚴如真金山。",
        "from": "T15n0643_007:0679b19_16",
        "context_with_next_sentence": true
    },
    {
        "source_sentence": "』王聞是語心大歡喜，向佛生地自歸作禮：",
        "from": "T15n0643_007:0679b20_15",
        "context_with_next_sentence": true
    },
    {
        "source_sentence": "『若梵志語審實不虛，有佛出世名釋迦文！",
        "from": "T15n0643_007:0679b21_14",
        "context_with_next_sentence": true
    },
    {
        "source_sentence": "然我相法却後九劫乃當有佛名釋迦文！",
        "from": "T15n0643_007:0679b22_13",
        "context_with_next_sentence": true
    },
    {
        "source_sentence": "云何今日佛日已興？",
        "from": "T15n0643_007:0679b23_5",
        "context_with_next_sentence": true
    },
    {
        "source_sentence": "云何不哀至此國界？",
        "from": "T15n0643_007:0679b23_14",
        "context_with_next_sentence": true
    },
    {
        "source_sentence": "』空中有聲告言大王：",
        "from": "T15n0643_007:0679b24_4",
        "context_with_next_sentence": true
    },
    {
        "source_sentence": "『汝莫疑，佛釋迦牟尼精進勇猛超越九劫。",
        "from": "T15n0643_007:0679b25_4",
        "context_with_next_sentence": true
    },
    {
        "source_sentence": "』聞是語已，復更長跪合掌讚歎：",
        "from": "T15n0643_007:0679b25_19",
        "context_with_next_sentence": true
    },
    {
        "source_sentence": "『佛通明慧應知我心，願屈慈悲光臨此國。",
        "from": "T15n0643_007:0679b26_18",
        "context_with_next_sentence": true
    },
    {
        "source_sentence": "』「爾時香烟至佛精舍，如白琉璃雲，繞佛七匝化作金蓋，其蓋有鈴出妙音聲，其聲請佛、請比丘僧。",
        "from": "T15n0643_007:0679b29_2",
        "context_with_next_sentence": true
    },
    {
        "source_sentence": "爾時如來勅諸比丘：",
        "from": "T15n0643_007:0679b29_11",
        "context_with_next_sentence": true
    },
    {
        "source_sentence": "『諸得六通者隨從佛後，受那乾訶羅王弗巴浮提請。",
        "from": "T15n0643_007:0679c01_14",
        "context_with_next_sentence": true
    },
    {
        "source_sentence": "』「摩訶迦葉徒眾五百化作琉璃山，山上皆有流泉浴池七寶行樹，樹下皆有金床銀光，光化為窟。",
        "from": "T15n0643_007:0679c04_3",
        "context_with_next_sentence": true
    },
    {
        "source_sentence": "摩訶迦葉坐此窟中常坐不臥，勅諸弟子行十二頭陀，其山如雲疾於猛風詣古仙山。",
        "from": "T15n0643_007:0679c06_2",
        "context_with_next_sentence": true
    },
    {
        "source_sentence": "大目揵連徒眾五百，化百千龍盤身為座，龍口吐火化成金臺七寶床座，寶帳寶蓋及諸幢幡皆悉備足；",
        "from": "T15n0643_007:0679c08_9",
        "context_with_next_sentence": true
    },
    {
        "source_sentence": "目連處中，如琉璃人表裏清徹，詣那乾訶。",
        "from": "T15n0643_007:0679c09_9",
        "context_with_next_sentence": true
    },
    {
        "source_sentence": "舍利弗以神通力，化作雪山，白玉為窟；",
        "from": "T15n0643_007:0679c10_7",
        "context_with_next_sentence": true
    },
    {
        "source_sentence": "均提等五百沙彌，坐七寶窟圍繞雪山。",
        "from": "T15n0643_007:0679c11_4",
        "context_with_next_sentence": true
    },
    {
        "source_sentence": "時舍利弗坐白玉窟，如黃金人放金色光，其光雜色映耀雪山，敷揚大法沙彌聽受，往詣彼國。",
        "from": "T15n0643_007:0679c13_7",
        "context_with_next_sentence": true
    },
    {
        "source_sentence": "「摩訶迦栴延與其眷屬五百比丘化作蓮華，猶如金臺比丘處上，身下出水化為流泉，流諸華間水不渧地，上有金蓋彌覆比丘，亦往彼國。",
        "from": "T15n0643_007:0679c17_3",
        "context_with_next_sentence": true
    },
    {
        "source_sentence": "如是千二百五十大弟子，各有五百比丘作諸神通，如舍利弗、目揵連等，踊身虛空如鴈王翔，往詣彼國。",
        "from": "T15n0643_007:0679c19_10",
        "context_with_next_sentence": true
    },
    {
        "source_sentence": "「爾時世尊著衣持鉢勅語阿難：",
        "from": "T15n0643_007:0679c20_13",
        "context_with_next_sentence": true
    },
    {
        "source_sentence": "『持尼師檀。",
        "from": "T15n0643_007:0679c20_19",
        "context_with_next_sentence": true
    },
    {
        "source_sentence": "』爾時世尊足步虛空，佛舉足時，四天王、釋提桓因、梵天王，無數天子百千天女繞佛七匝，為佛作禮侍從佛後。",
        "from": "T15n0643_007:0679c23_7",
        "context_with_next_sentence": true
    },
    {
        "source_sentence": "「爾時世尊！",
        "from": "T15n0643_007:0679c24_5",
        "context_with_next_sentence": true
    },
    {
        "source_sentence": "放項金光化作一萬八千諸大化佛，一一化佛復放光明，如此項光亦復化作一萬八千諸大化佛，佛佛相次滿虛空中，如鴈王翔往至彼國，始到國界王出奉迎為佛作禮。",
        "from": "T15n0643_007:0679c28_4",
        "context_with_next_sentence": true
    },
    {
        "source_sentence": "「爾時龍王見世尊來，父子徒黨十六大龍，興大雲雷震吼雨雹，眼中出火口亦吐火，鱗甲身毛俱出烟焰；",
        "from": "T15n0643_007:0680a01_11",
        "context_with_next_sentence": true
    },
    {
        "source_sentence": "五羅剎女現醜惡形，眼如掣電住立佛前。",
        "from": "T15n0643_007:0680a02_10",
        "context_with_next_sentence": true
    },
    {
        "source_sentence": "時龍王子！",
        "from": "T15n0643_007:0680a02_15",
        "context_with_next_sentence": true
    },
    {
        "source_sentence": "見虛空中滿中化佛，白其父言：",
        "from": "T15n0643_007:0680a03_10",
        "context_with_next_sentence": true
    },
    {
        "source_sentence": "『父王吐火欲害一佛，試看空中有無數佛！",
        "from": "T15n0643_007:0680a04_10",
        "context_with_next_sentence": true
    },
    {
        "source_sentence": "』時龍吐毒心意猛盛，訶責其子：",
        "from": "T15n0643_007:0680a05_4",
        "context_with_next_sentence": true
    },
    {
        "source_sentence": "『惟有一佛何處有多？",
        "from": "T15n0643_007:0680a05_14",
        "context_with_next_sentence": true
    },
    {
        "source_sentence": "』「時金剛神手把大杵化身無數，杵頭火然如旋火輪，輪輪相次從空中下，火焰熱熾猶如融銅，燒惡龍身龍王驚怖，無走遁處走入佛影，佛影清涼如甘露灑，龍得除熱仰頭視空，滿空中佛。",
        "from": "T15n0643_007:0680a09_19",
        "context_with_next_sentence": true
    },
    {
        "source_sentence": "一一如來放無數光；",
        "from": "T15n0643_007:0680a10_8",
        "context_with_next_sentence": true
    },
    {
        "source_sentence": "一一光中無量化佛；",
        "from": "T15n0643_007:0680a10_17",
        "context_with_next_sentence": true
    },
    {
        "source_sentence": "一一化佛亦放無數百千光明，時諸光中一切皆是執金剛神奮金剛杵。",
        "from": "T15n0643_007:0680a12_11",
        "context_with_next_sentence": true
    },
    {
        "source_sentence": "龍見諸佛極大歡喜，見諸金剛極大惶怖，合掌恭敬為佛作禮，五羅剎女亦禮如來。",
        "from": "T15n0643_007:0680a14_10",
        "context_with_next_sentence": true
    },
    {
        "source_sentence": "時諸天子雨曼陀羅花、摩訶曼陀羅花、曼殊沙花、摩訶曼殊沙花而以供養，天鼓自鳴，諸天叉手空中立侍。",
        "from": "T15n0643_007:0680a16_18",
        "context_with_next_sentence": true
    },
    {
        "source_sentence": "「時彼國王眷屬五千，燒眾名香頭面禮佛請佛就座。",
        "from": "T15n0643_007:0680a18_2",
        "context_with_next_sentence": true
    },
    {
        "source_sentence": "時彼龍王從龍池出，獻七寶床手擎敷置，白佛：",
        "from": "T15n0643_007:0680a19_5",
        "context_with_next_sentence": true
    },
    {
        "source_sentence": "『世尊！",
        "from": "T15n0643_007:0680a19_9",
        "context_with_next_sentence": true
    },
    {
        "source_sentence": "惟願救我，莫使力士傷害我身。",
        "from": "T15n0643_007:0680a20_3",
        "context_with_next_sentence": true
    },
    {
        "source_sentence": "』「爾時如來以梵音聲，猶如慈母撫䘏嬰兒，令彼龍王及羅剎女受法王化，請佛就座。",
        "from": "T15n0643_007:0680a22_16",
        "context_with_next_sentence": true
    },
    {
        "source_sentence": "爾時國王，復敷高床𣰽氀㲩𣰆極細軟者，張白㲲縵，真珠羅網彌覆其上，請佛世尊令處縵中。",
        "from": "T15n0643_007:0680a25_2",
        "context_with_next_sentence": true
    },
    {
        "source_sentence": "「爾時世尊舉足欲行，佛鹿王腨腨出五光，光有五色繞佛七匝，如天妙花化成花帳，眾花葉間百千無數諸化菩薩，合掌讚偈有萬億音，空中化佛放腨光明亦復如是！",
        "from": "T15n0643_007:0680a29_15",
        "context_with_next_sentence": true
    },
    {
        "source_sentence": "十六小龍手執山石，霹靂起火來至佛所，大眾驚怖入佛光中。",
        "from": "T15n0643_007:0680b02_6",
        "context_with_next_sentence": true
    },
    {
        "source_sentence": "「爾時世尊出金色臂張合曼掌，指網曼間雨大寶花，大眾皆見化成化佛，唯諸龍見是金翅鳥欲搏噬龍，龍畏金翅走入佛影，為佛作禮叩頭求救。",
        "from": "T15n0643_007:0680b06_8",
        "context_with_next_sentence": true
    },
    {
        "source_sentence": "佛至縵前勅阿難言：",
        "from": "T15n0643_007:0680b06_17",
        "context_with_next_sentence": true
    },
    {
        "source_sentence": "『敷尼師檀。",
        "from": "T15n0643_007:0680b07_3",
        "context_with_next_sentence": true
    },
    {
        "source_sentence": "』是時阿難即入縵中，先舉右手從左肩上取尼師檀。",
        "from": "T15n0643_007:0680b08_6",
        "context_with_next_sentence": true
    },
    {
        "source_sentence": "時尼師檀即復化成五百億金臺，七寶挍飾，欲敷之時即復化成五百億蓮華七寶莊嚴。",
        "from": "T15n0643_007:0680b10_7",
        "context_with_next_sentence": true
    },
    {
        "source_sentence": "政四角時，一角生五百億七寶蓮華，行行相次遍滿縵內。",
        "from": "T15n0643_007:0680b11_14",
        "context_with_next_sentence": true
    },
    {
        "source_sentence": "「爾時世尊就七寶床結加趺坐，諸蓮花上皆有佛坐。",
        "from": "T15n0643_007:0680b13_3",
        "context_with_next_sentence": true
    },
    {
        "source_sentence": "時諸比丘見佛坐已，為佛作禮右繞七匝，各敷坐具，比丘坐具皆悉化成琉璃之座。",
        "from": "T15n0643_007:0680b15_3",
        "context_with_next_sentence": true
    },
    {
        "source_sentence": "比丘就座時，琉璃座放琉璃光作琉璃窟，諸比丘等，入火光三昧身作金色。",
        "from": "T15n0643_007:0680b16_17",
        "context_with_next_sentence": true
    },
    {
        "source_sentence": "時彼國王，見佛神變歡喜合掌，遶佛七匝為佛作禮，覩佛神化，應時即發阿耨多羅三藐三菩提心，勅諸臣下皆使發心。",
        "from": "T15n0643_007:0680b19_12",
        "context_with_next_sentence": true
    },
    {
        "source_sentence": "爾時龍王，怖畏金剛大力士故，亦發阿耨多羅三藐三菩提心，五羅剎女亦發菩提心。",
        "from": "T15n0643_007:0680b21_12",
        "context_with_next_sentence": true
    },
    {
        "source_sentence": "「爾時大王！",
        "from": "T15n0643_007:0680b22_5",
        "context_with_next_sentence": true
    },
    {
        "source_sentence": "為佛及僧欲設中饍。",
        "from": "T15n0643_007:0680b22_14",
        "context_with_next_sentence": true
    },
    {
        "source_sentence": "佛告大王：",
        "from": "T15n0643_007:0680b22_19",
        "context_with_next_sentence": true
    },
    {
        "source_sentence": "『但辦食器餘無所須。",
        "from": "T15n0643_007:0680b23_9",
        "context_with_next_sentence": true
    },
    {
        "source_sentence": "』王受佛勅具諸寶器，佛神力故令諸器內天須陀味自然盈滿。",
        "from": "T15n0643_007:0680b24_15",
        "context_with_next_sentence": true
    },
    {
        "source_sentence": "時諸大眾食是食已，自然得入念佛三昧，見十方佛身量無邊，復聞說法微妙音聲，其音純讚念佛、念法、念比丘僧，亦有廣說六波羅蜜、三十七品助菩提法。",
        "from": "T15n0643_007:0680b28_7",
        "context_with_next_sentence": true
    },
    {
        "source_sentence": "聞是語已倍更歡喜，繞佛千匝。",
        "from": "T15n0643_007:0680b29_2",
        "context_with_next_sentence": true
    },
    {
        "source_sentence": "「爾時國王請佛入城，龍王怒曰：",
        "from": "T15n0643_007:0680c01_14",
        "context_with_next_sentence": true
    },
    {
        "source_sentence": "『汝奪我利，吾滅汝國。",
        "from": "T15n0643_007:0680c02_3",
        "context_with_next_sentence": true
    },
    {
        "source_sentence": "』佛告大王：",
        "from": "T15n0643_007:0680c02_9",
        "context_with_next_sentence": true
    },
    {
        "source_sentence": "『檀越先歸，佛自知時。",
        "from": "T15n0643_007:0680c02_20",
        "context_with_next_sentence": true
    },
    {
        "source_sentence": "』爾時國王為佛作禮逡巡而退。",
        "from": "T15n0643_007:0680c03_11",
        "context_with_next_sentence": true
    },
    {
        "source_sentence": "爾時龍王及羅剎女，五體投地求佛授戒，佛即如法為說三歸五戒之法，龍王聞已心大歡喜，龍王眷屬百千諸龍，從池而出為佛作禮，如來應時隨龍音類為其說法，聞法歡喜，佛勅目連為其受戒。",
        "from": "T15n0643_007:0680c08_3",
        "context_with_next_sentence": true
    },
    {
        "source_sentence": "「爾時目連入如意定，即自化身作百千億金翅鳥王，一一鳥王足躡五龍住在虛空。",
        "from": "T15n0643_007:0680c10_16",
        "context_with_next_sentence": true
    },
    {
        "source_sentence": "時諸小龍而作是言：",
        "from": "T15n0643_007:0680c11_6",
        "context_with_next_sentence": true
    },
    {
        "source_sentence": "『佛勅和上為我受戒，和上云何作恐怖像？",
        "from": "T15n0643_007:0680c12_6",
        "context_with_next_sentence": true
    },
    {
        "source_sentence": "』目連告曰：",
        "from": "T15n0643_007:0680c12_12",
        "context_with_next_sentence": true
    },
    {
        "source_sentence": "『汝於多劫不恐怖中橫生怖想、於無瞋恚生瞋恚想、於無害所橫生害想，我實是人，汝惡心故見我是鳥。",
        "from": "T15n0643_007:0680c15_1",
        "context_with_next_sentence": true
    },
    {
        "source_sentence": "』爾時龍王以恐怖故，自誓不殺不惱眾生以發善心，目連即時還復本身為說五戒。",
        "from": "T15n0643_007:0680c16_18",
        "context_with_next_sentence": true
    },
    {
        "source_sentence": "「爾時龍王長跪合掌勸請世尊：",
        "from": "T15n0643_007:0680c17_13",
        "context_with_next_sentence": true
    },
    {
        "source_sentence": "『唯願如來常住此間，佛若不在，我發惡心無由得成阿耨多羅三藐三菩提，唯願如來留神垂念常在於此。",
        "from": "T15n0643_007:0680c20_2",
        "context_with_next_sentence": true
    },
    {
        "source_sentence": "』慇懃三請如是不止。",
        "from": "T15n0643_007:0680c20_12",
        "context_with_next_sentence": true
    },
    {
        "source_sentence": "「時梵天王！",
        "from": "T15n0643_007:0680c20_18",
        "context_with_next_sentence": true
    },
    {
        "source_sentence": "復來禮佛合掌勸請：",
        "from": "T15n0643_007:0680c21_6",
        "context_with_next_sentence": true
    },
    {
        "source_sentence": "『願婆伽婆！",
        "from": "T15n0643_007:0680c21_12",
        "context_with_next_sentence": true
    },
    {
        "source_sentence": "為未來世諸眾生故，莫獨偏為此一小龍。",
        "from": "T15n0643_007:0680c22_11",
        "context_with_next_sentence": true
    },
    {
        "source_sentence": "』百千梵王異口同音皆作是請。",
        "from": "T15n0643_007:0680c23_5",
        "context_with_next_sentence": true
    },
    {
        "source_sentence": "「爾時如來即便微笑，口出無量百千光明，一一光中無量化佛；",
        "from": "T15n0643_007:0680c25_7",
        "context_with_next_sentence": true
    },
    {
        "source_sentence": "一一化佛萬億菩薩以為侍從。",
        "from": "T15n0643_007:0680c26_2",
        "context_with_next_sentence": true
    },
    {
        "source_sentence": "時彼龍王於其池中，出七寶臺奉上如來：",
        "from": "T15n0643_007:0680c27_1",
        "context_with_next_sentence": true
    },
    {
        "source_sentence": "『唯願天尊！",
        "from": "T15n0643_007:0680c27_7",
        "context_with_next_sentence": true
    },
    {
        "source_sentence": "受我此臺。",
        "from": "T15n0643_007:0680c27_12",
        "context_with_next_sentence": true
    },
    {
        "source_sentence": "』爾時世尊告龍王曰：",
        "from": "T15n0643_007:0680c27_22",
        "context_with_next_sentence": true
    },
    {
        "source_sentence": "『不須此臺，汝今但以羅剎石窟持以施我。",
        "from": "T15n0643_007:0680c28_18",
        "context_with_next_sentence": true
    },
    {
        "source_sentence": "』時梵天王無數天子先入窟中，時彼龍王以諸雜寶以莊挍窟。",
        "from": "T15n0643_007:0681a01_6",
        "context_with_next_sentence": true
    },
    {
        "source_sentence": "佛告阿難：",
        "from": "T15n0643_007:0681a01_11",
        "context_with_next_sentence": true
    },
    {
        "source_sentence": "『汝教龍王淨掃石窟。",
        "from": "T15n0643_007:0681a02_1",
        "context_with_next_sentence": true
    },
    {
        "source_sentence": "』諸天聞已，各脫寶衣競以拂窟。",
        "from": "T15n0643_007:0681a02_16",
        "context_with_next_sentence": true
    },
    {
        "source_sentence": "爾時如來還攝身光，卷諸化佛來入佛頂。",
        "from": "T15n0643_007:0681a03_14",
        "context_with_next_sentence": true
    },
    {
        "source_sentence": "爾時如來，勅諸比丘皆在窟外，唯佛獨入自敷坐具，敷坐具時，令此石山暫為七寶。",
        "from": "T15n0643_007:0681a05_13",
        "context_with_next_sentence": true
    },
    {
        "source_sentence": "時羅剎女及以龍王，為四大弟子、尊者阿難造五石窟。",
        "from": "T15n0643_007:0681a07_1",
        "context_with_next_sentence": true
    },
    {
        "source_sentence": "「爾時世尊坐龍王窟不移坐處，亦受王請入那乾訶城，耆闍崛山、舍衛國、迦毘羅城、及諸住處皆見有佛。",
        "from": "T15n0643_007:0681a10_8",
        "context_with_next_sentence": true
    },
    {
        "source_sentence": "時虛空中蓮華座上無量化佛，一切世界滿中化佛，龍王歡喜發大誓願：",
        "from": "T15n0643_007:0681a12_2",
        "context_with_next_sentence": true
    },
    {
        "source_sentence": "『願我來世得佛如此。",
        "from": "T15n0643_007:0681a12_12",
        "context_with_next_sentence": true
    },
    {
        "source_sentence": "』佛受王請經七日已，王遣一人乘八千里象，持諸供具遍一切國供養眾僧，到處皆見釋迦文佛。",
        "from": "T15n0643_007:0681a14_15",
        "context_with_next_sentence": true
    },
    {
        "source_sentence": "信反白王：",
        "from": "T15n0643_007:0681a15_2",
        "context_with_next_sentence": true
    },
    {
        "source_sentence": "『如來世尊！",
        "from": "T15n0643_007:0681a15_8",
        "context_with_next_sentence": true
    },
    {
        "source_sentence": "不但此國，餘國亦有！",
        "from": "T15n0643_007:0681a15_18",
        "context_with_next_sentence": true
    },
    {
        "source_sentence": "餘國諸佛皆說苦、空、無常、無我、六波羅蜜。",
        "from": "T15n0643_007:0681a16_18",
        "context_with_next_sentence": true
    },
    {
        "source_sentence": "』王聞是語，豁然意解得無生忍。",
        "from": "T15n0643_007:0681a17_10",
        "context_with_next_sentence": true
    },
    {
        "source_sentence": "「爾時世尊還攝神足從石窟出，與諸比丘遊履先世為菩薩時，兩兒布施處、投身餓虎處、以頭布施處、剜身千燈處、挑目布施處、割肉代鴿處，如是諸處龍皆隨從。",
        "from": "T15n0643_007:0681a21_12",
        "context_with_next_sentence": true
    },
    {
        "source_sentence": "是時龍王，聞佛還國，啼哭雨淚白言：",
        "from": "T15n0643_007:0681a22_9",
        "context_with_next_sentence": true
    },
    {
        "source_sentence": "『世尊！",
        "from": "T15n0643_007:0681a22_13",
        "context_with_next_sentence": true
    },
    {
        "source_sentence": "請佛常住，云何捨我？",
        "from": "T15n0643_007:0681a23_2",
        "context_with_next_sentence": true
    },
    {
        "source_sentence": "我不見佛，當作惡事，墜墮惡道。",
        "from": "T15n0643_007:0681a23_17",
        "context_with_next_sentence": true
    },
    {
        "source_sentence": "』爾時世尊安慰龍王：",
        "from": "T15n0643_007:0681a24_5",
        "context_with_next_sentence": true
    },
    {
        "source_sentence": "『我受汝請坐汝窟中，經千五百歲。",
        "from": "T15n0643_007:0681a25_1",
        "context_with_next_sentence": true
    },
    {
        "source_sentence": "』時諸小龍合掌叉手，勸請世尊還入窟中。",
        "from": "T15n0643_007:0681a25_20",
        "context_with_next_sentence": true
    },
    {
        "source_sentence": "諸龍見佛坐已窟中，身上出水身下出火作十八變，小龍見已，復更增進堅固道心。",
        "from": "T15n0643_007:0681a27_17",
        "context_with_next_sentence": true
    },
    {
        "source_sentence": "釋迦文佛踊身入石，猶如明鏡人見面像，諸龍皆見佛在石內映現於外。",
        "from": "T15n0643_007:0681a29_11",
        "context_with_next_sentence": true
    },
    {
        "source_sentence": "爾時諸龍合掌歡喜，不出其池常見佛日。",
        "from": "T15n0643_007:0681b01_11",
        "context_with_next_sentence": true
    },
    {
        "source_sentence": "「爾時世尊！",
        "from": "T15n0643_007:0681b02_5",
        "context_with_next_sentence": true
    },
    {
        "source_sentence": "結加趺坐在石壁內，眾生見時，遠望則見近則不現，諸天百千供養佛影，影亦說法。",
        "from": "T15n0643_007:0681b04_3",
        "context_with_next_sentence": true
    },
    {
        "source_sentence": "時梵天王合掌恭敬，以偈頌曰：",
        "from": "T15n0643_007:0681b04_17",
        "context_with_next_sentence": true
    },
    {
        "source_sentence": "「『如來處石窟，　　踊身入石裏；",
        "from": "T15n0643_007:0681b05_15",
        "context_with_next_sentence": true
    },
    {
        "source_sentence": "如日無障礙，　　金光相具足。",
        "from": "T15n0643_007:0681b06_13",
        "context_with_next_sentence": true
    },
    {
        "source_sentence": "我今頭面禮，　　牟尼救世尊！",
        "from": "T15n0643_007:0681b07_13",
        "context_with_next_sentence": true
    },
    {
        "source_sentence": "』「爾時世尊化五百寶車，佛處車中分身五百。",
        "from": "T15n0643_007:0681b09_1",
        "context_with_next_sentence": true
    },
    {
        "source_sentence": "爾時寶車住虛空中迴旋自在，車轂輞間百千光明，一一光明無數化佛，不動不轉到迦毘羅城，坐師子座如入三昧，一毛孔中有一佛出；",
        "from": "T15n0643_007:0681b12_4",
        "context_with_next_sentence": true
    },
    {
        "source_sentence": "一毛孔中還一佛入。",
        "from": "T15n0643_007:0681b12_13",
        "context_with_next_sentence": true
    },
    {
        "source_sentence": "如是出入滿虛空中，無量化佛結加趺坐，是名如來坐時境界。",
        "from": "T15n0643_007:0681b14_3",
        "context_with_next_sentence": true
    },
    {
        "source_sentence": "佛滅度後佛諸弟子，若欲知佛行者，如向所說；",
        "from": "T15n0643_007:0681b15_4",
        "context_with_next_sentence": true
    },
    {
        "source_sentence": "若欲知佛坐者當觀佛影。",
        "from": "T15n0643_007:0681b15_15",
        "context_with_next_sentence": true
    },
    {
        "source_sentence": "觀佛影者先觀佛像作丈六想，結加趺坐敷草為座，請像令坐。",
        "from": "T15n0643_007:0681b17_4",
        "context_with_next_sentence": true
    },
    {
        "source_sentence": "見坐了了復當作想，作一石窟，高一丈八尺，深二十四步，清白石想；",
        "from": "T15n0643_007:0681b18_15",
        "context_with_next_sentence": true
    },
    {
        "source_sentence": "此想成已見坐佛像住虛空中足下雨花，復見行想，入石窟中，入已復令石窟作七寶山想；",
        "from": "T15n0643_007:0681b20_15",
        "context_with_next_sentence": true
    },
    {
        "source_sentence": "此想成已復見佛像踊入石壁，石壁無礙猶如明鏡；",
        "from": "T15n0643_007:0681b22_1",
        "context_with_next_sentence": true
    },
    {
        "source_sentence": "此想成已如前還想三十二相，相相觀之極令明了；",
        "from": "T15n0643_007:0681b23_4",
        "context_with_next_sentence": true
    },
    {
        "source_sentence": "此想成已見諸化佛，坐大寶花結加趺坐，放身光明普照一切。",
        "from": "T15n0643_007:0681b24_12",
        "context_with_next_sentence": true
    },
    {
        "source_sentence": "一一坐佛身毛孔中，雨阿僧祇諸七寶幢；",
        "from": "T15n0643_007:0681b25_11",
        "context_with_next_sentence": true
    },
    {
        "source_sentence": "一一幢頭百千寶幡，幡極小者，縱廣正等如須彌山。",
        "from": "T15n0643_007:0681b26_15",
        "context_with_next_sentence": true
    },
    {
        "source_sentence": "此寶幡中，復有無數百千化佛；",
        "from": "T15n0643_007:0681b27_10",
        "context_with_next_sentence": true
    },
    {
        "source_sentence": "一一化佛，踊身皆入此石窟中佛影、臍裏，此想現時如佛心說。",
        "from": "T15n0643_007:0681b28_19",
        "context_with_next_sentence": true
    },
    {
        "source_sentence": "如是觀者名為正觀，若異觀者名為邪觀。",
        "from": "T15n0643_007:0681b29_17",
        "context_with_next_sentence": true
    },
    {
        "source_sentence": "「佛滅度後，如我所說觀佛影者，是名真觀如來坐。",
        "from": "T15n0643_007:0681c02_2",
        "context_with_next_sentence": true
    },
    {
        "source_sentence": "觀如來坐者，如見佛身等無有異，除百千劫生死之罪。",
        "from": "T15n0643_007:0681c03_7",
        "context_with_next_sentence": true
    },
    {
        "source_sentence": "若不能見，當入塔觀一切坐像，見坐像已懺悔障罪。",
        "from": "T15n0643_007:0681c04_11",
        "context_with_next_sentence": true
    },
    {
        "source_sentence": "此人觀像因緣功德，彌勒出世，見彌勒佛初始坐於龍華樹下結加趺坐，見已歡喜，三種菩提隨願覺了。",
        "from": "T15n0643_007:0681c07_1",
        "context_with_next_sentence": true
    },
    {
        "source_sentence": "「云何名觀如來行詣拘尸那時降諸力士？",
        "from": "T15n0643_007:0681c08_17",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_007:0681c09_3",
        "context_with_next_sentence": true
    },
    {
        "source_sentence": "「如來不久，當於彼國入般涅槃。",
        "from": "T15n0643_007:0681c09_18",
        "context_with_next_sentence": true
    },
    {
        "source_sentence": "爾時五百力士除妨路石，盡力士力不能令去。",
        "from": "T15n0643_007:0681c10_18",
        "context_with_next_sentence": true
    },
    {
        "source_sentence": "爾時世尊化作沙門，以手挑石石飛住空中。",
        "from": "T15n0643_007:0681c11_18",
        "context_with_next_sentence": true
    },
    {
        "source_sentence": "力士驚怖，此石設墮走避無所，仰看空石皆成化佛，猶如金山諸佛圍繞。",
        "from": "T15n0643_007:0681c13_12",
        "context_with_next_sentence": true
    },
    {
        "source_sentence": "力士見已心大歡喜。",
        "from": "T15n0643_007:0681c14_2",
        "context_with_next_sentence": true
    },
    {
        "source_sentence": "時化沙門，倚臥樹下如人晝眠，有日光明從左脇出，如百億日入右脇中，一一日中有二寶樹，有大寶床諸佛臥上，如是光明遍照十方無量世界；",
        "from": "T15n0643_007:0681c17_9",
        "context_with_next_sentence": true
    },
    {
        "source_sentence": "一一世界無量諸佛，倚臥樹下皆有光明，從右脇入左脇而出，如是光明變成寶臺，行者悉見十方世界有一寶臺，此寶臺上有一大佛，身量巨小與十方等，倚臥臺側。",
        "from": "T15n0643_007:0681c21_7",
        "context_with_next_sentence": true
    },
    {
        "source_sentence": "爾時彼佛，左脇流水如琉璃珠，一一寶珠如須彌山；",
        "from": "T15n0643_007:0681c22_11",
        "context_with_next_sentence": true
    },
    {
        "source_sentence": "一一山內百千臥佛；",
        "from": "T15n0643_007:0681c23_1",
        "context_with_next_sentence": true
    },
    {
        "source_sentence": "一一臥佛出大光明，亦如上說。",
        "from": "T15n0643_007:0681c23_15",
        "context_with_next_sentence": true
    },
    {
        "source_sentence": "右脇復出萬億乳河流注于下，渧渧化成百千化花，花有化佛臥蓮花上，各以右手灑甘露雨，令一切眾皆得服食，餓鬼眾生見此相時自然飽滿。",
        "from": "T15n0643_007:0681c27_3",
        "context_with_next_sentence": true
    },
    {
        "source_sentence": "「爾時空中有妙音聲，讚四無量心，然後分別空無境界，無心心想寂滅境界，作是觀者名觀如來臥。",
        "from": "T15n0643_007:0682a01_5",
        "context_with_next_sentence": true
    },
    {
        "source_sentence": "觀如來臥者先當觀臥像，見臥像已當作是念：",
        "from": "T15n0643_007:0682a02_7",
        "context_with_next_sentence": true
    },
    {
        "source_sentence": "『佛在世時所以現臥，諸佛如來體無疲惓，但為降伏剛強力士及諸邪見不善眾生，或復慈愍諸比丘故，現右脇臥。",
        "from": "T15n0643_007:0682a04_19",
        "context_with_next_sentence": true
    },
    {
        "source_sentence": "』如來臥者是大悲臥，欲觀佛臥當行慈心。",
        "from": "T15n0643_007:0682a05_17",
        "context_with_next_sentence": true
    },
    {
        "source_sentence": "行慈心者：",
        "from": "T15n0643_007:0682a06_3",
        "context_with_next_sentence": true
    },
    {
        "source_sentence": "緣一切眾生見受苦時，不惜身分成熟安樂，受苦眾生令得無患。",
        "from": "T15n0643_007:0682a07_12",
        "context_with_next_sentence": true
    },
    {
        "source_sentence": "大悲心者：",
        "from": "T15n0643_007:0682a07_17",
        "context_with_next_sentence": true
    },
    {
        "source_sentence": "見諸眾生受苦惱時，如己父母、師長、善友，生悲哀心淚如猛雨。",
        "from": "T15n0643_007:0682a09_6",
        "context_with_next_sentence": true
    },
    {
        "source_sentence": "如是等心名為大悲。",
        "from": "T15n0643_007:0682a09_15",
        "context_with_next_sentence": true
    },
    {
        "source_sentence": "見他受樂心生歡喜，譬如比丘得第三禪，是名為喜。",
        "from": "T15n0643_007:0682a11_2",
        "context_with_next_sentence": true
    },
    {
        "source_sentence": "「捨者：",
        "from": "T15n0643_007:0682a12_3",
        "context_with_next_sentence": true
    },
    {
        "source_sentence": "一切眾生無眾生相，作是觀時先觀自身，地大是眾生耶？",
        "from": "T15n0643_007:0682a13_8",
        "context_with_next_sentence": true
    },
    {
        "source_sentence": "水、火、風大是眾生耶？",
        "from": "T15n0643_007:0682a13_19",
        "context_with_next_sentence": true
    },
    {
        "source_sentence": "色是眾生耶？",
        "from": "T15n0643_007:0682a14_3",
        "context_with_next_sentence": true
    },
    {
        "source_sentence": "受、想、行、識是眾生耶？",
        "from": "T15n0643_007:0682a14_15",
        "context_with_next_sentence": true
    },
    {
        "source_sentence": "空是眾生耶？",
        "from": "T15n0643_007:0682a14_21",
        "context_with_next_sentence": true
    },
    {
        "source_sentence": "非空是眾生耶？",
        "from": "T15n0643_007:0682a15_5",
        "context_with_next_sentence": true
    },
    {
        "source_sentence": "如是眾生耶？",
        "from": "T15n0643_007:0682a15_11",
        "context_with_next_sentence": true
    },
    {
        "source_sentence": "非如是眾生耶？",
        "from": "T15n0643_007:0682a15_18",
        "context_with_next_sentence": true
    },
    {
        "source_sentence": "實際是眾生耶？",
        "from": "T15n0643_007:0682a16_6",
        "context_with_next_sentence": true
    },
    {
        "source_sentence": "非實際是眾生耶？",
        "from": "T15n0643_007:0682a16_14",
        "context_with_next_sentence": true
    },
    {
        "source_sentence": "有為空是眾生耶？",
        "from": "T15n0643_007:0682a17_3",
        "context_with_next_sentence": true
    },
    {
        "source_sentence": "無為空是眾生耶？",
        "from": "T15n0643_007:0682a17_11",
        "context_with_next_sentence": true
    },
    {
        "source_sentence": "如是分別解析時，不見眾生、不得眾生、無眾生想，心無所著亦無志求，解如是等清淨法者，名為行捨。",
        "from": "T15n0643_007:0682a19_17",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_007:0682a20_4",
        "context_with_next_sentence": true
    },
    {
        "source_sentence": "「若有眾生樂觀佛臥者，是則真觀清淨慈定；",
        "from": "T15n0643_007:0682a21_4",
        "context_with_next_sentence": true
    },
    {
        "source_sentence": "若有眾生聞佛臥法，及諸比丘隨順佛語，不壞威儀右脇臥者，當知是人，著慚愧衣服忍辱藥，如此比丘現世坐禪，見十方佛為說大法；",
        "from": "T15n0643_007:0682a24_5",
        "context_with_next_sentence": true
    },
    {
        "source_sentence": "若不坐禪不毀戒故，於未來世見十方佛，十方諸佛為說大法，聞法易悟，猶如壯士屈申臂頃，應時即得阿羅漢道，三明六通具八解脫。",
        "from": "T15n0643_007:0682a27_7",
        "context_with_next_sentence": true
    },
    {
        "source_sentence": "如來臥者饒益眾生，以饒益故名慈、悲、喜、捨。",
        "from": "T15n0643_007:0682a28_10",
        "context_with_next_sentence": true
    },
    {
        "source_sentence": "此四法者，出生諸佛諸菩薩母。",
        "from": "T15n0643_007:0682a29_2",
        "context_with_next_sentence": true
    },
    {
        "source_sentence": "」說是語已，佛於眾中舉身放光，前八萬四千、左八萬四千、右八萬四千、後八萬四千、項八萬四千。",
        "from": "T15n0643_007:0682b02_5",
        "context_with_next_sentence": true
    },
    {
        "source_sentence": "是諸毛孔一一毛孔一毛旋生；",
        "from": "T15n0643_007:0682b03_1",
        "context_with_next_sentence": true
    },
    {
        "source_sentence": "一一毛端有百萬億塵數蓮花，一蓮花上無量無數微塵化佛，諸化佛身高顯莊嚴，如千萬億諸須彌山；",
        "from": "T15n0643_007:0682b05_7",
        "context_with_next_sentence": true
    },
    {
        "source_sentence": "一一佛臍中有五百萬億師子；",
        "from": "T15n0643_007:0682b06_2",
        "context_with_next_sentence": true
    },
    {
        "source_sentence": "一一師子吐五百萬億諸供養具；",
        "from": "T15n0643_007:0682b06_16",
        "context_with_next_sentence": true
    },
    {
        "source_sentence": "一一供具有五百萬億七寶花雲；",
        "from": "T15n0643_007:0682b07_11",
        "context_with_next_sentence": true
    },
    {
        "source_sentence": "一一寶花雲有五百萬億諸偈頌雲，聲聲相次猶如雨渧。",
        "from": "T15n0643_007:0682b08_17",
        "context_with_next_sentence": true
    },
    {
        "source_sentence": "爾時如來！",
        "from": "T15n0643_007:0682b09_4",
        "context_with_next_sentence": true
    },
    {
        "source_sentence": "復更明顯八十種好，金色光明從白毫出，一一光明遍照十方化成諸佛。",
        "from": "T15n0643_007:0682b10_16",
        "context_with_next_sentence": true
    },
    {
        "source_sentence": "是諸世尊！",
        "from": "T15n0643_007:0682b11_2",
        "context_with_next_sentence": true
    },
    {
        "source_sentence": "行者無數、住者無數、坐者無數、臥者無數，是諸化佛說大慈悲、說三十七品助菩提分法、說六波羅蜜，說佛如來十力、無畏、十八不共。",
        "from": "T15n0643_007:0682b14_3",
        "context_with_next_sentence": true
    },
    {
        "source_sentence": "此相現時一億諸釋，心無所著悟無生忍，佛為授記：",
        "from": "T15n0643_007:0682b15_8",
        "context_with_next_sentence": true
    },
    {
        "source_sentence": "「於未來世，過算數劫當得作佛，號三昧勝幢如來、應供、正遍知，十號具足。",
        "from": "T15n0643_007:0682b17_1",
        "context_with_next_sentence": true
    },
    {
        "source_sentence": "次第作佛凡有一億。",
        "from": "T15n0643_007:0682b17_10",
        "context_with_next_sentence": true
    },
    {
        "source_sentence": "彼佛出時娑婆世界清淨莊嚴，猶如聖伏幢世界光明佛剎等無有異。",
        "from": "T15n0643_007:0682b19_3",
        "context_with_next_sentence": true
    },
    {
        "source_sentence": "是諸菩薩得佛道時，國土無有毀禁亂意不善之名，純是菩薩，雖有聲聞，不謗大乘。",
        "from": "T15n0643_007:0682b21_1",
        "context_with_next_sentence": true
    },
    {
        "source_sentence": "」時諸釋子聞佛授記心大歡喜，各脫瓔珞以散佛上，是諸瓔珞，當佛上住化成花樹，一一花樹有恒沙花；",
        "from": "T15n0643_007:0682b23_10",
        "context_with_next_sentence": true
    },
    {
        "source_sentence": "一一花上有恒沙寶樓；",
        "from": "T15n0643_007:0682b24_1",
        "context_with_next_sentence": true
    },
    {
        "source_sentence": "一一樓中有恒沙化佛；",
        "from": "T15n0643_007:0682b24_11",
        "context_with_next_sentence": true
    },
    {
        "source_sentence": "一一化佛演說八萬四千諸波羅蜜。",
        "from": "T15n0643_007:0682b25_7",
        "context_with_next_sentence": true
    },
    {
        "source_sentence": "復有化佛教諸聲聞數息安般，流光白骨白骨流光，心淨想心不淨想；",
        "from": "T15n0643_007:0682b27_11",
        "context_with_next_sentence": true
    },
    {
        "source_sentence": "起結使想滅結使想；",
        "from": "T15n0643_007:0682b28_1",
        "context_with_next_sentence": true
    },
    {
        "source_sentence": "斷使支想殺使根想。",
        "from": "T15n0643_007:0682b28_10",
        "context_with_next_sentence": true
    },
    {
        "source_sentence": "如是諸想九百億塵數，如數息安般說，是名聲聞法。",
        "from": "T15n0643_007:0682b29_14",
        "context_with_next_sentence": true
    },
    {
        "source_sentence": "菩薩法者唯有四法。",
        "from": "T15n0643_007:0682c01_4",
        "context_with_next_sentence": true
    },
    {
        "source_sentence": "何等為四？",
        "from": "T15n0643_007:0682c01_9",
        "context_with_next_sentence": true
    },
    {
        "source_sentence": "一者、晝夜六時說罪懺悔。",
        "from": "T15n0643_007:0682c02_1",
        "context_with_next_sentence": true
    },
    {
        "source_sentence": "二者、常修念佛不誑眾生。",
        "from": "T15n0643_007:0682c02_13",
        "context_with_next_sentence": true
    },
    {
        "source_sentence": "三者、修六和敬心不恚慢。",
        "from": "T15n0643_007:0682c03_5",
        "context_with_next_sentence": true
    },
    {
        "source_sentence": "四者、修行六念如救頭然。",
        "from": "T15n0643_007:0682c03_17",
        "context_with_next_sentence": true
    },
    {
        "source_sentence": "佛告父王：",
        "from": "T15n0643_007:0682c04_4",
        "context_with_next_sentence": true
    },
    {
        "source_sentence": "「如是等名未來世觀佛三昧，亦名分別佛身，亦名知佛色相，亦名念佛三昧，亦名諸佛光明覆護眾生。",
        "from": "T15n0643_007:0682c06_9",
        "context_with_next_sentence": true
    },
    {
        "source_sentence": "」說是語時，天、龍、夜叉、八部鬼神、十二億眾，發阿耨多羅三藐三菩提心，自發誓願：",
        "from": "T15n0643_007:0682c08_8",
        "context_with_next_sentence": true
    },
    {
        "source_sentence": "「願於來世常入三昧，見佛色身如今無異。",
        "from": "T15n0643_007:0682c09_7",
        "context_with_next_sentence": true
    },
    {
        "source_sentence": "」時梵天王、釋提桓因、無數天子！",
        "from": "T15n0643_007:0682c10_14",
        "context_with_next_sentence": true
    },
    {
        "source_sentence": "為佛作禮長跪合掌而白佛言：",
        "from": "T15n0643_007:0682c11_7",
        "context_with_next_sentence": true
    },
    {
        "source_sentence": "「世尊！",
        "from": "T15n0643_007:0682c11_11",
        "context_with_next_sentence": true
    },
    {
        "source_sentence": "我等今者得見如來色中上色，願當來世濁惡眾生，繫念思惟見佛色身。",
        "from": "T15n0643_007:0682c13_5",
        "context_with_next_sentence": true
    },
    {
        "source_sentence": "此願不虛，我今所說及我所見真實不虛，願令我等及諸天眾猶如佛身。",
        "from": "T15n0643_007:0682c14_17",
        "context_with_next_sentence": true
    },
    {
        "source_sentence": "」作是語時，自見心中百萬光出，一一光明化成無量百千化佛，自見己身身真金色，猶如難陀等無有異。",
        "from": "T15n0643_007:0682c17_5",
        "context_with_next_sentence": true
    },
    {
        "source_sentence": "時諸梵天白佛言：",
        "from": "T15n0643_007:0682c18_7",
        "context_with_next_sentence": true
    },
    {
        "source_sentence": "「如來世雄出現於世，必當利益一切眾生，昔弘誓願今已得滿，不捨眾生此語不虛故，我自見心想境界，未來眾生亦當如是想佛真身！",
        "from": "T15n0643_007:0682c21_8",
        "context_with_next_sentence": true
    },
    {
        "source_sentence": "」佛告梵天：",
        "from": "T15n0643_007:0682c21_14",
        "context_with_next_sentence": true
    },
    {
        "source_sentence": "「如汝所說真實不虛，未來眾生但發是念，得無量福身相具足，何況憶想？",
        "from": "T15n0643_007:0682c23_8",
        "context_with_next_sentence": true
    },
    {
        "source_sentence": "」佛說是語時，淨飯王及諸釋子、比丘尼、優婆夷，同時俱起禮佛而退。",
        "from": "T15n0643_007:0682c24_19",
        "context_with_next_sentence": true
    },
    {
        "source_sentence": "爾時父王還至宮中，為諸婇女說佛相好，千二百五十婇女，聞佛白毫相心生歡喜，除百萬億那由他生死之罪。",
        "from": "T15n0643_007:0682c27_9",
        "context_with_next_sentence": true
    },
    {
        "source_sentence": "空中有聲告諸女言：",
        "from": "T15n0643_007:0682c27_18",
        "context_with_next_sentence": true
    },
    {
        "source_sentence": "「汝聞佛相除諸罪咎，應發無上三菩提心。",
        "from": "T15n0643_007:0682c28_18",
        "context_with_next_sentence": true
    },
    {
        "source_sentence": "」聞是語已，即見空中無量諸佛，見諸佛已，亦皆同時得念佛定。",
        "from": "T15n0643_007:0683a01_7",
        "context_with_next_sentence": true
    },
    {
        "source_sentence": "時諸比丘，即從坐起敬禮佛足，繞佛七匝却住一面。",
        "from": "T15n0643_007:0683a02_11",
        "context_with_next_sentence": true
    },
    {
        "source_sentence": "爾時阿難偏袒右肩，合掌長跪白佛言：",
        "from": "T15n0643_007:0683a03_16",
        "context_with_next_sentence": true
    },
    {
        "source_sentence": "「世尊！",
        "from": "T15n0643_007:0683a03_20",
        "context_with_next_sentence": true
    },
    {
        "source_sentence": "佛說三十二相餘有一相，如來云何不顯說耶？",
        "from": "T15n0643_007:0683a05_1",
        "context_with_next_sentence": true
    },
    {
        "source_sentence": "」爾時世尊！",
        "from": "T15n0643_007:0683a05_7",
        "context_with_next_sentence": true
    },
    {
        "source_sentence": "勅諸比丘各令還坐。",
        "from": "T15n0643_007:0683a05_16",
        "context_with_next_sentence": true
    },
    {
        "source_sentence": "爾時世尊！",
        "from": "T15n0643_007:0683a06_1",
        "context_with_next_sentence": true
    },
    {
        "source_sentence": "自化左右作五百億寶山，一一寶山有四佛坐，四佛世尊讚歎念佛。",
        "from": "T15n0643_007:0683a07_11",
        "context_with_next_sentence": true
    },
    {
        "source_sentence": "佛即微笑，口五色光舌十四光，如此光明化成一佛，其佛臍中流出五水，其色各異，一一色中有九億菩薩；",
        "from": "T15n0643_007:0683a10_1",
        "context_with_next_sentence": true
    },
    {
        "source_sentence": "一一菩薩頂上皆有梵摩尼光，光中皆有恒沙化佛；",
        "from": "T15n0643_007:0683a11_4",
        "context_with_next_sentence": true
    },
    {
        "source_sentence": "一一化佛臍中出水亦復如是！",
        "from": "T15n0643_007:0683a11_17",
        "context_with_next_sentence": true
    },
    {
        "source_sentence": "如是眾水流入佛臍，是諸化佛并化菩薩皆入佛臍。",
        "from": "T15n0643_007:0683a13_2",
        "context_with_next_sentence": true
    },
    {
        "source_sentence": "是時佛身表裏俱淨，過於淨妙勝琉璃珠，於佛身內有師子座；",
        "from": "T15n0643_007:0683a14_10",
        "context_with_next_sentence": true
    },
    {
        "source_sentence": "一一師子座如須彌山；",
        "from": "T15n0643_007:0683a15_1",
        "context_with_next_sentence": true
    },
    {
        "source_sentence": "一一座上有一如來，九十億菩薩以為侍者，是諸菩薩頂上諸佛如須彌山。",
        "from": "T15n0643_007:0683a16_14",
        "context_with_next_sentence": true
    },
    {
        "source_sentence": "如是十方無量諸佛臍中出水，皆與水俱來入釋迦文佛臍，時諸佛不大釋迦不小，釋迦不大諸佛不小，釋迦文佛身內心中有無量佛；",
        "from": "T15n0643_007:0683a19_15",
        "context_with_next_sentence": true
    },
    {
        "source_sentence": "一一佛不相障翳，舉身毛孔說念佛法。",
        "from": "T15n0643_007:0683a20_13",
        "context_with_next_sentence": true
    },
    {
        "source_sentence": "時諸化佛，各申右手摩阿難頂：",
        "from": "T15n0643_007:0683a21_8",
        "context_with_next_sentence": true
    },
    {
        "source_sentence": "「汝今善持觀佛三昧，莫使忘失一心憶念，為未來眾生開光明目。",
        "from": "T15n0643_007:0683a22_17",
        "context_with_next_sentence": true
    },
    {
        "source_sentence": "」作是語時，過去七佛像住立空中，各申右手摩阿難頂，囑累是事。",
        "from": "T15n0643_007:0683a24_8",
        "context_with_next_sentence": true
    },
    {
        "source_sentence": "時虛空中有無數光，一一光中有無數化佛，異口同音囑累斯法。",
        "from": "T15n0643_007:0683a25_16",
        "context_with_next_sentence": true
    },
    {
        "source_sentence": "佛說觀佛三昧海經卷第七",
        "from": "T15n0643_007:0683a26_100",
        "context_with_next_sentence": false
    }
]