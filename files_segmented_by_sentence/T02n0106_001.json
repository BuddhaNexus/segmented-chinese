[
    {
        "source_sentence": "佛說水沫所漂經",
        "from": "T02n0106_001:0501c08_0",
        "context_with_next_sentence": true
    },
    {
        "source_sentence": "東晉西域沙門竺曇無蘭譯",
        "from": "T02n0106_001:0501c10_0",
        "context_with_next_sentence": true
    },
    {
        "source_sentence": "聞如是：一時，婆伽婆在阿迎闍波斯匿王所造觀也恒水",
        "from": "T02n0106_001:0501c11_0",
        "context_with_next_sentence": true
    },
    {
        "source_sentence": "側，與大比丘眾五百人俱。",
        "from": "T02n0106_001:0501c12_11",
        "context_with_next_sentence": true
    },
    {
        "source_sentence": "時，有大聚沫為水所漂。",
        "from": "T02n0106_001:0501c13_2",
        "context_with_next_sentence": true
    },
    {
        "source_sentence": "世尊見已告諸比丘：",
        "from": "T02n0106_001:0501c13_11",
        "context_with_next_sentence": true
    },
    {
        "source_sentence": "「汝等頗見此沫聚為恒水所漂不？",
        "from": "T02n0106_001:0501c14_6",
        "context_with_next_sentence": true
    },
    {
        "source_sentence": "」諸比丘對曰：",
        "from": "T02n0106_001:0501c14_13",
        "context_with_next_sentence": true
    },
    {
        "source_sentence": "「如是。",
        "from": "T02n0106_001:0501c14_17",
        "context_with_next_sentence": true
    },
    {
        "source_sentence": "世尊！",
        "from": "T02n0106_001:0501c14_20",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0106_001:0501c15_2",
        "context_with_next_sentence": true
    },
    {
        "source_sentence": "「此沫聚，若有目士，諦觀察之思惟分別，彼人見已諦觀察之思惟分別，空無所有，無來無往，亦不堅固。",
        "from": "T02n0106_001:0501c17_9",
        "context_with_next_sentence": true
    },
    {
        "source_sentence": "此水聚沫何可依怙？",
        "from": "T02n0106_001:0501c17_18",
        "context_with_next_sentence": true
    },
    {
        "source_sentence": "如是諸所有色，過去、當來、現在，若麁、若細、若遠、若近，彼有目士諦觀察之思惟分別。",
        "from": "T02n0106_001:0501c19_15",
        "context_with_next_sentence": true
    },
    {
        "source_sentence": "彼人見已諦觀察之思惟分別，空無所有，無來無往，空無所有，亦不堅固，此色陰有何堅固？",
        "from": "T02n0106_001:0501c21_17",
        "context_with_next_sentence": true
    },
    {
        "source_sentence": "譬如夏雨有泡現，或有生者，或有滅者，彼有目士諦觀察之思惟分別。",
        "from": "T02n0106_001:0501c23_9",
        "context_with_next_sentence": true
    },
    {
        "source_sentence": "彼人已見諦觀察之思惟分別，空無所有，無來無往，亦不堅固，猶如此水沫有何堅固？",
        "from": "T02n0106_001:0501c25_9",
        "context_with_next_sentence": true
    },
    {
        "source_sentence": "如是，此身中痛，當來過去現在，若麁、若細、若好、若醜、若遠、若近，彼有目士諦觀察之思惟分別。",
        "from": "T02n0106_001:0501c27_11",
        "context_with_next_sentence": true
    },
    {
        "source_sentence": "彼已觀察思惟分別，覺知空無所有，無來無往，亦不堅固，此痛陰中有何堅固？",
        "from": "T02n0106_001:0501c29_7",
        "context_with_next_sentence": true
    },
    {
        "source_sentence": "譬若夏後日日正中，無有雲曀，野馬熾盛，彼有目士而觀察之思惟分別。",
        "from": "T02n0106_001:0502a02_2",
        "context_with_next_sentence": true
    },
    {
        "source_sentence": "彼已觀察思惟分別，則覺知空無所有，無來無往，亦不堅固，此野馬有何堅固？",
        "from": "T02n0106_001:0502a03_17",
        "context_with_next_sentence": true
    },
    {
        "source_sentence": "如是，諸所有想，過去、當來、現在，若麁、若細、若好、若醜、若遠、若近，彼有目士而觀察之思惟分別。",
        "from": "T02n0106_001:0502a05_20",
        "context_with_next_sentence": true
    },
    {
        "source_sentence": "彼已觀察思惟分別，空無所有，無來無往，亦無堅固，此想陰中有何堅固？",
        "from": "T02n0106_001:0502a07_12",
        "context_with_next_sentence": true
    },
    {
        "source_sentence": "譬如有人從城郭村落出，求堅固彼器，便往大叢樹中，若見芭蕉樹生茂盛好，人見者歡喜，獨生無枝葉，若斷其根作三四段，在處皮處皮剝却，欲求實不可得，況欲得堅固？",
        "from": "T02n0106_001:0502a11_11",
        "context_with_next_sentence": true
    },
    {
        "source_sentence": "彼有目士諦觀察思惟分別。",
        "from": "T02n0106_001:0502a12_4",
        "context_with_next_sentence": true
    },
    {
        "source_sentence": "彼已觀察思惟分別，空無所有，無來無往，亦不堅固，此芭蕉樹有何堅固？",
        "from": "T02n0106_001:0502a13_17",
        "context_with_next_sentence": true
    },
    {
        "source_sentence": "如是，諸所有行，過去、當來、現在，若麁、若細、若好、若醜、若遠、若近，彼有目士而觀察之思惟分別。",
        "from": "T02n0106_001:0502a15_20",
        "context_with_next_sentence": true
    },
    {
        "source_sentence": "彼已觀察思惟分別，覺知空無所有，無來無往，亦不堅固，此行陰有何堅固？",
        "from": "T02n0106_001:0502a17_14",
        "context_with_next_sentence": true
    },
    {
        "source_sentence": "譬如黠慧幻師及幻師弟子，在眾人前自現幻術，若有目士諦觀察思惟分別。",
        "from": "T02n0106_001:0502a19_8",
        "context_with_next_sentence": true
    },
    {
        "source_sentence": "彼已觀察思惟分別，空無所有，無來無往，亦不堅固，此幻術有何堅固？",
        "from": "T02n0106_001:0502a21_1",
        "context_with_next_sentence": true
    },
    {
        "source_sentence": "如是，諸所有識，過去、當來、現在，若麁、若細、若好、若醜、若遠、若近，彼有目士而諦觀察思惟分別。",
        "from": "T02n0106_001:0502a23_3",
        "context_with_next_sentence": true
    },
    {
        "source_sentence": "彼已觀察思惟分別，空無所有，無來無往，亦不堅固，此識陰有何堅固？",
        "from": "T02n0106_001:0502a24_15",
        "context_with_next_sentence": true
    },
    {
        "source_sentence": "」爾時，世尊便說偈言：",
        "from": "T02n0106_001:0502a25_4",
        "context_with_next_sentence": true
    },
    {
        "source_sentence": "「色如彼聚沫，　　痛如彼水泡，",
        "from": "T02n0106_001:0502a26_0",
        "context_with_next_sentence": true
    },
    {
        "source_sentence": "想如夏野馬，　　行如芭蕉樹，",
        "from": "T02n0106_001:0502a27_0",
        "context_with_next_sentence": true
    },
    {
        "source_sentence": "識如彼幻術，　　最勝之所說。",
        "from": "T02n0106_001:0502a28_13",
        "context_with_next_sentence": true
    },
    {
        "source_sentence": "若能諦觀察，　　思惟而分別，",
        "from": "T02n0106_001:0502a29_0",
        "context_with_next_sentence": true
    },
    {
        "source_sentence": "空亦無所有。",
        "from": "T02n0106_001:0502b01_5",
        "context_with_next_sentence": true
    },
    {
        "source_sentence": "諦察此身中，　　大智之所說，",
        "from": "T02n0106_001:0502b02_0",
        "context_with_next_sentence": true
    },
    {
        "source_sentence": "當滅此三法，　　能捨除去色，",
        "from": "T02n0106_001:0502b03_0",
        "context_with_next_sentence": true
    },
    {
        "source_sentence": "此行亦如是，　　幻師不真術。",
        "from": "T02n0106_001:0502b04_13",
        "context_with_next_sentence": true
    },
    {
        "source_sentence": "」爾時，諸比丘聞佛所說，歡喜奉行。",
        "from": "T02n0106_001:0502b05_15",
        "context_with_next_sentence": true
    },
    {
        "source_sentence": "佛說水沫所漂經",
        "from": "T02n0106_001:0502b06_100",
        "context_with_next_sentence": false
    }
]