[
    {
        "source_sentence": "阿差末菩薩經卷第六",
        "from": "T13n0403_006:0604c14_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T13n0403_006:0604c16_0",
        "context_with_next_sentence": true
    },
    {
        "source_sentence": "阿差末言：「唯，舍利弗！菩薩功德業及聖慧業",
        "from": "T13n0403_006:0604c17_0",
        "context_with_next_sentence": true
    },
    {
        "source_sentence": "亦不可盡。",
        "from": "T13n0403_006:0604c18_4",
        "context_with_next_sentence": true
    },
    {
        "source_sentence": "何謂德業？",
        "from": "T13n0403_006:0604c18_9",
        "context_with_next_sentence": true
    },
    {
        "source_sentence": "若能布施出身所有，持戒之德、道慧之業，常行慈心，思惟定意，行無極哀，奉眾善本。",
        "from": "T13n0403_006:0604c20_7",
        "context_with_next_sentence": true
    },
    {
        "source_sentence": "為己身施亦為他人，合集功德勸施一切三世眾生，普及諸學及與不學、諸緣覺乘，亦復勸助諸初發意學菩薩法，逮入行者不退轉等一生補處，過去、當來、諸現在佛普勸德本所行休祚，咸皆祝願諸佛賢聖、講經法師，以是功德使得長存，壽命無極。",
        "from": "T13n0403_006:0604c26_1",
        "context_with_next_sentence": true
    },
    {
        "source_sentence": "勸眾德本雖合福祚，其不發意勸發道心；",
        "from": "T13n0403_006:0604c26_19",
        "context_with_next_sentence": true
    },
    {
        "source_sentence": "已發心者使度無極。",
        "from": "T13n0403_006:0604c27_8",
        "context_with_next_sentence": true
    },
    {
        "source_sentence": "若有貧匱救攝以財；",
        "from": "T13n0403_006:0604c27_17",
        "context_with_next_sentence": true
    },
    {
        "source_sentence": "其身病者給與醫藥，隨時供養不懷諛諂；",
        "from": "T13n0403_006:0604c28_16",
        "context_with_next_sentence": true
    },
    {
        "source_sentence": "其羸劣者勸立忍辱；",
        "from": "T13n0403_006:0604c29_6",
        "context_with_next_sentence": true
    },
    {
        "source_sentence": "其蔽藏罪令不匿過，常懷羞恥列露殃舋。",
        "from": "T13n0403_006:0605a01_5",
        "context_with_next_sentence": true
    },
    {
        "source_sentence": "奉敬現在、諸過去佛，愛敬歸命其師和上，常行法施化無師主，勤修精進求法不懈。",
        "from": "T13n0403_006:0605a03_4",
        "context_with_next_sentence": true
    },
    {
        "source_sentence": "「見諸法師視之如佛，聽法無厭抱念心懷，聞遠有經十四千里，故自舉往不以為勞。",
        "from": "T13n0403_006:0605a05_2",
        "context_with_next_sentence": true
    },
    {
        "source_sentence": "雖說經法不慕利養，孝順父母夙夜供養不離左側，常念反復乳哺之恩。",
        "from": "T13n0403_006:0605a06_14",
        "context_with_next_sentence": true
    },
    {
        "source_sentence": "不以懷恨，積德無厭，身行謹勅，體無綺飾。",
        "from": "T13n0403_006:0605a07_14",
        "context_with_next_sentence": true
    },
    {
        "source_sentence": "常護口辭，不演麁言，自守其意，心不懷毒。",
        "from": "T13n0403_006:0605a08_13",
        "context_with_next_sentence": true
    },
    {
        "source_sentence": "建立佛寺、講說精舍，所獲功報猶如梵天。",
        "from": "T13n0403_006:0605a09_11",
        "context_with_next_sentence": true
    },
    {
        "source_sentence": "何謂梵福？",
        "from": "T13n0403_006:0605a09_16",
        "context_with_next_sentence": true
    },
    {
        "source_sentence": "初成佛時尋欲滅度，諸天儼然皆來勸助：",
        "from": "T13n0403_006:0605a10_15",
        "context_with_next_sentence": true
    },
    {
        "source_sentence": "『本為一切欲度十方、五江、三源流泆不息。",
        "from": "T13n0403_006:0605a11_16",
        "context_with_next_sentence": true
    },
    {
        "source_sentence": "願守本誓，開度一切迷惑、盲冥、顛倒、上下六十二見、沈塞閉在九十六徑，唯須大聖以明濟之。",
        "from": "T13n0403_006:0605a13_19",
        "context_with_next_sentence": true
    },
    {
        "source_sentence": "』佛言：",
        "from": "T13n0403_006:0605a14_2",
        "context_with_next_sentence": true
    },
    {
        "source_sentence": "『善哉，天王懷慈。",
        "from": "T13n0403_006:0605a14_11",
        "context_with_next_sentence": true
    },
    {
        "source_sentence": "五濁之世甚難開化，當分三乘開化誘進，然後能入無上大道。",
        "from": "T13n0403_006:0605a15_16",
        "context_with_next_sentence": true
    },
    {
        "source_sentence": "』此梵天福不可稱限，其興佛寺功德亦然，積無量度因此功勳具足諸相三十有二；",
        "from": "T13n0403_006:0605a17_13",
        "context_with_next_sentence": true
    },
    {
        "source_sentence": "奉行若干眾善之本，由是周滿八十種好。",
        "from": "T13n0403_006:0605a18_14",
        "context_with_next_sentence": true
    },
    {
        "source_sentence": "「修行十善而不自大，莊嚴其身端正姝好；",
        "from": "T13n0403_006:0605a19_14",
        "context_with_next_sentence": true
    },
    {
        "source_sentence": "棄捐一切惡言麁辭，緣是莊嚴口演辯才；",
        "from": "T13n0403_006:0605a20_14",
        "context_with_next_sentence": true
    },
    {
        "source_sentence": "常有慈心不懷毒害，則莊嚴心淨如明珠。",
        "from": "T13n0403_006:0605a21_13",
        "context_with_next_sentence": true
    },
    {
        "source_sentence": "莊嚴佛土神通變化、莊嚴經典為他人說、莊嚴眾會令奉道教，棄除兩舌、惡口、讒言、鬪人。",
        "from": "T13n0403_006:0605a23_16",
        "context_with_next_sentence": true
    },
    {
        "source_sentence": "諮受經典而觀察之：",
        "from": "T13n0403_006:0605a24_3",
        "context_with_next_sentence": true
    },
    {
        "source_sentence": "『以何開度令至大道？",
        "from": "T13n0403_006:0605a24_13",
        "context_with_next_sentence": true
    },
    {
        "source_sentence": "』有所頒宣未曾越次，亦無所抂，顏色和悅。",
        "from": "T13n0403_006:0605a25_13",
        "context_with_next_sentence": true
    },
    {
        "source_sentence": "眾人見之莫不歡然，剪去陰蓋一心聽經。",
        "from": "T13n0403_006:0605a26_12",
        "context_with_next_sentence": true
    },
    {
        "source_sentence": "其意明利以為莊嚴，稽首歸命諸佛正覺，莊嚴道場遵眾德本以為元首，淨所生處將護罪福、愛欲、塵勞。",
        "from": "T13n0403_006:0605a29_1",
        "context_with_next_sentence": true
    },
    {
        "source_sentence": "逮得寶掌皆能布施一切重寶故無所望，以無極財而施與者得致無盡廣大寶藏。",
        "from": "T13n0403_006:0605b01_18",
        "context_with_next_sentence": true
    },
    {
        "source_sentence": "「面常和悅不興慼顏，以故親友、伴黨、同學莫不喜歡。",
        "from": "T13n0403_006:0605b03_3",
        "context_with_next_sentence": true
    },
    {
        "source_sentence": "等心眾生緣是得致平坦如掌。",
        "from": "T13n0403_006:0605b03_16",
        "context_with_next_sentence": true
    },
    {
        "source_sentence": "不輕未學，喜然燈火貢上佛寺，父母、師友得淨光明靡所不照，積德奉戒行無點污。",
        "from": "T13n0403_006:0605b05_14",
        "context_with_next_sentence": true
    },
    {
        "source_sentence": "世世所生在清淨處不演他穢，若在胎藏常無垢染，奉行十善生於天上，還在人間未曾想念一切結網，以故獨步而無虛妄。",
        "from": "T13n0403_006:0605b08_14",
        "context_with_next_sentence": true
    },
    {
        "source_sentence": "「訓無師法，故於諸法最極尊豪。",
        "from": "T13n0403_006:0605b09_8",
        "context_with_next_sentence": true
    },
    {
        "source_sentence": "志性清淨，普世眾人視之無厭，不惜身命，未曾欺中，無所侵枉。",
        "from": "T13n0403_006:0605b10_18",
        "context_with_next_sentence": true
    },
    {
        "source_sentence": "因本諸願悉能具成諸佛道法，緣是之故備眾德本。",
        "from": "T13n0403_006:0605b12_2",
        "context_with_next_sentence": true
    },
    {
        "source_sentence": "「是，舍利弗！",
        "from": "T13n0403_006:0605b12_9",
        "context_with_next_sentence": true
    },
    {
        "source_sentence": "薄立德本將育隨時獲福無量，復過於此不可稱限，吾粗舉要不悉敷之。",
        "from": "T13n0403_006:0605b14_2",
        "context_with_next_sentence": true
    },
    {
        "source_sentence": "「何謂慧業所從因由，受其神識知五慧通。",
        "from": "T13n0403_006:0605b15_2",
        "context_with_next_sentence": true
    },
    {
        "source_sentence": "何謂為因？",
        "from": "T13n0403_006:0605b15_7",
        "context_with_next_sentence": true
    },
    {
        "source_sentence": "何謂為由？",
        "from": "T13n0403_006:0605b15_12",
        "context_with_next_sentence": true
    },
    {
        "source_sentence": "其多欲者常求佛法，明慧親友常與其俱諮受、奉敬、執御佛慧，不求聲聞、緣覺之乘，離於自大，奉如尊聖、敬如正覺，志性和調覩諸親友，遵於慧義不著言辭，見諸法師所行道品，不樂外形，聞所說法勤修法教，斯行法者是為慧業。",
        "from": "T13n0403_006:0605b20_15",
        "context_with_next_sentence": true
    },
    {
        "source_sentence": "「何謂法業？",
        "from": "T13n0403_006:0605b21_5",
        "context_with_next_sentence": true
    },
    {
        "source_sentence": "希求少欲不在汲汲，少辭尠言，常自覺悟修行精進，有所聞義思惟稱量，飢虛於法未曾懈惓。",
        "from": "T13n0403_006:0605b23_7",
        "context_with_next_sentence": true
    },
    {
        "source_sentence": "其心鮮明不為五蓋之所覆蔽，悔其罪舋、消化眾殃，其意質朴而無諛諂。",
        "from": "T13n0403_006:0605b25_2",
        "context_with_next_sentence": true
    },
    {
        "source_sentence": "以行為要，愛法、樂法，以法為本，舉動為法，恒求經義，如救頭然髮索及肌。",
        "from": "T13n0403_006:0605b26_15",
        "context_with_next_sentence": true
    },
    {
        "source_sentence": "勤勤修身、習行元元未曾違遠，馳趣殊勝捐棄亂會，獨在一處樂於閑居，習仁賢行，限節知足未曾退還。",
        "from": "T13n0403_006:0605b29_2",
        "context_with_next_sentence": true
    },
    {
        "source_sentence": "樂於法樂不慕世榮，求度世法志不忽忘，舉動進止常樂要義，求柔順業積累堅要。",
        "from": "T13n0403_006:0605c01_19",
        "context_with_next_sentence": true
    },
    {
        "source_sentence": "常懷慚恥，修敏念慧，遣諸無智，棄除愚癡、盲冥羅網，慧眼清淨。",
        "from": "T13n0403_006:0605c03_8",
        "context_with_next_sentence": true
    },
    {
        "source_sentence": "其所覺了極為曠遠，以無為慧聖意遠照，現在智慧當來功勳，不自揚名嘆他功勳，善修聖業，不離罪福淨修道慧。",
        "from": "T13n0403_006:0605c05_19",
        "context_with_next_sentence": true
    },
    {
        "source_sentence": "「復次，其慧業者有四事施而得致之：",
        "from": "T13n0403_006:0605c06_16",
        "context_with_next_sentence": true
    },
    {
        "source_sentence": "一曰、施紙、竹帛，二曰、以筆施惠令寫經本，三曰、施與好墨及以上硯，四曰、法師所演講若干法，因從啟受一切世間諸可難致。",
        "from": "T13n0403_006:0605c09_11",
        "context_with_next_sentence": true
    },
    {
        "source_sentence": "供養法師、或以頌偈施與於人、若有妙法授與法師、不懷諛諂至誠布施，施此四事得致慧業，逮於五事——信、戒、慧、解、度知見品。",
        "from": "T13n0403_006:0605c12_15",
        "context_with_next_sentence": true
    },
    {
        "source_sentence": "「將護四慧而得自在。",
        "from": "T13n0403_006:0605c12_25",
        "context_with_next_sentence": true
    },
    {
        "source_sentence": "何謂為四？",
        "from": "T13n0403_006:0605c13_4",
        "context_with_next_sentence": true
    },
    {
        "source_sentence": "一曰、將護法師以為師主，二曰、將護種姓不起亂心，三曰、將護土地鄉邑人意，四曰、自守護心令不馳騁，是為四事。",
        "from": "T13n0403_006:0605c15_18",
        "context_with_next_sentence": true
    },
    {
        "source_sentence": "「復有四事親近慧業令德成就。",
        "from": "T13n0403_006:0605c16_10",
        "context_with_next_sentence": true
    },
    {
        "source_sentence": "何謂為四？",
        "from": "T13n0403_006:0605c16_15",
        "context_with_next_sentence": true
    },
    {
        "source_sentence": "一曰、以深經典奉進法師，二曰、晝夜慇懃親近慧義，三曰、衣食供給所乏，四曰、漸近道場而不退還，是為四。",
        "from": "T13n0403_006:0605c19_6",
        "context_with_next_sentence": true
    },
    {
        "source_sentence": "緣是之故致五力慧。",
        "from": "T13n0403_006:0605c19_15",
        "context_with_next_sentence": true
    },
    {
        "source_sentence": "何謂為五？",
        "from": "T13n0403_006:0605c19_20",
        "context_with_next_sentence": true
    },
    {
        "source_sentence": "一曰、信力；",
        "from": "T13n0403_006:0605c20_5",
        "context_with_next_sentence": true
    },
    {
        "source_sentence": "二曰、解脫力，精進不廢，博聞無厭；",
        "from": "T13n0403_006:0605c20_22",
        "context_with_next_sentence": true
    },
    {
        "source_sentence": "三曰、意力，不捨道心；",
        "from": "T13n0403_006:0605c21_10",
        "context_with_next_sentence": true
    },
    {
        "source_sentence": "四曰、定力，等視諸法；",
        "from": "T13n0403_006:0605c21_21",
        "context_with_next_sentence": true
    },
    {
        "source_sentence": "五曰、智力，所聞不忘；",
        "from": "T13n0403_006:0605c22_9",
        "context_with_next_sentence": true
    },
    {
        "source_sentence": "是為五力。",
        "from": "T13n0403_006:0605c22_14",
        "context_with_next_sentence": true
    },
    {
        "source_sentence": "「戒慧力業復有四事。",
        "from": "T13n0403_006:0605c23_3",
        "context_with_next_sentence": true
    },
    {
        "source_sentence": "何謂為四？",
        "from": "T13n0403_006:0605c23_8",
        "context_with_next_sentence": true
    },
    {
        "source_sentence": "一曰、以法安諦奉行禁本，二曰、思惟經典察義所歸，三曰、以法勸助於正真道，四曰、務求要訓以法為戒，是為四。",
        "from": "T13n0403_006:0605c25_20",
        "context_with_next_sentence": true
    },
    {
        "source_sentence": "「慧忍行業復有四事。",
        "from": "T13n0403_006:0605c26_9",
        "context_with_next_sentence": true
    },
    {
        "source_sentence": "何謂為四？",
        "from": "T13n0403_006:0605c26_14",
        "context_with_next_sentence": true
    },
    {
        "source_sentence": "一曰、精進求法，若加惡者罵詈其身而皆忍之；",
        "from": "T13n0403_006:0605c27_15",
        "context_with_next_sentence": true
    },
    {
        "source_sentence": "二曰、愛樂法者，若遇鬪訟、飢渴、寒熱悉能忍之；",
        "from": "T13n0403_006:0605c28_18",
        "context_with_next_sentence": true
    },
    {
        "source_sentence": "三曰、奉敬善師，順和上命；",
        "from": "T13n0403_006:0605c29_9",
        "context_with_next_sentence": true
    },
    {
        "source_sentence": "四曰、元元思法，忍空無想、不願之義；",
        "from": "T13n0403_006:0606a01_6",
        "context_with_next_sentence": true
    },
    {
        "source_sentence": "是為四。",
        "from": "T13n0403_006:0606a01_10",
        "context_with_next_sentence": true
    },
    {
        "source_sentence": "「精進行業復有四事：",
        "from": "T13n0403_006:0606a01_20",
        "context_with_next_sentence": true
    },
    {
        "source_sentence": "一曰、勤求聽經不以勞惓，二曰、聞則執持未曾遺忘，三曰、精修說法不以懈廢，四曰、元元奉行以為正業，是為四。",
        "from": "T13n0403_006:0606a04_9",
        "context_with_next_sentence": true
    },
    {
        "source_sentence": "「禪定行業復有四事：",
        "from": "T13n0403_006:0606a04_19",
        "context_with_next_sentence": true
    },
    {
        "source_sentence": "一曰、根心寂靜而無憒閙；",
        "from": "T13n0403_006:0606a05_10",
        "context_with_next_sentence": true
    },
    {
        "source_sentence": "二曰、常一其意，苦樂無二；",
        "from": "T13n0403_006:0606a06_2",
        "context_with_next_sentence": true
    },
    {
        "source_sentence": "三曰、一心精專求諸神通；",
        "from": "T13n0403_006:0606a06_14",
        "context_with_next_sentence": true
    },
    {
        "source_sentence": "四曰、入于佛慧消除俗智；",
        "from": "T13n0403_006:0606a07_6",
        "context_with_next_sentence": true
    },
    {
        "source_sentence": "是為四。",
        "from": "T13n0403_006:0606a07_10",
        "context_with_next_sentence": true
    },
    {
        "source_sentence": "「智慧行業復有四事：",
        "from": "T13n0403_006:0606a07_20",
        "context_with_next_sentence": true
    },
    {
        "source_sentence": "一曰、不住斷滅；",
        "from": "T13n0403_006:0606a08_7",
        "context_with_next_sentence": true
    },
    {
        "source_sentence": "二曰、不處有常；",
        "from": "T13n0403_006:0606a08_15",
        "context_with_next_sentence": true
    },
    {
        "source_sentence": "三曰、其心不迷，曉了不亂緣起之本；",
        "from": "T13n0403_006:0606a09_10",
        "context_with_next_sentence": true
    },
    {
        "source_sentence": "四曰、信無吾我；",
        "from": "T13n0403_006:0606a09_18",
        "context_with_next_sentence": true
    },
    {
        "source_sentence": "是為四矣。",
        "from": "T13n0403_006:0606a10_2",
        "context_with_next_sentence": true
    },
    {
        "source_sentence": "「善權慧業復有四事：",
        "from": "T13n0403_006:0606a10_12",
        "context_with_next_sentence": true
    },
    {
        "source_sentence": "一曰、樂世法者隨俗而化，二曰、計有人者隨之牽來，三曰、復以經道因遂誘進，四曰、修慧解者因明而度之，是為四。",
        "from": "T13n0403_006:0606a13_5",
        "context_with_next_sentence": true
    },
    {
        "source_sentence": "「道慧之業復有四事：",
        "from": "T13n0403_006:0606a13_15",
        "context_with_next_sentence": true
    },
    {
        "source_sentence": "一曰、修六度無極而得至道，二曰、以達歸盡遊于正化，三曰、其學調心、調七覺意，四曰、常進遵行一切智慧之本，是為四。",
        "from": "T13n0403_006:0606a16_8",
        "context_with_next_sentence": true
    },
    {
        "source_sentence": "「無厭聖業復有四事：",
        "from": "T13n0403_006:0606a16_18",
        "context_with_next_sentence": true
    },
    {
        "source_sentence": "一曰、聞法無厭，二曰、頒宣經典而無懈難，三曰、試惱察原不以為勞，四曰、明達高節通利無惓，是為四矣。",
        "from": "T13n0403_006:0606a19_6",
        "context_with_next_sentence": true
    },
    {
        "source_sentence": "」阿差末復言：",
        "from": "T13n0403_006:0606a20_5",
        "context_with_next_sentence": true
    },
    {
        "source_sentence": "「其能周入，若布施者當正觀業，持戒、忍辱、精進、一心、智慧、慈悲喜護。",
        "from": "T13n0403_006:0606a21_19",
        "context_with_next_sentence": true
    },
    {
        "source_sentence": "所以者何？",
        "from": "T13n0403_006:0606a22_1",
        "context_with_next_sentence": true
    },
    {
        "source_sentence": "菩薩一切雖未成就，演智慧首為聖土地，悉歸於道住于正慧，化無慧義使歸大乘，一切諸魔不得其便，皆為諸佛所見建立至一切智無上正真，是為菩薩聖慧之業而不可盡。",
        "from": "T13n0403_006:0606a26_1",
        "context_with_next_sentence": true
    },
    {
        "source_sentence": "」阿差末言：",
        "from": "T13n0403_006:0606a27_4",
        "context_with_next_sentence": true
    },
    {
        "source_sentence": "「唯，舍利弗！",
        "from": "T13n0403_006:0606a27_11",
        "context_with_next_sentence": true
    },
    {
        "source_sentence": "菩薩意止亦不可盡。",
        "from": "T13n0403_006:0606a27_20",
        "context_with_next_sentence": true
    },
    {
        "source_sentence": "彼自觀身、觀他人身，觀身本行成精進業，察身報應所從合成，知身無主、無可貪者。",
        "from": "T13n0403_006:0606a29_17",
        "context_with_next_sentence": true
    },
    {
        "source_sentence": "猶如觀外草木、眾果、叢林、芻草，從因緣生悉無主名；",
        "from": "T13n0403_006:0606b02_1",
        "context_with_next_sentence": true
    },
    {
        "source_sentence": "是身如是，猶如草木、牆壁、瓦石水中之影，五陰，四大諸入所惑。",
        "from": "T13n0403_006:0606b03_9",
        "context_with_next_sentence": true
    },
    {
        "source_sentence": "觀己身空，無有吾我，不得久常，無有堅固。",
        "from": "T13n0403_006:0606b04_8",
        "context_with_next_sentence": true
    },
    {
        "source_sentence": "危脆之物分離之法，以是之故不當計身是我所也。",
        "from": "T13n0403_006:0606b05_10",
        "context_with_next_sentence": true
    },
    {
        "source_sentence": "以此危脆無堅固身，當求要義。",
        "from": "T13n0403_006:0606b06_6",
        "context_with_next_sentence": true
    },
    {
        "source_sentence": "「何謂為要？",
        "from": "T13n0403_006:0606b06_12",
        "context_with_next_sentence": true
    },
    {
        "source_sentence": "如來身者乃謂真要。",
        "from": "T13n0403_006:0606b06_21",
        "context_with_next_sentence": true
    },
    {
        "source_sentence": "吾當勤求成佛聖體無極法身，猶如金剛不可破壞，超越一切三界俗身。",
        "from": "T13n0403_006:0606b08_12",
        "context_with_next_sentence": true
    },
    {
        "source_sentence": "縱使此體瑕疵無量，因是當除一切穢濁，當致如來空慧法身，以勤修力合集眾德，真誠俱會察四大身，吾以此身皆為眾生志求修道。",
        "from": "T13n0403_006:0606b11_12",
        "context_with_next_sentence": true
    },
    {
        "source_sentence": "猶如察外所有四大，地、水、火、風，成若干形——門戶、井竈、造立屋宅、生活之業——以安眾人；",
        "from": "T13n0403_006:0606b13_13",
        "context_with_next_sentence": true
    },
    {
        "source_sentence": "吾四大身亦復如是，以若干事而依怙之，興若干便無量財貨，爾乃得安養身之業。",
        "from": "T13n0403_006:0606b15_8",
        "context_with_next_sentence": true
    },
    {
        "source_sentence": "「觀身苦痛不可稱限，觀形無常、生死往反，不當復貪無極受形。",
        "from": "T13n0403_006:0606b16_17",
        "context_with_next_sentence": true
    },
    {
        "source_sentence": "觀身無我，而眾生類不解本末，當訓誨之令患厭此。",
        "from": "T13n0403_006:0606b18_2",
        "context_with_next_sentence": true
    },
    {
        "source_sentence": "觀身寂然，將至一定令修靜默，當觀身空，無想、無願，便歸澹泊清淨本際。",
        "from": "T13n0403_006:0606b19_17",
        "context_with_next_sentence": true
    },
    {
        "source_sentence": "「彼自觀身、觀他人身，無所慕樂，不計堅固，知不長存。",
        "from": "T13n0403_006:0606b21_1",
        "context_with_next_sentence": true
    },
    {
        "source_sentence": "察內身行，不復聽從內諸塵勞、愛欲之患；",
        "from": "T13n0403_006:0606b21_20",
        "context_with_next_sentence": true
    },
    {
        "source_sentence": "又觀外身未曾復與外塵俱合。",
        "from": "T13n0403_006:0606b22_12",
        "context_with_next_sentence": true
    },
    {
        "source_sentence": "身無勞穢，所行清淨；",
        "from": "T13n0403_006:0606b23_3",
        "context_with_next_sentence": true
    },
    {
        "source_sentence": "身以清淨然後遂致像好體嚴；",
        "from": "T13n0403_006:0606b23_16",
        "context_with_next_sentence": true
    },
    {
        "source_sentence": "身像已成，為過諸天及世間人，顏容巍巍無有儔匹，是為菩薩自觀己身、觀他人身建立意止。",
        "from": "T13n0403_006:0606b26_2",
        "context_with_next_sentence": true
    },
    {
        "source_sentence": "「何謂菩薩自觀痛痒、觀他人痛痒而得意止？",
        "from": "T13n0403_006:0606b27_19",
        "context_with_next_sentence": true
    },
    {
        "source_sentence": "菩薩發意觀察如是，所可經歷皆是苦惱。",
        "from": "T13n0403_006:0606b28_17",
        "context_with_next_sentence": true
    },
    {
        "source_sentence": "彼察痛痒採求聖慧，選擇明智慕樂寂然，正使遭樂不繫在欲，若存在欲緣致苦痛。",
        "from": "T13n0403_006:0606c01_15",
        "context_with_next_sentence": true
    },
    {
        "source_sentence": "見諸眾生墮諸惡趣、三塗之難為興大哀，不以結網而見繫縛；",
        "from": "T13n0403_006:0606c03_5",
        "context_with_next_sentence": true
    },
    {
        "source_sentence": "雖身以值不苦、不樂、諸痛痒者，不為癡冥結網而見繫縛。",
        "from": "T13n0403_006:0606c04_10",
        "context_with_next_sentence": true
    },
    {
        "source_sentence": "雖在痛痒意故寂定，從來所更不苦樂痛，則以聖慧顯示眾生，棄捐痛痒無益之義，蠲除一切眾生痛痒。",
        "from": "T13n0403_006:0606c07_1",
        "context_with_next_sentence": true
    },
    {
        "source_sentence": "被澹泊鎧，心自念言：",
        "from": "T13n0403_006:0606c07_11",
        "context_with_next_sentence": true
    },
    {
        "source_sentence": "『此等群黎歸在痛痒不自覺知，縛在眾苦痛痒之地常懷憂慼，依猗不苦不樂之痛為之迷荒，以是之故不入智慧。",
        "from": "T13n0403_006:0606c10_2",
        "context_with_next_sentence": true
    },
    {
        "source_sentence": "』攝大哀者入于智慧，曉了休息一切痛痒，因此大哀，使諸眾生免除眾難，為宣經典。",
        "from": "T13n0403_006:0606c11_20",
        "context_with_next_sentence": true
    },
    {
        "source_sentence": "「何謂名之為痛痒也？",
        "from": "T13n0403_006:0606c12_9",
        "context_with_next_sentence": true
    },
    {
        "source_sentence": "心中懷惱或復成樂。",
        "from": "T13n0403_006:0606c12_18",
        "context_with_next_sentence": true
    },
    {
        "source_sentence": "何謂選擇此無痛痒？",
        "from": "T13n0403_006:0606c13_7",
        "context_with_next_sentence": true
    },
    {
        "source_sentence": "無我、人、壽，又彼菩薩不猗痛痒，亦無貪護。",
        "from": "T13n0403_006:0606c14_7",
        "context_with_next_sentence": true
    },
    {
        "source_sentence": "所受痛痒無反覆行、無倒痛痒，亦無妄想諸見痛痒，亦無眼、耳、鼻、口、身、心之痛痒，亦無色、聲、香、味、細滑之痛痒。",
        "from": "T13n0403_006:0606c16_20",
        "context_with_next_sentence": true
    },
    {
        "source_sentence": "眼所屬者從因緣起，計於苦樂無苦無樂，是謂痛痒。",
        "from": "T13n0403_006:0606c18_1",
        "context_with_next_sentence": true
    },
    {
        "source_sentence": "取要言之，內外亦然，從因緣生以致痛痒。",
        "from": "T13n0403_006:0606c18_20",
        "context_with_next_sentence": true
    },
    {
        "source_sentence": "「苦樂善惡不苦不樂，其一痛痒因：",
        "from": "T13n0403_006:0606c19_15",
        "context_with_next_sentence": true
    },
    {
        "source_sentence": "一、心識，二、痛痒者謂有內外，三、痛痒者隨過去教、從當來行、因現在識，四、痛痒者謂從四種——地、水、火、風，五、痛痒者從念五陰——色、痛痒、思想、生死、識，六、痛痒者從六衰故，七、痛痒者從七識故，八、痛痒者或從八邪而迷荒故，九、痛痒者謂九神處，十、痛痒者謂十惡業。",
        "from": "T13n0403_006:0606c25_12",
        "context_with_next_sentence": true
    },
    {
        "source_sentence": "取要言之，一切痛痒皆由貪樂、因從念欲而致眾痛，是故言曰不可數人其痛無量。",
        "from": "T13n0403_006:0606c27_9",
        "context_with_next_sentence": true
    },
    {
        "source_sentence": "「菩薩於彼觀己痛痒觀他人痛痒，知眾群黎起分痛痒，當顯慧業使諸眾生因痛痒慧覩見德本除去諸罪，是為菩薩觀己痛痒、觀他人痛痒心意止也。",
        "from": "T13n0403_006:0607a01_18",
        "context_with_next_sentence": true
    },
    {
        "source_sentence": "「何謂菩薩自觀己心、觀他人心其意止也？",
        "from": "T13n0403_006:0607a02_18",
        "context_with_next_sentence": true
    },
    {
        "source_sentence": "其菩薩心未曾忽忘，舉動行步常自將護而復察之，心適起已尋便消滅無常住處，不住在內亦不在外，不兩間得。",
        "from": "T13n0403_006:0607a05_10",
        "context_with_next_sentence": true
    },
    {
        "source_sentence": "吾從初始發菩薩心已來，彼心盡滅，離別星散悉無有處，其無無處不可處之。",
        "from": "T13n0403_006:0607a07_5",
        "context_with_next_sentence": true
    },
    {
        "source_sentence": "心在某處，其心所集眾德之本，是亦滅盡離別星散，無處不處不可分別，所可因勸發道意者亦復自然，以是故曰心者不知心、心者不見心、心心不相待。",
        "from": "T13n0403_006:0607a10_15",
        "context_with_next_sentence": true
    },
    {
        "source_sentence": "「何謂其心而發無上正真道意成最正覺？",
        "from": "T13n0403_006:0607a11_13",
        "context_with_next_sentence": true
    },
    {
        "source_sentence": "其道心者不與善合、其善本心不與勸助意共俱合、其清淨心不捨道心，其人觀此，不恐、不怖、亦不懷懅。",
        "from": "T13n0403_006:0607a14_2",
        "context_with_next_sentence": true
    },
    {
        "source_sentence": "又復心念十二因緣甚為深妙，不失報應所種果實，心亦不著於一切法。",
        "from": "T13n0403_006:0607a15_15",
        "context_with_next_sentence": true
    },
    {
        "source_sentence": "假使因緣從報應致，一切諸法無有真諦亦無君主，恣其所欲而自迷惑，吾當精進執其一心使不迴轉。",
        "from": "T13n0403_006:0607a18_3",
        "context_with_next_sentence": true
    },
    {
        "source_sentence": "「何謂心法？",
        "from": "T13n0403_006:0607a18_9",
        "context_with_next_sentence": true
    },
    {
        "source_sentence": "何謂迷惑？",
        "from": "T13n0403_006:0607a18_14",
        "context_with_next_sentence": true
    },
    {
        "source_sentence": "心如幻化，無能淨者，是為心法；",
        "from": "T13n0403_006:0607a19_7",
        "context_with_next_sentence": true
    },
    {
        "source_sentence": "假使皆捨，解迷惑事、勸助佛國是亦迷惑。",
        "from": "T13n0403_006:0607a20_6",
        "context_with_next_sentence": true
    },
    {
        "source_sentence": "心如夜夢覺不知處，是為心法；",
        "from": "T13n0403_006:0607a21_1",
        "context_with_next_sentence": true
    },
    {
        "source_sentence": "若於禁戒而行謹慎，然後自勸是五神通，是為化變。",
        "from": "T13n0403_006:0607a22_4",
        "context_with_next_sentence": true
    },
    {
        "source_sentence": "心如野馬，本末滅盡，是為心法；",
        "from": "T13n0403_006:0607a22_19",
        "context_with_next_sentence": true
    },
    {
        "source_sentence": "設以順從一切忍力，安和正覺莊嚴其心而化變矣，用勸助之是為化變。",
        "from": "T13n0403_006:0607a24_11",
        "context_with_next_sentence": true
    },
    {
        "source_sentence": "心如水月，究竟自然寂靜澹泊，是為心法；",
        "from": "T13n0403_006:0607a25_10",
        "context_with_next_sentence": true
    },
    {
        "source_sentence": "若悉精進勸發具足無數佛法，是為化變。",
        "from": "T13n0403_006:0607a26_10",
        "context_with_next_sentence": true
    },
    {
        "source_sentence": "心不可持亦不可見，是為心法；",
        "from": "T13n0403_006:0607a27_4",
        "context_with_next_sentence": true
    },
    {
        "source_sentence": "若復備悉禪思脫門三昧正受、願佛定意，是為化變。",
        "from": "T13n0403_006:0607a28_8",
        "context_with_next_sentence": true
    },
    {
        "source_sentence": "「心者無形、無比、無教，亦無像色，是為心法；",
        "from": "T13n0403_006:0607a29_7",
        "context_with_next_sentence": true
    },
    {
        "source_sentence": "若能頒宣分別智慧、勸助佛道、推往古世，是為化變。",
        "from": "T13n0403_006:0607b01_11",
        "context_with_next_sentence": true
    },
    {
        "source_sentence": "心無因緣終不起生，是為心法；",
        "from": "T13n0403_006:0607b02_4",
        "context_with_next_sentence": true
    },
    {
        "source_sentence": "若能導御一切德本，是為化變。",
        "from": "T13n0403_006:0607b02_18",
        "context_with_next_sentence": true
    },
    {
        "source_sentence": "設無有對心終不起，是為心法；",
        "from": "T13n0403_006:0607b03_12",
        "context_with_next_sentence": true
    },
    {
        "source_sentence": "若因法報修於道心，是謂為變。",
        "from": "T13n0403_006:0607b04_7",
        "context_with_next_sentence": true
    },
    {
        "source_sentence": "其心境界永離垢濁初無所生，是為心法；",
        "from": "T13n0403_006:0607b05_6",
        "context_with_next_sentence": true
    },
    {
        "source_sentence": "若導御心得致報應至於佛界，是謂為變。",
        "from": "T13n0403_006:0607b06_4",
        "context_with_next_sentence": true
    },
    {
        "source_sentence": "「菩薩自觀己心、觀他人心，得神通已其心一定，尋見一切眾生心念，因說罪福皆自然矣。",
        "from": "T13n0403_006:0607b08_5",
        "context_with_next_sentence": true
    },
    {
        "source_sentence": "菩薩自見其心、見他心已則興大哀，已興大哀教化眾生不以勞倦。",
        "from": "T13n0403_006:0607b09_14",
        "context_with_next_sentence": true
    },
    {
        "source_sentence": "其心不滅亦復不盡，堅住其心，不與生死而俱同塵。",
        "from": "T13n0403_006:0607b10_18",
        "context_with_next_sentence": true
    },
    {
        "source_sentence": "能自制心，以此聖慧通達之心，入於不起無所生法，不墮聲聞、緣覺之地，常自御心堪任具足諸佛道法，一心念頃以智慧心逮得無上正真之道為最正覺，是為菩薩自察己心、觀他人心得至意止。",
        "from": "T13n0403_006:0607b15_7",
        "context_with_next_sentence": true
    },
    {
        "source_sentence": "「何謂菩薩自觀其法、觀他人法得法意止？",
        "from": "T13n0403_006:0607b16_18",
        "context_with_next_sentence": true
    },
    {
        "source_sentence": "以明智眼普見諸法未曾中忘至成佛道。",
        "from": "T13n0403_006:0607b17_15",
        "context_with_next_sentence": true
    },
    {
        "source_sentence": "自觀其法觀他人法，是時菩薩悉見諸法，其想於空令脫空義，脫無想願度無所生，亦無所滅而離諸行。",
        "from": "T13n0403_006:0607b20_5",
        "context_with_next_sentence": true
    },
    {
        "source_sentence": "等見諸法捨於緣起十二牽連，觀法界行，菩薩察法不隨非法，不計吾我亦不計人壽命處所，是謂為法。",
        "from": "T13n0403_006:0607b22_12",
        "context_with_next_sentence": true
    },
    {
        "source_sentence": "何謂非法？",
        "from": "T13n0403_006:0607b22_17",
        "context_with_next_sentence": true
    },
    {
        "source_sentence": "自見吾我、計人壽命，覩於斷滅，計有常存而見有無合散之事。",
        "from": "T13n0403_006:0607b24_6",
        "context_with_next_sentence": true
    },
    {
        "source_sentence": "「一切諸法皆亦是法，一切諸法亦復非法。",
        "from": "T13n0403_006:0607b25_5",
        "context_with_next_sentence": true
    },
    {
        "source_sentence": "所以者何？",
        "from": "T13n0403_006:0607b25_10",
        "context_with_next_sentence": true
    },
    {
        "source_sentence": "曉空無想及無願義，是一切法皆為應法；",
        "from": "T13n0403_006:0607b26_10",
        "context_with_next_sentence": true
    },
    {
        "source_sentence": "自計吾我縛在諸見，是一切法悉為非法。",
        "from": "T13n0403_006:0607b27_8",
        "context_with_next_sentence": true
    },
    {
        "source_sentence": "「彼自觀法、觀他人法，菩薩行此不見諸法。",
        "from": "T13n0403_006:0607b28_7",
        "context_with_next_sentence": true
    },
    {
        "source_sentence": "何所佛法？",
        "from": "T13n0403_006:0607b28_12",
        "context_with_next_sentence": true
    },
    {
        "source_sentence": "誰非佛法？",
        "from": "T13n0403_006:0607b28_17",
        "context_with_next_sentence": true
    },
    {
        "source_sentence": "其無徑路、無有解脫、亦無生死，皆能開導一切諸法。",
        "from": "T13n0403_006:0607c01_1",
        "context_with_next_sentence": true
    },
    {
        "source_sentence": "處於眾生逮得無蓋無極大哀，療諸塵勞己心發念：",
        "from": "T13n0403_006:0607c02_4",
        "context_with_next_sentence": true
    },
    {
        "source_sentence": "『是無塵欲亦無不塵。",
        "from": "T13n0403_006:0607c02_14",
        "context_with_next_sentence": true
    },
    {
        "source_sentence": "』所以者何？",
        "from": "T13n0403_006:0607c02_20",
        "context_with_next_sentence": true
    },
    {
        "source_sentence": "是所趣者開度平等，不疑塵勞、不畏貪欲，曉了是者乃名曰佛。",
        "from": "T13n0403_006:0607c04_6",
        "context_with_next_sentence": true
    },
    {
        "source_sentence": "塵欲自然，道亦自然，立心如是，雖有所住亦無處所，不住立意而名曰住，是謂為住。",
        "from": "T13n0403_006:0607c06_4",
        "context_with_next_sentence": true
    },
    {
        "source_sentence": "「立於法界，不住法界、不住人界，則無所住名曰虛空，一切諸法等如虛空。",
        "from": "T13n0403_006:0607c07_16",
        "context_with_next_sentence": true
    },
    {
        "source_sentence": "若有菩薩自觀身法、觀他人法，則能導御諸佛道法。",
        "from": "T13n0403_006:0607c09_1",
        "context_with_next_sentence": true
    },
    {
        "source_sentence": "一切諸法皆歸解法，若曉了者乃能顯發，盡於無為亦無所盡。",
        "from": "T13n0403_006:0607c10_8",
        "context_with_next_sentence": true
    },
    {
        "source_sentence": "道無生處、不生之處，觀察眾生未曾捨離無生本際。",
        "from": "T13n0403_006:0607c11_11",
        "context_with_next_sentence": true
    },
    {
        "source_sentence": "趣法意止，意在諸法而令堅住，不著聲聞、緣覺佛法。",
        "from": "T13n0403_006:0607c12_16",
        "context_with_next_sentence": true
    },
    {
        "source_sentence": "何謂不著？",
        "from": "T13n0403_006:0607c13_1",
        "context_with_next_sentence": true
    },
    {
        "source_sentence": "何謂處當？",
        "from": "T13n0403_006:0607c13_6",
        "context_with_next_sentence": true
    },
    {
        "source_sentence": "心所在處常能堅住，其住不迷，未曾忽忘，觀已來際其法所由，亦觀他法而得意止。",
        "from": "T13n0403_006:0607c15_3",
        "context_with_next_sentence": true
    },
    {
        "source_sentence": "頒宣無量分別章句，所行無際等御佛法，可悅一切眾生心念，降伏眾魔得自在慧，乃謂道義。",
        "from": "T13n0403_006:0607c17_4",
        "context_with_next_sentence": true
    },
    {
        "source_sentence": "是為菩薩自見己法、見他人法得至意止。",
        "from": "T13n0403_006:0607c18_3",
        "context_with_next_sentence": true
    },
    {
        "source_sentence": "「何謂四意斷而不可盡？",
        "from": "T13n0403_006:0607c18_14",
        "context_with_next_sentence": true
    },
    {
        "source_sentence": "身諸惡法未興起者令不起生，以生尋滅而修精進，自攝其心所念順義，益加精勤，是謂平等奉精進行。",
        "from": "T13n0403_006:0607c21_1",
        "context_with_next_sentence": true
    },
    {
        "source_sentence": "不失順節，習修平均，以能攝心觀於正諦，此之謂也。",
        "from": "T13n0403_006:0607c22_4",
        "context_with_next_sentence": true
    },
    {
        "source_sentence": "所以者何？",
        "from": "T13n0403_006:0607c22_9",
        "context_with_next_sentence": true
    },
    {
        "source_sentence": "所念順義，惡不善法不復重來。",
        "from": "T13n0403_006:0607c23_3",
        "context_with_next_sentence": true
    },
    {
        "source_sentence": "「何謂不善？",
        "from": "T13n0403_006:0607c23_9",
        "context_with_next_sentence": true
    },
    {
        "source_sentence": "毀戒、亂定、惑於智慧。",
        "from": "T13n0403_006:0607c23_20",
        "context_with_next_sentence": true
    },
    {
        "source_sentence": "何謂毀戒？",
        "from": "T13n0403_006:0607c24_2",
        "context_with_next_sentence": true
    },
    {
        "source_sentence": "欲生天上則謂毀戒；",
        "from": "T13n0403_006:0607c24_11",
        "context_with_next_sentence": true
    },
    {
        "source_sentence": "不從法教，其缺戒品，是謂毀戒。",
        "from": "T13n0403_006:0607c25_6",
        "context_with_next_sentence": true
    },
    {
        "source_sentence": "何謂亂定？",
        "from": "T13n0403_006:0607c25_11",
        "context_with_next_sentence": true
    },
    {
        "source_sentence": "違失禮誼，行不專精，心在他念，是亂定意。",
        "from": "T13n0403_006:0607c26_9",
        "context_with_next_sentence": true
    },
    {
        "source_sentence": "何謂惑於智慧？",
        "from": "T13n0403_006:0607c26_16",
        "context_with_next_sentence": true
    },
    {
        "source_sentence": "斷諸邪見、見若干品、顛倒諸事、陰蓋礙法，其缺智慧，是謂不善。",
        "from": "T13n0403_006:0607c28_4",
        "context_with_next_sentence": true
    },
    {
        "source_sentence": "假使諸惡如是像法興起來者而不聽之，是一意斷。",
        "from": "T13n0403_006:0607c29_8",
        "context_with_next_sentence": true
    },
    {
        "source_sentence": "「假使諸惡不善法興即尋覺之，知之非法不善報應，了之損耗為行穢矣。",
        "from": "T13n0403_006:0608a02_1",
        "context_with_next_sentence": true
    },
    {
        "source_sentence": "名之冥室修奉順義消不淨欲。",
        "from": "T13n0403_006:0608a02_14",
        "context_with_next_sentence": true
    },
    {
        "source_sentence": "則以慈心而除瞋恚，解十二因緣而滅愚冥，其盡塵勞是謂為斷。",
        "from": "T13n0403_006:0608a04_4",
        "context_with_next_sentence": true
    },
    {
        "source_sentence": "同因緣起，觀其所生不得本末而無所斷，一切諸法從習行致，是二意斷。",
        "from": "T13n0403_006:0608a05_17",
        "context_with_next_sentence": true
    },
    {
        "source_sentence": "「設令善法未興起者勸令興發，顯使精進自攝其心，嘆無量德。",
        "from": "T13n0403_006:0608a07_6",
        "context_with_next_sentence": true
    },
    {
        "source_sentence": "所以者何？",
        "from": "T13n0403_006:0608a07_11",
        "context_with_next_sentence": true
    },
    {
        "source_sentence": "善法無量，菩薩大士所應修行，當樂慧根。",
        "from": "T13n0403_006:0608a08_9",
        "context_with_next_sentence": true
    },
    {
        "source_sentence": "眾德之本皆由精進致諸福慶，顯揚通致德祚之原，是三意斷。",
        "from": "T13n0403_006:0608a09_17",
        "context_with_next_sentence": true
    },
    {
        "source_sentence": "「所可謂言，善法若興令得堅住，不畏失節、不忽忘之，益樂元元，夙夜精進，自攝其心以勸助道斯謂平等。",
        "from": "T13n0403_006:0608a12_4",
        "context_with_next_sentence": true
    },
    {
        "source_sentence": "所以者何？",
        "from": "T13n0403_006:0608a12_9",
        "context_with_next_sentence": true
    },
    {
        "source_sentence": "勸道心者德本不朽。",
        "from": "T13n0403_006:0608a12_18",
        "context_with_next_sentence": true
    },
    {
        "source_sentence": "所以者何？",
        "from": "T13n0403_006:0608a13_3",
        "context_with_next_sentence": true
    },
    {
        "source_sentence": "其心清淨，雖處三界而無所著。",
        "from": "T13n0403_006:0608a13_17",
        "context_with_next_sentence": true
    },
    {
        "source_sentence": "若有勸助，德猗三界則謂盡索；",
        "from": "T13n0403_006:0608a14_11",
        "context_with_next_sentence": true
    },
    {
        "source_sentence": "若能勸樂志一切智謂通慧本終不損耗，是四意斷。",
        "from": "T13n0403_006:0608a15_14",
        "context_with_next_sentence": true
    },
    {
        "source_sentence": "「何謂菩薩而修神足？",
        "from": "T13n0403_006:0608a16_4",
        "context_with_next_sentence": true
    },
    {
        "source_sentence": "神足有四，已自發樂慇懃精進。",
        "from": "T13n0403_006:0608a16_18",
        "context_with_next_sentence": true
    },
    {
        "source_sentence": "彼以何習興神足本？",
        "from": "T13n0403_006:0608a17_7",
        "context_with_next_sentence": true
    },
    {
        "source_sentence": "當行四等慈悲喜護，常當遵習四無放逸，廣大其心而不貪身。",
        "from": "T13n0403_006:0608a18_15",
        "context_with_next_sentence": true
    },
    {
        "source_sentence": "以能治心奉第一禪，如是至四以得禪定身心輕便，身心已便所謂入神通，以入神通即生神足。",
        "from": "T13n0403_006:0608a20_18",
        "context_with_next_sentence": true
    },
    {
        "source_sentence": "「勤修精進元元志道，以勤樂故輒親道義、以精進故能成此法、以勤修故而致此義，一心觀察以方便法曉致神通，故謂神足。",
        "from": "T13n0403_006:0608a23_15",
        "context_with_next_sentence": true
    },
    {
        "source_sentence": "常愛樂故能有所變、以精進故能使成就、以專精故能了廣大，聊自修德輒成於道。",
        "from": "T13n0403_006:0608a25_13",
        "context_with_next_sentence": true
    },
    {
        "source_sentence": "有計於彼菩薩神足，緣是之故而得親近，有心自在所欲至到無能違者。",
        "from": "T13n0403_006:0608a27_7",
        "context_with_next_sentence": true
    },
    {
        "source_sentence": "諦行所致究竟根原眾行備悉，魔不能制，等如虛空，徹視無邊、洞聽無際、定意無限、神足無底，見一切根自覩其原，是為菩薩行四神足而不可盡。",
        "from": "T13n0403_006:0608b01_14",
        "context_with_next_sentence": true
    },
    {
        "source_sentence": "「何謂菩薩修於五根而不可盡？",
        "from": "T13n0403_006:0608b02_13",
        "context_with_next_sentence": true
    },
    {
        "source_sentence": "何謂為五？",
        "from": "T13n0403_006:0608b02_18",
        "context_with_next_sentence": true
    },
    {
        "source_sentence": "一曰、信根，二曰、精進根，三曰、意根，四曰、定根，五曰、慧根。",
        "from": "T13n0403_006:0608b04_5",
        "context_with_next_sentence": true
    },
    {
        "source_sentence": "「何謂信根？",
        "from": "T13n0403_006:0608b04_11",
        "context_with_next_sentence": true
    },
    {
        "source_sentence": "常信諸法。",
        "from": "T13n0403_006:0608b04_16",
        "context_with_next_sentence": true
    },
    {
        "source_sentence": "何謂為法？",
        "from": "T13n0403_006:0608b04_21",
        "context_with_next_sentence": true
    },
    {
        "source_sentence": "其正見者信遊生死，隨其神足以成彼行，不樂他神而解第一真諦之義、脫于深妙十二因緣，無吾我、人，空無想願、無所著相，普信諸法不墮諸見，信諸佛法，信於十力、四無所畏，不懷狐疑亦無猶豫，合集佛法令無限際，是謂信根。",
        "from": "T13n0403_006:0608b10_2",
        "context_with_next_sentence": true
    },
    {
        "source_sentence": "「何謂精進根？",
        "from": "T13n0403_006:0608b10_9",
        "context_with_next_sentence": true
    },
    {
        "source_sentence": "所信法者因此精進，諸根益明踰日月光，是精進根。",
        "from": "T13n0403_006:0608b11_11",
        "context_with_next_sentence": true
    },
    {
        "source_sentence": "「所可用法修精進根，由是之故不失意根。",
        "from": "T13n0403_006:0608b12_10",
        "context_with_next_sentence": true
    },
    {
        "source_sentence": "其意廣大，不住崖際，是謂意根。",
        "from": "T13n0403_006:0608b13_6",
        "context_with_next_sentence": true
    },
    {
        "source_sentence": "「斯意靜然不違意根，意廣如空，以之意根專精不亂，是謂定根。",
        "from": "T13n0403_006:0608b14_13",
        "context_with_next_sentence": true
    },
    {
        "source_sentence": "「其定意根常住寂名而專守一，是謂慧根；",
        "from": "T13n0403_006:0608b15_13",
        "context_with_next_sentence": true
    },
    {
        "source_sentence": "觀察曉了，若於此法如是色像分別無我，是謂慧根。",
        "from": "T13n0403_006:0608b16_16",
        "context_with_next_sentence": true
    },
    {
        "source_sentence": "「如是五根能具足者具諸佛法，其能具者住受決地而不動移。",
        "from": "T13n0403_006:0608b18_5",
        "context_with_next_sentence": true
    },
    {
        "source_sentence": "猶如外學、五通仙人，雖視胎中不能豫別男女之根。",
        "from": "T13n0403_006:0608b19_8",
        "context_with_next_sentence": true
    },
    {
        "source_sentence": "諸佛世尊亦復如是，菩薩所學未成五根則不授決，五根已達然後受決，是為菩薩五根無盡。",
        "from": "T13n0403_006:0608b21_11",
        "context_with_next_sentence": true
    },
    {
        "source_sentence": "「何謂諸力？",
        "from": "T13n0403_006:0608b22_5",
        "context_with_next_sentence": true
    },
    {
        "source_sentence": "則有五力而不可盡。",
        "from": "T13n0403_006:0608b22_14",
        "context_with_next_sentence": true
    },
    {
        "source_sentence": "何謂為五？",
        "from": "T13n0403_006:0608b22_19",
        "context_with_next_sentence": true
    },
    {
        "source_sentence": "一曰、信力，二曰、精進力，三曰、意力，四曰、定力，五曰、慧力。",
        "from": "T13n0403_006:0608b24_5",
        "context_with_next_sentence": true
    },
    {
        "source_sentence": "「何謂信力？",
        "from": "T13n0403_006:0608b24_11",
        "context_with_next_sentence": true
    },
    {
        "source_sentence": "常懷篤心，在一寂靜而不迷荒，無有色像住見佛形，亦知他法一心寂靜，所在信力未曾退轉，是謂信力。",
        "from": "T13n0403_006:0608b26_17",
        "context_with_next_sentence": true
    },
    {
        "source_sentence": "「何謂精進力？",
        "from": "T13n0403_006:0608b27_3",
        "context_with_next_sentence": true
    },
    {
        "source_sentence": "設常元元修於精進，在在修德勤於經典，所生之處其心堅強，所修德本天上世間無能毀者，亦不能制令不增益，由是之故德本興盛至無限量，是精進力。",
        "from": "T13n0403_006:0608c01_13",
        "context_with_next_sentence": true
    },
    {
        "source_sentence": "「何謂意力？",
        "from": "T13n0403_006:0608c01_19",
        "context_with_next_sentence": true
    },
    {
        "source_sentence": "所在念法心不懈廢，愛欲眾難無能犯者，以此意力越眾塵勞。",
        "from": "T13n0403_006:0608c03_6",
        "context_with_next_sentence": true
    },
    {
        "source_sentence": "其菩薩者意之所念，天上世間無能亂者，是謂意力。",
        "from": "T13n0403_006:0608c04_10",
        "context_with_next_sentence": true
    },
    {
        "source_sentence": "「何謂定力？",
        "from": "T13n0403_006:0608c04_16",
        "context_with_next_sentence": true
    },
    {
        "source_sentence": "若在眾會遊憒閙中所在寂靜，頒宣道力進止行步。",
        "from": "T13n0403_006:0608c05_17",
        "context_with_next_sentence": true
    },
    {
        "source_sentence": "第一禪者無能蔽礙，所修德本專精道行亦無能毀；",
        "from": "T13n0403_006:0608c07_2",
        "context_with_next_sentence": true
    },
    {
        "source_sentence": "第二禪者修於歡悅，內清澹泊而不有礙；",
        "from": "T13n0403_006:0608c08_2",
        "context_with_next_sentence": true
    },
    {
        "source_sentence": "第三禪者欲化眾生，將護正法無所觀察；",
        "from": "T13n0403_006:0608c09_1",
        "context_with_next_sentence": true
    },
    {
        "source_sentence": "逮於四禪者亦無所礙。",
        "from": "T13n0403_006:0608c09_11",
        "context_with_next_sentence": true
    },
    {
        "source_sentence": "以此四禪修禪品類無能踰者，所修定意無能亂者，定意自在，是謂定力。",
        "from": "T13n0403_006:0608c11_6",
        "context_with_next_sentence": true
    },
    {
        "source_sentence": "「何謂慧力？",
        "from": "T13n0403_006:0608c11_12",
        "context_with_next_sentence": true
    },
    {
        "source_sentence": "若處俗法及度世法，悉能曉了所生之處，無能為師，悉知世俗章句、文字、所造立業，神仙異術、五經、六藝、方俗異書，菩薩不學自然知之，及度世法無所不通。",
        "from": "T13n0403_006:0608c15_2",
        "context_with_next_sentence": true
    },
    {
        "source_sentence": "菩薩以此聖明之慧心能通暢，天上世間獨步無侶，隨時頒宣，是謂慧力而不可盡。",
        "from": "T13n0403_006:0608c17_1",
        "context_with_next_sentence": true
    },
    {
        "source_sentence": "阿差末菩薩經卷第六",
        "from": "T13n0403_006:0608c18_100",
        "context_with_next_sentence": false
    }
]