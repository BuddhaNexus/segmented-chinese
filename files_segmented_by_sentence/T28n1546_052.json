[
    {
        "source_sentence": "4阿毘曇毘婆沙論卷第五十二",
        "from": "T28n1546_052:0380c20_0",
        "context_with_next_sentence": true
    },
    {
        "source_sentence": "迦旃延子造　五百羅漢釋",
        "from": "T28n1546_052:0380c22_0",
        "context_with_next_sentence": true
    },
    {
        "source_sentence": "北涼天竺沙門浮陀跋摩",
        "from": "T28n1546_052:0380c23_0",
        "context_with_next_sentence": true
    },
    {
        "source_sentence": "共道泰等譯智揵度他心智品第二之四我生已盡者，為盡過去生、為盡未來生、為盡現在生，言我生盡耶？",
        "from": "T28n1546_052:0380c27_10",
        "context_with_next_sentence": true
    },
    {
        "source_sentence": "若盡過去生，過去生已滅。",
        "from": "T28n1546_052:0380c28_2",
        "context_with_next_sentence": true
    },
    {
        "source_sentence": "若盡未來生，未來生未至。",
        "from": "T28n1546_052:0380c28_14",
        "context_with_next_sentence": true
    },
    {
        "source_sentence": "若盡現在生，現在生不住。",
        "from": "T28n1546_052:0380c29_5",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0380c29_8",
        "context_with_next_sentence": true
    },
    {
        "source_sentence": "應作是說：",
        "from": "T28n1546_052:0380c29_13",
        "context_with_next_sentence": true
    },
    {
        "source_sentence": "盡三世生。",
        "from": "T28n1546_052:0380c29_18",
        "context_with_next_sentence": true
    },
    {
        "source_sentence": "所以者何？",
        "from": "T28n1546_052:0381a01_2",
        "context_with_next_sentence": true
    },
    {
        "source_sentence": "此中言生者，是非想非非想處四陰。",
        "from": "T28n1546_052:0381a01_18",
        "context_with_next_sentence": true
    },
    {
        "source_sentence": "行者於三世中盡明見故，能離非想非非想處欲。",
        "from": "T28n1546_052:0381a03_1",
        "context_with_next_sentence": true
    },
    {
        "source_sentence": "尊者佛陀提婆說曰：",
        "from": "T28n1546_052:0381a03_10",
        "context_with_next_sentence": true
    },
    {
        "source_sentence": "佛經說：",
        "from": "T28n1546_052:0381a03_14",
        "context_with_next_sentence": true
    },
    {
        "source_sentence": "牟尼見生盡。",
        "from": "T28n1546_052:0381a04_1",
        "context_with_next_sentence": true
    },
    {
        "source_sentence": "亦作是問：",
        "from": "T28n1546_052:0381a04_6",
        "context_with_next_sentence": true
    },
    {
        "source_sentence": "為見過去生、未來生、現在生盡言生盡耶？",
        "from": "T28n1546_052:0381a05_4",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0381a05_7",
        "context_with_next_sentence": true
    },
    {
        "source_sentence": "應作是說：",
        "from": "T28n1546_052:0381a05_12",
        "context_with_next_sentence": true
    },
    {
        "source_sentence": "見未來生盡。",
        "from": "T28n1546_052:0381a05_18",
        "context_with_next_sentence": true
    },
    {
        "source_sentence": "所以者何？",
        "from": "T28n1546_052:0381a06_3",
        "context_with_next_sentence": true
    },
    {
        "source_sentence": "行者修一切梵行苦行，盡為止未來生故。",
        "from": "T28n1546_052:0381a07_2",
        "context_with_next_sentence": true
    },
    {
        "source_sentence": "如人有三厄難：",
        "from": "T28n1546_052:0381a07_9",
        "context_with_next_sentence": true
    },
    {
        "source_sentence": "一者已受、二者今受、三者當受。",
        "from": "T28n1546_052:0381a08_3",
        "context_with_next_sentence": true
    },
    {
        "source_sentence": "已受者受竟，今受者忍受，當受者若以財物、若因親族力，作諸方便斷當生者。",
        "from": "T28n1546_052:0381a09_18",
        "context_with_next_sentence": true
    },
    {
        "source_sentence": "行者亦爾，過去不用功已滅，現在生當忍受竟，未來生以正方便滅永令不生。",
        "from": "T28n1546_052:0381a11_12",
        "context_with_next_sentence": true
    },
    {
        "source_sentence": "生有多種，或說入母胎時名生，或說出母胎時名生，或說時五陰名生，或說不相應行陰少分名生，或說非想非非想處四陰名生。",
        "from": "T28n1546_052:0381a14_11",
        "context_with_next_sentence": true
    },
    {
        "source_sentence": "何處說入母胎時名生者？",
        "from": "T28n1546_052:0381a15_5",
        "context_with_next_sentence": true
    },
    {
        "source_sentence": "如經說：",
        "from": "T28n1546_052:0381a15_9",
        "context_with_next_sentence": true
    },
    {
        "source_sentence": "諸家生，彼彼處生出現。",
        "from": "T28n1546_052:0381a15_20",
        "context_with_next_sentence": true
    },
    {
        "source_sentence": "出母胎時名生者，如說：",
        "from": "T28n1546_052:0381a16_10",
        "context_with_next_sentence": true
    },
    {
        "source_sentence": "菩薩已生，行於七步。",
        "from": "T28n1546_052:0381a16_20",
        "context_with_next_sentence": true
    },
    {
        "source_sentence": "說時五陰名生者，如說：",
        "from": "T28n1546_052:0381a17_10",
        "context_with_next_sentence": true
    },
    {
        "source_sentence": "有緣生。",
        "from": "T28n1546_052:0381a17_14",
        "context_with_next_sentence": true
    },
    {
        "source_sentence": "說不相應行陰名生者，如說：",
        "from": "T28n1546_052:0381a18_8",
        "context_with_next_sentence": true
    },
    {
        "source_sentence": "一剎那頃誰起耶？",
        "from": "T28n1546_052:0381a18_16",
        "context_with_next_sentence": true
    },
    {
        "source_sentence": "謂生也。",
        "from": "T28n1546_052:0381a19_1",
        "context_with_next_sentence": true
    },
    {
        "source_sentence": "說非想非非想處四陰名生者，如此中說。",
        "from": "T28n1546_052:0381a19_19",
        "context_with_next_sentence": true
    },
    {
        "source_sentence": "我生已盡、梵行已立者，為立學道名梵行已立、為立無學道名梵行已立？",
        "from": "T28n1546_052:0381a21_12",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0381a21_15",
        "context_with_next_sentence": true
    },
    {
        "source_sentence": "已立學道名梵行，已立無學道名今立。",
        "from": "T28n1546_052:0381a22_13",
        "context_with_next_sentence": true
    },
    {
        "source_sentence": "所作已辦者，已斷一切煩惱，所作事已竟。",
        "from": "T28n1546_052:0381a23_14",
        "context_with_next_sentence": true
    },
    {
        "source_sentence": "復次畢竟盡一切界、畢竟盡一切生、畢竟斷一切增長生死法，名所作已辦。",
        "from": "T28n1546_052:0381a25_8",
        "context_with_next_sentence": true
    },
    {
        "source_sentence": "不受後有者，是明無生智。",
        "from": "T28n1546_052:0381a25_20",
        "context_with_next_sentence": true
    },
    {
        "source_sentence": "尊者和須蜜說曰：",
        "from": "T28n1546_052:0381a26_7",
        "context_with_next_sentence": true
    },
    {
        "source_sentence": "若不斷煩惱，不名生盡；",
        "from": "T28n1546_052:0381a26_18",
        "context_with_next_sentence": true
    },
    {
        "source_sentence": "若斷煩惱，名為生盡。",
        "from": "T28n1546_052:0381a27_8",
        "context_with_next_sentence": true
    },
    {
        "source_sentence": "若不斷煩惱，不名梵行已立；",
        "from": "T28n1546_052:0381a28_1",
        "context_with_next_sentence": true
    },
    {
        "source_sentence": "若斷煩惱，名梵行已立。",
        "from": "T28n1546_052:0381a28_12",
        "context_with_next_sentence": true
    },
    {
        "source_sentence": "若不斷煩惱，不名所作已辦；",
        "from": "T28n1546_052:0381a29_4",
        "context_with_next_sentence": true
    },
    {
        "source_sentence": "若斷煩惱，名所作已辦。",
        "from": "T28n1546_052:0381a29_15",
        "context_with_next_sentence": true
    },
    {
        "source_sentence": "若不斷煩惱，名受後有；",
        "from": "T28n1546_052:0381b01_7",
        "context_with_next_sentence": true
    },
    {
        "source_sentence": "若斷煩惱，名不受後有。",
        "from": "T28n1546_052:0381b01_18",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0381b02_1",
        "context_with_next_sentence": true
    },
    {
        "source_sentence": "一切阿羅漢不盡得無生智。",
        "from": "T28n1546_052:0381b02_13",
        "context_with_next_sentence": true
    },
    {
        "source_sentence": "何以故？",
        "from": "T28n1546_052:0381b02_17",
        "context_with_next_sentence": true
    },
    {
        "source_sentence": "一切經中盡說不受後有耶？",
        "from": "T28n1546_052:0381b03_9",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0381b03_12",
        "context_with_next_sentence": true
    },
    {
        "source_sentence": "佛說利根與經相應者，然集經法者一切經中皆說。",
        "from": "T28n1546_052:0381b04_15",
        "context_with_next_sentence": true
    },
    {
        "source_sentence": "復有說者，集法諸尊者皆有願智無礙智以觀察之，若利根與經相應者說之。",
        "from": "T28n1546_052:0381b06_12",
        "context_with_next_sentence": true
    },
    {
        "source_sentence": "後有不善誦持經者，一切經中皆作是說。",
        "from": "T28n1546_052:0381b07_11",
        "context_with_next_sentence": true
    },
    {
        "source_sentence": "評曰：",
        "from": "T28n1546_052:0381b07_14",
        "context_with_next_sentence": true
    },
    {
        "source_sentence": "應作是說：",
        "from": "T28n1546_052:0381b07_19",
        "context_with_next_sentence": true
    },
    {
        "source_sentence": "一切阿羅漢盡不受後有。",
        "from": "T28n1546_052:0381b08_10",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0381b09_2",
        "context_with_next_sentence": true
    },
    {
        "source_sentence": "何等阿羅漢修二種慧？",
        "from": "T28n1546_052:0381b09_12",
        "context_with_next_sentence": true
    },
    {
        "source_sentence": "何等阿羅漢修三種慧？",
        "from": "T28n1546_052:0381b10_3",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0381b10_6",
        "context_with_next_sentence": true
    },
    {
        "source_sentence": "或有阿羅漢，心善解脫、慧善解脫，或有心善解脫、慧不善解脫，若心善解脫慧善解脫者修三種慧，若心善解脫慧不善解脫者修二種慧。",
        "from": "T28n1546_052:0381b13_7",
        "context_with_next_sentence": true
    },
    {
        "source_sentence": "復次或有以苦智集智盡三界結者，或有滅智道智盡三界結者，若以苦智集智盡三界結者修三種慧，若以滅智道智盡三界結者修二種慧。",
        "from": "T28n1546_052:0381b16_11",
        "context_with_next_sentence": true
    },
    {
        "source_sentence": "復次或以空苦集無願三昧盡三界結者，或以無相道無願三昧盡三界結者，若以空苦集無願三昧盡三界結者修三種慧，若以無相道無願三昧盡三界結者修二種慧。",
        "from": "T28n1546_052:0381b20_9",
        "context_with_next_sentence": true
    },
    {
        "source_sentence": "復次或有為定入聖道，或有為慧入聖道，若為定入聖道者修三種慧。",
        "from": "T28n1546_052:0381b22_3",
        "context_with_next_sentence": true
    },
    {
        "source_sentence": "如定道慧道，定多道慧多道、欲可定道欲可慧道、鈍根利根、緣力因力，說亦如是。",
        "from": "T28n1546_052:0381b24_1",
        "context_with_next_sentence": true
    },
    {
        "source_sentence": "復次或有以定修心以慧得解脫者修二種慧，或有以慧修心以定得解脫者修三種慧。",
        "from": "T28n1546_052:0381b26_1",
        "context_with_next_sentence": true
    },
    {
        "source_sentence": "復次得內心寂靜不得觀慧法，或有得內心寂靜亦得觀慧法，前者修二種慧，後者修三種慧。",
        "from": "T28n1546_052:0381b28_3",
        "context_with_next_sentence": true
    },
    {
        "source_sentence": "復次若人成就四法甚為希有：",
        "from": "T28n1546_052:0381b28_16",
        "context_with_next_sentence": true
    },
    {
        "source_sentence": "一、親近善知識；",
        "from": "T28n1546_052:0381b29_4",
        "context_with_next_sentence": true
    },
    {
        "source_sentence": "二、從其聞法；",
        "from": "T28n1546_052:0381b29_11",
        "context_with_next_sentence": true
    },
    {
        "source_sentence": "三、內正思惟；",
        "from": "T28n1546_052:0381b29_18",
        "context_with_next_sentence": true
    },
    {
        "source_sentence": "四、如法修行。",
        "from": "T28n1546_052:0381c01_2",
        "context_with_next_sentence": true
    },
    {
        "source_sentence": "若成就初二種法者修二種慧，若成就後二種法者修三種慧。",
        "from": "T28n1546_052:0381c02_9",
        "context_with_next_sentence": true
    },
    {
        "source_sentence": "復次或有從他聞法多，或有內正思惟多，若從他聞法多者修二種慧，若內正思惟多者修三種慧。",
        "from": "T28n1546_052:0381c04_14",
        "context_with_next_sentence": true
    },
    {
        "source_sentence": "或有無貪善根多，或有無癡善根多，若無貪善根多者修二種慧，若無癡善根多者修三種慧。",
        "from": "T28n1546_052:0381c06_16",
        "context_with_next_sentence": true
    },
    {
        "source_sentence": "我生已盡，是說盡智；",
        "from": "T28n1546_052:0381c07_9",
        "context_with_next_sentence": true
    },
    {
        "source_sentence": "梵行已立、所作已辦、不受後有，是說無生智。",
        "from": "T28n1546_052:0381c08_9",
        "context_with_next_sentence": true
    },
    {
        "source_sentence": "復有說者，我生已盡、梵行已立，是說盡智；",
        "from": "T28n1546_052:0381c09_8",
        "context_with_next_sentence": true
    },
    {
        "source_sentence": "所作已辦、不受後有，是說無生智。",
        "from": "T28n1546_052:0381c10_3",
        "context_with_next_sentence": true
    },
    {
        "source_sentence": "復次我生已盡、梵行已立、所作已辦，是說盡智；",
        "from": "T28n1546_052:0381c11_6",
        "context_with_next_sentence": true
    },
    {
        "source_sentence": "不受後有，是說無生智。",
        "from": "T28n1546_052:0381c11_17",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0381c11_20",
        "context_with_next_sentence": true
    },
    {
        "source_sentence": "無有阿羅漢二盡智剎那後起無生智者，何況多。",
        "from": "T28n1546_052:0381c13_2",
        "context_with_next_sentence": true
    },
    {
        "source_sentence": "何故作是說，言我生已盡、梵行已立、所作已辦是盡智耶？",
        "from": "T28n1546_052:0381c14_7",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0381c14_10",
        "context_with_next_sentence": true
    },
    {
        "source_sentence": "雖是一剎那，而有三種義，故作是說。",
        "from": "T28n1546_052:0381c15_7",
        "context_with_next_sentence": true
    },
    {
        "source_sentence": "尊者波奢說曰：",
        "from": "T28n1546_052:0381c15_14",
        "context_with_next_sentence": true
    },
    {
        "source_sentence": "如是說者，不說盡智、不說無生智亦不說無學正見，此是讚歎阿羅漢辭言：",
        "from": "T28n1546_052:0381c17_7",
        "context_with_next_sentence": true
    },
    {
        "source_sentence": "阿羅漢生已盡、梵行已立、所作已辦、不受後有。",
        "from": "T28n1546_052:0381c18_9",
        "context_with_next_sentence": true
    },
    {
        "source_sentence": "復次我生已盡，是說盡智；",
        "from": "T28n1546_052:0381c19_1",
        "context_with_next_sentence": true
    },
    {
        "source_sentence": "梵行已立，是說道智；",
        "from": "T28n1546_052:0381c19_11",
        "context_with_next_sentence": true
    },
    {
        "source_sentence": "所作已辦，是說滅智；",
        "from": "T28n1546_052:0381c20_1",
        "context_with_next_sentence": true
    },
    {
        "source_sentence": "不受後有，是說無生智。",
        "from": "T28n1546_052:0381c20_12",
        "context_with_next_sentence": true
    },
    {
        "source_sentence": "復次我生已盡，是說知集；",
        "from": "T28n1546_052:0381c21_3",
        "context_with_next_sentence": true
    },
    {
        "source_sentence": "梵行已立，是說知道；",
        "from": "T28n1546_052:0381c21_13",
        "context_with_next_sentence": true
    },
    {
        "source_sentence": "所作已辦，是說知滅；",
        "from": "T28n1546_052:0381c22_2",
        "context_with_next_sentence": true
    },
    {
        "source_sentence": "不受後有，是說知苦。",
        "from": "T28n1546_052:0381c22_12",
        "context_with_next_sentence": true
    },
    {
        "source_sentence": "說盡作證亦如是。",
        "from": "T28n1546_052:0381c22_20",
        "context_with_next_sentence": true
    },
    {
        "source_sentence": "復次我生已盡，是說斷集；",
        "from": "T28n1546_052:0381c23_11",
        "context_with_next_sentence": true
    },
    {
        "source_sentence": "梵行已立，是說修道；",
        "from": "T28n1546_052:0381c24_1",
        "context_with_next_sentence": true
    },
    {
        "source_sentence": "所作已辦，是說證滅；",
        "from": "T28n1546_052:0381c24_11",
        "context_with_next_sentence": true
    },
    {
        "source_sentence": "不受後有，是說知苦。",
        "from": "T28n1546_052:0381c25_1",
        "context_with_next_sentence": true
    },
    {
        "source_sentence": "復次我生已盡，是說斷因；",
        "from": "T28n1546_052:0381c25_13",
        "context_with_next_sentence": true
    },
    {
        "source_sentence": "梵行已立，是說修道；",
        "from": "T28n1546_052:0381c26_2",
        "context_with_next_sentence": true
    },
    {
        "source_sentence": "所作已辦，是說得果；",
        "from": "T28n1546_052:0381c26_12",
        "context_with_next_sentence": true
    },
    {
        "source_sentence": "不受後有，是說知體。",
        "from": "T28n1546_052:0381c27_1",
        "context_with_next_sentence": true
    },
    {
        "source_sentence": "復次我生已盡，是說集智；",
        "from": "T28n1546_052:0381c27_13",
        "context_with_next_sentence": true
    },
    {
        "source_sentence": "梵行已立，是說道智；",
        "from": "T28n1546_052:0381c28_2",
        "context_with_next_sentence": true
    },
    {
        "source_sentence": "所作已辦，是說滅智；",
        "from": "T28n1546_052:0381c28_12",
        "context_with_next_sentence": true
    },
    {
        "source_sentence": "不受後有，是說苦智。",
        "from": "T28n1546_052:0381c29_1",
        "context_with_next_sentence": true
    },
    {
        "source_sentence": "復次我生已盡，是說集無願；",
        "from": "T28n1546_052:0381c29_14",
        "context_with_next_sentence": true
    },
    {
        "source_sentence": "梵行已立，是說道無願；",
        "from": "T28n1546_052:0382a01_5",
        "context_with_next_sentence": true
    },
    {
        "source_sentence": "所作已辦，是說無相；",
        "from": "T28n1546_052:0382a01_15",
        "context_with_next_sentence": true
    },
    {
        "source_sentence": "不受後有，是說空及苦無願。",
        "from": "T28n1546_052:0382a02_9",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382a03_2",
        "context_with_next_sentence": true
    },
    {
        "source_sentence": "何故名盡智？",
        "from": "T28n1546_052:0382a03_8",
        "context_with_next_sentence": true
    },
    {
        "source_sentence": "為以緣盡故名盡智、為以煩惱盡身中生故名盡智耶？",
        "from": "T28n1546_052:0382a04_11",
        "context_with_next_sentence": true
    },
    {
        "source_sentence": "若以緣盡故名盡智者，滅智應是盡智。",
        "from": "T28n1546_052:0382a05_10",
        "context_with_next_sentence": true
    },
    {
        "source_sentence": "若以煩惱盡身中生名盡智者，無生智無學正見亦應是盡智。",
        "from": "T28n1546_052:0382a06_17",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a07_1",
        "context_with_next_sentence": true
    },
    {
        "source_sentence": "應作是說：",
        "from": "T28n1546_052:0382a07_6",
        "context_with_next_sentence": true
    },
    {
        "source_sentence": "煩惱盡身中生故名盡智。",
        "from": "T28n1546_052:0382a07_17",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382a07_20",
        "context_with_next_sentence": true
    },
    {
        "source_sentence": "若然者，無生智、無學正見應是盡智。",
        "from": "T28n1546_052:0382a08_16",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a08_19",
        "context_with_next_sentence": true
    },
    {
        "source_sentence": "若智在初、一切皆有者，名盡智。",
        "from": "T28n1546_052:0382a09_13",
        "context_with_next_sentence": true
    },
    {
        "source_sentence": "無學正見雖一切皆有，而不在初；",
        "from": "T28n1546_052:0382a10_8",
        "context_with_next_sentence": true
    },
    {
        "source_sentence": "無生智不在初，亦非一切皆有；",
        "from": "T28n1546_052:0382a11_2",
        "context_with_next_sentence": true
    },
    {
        "source_sentence": "盡智在初，一切皆有故。",
        "from": "T28n1546_052:0382a11_13",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382a11_16",
        "context_with_next_sentence": true
    },
    {
        "source_sentence": "十六聖行外更有無漏慧不？",
        "from": "T28n1546_052:0382a12_7",
        "context_with_next_sentence": true
    },
    {
        "source_sentence": "此中問答，廣說如雜揵度。",
        "from": "T28n1546_052:0382a13_1",
        "context_with_next_sentence": true
    },
    {
        "source_sentence": "云何學明？",
        "from": "T28n1546_052:0382a13_6",
        "context_with_next_sentence": true
    },
    {
        "source_sentence": "云何學智？",
        "from": "T28n1546_052:0382a13_11",
        "context_with_next_sentence": true
    },
    {
        "source_sentence": "云何無學明？",
        "from": "T28n1546_052:0382a13_17",
        "context_with_next_sentence": true
    },
    {
        "source_sentence": "云何無學智？",
        "from": "T28n1546_052:0382a14_3",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382a14_6",
        "context_with_next_sentence": true
    },
    {
        "source_sentence": "何故作此論？",
        "from": "T28n1546_052:0382a14_12",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a14_15",
        "context_with_next_sentence": true
    },
    {
        "source_sentence": "世間以種種世俗諸論以為明想，不識真明，欲止如是說者意，亦明真明義故，而作此論。",
        "from": "T28n1546_052:0382a16_14",
        "context_with_next_sentence": true
    },
    {
        "source_sentence": "復有說，所以作此論者，此是佛經。",
        "from": "T28n1546_052:0382a17_9",
        "context_with_next_sentence": true
    },
    {
        "source_sentence": "經說：",
        "from": "T28n1546_052:0382a17_12",
        "context_with_next_sentence": true
    },
    {
        "source_sentence": "佛告居士：",
        "from": "T28n1546_052:0382a17_17",
        "context_with_next_sentence": true
    },
    {
        "source_sentence": "如汝以學智、學見、學明見四聖諦。",
        "from": "T28n1546_052:0382a18_12",
        "context_with_next_sentence": true
    },
    {
        "source_sentence": "今此耶奢童子亦以無學智、無學見、無學明見四聖諦，不復更住居士家受五欲樂。",
        "from": "T28n1546_052:0382a20_8",
        "context_with_next_sentence": true
    },
    {
        "source_sentence": "佛經雖作是說，而不廣分別。",
        "from": "T28n1546_052:0382a21_2",
        "context_with_next_sentence": true
    },
    {
        "source_sentence": "佛經是此論所為根本，今欲廣分別故，而作此論。",
        "from": "T28n1546_052:0382a22_4",
        "context_with_next_sentence": true
    },
    {
        "source_sentence": "云何學明？",
        "from": "T28n1546_052:0382a23_4",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a23_7",
        "context_with_next_sentence": true
    },
    {
        "source_sentence": "學慧是也。",
        "from": "T28n1546_052:0382a23_12",
        "context_with_next_sentence": true
    },
    {
        "source_sentence": "云何學智？",
        "from": "T28n1546_052:0382a23_17",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a23_20",
        "context_with_next_sentence": true
    },
    {
        "source_sentence": "學八智是也。",
        "from": "T28n1546_052:0382a24_5",
        "context_with_next_sentence": true
    },
    {
        "source_sentence": "云何無學明？",
        "from": "T28n1546_052:0382a24_11",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a24_14",
        "context_with_next_sentence": true
    },
    {
        "source_sentence": "無學慧是也。",
        "from": "T28n1546_052:0382a24_20",
        "context_with_next_sentence": true
    },
    {
        "source_sentence": "云何無學智？",
        "from": "T28n1546_052:0382a25_5",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a25_8",
        "context_with_next_sentence": true
    },
    {
        "source_sentence": "無學八智是也，謂四法智、四比智。",
        "from": "T28n1546_052:0382a26_3",
        "context_with_next_sentence": true
    },
    {
        "source_sentence": "此是明體性，乃至廣說所以，今當說何故名明？",
        "from": "T28n1546_052:0382a27_10",
        "context_with_next_sentence": true
    },
    {
        "source_sentence": "明是何義？",
        "from": "T28n1546_052:0382a27_15",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382a27_18",
        "context_with_next_sentence": true
    },
    {
        "source_sentence": "覺識了了義是明義。",
        "from": "T28n1546_052:0382a28_7",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382a28_10",
        "context_with_next_sentence": true
    },
    {
        "source_sentence": "若覺識了了義是明義者，善有漏慧亦覺識了了，是明義耶？",
        "from": "T28n1546_052:0382a29_17",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382b01_1",
        "context_with_next_sentence": true
    },
    {
        "source_sentence": "若於四真諦覺識了了、畢竟了了，更不生顛倒，廣說如雜揵度。",
        "from": "T28n1546_052:0382b02_10",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382b02_13",
        "context_with_next_sentence": true
    },
    {
        "source_sentence": "若善有漏慧不名明者，佛經云何通？",
        "from": "T28n1546_052:0382b03_10",
        "context_with_next_sentence": true
    },
    {
        "source_sentence": "如說：",
        "from": "T28n1546_052:0382b03_13",
        "context_with_next_sentence": true
    },
    {
        "source_sentence": "無學有三種明：",
        "from": "T28n1546_052:0382b03_20",
        "context_with_next_sentence": true
    },
    {
        "source_sentence": "無學念前世智證明、無學生死智證明、無學漏盡智證明。",
        "from": "T28n1546_052:0382b05_5",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382b05_8",
        "context_with_next_sentence": true
    },
    {
        "source_sentence": "有少分明勢故名明。",
        "from": "T28n1546_052:0382b05_17",
        "context_with_next_sentence": true
    },
    {
        "source_sentence": "何者是少分明？",
        "from": "T28n1546_052:0382b06_4",
        "context_with_next_sentence": true
    },
    {
        "source_sentence": "與煩惱相違亦不雜煩惱，故名少分明。",
        "from": "T28n1546_052:0382b07_2",
        "context_with_next_sentence": true
    },
    {
        "source_sentence": "復次此二明能生、能隨順實義無漏明，故名明。",
        "from": "T28n1546_052:0382b08_5",
        "context_with_next_sentence": true
    },
    {
        "source_sentence": "是故尊者和須蜜作如是說：",
        "from": "T28n1546_052:0382b08_17",
        "context_with_next_sentence": true
    },
    {
        "source_sentence": "第一實義無漏明者，是漏盡明。",
        "from": "T28n1546_052:0382b09_11",
        "context_with_next_sentence": true
    },
    {
        "source_sentence": "餘二明能生此明，故名明。",
        "from": "T28n1546_052:0382b10_3",
        "context_with_next_sentence": true
    },
    {
        "source_sentence": "復次念前世智證明，知前際增長法；",
        "from": "T28n1546_052:0382b10_19",
        "context_with_next_sentence": true
    },
    {
        "source_sentence": "生死智證明，知後際增長法；",
        "from": "T28n1546_052:0382b11_12",
        "context_with_next_sentence": true
    },
    {
        "source_sentence": "漏盡智證明，知涅槃寂靜法。",
        "from": "T28n1546_052:0382b12_6",
        "context_with_next_sentence": true
    },
    {
        "source_sentence": "尊者佛陀提婆亦作是說：",
        "from": "T28n1546_052:0382b12_17",
        "context_with_next_sentence": true
    },
    {
        "source_sentence": "念前世智證明，知此眾生從彼處沒來生此間過去世因果相續法；",
        "from": "T28n1546_052:0382b14_8",
        "context_with_next_sentence": true
    },
    {
        "source_sentence": "生死智證明，知此眾生作如是業當生彼處未來因果相續法；",
        "from": "T28n1546_052:0382b15_15",
        "context_with_next_sentence": true
    },
    {
        "source_sentence": "漏盡智證明，知此眾生以如是道能盡漏因果畢竟法，是名第一實義明。",
        "from": "T28n1546_052:0382b17_10",
        "context_with_next_sentence": true
    },
    {
        "source_sentence": "復次念前世智證明，覺識了了過去世事；",
        "from": "T28n1546_052:0382b18_8",
        "context_with_next_sentence": true
    },
    {
        "source_sentence": "生死智證明，覺識了了未來世事；",
        "from": "T28n1546_052:0382b19_4",
        "context_with_next_sentence": true
    },
    {
        "source_sentence": "漏盡智證明，覺識了了無為涅槃。",
        "from": "T28n1546_052:0382b19_19",
        "context_with_next_sentence": true
    },
    {
        "source_sentence": "復次念前世智證明，除過去無知黑闇；",
        "from": "T28n1546_052:0382b20_16",
        "context_with_next_sentence": true
    },
    {
        "source_sentence": "生死智證明，除未來無知黑闇；",
        "from": "T28n1546_052:0382b21_11",
        "context_with_next_sentence": true
    },
    {
        "source_sentence": "漏盡智證明，除於涅槃無知黑闇。",
        "from": "T28n1546_052:0382b22_6",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382b22_9",
        "context_with_next_sentence": true
    },
    {
        "source_sentence": "何故六通中三立明、三不立明耶？",
        "from": "T28n1546_052:0382b23_5",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382b23_8",
        "context_with_next_sentence": true
    },
    {
        "source_sentence": "身通是工巧法，天耳通聞聲而已，他心智通緣別相法，此三明能隨順厭離法、能棄生死隨順善法、能到涅槃。",
        "from": "T28n1546_052:0382b25_19",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382b26_2",
        "context_with_next_sentence": true
    },
    {
        "source_sentence": "此三明，云何能隨順厭離法、能棄生死隨順善法、能到涅槃耶？",
        "from": "T28n1546_052:0382b27_10",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382b27_13",
        "context_with_next_sentence": true
    },
    {
        "source_sentence": "念前世智證明，見過去世事，生大厭離；",
        "from": "T28n1546_052:0382b28_10",
        "context_with_next_sentence": true
    },
    {
        "source_sentence": "生死智證明，見未來世事，生大厭離；",
        "from": "T28n1546_052:0382b29_7",
        "context_with_next_sentence": true
    },
    {
        "source_sentence": "以厭離故，漏盡智證明，能作正觀斷於煩惱。",
        "from": "T28n1546_052:0382c01_6",
        "context_with_next_sentence": true
    },
    {
        "source_sentence": "復次念前世智證明，知過去相續種種諸因；",
        "from": "T28n1546_052:0382c02_6",
        "context_with_next_sentence": true
    },
    {
        "source_sentence": "生死智證明，見諸眾生未來陰如散微塵，生大厭離故；",
        "from": "T28n1546_052:0382c03_11",
        "context_with_next_sentence": true
    },
    {
        "source_sentence": "漏盡智證明，能作正觀斷於煩惱。",
        "from": "T28n1546_052:0382c04_6",
        "context_with_next_sentence": true
    },
    {
        "source_sentence": "復次念前世智證明，知過去自身衰惱事，生大厭離；",
        "from": "T28n1546_052:0382c05_10",
        "context_with_next_sentence": true
    },
    {
        "source_sentence": "生死智證明，見未來他身衰惱事，生大厭離；",
        "from": "T28n1546_052:0382c06_11",
        "context_with_next_sentence": true
    },
    {
        "source_sentence": "以厭離故，漏盡智證明，能作正觀斷於煩惱。",
        "from": "T28n1546_052:0382c07_11",
        "context_with_next_sentence": true
    },
    {
        "source_sentence": "復次念前世智證明，除於有愚；",
        "from": "T28n1546_052:0382c08_6",
        "context_with_next_sentence": true
    },
    {
        "source_sentence": "生死智證明，除眾生愚；",
        "from": "T28n1546_052:0382c08_17",
        "context_with_next_sentence": true
    },
    {
        "source_sentence": "漏盡智證明，除於法愚。",
        "from": "T28n1546_052:0382c09_7",
        "context_with_next_sentence": true
    },
    {
        "source_sentence": "復次念前世智證明，對治常見；",
        "from": "T28n1546_052:0382c10_1",
        "context_with_next_sentence": true
    },
    {
        "source_sentence": "生死智證明，對治斷見；",
        "from": "T28n1546_052:0382c10_12",
        "context_with_next_sentence": true
    },
    {
        "source_sentence": "漏盡智證明，對治二邊，住於中道。",
        "from": "T28n1546_052:0382c11_7",
        "context_with_next_sentence": true
    },
    {
        "source_sentence": "復次念前世智證明，能生空；",
        "from": "T28n1546_052:0382c12_1",
        "context_with_next_sentence": true
    },
    {
        "source_sentence": "生死智證明，能生無願；",
        "from": "T28n1546_052:0382c12_12",
        "context_with_next_sentence": true
    },
    {
        "source_sentence": "漏盡智證明，能生無相。",
        "from": "T28n1546_052:0382c13_2",
        "context_with_next_sentence": true
    },
    {
        "source_sentence": "以如是等義故，此三明隨順厭離之法，能棄生死隨順善法，到於涅槃。",
        "from": "T28n1546_052:0382c14_15",
        "context_with_next_sentence": true
    },
    {
        "source_sentence": "《集法經》說：",
        "from": "T28n1546_052:0382c15_1",
        "context_with_next_sentence": true
    },
    {
        "source_sentence": "有三種無學明，謂念前世智證明、生死智證明、漏盡智證明。",
        "from": "T28n1546_052:0382c16_8",
        "context_with_next_sentence": true
    },
    {
        "source_sentence": "云何無學念前世智證明？",
        "from": "T28n1546_052:0382c16_19",
        "context_with_next_sentence": true
    },
    {
        "source_sentence": "答言：",
        "from": "T28n1546_052:0382c17_2",
        "context_with_next_sentence": true
    },
    {
        "source_sentence": "知諸眾生生死為相續法無學智。",
        "from": "T28n1546_052:0382c17_16",
        "context_with_next_sentence": true
    },
    {
        "source_sentence": "云何無學生死智證明？",
        "from": "T28n1546_052:0382c18_7",
        "context_with_next_sentence": true
    },
    {
        "source_sentence": "答言：",
        "from": "T28n1546_052:0382c18_10",
        "context_with_next_sentence": true
    },
    {
        "source_sentence": "知諸眾生自所作業無學智。",
        "from": "T28n1546_052:0382c19_3",
        "context_with_next_sentence": true
    },
    {
        "source_sentence": "云何無學漏盡智證明？",
        "from": "T28n1546_052:0382c19_13",
        "context_with_next_sentence": true
    },
    {
        "source_sentence": "答言：",
        "from": "T28n1546_052:0382c19_16",
        "context_with_next_sentence": true
    },
    {
        "source_sentence": "盡漏無學智。",
        "from": "T28n1546_052:0382c20_3",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0382c20_6",
        "context_with_next_sentence": true
    },
    {
        "source_sentence": "漏盡智證明，言是無學可爾。",
        "from": "T28n1546_052:0382c20_19",
        "context_with_next_sentence": true
    },
    {
        "source_sentence": "餘二明是非學非無學，何故說是無學明耶？",
        "from": "T28n1546_052:0382c21_18",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382c22_2",
        "context_with_next_sentence": true
    },
    {
        "source_sentence": "《集法經》應作是說：",
        "from": "T28n1546_052:0382c22_12",
        "context_with_next_sentence": true
    },
    {
        "source_sentence": "無學人有三明。",
        "from": "T28n1546_052:0382c22_19",
        "context_with_next_sentence": true
    },
    {
        "source_sentence": "而不說者有何意耶？",
        "from": "T28n1546_052:0382c23_6",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0382c23_9",
        "context_with_next_sentence": true
    },
    {
        "source_sentence": "二明雖是非學非無學，以是無學人身中可得故，亦名無學。",
        "from": "T28n1546_052:0382c24_15",
        "context_with_next_sentence": true
    },
    {
        "source_sentence": "如《施設經》說：",
        "from": "T28n1546_052:0382c25_3",
        "context_with_next_sentence": true
    },
    {
        "source_sentence": "三昧有二種：",
        "from": "T28n1546_052:0382c25_9",
        "context_with_next_sentence": true
    },
    {
        "source_sentence": "一是聖、二非是聖。",
        "from": "T28n1546_052:0382c25_18",
        "context_with_next_sentence": true
    },
    {
        "source_sentence": "聖三昧有三種：",
        "from": "T28n1546_052:0382c26_3",
        "context_with_next_sentence": true
    },
    {
        "source_sentence": "一善有漏、二無漏、三不隱沒無記。",
        "from": "T28n1546_052:0382c26_19",
        "context_with_next_sentence": true
    },
    {
        "source_sentence": "善有漏三昧，以善故名聖，不以無漏。",
        "from": "T28n1546_052:0382c27_15",
        "context_with_next_sentence": true
    },
    {
        "source_sentence": "無漏三昧，以善故、以無漏故名聖。",
        "from": "T28n1546_052:0382c28_10",
        "context_with_next_sentence": true
    },
    {
        "source_sentence": "不隱沒無記三昧，亦非善亦非無漏，而名聖者，以是聖人身中可得故名聖。",
        "from": "T28n1546_052:0383a01_4",
        "context_with_next_sentence": true
    },
    {
        "source_sentence": "彼亦如是。",
        "from": "T28n1546_052:0383a01_9",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0383a01_12",
        "context_with_next_sentence": true
    },
    {
        "source_sentence": "何故無學人身中立明，學人身中不立明耶？",
        "from": "T28n1546_052:0383a02_11",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0383a02_14",
        "context_with_next_sentence": true
    },
    {
        "source_sentence": "以明義勝故。",
        "from": "T28n1546_052:0383a02_20",
        "context_with_next_sentence": true
    },
    {
        "source_sentence": "若以法而言，無學法勝於學法。",
        "from": "T28n1546_052:0383a03_13",
        "context_with_next_sentence": true
    },
    {
        "source_sentence": "若以人而言，無學人勝於學人。",
        "from": "T28n1546_052:0383a04_7",
        "context_with_next_sentence": true
    },
    {
        "source_sentence": "復次不雜無明故名明。",
        "from": "T28n1546_052:0383a04_17",
        "context_with_next_sentence": true
    },
    {
        "source_sentence": "學人身中慧，雜無明故，不名明。",
        "from": "T28n1546_052:0383a05_13",
        "context_with_next_sentence": true
    },
    {
        "source_sentence": "如來身中所有漏盡智有四事：",
        "from": "T28n1546_052:0383a06_12",
        "context_with_next_sentence": true
    },
    {
        "source_sentence": "一名通；",
        "from": "T28n1546_052:0383a06_16",
        "context_with_next_sentence": true
    },
    {
        "source_sentence": "二名明；",
        "from": "T28n1546_052:0383a07_1",
        "context_with_next_sentence": true
    },
    {
        "source_sentence": "三名力；",
        "from": "T28n1546_052:0383a07_5",
        "context_with_next_sentence": true
    },
    {
        "source_sentence": "四名示現。",
        "from": "T28n1546_052:0383a07_10",
        "context_with_next_sentence": true
    },
    {
        "source_sentence": "通者是漏盡通，明者是漏盡明，力者是漏盡力，示現者是說法示現。",
        "from": "T28n1546_052:0383a09_1",
        "context_with_next_sentence": true
    },
    {
        "source_sentence": "辟支佛無學聲聞所有漏盡智有三事：",
        "from": "T28n1546_052:0383a09_17",
        "context_with_next_sentence": true
    },
    {
        "source_sentence": "一是漏盡通；",
        "from": "T28n1546_052:0383a10_4",
        "context_with_next_sentence": true
    },
    {
        "source_sentence": "二是漏盡明；",
        "from": "T28n1546_052:0383a10_10",
        "context_with_next_sentence": true
    },
    {
        "source_sentence": "三是示現非力。",
        "from": "T28n1546_052:0383a10_17",
        "context_with_next_sentence": true
    },
    {
        "source_sentence": "如來身中所有念前世智生死智有三事：",
        "from": "T28n1546_052:0383a11_15",
        "context_with_next_sentence": true
    },
    {
        "source_sentence": "一是通；",
        "from": "T28n1546_052:0383a12_1",
        "context_with_next_sentence": true
    },
    {
        "source_sentence": "二是明；",
        "from": "T28n1546_052:0383a12_5",
        "context_with_next_sentence": true
    },
    {
        "source_sentence": "三是力非示現。",
        "from": "T28n1546_052:0383a12_12",
        "context_with_next_sentence": true
    },
    {
        "source_sentence": "辟支佛無學聲聞所有念前世智生死智有二事：",
        "from": "T28n1546_052:0383a13_12",
        "context_with_next_sentence": true
    },
    {
        "source_sentence": "是通、是明，非力、非示現。",
        "from": "T28n1546_052:0383a14_5",
        "context_with_next_sentence": true
    },
    {
        "source_sentence": "學人身中所有念前世智生死智有一事，謂是通，非明、非力、非示現。",
        "from": "T28n1546_052:0383a15_17",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0383a15_20",
        "context_with_next_sentence": true
    },
    {
        "source_sentence": "如來身中所有智立力，非辟支佛聲聞身中智耶？",
        "from": "T28n1546_052:0383a17_1",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0383a17_4",
        "context_with_next_sentence": true
    },
    {
        "source_sentence": "無障礙義是力義。",
        "from": "T28n1546_052:0383a17_12",
        "context_with_next_sentence": true
    },
    {
        "source_sentence": "聲聞辟支佛智為無智所障礙，故非力。",
        "from": "T28n1546_052:0383a18_10",
        "context_with_next_sentence": true
    },
    {
        "source_sentence": "曾聞佛世尊、尊者舍利弗共一處經行。",
        "from": "T28n1546_052:0383a19_7",
        "context_with_next_sentence": true
    },
    {
        "source_sentence": "有一眾生來詣其所，佛告舍利弗：",
        "from": "T28n1546_052:0383a20_3",
        "context_with_next_sentence": true
    },
    {
        "source_sentence": "汝可觀是眾生，過去世中何處與是眾生而共同止？",
        "from": "T28n1546_052:0383a21_7",
        "context_with_next_sentence": true
    },
    {
        "source_sentence": "時尊者舍利弗即以初禪念前世智觀不知，乃至以第四禪念前世智觀亦不知。",
        "from": "T28n1546_052:0383a23_5",
        "context_with_next_sentence": true
    },
    {
        "source_sentence": "即從定起，而白佛言：",
        "from": "T28n1546_052:0383a23_15",
        "context_with_next_sentence": true
    },
    {
        "source_sentence": "我觀是眾生，都不能見所從來處。",
        "from": "T28n1546_052:0383a24_10",
        "context_with_next_sentence": true
    },
    {
        "source_sentence": "佛告舍利弗：",
        "from": "T28n1546_052:0383a24_16",
        "context_with_next_sentence": true
    },
    {
        "source_sentence": "辟支佛所有智見過於汝等，復過辟支佛所有智見，此眾生從某世界來生此間。",
        "from": "T28n1546_052:0383a26_11",
        "context_with_next_sentence": true
    },
    {
        "source_sentence": "後時世尊與舍利弗復在一處經行。",
        "from": "T28n1546_052:0383a27_8",
        "context_with_next_sentence": true
    },
    {
        "source_sentence": "時有一人命終，世尊見已告舍利弗言：",
        "from": "T28n1546_052:0383a28_7",
        "context_with_next_sentence": true
    },
    {
        "source_sentence": "汝可觀是人，為生何處？",
        "from": "T28n1546_052:0383a28_18",
        "context_with_next_sentence": true
    },
    {
        "source_sentence": "時尊者舍利弗即以初禪天眼觀之而不能見，乃至起第四禪天眼觀之亦不能見。",
        "from": "T28n1546_052:0383b01_14",
        "context_with_next_sentence": true
    },
    {
        "source_sentence": "即從定起，而白佛言：",
        "from": "T28n1546_052:0383b02_6",
        "context_with_next_sentence": true
    },
    {
        "source_sentence": "我以天眼觀察是人，不知為生何處？",
        "from": "T28n1546_052:0383b03_2",
        "context_with_next_sentence": true
    },
    {
        "source_sentence": "佛告舍利弗：",
        "from": "T28n1546_052:0383b03_8",
        "context_with_next_sentence": true
    },
    {
        "source_sentence": "過辟支佛所知境界，有某國土，此人生於彼中。",
        "from": "T28n1546_052:0383b04_9",
        "context_with_next_sentence": true
    },
    {
        "source_sentence": "問曰：",
        "from": "T28n1546_052:0383b04_12",
        "context_with_next_sentence": true
    },
    {
        "source_sentence": "如來所有念前世智生死智，勝妙可爾。",
        "from": "T28n1546_052:0383b05_9",
        "context_with_next_sentence": true
    },
    {
        "source_sentence": "如佛漏盡智，聲聞辟支佛亦爾。",
        "from": "T28n1546_052:0383b06_3",
        "context_with_next_sentence": true
    },
    {
        "source_sentence": "何故佛漏盡智立力，非聲聞辟支佛耶？",
        "from": "T28n1546_052:0383b07_1",
        "context_with_next_sentence": true
    },
    {
        "source_sentence": "答曰：",
        "from": "T28n1546_052:0383b07_4",
        "context_with_next_sentence": true
    },
    {
        "source_sentence": "佛漏盡智亦勝妙。",
        "from": "T28n1546_052:0383b07_12",
        "context_with_next_sentence": true
    },
    {
        "source_sentence": "如來身中所有漏盡智，其性猛利，若緣煩惱，煩惱即斷。",
        "from": "T28n1546_052:0383b08_17",
        "context_with_next_sentence": true
    },
    {
        "source_sentence": "聲聞辟支佛漏盡智不猛利故，數數緣煩惱，煩惱乃斷。",
        "from": "T28n1546_052:0383b10_1",
        "context_with_next_sentence": true
    },
    {
        "source_sentence": "譬如二人斫樹，一人勇健加用利斧，一人性劣又用鈍斧。",
        "from": "T28n1546_052:0383b11_6",
        "context_with_next_sentence": true
    },
    {
        "source_sentence": "雖俱斫樹，而勇健以利斧者疾，非性劣以鈍斧斫者。",
        "from": "T28n1546_052:0383b12_10",
        "context_with_next_sentence": true
    },
    {
        "source_sentence": "彼亦如是，非以自身所有漏盡智名為力，令彼眾生得漏盡故名力。",
        "from": "T28n1546_052:0383b14_2",
        "context_with_next_sentence": true
    },
    {
        "source_sentence": "世尊知此眾生以苦遲通能盡漏、此眾生以樂速通能盡漏，是故名力。",
        "from": "T28n1546_052:0383b15_14",
        "context_with_next_sentence": true
    },
    {
        "source_sentence": "阿毘曇毘婆沙論卷第五十二",
        "from": "T28n1546_052:0383b16_100",
        "context_with_next_sentence": false
    }
]