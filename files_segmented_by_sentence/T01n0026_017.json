{
    "T01n0026_017:0532c01_0": "中阿含經卷第十七",
    "T01n0026_017:0532c02_0": "東晉罽賓三藏瞿曇僧伽提婆譯",
    "T01n0026_017:0532c03_0": "中阿含長壽王品第二(有十五經)(第二小土城誦)　長壽、天、八念　　淨不移動道　郁伽支羅說　　娑雞三族姓　梵天迎請佛　　勝天、伽絺那　念身、支離彌　　上尊長老眠　無刺及真人　　說處最在後（七二）中阿含長壽王品長壽王本起經第一我聞如是：一時，佛遊拘舍彌，在瞿師羅園。",
    "T01n0026_017:0532c11_1": "爾時，拘舍彌諸比丘數共鬪諍。",
    "T01n0026_017:0532c11_2": "於是，世尊告拘舍彌諸比丘曰：「比丘！",
    "T01n0026_017:0532c12_3": "汝等莫共鬪諍。",
    "T01n0026_017:0532c13_0": "所以者何？",
    "T01n0026_017:0532c14_0": "「若以諍止諍，　　至竟不見止；　唯忍能止諍，　　是法可尊貴。",
    "T01n0026_017:0532c16_0": "「所以者何？",
    "T01n0026_017:0532c16_1": "昔過去時，有拘娑羅國王，名曰長壽，復有加赦國王，名梵摩達哆，彼二國王常共戰諍。",
    "T01n0026_017:0532c18_2": "於是，加赦國王梵摩達哆興四種軍，象軍、馬軍、車軍、步軍。",
    "T01n0026_017:0532c19_3": "興四種軍已，加赦國王梵摩達哆自引軍往，欲與拘娑羅國王長壽共戰。",
    "T01n0026_017:0532c21_4": "拘娑羅國王長壽聞加赦國王梵摩達哆興四種軍，象軍、馬軍、車軍、步軍，興四種軍已，來與我戰。",
    "T01n0026_017:0532c23_5": "拘娑羅國王長壽聞已，亦興四種軍，象軍、馬軍、車軍、步軍。",
    "T01n0026_017:0532c24_6": "興四種軍已，拘娑羅國王長壽自引軍出，往至界上，列陣共戰，即摧破之。",
    "T01n0026_017:0532c26_7": "於是，拘娑羅國王長壽盡奪取彼梵摩達哆四種軍眾，象軍、馬軍、車軍、步軍，乃復生擒加赦國王梵摩達哆身，得已，即放而語彼曰：『汝窮厄人，今原赦汝，後莫復作。』",
    "T01n0026_017:0533a01_0": "「加赦國王梵摩達哆復再三興四種軍，象軍、馬軍、車軍、步軍。",
    "T01n0026_017:0533a02_1": "興四種軍已，復自引軍往與拘娑羅國王長壽共戰。",
    "T01n0026_017:0533a03_2": "拘娑羅國王長壽聞加赦國王梵摩達哆復興四種軍，象軍、馬軍、車軍、步軍，興四種軍已，來與我戰。",
    "T01n0026_017:0533a05_3": "拘娑羅國王長壽聞已，便作是念：『我已剋彼，何須復剋？",
    "T01n0026_017:0533a07_4": "我已伏彼，何足更伏？",
    "T01n0026_017:0533a07_5": "我已害彼，何須復害？",
    "T01n0026_017:0533a08_6": "但以空弓，足能伏彼。』",
    "T01n0026_017:0533a08_7": "拘娑羅國王長壽作是念已，晏然不復興四種軍，象軍、馬軍、車軍、步軍，亦不自往。",
    "T01n0026_017:0533a10_8": "於是，加赦國王梵摩達哆得來破之，盡奪取拘娑羅國王長壽四種軍眾，象軍、馬軍、車軍、步軍。」",
    "T01n0026_017:0533a12_9": "「於是，拘娑羅國王長壽聞加赦國王梵摩達哆來，盡奪取我四種軍眾，象軍、馬軍、車軍、步軍已，復作是念：『鬪為甚奇！",
    "T01n0026_017:0533a15_10": "鬪為甚惡！",
    "T01n0026_017:0533a15_11": "所以者何？",
    "T01n0026_017:0533a15_12": "剋當復剋，伏當復伏，害當復害。",
    "T01n0026_017:0533a16_13": "我今寧可獨將一妻，共乘一車，走至波羅[木*奈]。』",
    "T01n0026_017:0533a17_14": "於是，拘娑羅國王長壽即獨將妻，共乘一車，走至波羅[木*奈]。",
    "T01n0026_017:0533a19_0": "拘娑羅國王長壽復作是念：『我今寧可至村村邑邑，受學博聞。』",
    "T01n0026_017:0533a20_1": "拘娑羅國王長壽作是念已，即便往至村村邑邑，受學博聞，以博聞故，即轉名為長壽博士。",
    "T01n0026_017:0533a22_2": "「長壽博士復作是念：『所為學者，我今已得，我寧可往波羅[木*奈]都邑中，住街街巷巷，以歡悅顏色作妙音伎，如是波羅[木*奈]諸貴豪族聞已，當極歡喜而自娛樂。』",
    "T01n0026_017:0533a26_3": "長壽博士作是念已，便往至波羅[木*奈]都邑中，住街街巷巷，以歡悅顏色作妙音伎，如是波羅[木*奈]諸貴豪族聞已，極大歡喜而自娛樂。",
    "T01n0026_017:0533a29_4": "於是，加赦國王梵摩達哆外眷屬聞，中眷屬、內眷屬及梵志國師展轉悉聞。",
    "T01n0026_017:0533b02_5": "梵志國師聞已，便呼見之。",
    "T01n0026_017:0533b02_6": "於是，長壽博士往詣梵志國師所，向彼而立，以歡悅顏色作妙音伎，梵志國師聞已，極大歡喜而自娛樂。",
    "T01n0026_017:0533b05_7": "於是，梵志國師告長壽博士：『汝從今日可依我住，當相供給。』",
    "T01n0026_017:0533b06_8": "長壽博士白曰：『尊者！",
    "T01n0026_017:0533b07_9": "我有一妻，當如之何？』",
    "T01n0026_017:0533b07_10": "梵志國師報曰：『博士！",
    "T01n0026_017:0533b08_11": "汝可將來依我家住，當供給之。』",
    "T01n0026_017:0533b09_0": "於是，長壽博士即將其妻依梵志國師家住，梵志國師即便供給彼。",
    "T01n0026_017:0533b10_1": "「於後時長壽博士妻心懷憂慼，作如是念：『欲令四種軍陣列鹵簿，拔白露刃，徐庠而過，我欲遍觀，亦復欲得磨刀水飲。』",
    "T01n0026_017:0533b13_2": "長壽博士妻作是念已，便白長壽博士：『我心懷憂慼，作如是念：「欲令四種軍陣列鹵簿，拔白露刃，徐庠而過，我欲遍觀，亦復欲得磨刀水飲。」』",
    "T01n0026_017:0533b16_3": "長壽博士即告妻曰：『卿莫作是念。",
    "T01n0026_017:0533b17_4": "所以者何？",
    "T01n0026_017:0533b17_5": "我等今為梵摩達哆王所破壞，卿當何由得見四種軍陣列鹵簿，拔白露刃，徐庠而過，我欲遍觀，亦復欲得磨刀水飲耶？』",
    "T01n0026_017:0533b20_6": "妻復白曰：『尊若能得者，我有活望，若不得者，必死無疑。』",
    "T01n0026_017:0533b22_0": "「長壽博士即便往詣梵志國師所，向彼而立，顏色愁慘，以惡微聲作諸音伎，梵志國師聞已不得歡喜。",
    "T01n0026_017:0533b24_1": "於是，梵志國師問曰：『博士！",
    "T01n0026_017:0533b25_2": "汝本向我立，以歡悅顏色作妙音伎，我聞已極大歡喜而自娛樂。",
    "T01n0026_017:0533b26_3": "汝今何以向我立，顏色愁慘，以惡微聲作諸音伎？",
    "T01n0026_017:0533b27_4": "我聞已不得歡喜。",
    "T01n0026_017:0533b28_5": "長壽博士！",
    "T01n0026_017:0533b28_6": "汝身無疾患，意無憂慼耶？』",
    "T01n0026_017:0533b29_7": "長壽博士白曰：『尊者！",
    "T01n0026_017:0533b29_8": "我身無患，但意有憂慼耳。",
    "T01n0026_017:0533c01_9": "尊者！",
    "T01n0026_017:0533c01_10": "我妻心懷憂慼，作如是念：「我欲得四種軍陣列鹵簿，拔白露刃，徐庠而過，我欲遍觀，亦復欲得磨刀水飲。」",
    "T01n0026_017:0533c03_11": "我即報妻曰：「卿莫作是念，所以者何？",
    "T01n0026_017:0533c04_12": "我今如此，卿當何由得四種軍陣列鹵簿，拔白露刃，徐庠而過，我欲遍觀，亦復欲得磨刀水飲耶？」",
    "T01n0026_017:0533c07_13": "妻復白我曰：「尊若能得者，我有活望，若不得者，必死無疑。」",
    "T01n0026_017:0533c08_14": "尊者！",
    "T01n0026_017:0533c08_15": "若妻不全，我亦無理。』",
    "T01n0026_017:0533c09_16": "「梵志國師問曰：『博士！",
    "T01n0026_017:0533c09_17": "汝妻可得見不？』",
    "T01n0026_017:0533c09_18": "白曰：『尊者！",
    "T01n0026_017:0533c10_19": "可得見耳。』",
    "T01n0026_017:0533c10_20": "於是，梵志國師將長壽博士往至妻所。",
    "T01n0026_017:0533c11_21": "是時，長壽博士妻懷有德子，梵志國師見長壽博士妻懷有德子故，便以右膝跪地，叉手向長壽博士妻，再三稱說：『生拘娑羅國王。",
    "T01n0026_017:0533c14_22": "生拘娑羅國王。』",
    "T01n0026_017:0533c14_23": "教勅左右曰：『莫令人知。』",
    "T01n0026_017:0533c15_24": "梵志國師告曰：『博士！",
    "T01n0026_017:0533c15_25": "汝勿憂慼，我能令汝妻得見四種軍陣列鹵簿，拔白露刃，徐庠而過，亦能令得磨刀水飲。』",
    "T01n0026_017:0533c18_26": "「於是，梵志國師往詣加赦國王梵摩達哆所，到已，白曰：『天王！",
    "T01n0026_017:0533c19_27": "當知有德星現，唯願天王嚴四種軍，陣列鹵簿，拔白露刃，徐庠導引，出曜軍威，以水磨刀，唯願天王自出觀視。",
    "T01n0026_017:0533c22_28": "天王！",
    "T01n0026_017:0533c22_29": "若作是者，必有吉應。』",
    "T01n0026_017:0533c22_30": "加赦國王梵摩達哆即勅主兵臣：『卿！",
    "T01n0026_017:0533c23_31": "今當知有德星現，卿宜速嚴四種之軍，陣列鹵簿，拔白露刃，徐庠導引，出曜軍威，以水磨刀，我自出觀，若作是者，必有吉應。』",
    "T01n0026_017:0533c26_32": "時，主兵臣即受王教，嚴四種軍，陣列鹵簿，拔白露刃，徐庠導引，出曜軍威，以水磨刀，梵摩達哆即自出觀。",
    "T01n0026_017:0533c29_33": "「因是，長壽博士妻得見四種軍陣列鹵簿，拔白露刃，徐庠導引，出曜軍威，并亦復得磨刀水飲。",
    "T01n0026_017:0534a02_34": "飲磨刀水已，憂慼即除，尋生德子，便為作字，名長生童子。",
    "T01n0026_017:0534a03_35": "寄人密養，漸已長大，長生童子若諸剎利頂生王者，整御天下得大國土，種種伎藝，乘象、騎馬、調御、馳驟、射戲、手搏、擲羂、擲鉤、乘車、坐輦，如是種種諸妙伎藝皆善知之，若干種妙觸事殊勝，猛毅超世，聰明挺出，幽微隱遠，無不博達。",
    "T01n0026_017:0534a09_36": "「於是，梵摩達哆聞拘娑羅國王長壽彼作博士，轉名在此波羅[木*奈]城中，梵摩達哆即勅左右：『卿等速往收拘娑羅國王長壽，反縛兩手，令彼騎驢，打破敗鼓，聲如驢鳴。",
    "T01n0026_017:0534a13_0": "遍宣令已，從城南門出，坐高標下，詰問其辭。』",
    "T01n0026_017:0534a14_1": "左右受教，即便往收拘娑羅國王長壽，反縛兩手，令彼騎驢，打破敗鼓，聲如驢鳴，遍宣令已，從城南門出，坐高標下，詰問其辭。",
    "T01n0026_017:0534a17_0": "是時，長生童子尋隨父後，或在左右而白父曰：『天王勿怖！",
    "T01n0026_017:0534a18_1": "天王勿怖！",
    "T01n0026_017:0534a18_2": "我即於此，必能拔濟，必能拔濟。』",
    "T01n0026_017:0534a19_3": "拘娑羅王長壽告曰：『童子可忍！",
    "T01n0026_017:0534a20_4": "童子可忍！",
    "T01n0026_017:0534a20_5": "莫起怨結，但當行慈。』",
    "T01n0026_017:0534a20_6": "眾人聞長壽王而作此語，便問於王：『所道何等？』",
    "T01n0026_017:0534a22_0": "王答眾人曰：『此童子聰明，必解我語。』",
    "T01n0026_017:0534a22_1": "「爾時，長生童子勸波羅[木*奈]城中諸貴豪族：『諸君！",
    "T01n0026_017:0534a24_0": "行施修福，為拘娑羅國王長壽呪願，以此施福，願拘娑羅國王長壽令安隱，得解脫。』",
    "T01n0026_017:0534a26_0": "於是，波羅[木*奈]城中諸貴豪族為長生童子所勸，行施修福，為拘娑羅國王長壽呪願：『以此施福，願拘娑羅國王長壽令安隱，得解脫。』",
    "T01n0026_017:0534a29_1": "加赦國王梵摩達哆聞此波羅[木*奈]諸貴豪族行施修福，為拘娑羅國王長壽呪願：『以此施福願拘娑羅國王長壽令安隱，得解脫。』",
    "T01n0026_017:0534b02_2": "聞即大怖，身毛皆竪：『莫令此波羅[木*奈]城中諸貴豪族反於我耶？",
    "T01n0026_017:0534b03_3": "且置彼事，我今急當先滅此事。』",
    "T01n0026_017:0534b04_4": "於是，加赦國王梵摩達哆教勅左右：『汝等速去，殺拘娑羅國王長壽，斬作七段。』",
    "T01n0026_017:0534b06_5": "左右受教，即便速往，殺長壽王，斬作七段。",
    "T01n0026_017:0534b07_6": "「於是，長生童子勸波羅[木*奈]城中諸貴豪族而作是語：『諸君看此，加赦國王梵摩達哆酷暴無道，彼取我父拘娑羅國王長壽無過之人，奪取其國倉庫財物，怨酷枉殺，斬作七段。",
    "T01n0026_017:0534b11_7": "諸君可往，以新繒疊收斂我父，取七段屍，以一切香、香木積聚而闍維之，立於廟堂，為我作書與梵摩達哆言：「拘娑羅國王長生童子！",
    "T01n0026_017:0534b14_8": "彼作是語，汝不畏後為子孫作患耶？」』",
    "T01n0026_017:0534b15_9": "於是，波羅[木*奈]諸貴豪族為長生童子所勸，以新繒疊即往斂，取彼七段屍，以一切香、香木積聚而闍維之，為立廟堂，亦為作書與梵摩達哆言：『拘娑羅國王長生童子！",
    "T01n0026_017:0534b19_10": "彼作是語，汝不畏後為子孫作患耶？』",
    "T01n0026_017:0534b20_11": "「於是，長壽王妻告長生童子曰：『汝當知此加赦國王梵摩達哆酷暴無道，彼取汝父拘娑羅國王長壽無過之人，奪取其國倉庫財物，怨酷枉殺，斬作七段。",
    "T01n0026_017:0534b23_12": "童子汝來！",
    "T01n0026_017:0534b23_13": "共乘一車，走出波羅[木*奈]，若不去者，禍將及汝。』",
    "T01n0026_017:0534b25_0": "於是，長壽王妻與長生童子共乘一車，走出波羅[木*奈]。",
    "T01n0026_017:0534b26_1": "爾時，長生童子作如是念：『我寧可往至村村邑邑，受學博聞。』",
    "T01n0026_017:0534b27_2": "長生童子作是念已，便往至村村邑邑，受學博聞，以博聞故，即轉名為長生博士。",
    "T01n0026_017:0534b29_3": "「長生博士復作是念：『所為學者，我今已得，我寧可往波羅[木*奈]都邑中，住街街巷巷，以歡悅顏色作妙音伎，如是波羅[木*奈]諸貴豪族聞已，當大歡喜而自娛樂。』",
    "T01n0026_017:0534c04_4": "長生博士作是念已，便往至波羅[木*奈]都邑中，住街街巷巷，歡悅顏色作妙音伎，如是波羅[木*奈]諸貴豪族聞已，極大歡喜而自娛樂。",
    "T01n0026_017:0534c07_5": "於是，加赦國王梵摩達哆外眷屬聞，中眷屬、內眷屬、梵志國師，展轉乃至加赦國王梵摩達哆聞，便呼見。",
    "T01n0026_017:0534c09_6": "「於是，長生博士即往詣加赦國王梵摩達哆所，向彼而立，以歡悅顏色作妙音伎，如是加赦國王梵摩達哆聞已，極大歡喜而自娛樂。",
    "T01n0026_017:0534c12_7": "於是，加赦國王梵摩達哆告曰：『博士！",
    "T01n0026_017:0534c13_8": "汝從今日可依我住，當相供給。』",
    "T01n0026_017:0534c14_9": "於是，長生博士即依彼住，加赦國王梵摩達哆即供給之，後遂信任，一以委付，即持衛身刀劍授與長生博士。",
    "T01n0026_017:0534c16_10": "「爾時，加赦國王梵摩達哆便勅御者：『汝可嚴駕，我欲出獵。』",
    "T01n0026_017:0534c18_11": "御者受教，即便嚴駕訖，還白曰：『嚴駕已辦，隨天王意。』",
    "T01n0026_017:0534c19_12": "於是，加赦國王梵摩達哆便與長生博士共乘車出，長生博士即作是念：『此加赦國王梵摩達哆酷暴無道，彼取我父拘娑羅國王長壽無過之人，奪取其國倉庫財物，怨酷枉殺，斬作七段。",
    "T01n0026_017:0534c23_13": "我今寧可御車，使離四種軍眾各在異處。』",
    "T01n0026_017:0534c24_14": "長生博士作是念已，即便御車離四種軍，各在異處。",
    "T01n0026_017:0534c25_15": "「彼時，加赦國王梵摩達哆冒涉塗路，風熱所逼，煩悶渴乏，疲極欲臥，即便下車，枕長生博士膝眠。",
    "T01n0026_017:0534c28_16": "於是，長生博士復作是念：『此加赦國王梵摩達哆酷暴無道，彼取我父無過之人，奪取其國倉庫財物，怨酷枉殺，斬作七段。",
    "T01n0026_017:0535a01_0": "然于今日已在我手，但當報怨。』",
    "T01n0026_017:0535a01_1": "長生博士作是念已，即拔利刀，著加赦國王梵摩達哆頸上而作是語：『我今殺汝！",
    "T01n0026_017:0535a03_2": "我今殺汝！』",
    "T01n0026_017:0535a04_0": "長生博士復作是念：『我為不是。",
    "T01n0026_017:0535a04_1": "所以者何？",
    "T01n0026_017:0535a05_0": "憶父昔日在標下時，臨終語我：「童子可忍！",
    "T01n0026_017:0535a06_0": "童子可忍！",
    "T01n0026_017:0535a06_1": "莫起怨結，但當行慈。」』",
    "T01n0026_017:0535a06_2": "憶已，舉刀還內鞘中。",
    "T01n0026_017:0535a07_3": "「彼時，加赦國王梵摩達哆，夢見拘娑羅國王長壽兒長生童子，手拔利刀，著我頸上而作此言：『我今殺汝！",
    "T01n0026_017:0535a09_4": "我今殺汝！』",
    "T01n0026_017:0535a09_5": "見已恐怖，身毛皆豎，便疾驚寤，起語長生博士：『汝今當知我於夢中，見拘娑羅國王長壽兒長生童子，手拔利刀，著我頸上而作是言：「我今殺汝！",
    "T01n0026_017:0535a13_6": "我今殺汝！」』",
    "T01n0026_017:0535a13_7": "長生博士聞已，白曰：『天王勿怖！",
    "T01n0026_017:0535a14_8": "天王勿怖！",
    "T01n0026_017:0535a14_9": "所以者何？",
    "T01n0026_017:0535a14_10": "彼拘娑羅國王長壽兒長生童子者，即我身是。",
    "T01n0026_017:0535a15_11": "天王！",
    "T01n0026_017:0535a16_12": "我作是念：「加赦國王梵摩達哆酷暴無道，彼取我父無過之人，奪取其國倉庫財物，怨酷枉殺，斬作七段。",
    "T01n0026_017:0535a18_13": "而于今日已在我手，但當報怨。」",
    "T01n0026_017:0535a19_14": "天王！",
    "T01n0026_017:0535a19_15": "我拔利刀，著王頸上而作是語：「我今殺汝！",
    "T01n0026_017:0535a20_16": "我今殺汝！」",
    "T01n0026_017:0535a20_17": "天王！",
    "T01n0026_017:0535a20_18": "我復作是念：「我為不是。",
    "T01n0026_017:0535a21_19": "所以者何？",
    "T01n0026_017:0535a21_20": "憶父昔日在標下時，臨終語我：『童子可忍！",
    "T01n0026_017:0535a22_21": "童子可忍！",
    "T01n0026_017:0535a22_22": "莫起怨結，但當行慈。』」",
    "T01n0026_017:0535a23_23": "憶已舉刀還內鞘中。』",
    "T01n0026_017:0535a23_24": "「加赦國王梵摩達哆語曰：『童子！",
    "T01n0026_017:0535a24_25": "汝作是說：「童子可忍！",
    "T01n0026_017:0535a25_26": "童子可忍！」",
    "T01n0026_017:0535a25_27": "我已知此義。",
    "T01n0026_017:0535a25_28": "童子又言：「莫起怨結，但當行慈」者，此謂何義？』",
    "T01n0026_017:0535a26_29": "長生童子答曰：『天王！",
    "T01n0026_017:0535a27_30": "莫起怨結，但當行慈者，即謂此也。』",
    "T01n0026_017:0535a28_31": "加赦國王梵摩達哆聞已，語曰：『童子！",
    "T01n0026_017:0535a29_32": "從今日始，我所領國盡以相與，汝父本國還持付卿。",
    "T01n0026_017:0535a30_33": "所以者何？",
    "T01n0026_017:0535a30_34": "汝所作甚難，乃惠我命。』",
    "T01n0026_017:0535b01_35": "長生童子聞已，白曰：『天王本國自屬天王，我父本國可以見還。』",
    "T01n0026_017:0535b02_36": "「於是，加赦國王梵摩達哆與長生童子共載還歸，入波羅[木*奈]城，坐正殿上，告諸臣曰：『卿等若見拘娑羅國王長壽兒長生童子者，當云何耶？』",
    "T01n0026_017:0535b05_37": "諸臣聞已，或有白曰：『天王！",
    "T01n0026_017:0535b06_38": "若見彼者，當截其手。』",
    "T01n0026_017:0535b06_39": "或復作是語：『天王！",
    "T01n0026_017:0535b07_40": "若見彼者，當截其足。』",
    "T01n0026_017:0535b07_41": "或復作是語：『當斷其命。』",
    "T01n0026_017:0535b08_42": "加赦國王梵摩達哆告諸臣曰：『卿等欲見拘娑羅國王長壽兒長生童子者，即此是也。",
    "T01n0026_017:0535b10_43": "汝等莫起惡意向此童子。",
    "T01n0026_017:0535b11_44": "所以者何？",
    "T01n0026_017:0535b11_45": "此童子所作甚難，惠與我命。』",
    "T01n0026_017:0535b12_46": "於是，加赦國王梵摩達哆以王沐浴浴長生童子，塗以王香，衣以王服，令坐金御床，以女妻之，還其本國。」",
    "T01n0026_017:0535b14_47": "「比丘！",
    "T01n0026_017:0535b14_48": "彼諸國王剎利頂生王，為大國主，整御天下，自行忍辱，復稱歎忍；自行慈心，復稱歎慈；自行恩惠，復稱恩惠。",
    "T01n0026_017:0535b17_49": "諸比丘！",
    "T01n0026_017:0535b17_50": "汝亦應如是，至信、捨家、無家、學道，當行忍辱，復稱歎忍；自行慈心，復稱歎慈；自行恩惠，復稱恩惠。」",
    "T01n0026_017:0535b19_51": "於是，諸比丘聞佛所說，有作是言：「世尊法主今且住也，彼導說我，我那得不導說彼。」",
    "T01n0026_017:0535b21_52": "於是，世尊不悅可拘舍彌諸比丘所行威儀、禮節、所學、所習，即從坐起，而說頌曰：「以若干言語，　　破壞最尊眾，　破壞聖眾時，　　無有能訶止。",
    "T01n0026_017:0535b26_0": "　碎身至斷命，　　奪象牛馬財，　破國滅亡盡，　　彼猶故和解。",
    "T01n0026_017:0535b28_0": "　況汝小言罵，　　不能制和合，　若不思真義，　　怨結焉得息。",
    "T01n0026_017:0535c01_0": "　罵詈責數說，　　而能制和合，　若思真實義，　　怨結必得息。",
    "T01n0026_017:0535c03_0": "　若以諍止諍，　　至竟不見止，　唯忍能止諍，　　是法可尊貴。",
    "T01n0026_017:0535c05_0": "　瞋向慧真人，　　口說無賴言，　誹謗牟尼聖，　　是下賤非智。",
    "T01n0026_017:0535c07_0": "　他人不解義，　　唯我獨能知，　若有能解義，　　彼恚便得息。",
    "T01n0026_017:0535c09_0": "　若得定為侶，　　慧者共修善，　捨本所執意，　　歡喜常相隨。",
    "T01n0026_017:0535c11_0": "　若不得定伴，　　慧者獨修善，　如王嚴治國，　　如象獨在野。",
    "T01n0026_017:0535c13_0": "　獨行莫為惡，　　如象獨在野，　獨行為善勝，　　勿與惡共會。",
    "T01n0026_017:0535c15_0": "　學不得善友，　　不與己等者，　當堅意獨住，　　勿與惡共會。」",
    "T01n0026_017:0535c17_0": "爾時，世尊說此頌已，即以如意足乘虛而去，至婆羅樓羅村。",
    "T01n0026_017:0535c18_1": "於是婆羅樓羅村，有尊者婆咎釋家子，晝夜不眠，精勤行道，志行常定，住道品法。",
    "T01n0026_017:0535c20_2": "尊者釋家子遙見佛來，見已往迎，攝佛衣鉢，為佛敷床，汲水洗足，佛洗足已，坐尊者釋家子婆咎座，坐已，告曰：「婆咎比丘！",
    "T01n0026_017:0535c23_3": "汝常安隱，無所乏耶？」",
    "T01n0026_017:0535c23_4": "尊者釋家子婆咎白曰：「世尊！",
    "T01n0026_017:0535c24_5": "我常安隱，無有所乏。」",
    "T01n0026_017:0535c24_6": "世尊復問：「婆咎比丘！",
    "T01n0026_017:0535c25_7": "云何安隱，無所乏耶？」",
    "T01n0026_017:0535c25_8": "尊者婆咎白曰：「世尊！",
    "T01n0026_017:0535c26_9": "我晝夜不眠，精勤行道，志行常定，住道品法。",
    "T01n0026_017:0535c27_10": "世尊！",
    "T01n0026_017:0535c27_11": "如是我常安隱，無有所乏。」",
    "T01n0026_017:0535c28_12": "世尊復念：「此族姓子遊行安樂，我今寧可為彼說法。」",
    "T01n0026_017:0535c29_13": "作是念已，便為尊者婆咎說法，勸發渴仰，成就歡喜，無量方便為彼說法，勸發渴仰，成就歡喜已，從坐起去，往至護寺林。",
    "T01n0026_017:0536a03_14": "入護寺林中，至一樹下，敷尼師檀，結跏趺坐。",
    "T01n0026_017:0536a04_15": "世尊復念：「我已得脫彼拘舍彌諸比丘輩，數數鬪訟，相伏相憎，相瞋共諍，我不喜念彼方，謂拘舍彌諸比丘輩所住處也。」",
    "T01n0026_017:0536a07_16": "當爾之時，有一大象為眾象王，彼離象眾而獨遊行，亦至護寺林。",
    "T01n0026_017:0536a08_17": "入護寺林中，至賢娑羅樹，倚賢娑羅樹立。",
    "T01n0026_017:0536a09_18": "爾時，大象而作是念：「我已得脫彼群象輩，牝象、牡象，大小象子，彼群象輩常在前行，草為之蹋，水為之渾，我於爾時，食彼蹋草，飲渾濁水，我今飲食新草、清水。」",
    "T01n0026_017:0536a13_19": "於是，世尊以他心智，知彼大象心之所念，即說頌曰：「一象與象等，　　成身具足牙，　以心與心等，　　若樂獨住林。」",
    "T01n0026_017:0536a17_0": "於是，世尊從護寺林攝衣持鉢，往至般那蔓闍寺林。",
    "T01n0026_017:0536a18_1": "爾時，般那蔓闍寺林有三族姓子共在中住，尊者阿那律陀、尊者難提、尊者金毘羅，彼尊者等所行如是。",
    "T01n0026_017:0536a20_2": "若彼乞食有前還者，便敷床，汲水出，洗足器，安洗足蹬，及拭脚巾、水瓶、澡罐，若所乞食能盡食者，便盡食之；若有餘者，器盛覆舉。",
    "T01n0026_017:0536a23_3": "食訖收鉢、澡洗手足，以尼師檀著於肩上，入室宴坐。",
    "T01n0026_017:0536a25_4": "若彼乞食有後還者，能盡食者，亦盡食之，若不足者，取前餘食，足而食之。",
    "T01n0026_017:0536a26_5": "若有餘者，便瀉著淨地，及無蟲水中，取彼食器，淨洗拭已，舉著一面，收卷床席，斂洗足蹬，收拭脚巾，舉洗足器，及水瓶、澡罐，掃灑食堂，糞除淨已，收舉衣鉢，澡洗手足，以尼師檀著於肩上，入室宴坐。",
    "T01n0026_017:0536b02_6": "彼尊者等至於晡時，若有先從宴坐起者，見水瓶、澡罐空無有水，便持行取，若能勝者，便舉持來，安著一面；若不能勝，則便以手招一比丘，兩人共舉，持著一面，各不相語，各不相問。",
    "T01n0026_017:0536b06_7": "彼尊者等五日一集，或共說法，或聖默然。",
    "T01n0026_017:0536b07_8": "於是，守林人遙見世尊來，逆訶止曰：「沙門！",
    "T01n0026_017:0536b08_9": "沙門！",
    "T01n0026_017:0536b09_0": "莫入此林。",
    "T01n0026_017:0536b09_1": "所以者何？",
    "T01n0026_017:0536b09_2": "今此林中有三族姓子，尊者阿那律陀、尊者難提、尊者金毘羅，彼若見汝，或有不可。」",
    "T01n0026_017:0536b11_3": "世尊告曰：「汝守林人！",
    "T01n0026_017:0536b12_0": "彼若見我，必可，無不可。」",
    "T01n0026_017:0536b12_1": "於是，尊者阿那律陀遙見世尊來，即訶彼曰：「汝守林人！",
    "T01n0026_017:0536b13_2": "莫訶世尊。",
    "T01n0026_017:0536b14_3": "汝守林人！",
    "T01n0026_017:0536b14_4": "莫止善逝。",
    "T01n0026_017:0536b14_5": "所以者何？",
    "T01n0026_017:0536b15_0": "是我尊來，我善逝來。」",
    "T01n0026_017:0536b15_1": "尊者阿那律陀出迎世尊，攝佛衣鉢，尊者難提為佛敷床，尊者金毘羅為佛取水。",
    "T01n0026_017:0536b17_2": "爾時，世尊洗手足已，坐彼尊者所敷之座，坐已，問曰：「阿那律陀！",
    "T01n0026_017:0536b18_3": "汝常安隱，無所乏耶？」",
    "T01n0026_017:0536b19_4": "尊者阿那律陀白曰：「世尊！",
    "T01n0026_017:0536b19_5": "我常安隱，無有所乏。」",
    "T01n0026_017:0536b20_6": "世尊復問阿那律陀：「云何安隱，無所乏耶？」",
    "T01n0026_017:0536b21_7": "尊者阿那律陀白曰：「世尊！",
    "T01n0026_017:0536b22_0": "我作是念：『我有善利，有大功德，謂我與如是梵行共行。』",
    "T01n0026_017:0536b23_1": "世尊！",
    "T01n0026_017:0536b23_2": "我常向彼梵行行慈身業，見與不見，等無有異，行慈口業、行慈意業，見與不見，等無有異。",
    "T01n0026_017:0536b25_3": "世尊！",
    "T01n0026_017:0536b25_4": "我作是念：『我今寧可自捨己心，隨彼諸賢心。』",
    "T01n0026_017:0536b26_5": "世尊！",
    "T01n0026_017:0536b26_6": "我便自捨己心，隨彼諸賢心。",
    "T01n0026_017:0536b27_7": "世尊！",
    "T01n0026_017:0536b27_8": "我未曾有一不可心。",
    "T01n0026_017:0536b28_9": "世尊！",
    "T01n0026_017:0536b28_10": "如是我常安隱，無有所乏。」",
    "T01n0026_017:0536b29_0": "問尊者難提，答亦如是。",
    "T01n0026_017:0536b29_1": "復問尊者金毘羅曰：「汝常安隱，無所乏耶？」",
    "T01n0026_017:0536c01_2": "尊者金毘羅白曰：「世尊！",
    "T01n0026_017:0536c02_3": "我常安隱，無有所乏。」",
    "T01n0026_017:0536c02_4": "問曰：「金毘羅！",
    "T01n0026_017:0536c02_5": "云何安隱，無所乏耶？」",
    "T01n0026_017:0536c03_6": "尊者金毘羅白曰：「世尊！",
    "T01n0026_017:0536c03_7": "我作是念：『我有善利，有大功德，謂我與如是梵行共行。』",
    "T01n0026_017:0536c05_8": "世尊！",
    "T01n0026_017:0536c05_9": "我常向彼梵行行慈身業，見與不見，等無有異，行慈口業、行慈意業，見與不見，等無有異。",
    "T01n0026_017:0536c07_10": "世尊！",
    "T01n0026_017:0536c07_11": "我作是念：『我今寧可自捨己心，隨彼諸賢心。』",
    "T01n0026_017:0536c08_12": "世尊！",
    "T01n0026_017:0536c08_13": "我便自捨己心，隨彼諸賢心。",
    "T01n0026_017:0536c09_14": "世尊！",
    "T01n0026_017:0536c09_15": "我未曾有一不可心。",
    "T01n0026_017:0536c10_16": "世尊！",
    "T01n0026_017:0536c10_17": "如是我常安隱，無有所乏。」",
    "T01n0026_017:0536c11_0": "世尊歎曰：「善哉！",
    "T01n0026_017:0536c11_1": "善哉！",
    "T01n0026_017:0536c11_2": "阿那律陀！",
    "T01n0026_017:0536c11_3": "如是汝等常共和合，安樂無諍，一心一師，合一水乳，頗得人上之法而有差降安樂住止耶？」",
    "T01n0026_017:0536c13_4": "尊者阿那律陀白曰：「世尊！",
    "T01n0026_017:0536c14_5": "如是我等常共和合，安樂無諍，一心一師，合一水乳，得人上之法而有差降安樂住止。",
    "T01n0026_017:0536c16_6": "世尊！",
    "T01n0026_017:0536c16_7": "我等得光明便見色，彼見色光明尋復滅。」",
    "T01n0026_017:0536c17_8": "世尊告曰：「阿那律陀！",
    "T01n0026_017:0536c18_9": "汝等不達此相，謂相得光明而見色者，彼見色光明尋復滅。",
    "T01n0026_017:0536c19_10": "阿那律陀！",
    "T01n0026_017:0536c19_11": "我本未得覺無上正真道時，亦得光明而見色，彼見色光明尋復滅。",
    "T01n0026_017:0536c21_12": "阿那律陀！",
    "T01n0026_017:0536c21_13": "我作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0536c24_0": "阿那律陀！",
    "T01n0026_017:0536c24_1": "我行精勤無懈怠，身止住，有正念正智，無有愚癡，得定一心。",
    "T01n0026_017:0536c25_2": "阿那律陀！",
    "T01n0026_017:0536c25_3": "我作是念：『我行精勤無懈怠，身止住，有正念正智，無有愚癡，得定一心，若世中無道，我可見可知彼耶？』",
    "T01n0026_017:0536c28_4": "我心中生此疑患，因此疑患故，便失定而滅眼，眼滅已，我本所得光明而見色，彼見色光明尋復滅。",
    "T01n0026_017:0537a01_5": "阿那律陀！",
    "T01n0026_017:0537a02_6": "我今要當作是念：『我心中不生疑患。』",
    "T01n0026_017:0537a02_7": "阿那律陀！",
    "T01n0026_017:0537a03_8": "我欲不起此患故，便在遠離獨住，心無放逸，修行精懃，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0537a06_9": "「阿那律陀！",
    "T01n0026_017:0537a06_10": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0537a09_11": "阿那律陀！",
    "T01n0026_017:0537a09_12": "我復作是念：『我心中生無念患，因此無念患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0537a12_13": "阿那律陀！",
    "T01n0026_017:0537a12_14": "我今要當作是念：『我心中不生疑患，亦不生無念患。』",
    "T01n0026_017:0537a13_15": "阿那律陀！",
    "T01n0026_017:0537a13_16": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0537a17_17": "「阿那律陀！",
    "T01n0026_017:0537a17_18": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0537a19_19": "阿那律陀！",
    "T01n0026_017:0537a19_20": "我復作是念：『我心中生身病想患，因此身病想患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0537a22_21": "阿那律陀！",
    "T01n0026_017:0537a23_0": "我今要當作是念：『我心中不生疑患，不生無念患，亦不生身病想患。』",
    "T01n0026_017:0537a24_1": "阿那律陀！",
    "T01n0026_017:0537a24_2": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0537a28_3": "「阿那律陀！",
    "T01n0026_017:0537a28_4": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0537b01_5": "阿那律陀！",
    "T01n0026_017:0537b01_6": "我復作是念：『我心中生睡眠患，因此睡眠患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0537b04_7": "阿那律陀！",
    "T01n0026_017:0537b04_8": "我今要當作是念：『我心中不生疑患，不生無念患，不生身病想患，亦不生睡眠患。』",
    "T01n0026_017:0537b06_9": "阿那律陀！",
    "T01n0026_017:0537b07_10": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0537b10_11": "「阿那律陀！",
    "T01n0026_017:0537b10_12": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0537b12_13": "阿那律陀！",
    "T01n0026_017:0537b13_14": "我復作是念：『我心中生過精勤患，因此過精勤患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0537b15_15": "阿那律陀！",
    "T01n0026_017:0537b16_16": "猶如力士捉蠅太急，蠅即便死。",
    "T01n0026_017:0537b16_17": "如是，阿那律陀！",
    "T01n0026_017:0537b17_18": "我心中生過精勤患，因此過精勤患故，便失定而滅眼，眼滅已，我本所得光明而見色，彼見色光明尋復滅。",
    "T01n0026_017:0537b19_19": "阿那律陀！",
    "T01n0026_017:0537b20_0": "我今要當作是念：『我心中不生疑患，不生無念患，不生身病想患，不生睡眠患，亦不生過精勤患。』",
    "T01n0026_017:0537b22_1": "阿那律陀！",
    "T01n0026_017:0537b22_2": "我欲不起此患故，便在遠離獨住，心無放逸，修行精勤。",
    "T01n0026_017:0537b23_3": "因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0537b25_4": "「阿那律陀！",
    "T01n0026_017:0537b26_5": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0537b28_6": "阿那律陀！",
    "T01n0026_017:0537b28_7": "我復作是念：『我心中生太懈怠患，因此太懈怠患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0537c02_8": "阿那律陀！",
    "T01n0026_017:0537c02_9": "猶如力士捉蠅太緩，蠅便飛去。",
    "T01n0026_017:0537c03_10": "阿那律陀！",
    "T01n0026_017:0537c03_11": "我心中生太懈怠患，因此太懈怠患故，便失定而滅眼，眼滅已，我本所得光明而見色，彼見色光明尋復滅。",
    "T01n0026_017:0537c06_12": "阿那律陀！",
    "T01n0026_017:0537c06_13": "我今要當作是念：『我心中不生疑患，不生無念患，不生身病想患，不生睡眠患，不生太精勤患，亦不生太懈怠患。』",
    "T01n0026_017:0537c09_14": "阿那律陀！",
    "T01n0026_017:0537c09_15": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0537c12_16": "「阿那律陀！",
    "T01n0026_017:0537c13_17": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0537c15_18": "阿那律陀！",
    "T01n0026_017:0537c15_19": "我復作是念：『我心中生恐怖患，因此恐怖患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0537c18_20": "阿那律陀！",
    "T01n0026_017:0537c18_21": "猶如人行道，四方有怨賊來，彼人見已，畏懼恐怖，舉身毛竪。",
    "T01n0026_017:0537c20_22": "如是，阿那律陀！",
    "T01n0026_017:0537c20_23": "我心中生恐怖患，因此恐怖患故，便失定而滅眼，眼滅已，我本所得光明而見色，彼見色光明尋復滅。",
    "T01n0026_017:0537c22_24": "阿那律陀！",
    "T01n0026_017:0537c23_25": "我今要當作是念：『我心中不生疑患，不生無念患，不生身病想患，不生睡眠患，不生大精勤患，不生太懈怠患，亦不生恐怖患。』",
    "T01n0026_017:0537c26_26": "阿那律陀！",
    "T01n0026_017:0537c26_27": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0537c29_28": "「阿那律陀！",
    "T01n0026_017:0537c29_29": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0538a03_30": "阿那律陀！",
    "T01n0026_017:0538a03_31": "我復作是念：『我心中生喜悅患，因此喜悅患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0538a06_32": "阿那律陀！",
    "T01n0026_017:0538a06_33": "猶若如人本求一寶藏，頓得四寶藏，彼見已，便生悅歡喜。",
    "T01n0026_017:0538a07_34": "如是，阿那律陀！",
    "T01n0026_017:0538a08_35": "我心中生喜悅患，因此喜悅患故，便失定而滅眼，眼滅已，我本所得光明而見色，彼見色光明尋復滅。",
    "T01n0026_017:0538a10_36": "阿那律陀！",
    "T01n0026_017:0538a10_37": "我今要當作是念：『我心中不生疑患，不生無念患，不生身病想患，不生睡眠患，不生太精勤患，不生太懈怠患，不生恐怖患，亦不生喜悅患。』",
    "T01n0026_017:0538a14_38": "阿那律陀！",
    "T01n0026_017:0538a14_39": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0538a17_40": "「阿那律陀！",
    "T01n0026_017:0538a17_41": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0538a20_42": "阿那律陀！",
    "T01n0026_017:0538a20_43": "我復作是念：『我心中生自高心患，因此自高心患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0538a23_44": "阿那律陀！",
    "T01n0026_017:0538a23_45": "我今要當作是念：『我心中不生疑患，不生無念患，不生身病想患，不生睡眠患，不生太精勤患，不生太懈怠患，不生恐怖患，不生喜悅患，亦不生自高心患。』",
    "T01n0026_017:0538a27_46": "阿那律陀！",
    "T01n0026_017:0538a27_47": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0538b01_48": "「阿那律陀！",
    "T01n0026_017:0538b02_49": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0538b04_50": "阿那律陀！",
    "T01n0026_017:0538b04_51": "我復作是念：『我心中生若干想患，因此若干想患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0538b07_52": "阿那律陀！",
    "T01n0026_017:0538b07_53": "我今要當作是念：『我心中不生疑患，不生無念患，不生身病想患，不生睡眠患，不生大精勤患，不生太懈怠患，不生恐怖患，不生喜悅患，不生自高心患，亦不生若干想患。』",
    "T01n0026_017:0538b11_54": "阿那律陀！",
    "T01n0026_017:0538b12_55": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色，彼見色光明尋復滅。",
    "T01n0026_017:0538b15_56": "「阿那律陀！",
    "T01n0026_017:0538b15_57": "我復作是念：『我心中有何患，令我失定而滅眼，眼滅已，我本所得光明而見色，彼見色光明尋復滅？』",
    "T01n0026_017:0538b17_58": "阿那律陀！",
    "T01n0026_017:0538b18_59": "我復作是念：『我心中生不觀色患，因此不觀色患故，便失定而滅眼，眼滅已，我本所得光明而見色，彼見色光明尋復滅。』",
    "T01n0026_017:0538b21_60": "阿那律陀！",
    "T01n0026_017:0538b21_61": "我今要當作是念：『我心中不生疑患，不生無念患，不生身病想患，不生睡眠患，不生太精勤患，不生太懈怠患，不生恐怖患，不生喜悅患，亦不生自高心患，不生若干想患，亦不生不觀色患。』",
    "T01n0026_017:0538b26_0": "阿那律陀！",
    "T01n0026_017:0538b26_1": "我欲不起此患故，便在遠離獨住，心無放逸，修行精勤，因在遠離獨住，心無放逸，修行精勤故，便得光明而見色。",
    "T01n0026_017:0538b28_2": "阿那律陀！",
    "T01n0026_017:0538b29_3": "若我心生疑患，彼得心清淨，無念、身病想、睡眠、太精勤、太懈怠、恐怖、喜悅、高心、生若干想、不觀色心患，彼得心清淨。」",
    "T01n0026_017:0538c02_4": "「阿那律陀！",
    "T01n0026_017:0538c03_0": "我復作是念：『我當修學三定，修學有覺有觀定，修學無覺少觀定，修學無覺無觀定。』",
    "T01n0026_017:0538c05_0": "阿那律陀！",
    "T01n0026_017:0538c05_1": "我便修學三定，修學有覺有觀定，修學無覺少觀定，修學無覺無觀定；若我修學有覺有觀定者，心便順向無覺少觀定，如是我必不失此智見。",
    "T01n0026_017:0538c08_2": "阿那律陀！",
    "T01n0026_017:0538c08_3": "如是我知如是已，竟日、竟夜、竟日夜修學有覺有觀定。",
    "T01n0026_017:0538c10_4": "阿那律陀！",
    "T01n0026_017:0538c10_5": "我爾時行此住止行，若我修學有覺有觀定者，心便順向無覺無觀定，如是我必不失此智見。",
    "T01n0026_017:0538c12_6": "阿那律陀！",
    "T01n0026_017:0538c12_7": "如是我知如是已，竟日、竟夜、竟日夜修學有覺有觀定。",
    "T01n0026_017:0538c14_8": "阿那律陀！",
    "T01n0026_017:0538c14_9": "我爾時行此住止行。",
    "T01n0026_017:0538c14_10": "「阿那律陀！",
    "T01n0026_017:0538c15_11": "若我修學無覺少觀定者，心便順向有覺有觀定，如是我必不失此智見。",
    "T01n0026_017:0538c16_12": "阿那律陀！",
    "T01n0026_017:0538c17_13": "如是我知如是已，竟日、竟夜、竟日夜修學無覺少觀定。",
    "T01n0026_017:0538c18_14": "阿那律陀！",
    "T01n0026_017:0538c18_15": "我爾時行此住止行，若我修學無覺少觀定者，心便順向無覺無觀定，如是我必不失此智見。",
    "T01n0026_017:0538c20_16": "阿那律陀！",
    "T01n0026_017:0538c21_17": "如是我知如是已，竟日、竟夜、竟日夜修學無覺少觀定。",
    "T01n0026_017:0538c22_18": "阿那律陀！",
    "T01n0026_017:0538c22_19": "我爾時行此住止行。",
    "T01n0026_017:0538c23_20": "「阿那律陀！",
    "T01n0026_017:0538c23_21": "若我修學無覺無觀定者，心便順向有覺有觀定，如是我必不失此智見。",
    "T01n0026_017:0538c25_22": "阿那律陀！",
    "T01n0026_017:0538c25_23": "如是我知如是已，竟日、竟夜、竟日夜修學無覺無觀定。",
    "T01n0026_017:0538c26_24": "阿那律陀！",
    "T01n0026_017:0538c26_25": "我爾時行此住止行，若我修學無覺無觀定者，心便順向無覺少觀定，如是我不失此智見。",
    "T01n0026_017:0538c29_26": "阿那律陀！",
    "T01n0026_017:0538c29_27": "如是我知如是已，竟日、竟夜、竟日夜修學無覺無觀定。",
    "T01n0026_017:0539a01_28": "阿那律陀！",
    "T01n0026_017:0539a01_29": "我爾時行此住止行。",
    "T01n0026_017:0539a02_30": "「阿那律陀！",
    "T01n0026_017:0539a02_31": "有時我知光明而不見色。",
    "T01n0026_017:0539a03_32": "阿那律陀！",
    "T01n0026_017:0539a03_33": "我作是念：『何因何緣知光明而不見色？』",
    "T01n0026_017:0539a04_34": "阿那律陀！",
    "T01n0026_017:0539a04_35": "我復作是念：『若我念光明相，不念色相者，爾時我知光明而不見色。』",
    "T01n0026_017:0539a06_36": "阿那律陀！",
    "T01n0026_017:0539a06_37": "如是我知如是已，竟日、竟夜、竟日夜知光明而不見色。",
    "T01n0026_017:0539a07_38": "阿那律陀！",
    "T01n0026_017:0539a08_39": "我爾時行此住止行。",
    "T01n0026_017:0539a08_40": "阿那律陀！",
    "T01n0026_017:0539a08_41": "有時我見色而不知光明。",
    "T01n0026_017:0539a09_42": "阿那律陀！",
    "T01n0026_017:0539a09_43": "我作是念：『何因何緣我見色而不知光明？』",
    "T01n0026_017:0539a10_44": "阿那律陀！",
    "T01n0026_017:0539a10_45": "我復作是念：『若我念色相，不念光明相者，爾時我知色而不知光明。』",
    "T01n0026_017:0539a12_46": "阿那律陀！",
    "T01n0026_017:0539a12_47": "如是我知如是已，竟日、竟夜、竟日夜知色而不知光明。",
    "T01n0026_017:0539a14_48": "阿那律陀！",
    "T01n0026_017:0539a14_49": "我爾時行此住止行。",
    "T01n0026_017:0539a14_50": "「阿那律陀！",
    "T01n0026_017:0539a15_51": "有時我少知光明，亦少見色。",
    "T01n0026_017:0539a15_52": "阿那律陀！",
    "T01n0026_017:0539a16_53": "我作是念：『何因何緣我少知光明，亦少見色？』",
    "T01n0026_017:0539a17_54": "阿那律陀！",
    "T01n0026_017:0539a17_55": "我復作是念：『若我少入定，少入定故，少眼清淨，少眼清淨故，我少知光明，亦少見色。』",
    "T01n0026_017:0539a19_56": "阿那律陀！",
    "T01n0026_017:0539a19_57": "如是我知如是已，竟日、竟夜、竟日夜少知光明，亦少見色。",
    "T01n0026_017:0539a20_58": "阿那律陀！",
    "T01n0026_017:0539a21_59": "爾時我行此住止行。",
    "T01n0026_017:0539a21_60": "阿那律陀！",
    "T01n0026_017:0539a21_61": "有時我廣知光明，亦廣見色。",
    "T01n0026_017:0539a22_62": "阿那律陀！",
    "T01n0026_017:0539a22_63": "我作是念：『何因何緣我廣知光明，亦廣見色？』",
    "T01n0026_017:0539a23_64": "阿那律陀！",
    "T01n0026_017:0539a24_65": "我復作是念：『若我廣入定，廣入定故，廣眼清淨，廣眼清淨故，我廣知光明，亦廣見色。』",
    "T01n0026_017:0539a26_66": "阿那律陀！",
    "T01n0026_017:0539a26_67": "如是我知如是已，竟日、竟夜、竟日夜廣知光明，亦廣見色。",
    "T01n0026_017:0539a27_68": "阿那律陀！",
    "T01n0026_017:0539a27_69": "爾時我行此住止行。",
    "T01n0026_017:0539a28_70": "「阿那律陀！",
    "T01n0026_017:0539a28_71": "若我心中生疑患，彼得心清淨，無念、身病想、睡眠、太精勤、太懈怠、恐怖、喜悅、高心，生若干想，不觀色心患。",
    "T01n0026_017:0539b02_72": "彼得心清淨，有覺有觀定修學極修學，無覺少觀定修學極修學，無覺無觀定修學極修學，一向定修學極修學，雜定修學極修學，少定修學極修學，廣無量定修學極修學。",
    "T01n0026_017:0539b06_0": "我生知見極明淨，趣向定住，精勤修道品，生已盡，梵行已立，所作已辦，不更受有，知如真。",
    "T01n0026_017:0539b08_1": "阿那律陀！",
    "T01n0026_017:0539b08_2": "爾時我行此住止行。」",
    "T01n0026_017:0539b08_3": "佛說如是。",
    "T01n0026_017:0539b09_4": "尊者阿那律陀、尊者難提、尊者金毘羅聞佛所說，歡喜奉行。",
    "T01n0026_017:0539b11_0": "長壽王本起經第一竟(九千二百一十八字)中阿含經卷第十七(九千二百一十八字)(第二小土城誦)"
}