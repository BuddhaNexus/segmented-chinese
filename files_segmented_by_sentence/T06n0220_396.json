{
    "T06n0220_396:1047c02_0": "大般若波羅蜜多經卷第三百九",
    "T06n0220_396:1047c03_0": "十六",
    "T06n0220_396:1047c05_0": "三藏法師玄奘奉　詔譯",
    "T06n0220_396:1047c06_0": "初分無性自性品第七十四之二",
    "T06n0220_396:1047c07_0": "佛告善現：「於汝意云何？",
    "T06n0220_396:1047c07_1": "明鏡等中所現諸像，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？」",
    "T06n0220_396:1047c12_2": "善現答言：「不也！",
    "T06n0220_396:1047c12_3": "世尊！",
    "T06n0220_396:1047c13_4": "不也！",
    "T06n0220_396:1047c13_5": "善逝！",
    "T06n0220_396:1047c13_6": "明鏡等中所現諸像，都無實事但惑愚童，云何可依造作諸業，由所造業或墮惡趣、或生人天？」",
    "T06n0220_396:1047c15_7": "佛告善現：「於汝意云何？",
    "T06n0220_396:1047c16_8": "諸像頗有真實修道，依彼修道有離雜染得清淨不？」",
    "T06n0220_396:1047c17_9": "善現答言：「不也！",
    "T06n0220_396:1047c17_10": "世尊！",
    "T06n0220_396:1047c17_11": "不也！",
    "T06n0220_396:1047c17_12": "善逝！",
    "T06n0220_396:1047c18_13": "何以故？",
    "T06n0220_396:1047c18_14": "世尊！",
    "T06n0220_396:1047c18_15": "明鏡等像都無實事，非能施設、非所施設，修道尚無，況依修道有離雜染及得清淨！」",
    "T06n0220_396:1047c20_16": "佛告善現：「於汝意云何？",
    "T06n0220_396:1047c20_17": "頗有諸法，若世間若出世間、若有漏若無漏、若有為若無為，非如鏡等所現像不？」",
    "T06n0220_396:1047c22_18": "善現答言：「不也！",
    "T06n0220_396:1047c23_0": "世尊！",
    "T06n0220_396:1047c23_1": "不也！",
    "T06n0220_396:1047c23_2": "善逝！",
    "T06n0220_396:1047c23_3": "定無有法，若世間若出世間、若有漏若無漏、若有為若無為，非如鏡等所現像者。」",
    "T06n0220_396:1047c25_4": "佛告善現：「於汝意云何？",
    "T06n0220_396:1047c25_5": "深谷等中所發諸響，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？」",
    "T06n0220_396:1048a01_6": "善現答言：「不也！",
    "T06n0220_396:1048a02_7": "世尊！",
    "T06n0220_396:1048a02_8": "不也！",
    "T06n0220_396:1048a02_9": "善逝！",
    "T06n0220_396:1048a02_10": "深谷等中所發諸響，都無實事但惑愚耳！",
    "T06n0220_396:1048a03_11": "云何可依造作諸業，由所造業或墮惡趣、或生人天？」",
    "T06n0220_396:1048a04_12": "佛告善現：「於汝意云何？",
    "T06n0220_396:1048a05_13": "諸響頗有真實修道，依彼修道有離雜染得清淨不？」",
    "T06n0220_396:1048a06_14": "善現答言：「不也！",
    "T06n0220_396:1048a06_15": "世尊！",
    "T06n0220_396:1048a06_16": "不也！",
    "T06n0220_396:1048a06_17": "善逝！",
    "T06n0220_396:1048a07_18": "何以故？",
    "T06n0220_396:1048a07_19": "世尊！",
    "T06n0220_396:1048a07_20": "深谷等響都無實事，非能施設、非所施設，修道尚無，況依修道有離雜染及得清淨！」",
    "T06n0220_396:1048a09_21": "佛告善現：「於汝意云何？",
    "T06n0220_396:1048a09_22": "頗有諸法，若世間若出世間、若有漏若無漏、若有為若無為，非如谷等所發響不？」",
    "T06n0220_396:1048a11_23": "善現答言：「不也！",
    "T06n0220_396:1048a11_24": "世尊！",
    "T06n0220_396:1048a12_25": "不也！",
    "T06n0220_396:1048a12_26": "善逝！",
    "T06n0220_396:1048a12_27": "定無有法，若世間若出世間、若有漏若無漏、若有為若無為，非如谷等所發響者。」",
    "T06n0220_396:1048a14_28": "佛告善現：「於汝意云何？",
    "T06n0220_396:1048a14_29": "諸陽焰中現似水等，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？」",
    "T06n0220_396:1048a19_30": "善現答言：「不也！",
    "T06n0220_396:1048a20_31": "世尊！",
    "T06n0220_396:1048a20_32": "不也！",
    "T06n0220_396:1048a20_33": "善逝！",
    "T06n0220_396:1048a20_34": "諸陽焰中所現水等，都無實事但惑愚眼！",
    "T06n0220_396:1048a21_35": "云何可依造作諸業，由所造業或墮惡趣、或生人天？」",
    "T06n0220_396:1048a22_36": "佛告善現：「於汝意云何？",
    "T06n0220_396:1048a23_37": "諸陽焰中水等頗有真實修道，依彼修道有離雜染得清淨不？」",
    "T06n0220_396:1048a24_38": "善現答言：「不也！",
    "T06n0220_396:1048a24_39": "世尊！",
    "T06n0220_396:1048a24_40": "不也！",
    "T06n0220_396:1048a25_41": "善逝！",
    "T06n0220_396:1048a25_42": "何以故？",
    "T06n0220_396:1048a25_43": "世尊！",
    "T06n0220_396:1048a25_44": "陽焰水等都無實事，非能施設、非所施設，修道尚無，況依修道有離雜染及得清淨！」",
    "T06n0220_396:1048a27_45": "佛告善現：「於汝意云何？",
    "T06n0220_396:1048a27_46": "頗有諸法，若世間若出世間、若有漏若無漏、若有為若無為，非如陽焰現水等不？」",
    "T06n0220_396:1048a29_47": "善現答言：「不也！",
    "T06n0220_396:1048b01_48": "世尊！",
    "T06n0220_396:1048b01_49": "不也！",
    "T06n0220_396:1048b01_50": "善逝！",
    "T06n0220_396:1048b01_51": "定無有法，若世間若出世間、若有漏若無漏、若有為若無為，非如陽焰現水等者。」",
    "T06n0220_396:1048b03_52": "佛告善現：「於汝意云何？",
    "T06n0220_396:1048b03_53": "諸光影中所現色相，為有實事可依造業；由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？」",
    "T06n0220_396:1048b08_54": "善現答言：「不也！",
    "T06n0220_396:1048b09_55": "世尊！",
    "T06n0220_396:1048b09_56": "不也！",
    "T06n0220_396:1048b09_57": "善逝！",
    "T06n0220_396:1048b09_58": "諸光影中所現色相，都無實事但惑愚眼！",
    "T06n0220_396:1048b10_59": "云何可依造作諸業，由所造業或墮惡趣、或生人天？」",
    "T06n0220_396:1048b11_60": "佛告善現：「於汝意云何？",
    "T06n0220_396:1048b12_61": "諸光影中色相頗有真實修道，依彼修道有離雜染得清淨不？」",
    "T06n0220_396:1048b13_62": "善現答言：「不也！",
    "T06n0220_396:1048b14_0": "世尊！",
    "T06n0220_396:1048b14_1": "不也！",
    "T06n0220_396:1048b14_2": "善逝！",
    "T06n0220_396:1048b14_3": "何以故？",
    "T06n0220_396:1048b14_4": "世尊！",
    "T06n0220_396:1048b14_5": "光影色相都無實事，非能施設、非所施設，修道尚無，況依修道有離雜染及得清淨！」",
    "T06n0220_396:1048b16_6": "佛告善現：「於汝意云何？",
    "T06n0220_396:1048b17_7": "頗有諸法，若世間若出世間、若有漏若無漏、若有為若無為，非如光影現色相不？」",
    "T06n0220_396:1048b19_0": "善現答言：「不也！",
    "T06n0220_396:1048b19_1": "世尊！",
    "T06n0220_396:1048b19_2": "不也！",
    "T06n0220_396:1048b19_3": "善逝！",
    "T06n0220_396:1048b19_4": "定無有法，若世間若出世間、若有漏若無漏、若有為若無為，非如光影現色相者。」",
    "T06n0220_396:1048b21_5": "佛告善現：「於汝意云何？",
    "T06n0220_396:1048b22_6": "幻師幻作象、馬、車、步四軍眾等種種幻事，此幻象等為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？」",
    "T06n0220_396:1048b27_7": "善現答言：「不也！",
    "T06n0220_396:1048b28_8": "世尊！",
    "T06n0220_396:1048b28_9": "不也！",
    "T06n0220_396:1048b28_10": "善逝！",
    "T06n0220_396:1048b28_11": "幻象、馬等都無實事但惑愚童！",
    "T06n0220_396:1048b29_12": "云何可依造作諸業，由所造業或墮惡趣、或生人天？」",
    "T06n0220_396:1048c01_13": "佛告善現：「於汝意云何？",
    "T06n0220_396:1048c02_14": "幻事頗有真實修道，依彼修道有離雜染得清淨不？」",
    "T06n0220_396:1048c03_15": "善現答言：「不也！",
    "T06n0220_396:1048c03_16": "世尊！",
    "T06n0220_396:1048c03_17": "不也！",
    "T06n0220_396:1048c04_0": "善逝！",
    "T06n0220_396:1048c04_1": "何以故？",
    "T06n0220_396:1048c04_2": "世尊！",
    "T06n0220_396:1048c04_3": "幻象、馬等都無實事，非能施設、非所施設，修道尚無，況依修道有離雜染及得清淨！」",
    "T06n0220_396:1048c06_4": "佛告善現：「於汝意云何？",
    "T06n0220_396:1048c06_5": "頗有諸法，若世間若出世間、若有漏若無漏、若有為若無為，非如象等諸幻事不？」",
    "T06n0220_396:1048c08_6": "善現答言：「不也！",
    "T06n0220_396:1048c09_7": "世尊！",
    "T06n0220_396:1048c09_8": "不也！",
    "T06n0220_396:1048c09_9": "善逝！",
    "T06n0220_396:1048c09_10": "定無有法，若世間若出世間、若有漏若無漏、若有為若無為，非如象等諸幻事者。」",
    "T06n0220_396:1048c11_11": "佛告善現：「於汝意云何？",
    "T06n0220_396:1048c11_12": "佛所化作諸變化身，此變化身為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？」",
    "T06n0220_396:1048c16_13": "善現答言：「不也！",
    "T06n0220_396:1048c17_14": "世尊！",
    "T06n0220_396:1048c17_15": "不也！",
    "T06n0220_396:1048c17_16": "善逝！",
    "T06n0220_396:1048c17_17": "諸變化身都無實事，云何可依造作諸業，由所造業或墮惡趣、或生人天？」",
    "T06n0220_396:1048c19_18": "佛告善現：「於汝意云何？",
    "T06n0220_396:1048c19_19": "化身頗有真實修道，依彼修道有離雜染得清淨不？」",
    "T06n0220_396:1048c21_20": "善現答言：「不也！",
    "T06n0220_396:1048c21_21": "世尊！",
    "T06n0220_396:1048c21_22": "不也！",
    "T06n0220_396:1048c21_23": "善逝！",
    "T06n0220_396:1048c21_24": "何以故？",
    "T06n0220_396:1048c22_25": "世尊！",
    "T06n0220_396:1048c22_26": "諸變化身都無實事，非能施設、非所施設，修道尚無，況依修道有離雜染及得清淨！」",
    "T06n0220_396:1048c24_27": "佛告善現：「於汝意云何？",
    "T06n0220_396:1048c24_28": "頗有諸法，若世間若出世間、若有漏若無漏、若有為若無為，非如所作變化身不？」",
    "T06n0220_396:1048c26_29": "善現答言：「不也！",
    "T06n0220_396:1048c26_30": "世尊！",
    "T06n0220_396:1048c26_31": "不也！",
    "T06n0220_396:1048c27_32": "善逝！",
    "T06n0220_396:1048c27_33": "定無有法，若世間若出世間、若有漏若無漏、若有為若無為，非如所作變化身者。」",
    "T06n0220_396:1048c29_0": "佛告善現：「於汝意云何？",
    "T06n0220_396:1048c29_1": "尋香城中所現物類，為有實事可依造業，由所造業或墮地獄，或墮傍生，或墮鬼界，或生人中，或生欲界四大王眾天乃至他化自在天，或生色界梵眾天乃至色究竟天，或生無色界空無邊處天乃至非想非非想處天不？」",
    "T06n0220_396:1049a05_2": "善現答言：「不也！",
    "T06n0220_396:1049a05_3": "世尊！",
    "T06n0220_396:1049a06_4": "不也！",
    "T06n0220_396:1049a06_5": "善逝！",
    "T06n0220_396:1049a06_6": "尋香城中所現物類都無實事，云何可依造作諸業，由所造業或墮惡趣、或生人天？」",
    "T06n0220_396:1049a08_7": "佛告善現：「於汝意云何？",
    "T06n0220_396:1049a08_8": "尋香城中物類頗有真實修道，依彼修道有離雜染得清淨不？」",
    "T06n0220_396:1049a10_9": "善現答言：「不也！",
    "T06n0220_396:1049a10_10": "世尊！",
    "T06n0220_396:1049a10_11": "不也！",
    "T06n0220_396:1049a10_12": "善逝！",
    "T06n0220_396:1049a10_13": "何以故？",
    "T06n0220_396:1049a11_14": "世尊！",
    "T06n0220_396:1049a11_15": "尋香城中所現物類都無實事，非能施設、非所施設，修道尚無，況依修道有離雜染及得清淨！」",
    "T06n0220_396:1049a13_16": "佛告善現：「於汝意云何？",
    "T06n0220_396:1049a13_17": "頗有諸法，若世間若出世間、若有漏若無漏、若有為若無為，非如尋香城中所現物類不？」",
    "T06n0220_396:1049a15_18": "善現答言：「不也！",
    "T06n0220_396:1049a16_19": "世尊！",
    "T06n0220_396:1049a16_20": "不也！",
    "T06n0220_396:1049a16_21": "善逝！",
    "T06n0220_396:1049a16_22": "定無有法，若世間若出世間、若有漏若無漏、若有為若無為，非如尋香城中所現物類者。」",
    "T06n0220_396:1049a18_23": "佛告善現：「於汝意云何？",
    "T06n0220_396:1049a19_24": "此中頗有實雜染者清淨者不？」",
    "T06n0220_396:1049a19_25": "善現答言：「不也！",
    "T06n0220_396:1049a20_26": "世尊！",
    "T06n0220_396:1049a20_27": "不也！",
    "T06n0220_396:1049a20_28": "善逝！",
    "T06n0220_396:1049a20_29": "此中都無實雜染者及清淨者。」",
    "T06n0220_396:1049a21_30": "佛言：「善現！",
    "T06n0220_396:1049a21_31": "如雜染者及清淨者實無所有，由此因緣，雜染清淨亦非實有。",
    "T06n0220_396:1049a22_32": "何以故？",
    "T06n0220_396:1049a23_33": "善現！",
    "T06n0220_396:1049a23_34": "住我、我所諸有情類虛妄分別，謂有雜染及清淨者，非見實者謂有雜染及清淨者。",
    "T06n0220_396:1049a25_35": "如見實者知無雜染及清淨者，如是亦無雜染清淨。」",
    "T06n0220_396:1049a27_0": "初分勝義瑜伽品第七十五之一",
    "T06n0220_396:1049a28_0": "爾時，具壽善現白佛言：「世尊！",
    "T06n0220_396:1049a28_1": "諸見實者無染無淨，不見實者亦無染無淨。",
    "T06n0220_396:1049a29_2": "何以故？",
    "T06n0220_396:1049a29_3": "以一切法皆用無性為自性故。",
    "T06n0220_396:1049b01_4": "世尊！",
    "T06n0220_396:1049b01_5": "諸無性法無染無淨，諸有性法亦無染無淨，諸無性、有性法亦無染無淨。",
    "T06n0220_396:1049b03_6": "世尊！",
    "T06n0220_396:1049b03_7": "無自性法無染無淨，有自性法亦無染無淨，無自性、有自性法亦無染無淨。",
    "T06n0220_396:1049b05_8": "何以故？",
    "T06n0220_396:1049b05_9": "以一切法皆用無性為自性故。",
    "T06n0220_396:1049b06_0": "世尊！",
    "T06n0220_396:1049b06_1": "若爾何故有時佛說有清淨法耶？」",
    "T06n0220_396:1049b06_2": "佛告善現：「我說一切法平等性為清淨法。」",
    "T06n0220_396:1049b07_3": "「世尊！",
    "T06n0220_396:1049b07_4": "何等一切法平等性？」",
    "T06n0220_396:1049b08_5": "「善現！",
    "T06n0220_396:1049b08_6": "諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界，如來出世、若不出世性相常住，是名一切法平等性，此平等性名清淨法。",
    "T06n0220_396:1049b12_7": "此依世俗說為清淨，不依勝義。",
    "T06n0220_396:1049b12_8": "所以者何？",
    "T06n0220_396:1049b13_9": "勝義諦中無分別、無戲論，一切音聲名字路絕。」",
    "T06n0220_396:1049b15_0": "具壽善現白佛言：「世尊！",
    "T06n0220_396:1049b15_1-0": "若一切法如夢所見，如像、如響、如陽焰、如光影、如幻事、如變化身、如尋香城，雖現似有而無實事，云何菩薩摩訶薩依止如是非真實法，發阿耨多羅三藐三菩提心，作是願言：我當圓滿布施波羅蜜多，我當圓滿淨戒、安忍、精進、靜慮、般若、方便善巧、妙願、力、智波羅蜜多；我當圓滿四靜慮，我當圓滿四無量、四無色定；我當圓滿四念住，",
    "T06n0220_396:1049b15_1-1": "我當圓滿四正斷、四神足、五根、五力、七等覺支、八聖道支；我當圓滿空解脫門，我當圓滿無相、無願解脫門；我當圓滿八解脫，我當圓滿八勝處、九次第定、十遍處；我當圓滿內空，我當圓滿外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、",
    "T06n0220_396:1049b15_1-2": "自性空、無性自性空；我當圓滿真如，我當圓滿法界、法性、不虛妄性、不變異性、平等性、離生性、法定、法住、實際、虛空界、不思議界；我當圓滿苦聖諦，我當圓滿集、滅、道聖諦；我當圓滿一切陀羅尼門，我當圓滿一切三摩地門；我當圓滿極喜地，我當圓滿離垢地、發光地、焰慧地、極難勝地、現前地、遠行地、不動地、善慧地、法雲地；",
    "T06n0220_396:1049b15_1-3": "我當圓滿五眼，我當圓滿六神通；我當圓滿佛十力，我當圓滿四無所畏、四無礙解、大慈、大悲、大喜、大捨、十八佛不共法；我當圓滿辯陀羅尼；我當圓滿無忘失法，我當圓滿恒住捨性；我當圓滿一切智，我當圓滿道相智、一切相智；我當圓滿三十二大士相，我當圓滿八十隨好；我當發起無量光明，遍照十方無邊世界；我當發起一妙音聲，",
    "T06n0220_396:1049b15_1-4": "遍滿十方無邊世界，隨諸有情心、心所法意樂差別，為說種種微妙法門，令勤修學證得殊勝利益安樂？」",
    "T06n0220_396:1049c19_0": "佛告善現：「於汝意云何？",
    "T06n0220_396:1049c19_1": "汝所說法豈不亦如夢之所見，如像、如響、如陽焰、如光影、如幻事、如變化身、如尋香城耶？」",
    "T06n0220_396:1049c21_2": "善現答言：「如是！",
    "T06n0220_396:1049c21_3": "世尊！",
    "T06n0220_396:1049c21_4": "如是！",
    "T06n0220_396:1049c22_5": "善逝！",
    "T06n0220_396:1049c22_6": "世尊！",
    "T06n0220_396:1049c22_7": "若一切法如夢所見，廣說乃至如尋香城皆無實事，云何菩薩摩訶薩修行般若波羅蜜多時，發誠諦言：我當圓滿一切功德，利益安樂無量有情？",
    "T06n0220_396:1049c25_8": "「世尊！",
    "T06n0220_396:1049c25_9": "非夢所見，廣說乃至尋香城中所現物類，能行布施、淨戒、安忍、精進、靜慮、般若、方便善巧、妙願、力、智波羅蜜多，況能圓滿！",
    "T06n0220_396:1049c28_10": "餘一切法亦應如是，俱非實故。",
    "T06n0220_396:1049c29_11": "「世尊！",
    "T06n0220_396:1049c29_12": "非夢所見，廣說乃至尋香城中所現物類，能行四靜慮、四無量、四無色定，況能圓滿！",
    "T06n0220_396:1050a02_13": "餘一切法亦應如是，俱非實故。",
    "T06n0220_396:1050a02_14": "「世尊！",
    "T06n0220_396:1050a02_15": "非夢所見，廣說乃至尋香城中所現物類，能行四念住、四正斷、四神足、五根、五力、七等覺支、八聖道支，況能圓滿！",
    "T06n0220_396:1050a05_16": "餘一切法亦應如是，俱非實故。",
    "T06n0220_396:1050a06_17": "「世尊！",
    "T06n0220_396:1050a06_18": "非夢所見，廣說乃至尋香城中所現物類，能行空、無相、無願解脫門，況能圓滿！",
    "T06n0220_396:1050a07_19": "餘一切法亦應如是，俱非實故。",
    "T06n0220_396:1050a08_20": "「世尊！",
    "T06n0220_396:1050a08_21": "非夢所見，廣說乃至尋香城中所現物類，能行八解脫、八勝處、九次第定、十遍處，況能圓滿！",
    "T06n0220_396:1050a10_22": "餘一切法亦應如是，俱非實故。",
    "T06n0220_396:1050a11_23": "「世尊！",
    "T06n0220_396:1050a11_24": "非夢所見，廣說乃至尋香城中所現物類，能行內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，況能圓滿！",
    "T06n0220_396:1050a16_25": "餘一切法亦應如是，俱非實故。",
    "T06n0220_396:1050a17_0": "「世尊！",
    "T06n0220_396:1050a17_1": "非夢所見，廣說乃至尋香城中所現物類，能行真如、法界、法性、不虛妄性、不變異性、平等性、離生性、法定、法住、實際、虛空界、不思議界，況能圓滿！",
    "T06n0220_396:1050a20_2": "餘一切法亦應如是，俱非實故。",
    "T06n0220_396:1050a21_0": "「世尊！",
    "T06n0220_396:1050a21_1": "非夢所見，廣說乃至尋香城中所現物類，能行苦、集、滅、道聖諦，況能圓滿！",
    "T06n0220_396:1050a22_2": "餘一切法亦應如是，俱非實故。",
    "T06n0220_396:1050a23_3": "「世尊！",
    "T06n0220_396:1050a23_4": "非夢所見，廣說乃至尋香城中所現物類，能行一切陀羅尼門、一切三摩地門，況能圓滿！",
    "T06n0220_396:1050a25_5": "餘一切法亦應如是，俱非實故。",
    "T06n0220_396:1050a26_6": "「世尊！",
    "T06n0220_396:1050a26_7": "非夢所見，廣說乃至尋香城中所現物類，能行極喜地、離垢地、發光地、焰慧地、極難勝地、現前地、遠行地、不動地、善慧地、法雲地，況能圓滿！",
    "T06n0220_396:1050a29_8": "餘一切法亦應如是，俱非實故。",
    "T06n0220_396:1050b01_9": "「世尊！",
    "T06n0220_396:1050b01_10": "非夢所見，廣說乃至尋香城中所現物類，能行五眼、六神通，況能圓滿！",
    "T06n0220_396:1050b02_11": "餘一切法亦應如是，俱非實故。",
    "T06n0220_396:1050b03_12": "「世尊！",
    "T06n0220_396:1050b03_13": "非夢所見，廣說乃至尋香城中所現物類，能行佛十力、四無所畏、四無礙解、大慈、大悲、大喜、大捨、十八佛不共法，況能圓滿！",
    "T06n0220_396:1050b06_14": "餘一切法亦應如是，俱非實故。",
    "T06n0220_396:1050b07_15": "「世尊！",
    "T06n0220_396:1050b07_16": "非夢所見，廣說乃至尋香城中所現物類，能行辯陀羅尼，況能圓滿！",
    "T06n0220_396:1050b08_17": "餘一切法亦應如是，俱非實故。",
    "T06n0220_396:1050b09_18": "「世尊！",
    "T06n0220_396:1050b09_19": "非夢所見，廣說乃至尋香城中所現物類，能行無忘失法、恒住捨性，況能圓滿！",
    "T06n0220_396:1050b11_20": "餘一切法亦應如是，俱非實故。",
    "T06n0220_396:1050b12_21": "「世尊！",
    "T06n0220_396:1050b12_22": "非夢所見，廣說乃至尋香城中所現物類，能行一切智、道相智、一切相智，況能圓滿！",
    "T06n0220_396:1050b14_23": "餘一切法亦應如是，俱非實故。",
    "T06n0220_396:1050b14_24": "「世尊！",
    "T06n0220_396:1050b14_25": "非夢所見，廣說乃至尋香城中所現物類，能行三十二大士相、八十隨好，況能圓滿！",
    "T06n0220_396:1050b16_26": "餘一切法亦應如是，俱非實故。",
    "T06n0220_396:1050b17_27": "「世尊！",
    "T06n0220_396:1050b17_28": "非夢所見，廣說乃至尋香城中所現物類，能成一切所願事業，餘一切法亦應如是，俱非實故。」",
    "T06n0220_396:1050b20_0": "佛告善現：「如是！",
    "T06n0220_396:1050b20_1": "如是！",
    "T06n0220_396:1050b20_2": "如汝所說。",
    "T06n0220_396:1050b20_3": "非實有法尚不能行布施、淨戒、安忍、精進、靜慮、般若、方便善巧、妙願、力、智波羅蜜多，況能圓滿！",
    "T06n0220_396:1050b22_4": "非實有法尚不能行四靜慮，四無量、四無色定，況能圓滿！",
    "T06n0220_396:1050b24_0": "非實有法尚不能行四念住、四正斷、四神足、五根、五力、七等覺支、八聖道支，況能圓滿！",
    "T06n0220_396:1050b25_1": "非實有法尚不能行空、無相、無願解脫門，況能圓滿！",
    "T06n0220_396:1050b27_2": "非實有法尚不能行八解脫、八勝處、九次第定、十遍處，況能圓滿！",
    "T06n0220_396:1050b28_3": "非實有法尚不能行內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，況能圓滿！",
    "T06n0220_396:1050c03_4": "非實有法尚不能行真如、法界、法性、不虛妄性、不變異性、平等性、離生性、法定、法住、實際、虛空界、不思議界，況能圓滿！",
    "T06n0220_396:1050c06_5": "非實有法尚不能行苦、集、滅、道聖諦，況能圓滿！",
    "T06n0220_396:1050c07_6": "非實有法尚不能行一切陀羅尼門、一切三摩地門，況能圓滿！",
    "T06n0220_396:1050c08_7": "非實有法尚不能行極喜地、離垢地、發光地、焰慧地、極難勝地、現前地、遠行地、不動地、善慧地、法雲地，況能圓滿！",
    "T06n0220_396:1050c11_8": "非實有法尚不能行五眼、六神通，況能圓滿！",
    "T06n0220_396:1050c12_9": "非實有法尚不能行佛十力、四無所畏、四無礙解、大慈、大悲、大喜、大捨、十八佛不共法，況能圓滿！",
    "T06n0220_396:1050c14_10": "非實有法尚不能行辯陀羅尼，況能圓滿！",
    "T06n0220_396:1050c15_11": "非實有法尚不能行無忘失法、恒住捨性，況能圓滿！",
    "T06n0220_396:1050c16_12": "非實有法尚不能行一切智、道相智、一切相智，況能圓滿！",
    "T06n0220_396:1050c17_13": "非實有法尚不能行三十二大士相、八十隨好，況能圓滿！",
    "T06n0220_396:1050c19_0": "非實有法不能成辦所願事業，非實有法不能證得所求無上正等菩提。",
    "T06n0220_396:1050c21_0": "「復次，善現！",
    "T06n0220_396:1050c21_1": "布施、淨戒、安忍、精進、靜慮、般若、方便善巧、妙願、力、智波羅蜜多非實有故，不能證得所求無上正等菩提。",
    "T06n0220_396:1050c23_2": "四念住、四正斷、四神足、五根、五力、七等覺支、八聖道支非實有故，不能證得所求無上正等菩提。",
    "T06n0220_396:1050c25_3": "內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非實有故，不能證得所求無上正等菩提。",
    "T06n0220_396:1051a01_0": "苦、集、滅、道聖諦非實有故，不能證得所求無上正等菩提。",
    "T06n0220_396:1051a02_1": "四靜慮、四無量、四無色定非實有故，不能證得所求無上正等菩提。",
    "T06n0220_396:1051a03_2": "八解脫、八勝處、九次第定、十遍處非實有故，不能證得所求無上正等菩提。",
    "T06n0220_396:1051a05_3": "一切陀羅尼門、一切三摩地門非實有故，不能證得所求無上正等菩提。",
    "T06n0220_396:1051a07_4": "空、無相、無願解脫門非實有故，不能證得所求無上正等菩提。",
    "T06n0220_396:1051a08_5": "極喜地、離垢地、發光地、焰慧地、極難勝地、現前地、遠行地、不動地、善慧地、法雲地非實有故，不能證得所求無上正等菩提。",
    "T06n0220_396:1051a11_6": "五眼、六神通非實有故，不能證得所求無上正等菩提。",
    "T06n0220_396:1051a12_7": "佛十力、四無所畏、四無礙解、大慈、大悲、大喜、大捨、十八佛不共法非實有故，不能證得所求無上正等菩提。",
    "T06n0220_396:1051a14_8": "無忘失法、恒住捨性非實有故，不能證得所求無上正等菩提。",
    "T06n0220_396:1051a16_9": "一切智、道相智、一切相智非實有故，不能證得所求無上正等菩提。",
    "T06n0220_396:1051a17_10": "「善現！",
    "T06n0220_396:1051a17_11": "如是諸法一切皆是思惟造作，諸有思惟所造作法皆不能得一切智智。",
    "T06n0220_396:1051a20_0": "「復次，善現！",
    "T06n0220_396:1051a20_1": "如是諸法於菩提道雖能引發，而於其果無資助能，由此諸法無生、無起，無實相故。",
    "T06n0220_396:1051a22_2": "諸菩薩摩訶薩從初發心，雖起種種身、語、意善，謂若修行布施、淨戒、安忍、精進、靜慮、般若波羅蜜多，若修行四念住、四正斷、四神足、五根、五力、七等覺支、八聖道支，若安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若安住苦、集、滅、道聖諦，若修行四靜慮、四無量、四無色定，若修行八解脫、八勝處、九次第定、十遍處，若修行一切陀羅尼門、一切三摩地門，若修行空、無相、無願解脫門，若修行極喜地、離垢地、發光地、焰慧地、極難勝地、現前地、遠行地、不動地、善慧地、法雲地，若修行五眼、六神通，若修行佛十力、四無所畏、四無礙解、大慈、大悲、大喜、大捨、十八佛不共法，若修行無忘失法、恒住捨性，若修行一切智、道相智、一切相智，而知一切如夢所見，如像、如響、如陽焰、如光影、如幻事、如變化身、如尋香城，皆非實有。",
    "T06n0220_396:1051b12_0": "「復次，善現！",
    "T06n0220_396:1051b12_1": "如是諸法雖非實有，若不圓滿決定不能成熟有情、嚴淨佛土，證得無上正等菩提。",
    "T06n0220_396:1051b14_2": "諸菩薩摩訶薩若不圓滿布施、淨戒、安忍、精進、靜慮、般若波羅蜜多，決定不能成熟有情、嚴淨佛土，證得無上正等菩提。",
    "T06n0220_396:1051b16_3": "若不圓滿四念住、四正斷、四神足、五根、五力、七等覺支、八聖道支，決定不能成熟有情、嚴淨佛土，證得無上正等菩提。",
    "T06n0220_396:1051b19_4": "若不圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，決定不能成熟有情、嚴淨佛土，證得無上正等菩提。",
    "T06n0220_396:1051b24_5": "若不圓滿苦、集、滅、道聖諦，決定不能成熟有情、嚴淨佛土，證得無上正等菩提。",
    "T06n0220_396:1051b26_0": "若不圓滿四靜慮、四無量、四無色定，決定不能成熟有情、嚴淨佛土，證得無上正等菩提。",
    "T06n0220_396:1051b28_0": "若不圓滿八解脫、八勝處、九次第定、十遍處，決定不能成熟有情、嚴淨佛土，證得無上正等菩提。",
    "T06n0220_396:1051c01_1": "若不圓滿一切陀羅尼門、一切三摩地門，決定不能成熟有情、嚴淨佛土，證得無上正等菩提。",
    "T06n0220_396:1051c03_2": "若不圓滿空、無相、無願解脫門，決定不能成熟有情、嚴淨佛土，證得無上正等菩提。",
    "T06n0220_396:1051c05_3": "若不圓滿極喜地、離垢地、發光地、焰慧地、極難勝地、現前地、遠行地、不動地、善慧地、法雲地，決定不能成熟有情、嚴淨佛土，證得無上正等菩提。",
    "T06n0220_396:1051c08_4": "若不圓滿五眼、六神通，決定不能成熟有情、嚴淨佛土，證得無上正等菩提。",
    "T06n0220_396:1051c09_5": "若不圓滿佛十力、四無所畏、四無礙解、大慈、大悲、大喜、大捨、十八佛不共法，決定不能成熟有情、嚴淨佛土，證得無上正等菩提。",
    "T06n0220_396:1051c12_6": "若不圓滿三十二大士相、八十隨好，決定不能成熟有情、嚴淨佛土，證得無上正等菩提。",
    "T06n0220_396:1051c14_7": "若不圓滿無忘失法、恒住捨性，決定不能成熟有情、嚴淨佛土，證得無上正等菩提。",
    "T06n0220_396:1051c16_8": "若不圓滿一切智、道相智、一切相智，決定不能成熟有情、嚴淨佛土，證得無上正等菩提。",
    "T06n0220_396:1051c19_0": "「復次，善現！",
    "T06n0220_396:1051c19_1-0": "是諸菩薩摩訶薩修行般若波羅蜜多時，隨所修行一切善法，皆如實知如夢所見，如像、如響、如陽焰、如光影、如幻事、如變化身、如尋香城，謂若修行布施、淨戒、安忍、精進、靜慮、般若波羅蜜多，能如實知如夢所見，廣說乃至如尋香城；若修行四念住、四正斷、四神足、五根、五力、七等覺支、八聖道支，能如實知如夢所見，廣說乃至如尋香城；",
    "T06n0220_396:1051c19_1-1": "若安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，能如實知如夢所見，廣說乃至如尋香城；若安住苦、集、滅、道聖諦，能如實知如夢所見，廣說乃至如尋香城；若修行四靜慮、四無量、四無色定，能如實知如夢所見，",
    "T06n0220_396:1051c19_1-2": "廣說乃至如尋香城；若修行八解脫、八勝處、九次第定、十遍處，能如實知如夢所見，廣說乃至如尋香城；若修行一切陀羅尼門、一切三摩地門，能如實知如夢所見，廣說乃至如尋香城；若修行空、無相、無願解脫門，能如實知如夢所見，廣說乃至如尋香城；若修行極喜地、離垢地、發光地、焰慧地、極難勝地、現前地、遠行地、不動地、善慧地、",
    "T06n0220_396:1051c19_1-3": "法雲地，能如實知如夢所見，廣說乃至如尋香城；若修行五眼、六神通，能如實知如夢所見，廣說乃至如尋香城；若修行佛十力、四無所畏、四無礙解、大慈、大悲、大喜、大捨、十八佛不共法，能如實知如夢所見，廣說乃至如尋香城；若修行三十二大士相、八十隨好，能如實知如夢所見，廣說乃至如尋香城；若修行無忘失法、恒住捨性，能如實知如夢所見，",
    "T06n0220_396:1051c19_1-4": "廣說乃至如尋香城；若修行一切智、道相智、一切相智，能如實知如夢所見，廣說乃至如尋香城；若成熟有情、嚴淨佛土，求趣無上正等菩提，能如實知如夢所見，廣說乃至如尋香城；亦如實知諸有情類心行差別如夢所見，廣說乃至如尋香城。",
    "T06n0220_396:1052a25_2": "「復次，善現！",
    "T06n0220_396:1052a26_3": "是諸菩薩摩訶薩修行般若波羅蜜多時，於一切法不取為有、不取為無，若由如是取故證得一切智智，亦知彼法如夢所見，如像、如響、如陽焰、如光影、如幻事、如變化身、如尋香城，不取為有、不取為無。",
    "T06n0220_396:1052b01_4": "何以故？",
    "T06n0220_396:1052b01_5": "布施波羅蜜多不可取故，淨戒、安忍、精進、靜慮、般若波羅蜜多亦不可取故；四念住不可取故，四正斷、四神足、五根、五力、七等覺支、八聖道支亦不可取故；內空不可取故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不可取故；苦聖諦不可取故，集、滅、道聖諦亦不可取故；四靜慮不可取故，四無量、四無色定亦不可取故；八解脫不可取故，八勝處、九次第定、十遍處亦不可取故；一切陀羅尼門不可取故，一切三摩地門亦不可取故；空解脫門不可取故，無相、無願解脫門亦不可取故；極喜地不可取故，離垢地、發光地、焰慧地、極難勝地、現前地、遠行地、不動地、善慧地、法雲地亦不可取故；五眼不可取故，六神通亦不可取故；佛十力不可取故，四無所畏、四無礙解、大慈、大悲、大喜、大捨、十八佛不共法亦不可取故；無忘失法不可取故，恒住捨性亦不可取故；一切智不可取故，道相智、一切相智亦不可取故；世間法不可取故，出世間法亦不可取故；有漏法不可取故，無漏法亦不可取故；有為法不可取故，無為法亦不可取故。",
    "T06n0220_396:1052b24_6": "「是諸菩薩摩訶薩知一切法不可取已，求趣無上正等菩提。",
    "T06n0220_396:1052b26_7": "所以者何？",
    "T06n0220_396:1052b26_8": "以一切法皆不可取、都無實事，如夢所見，如像、如響、如陽焰、如光影、如幻事、如變化身、如尋香城。",
    "T06n0220_396:1052b28_9": "不可取法不能證得不可取法，然諸有情於如是法不知不見，是諸菩薩摩訶薩為度脫彼諸有情故，求趣無上正等菩提。",
    "T06n0220_396:1052c03_0": "「復次，善現！",
    "T06n0220_396:1052c03_1": "是菩薩摩訶薩從初發心，為欲利樂諸有情故，修行布施波羅蜜多，不為己身，非為餘事；為欲利樂諸有情故，修行淨戒波羅蜜多，不為己身，非為餘事；為欲利樂諸有情故，修行安忍波羅蜜多，不為己身，非為餘事；為欲利樂諸有情故，修行精進波羅蜜多，不為己身，非為餘事；為欲利樂諸有情故，修行靜慮波羅蜜多，不為己身，非為餘事；為欲利樂諸有情故，修行般若波羅蜜多，不為己身，非為餘事；為欲利樂諸有情故，求趣無上正等菩提，不為己身，非為餘事。",
    "T06n0220_396:1052c13_2": "「復次，善現！",
    "T06n0220_396:1052c13_3": "是菩薩摩訶薩修行般若波羅蜜多時，見諸愚夫於非我中而住我想，於非有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、使知者、見者、使見者中而住有情廣說乃至使見者想。",
    "T06n0220_396:1052c18_4": "是菩薩摩訶薩見是事已，深生憐愍方便教化，令離顛倒妄想執著，安置無相甘露界中，住是界中不復現起我想乃至使見者想，是時一切掉動、散亂、戲論、分別不復現行，心多安住寂靜憺怕無戲論界。",
    "T06n0220_396:1052c23_5": "善現！",
    "T06n0220_396:1052c23_6": "是菩薩摩訶薩由此方便，修行般若波羅蜜多，自於諸法無所執著，亦能教他於一切法無所執著，此依世俗不依勝義。」",
    "T06n0220_396:1052c27_0": "爾時，具壽善現白佛言：「世尊！",
    "T06n0220_396:1052c27_1": "佛證無上正等覺時，所得佛法為依世俗、為依勝義，說名得耶？」",
    "T06n0220_396:1052c29_2": "佛告善現：「佛證無上正等覺時所得佛法，依世俗故說名為得，不依勝義。",
    "T06n0220_396:1053a01_3": "若依勝義，能得、所得俱不可得。",
    "T06n0220_396:1053a02_4": "何以故？",
    "T06n0220_396:1053a02_5": "善現！",
    "T06n0220_396:1053a02_6": "若謂此人得如是法便有所得，有所得者便執有二，執有二者不能得果亦無現觀。」",
    "T06n0220_396:1053a04_7": "具壽善現復白佛言：「世尊！",
    "T06n0220_396:1053a05_8": "若執有二不能得果亦無現觀，執無二者為能得果有現觀耶？」",
    "T06n0220_396:1053a06_9": "佛言：「善現！",
    "T06n0220_396:1053a06_10": "執有二者不能得果亦無現觀，執無二者亦復如是。",
    "T06n0220_396:1053a08_0": "若無二、無不二即名得果亦名現觀。",
    "T06n0220_396:1053a08_1": "所以者何？",
    "T06n0220_396:1053a09_2": "善現！",
    "T06n0220_396:1053a09_3": "若執由此便能得果亦有現觀，及執由彼不能得果亦無現觀，俱是戲論，非一切法平等性中有諸戲論，若離戲論乃可名為法平等性。」",
    "T06n0220_396:1053a12_4": "具壽善現復白佛言：「世尊！",
    "T06n0220_396:1053a12_5": "若一切法皆以無性而為自性，此中何謂法平等性？」",
    "T06n0220_396:1053a14_0": "佛言：「善現！",
    "T06n0220_396:1053a14_1": "若於是處都無有性亦無無性，亦不可說為平等性，如是乃名法平等性。",
    "T06n0220_396:1053a15_2": "善現當知！",
    "T06n0220_396:1053a16_3": "法平等性既不可說亦不可知，除平等性無法可得，離一切法無平等性。",
    "T06n0220_396:1053a17_4": "善現！",
    "T06n0220_396:1053a17_5": "當知法平等性，異生聖者俱不能行，非彼境故。」",
    "T06n0220_396:1053a18_6": "具壽善現復白佛言：「世尊！",
    "T06n0220_396:1053a19_7": "法平等性豈亦非佛所行境耶？」",
    "T06n0220_396:1053a20_8": "佛言：「善現！",
    "T06n0220_396:1053a20_9": "法平等性非諸賢聖所行之境，謂隨信行、若隨法行、若第八、若預流、若一來、若不還、若阿羅漢、若獨覺、若菩薩摩訶薩、若諸如來應正等覺，皆不能以法平等性為所行境。」",
    "T06n0220_396:1053a24_10": "具壽善現復白佛言：「世尊！",
    "T06n0220_396:1053a24_11": "一切如來、應、正等覺於一切法皆得自在，云何可言法平等性亦非諸佛所行境耶？」",
    "T06n0220_396:1053a26_12": "佛言：「善現！",
    "T06n0220_396:1053a27_0": "一切如來、應、正等覺於一切法雖得自在，若平等性與佛有異，可言是佛所行之境，然平等性與佛無異，云何可說佛行彼境？」",
    "T06n0220_396:1053a29_1": "「善現當知！",
    "T06n0220_396:1053b01_2": "若諸異生法平等性，若隨信行法平等性，若隨法行法平等性，若諸第八法平等性，若諸預流法平等性，若諸一來法平等性，若諸不還法平等性，若阿羅漢法平等性，若諸獨覺法平等性，若諸菩薩摩訶薩眾法平等性，若諸如來、應、正等覺法平等性，如是一切法平等性，皆同一相，所謂無相，是一平等無二無別，故不可說此是異生法平等性，廣說乃至此是如來、應、正等覺法平等性。",
    "T06n0220_396:1053b09_3": "於此一法平等性中，諸平等性既不可得，於中異生及諸聖者差別之相亦不可得。」",
    "T06n0220_396:1053b12_0": "大般若波羅蜜多經卷第三百九十六"
}