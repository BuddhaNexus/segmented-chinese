[
    {
        "source_sentence": "大乘集菩薩學論卷第二十一",
        "from": "T32n1636_021:0129b19_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_021:0129b21_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_021:0129b22_0",
        "context_with_next_sentence": true
    },
    {
        "source_sentence": "沙門臣日稱等奉　詔譯2增長勝力品第十六之餘論曰：",
        "from": "T32n1636_021:0129b25_2",
        "context_with_next_sentence": true
    },
    {
        "source_sentence": "云何名為深心覺了？",
        "from": "T32n1636_021:0129b25_11",
        "context_with_next_sentence": true
    },
    {
        "source_sentence": "《無盡意經》云：",
        "from": "T32n1636_021:0129b25_19",
        "context_with_next_sentence": true
    },
    {
        "source_sentence": "「復次是心於諸所作離欺詐故，離欺詐者。",
        "from": "T32n1636_021:0129b26_15",
        "context_with_next_sentence": true
    },
    {
        "source_sentence": "不起諂故；",
        "from": "T32n1636_021:0129b27_1",
        "context_with_next_sentence": true
    },
    {
        "source_sentence": "不起諂者。",
        "from": "T32n1636_021:0129b27_6",
        "context_with_next_sentence": true
    },
    {
        "source_sentence": "能決定故；",
        "from": "T32n1636_021:0129b27_11",
        "context_with_next_sentence": true
    },
    {
        "source_sentence": "能決定者，除誑幻故；",
        "from": "T32n1636_021:0129b27_21",
        "context_with_next_sentence": true
    },
    {
        "source_sentence": "除誑幻者，住清淨故；",
        "from": "T32n1636_021:0129b28_9",
        "context_with_next_sentence": true
    },
    {
        "source_sentence": "住清淨者，常正直故；",
        "from": "T32n1636_021:0129b28_19",
        "context_with_next_sentence": true
    },
    {
        "source_sentence": "常正直者，無邪曲故；",
        "from": "T32n1636_021:0129b29_9",
        "context_with_next_sentence": true
    },
    {
        "source_sentence": "無邪曲者，性明了故；",
        "from": "T32n1636_021:0129b29_19",
        "context_with_next_sentence": true
    },
    {
        "source_sentence": "性明了者，善悟解故；",
        "from": "T32n1636_021:0129c01_8",
        "context_with_next_sentence": true
    },
    {
        "source_sentence": "善悟解者，得真實故；",
        "from": "T32n1636_021:0129c01_18",
        "context_with_next_sentence": true
    },
    {
        "source_sentence": "得真實者，不可壞故；",
        "from": "T32n1636_021:0129c02_8",
        "context_with_next_sentence": true
    },
    {
        "source_sentence": "不可壞者，獲堅牢故；",
        "from": "T32n1636_021:0129c02_18",
        "context_with_next_sentence": true
    },
    {
        "source_sentence": "獲堅牢者，得不動故；",
        "from": "T32n1636_021:0129c03_8",
        "context_with_next_sentence": true
    },
    {
        "source_sentence": "得不動者，不捨眾生。",
        "from": "T32n1636_021:0129c03_18",
        "context_with_next_sentence": true
    },
    {
        "source_sentence": "故此說是為深心覺了。",
        "from": "T32n1636_021:0129c04_8",
        "context_with_next_sentence": true
    },
    {
        "source_sentence": "」是經復說：",
        "from": "T32n1636_021:0129c04_14",
        "context_with_next_sentence": true
    },
    {
        "source_sentence": "「最上殊勝深心修習，安住寂靜慈覆眾生，於賢善者恭敬尊重，非賢善者悲心濟拔；",
        "from": "T32n1636_021:0129c06_11",
        "context_with_next_sentence": true
    },
    {
        "source_sentence": "無捄護者為作捄護、無依歸者為作依歸、於漂泊者為作洲渚、無主宰者為作主宰、無伴侶者為作伴侶、於邪曲者使令正直、於暴惡者使令柔順、於諂諛者使令中正、於虛誑者使令誠諦、於姦宄者使令淳質、不知恩者使令知恩、於苦惱者令得安隱、不饒益者為作饒益、於我慢者使令謙下、於毀訾者使令讚美、於錯謬者為作教詔、無守護者為作守護、於相違者不見過咎；",
        "from": "T32n1636_021:0129c15_1",
        "context_with_next_sentence": true
    },
    {
        "source_sentence": "於諸師尊起清淨行，方便善巧等心恭敬，於所教誨憶持不忘。",
        "from": "T32n1636_021:0129c16_8",
        "context_with_next_sentence": true
    },
    {
        "source_sentence": "」論曰：",
        "from": "T32n1636_021:0129c17_2",
        "context_with_next_sentence": true
    },
    {
        "source_sentence": "如是漸次深心修作，則能增長勝力大悲現前。",
        "from": "T32n1636_021:0129c18_3",
        "context_with_next_sentence": true
    },
    {
        "source_sentence": "如《法集經》云：",
        "from": "T32n1636_021:0129c18_11",
        "context_with_next_sentence": true
    },
    {
        "source_sentence": "「爾時觀世音菩薩白佛言：",
        "from": "T32n1636_021:0129c19_1",
        "context_with_next_sentence": true
    },
    {
        "source_sentence": "『世尊！",
        "from": "T32n1636_021:0129c19_5",
        "context_with_next_sentence": true
    },
    {
        "source_sentence": "菩薩修學不須多法，若持一法則能善知一切佛法。",
        "from": "T32n1636_021:0129c20_6",
        "context_with_next_sentence": true
    },
    {
        "source_sentence": "是一法者，所謂大悲。",
        "from": "T32n1636_021:0129c20_16",
        "context_with_next_sentence": true
    },
    {
        "source_sentence": "若諸菩薩能行大悲，則能攝取一切佛法如在掌中。",
        "from": "T32n1636_021:0129c21_18",
        "context_with_next_sentence": true
    },
    {
        "source_sentence": "世尊！",
        "from": "T32n1636_021:0129c22_2",
        "context_with_next_sentence": true
    },
    {
        "source_sentence": "如轉輪王所有輪寶，隨其所至皆悉隨從。",
        "from": "T32n1636_021:0129c23_1",
        "context_with_next_sentence": true
    },
    {
        "source_sentence": "菩薩若起大悲則於諸佛法自然獲得，亦復如是。",
        "from": "T32n1636_021:0129c24_3",
        "context_with_next_sentence": true
    },
    {
        "source_sentence": "世尊！",
        "from": "T32n1636_021:0129c24_6",
        "context_with_next_sentence": true
    },
    {
        "source_sentence": "譬如日出光照世間，諸有情類所作事業皆得成辦。",
        "from": "T32n1636_021:0129c25_8",
        "context_with_next_sentence": true
    },
    {
        "source_sentence": "菩薩若以大悲照於一切菩提分法則易修作，亦復如是。",
        "from": "T32n1636_021:0129c26_13",
        "context_with_next_sentence": true
    },
    {
        "source_sentence": "世尊！",
        "from": "T32n1636_021:0129c26_16",
        "context_with_next_sentence": true
    },
    {
        "source_sentence": "譬如諸根以意為本，悉能取於自分境界。",
        "from": "T32n1636_021:0129c27_14",
        "context_with_next_sentence": true
    },
    {
        "source_sentence": "菩薩住於大悲，則於一切菩提分法各各修作如理而行。",
        "from": "T32n1636_021:0129c29_1",
        "context_with_next_sentence": true
    },
    {
        "source_sentence": "世尊！",
        "from": "T32n1636_021:0129c29_4",
        "context_with_next_sentence": true
    },
    {
        "source_sentence": "譬如依彼命根有餘諸根，菩薩若有大悲則能修諸菩提分法。",
        "from": "T32n1636_021:0130a01_10",
        "context_with_next_sentence": true
    },
    {
        "source_sentence": "』」又《無盡意經》云：",
        "from": "T32n1636_021:0130a01_21",
        "context_with_next_sentence": true
    },
    {
        "source_sentence": "「譬如人之命根，以出入息而為其本。",
        "from": "T32n1636_021:0130a02_14",
        "context_with_next_sentence": true
    },
    {
        "source_sentence": "如是菩薩修學大乘，即以大悲而為其本。",
        "from": "T32n1636_021:0130a03_13",
        "context_with_next_sentence": true
    },
    {
        "source_sentence": "又如長者唯有一子，愛念情重未曾暫捨。",
        "from": "T32n1636_021:0130a04_12",
        "context_with_next_sentence": true
    },
    {
        "source_sentence": "菩薩獲得大悲，於諸眾生愛之若子，亦復如是。",
        "from": "T32n1636_021:0130a05_13",
        "context_with_next_sentence": true
    },
    {
        "source_sentence": "」論曰：",
        "from": "T32n1636_021:0130a06_2",
        "context_with_next_sentence": true
    },
    {
        "source_sentence": "此云何觀？",
        "from": "T32n1636_021:0130a06_7",
        "context_with_next_sentence": true
    },
    {
        "source_sentence": "謂以慈修心，於諸眾生愛猶己子。",
        "from": "T32n1636_021:0130a07_2",
        "context_with_next_sentence": true
    },
    {
        "source_sentence": "過去世時無量苦惱、現生之中病苦大海、未來長時輪回險難，如《十地經》說：",
        "from": "T32n1636_021:0130a08_18",
        "context_with_next_sentence": true
    },
    {
        "source_sentence": "「無智愚癡異生之類，有無數身已滅、現滅、當滅。",
        "from": "T32n1636_021:0130a09_18",
        "context_with_next_sentence": true
    },
    {
        "source_sentence": "如是滅已，不能於身而生厭患，轉更增長眾苦機關，隨生死流不能出離、不能棄捨，諸蘊執藏，不能遠離大種毒蛇、不能觀察六處空聚、不能斷除我及我所、不能拔出見慢毒箭、不能息滅貪恚癡火、不能破壞無明黑暗、不能枯涸渴愛巨浪、不求十力大聖導師，入邪稠林隨逐魔黨，於輪回海一向漂沒、無明卵穀厚膜纏裹、老病死苦常所逼切。",
        "from": "T32n1636_021:0130a17_16",
        "context_with_next_sentence": true
    },
    {
        "source_sentence": "我今為愍諸有情等而作救護，積集無量福智資糧，以是善根皆悉令得究竟清淨。",
        "from": "T32n1636_021:0130a19_15",
        "context_with_next_sentence": true
    },
    {
        "source_sentence": "」彼經復說：",
        "from": "T32n1636_021:0130a20_1",
        "context_with_next_sentence": true
    },
    {
        "source_sentence": "「是諸有情馳騁生死險難惡道地獄、傍生、琰魔羅界，愚癡暗蔽闕大導師，乃至沒於愛河洄澓流轉，不暇省滅欲恚害尋，無由棄捨貪欲習氣，身見羅剎之所執持，我慢洲渚無所依怙，不能超越六處聚落，無少善根而能濟渡。",
        "from": "T32n1636_021:0130a25_2",
        "context_with_next_sentence": true
    },
    {
        "source_sentence": "是故我今以大悲力拔彼眾生，令脫苦難離垢寂靜，當令安住一切智智大寶洲故。",
        "from": "T32n1636_021:0130a26_18",
        "context_with_next_sentence": true
    },
    {
        "source_sentence": "是諸有情憂悲苦惱隨轉連縛，貪愛桎梏之所檢繫，無明諂誑長時覆翳，於三界獄不求出離。",
        "from": "T32n1636_021:0130a29_2",
        "context_with_next_sentence": true
    },
    {
        "source_sentence": "我皆令脫種種怖畏現前苦惱，使無障礙得安隱樂。",
        "from": "T32n1636_021:0130b01_5",
        "context_with_next_sentence": true
    },
    {
        "source_sentence": "」論曰：",
        "from": "T32n1636_021:0130b02_2",
        "context_with_next_sentence": true
    },
    {
        "source_sentence": "如是於他堅固深心，則能增長大悲福行。",
        "from": "T32n1636_021:0130b03_1",
        "context_with_next_sentence": true
    },
    {
        "source_sentence": "又《最上問經》云：",
        "from": "T32n1636_021:0130b03_10",
        "context_with_next_sentence": true
    },
    {
        "source_sentence": "「晝夜六時著新淨衣，禮敬諸佛常生尊重，次第修作成普賢行。",
        "from": "T32n1636_021:0130b04_15",
        "context_with_next_sentence": true
    },
    {
        "source_sentence": "」又《三聚經》說：",
        "from": "T32n1636_021:0130b05_3",
        "context_with_next_sentence": true
    },
    {
        "source_sentence": "「頭面接足禮敬諸佛，則能懺除一切罪垢。",
        "from": "T32n1636_021:0130b06_1",
        "context_with_next_sentence": true
    },
    {
        "source_sentence": "三聚者，謂懺悔、勸請、隨喜福等。",
        "from": "T32n1636_021:0130b06_17",
        "context_with_next_sentence": true
    },
    {
        "source_sentence": "」又《優波離所問經》中但明勸請一種義利，解諸魔網，悟無常故。",
        "from": "T32n1636_021:0130b08_3",
        "context_with_next_sentence": true
    },
    {
        "source_sentence": "又等行禮敬一切諸佛，如《無盡意經》說。",
        "from": "T32n1636_021:0130b09_1",
        "context_with_next_sentence": true
    },
    {
        "source_sentence": "自他懺悔所獲福行，如普賢行四伽陀中說。",
        "from": "T32n1636_021:0130b10_1",
        "context_with_next_sentence": true
    },
    {
        "source_sentence": "隨喜福行，如《月燈經．隨喜品》說。",
        "from": "T32n1636_021:0130b10_18",
        "context_with_next_sentence": true
    },
    {
        "source_sentence": "自餘經中具明三種。",
        "from": "T32n1636_021:0130b11_4",
        "context_with_next_sentence": true
    },
    {
        "source_sentence": "次明廣大供養回向行相，如《寶雲經》云：",
        "from": "T32n1636_021:0130b12_3",
        "context_with_next_sentence": true
    },
    {
        "source_sentence": "「若諸菩薩以所生花及諸焚香、栴檀香樹、劫樹、寶樹，乃至無主宰者、無執持者，晝夜六時運心供養佛菩薩等。",
        "from": "T32n1636_021:0130b14_10",
        "context_with_next_sentence": true
    },
    {
        "source_sentence": "」又《三三昧耶經》云：",
        "from": "T32n1636_021:0130b14_21",
        "context_with_next_sentence": true
    },
    {
        "source_sentence": "「十方世界國土所有地生寶山、水生寶山一切妙藥，諸清淨水上妙飲食，及諸金寶乃至北俱盧洲林藤地味、自然香稻最上愛樂所受用者，長時運心如前供養。",
        "from": "T32n1636_021:0130b18_10",
        "context_with_next_sentence": true
    },
    {
        "source_sentence": "」論曰：",
        "from": "T32n1636_021:0130b19_2",
        "context_with_next_sentence": true
    },
    {
        "source_sentence": "如上所明廣大親近承事供養佛菩薩等。",
        "from": "T32n1636_021:0130b20_1",
        "context_with_next_sentence": true
    },
    {
        "source_sentence": "如是聞已，畢竟一心依教而行發願回向。",
        "from": "T32n1636_021:0130b20_19",
        "context_with_next_sentence": true
    },
    {
        "source_sentence": "如《普賢行經》、《見金剛幢經》或《十地經》中說。",
        "from": "T32n1636_021:0130b21_23",
        "context_with_next_sentence": true
    },
    {
        "source_sentence": "復次菩薩摩訶薩住極喜地，引發十種廣大誓願，所謂承事供養一切如來而能成就清淨勝解。",
        "from": "T32n1636_021:0130b24_3",
        "context_with_next_sentence": true
    },
    {
        "source_sentence": "如是行相盡虛空界同等法性，窮未來際一切劫數，所有諸佛出興於世，作大供養無有休息。",
        "from": "T32n1636_021:0130b26_5",
        "context_with_next_sentence": true
    },
    {
        "source_sentence": "是為發起第一大願。",
        "from": "T32n1636_021:0130b26_14",
        "context_with_next_sentence": true
    },
    {
        "source_sentence": "為欲受持一切如來所說法眼、善能守護諸佛正教，盡虛空界同等法性，窮未來際一切劫數，攝受正法無有休息。",
        "from": "T32n1636_021:0130b29_10",
        "context_with_next_sentence": true
    },
    {
        "source_sentence": "是為發起第二大願。",
        "from": "T32n1636_021:0130c01_1",
        "context_with_next_sentence": true
    },
    {
        "source_sentence": "為於諸佛出現於世，最初安住兜率天宮、降神託陰住胎、誕生、長年出家修行苦行、坐菩提場、降伏諸魔、轉正法輪、示涅盤相，最先加行往詣供養，於一切處同時而轉最上法輪。",
        "from": "T32n1636_021:0130c05_17",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，所有諸佛出現世間，請轉法輪無有休息。",
        "from": "T32n1636_021:0130c07_15",
        "context_with_next_sentence": true
    },
    {
        "source_sentence": "是為發起第三大願。",
        "from": "T32n1636_021:0130c08_5",
        "context_with_next_sentence": true
    },
    {
        "source_sentence": "為欲引發廣大無量諸菩薩行，及無分別諸波羅蜜圓滿清淨，所攝諸地總相別相、同相異相、成相壞相，如實無倒顯示教誡諸菩薩行使令發心。",
        "from": "T32n1636_021:0130c12_5",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，所行正行無有休息。",
        "from": "T32n1636_021:0130c13_13",
        "context_with_next_sentence": true
    },
    {
        "source_sentence": "是為發起第四大願。",
        "from": "T32n1636_021:0130c14_3",
        "context_with_next_sentence": true
    },
    {
        "source_sentence": "為欲成熟諸有情界，有色無色、有想無想非有想非無想、卵生胎生濕生化生，三界六趣之所繫屬，名色所攝使令永斷，一切趣數皆悉入於諸佛法中，畢竟安住一切智智使無遺餘。",
        "from": "T32n1636_021:0130c19_2",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，成熟有情無有休息。",
        "from": "T32n1636_021:0130c20_10",
        "context_with_next_sentence": true
    },
    {
        "source_sentence": "是為發起第五大願。",
        "from": "T32n1636_021:0130c21_1",
        "context_with_next_sentence": true
    },
    {
        "source_sentence": "為欲入解十方世界，若廣若狹、若麁若細，或覆或仰雜亂而住，猶如帝網分位各異，以相應智現前了知。",
        "from": "T32n1636_021:0130c24_6",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，悉能入解如是世界無有休息。",
        "from": "T32n1636_021:0130c25_18",
        "context_with_next_sentence": true
    },
    {
        "source_sentence": "是為發起第六大願。",
        "from": "T32n1636_021:0130c26_8",
        "context_with_next_sentence": true
    },
    {
        "source_sentence": "為欲嚴淨諸佛國土，從一佛剎至一佛剎，皆以光明周遍瑩飾，離諸煩惱成清淨土，大智有情充滿其中，普入諸佛廣大境界，隨諸有情意樂歸向，平等顯示皆令歡喜。",
        "from": "T32n1636_021:0131a01_13",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，及佛剎數普令嚴淨無有休息。",
        "from": "T32n1636_021:0131a03_6",
        "context_with_next_sentence": true
    },
    {
        "source_sentence": "是為發起第七大願。",
        "from": "T32n1636_021:0131a03_15",
        "context_with_next_sentence": true
    },
    {
        "source_sentence": "為欲與諸大菩薩眾同一意樂積集善根，同一所緣住平等性，常得值遇諸佛菩薩，隨其所欲不相捨離，示佛威力等同發心，而復獲得不退神通，即能往詣一切世界，於大眾中現同類身，樂修菩薩所行正行，悟不思議大乘妙法。",
        "from": "T32n1636_021:0131a09_3",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，等諸菩薩悟入大乘無有休息。",
        "from": "T32n1636_021:0131a10_15",
        "context_with_next_sentence": true
    },
    {
        "source_sentence": "是為發起第八大願。",
        "from": "T32n1636_021:0131a11_5",
        "context_with_next_sentence": true
    },
    {
        "source_sentence": "為欲乘御不退轉輪諸菩薩行，身語意業皆不唐捐，若暫見所作於佛法中便得決定，暫聞言音即生淨信，能起正智永斷煩惱。",
        "from": "T32n1636_021:0131a14_16",
        "context_with_next_sentence": true
    },
    {
        "source_sentence": "願令是身如大藥樹救諸疾苦，如如意寶濟諸貧乏，廣利眾生修菩薩行。",
        "from": "T32n1636_021:0131a16_10",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，不虛所行無有休息。",
        "from": "T32n1636_021:0131a17_17",
        "context_with_next_sentence": true
    },
    {
        "source_sentence": "是為發起第九大願。",
        "from": "T32n1636_021:0131a18_7",
        "context_with_next_sentence": true
    },
    {
        "source_sentence": "為於十方一切世界當證無上正等菩提，於其所化毛道眾生或一或多，皆能顯示降生、出家、成等正覺、轉大法輪、入般涅盤，示佛境界智惠威力，隨諸有情之所意樂，於剎那頃普令覺悟，盡眾生界真實回向，唯一菩提廣大涅盤。",
        "from": "T32n1636_021:0131a24_2",
        "context_with_next_sentence": true
    },
    {
        "source_sentence": "咸以一音宣說法要，令諸有情心皆悅豫。",
        "from": "T32n1636_021:0131a25_1",
        "context_with_next_sentence": true
    },
    {
        "source_sentence": "以神通力悉能充滿一切世界，示大智力則能建立一切諸法，示大涅盤而不泯絕一切諸行。",
        "from": "T32n1636_021:0131a27_3",
        "context_with_next_sentence": true
    },
    {
        "source_sentence": "盡虛空界同等法性，窮未來際一切劫數，成三菩提無有休息。",
        "from": "T32n1636_021:0131a28_11",
        "context_with_next_sentence": true
    },
    {
        "source_sentence": "是為菩薩引發十種廣大誓願。",
        "from": "T32n1636_021:0131a29_5",
        "context_with_next_sentence": true
    },
    {
        "source_sentence": "論曰：",
        "from": "T32n1636_021:0131b01_2",
        "context_with_next_sentence": true
    },
    {
        "source_sentence": "如是觀想深心精進，於一切處作是回向。",
        "from": "T32n1636_021:0131b02_1",
        "context_with_next_sentence": true
    },
    {
        "source_sentence": "如《觀音解脫經》云：",
        "from": "T32n1636_021:0131b02_11",
        "context_with_next_sentence": true
    },
    {
        "source_sentence": "「以我所作一切善根平等回向，令諸眾生離墮落怖、令諸眾生脫諸眷屬恩愛怖、令諸眾生滅愚癡怖、令諸眾生斷繫縛怖、令諸眾生離斷命怖、令諸眾生離貧窮怖、令諸眾生離夭壽怖、令諸眾生離毀謗怖、令諸眾生離輪回怖、令諸眾生離大眾威德怖、令諸眾生離諸死怖、令諸眾生離惡趣怖、令諸眾生離黑闇怖、令諸眾生離冤憎會怖、令諸眾生離愛別離怖、令諸眾生離憎嫉怖、令諸眾生離身心逼惱怖、令諸眾生斷除憂悲苦惱怖。",
        "from": "T32n1636_021:0131b12_7",
        "context_with_next_sentence": true
    },
    {
        "source_sentence": "」又此略明回向，如《普賢行經》中偈云：",
        "from": "T32n1636_021:0131b13_5",
        "context_with_next_sentence": true
    },
    {
        "source_sentence": "「清淨勇猛文殊尊，　　普賢勝得亦如是，",
        "from": "T32n1636_021:0131b14_0",
        "context_with_next_sentence": true
    },
    {
        "source_sentence": "彼二大士說回向，　　我當隨順而修學。",
        "from": "T32n1636_021:0131b15_17",
        "context_with_next_sentence": true
    },
    {
        "source_sentence": "十方三世諸如來，　　所說回向清淨教，",
        "from": "T32n1636_021:0131b16_0",
        "context_with_next_sentence": true
    },
    {
        "source_sentence": "我今積集諸善根，　　悉同最上普賢行。",
        "from": "T32n1636_021:0131b17_17",
        "context_with_next_sentence": true
    },
    {
        "source_sentence": "」17 恭敬作禮品1恭敬作禮品第十七論曰：",
        "from": "T32n1636_021:0131b19_2",
        "context_with_next_sentence": true
    },
    {
        "source_sentence": "此明次第禮敬諸佛增長福行，當云何知？",
        "from": "T32n1636_021:0131b20_1",
        "context_with_next_sentence": true
    },
    {
        "source_sentence": "如《觀察世間經》偈云：",
        "from": "T32n1636_021:0131b20_12",
        "context_with_next_sentence": true
    },
    {
        "source_sentence": "「若一剎那頃，　　承事於諸佛，",
        "from": "T32n1636_021:0131b21_0",
        "context_with_next_sentence": true
    },
    {
        "source_sentence": "我說所得報，　　永離八無暇，",
        "from": "T32n1636_021:0131b22_0",
        "context_with_next_sentence": true
    },
    {
        "source_sentence": "形色極殊好，　　成就相莊嚴，",
        "from": "T32n1636_021:0131b23_0",
        "context_with_next_sentence": true
    },
    {
        "source_sentence": "安住佛法中，　　無復諸懈怠，",
        "from": "T32n1636_021:0131b24_0",
        "context_with_next_sentence": true
    },
    {
        "source_sentence": "是人於現在，　　受用皆充足，",
        "from": "T32n1636_021:0131b25_0",
        "context_with_next_sentence": true
    },
    {
        "source_sentence": "常為眾所尊，　　無病身光潔，",
        "from": "T32n1636_021:0131b26_0",
        "context_with_next_sentence": true
    },
    {
        "source_sentence": "後生長者家，　　尊崇無與等，",
        "from": "T32n1636_021:0131b27_0",
        "context_with_next_sentence": true
    },
    {
        "source_sentence": "廣興於惠施，　　珍寶無慳悋，",
        "from": "T32n1636_021:0131b28_0",
        "context_with_next_sentence": true
    },
    {
        "source_sentence": "復作轉輪王，　　統御四天下，",
        "from": "T32n1636_021:0131b29_0",
        "context_with_next_sentence": true
    },
    {
        "source_sentence": "人民咸善順，　　國土皆豐樂，",
        "from": "T32n1636_021:0131c01_0",
        "context_with_next_sentence": true
    },
    {
        "source_sentence": "威德力具足，　　七寶皆殊絕，",
        "from": "T32n1636_021:0131c02_0",
        "context_with_next_sentence": true
    },
    {
        "source_sentence": "於一切時中，　　而勤修供養，",
        "from": "T32n1636_021:0131c03_0",
        "context_with_next_sentence": true
    },
    {
        "source_sentence": "得生忉利宮，　　自在彌盧頂，",
        "from": "T32n1636_021:0131c04_0",
        "context_with_next_sentence": true
    },
    {
        "source_sentence": "為帝釋天主，　　奉持清淨教。",
        "from": "T32n1636_021:0131c05_13",
        "context_with_next_sentence": true
    },
    {
        "source_sentence": "若人於佛塔，　　合掌而右旋，",
        "from": "T32n1636_021:0131c06_0",
        "context_with_next_sentence": true
    },
    {
        "source_sentence": "於俱胝劫中，　　受福無窮盡。",
        "from": "T32n1636_021:0131c07_13",
        "context_with_next_sentence": true
    },
    {
        "source_sentence": "又復於佛塔，　　發心而致禮，",
        "from": "T32n1636_021:0131c08_0",
        "context_with_next_sentence": true
    },
    {
        "source_sentence": "於無量劫中，　　離生盲跛躄，",
        "from": "T32n1636_021:0131c09_0",
        "context_with_next_sentence": true
    },
    {
        "source_sentence": "堅固諸善根，　　具勇猛精進，",
        "from": "T32n1636_021:0131c10_0",
        "context_with_next_sentence": true
    },
    {
        "source_sentence": "速得成菩提，　　斯由禮佛塔。",
        "from": "T32n1636_021:0131c11_13",
        "context_with_next_sentence": true
    },
    {
        "source_sentence": "若於惡世中，　　向佛暫歸命，",
        "from": "T32n1636_021:0131c12_0",
        "context_with_next_sentence": true
    },
    {
        "source_sentence": "則為已親近，　　百千俱胝佛，",
        "from": "T32n1636_021:0131c13_0",
        "context_with_next_sentence": true
    },
    {
        "source_sentence": "是人於世間，　　最勝無過上，",
        "from": "T32n1636_021:0131c14_0",
        "context_with_next_sentence": true
    },
    {
        "source_sentence": "自在人中仙，　　端正無倫匹。",
        "from": "T32n1636_021:0131c15_13",
        "context_with_next_sentence": true
    },
    {
        "source_sentence": "若人以花鬘，　　奉施於佛塔，",
        "from": "T32n1636_021:0131c16_0",
        "context_with_next_sentence": true
    },
    {
        "source_sentence": "從此人中沒，　　生三十三天，",
        "from": "T32n1636_021:0131c17_0",
        "context_with_next_sentence": true
    },
    {
        "source_sentence": "乘上妙輦輿，　　珍寶而嚴飾，",
        "from": "T32n1636_021:0131c18_0",
        "context_with_next_sentence": true
    },
    {
        "source_sentence": "宮殿樓閣中，　　天女常圍繞，",
        "from": "T32n1636_021:0131c19_0",
        "context_with_next_sentence": true
    },
    {
        "source_sentence": "有清淨池沼，　　八德水盈溢，",
        "from": "T32n1636_021:0131c20_0",
        "context_with_next_sentence": true
    },
    {
        "source_sentence": "底布以金砂，　　琉璃玻𭹳岸，",
        "from": "T32n1636_021:0131c21_0",
        "context_with_next_sentence": true
    },
    {
        "source_sentence": "受上妙快樂，　　惠命皆長久。",
        "from": "T32n1636_021:0131c22_13",
        "context_with_next_sentence": true
    },
    {
        "source_sentence": "從此天中沒，　　得生豪貴家，",
        "from": "T32n1636_021:0131c23_0",
        "context_with_next_sentence": true
    },
    {
        "source_sentence": "於百千億劫，　　受勝福無極，",
        "from": "T32n1636_021:0131c24_0",
        "context_with_next_sentence": true
    },
    {
        "source_sentence": "常以妙花鬘，　　處處而供養，",
        "from": "T32n1636_021:0131c25_0",
        "context_with_next_sentence": true
    },
    {
        "source_sentence": "為轉輪聖王，　　及帝釋天主，",
        "from": "T32n1636_021:0131c26_0",
        "context_with_next_sentence": true
    },
    {
        "source_sentence": "大自在天子，　　世主大梵王，",
        "from": "T32n1636_021:0131c27_0",
        "context_with_next_sentence": true
    },
    {
        "source_sentence": "由作是施故，　　獲如上功德。",
        "from": "T32n1636_021:0131c28_13",
        "context_with_next_sentence": true
    },
    {
        "source_sentence": "以上妙細㲲，　　施佛大導師，",
        "from": "T32n1636_021:0131c29_0",
        "context_with_next_sentence": true
    },
    {
        "source_sentence": "是人於世間，　　義利皆成就。",
        "from": "T32n1636_021:0132a01_13",
        "context_with_next_sentence": true
    },
    {
        "source_sentence": "又復以衣鬘，　　持以施佛塔，",
        "from": "T32n1636_021:0132a02_0",
        "context_with_next_sentence": true
    },
    {
        "source_sentence": "遠離下種族，　　永不生於彼，",
        "from": "T32n1636_021:0132a03_0",
        "context_with_next_sentence": true
    },
    {
        "source_sentence": "眷屬常圍繞，　　無別離苦惱，",
        "from": "T32n1636_021:0132a04_0",
        "context_with_next_sentence": true
    },
    {
        "source_sentence": "常得大國王，　　供養而稱讚，",
        "from": "T32n1636_021:0132a05_0",
        "context_with_next_sentence": true
    },
    {
        "source_sentence": "或生天龍中，　　及世間智者，",
        "from": "T32n1636_021:0132a06_0",
        "context_with_next_sentence": true
    },
    {
        "source_sentence": "具勇猛威神，　　福報無與等。",
        "from": "T32n1636_021:0132a07_13",
        "context_with_next_sentence": true
    },
    {
        "source_sentence": "若國城種族，　　於世尊塔廟，",
        "from": "T32n1636_021:0132a08_0",
        "context_with_next_sentence": true
    },
    {
        "source_sentence": "是人以少香，　　其微如芥子，",
        "from": "T32n1636_021:0132a09_0",
        "context_with_next_sentence": true
    },
    {
        "source_sentence": "以決定信心，　　而興於供養，",
        "from": "T32n1636_021:0132a10_0",
        "context_with_next_sentence": true
    },
    {
        "source_sentence": "所獲之功德，　　今當聽我說。",
        "from": "T32n1636_021:0132a11_13",
        "context_with_next_sentence": true
    },
    {
        "source_sentence": "永離諸垢穢，　　堅固清淨心，",
        "from": "T32n1636_021:0132a12_0",
        "context_with_next_sentence": true
    },
    {
        "source_sentence": "除病惱憂悲，　　容儀極高爽，",
        "from": "T32n1636_021:0132a13_0",
        "context_with_next_sentence": true
    },
    {
        "source_sentence": "得作轉輪王，　　具大智威德，",
        "from": "T32n1636_021:0132a14_0",
        "context_with_next_sentence": true
    },
    {
        "source_sentence": "隨其所至處，　　福力皆成就，",
        "from": "T32n1636_021:0132a15_0",
        "context_with_next_sentence": true
    },
    {
        "source_sentence": "若王若人民，　　咸樂常尊奉。",
        "from": "T32n1636_021:0132a16_13",
        "context_with_next_sentence": true
    },
    {
        "source_sentence": "以上妙衣服，　　奉施於佛塔，",
        "from": "T32n1636_021:0132a17_0",
        "context_with_next_sentence": true
    },
    {
        "source_sentence": "是人於當生，　　身肢極光潔，",
        "from": "T32n1636_021:0132a18_0",
        "context_with_next_sentence": true
    },
    {
        "source_sentence": "哥尸迦天衣，　　俱時而顯現，",
        "from": "T32n1636_021:0132a19_0",
        "context_with_next_sentence": true
    },
    {
        "source_sentence": "常出適意香，　　聞者生歡悅。",
        "from": "T32n1636_021:0132a20_13",
        "context_with_next_sentence": true
    },
    {
        "source_sentence": "又復以金縷，　　織成殊勝衣，",
        "from": "T32n1636_021:0132a21_0",
        "context_with_next_sentence": true
    },
    {
        "source_sentence": "巧妙善安布，　　師子眾形相，",
        "from": "T32n1636_021:0132a22_0",
        "context_with_next_sentence": true
    },
    {
        "source_sentence": "後生於天中，　　所願無不果，",
        "from": "T32n1636_021:0132a23_0",
        "context_with_next_sentence": true
    },
    {
        "source_sentence": "珍寶眾纓絡，　　隨念於掌生。",
        "from": "T32n1636_021:0132a24_13",
        "context_with_next_sentence": true
    },
    {
        "source_sentence": "若人以妙幡，　　懸施於佛塔，",
        "from": "T32n1636_021:0132a25_0",
        "context_with_next_sentence": true
    },
    {
        "source_sentence": "隨彼所意樂，　　往生諸佛國，",
        "from": "T32n1636_021:0132a26_0",
        "context_with_next_sentence": true
    },
    {
        "source_sentence": "當獲金色身，　　眾相悉具足，",
        "from": "T32n1636_021:0132a27_0",
        "context_with_next_sentence": true
    },
    {
        "source_sentence": "上饌眾甘味，　　咸樂持奉獻。",
        "from": "T32n1636_021:0132a28_13",
        "context_with_next_sentence": true
    },
    {
        "source_sentence": "又復以繒㲲，　　茸毳諸珍服，",
        "from": "T32n1636_021:0132a29_0",
        "context_with_next_sentence": true
    },
    {
        "source_sentence": "兜羅哥尸迦，　　作幢而施佛，",
        "from": "T32n1636_021:0132b01_0",
        "context_with_next_sentence": true
    },
    {
        "source_sentence": "是人於當生，　　庫藏皆充溢，",
        "from": "T32n1636_021:0132b02_0",
        "context_with_next_sentence": true
    },
    {
        "source_sentence": "離眷屬惱害，　　堅固無量智，",
        "from": "T32n1636_021:0132b03_0",
        "context_with_next_sentence": true
    },
    {
        "source_sentence": "上下悉端嚴，　　眾樂常瞻奉，",
        "from": "T32n1636_021:0132b04_0",
        "context_with_next_sentence": true
    },
    {
        "source_sentence": "不為火所燒，　　及刀杖加害。",
        "from": "T32n1636_021:0132b05_13",
        "context_with_next_sentence": true
    },
    {
        "source_sentence": "若持一燈明，　　供養於佛塔，",
        "from": "T32n1636_021:0132b06_0",
        "context_with_next_sentence": true
    },
    {
        "source_sentence": "由作是施故，　　獲壽命長久，",
        "from": "T32n1636_021:0132b07_0",
        "context_with_next_sentence": true
    },
    {
        "source_sentence": "清淨心明了，　　形色皆圓滿，",
        "from": "T32n1636_021:0132b08_0",
        "context_with_next_sentence": true
    },
    {
        "source_sentence": "是人於後身，　　生金河淨剎，",
        "from": "T32n1636_021:0132b09_0",
        "context_with_next_sentence": true
    },
    {
        "source_sentence": "妙臂出光明，　　有大堅固力，",
        "from": "T32n1636_021:0132b10_0",
        "context_with_next_sentence": true
    },
    {
        "source_sentence": "遊行於世間，　　而無諸恐怖。",
        "from": "T32n1636_021:0132b11_13",
        "context_with_next_sentence": true
    },
    {
        "source_sentence": "假使那由他，　　若干諸佛剎，",
        "from": "T32n1636_021:0132b12_0",
        "context_with_next_sentence": true
    },
    {
        "source_sentence": "芥子滿其中，　　稱量可知數，",
        "from": "T32n1636_021:0132b13_0",
        "context_with_next_sentence": true
    },
    {
        "source_sentence": "我說是福報，　　窮劫不能盡。",
        "from": "T32n1636_021:0132b14_13",
        "context_with_next_sentence": true
    },
    {
        "source_sentence": "以廣大繒蓋，　　持以施佛塔，",
        "from": "T32n1636_021:0132b15_0",
        "context_with_next_sentence": true
    },
    {
        "source_sentence": "是人不久得，　　具三十二相，",
        "from": "T32n1636_021:0132b16_0",
        "context_with_next_sentence": true
    },
    {
        "source_sentence": "常出妙光明，　　無比難思議，",
        "from": "T32n1636_021:0132b17_0",
        "context_with_next_sentence": true
    },
    {
        "source_sentence": "其光常晃耀，　　瑩徹若金河，",
        "from": "T32n1636_021:0132b18_0",
        "context_with_next_sentence": true
    },
    {
        "source_sentence": "猶俱蘇摩花，　　開敷相間飾，",
        "from": "T32n1636_021:0132b19_0",
        "context_with_next_sentence": true
    },
    {
        "source_sentence": "名稱普周遍，　　具殊特神通，",
        "from": "T32n1636_021:0132b20_0",
        "context_with_next_sentence": true
    },
    {
        "source_sentence": "受用無有邊，　　得最上安隱，",
        "from": "T32n1636_021:0132b21_0",
        "context_with_next_sentence": true
    },
    {
        "source_sentence": "常得諸天人，　　親近而承事，",
        "from": "T32n1636_021:0132b22_0",
        "context_with_next_sentence": true
    },
    {
        "source_sentence": "少欲具威儀，　　堅持於淨戒，",
        "from": "T32n1636_021:0132b23_0",
        "context_with_next_sentence": true
    },
    {
        "source_sentence": "住寂靜林中，　　樂修諸禪定，",
        "from": "T32n1636_021:0132b24_0",
        "context_with_next_sentence": true
    },
    {
        "source_sentence": "智惠無所減，　　不捨菩提心，",
        "from": "T32n1636_021:0132b25_0",
        "context_with_next_sentence": true
    },
    {
        "source_sentence": "知足無希求，　　等行於慈行。",
        "from": "T32n1636_021:0132b26_13",
        "context_with_next_sentence": true
    },
    {
        "source_sentence": "若人作音樂，　　供養人中尊，",
        "from": "T32n1636_021:0132b27_0",
        "context_with_next_sentence": true
    },
    {
        "source_sentence": "離煩惱憂慼，　　獲聲相圓滿，",
        "from": "T32n1636_021:0132b28_0",
        "context_with_next_sentence": true
    },
    {
        "source_sentence": "眼目極明顯，　　諦視無雜亂，",
        "from": "T32n1636_021:0132b29_0",
        "context_with_next_sentence": true
    },
    {
        "source_sentence": "耳常聞妙聲，　　清淨心如悅，",
        "from": "T32n1636_021:0132c01_0",
        "context_with_next_sentence": true
    },
    {
        "source_sentence": "鼻高脩且直，　　嚴相皆具足，",
        "from": "T32n1636_021:0132c02_0",
        "context_with_next_sentence": true
    },
    {
        "source_sentence": "其舌常嫩滑，　　紅潤若珊瑚，",
        "from": "T32n1636_021:0132c03_0",
        "context_with_next_sentence": true
    },
    {
        "source_sentence": "音響如天人，　　聞一俱胝量，",
        "from": "T32n1636_021:0132c04_0",
        "context_with_next_sentence": true
    },
    {
        "source_sentence": "離無舌醜報，　　永不生蛇中，",
        "from": "T32n1636_021:0132c05_0",
        "context_with_next_sentence": true
    },
    {
        "source_sentence": "最上殊勝身，　　端直無跛曲，",
        "from": "T32n1636_021:0132c06_0",
        "context_with_next_sentence": true
    },
    {
        "source_sentence": "常生善淨意，　　暫無少間斷，",
        "from": "T32n1636_021:0132c07_0",
        "context_with_next_sentence": true
    },
    {
        "source_sentence": "諸天人龍神，　　摩睺羅迦等，",
        "from": "T32n1636_021:0132c08_0",
        "context_with_next_sentence": true
    },
    {
        "source_sentence": "隨所行世間，　　安慰而守護。",
        "from": "T32n1636_021:0132c09_13",
        "context_with_next_sentence": true
    },
    {
        "source_sentence": "由作是施故，　　獲如上福報。",
        "from": "T32n1636_021:0132c10_13",
        "context_with_next_sentence": true
    },
    {
        "source_sentence": "」大乘集菩薩學論卷第二十一",
        "from": "T32n1636_021:0132c11_100",
        "context_with_next_sentence": false
    }
]