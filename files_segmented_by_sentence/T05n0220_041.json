{
    "T05n0220_041:0227c02_0": "大般若波羅蜜多經卷第四十一",
    "T05n0220_041:0227c04_0": "三藏法師玄奘奉　詔譯",
    "T05n0220_041:0227c05_0": "初分般若行相品第十之四",
    "T05n0220_041:0227c06_0": "「舍利子！",
    "T05n0220_041:0227c06_1": "若菩薩摩訶薩有方便善巧修行般若波羅蜜多時，不行布施波羅蜜多，不行布施波羅蜜多相，是行般若波羅蜜多；不行淨戒、安忍、精進、靜慮、般若波羅蜜多，不行淨戒、安忍、精進、靜慮、般若波羅蜜多相，是行般若波羅蜜多。",
    "T05n0220_041:0227c11_2": "不行布施波羅蜜多常無常，不行布施波羅蜜多常無常相，是行般若波羅蜜多；不行淨戒、安忍、精進、靜慮、般若波羅蜜多常無常，不行淨戒、安忍、精進、靜慮、般若波羅蜜多常無常相，是行般若波羅蜜多。",
    "T05n0220_041:0227c15_3": "不行布施波羅蜜多樂苦，不行布施波羅蜜多樂苦相，是行般若波羅蜜多；不行淨戒、安忍、精進、靜慮、般若波羅蜜多樂苦，不行淨戒、安忍、精進、靜慮、般若波羅蜜多樂苦相，是行般若波羅蜜多。",
    "T05n0220_041:0227c20_4": "不行布施波羅蜜多我無我，不行布施波羅蜜多我無我相，是行般若波羅蜜多；不行淨戒、安忍、精進、靜慮、般若波羅蜜多我無我，不行淨戒、安忍、精進、靜慮、般若波羅蜜多我無我相，是行般若波羅蜜多。",
    "T05n0220_041:0227c24_5": "不行布施波羅蜜多淨不淨，不行布施波羅蜜多淨不淨相，是行般若波羅蜜多；不行淨戒、安忍、精進、靜慮、般若波羅蜜多淨不淨，不行淨戒、安忍、精進、靜慮、般若波羅蜜多淨不淨相，是行般若波羅蜜多。",
    "T05n0220_041:0227c29_6": "不行布施波羅蜜多空不空，不行布施波羅蜜多空不空相，是行般若波羅蜜多；不行淨戒、安忍、精進、靜慮、般若波羅蜜多空不空，不行淨戒、安忍、精進、靜慮、般若波羅蜜多空不空相，是行般若波羅蜜多。",
    "T05n0220_041:0228a04_7": "不行布施波羅蜜多無相有相，不行布施波羅蜜多無相有相相，是行般若波羅蜜多；不行淨戒、安忍、精進、靜慮、般若波羅蜜多無相有相，不行淨戒、安忍、精進、靜慮、般若波羅蜜多無相有相相，是行般若波羅蜜多。",
    "T05n0220_041:0228a09_8": "不行布施波羅蜜多無願有願，不行布施波羅蜜多無願有願相，是行般若波羅蜜多；不行淨戒、安忍、精進、靜慮、般若波羅蜜多無願有願，不行淨戒、安忍、精進、靜慮、般若波羅蜜多無願有願相，是行般若波羅蜜多。",
    "T05n0220_041:0228a14_9": "不行布施波羅蜜多寂靜不寂靜，不行布施波羅蜜多寂靜不寂靜相，是行般若波羅蜜多；不行淨戒、安忍、精進、靜慮、般若波羅蜜多寂靜不寂靜，不行淨戒、安忍、精進、靜慮、般若波羅蜜多寂靜不寂靜相，是行般若波羅蜜多。",
    "T05n0220_041:0228a19_10": "不行布施波羅蜜多遠離不遠離，不行布施波羅蜜多遠離不遠離相，是行般若波羅蜜多；不行淨戒、安忍、精進、靜慮、般若波羅蜜多遠離不遠離，不行淨戒、安忍、精進、靜慮、般若波羅蜜多遠離不遠離相，是行般若波羅蜜多。",
    "T05n0220_041:0228a24_11": "「舍利子當知！",
    "T05n0220_041:0228a24_12": "是為菩薩摩訶薩有方便善巧修行般若波羅蜜多。",
    "T05n0220_041:0228a25_13": "何以故？",
    "T05n0220_041:0228a26_14": "舍利子！",
    "T05n0220_041:0228a26_15": "布施波羅蜜多布施波羅蜜多性空，淨戒、安忍、精進、靜慮、般若波羅蜜多淨戒、安忍、精進、靜慮、般若波羅蜜多性空。",
    "T05n0220_041:0228a28_16": "舍利子！",
    "T05n0220_041:0228a28_17": "是布施波羅蜜多非布施波羅蜜多空，是布施波羅蜜多空非布施波羅蜜多，布施波羅蜜多不離空，空不離布施波羅蜜多，布施波羅蜜多即是空，空即是布施波羅蜜多，淨戒、安忍、精進、靜慮、般若波羅蜜多亦復如是。",
    "T05n0220_041:0228b05_0": "「舍利子！",
    "T05n0220_041:0228b05_1": "若菩薩摩訶薩有方便善巧修行般若波羅蜜多時，不行五眼，不行五眼相，是行般若波羅蜜多；不行六神通，不行六神通相，是行般若波羅蜜多。",
    "T05n0220_041:0228b08_2": "不行五眼常無常，不行五眼常無常相，是行般若波羅蜜多；不行六神通常無常，不行六神通常無常相，是行般若波羅蜜多。",
    "T05n0220_041:0228b11_3": "不行五眼樂苦，不行五眼樂苦相，是行般若波羅蜜多；不行六神通樂苦，不行六神通樂苦相，是行般若波羅蜜多。",
    "T05n0220_041:0228b14_0": "不行五眼我無我，不行五眼我無我相，是行般若波羅蜜多；不行六神通我無我，不行六神通我無我相，是行般若波羅蜜多。",
    "T05n0220_041:0228b16_1": "不行五眼淨不淨，不行五眼淨不淨相，是行般若波羅蜜多；不行六神通淨不淨，不行六神通淨不淨相，是行般若波羅蜜多。",
    "T05n0220_041:0228b19_2": "不行五眼空不空，不行五眼空不空相，是行般若波羅蜜多；不行六神通空不空，不行六神通空不空相，是行般若波羅蜜多。",
    "T05n0220_041:0228b22_3": "不行五眼無相有相，不行五眼無相有相相，是行般若波羅蜜多；不行六神通無相有相，不行六神通無相有相相，是行般若波羅蜜多。",
    "T05n0220_041:0228b25_4": "不行五眼無願有願，不行五眼無願有願相，是行般若波羅蜜多；不行六神通無願有願，不行六神通無願有願相，是行般若波羅蜜多。",
    "T05n0220_041:0228b28_5": "不行五眼寂靜不寂靜，不行五眼寂靜不寂靜相，是行般若波羅蜜多；不行六神通寂靜不寂靜，不行六神通寂靜不寂靜相，是行般若波羅蜜多。",
    "T05n0220_041:0228c02_6": "不行五眼遠離不遠離，不行五眼遠離不遠離相，是行般若波羅蜜多；不行六神通遠離不遠離，不行六神通遠離不遠離相，是行般若波羅蜜多。",
    "T05n0220_041:0228c06_7": "「舍利子當知！",
    "T05n0220_041:0228c06_8": "是為菩薩摩訶薩有方便善巧修行般若波羅蜜多。",
    "T05n0220_041:0228c07_9": "何以故？",
    "T05n0220_041:0228c07_10": "舍利子！",
    "T05n0220_041:0228c07_11": "五眼五眼性空，六神通六神通性空。",
    "T05n0220_041:0228c08_12": "舍利子！",
    "T05n0220_041:0228c08_13": "是五眼非五眼空，是五眼空非五眼，五眼不離空，空不離五眼，五眼即是空，空即是五眼，六神通亦復如是。",
    "T05n0220_041:0228c12_0": "「舍利子！",
    "T05n0220_041:0228c12_1": "若菩薩摩訶薩有方便善巧修行般若波羅蜜多時，不行佛十力，不行佛十力相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智，不行四無所畏乃至一切相智相，是行般若波羅蜜多。",
    "T05n0220_041:0228c17_2": "不行佛十力常無常，不行佛十力常無常相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智常無常，不行四無所畏乃至一切相智常無常相，是行般若波羅蜜多。",
    "T05n0220_041:0228c22_3": "不行佛十力樂苦，不行佛十力樂苦相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智樂苦，不行四無所畏乃至一切相智樂苦相，是行般若波羅蜜多。",
    "T05n0220_041:0228c27_4": "不行佛十力我無我，不行佛十力我無我相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智我無我，不行四無所畏乃至一切相智我無我相，是行般若波羅蜜多。",
    "T05n0220_041:0229a03_5": "不行佛十力淨不淨，不行佛十力淨不淨相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智淨不淨，不行四無所畏乃至一切相智淨不淨相，是行般若波羅蜜多。",
    "T05n0220_041:0229a08_6": "不行佛十力空不空，不行佛十力空不空相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智空不空，不行四無所畏乃至一切相智空不空相，是行般若波羅蜜多。",
    "T05n0220_041:0229a13_7": "不行佛十力無相有相，不行佛十力無相有相相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智無相有相，不行四無所畏乃至一切相智無相有相相，是行般若波羅蜜多。",
    "T05n0220_041:0229a18_8": "不行佛十力無願有願，不行佛十力無願有願相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智無願有願，不行四無所畏乃至一切相智無願有願相，是行般若波羅蜜多。",
    "T05n0220_041:0229a23_9": "不行佛十力寂靜不寂靜，不行佛十力寂靜不寂靜相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智寂靜不寂靜，不行四無所畏乃至一切相智寂靜不寂靜相，是行般若波羅蜜多。",
    "T05n0220_041:0229a29_10": "不行佛十力遠離不遠離，不行佛十力遠離不遠離相，是行般若波羅蜜多；不行四無所畏、四無礙解、大慈、大悲、大喜、大捨、十八佛不共法、一切智、道相智、一切相智遠離不遠離，不行四無所畏乃至一切相智遠離不遠離相，是行般若波羅蜜多。",
    "T05n0220_041:0229b05_11": "「舍利子當知！",
    "T05n0220_041:0229b05_12": "是為菩薩摩訶薩有方便善巧修行般若波羅蜜多。",
    "T05n0220_041:0229b07_13": "何以故？",
    "T05n0220_041:0229b07_14": "舍利子！",
    "T05n0220_041:0229b07_15": "佛十力佛十力性空，四無所畏、四無礙解、大慈、大悲、大喜、大捨、十八佛不共法、一切智、道相智、一切相智四無所畏乃至一切相智性空。",
    "T05n0220_041:0229b10_16": "舍利子！",
    "T05n0220_041:0229b10_17": "是佛十力非佛十力空，是佛十力空非佛十力，佛十力不離空，空不離佛十力，佛十力即是空，空即是佛十力，四無所畏乃至一切相智亦復如是。",
    "T05n0220_041:0229b14_18": "舍利子！",
    "T05n0220_041:0229b14_19": "如是菩薩摩訶薩，有方便善巧修行般若波羅蜜多，能得無上正等菩提。",
    "T05n0220_041:0229b15_20": "「舍利子！",
    "T05n0220_041:0229b16_21": "是菩薩摩訶薩修行般若波羅蜜多時，於一切法不取有、不取非有、不取亦有亦非有、不取非有非非有，於不取亦不取。」",
    "T05n0220_041:0229b18_22": "時，舍利子問善現言：「何因緣故，是菩薩摩訶薩修行般若波羅蜜多時，於一切法都無所取？」",
    "T05n0220_041:0229b21_0": "善現答言：「由一切法自性不可得。",
    "T05n0220_041:0229b21_1": "何以故？",
    "T05n0220_041:0229b21_2": "一切法以無性為自性故。",
    "T05n0220_041:0229b22_3": "由此因緣，若菩薩摩訶薩修行般若波羅蜜多時，於一切法若取有、若取非有、若取亦有亦非有、若取非有非非有、若取不取，非行般若波羅蜜多。",
    "T05n0220_041:0229b25_4": "所以者何？",
    "T05n0220_041:0229b26_5": "以一切法都無自性不可取故。",
    "T05n0220_041:0229b26_6": "舍利子！",
    "T05n0220_041:0229b27_7": "是菩薩摩訶薩修行般若波羅蜜多時，於般若波羅蜜多不取行、不取不行、不取亦行亦不行、不取非行非不行，於不取亦不取。」",
    "T05n0220_041:0229c01_8": "時，舍利子問善現言：「何因緣故，是菩薩摩訶薩修行般若波羅蜜多時，於般若波羅蜜多都無所取？」",
    "T05n0220_041:0229c03_9": "善現答言：「由般若波羅蜜多自性不可得。",
    "T05n0220_041:0229c04_10": "何以故？",
    "T05n0220_041:0229c04_11": "般若波羅蜜多以無性為自性故。",
    "T05n0220_041:0229c05_12": "由此因緣，若菩薩摩訶薩修行般若波羅蜜多時，於般若波羅蜜多若取行、若取不行、若取亦行亦不行、若取非行非不行、若取不取，非行般若波羅蜜多。",
    "T05n0220_041:0229c08_13": "所以者何？",
    "T05n0220_041:0229c09_14": "以般若波羅蜜多都無自性不可取故。",
    "T05n0220_041:0229c09_15": "舍利子！",
    "T05n0220_041:0229c10_16": "是菩薩摩訶薩修行般若波羅蜜多時，於一切法及般若波羅蜜多都無所取、無所執著，是名菩薩摩訶薩於一切法無所取著三摩地。",
    "T05n0220_041:0229c13_17": "此三摩地微妙殊勝廣大無量，能集無邊無礙作用，不共一切聲聞、獨覺。",
    "T05n0220_041:0229c14_18": "舍利子！",
    "T05n0220_041:0229c15_0": "若菩薩摩訶薩於此三摩地恒住不捨，速證無上正等菩提。」",
    "T05n0220_041:0229c16_1": "時，舍利子問善現言：「諸菩薩摩訶薩，為但於此一三摩地恒住不捨速證無上正等菩提，為更有餘諸三摩地恒住不捨亦令菩薩摩訶薩速證無上正等菩提？」",
    "T05n0220_041:0229c19_2": "善現答言：「非但於此一三摩地，更有所餘諸三摩地諸菩薩摩訶薩恒住不捨，速證無上正等菩提。」",
    "T05n0220_041:0229c22_3": "舍利子言：「何者是耶？」",
    "T05n0220_041:0229c22_4": "善現答言：「所謂健行三摩地、寶印三摩地、師子遊戲三摩地、妙月三摩地、月幢相三摩地、一切法海三摩地、觀頂三摩地、法界決定三摩地、決定幢相三摩地、金剛喻三摩地、入法印三摩地、三摩地王三摩地、善安住三摩地、善立定王三摩地、放光三摩地、無忘失三摩地、放光無忘失三摩地、精進力三摩地、莊嚴力三摩地、等涌三摩地、入一切言詞決定三摩地、入一切名字決定三摩地、觀方三摩地、總持印三摩地、諸法等趣海印三摩地、王印三摩地、遍覆虛空三摩地、金剛輪三摩地、三輪清淨三摩地、無量光三摩地、無著無障三摩地、斷諸法轉三摩地、棄捨珍寶三摩地、遍照三摩地、不眴三摩地、無相住三摩地、不思惟三摩地、降伏四魔三摩地、無垢燈三摩地、無邊光三摩地、發光三摩地、普照三摩地、淨堅定三摩地、師子奮迅三摩地、師子頻申三摩地、師子欠呿三摩地、無垢光三摩地、妙樂三摩地、電燈三摩地、無盡三摩地、最勝幢相三摩地、帝相三摩地、順明正流三摩地、具威光三摩地、離盡三摩地、不可動轉三摩地、寂靜三摩地、無瑕隟三摩地、日燈三摩地、月淨三摩地、淨眼三摩地、淨光三摩地、月燈三摩地、發明三摩地、應作不應作三摩地、智相三摩地、金剛鬘三摩地、住心三摩地、普明三摩地、妙安立三摩地、寶積三摩地、妙法印三摩地、一切法性平等三摩地、棄捨塵愛三摩地、法涌圓滿三摩地、入法頂三摩地、寶性三摩地、捨喧諍三摩地、飄散三摩地、分別法句三摩地、決定三摩地、無垢行三摩地、字平等相三摩地、離文字相三摩地、斷所緣三摩地、無變異三摩地、無種類三摩地、入名相三摩地、無所作三摩地、入決定名三摩地、行無相三摩地、離翳闇三摩地、具行三摩地、不變動三摩地、度境界三摩地、集一切功德三摩地、無心住三摩地、決定住三摩地、淨妙花三摩地、具覺支三摩地、無邊辯三摩地、無邊燈三摩地、無等等三摩地、超一切法三摩地、決判諸法三摩地、散疑三摩地、無所住三摩地、一相莊嚴三摩地、引發行相三摩地、一行相三摩地、離諸行相三摩地、妙行三摩地、達諸有底遠離三摩地、入一切施設語言三摩地、堅固寶三摩地、於一切法無所取著三摩地、電焰莊嚴三摩地、除遣三摩地、無勝三摩地、法炬三摩地、慧燈三摩地、趣向不退轉神通三摩地、解脫音聲文字三摩地、炬熾然三摩地、嚴淨相三摩地、無相三摩地、無濁忍相三摩地、具一切妙相三摩地、具總持三摩地、不喜一切苦樂三摩地、無盡行相三摩地、攝伏一切正邪性三摩地、斷憎愛三摩地、離違順三摩地、無垢明三摩地、極堅固三摩地、滿月淨光三摩地、大莊嚴三摩地、無熱電光三摩地、能照一切世間三摩地、能救一切世間三摩地、定平等性三摩地、無塵有塵平等理趣三摩地、無諍有諍平等理趣三摩地、無巢穴無標幟無愛樂三摩地、決定安住真如三摩地、器中涌出三摩地、燒諸煩惱三摩地、大智慧炬三摩地、出生十力三摩地、開闡三摩地、壞身惡行三摩地、壞語惡行三摩地、壞意惡行三摩地、善觀察三摩地、如虛空三摩地、無染著如虛空三摩地。",
    "T05n0220_041:0230b26_5": "「舍利子！",
    "T05n0220_041:0230b26_6": "若菩薩摩訶薩於如是等諸三摩地恒住不捨，速證無上正等菩提。",
    "T05n0220_041:0230b28_7": "復有所餘無量無數三摩地門、陀羅尼門，若菩薩摩訶薩能善修學，亦令速證阿耨多羅三藐三菩提。」",
    "T05n0220_041:0230c02_0": "爾時，具壽善現承佛神力語舍利子言：「若菩薩摩訶薩住如是等三摩地者，當知已為過去諸佛之所授記，亦為現在十方諸佛之所授記。",
    "T05n0220_041:0230c05_1": "舍利子！",
    "T05n0220_041:0230c05_2": "是菩薩摩訶薩，雖住如是諸三摩地，而不見此諸三摩地，亦不著此諸三摩地，亦不念言：『我已入此諸三摩地，我今入此諸三摩地，我當入此諸三摩地，唯我能入非餘所能。』",
    "T05n0220_041:0230c09_3": "彼如是等尋思分別，由斯定力皆不現行。」",
    "T05n0220_041:0230c10_4": "時，舍利子問善現言：「為別實有菩薩摩訶薩住如是等諸三摩地，已為過去現在諸佛所授記耶？」",
    "T05n0220_041:0230c12_5": "善現答言：「不也！",
    "T05n0220_041:0230c12_6": "舍利子！",
    "T05n0220_041:0230c12_7": "何以故？",
    "T05n0220_041:0230c13_0": "舍利子！",
    "T05n0220_041:0230c13_1": "般若波羅蜜多不異諸三摩地，諸三摩地不異般若波羅蜜多。",
    "T05n0220_041:0230c14_2": "菩薩摩訶薩不異般若波羅蜜多及三摩地，般若波羅蜜多及三摩地不異菩薩摩訶薩。",
    "T05n0220_041:0230c16_3": "般若波羅蜜多即是諸三摩地，諸三摩地即是般若波羅蜜多。",
    "T05n0220_041:0230c18_0": "菩薩摩訶薩即是般若波羅蜜多及三摩地，般若波羅蜜多及三摩地即是菩薩摩訶薩。",
    "T05n0220_041:0230c20_0": "所以者何？",
    "T05n0220_041:0230c20_1": "以一切法性平等故。」",
    "T05n0220_041:0230c20_2": "舍利子言：「若一切法性平等者，此三摩地可示現不？」",
    "T05n0220_041:0230c21_3": "善現答言：「不可示現。」",
    "T05n0220_041:0230c22_4": "舍利子言：「是菩薩摩訶薩於此三摩地有想解不？」",
    "T05n0220_041:0230c23_5": "善現答言：「彼無想解。」",
    "T05n0220_041:0230c24_0": "舍利子言：「彼何故無想解？」",
    "T05n0220_041:0230c24_1": "善現答言：「彼無分別故。」",
    "T05n0220_041:0230c25_2": "舍利子言：「彼何故無分別？」",
    "T05n0220_041:0230c25_3": "善現答言：「一切法性都無所有故，彼於定不起分別。",
    "T05n0220_041:0230c27_0": "由此因緣，是菩薩摩訶薩於一切法及三摩地俱無想解。",
    "T05n0220_041:0230c28_1": "何以故？",
    "T05n0220_041:0230c28_2": "以一切法及三摩地俱無所有，無所有中分別想解無由起故。」",
    "T05n0220_041:0230c29_3": "時，薄伽梵讚善現言：「善哉！",
    "T05n0220_041:0231a01_4": "善哉！",
    "T05n0220_041:0231a01_5": "如汝所說。",
    "T05n0220_041:0231a01_6": "故我說汝住無諍定聲聞眾中最為第一，由斯我說與義相應。",
    "T05n0220_041:0231a03_7": "善現！",
    "T05n0220_041:0231a03_8": "菩薩摩訶薩欲學般若波羅蜜多應如是學，欲學靜慮、精進、安忍、淨戒、布施波羅蜜多應如是學。",
    "T05n0220_041:0231a05_9": "善現！",
    "T05n0220_041:0231a05_10": "菩薩摩訶薩欲學四靜慮應如是學，欲學四無量、四無色定應如是學。",
    "T05n0220_041:0231a07_11": "善現！",
    "T05n0220_041:0231a07_12": "菩薩摩訶薩欲學四念住應如是學，欲學四正斷、四神足、五根、五力、七等覺支、八聖道支應如是學。",
    "T05n0220_041:0231a09_13": "善現！",
    "T05n0220_041:0231a09_14": "菩薩摩訶薩欲學五眼應如是學，欲學六神通應如是學。",
    "T05n0220_041:0231a11_15": "善現！",
    "T05n0220_041:0231a11_16": "菩薩摩訶薩欲學佛十力應如是學，欲學四無所畏、四無礙解、大慈、大悲、大喜、大捨、十八佛不共法、一切智、道相智、一切相智應如是學。」",
    "T05n0220_041:0231a14_17": "時，舍利子白佛言：「世尊！",
    "T05n0220_041:0231a14_18": "菩薩摩訶薩作如是學，為正學般若波羅蜜多，乃至為正學一切相智耶？」",
    "T05n0220_041:0231a16_19": "佛告舍利子：「菩薩摩訶薩作如是學，為正學般若波羅蜜多，以無所得為方便故。",
    "T05n0220_041:0231a18_20": "乃至為正學一切相智，以無所得為方便故。」",
    "T05n0220_041:0231a19_21": "時，舍利子復白佛言：「世尊！",
    "T05n0220_041:0231a19_22": "菩薩摩訶薩作如是學，以無所得為方便學般若波羅蜜多，乃至以無所得為方便學一切相智耶？」",
    "T05n0220_041:0231a22_23": "佛告舍利子：「菩薩摩訶薩作如是學，以無所得為方便學般若波羅蜜多，乃至以無所得為方便學一切相智。」",
    "T05n0220_041:0231a24_24": "舍利子言：「無所得者，為何等法不可得耶？」",
    "T05n0220_041:0231a25_25": "佛言：「我不可得，畢竟淨故；有情、命者、生者、養者、士夫、數取趣、意生、儒童、作者、使作者、起者、使起者、受者、使受者、知者、見者不可得，畢竟淨故。",
    "T05n0220_041:0231a28_26": "色不可得，畢竟淨故；受、想、行、識不可得，畢竟淨故。",
    "T05n0220_041:0231a29_27": "眼處不可得，畢竟淨故；耳、鼻、舌、身、意處不可得，畢竟淨故。",
    "T05n0220_041:0231b02_28": "色處不可得，畢竟淨故；聲、香、味、觸、法處不可得，畢竟淨故。",
    "T05n0220_041:0231b03_29": "眼界、色界、眼識界及眼觸、眼觸為緣所生諸受不可得，畢竟淨故；耳界、聲界、耳識界及耳觸、耳觸為緣所生諸受不可得，畢竟淨故；鼻界、香界、鼻識界及鼻觸、鼻觸為緣所生諸受不可得，畢竟淨故；舌界、味界、舌識界及舌觸、舌觸為緣所生諸受不可得，畢竟淨故；身界、觸界、身識界及身觸、身觸為緣所生諸受不可得，畢竟淨故；意界、法界、意識界及意觸、意觸為緣所生諸受不可得，畢竟淨故。",
    "T05n0220_041:0231b12_30": "地界不可得，畢竟淨故；水、火、風、空、識界不可得，畢竟淨故。",
    "T05n0220_041:0231b13_31": "欲界不可得，畢竟淨故；色、無色界不可得，畢竟淨故。",
    "T05n0220_041:0231b14_32": "苦聖諦不可得，畢竟淨故；集、滅、道聖諦不可得，畢竟淨故。",
    "T05n0220_041:0231b15_33": "無明不可得，畢竟淨故；行、識、名色、六處、觸、受、愛、取、有、生、老死愁歎苦憂惱不可得，畢竟淨故。",
    "T05n0220_041:0231b17_34": "四靜慮不可得，畢竟淨故；四無量、四無色定不可得，畢竟淨故。",
    "T05n0220_041:0231b19_35": "四念住不可得，畢竟淨故；四正斷、四神足、五根、五力、七等覺支、八聖道支不可得，畢竟淨故。",
    "T05n0220_041:0231b21_36": "布施波羅蜜多不可得，畢竟淨故；淨戒、安忍、精進、靜慮、般若波羅蜜多不可得，畢竟淨故。",
    "T05n0220_041:0231b23_37": "五眼不可得，畢竟淨故；六神通不可得，畢竟淨故。",
    "T05n0220_041:0231b24_38": "佛十力不可得，畢竟淨故；四無所畏、四無礙解、大慈、大悲、大喜、大捨、十八佛不共法、一切智、道相智、一切相智不可得，畢竟淨故。",
    "T05n0220_041:0231b27_39": "預流不可得，畢竟淨故；一來、不還、阿羅漢不可得，畢竟淨故。",
    "T05n0220_041:0231b28_40": "獨覺不可得，畢竟淨故；菩薩不可得，畢竟淨故；如來不可得，畢竟淨故。」",
    "T05n0220_041:0231c01_41": "舍利子言：「世尊！",
    "T05n0220_041:0231c01_42": "所說畢竟淨者是何等義？」",
    "T05n0220_041:0231c02_43": "佛言：「諸法不出不生、不沒不盡、無染無淨、無得無為，如是名為畢竟淨義。」",
    "T05n0220_041:0231c04_0": "爾時，舍利子白佛言：「世尊！",
    "T05n0220_041:0231c04_1": "菩薩摩訶薩如是學時為學何法？」",
    "T05n0220_041:0231c05_2": "佛告舍利子：「菩薩摩訶薩如是學時，於一切法都無所學。",
    "T05n0220_041:0231c06_3": "何以故？",
    "T05n0220_041:0231c06_4": "非一切法如是而有如諸愚夫異生所執可於中學。」",
    "T05n0220_041:0231c08_5": "舍利子言：「若爾諸法如何而有？」",
    "T05n0220_041:0231c08_6": "佛言：「諸法如無所有如是而有，若於如是無所有法不能了達，說名無明。」",
    "T05n0220_041:0231c10_7": "舍利子言：「何等法無所有，若不了達說名無明？」",
    "T05n0220_041:0231c11_8": "佛言：「色無所有，受、想、行、識無所有，以內空故、外空故、內外空故、空空故、大空故、勝義空故、有為空故、無為空故、畢竟空故、無際空故、散空故、無變異空故、本性空故、自相空故、共相空故、一切法空故、不可得空故、無性空故、自性空故、無性自性空故。",
    "T05n0220_041:0231c17_9": "「舍利子！",
    "T05n0220_041:0231c17_10": "眼處無所有，耳、鼻、舌、身、意處無所有，以內空故乃至無性自性空故。",
    "T05n0220_041:0231c19_11": "色處無所有，聲、香、味、觸、法處無所有，以內空故乃至無性自性空故。",
    "T05n0220_041:0231c20_12": "「舍利子！",
    "T05n0220_041:0231c20_13": "眼界、色界、眼識界及眼觸、眼觸為緣所生諸受無所有，以內空故乃至無性自性空故；耳界、聲界、耳識界及耳觸、耳觸為緣所生諸受無所有，以內空故乃至無性自性空故；鼻界、香界、鼻識界及鼻觸、鼻觸為緣所生諸受無所有，以內空故乃至無性自性空故；舌界、味界、舌識界及舌觸、舌觸為緣所生諸受無所有，以內空故乃至無性自性空故；身界、觸界、身識界及身觸、身觸為緣所生諸受無所有，以內空故乃至無性自性空故；意界、法界、意識界及意觸、意觸為緣所生諸受無所有，以內空故乃至無性自性空故。",
    "T05n0220_041:0232a03_14": "「舍利子！",
    "T05n0220_041:0232a03_15": "地界無所有，水、火、風、空、識界無所有，以內空故乃至無性自性空故。",
    "T05n0220_041:0232a05_16": "「舍利子！",
    "T05n0220_041:0232a05_17": "欲界無所有，色、無色界無所有，以內空故乃至無性自性空故。",
    "T05n0220_041:0232a06_18": "「舍利子！",
    "T05n0220_041:0232a06_19": "苦聖諦無所有，集、滅、道聖諦無所有，以內空故乃至無性自性空故。",
    "T05n0220_041:0232a08_20": "「舍利子！",
    "T05n0220_041:0232a08_21": "無明無所有，行、識、名色、六處、觸、受、愛、取、有、生、老死愁歎苦憂惱無所有，以內空故乃至無性自性空故。",
    "T05n0220_041:0232a10_22": "「舍利子！",
    "T05n0220_041:0232a11_0": "貪、瞋、癡無所有，諸見趣無所有，以內空故乃至無性自性空故。",
    "T05n0220_041:0232a12_1": "「舍利子！",
    "T05n0220_041:0232a12_2": "四靜慮無所有，四無量、四無色定無所有，以內空故乃至無性自性空故。",
    "T05n0220_041:0232a14_3": "「舍利子！",
    "T05n0220_041:0232a14_4": "四念住無所有，四正斷、四神足、五根、五力、七等覺支、八聖道支無所有，以內空故乃至無性自性空故。",
    "T05n0220_041:0232a16_5": "「舍利子！",
    "T05n0220_041:0232a16_6": "布施波羅蜜多無所有，淨戒、安忍、精進、靜慮、般若波羅蜜多無所有，以內空故乃至無性自性空故。",
    "T05n0220_041:0232a19_7": "「舍利子！",
    "T05n0220_041:0232a19_8": "五眼無所有，六神通無所有，以內空故乃至無性自性空故。",
    "T05n0220_041:0232a20_9": "「舍利子！",
    "T05n0220_041:0232a20_10": "佛十力無所有，四無所畏、四無礙解、大慈、大悲、大喜、大捨、十八佛不共法、一切智、道相智、一切相智無所有，以內空故乃至無性自性空故。",
    "T05n0220_041:0232a23_11": "「舍利子！",
    "T05n0220_041:0232a24_12": "愚夫異生若於如是無所有法不能了達，說名無明。",
    "T05n0220_041:0232a25_13": "彼由無明及愛勢力，分別執著斷、常二邊，由此不知不見諸法無所有性，分別諸法。",
    "T05n0220_041:0232a27_14": "由分別故，便執著色、受、想、行、識，乃至執著一切相智。",
    "T05n0220_041:0232a28_15": "由執著故，分別諸法無所有性，由此於法不知不見。」",
    "T05n0220_041:0232a29_16": "舍利子言：「於何等法不知不見？」",
    "T05n0220_041:0232b01_17": "佛言：「於色不知不見，於受、想、行、識不知不見，乃至於一切相智不知不見。",
    "T05n0220_041:0232b03_0": "由於諸法不知不見，墮在愚夫異生數中不能出離。」",
    "T05n0220_041:0232b04_1": "舍利子言：「彼於何處不能出離？」",
    "T05n0220_041:0232b04_2": "佛言：「彼於欲界不能出離，於色界不能出離，於無色界不能出離。",
    "T05n0220_041:0232b06_3": "由不能出離，於聲聞法不能成辦，於獨覺法不能成辦，於菩薩法不能成辦，於如來法不能成辦，由不成辦不能信受。」",
    "T05n0220_041:0232b09_4": "舍利子言：「彼於何法不能信受？」",
    "T05n0220_041:0232b09_5": "佛言：「彼於色空不能信受，於受、想、行、識空不能信受，乃至於一切相智空不能信受，由不信受則不能住。」",
    "T05n0220_041:0232b12_6": "舍利子言：「於何等法彼不能住？」",
    "T05n0220_041:0232b12_7": "佛言：「謂不能住四念住，不能住四正斷、四神足、五根、五力、七等覺支、八聖道支。",
    "T05n0220_041:0232b14_8": "不能住布施波羅蜜多，不能住淨戒、安忍、精進、靜慮、般若波羅蜜多。",
    "T05n0220_041:0232b16_9": "不能住不退轉地。",
    "T05n0220_041:0232b16_10": "不能住五眼，不能住六神通。",
    "T05n0220_041:0232b17_11": "不能住佛十力，不能住四無所畏、四無礙解、大慈、大悲、大喜、大捨、十八佛不共法、一切智、道相智、一切相智。",
    "T05n0220_041:0232b19_12": "由此故名愚夫異生，以於諸法執著有性。」",
    "T05n0220_041:0232b20_13": "舍利子言：「彼於何法執著有性？」",
    "T05n0220_041:0232b21_14": "佛言：「舍利子！",
    "T05n0220_041:0232b21_15": "彼於色執著有性，於受、想、行、識執著有性。",
    "T05n0220_041:0232b22_16": "「舍利子！",
    "T05n0220_041:0232b22_17": "彼於眼處執著有性，於耳、鼻、舌、身、意處執著有性。",
    "T05n0220_041:0232b23_18": "於色處執著有性，於聲、香、味、觸、法處執著有性。",
    "T05n0220_041:0232b24_19": "「舍利子！",
    "T05n0220_041:0232b24_20": "彼於眼界、色界、眼識界及眼觸、眼觸為緣所生諸受執著有性，於耳界、聲界、耳識界及耳觸、耳觸為緣所生諸受執著有性，於鼻界、香界、鼻識界及鼻觸、鼻觸為緣所生諸受執著有性，於舌界、味界、舌識界及舌觸、舌觸為緣所生諸受執著有性，於身界、觸界、身識界及身觸、身觸為緣所生諸受執著有性，於意界、法界、意識界及意觸、意觸為緣所生諸受執著有性。",
    "T05n0220_041:0232c04_0": "「舍利子！",
    "T05n0220_041:0232c04_1": "彼於地界執著有性，於水、火、風、空、識界執著有性。",
    "T05n0220_041:0232c05_2": "「舍利子！",
    "T05n0220_041:0232c05_3": "彼於欲界執著有性，於色、無色界執著有性。",
    "T05n0220_041:0232c06_4": "「舍利子！",
    "T05n0220_041:0232c06_5": "彼於苦聖諦執著有性，於集、滅、道聖諦執著有性。",
    "T05n0220_041:0232c07_6": "「舍利子！",
    "T05n0220_041:0232c07_7": "彼於無明執著有性，於行、識、名色、六處、觸、受、愛、取、有、生、老死愁歎苦憂惱執著有性。",
    "T05n0220_041:0232c09_8": "「舍利子！",
    "T05n0220_041:0232c10_0": "彼於貪、瞋、癡執著有性，於諸見趣執著有性。",
    "T05n0220_041:0232c11_0": "「舍利子！",
    "T05n0220_041:0232c11_1": "彼於四靜慮執著有性，於四無量、四無色定執著有性。",
    "T05n0220_041:0232c12_2": "「舍利子！",
    "T05n0220_041:0232c12_3": "彼於四念住執著有性，於四正斷、四神足、五根、五力、七等覺支、八聖道支執著有性。",
    "T05n0220_041:0232c14_4": "「舍利子！",
    "T05n0220_041:0232c14_5": "彼於布施波羅蜜多執著有性，於淨戒、安忍、精進、靜慮、般若波羅蜜多執著有性。",
    "T05n0220_041:0232c16_6": "「舍利子！",
    "T05n0220_041:0232c16_7": "彼於五眼執著有性，於六神通執著有性。",
    "T05n0220_041:0232c17_8": "「舍利子！",
    "T05n0220_041:0232c17_9": "彼於佛十力執著有性，於四無所畏、四無礙解、大慈、大悲、大喜、大捨、十八佛不共法、一切智、道相智、一切相智執著有性。",
    "T05n0220_041:0232c20_10": "「舍利子！",
    "T05n0220_041:0232c20_11": "愚夫異生以於諸法執著有性，於諸法空不能信受。",
    "T05n0220_041:0232c21_12": "由不信故，不能成辦聲聞、獨覺、菩薩、如來所有聖法，故於聖法不能安住。",
    "T05n0220_041:0232c23_13": "是故，舍利子！",
    "T05n0220_041:0232c23_14": "諸菩薩摩訶薩欲學般若波羅蜜多，欲成辦一切智、道相智、一切相智，當以無所得為方便如應而學。」",
    "T05n0220_041:0232c26_0": "爾時，舍利子白佛言：「世尊！",
    "T05n0220_041:0232c26_1": "為有菩薩摩訶薩作如是學，非學般若波羅蜜多，不能成辦一切智智不？」",
    "T05n0220_041:0232c28_2": "佛告舍利子：「有菩薩摩訶薩作如是學，非學般若波羅蜜多，不能成辦一切智智。」",
    "T05n0220_041:0233a01_3": "舍利子言：「世尊！",
    "T05n0220_041:0233a01_4": "何緣有菩薩摩訶薩作如是學，非學般若波羅蜜多，不能成辦一切智智？」",
    "T05n0220_041:0233a03_5": "佛言：「舍利子！",
    "T05n0220_041:0233a03_6": "若菩薩摩訶薩無方便善巧，於般若波羅蜜多分別執著，於靜慮、精進、安忍、淨戒、布施波羅蜜多分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233a07_7": "「舍利子！",
    "T05n0220_041:0233a07_8": "若菩薩摩訶薩無方便善巧，於色分別執著，於受、想、行、識分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233a10_9": "「舍利子！",
    "T05n0220_041:0233a10_10": "若菩薩摩訶薩無方便善巧，於眼處分別執著，於耳、鼻、舌、身、意處分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233a14_11": "「舍利子！",
    "T05n0220_041:0233a14_12": "若菩薩摩訶薩無方便善巧，於色處分別執著，於聲、香、味、觸、法處分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233a17_13": "「舍利子！",
    "T05n0220_041:0233a17_14": "若菩薩摩訶薩無方便善巧，於眼界、色界、眼識界及眼觸、眼觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233a21_15": "「舍利子！",
    "T05n0220_041:0233a21_16": "若菩薩摩訶薩無方便善巧，於耳界、聲界、耳識界及耳觸、耳觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233a25_17": "「舍利子！",
    "T05n0220_041:0233a25_18": "若菩薩摩訶薩無方便善巧，於鼻界、香界、鼻識界及鼻觸、鼻觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b01_19": "「舍利子！",
    "T05n0220_041:0233b01_20": "若菩薩摩訶薩無方便善巧，於舌界、味界、舌識界及舌觸、舌觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b04_21": "「舍利子！",
    "T05n0220_041:0233b04_22": "若菩薩摩訶薩無方便善巧，於身界、觸界、身識界及身觸、身觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b08_23": "「舍利子！",
    "T05n0220_041:0233b08_24": "若菩薩摩訶薩無方便善巧，於意界、法界、意識界及意觸、意觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b12_25": "「舍利子！",
    "T05n0220_041:0233b12_26": "若菩薩摩訶薩無方便善巧，於地界分別執著，於水、火、風、空、識界分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b15_27": "「舍利子！",
    "T05n0220_041:0233b15_28": "若菩薩摩訶薩無方便善巧，於苦聖諦分別執著，於集、滅、道聖諦分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b19_29": "「舍利子！",
    "T05n0220_041:0233b19_30": "若菩薩摩訶薩無方便善巧，於無明分別執著，於行、識、名色、六處、觸、受、愛、取、有、生、老死愁歎苦憂惱分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b23_31": "「舍利子！",
    "T05n0220_041:0233b23_32": "若菩薩摩訶薩無方便善巧，於四靜慮分別執著，於四無量、四無色定分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233b27_33": "「舍利子！",
    "T05n0220_041:0233b27_34": "若菩薩摩訶薩無方便善巧，於四念住分別執著，於四正斷、四神足、五根、五力、七等覺支、八聖道支分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233c03_35": "「舍利子！",
    "T05n0220_041:0233c03_36": "若菩薩摩訶薩無方便善巧，於五眼分別執著，於六神通分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233c06_37": "「舍利子！",
    "T05n0220_041:0233c06_38": "若菩薩摩訶薩無方便善巧，於佛十力分別執著，於四無所畏、四無礙解、大慈、大悲、大喜、大捨、十八佛不共法、一切智、道相智、一切相智分別執著，如是菩薩摩訶薩作如是學，非學般若波羅蜜多，不能成辦一切智智。",
    "T05n0220_041:0233c11_39": "「舍利子！",
    "T05n0220_041:0233c11_40": "以是因緣，有菩薩摩訶薩作如是學，非學般若波羅蜜多，不能成辦一切智智。」",
    "T05n0220_041:0233c13_41": "舍利子言：「如是菩薩摩訶薩作如是學，非學般若波羅蜜多，不能成辦一切智智耶？」",
    "T05n0220_041:0233c15_42": "佛言：「如是！",
    "T05n0220_041:0233c15_43": "菩薩摩訶薩作如是學，非學般若波羅蜜多，不能成辦一切智智。」",
    "T05n0220_041:0233c17_44": "時，舍利子復白佛言：「世尊！",
    "T05n0220_041:0233c17_45": "云何菩薩摩訶薩修行般若波羅蜜多時，是學般若波羅蜜多，則能成辦一切智智？」",
    "T05n0220_041:0233c19_46": "佛告舍利子：「若菩薩摩訶薩修行般若波羅蜜多時，不見般若波羅蜜多，乃至不見一切相智，是學般若波羅蜜多，則能成辦一切智智。",
    "T05n0220_041:0233c22_47": "何以故？",
    "T05n0220_041:0233c22_48": "以無所得為方便故。」",
    "T05n0220_041:0233c23_49": "舍利子言：「是菩薩摩訶薩於何法無所得為方便？」",
    "T05n0220_041:0233c24_50": "佛言：「是菩薩摩訶薩於布施波羅蜜多無所得為方便，於淨戒、安忍、精進、靜慮、般若波羅蜜多無所得為方便，乃至於佛十力無所得為方便，於四無所畏、四無礙解、大慈、大悲、大喜、大捨、十八佛不共法、一切智、道相智、一切相智無所得為方便。」",
    "T05n0220_041:0234a01_51": "舍利子言：「是菩薩摩訶薩修行般若波羅蜜多時，何故以無所得為方便？」",
    "T05n0220_041:0234a03_52": "佛言：「是菩薩摩訶薩修行般若波羅蜜多時，以內空故無所得為方便，乃至以無性自性空故無所得為方便。",
    "T05n0220_041:0234a05_53": "舍利子！",
    "T05n0220_041:0234a06_54": "如是菩薩摩訶薩修行般若波羅蜜多時，是學般若波羅蜜多，則能成辦一切智智。」",
    "T05n0220_041:0234a08_0": "大般若波羅蜜多經卷第四十一"
}