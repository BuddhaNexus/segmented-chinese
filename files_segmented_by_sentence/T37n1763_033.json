[
    {
        "source_sentence": "7大般涅槃經集解卷第三十三",
        "from": "T37n1763_033:0490a20_0",
        "context_with_next_sentence": true
    },
    {
        "source_sentence": "　廣釋前七種實諦義",
        "from": "T37n1763_033:0490a22_0",
        "context_with_next_sentence": true
    },
    {
        "source_sentence": "　廣出外道所執常樂我淨",
        "from": "T37n1763_033:0490a23_0",
        "context_with_next_sentence": true
    },
    {
        "source_sentence": "聖行品之第七文殊師利白佛言：",
        "from": "T37n1763_033:0490a25_7",
        "context_with_next_sentence": true
    },
    {
        "source_sentence": "世尊至一切顛倒不名為實。",
        "from": "T37n1763_033:0490a25_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0490a26_4",
        "context_with_next_sentence": true
    },
    {
        "source_sentence": "上以問真，次問四倒。",
        "from": "T37n1763_033:0490a26_14",
        "context_with_next_sentence": true
    },
    {
        "source_sentence": "若不入四諦，實諦攝法不盡，下訖佛說亦爾。",
        "from": "T37n1763_033:0490a27_15",
        "context_with_next_sentence": true
    },
    {
        "source_sentence": "一道以下不難攝實不周，乃則說實不濫耳。",
        "from": "T37n1763_033:0490a28_14",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_033:0490a28_18",
        "context_with_next_sentence": true
    },
    {
        "source_sentence": "上來明四諦皆名為實諦，似如顛倒虛妄，非苦集諦所攝，是以發此問也。",
        "from": "T37n1763_033:0490b01_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_033:0490b01_16",
        "context_with_next_sentence": true
    },
    {
        "source_sentence": "釋第二境實也。",
        "from": "T37n1763_033:0490b02_3",
        "context_with_next_sentence": true
    },
    {
        "source_sentence": "問四諦中有倒不若有者，云何言實？",
        "from": "T37n1763_033:0490b02_19",
        "context_with_next_sentence": true
    },
    {
        "source_sentence": "若四諦無，則四諦之外應更有法也。",
        "from": "T37n1763_033:0490b03_15",
        "context_with_next_sentence": true
    },
    {
        "source_sentence": "佛告文殊師利：",
        "from": "T37n1763_033:0490b04_6",
        "context_with_next_sentence": true
    },
    {
        "source_sentence": "一切顛倒至非不是苦即是苦也。",
        "from": "T37n1763_033:0490b05_1",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_033:0490b05_6",
        "context_with_next_sentence": true
    },
    {
        "source_sentence": "以心想而論則為顛倒，以性而觀則入苦諦也。",
        "from": "T37n1763_033:0490b06_7",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_033:0490b06_11",
        "context_with_next_sentence": true
    },
    {
        "source_sentence": "應云皆入苦集諦也。",
        "from": "T37n1763_033:0490b07_1",
        "context_with_next_sentence": true
    },
    {
        "source_sentence": "今但言入苦者，據一邊。",
        "from": "T37n1763_033:0490b07_12",
        "context_with_next_sentence": true
    },
    {
        "source_sentence": "文殊師利言：",
        "from": "T37n1763_033:0490b08_5",
        "context_with_next_sentence": true
    },
    {
        "source_sentence": "如佛所說至所斷除故故名實諦。",
        "from": "T37n1763_033:0490b08_19",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_033:0490b09_4",
        "context_with_next_sentence": true
    },
    {
        "source_sentence": "釋第三智實也。",
        "from": "T37n1763_033:0490b09_11",
        "context_with_next_sentence": true
    },
    {
        "source_sentence": "若智所緣境無所契當，即是虛妄也。",
        "from": "T37n1763_033:0490b10_9",
        "context_with_next_sentence": true
    },
    {
        "source_sentence": "文殊師利言：",
        "from": "T37n1763_033:0490b11_5",
        "context_with_next_sentence": true
    },
    {
        "source_sentence": "如佛所說至是變易法名為不實。",
        "from": "T37n1763_033:0490b11_19",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_033:0490b12_4",
        "context_with_next_sentence": true
    },
    {
        "source_sentence": "釋第四乘實。",
        "from": "T37n1763_033:0490b12_10",
        "context_with_next_sentence": true
    },
    {
        "source_sentence": "大乘緣中忘相故實，小乘執相故不實。",
        "from": "T37n1763_033:0490b13_9",
        "context_with_next_sentence": true
    },
    {
        "source_sentence": "文殊師利言：",
        "from": "T37n1763_033:0490b14_5",
        "context_with_next_sentence": true
    },
    {
        "source_sentence": "如佛所說至如是虛妄名為魔說。",
        "from": "T37n1763_033:0490b14_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0490b15_4",
        "context_with_next_sentence": true
    },
    {
        "source_sentence": "釋第五教實也。",
        "from": "T37n1763_033:0490b15_11",
        "context_with_next_sentence": true
    },
    {
        "source_sentence": "但佛說必能利物；",
        "from": "T37n1763_033:0490b16_2",
        "context_with_next_sentence": true
    },
    {
        "source_sentence": "魔說生縛，故非實也。",
        "from": "T37n1763_033:0490b16_12",
        "context_with_next_sentence": true
    },
    {
        "source_sentence": "文殊師利言：",
        "from": "T37n1763_033:0490b17_5",
        "context_with_next_sentence": true
    },
    {
        "source_sentence": "如佛所說至彼無一道清淨無二。",
        "from": "T37n1763_033:0490b17_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_033:0490b18_4",
        "context_with_next_sentence": true
    },
    {
        "source_sentence": "非滅生滅想者，謂計非想為涅槃果，八禪為因也。",
        "from": "T37n1763_033:0490b19_8",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_033:0490b19_12",
        "context_with_next_sentence": true
    },
    {
        "source_sentence": "釋第六一因之實。",
        "from": "T37n1763_033:0490b19_20",
        "context_with_next_sentence": true
    },
    {
        "source_sentence": "文殊師利言：",
        "from": "T37n1763_033:0490b20_5",
        "context_with_next_sentence": true
    },
    {
        "source_sentence": "如佛所說至亦復說言諸行是常。",
        "from": "T37n1763_033:0490b20_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_033:0490b21_4",
        "context_with_next_sentence": true
    },
    {
        "source_sentence": "謂佛之言，常人所不見；",
        "from": "T37n1763_033:0490b21_15",
        "context_with_next_sentence": true
    },
    {
        "source_sentence": "外道計陰為常，交驗所計，故應有也。",
        "from": "T37n1763_033:0490b22_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_033:0490b22_17",
        "context_with_next_sentence": true
    },
    {
        "source_sentence": "釋第七果實也。",
        "from": "T37n1763_033:0490b23_3",
        "context_with_next_sentence": true
    },
    {
        "source_sentence": "文殊執外道所計歷此四法，語在其下，凡二十三句也。",
        "from": "T37n1763_033:0490b24_8",
        "context_with_next_sentence": true
    },
    {
        "source_sentence": "云何是常可意不可意至若是常者即是實諦。",
        "from": "T37n1763_033:0490b25_18",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_033:0490b26_4",
        "context_with_next_sentence": true
    },
    {
        "source_sentence": "以七事證常也。",
        "from": "T37n1763_033:0490b26_11",
        "context_with_next_sentence": true
    },
    {
        "source_sentence": "世尊！",
        "from": "T37n1763_033:0490b27_2",
        "context_with_next_sentence": true
    },
    {
        "source_sentence": "有諸外道復言有樂至上中下故當知有樂。",
        "from": "T37n1763_033:0490b28_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0490b28_6",
        "context_with_next_sentence": true
    },
    {
        "source_sentence": "以五事證樂也。",
        "from": "T37n1763_033:0490b28_13",
        "context_with_next_sentence": true
    },
    {
        "source_sentence": "世尊：",
        "from": "T37n1763_033:0490b29_2",
        "context_with_next_sentence": true
    },
    {
        "source_sentence": "有諸外道復言有淨至以是義故名之為淨。",
        "from": "T37n1763_033:0490c01_1",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_033:0490c01_6",
        "context_with_next_sentence": true
    },
    {
        "source_sentence": "以三事證淨也。",
        "from": "T37n1763_033:0490c01_13",
        "context_with_next_sentence": true
    },
    {
        "source_sentence": "世尊！",
        "from": "T37n1763_033:0490c02_2",
        "context_with_next_sentence": true
    },
    {
        "source_sentence": "有諸外道復言有我至亦得說言我有真諦。",
        "from": "T37n1763_033:0490c03_1",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_033:0490c03_6",
        "context_with_next_sentence": true
    },
    {
        "source_sentence": "以八事證我也。",
        "from": "T37n1763_033:0490c03_13",
        "context_with_next_sentence": true
    },
    {
        "source_sentence": "佛言：",
        "from": "T37n1763_033:0490c04_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0490c04_6",
        "context_with_next_sentence": true
    },
    {
        "source_sentence": "若有沙門至諸行若常無有是處。",
        "from": "T37n1763_033:0490c04_20",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_033:0490c05_4",
        "context_with_next_sentence": true
    },
    {
        "source_sentence": "將欲破執答彼問，先以二十事訶外道所計。",
        "from": "T37n1763_033:0490c06_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0490c07_3",
        "context_with_next_sentence": true
    },
    {
        "source_sentence": "我觀諸行悉皆無常至無有一法不從緣生。",
        "from": "T37n1763_033:0490c08_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0490c08_7",
        "context_with_next_sentence": true
    },
    {
        "source_sentence": "既言是行，理自無常。",
        "from": "T37n1763_033:0490c08_17",
        "context_with_next_sentence": true
    },
    {
        "source_sentence": "諸法從緣者，證諸行無常也。",
        "from": "T37n1763_033:0490c09_11",
        "context_with_next_sentence": true
    },
    {
        "source_sentence": "法從緣起，本無今有，是名生；",
        "from": "T37n1763_033:0490c10_5",
        "context_with_next_sentence": true
    },
    {
        "source_sentence": "已有還無，是為滅也。",
        "from": "T37n1763_033:0490c10_15",
        "context_with_next_sentence": true
    },
    {
        "source_sentence": "何者？",
        "from": "T37n1763_033:0490c10_18",
        "context_with_next_sentence": true
    },
    {
        "source_sentence": "心以所緣為本，不稱所緣故，即謂本無也。",
        "from": "T37n1763_033:0490c11_16",
        "context_with_next_sentence": true
    },
    {
        "source_sentence": "而心自橫生，是今有也。",
        "from": "T37n1763_033:0490c12_7",
        "context_with_next_sentence": true
    },
    {
        "source_sentence": "橫生無根，起便自滅。",
        "from": "T37n1763_033:0490c12_17",
        "context_with_next_sentence": true
    },
    {
        "source_sentence": "因既如此，果亦應然。",
        "from": "T37n1763_033:0490c13_7",
        "context_with_next_sentence": true
    },
    {
        "source_sentence": "故經云「因無常故色無常」，此其證也。",
        "from": "T37n1763_033:0490c14_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_033:0490c14_7",
        "context_with_next_sentence": true
    },
    {
        "source_sentence": "外道所計不得離陰，一一法上無不從緣。",
        "from": "T37n1763_033:0490c15_5",
        "context_with_next_sentence": true
    },
    {
        "source_sentence": "唯佛性不從緣生，非三世攝也。",
        "from": "T37n1763_033:0490c15_19",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0490c16_3",
        "context_with_next_sentence": true
    },
    {
        "source_sentence": "佛性無生無滅至之所攝持是故名常。",
        "from": "T37n1763_033:0490c16_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0490c17_4",
        "context_with_next_sentence": true
    },
    {
        "source_sentence": "說正因性也。",
        "from": "T37n1763_033:0490c17_10",
        "context_with_next_sentence": true
    },
    {
        "source_sentence": "亦從緣見，非從緣生也。",
        "from": "T37n1763_033:0490c18_2",
        "context_with_next_sentence": true
    },
    {
        "source_sentence": "何者？",
        "from": "T37n1763_033:0490c18_5",
        "context_with_next_sentence": true
    },
    {
        "source_sentence": "行緣求理，理非本無今有，謂不生也；",
        "from": "T37n1763_033:0490c19_1",
        "context_with_next_sentence": true
    },
    {
        "source_sentence": "念念常求，謂不滅也。",
        "from": "T37n1763_033:0490c19_11",
        "context_with_next_sentence": true
    },
    {
        "source_sentence": "既非生滅，無去無來，亦無三世，因不橫起，故非作也；",
        "from": "T37n1763_033:0490c20_16",
        "context_with_next_sentence": true
    },
    {
        "source_sentence": "於緣求解，非不作也。",
        "from": "T37n1763_033:0490c21_6",
        "context_with_next_sentence": true
    },
    {
        "source_sentence": "不以一法為因，故非名也；",
        "from": "T37n1763_033:0490c21_18",
        "context_with_next_sentence": true
    },
    {
        "source_sentence": "說為正因，非無名也。",
        "from": "T37n1763_033:0490c22_7",
        "context_with_next_sentence": true
    },
    {
        "source_sentence": "非名非色，乃至陰界不攝，證無名也。",
        "from": "T37n1763_033:0490c23_3",
        "context_with_next_sentence": true
    },
    {
        "source_sentence": "陰界有壞，而佛性不滅不攝也。",
        "from": "T37n1763_033:0490c23_17",
        "context_with_next_sentence": true
    },
    {
        "source_sentence": "是故稱常者，以二義常：",
        "from": "T37n1763_033:0490c24_8",
        "context_with_next_sentence": true
    },
    {
        "source_sentence": "一必定得果、二因不可滅。",
        "from": "T37n1763_033:0490c24_20",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0490c25_3",
        "context_with_next_sentence": true
    },
    {
        "source_sentence": "佛性即是如來至悉是妄語無有真諦。",
        "from": "T37n1763_033:0490c25_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0490c26_4",
        "context_with_next_sentence": true
    },
    {
        "source_sentence": "見性成佛，即性為佛也。",
        "from": "T37n1763_033:0490c26_15",
        "context_with_next_sentence": true
    },
    {
        "source_sentence": "如來即法者，法即性空、性空即法，法即佛性也。",
        "from": "T37n1763_033:0490c27_18",
        "context_with_next_sentence": true
    },
    {
        "source_sentence": "佛性是有、性空是無，佛見有無名覺也。",
        "from": "T37n1763_033:0490c28_15",
        "context_with_next_sentence": true
    },
    {
        "source_sentence": "佛即是法法即是常者，通計二句，見常故常。",
        "from": "T37n1763_033:0490c29_15",
        "context_with_next_sentence": true
    },
    {
        "source_sentence": "如來即僧者，見常而常和合也。",
        "from": "T37n1763_033:0491a01_9",
        "context_with_next_sentence": true
    },
    {
        "source_sentence": "和合是僧義，師法是弟子義。",
        "from": "T37n1763_033:0491a02_2",
        "context_with_next_sentence": true
    },
    {
        "source_sentence": "僧即是常者，師常故得常也。",
        "from": "T37n1763_033:0491a02_15",
        "context_with_next_sentence": true
    },
    {
        "source_sentence": "若不知三寶是常而言常者，名妄語也。",
        "from": "T37n1763_033:0491a03_13",
        "context_with_next_sentence": true
    },
    {
        "source_sentence": "諸凡夫先見瓶衣車乘舍宅至當知其實非是常也。",
        "from": "T37n1763_033:0491a05_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0491a05_7",
        "context_with_next_sentence": true
    },
    {
        "source_sentence": "證不見者說是妄語也。",
        "from": "T37n1763_033:0491a05_17",
        "context_with_next_sentence": true
    },
    {
        "source_sentence": "一切有為皆是無常者，將就有為說無常義，更以有無相對也。",
        "from": "T37n1763_033:0491a07_6",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_033:0491a07_10",
        "context_with_next_sentence": true
    },
    {
        "source_sentence": "舉其計常中第七句，言前後相續相似語，其體念念生滅，豈有常耶？",
        "from": "T37n1763_033:0491a09_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_033:0491a09_5",
        "context_with_next_sentence": true
    },
    {
        "source_sentence": "計云先見瓶衣等，後時亦識，當知有一神我常故常。",
        "from": "T37n1763_033:0491a10_8",
        "context_with_next_sentence": true
    },
    {
        "source_sentence": "故如此也。",
        "from": "T37n1763_033:0491a10_13",
        "context_with_next_sentence": true
    },
    {
        "source_sentence": "下去唯有兩難。",
        "from": "T37n1763_033:0491a11_1",
        "context_with_next_sentence": true
    },
    {
        "source_sentence": "初云：",
        "from": "T37n1763_033:0491a11_4",
        "context_with_next_sentence": true
    },
    {
        "source_sentence": "汝心若常，應同佛一切智，用常自無移種。",
        "from": "T37n1763_033:0491a12_2",
        "context_with_next_sentence": true
    },
    {
        "source_sentence": "眼識對塵時，應獨緣一切法。",
        "from": "T37n1763_033:0491a12_15",
        "context_with_next_sentence": true
    },
    {
        "source_sentence": "而今不爾，念念生滅，緣此捨彼，故知心是無常。",
        "from": "T37n1763_033:0491a13_16",
        "context_with_next_sentence": true
    },
    {
        "source_sentence": "第二難將境以決心。",
        "from": "T37n1763_033:0491a14_5",
        "context_with_next_sentence": true
    },
    {
        "source_sentence": "心若果從緣生而常者，應恒守一法，不得改心易緣也。",
        "from": "T37n1763_033:0491a15_10",
        "context_with_next_sentence": true
    },
    {
        "source_sentence": "何以然？",
        "from": "T37n1763_033:0491a15_14",
        "context_with_next_sentence": true
    },
    {
        "source_sentence": "心既是常，應常觀無常，不得復緣空無我。",
        "from": "T37n1763_033:0491a16_12",
        "context_with_next_sentence": true
    },
    {
        "source_sentence": "而今心遍緣一切境，故知無常也。",
        "from": "T37n1763_033:0491a17_8",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0491a18_3",
        "context_with_next_sentence": true
    },
    {
        "source_sentence": "一切有為皆是無常至無為者即是常。",
        "from": "T37n1763_033:0491a18_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0491a19_4",
        "context_with_next_sentence": true
    },
    {
        "source_sentence": "將就有為說無常義，更以有無相對。",
        "from": "T37n1763_033:0491a20_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0491a21_3",
        "context_with_next_sentence": true
    },
    {
        "source_sentence": "有為之法凡有二種至色法者地水火風。",
        "from": "T37n1763_033:0491a22_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_033:0491a22_6",
        "context_with_next_sentence": true
    },
    {
        "source_sentence": "向但言無常，今出其法不過色心也。",
        "from": "T37n1763_033:0491a23_3",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0491a24_3",
        "context_with_next_sentence": true
    },
    {
        "source_sentence": "心名無常至乃至意識異亦如是。",
        "from": "T37n1763_033:0491a24_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0491a25_3",
        "context_with_next_sentence": true
    },
    {
        "source_sentence": "心攀境而起，前後相應共了一緣。",
        "from": "T37n1763_033:0491a25_18",
        "context_with_next_sentence": true
    },
    {
        "source_sentence": "此總說，下別說也。",
        "from": "T37n1763_033:0491a26_7",
        "context_with_next_sentence": true
    },
    {
        "source_sentence": "眼識性異者，眼識緣現在，意識緣去來，下境界相應亦爾。",
        "from": "T37n1763_033:0491a27_12",
        "context_with_next_sentence": true
    },
    {
        "source_sentence": "眼識應獨緣一切者，眼識不滅，行在諸根中，在耳之時亦應見色，識性不異故。",
        "from": "T37n1763_033:0491a29_8",
        "context_with_next_sentence": true
    },
    {
        "source_sentence": "若爾，應緣一切法。",
        "from": "T37n1763_033:0491a29_17",
        "context_with_next_sentence": true
    },
    {
        "source_sentence": "今不爾者，凡夫倒計為常。",
        "from": "T37n1763_033:0491b01_8",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_033:0491b02_5",
        "context_with_next_sentence": true
    },
    {
        "source_sentence": "壞諸行因緣故至諸憶念法不應忘失。",
        "from": "T37n1763_033:0491b03_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0491b03_7",
        "context_with_next_sentence": true
    },
    {
        "source_sentence": "說無漏行異無漏，能滅諸行也。",
        "from": "T37n1763_033:0491b04_2",
        "context_with_next_sentence": true
    },
    {
        "source_sentence": "所謂聲聞心性異乃至外道心者，上明苦樂煩惱，說佛弟子；",
        "from": "T37n1763_033:0491b05_9",
        "context_with_next_sentence": true
    },
    {
        "source_sentence": "此說外道，不能分別諸色，正以了為心，了青不可了黃，眼識不能具取色也。",
        "from": "T37n1763_033:0491b07_3",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0491b08_3",
        "context_with_next_sentence": true
    },
    {
        "source_sentence": "心若常者至有別異故當知無常。",
        "from": "T37n1763_033:0491b08_17",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_033:0491b09_3",
        "context_with_next_sentence": true
    },
    {
        "source_sentence": "從此以下，并答計常中第四五六三句也。",
        "from": "T37n1763_033:0491b10_2",
        "context_with_next_sentence": true
    },
    {
        "source_sentence": "就色心別相，遣其執也。",
        "from": "T37n1763_033:0491b10_13",
        "context_with_next_sentence": true
    },
    {
        "source_sentence": "善男子！",
        "from": "T37n1763_033:0491b11_3",
        "context_with_next_sentence": true
    },
    {
        "source_sentence": "我今於此非色法中至先問是事於彼已答。",
        "from": "T37n1763_033:0491b12_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_033:0491b12_7",
        "context_with_next_sentence": true
    },
    {
        "source_sentence": "此下略說內外色性，本無今有、已有還無；",
        "from": "T37n1763_033:0491b13_7",
        "context_with_next_sentence": true
    },
    {
        "source_sentence": "常所有內色異也。",
        "from": "T37n1763_033:0491b13_15",
        "context_with_next_sentence": true
    },
    {
        "source_sentence": "大般涅槃經集解卷第三十三",
        "from": "T37n1763_033:0491b14_100",
        "context_with_next_sentence": false
    }
]