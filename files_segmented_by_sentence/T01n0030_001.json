[
    {
        "source_sentence": "佛說薩鉢多酥哩踰捺野經",
        "from": "T01n0030_001:0811c19_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T01n0030_001:0811c21_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T01n0030_001:0811c22_0",
        "context_with_next_sentence": true
    },
    {
        "source_sentence": "如是我聞：",
        "from": "T01n0030_001:0811c23_4",
        "context_with_next_sentence": true
    },
    {
        "source_sentence": "一時，佛在毘舍梨國猨猴井樓閣精舍。",
        "from": "T01n0030_001:0811c24_2",
        "context_with_next_sentence": true
    },
    {
        "source_sentence": "爾時世尊告苾芻言：",
        "from": "T01n0030_001:0811c24_11",
        "context_with_next_sentence": true
    },
    {
        "source_sentence": "「汝今諦聽！",
        "from": "T01n0030_001:0811c24_17",
        "context_with_next_sentence": true
    },
    {
        "source_sentence": "諸行無常是生滅法，無堅無實，是不究竟、是不堪任、是不可樂，汝等當知，勤加精進而求解脫。",
        "from": "T01n0030_001:0811c26_18",
        "context_with_next_sentence": true
    },
    {
        "source_sentence": "苾芻！",
        "from": "T01n0030_001:0811c27_1",
        "context_with_next_sentence": true
    },
    {
        "source_sentence": "時不久住，念念遷移，過此已後劫欲末時，天不降雨人間亢旱，大地所有樹木叢林、百穀苗稼、一切華菓，皆悉枯乾都不成就。",
        "from": "T01n0030_001:0811c29_16",
        "context_with_next_sentence": true
    },
    {
        "source_sentence": "苾芻當知，諸行無常是生滅法，無堅無實，是不究竟、是不堪任、是不可樂，汝等宜令勤加精進而求解脫。",
        "from": "T01n0030_001:0812a03_3",
        "context_with_next_sentence": true
    },
    {
        "source_sentence": "苾芻！",
        "from": "T01n0030_001:0812a03_6",
        "context_with_next_sentence": true
    },
    {
        "source_sentence": "劫相末時二日出現，炎照世間，熱相轉盛，大地所有樹木叢林、根莖枝葉，一切破壞都無所有。",
        "from": "T01n0030_001:0812a05_7",
        "context_with_next_sentence": true
    },
    {
        "source_sentence": "苾芻！",
        "from": "T01n0030_001:0812a05_10",
        "context_with_next_sentence": true
    },
    {
        "source_sentence": "如是無常不可久保，汝等今者宜加精進速求解脫。",
        "from": "T01n0030_001:0812a06_12",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812a07_6",
        "context_with_next_sentence": true
    },
    {
        "source_sentence": "劫相末時三日出現，炎照世間，熱相盛前，損物轉甚，大地所有諸小江河、一切泉源，悉皆竭盡無餘少水。",
        "from": "T01n0030_001:0812a09_11",
        "context_with_next_sentence": true
    },
    {
        "source_sentence": "苾芻當知，如是無常誰能可免？",
        "from": "T01n0030_001:0812a10_5",
        "context_with_next_sentence": true
    },
    {
        "source_sentence": "是故我今殷勤勸汝，速求解脫。",
        "from": "T01n0030_001:0812a10_19",
        "context_with_next_sentence": true
    },
    {
        "source_sentence": "復次，苾芻！",
        "from": "T01n0030_001:0812a11_5",
        "context_with_next_sentence": true
    },
    {
        "source_sentence": "劫相末時四日出現，炎照世間，熱相盛前，大地所有無熱惱池四流大河，恒河、信度河、細多河、嚩芻河，悉皆乾枯無餘少水。",
        "from": "T01n0030_001:0812a14_1",
        "context_with_next_sentence": true
    },
    {
        "source_sentence": "苾芻當知，如是無常誰能可免？",
        "from": "T01n0030_001:0812a14_15",
        "context_with_next_sentence": true
    },
    {
        "source_sentence": "汝自思惟，無復怠慢，速求解脫。",
        "from": "T01n0030_001:0812a15_9",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812a16_6",
        "context_with_next_sentence": true
    },
    {
        "source_sentence": "劫相末時五日出現，炎照世間，熱相盛前，大地所有大海之水，漸漸減少，一百由旬、二百由旬、三百由旬至一千由旬；",
        "from": "T01n0030_001:0812a18_17",
        "context_with_next_sentence": true
    },
    {
        "source_sentence": "日既炎盛天雨彌愆，海又復減至二千由旬、三千由旬乃至七千由旬，如是減已，海中餘水亦有七千由旬。",
        "from": "T01n0030_001:0812a21_5",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812a22_6",
        "context_with_next_sentence": true
    },
    {
        "source_sentence": "如是海水七千由旬，漸漸復減，至六千由旬、五千由旬、四千由旬，乃至有七百由旬。",
        "from": "T01n0030_001:0812a24_2",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812a25_6",
        "context_with_next_sentence": true
    },
    {
        "source_sentence": "如是海水七百由旬，漸漸復減，至六百由旬、五百由旬、四百由旬，乃至有七由旬。",
        "from": "T01n0030_001:0812a27_1",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812a28_6",
        "context_with_next_sentence": true
    },
    {
        "source_sentence": "如是海水七由旬，漸漸復減，至六由旬、五由旬、四由旬，乃至有七俱盧舍。",
        "from": "T01n0030_001:0812a29_18",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812b01_6",
        "context_with_next_sentence": true
    },
    {
        "source_sentence": "如是海水七俱盧舍，漸漸復減，至六俱盧舍、五俱盧舍、四俱盧舍，乃至有七多羅樹。",
        "from": "T01n0030_001:0812b03_2",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812b04_6",
        "context_with_next_sentence": true
    },
    {
        "source_sentence": "如是海水七多羅樹，漸漸復減，至六多羅樹、五多羅樹、四多羅樹，乃至有七人量。",
        "from": "T01n0030_001:0812b06_1",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812b07_6",
        "context_with_next_sentence": true
    },
    {
        "source_sentence": "如是海水七人量，漸漸復減，至六人量、五人量、四人量，乃至一人量，至人項、至人脇、至人臍、至人腰、至人膝、至人踝，至人一指量，即時枯乾。",
        "from": "T01n0030_001:0812b10_7",
        "context_with_next_sentence": true
    },
    {
        "source_sentence": "於是世間唯有大地山川，別無所有。",
        "from": "T01n0030_001:0812b11_3",
        "context_with_next_sentence": true
    },
    {
        "source_sentence": "」佛言：",
        "from": "T01n0030_001:0812b11_7",
        "context_with_next_sentence": true
    },
    {
        "source_sentence": "「苾芻！",
        "from": "T01n0030_001:0812b11_11",
        "context_with_next_sentence": true
    },
    {
        "source_sentence": "諸行無常，生滅不住，無實無堅，汝等於斯速求解脫。",
        "from": "T01n0030_001:0812b12_11",
        "context_with_next_sentence": true
    },
    {
        "source_sentence": "「復次，苾芻！",
        "from": "T01n0030_001:0812b13_6",
        "context_with_next_sentence": true
    },
    {
        "source_sentence": "劫相末時六日出現，大地炎熱山石銷鎔，須彌山王微有煙生，如燒瓦窯黑煙上起，亦復如是。",
        "from": "T01n0030_001:0812b15_7",
        "context_with_next_sentence": true
    },
    {
        "source_sentence": "於是世間無堪觀察。",
        "from": "T01n0030_001:0812b15_16",
        "context_with_next_sentence": true
    },
    {
        "source_sentence": "苾芻！",
        "from": "T01n0030_001:0812b15_19",
        "context_with_next_sentence": true
    },
    {
        "source_sentence": "如是無常生滅不住，汝等宜應勤加精進，捨貪愛心，速求解脫。",
        "from": "T01n0030_001:0812b17_7",
        "context_with_next_sentence": true
    },
    {
        "source_sentence": "「復次苾芻！",
        "from": "T01n0030_001:0812b18_5",
        "context_with_next_sentence": true
    },
    {
        "source_sentence": "劫相末時七日出現，炎熱至極忽然火起，如燒十束柴，百束千束萬束、百千萬束，乃至小千世界及六欲諸天，都為火聚。",
        "from": "T01n0030_001:0812b20_18",
        "context_with_next_sentence": true
    },
    {
        "source_sentence": "燒欲界已，梵世初禪火亦自起，焚燒器界所有宮殿，高百由旬，或二百由旬、三百由旬，乃至高七千由旬，如是宮殿皆為火聚。",
        "from": "T01n0030_001:0812b23_14",
        "context_with_next_sentence": true
    },
    {
        "source_sentence": "隣及二禪彼有新生梵眾，見下火焰，心大驚怖求避火難。",
        "from": "T01n0030_001:0812b25_1",
        "context_with_next_sentence": true
    },
    {
        "source_sentence": "爾時二禪先生天曰：",
        "from": "T01n0030_001:0812b25_10",
        "context_with_next_sentence": true
    },
    {
        "source_sentence": "『汝以宿善來生我宮，但自安心，莫生驚怖，此下地火不久即滅。",
        "from": "T01n0030_001:0812b26_18",
        "context_with_next_sentence": true
    },
    {
        "source_sentence": "』如是言已，忽起大風吹去煙焰，及其灰燼都無所有。",
        "from": "T01n0030_001:0812b28_2",
        "context_with_next_sentence": true
    },
    {
        "source_sentence": "譬如有人於虛空中，以其酥油然一燈燭，燈焰滅後黑煙與灰全無少許，彼火滅後亦復如是。",
        "from": "T01n0030_001:0812c01_4",
        "context_with_next_sentence": true
    },
    {
        "source_sentence": "」佛言：",
        "from": "T01n0030_001:0812c01_8",
        "context_with_next_sentence": true
    },
    {
        "source_sentence": "「苾芻！",
        "from": "T01n0030_001:0812c01_12",
        "context_with_next_sentence": true
    },
    {
        "source_sentence": "有為之法生滅不住，是顛倒法，無堅無實，是不究竟、是不可樂，遠離貪愛，速求解脫。",
        "from": "T01n0030_001:0812c03_7",
        "context_with_next_sentence": true
    },
    {
        "source_sentence": "若無貪愛，何因何緣，大地諸天破壞不現？",
        "from": "T01n0030_001:0812c04_5",
        "context_with_next_sentence": true
    },
    {
        "source_sentence": "」「復次，苾芻！",
        "from": "T01n0030_001:0812c05_6",
        "context_with_next_sentence": true
    },
    {
        "source_sentence": "如過去世有佛出現，名妙眼如來，有無量無邊聲聞之眾，及諸梵天離欲神通外道之眾。",
        "from": "T01n0030_001:0812c07_4",
        "context_with_next_sentence": true
    },
    {
        "source_sentence": "彼妙眼如來為諸聲聞，說甚深了義清淨梵行之法。",
        "from": "T01n0030_001:0812c08_7",
        "context_with_next_sentence": true
    },
    {
        "source_sentence": "時諸苾芻等，得一切戒法圓滿，隨意修行，或作四無量觀，斷下欲染，生於梵世；",
        "from": "T01n0030_001:0812c10_3",
        "context_with_next_sentence": true
    },
    {
        "source_sentence": "或有隨意樂生他化自在天、樂生化樂天、樂生兜率天、樂生夜摩天、樂生忉利天、樂生四天王天、樂生剎帝利家、樂生婆羅門家、樂生長者居士之家。",
        "from": "T01n0030_001:0812c13_10",
        "context_with_next_sentence": true
    },
    {
        "source_sentence": "爾時妙眼如來作是念：",
        "from": "T01n0030_001:0812c14_1",
        "context_with_next_sentence": true
    },
    {
        "source_sentence": "『我今令彼聲聞眾等，同行同生，同其威力，入於慈氏第二禪定。",
        "from": "T01n0030_001:0812c15_8",
        "context_with_next_sentence": true
    },
    {
        "source_sentence": "』如是念已，即入慈氏第二禪定。",
        "from": "T01n0030_001:0812c16_3",
        "context_with_next_sentence": true
    },
    {
        "source_sentence": "時諸無量百千聲聞及外道等，皆修彼定，俱得生於梵天之上。",
        "from": "T01n0030_001:0812c17_11",
        "context_with_next_sentence": true
    },
    {
        "source_sentence": "」佛言：",
        "from": "T01n0030_001:0812c17_15",
        "context_with_next_sentence": true
    },
    {
        "source_sentence": "「苾芻！",
        "from": "T01n0030_001:0812c17_19",
        "context_with_next_sentence": true
    },
    {
        "source_sentence": "往昔妙眼如來者，非別有佛，即我身是。",
        "from": "T01n0030_001:0812c18_14",
        "context_with_next_sentence": true
    },
    {
        "source_sentence": "彼諸眾等雖生二禪免下火難，未離貪、瞋、癡種，不能解脫生老病死。",
        "from": "T01n0030_001:0812c20_4",
        "context_with_next_sentence": true
    },
    {
        "source_sentence": "苾芻！",
        "from": "T01n0030_001:0812c20_7",
        "context_with_next_sentence": true
    },
    {
        "source_sentence": "如來、應、正等覺，為天人師，遠離貪、瞋、癡等一切煩惱，解脫生老病死憂悲苦惱，復為梵天聲聞眾等，隨應宣說清淨法行。",
        "from": "T01n0030_001:0812c23_1",
        "context_with_next_sentence": true
    },
    {
        "source_sentence": "各各聞已，或有斷盡分別及欲俱生，證阿那含果；",
        "from": "T01n0030_001:0812c24_3",
        "context_with_next_sentence": true
    },
    {
        "source_sentence": "或有斷盡分別及六品俱生，證斯陀含果；",
        "from": "T01n0030_001:0812c25_2",
        "context_with_next_sentence": true
    },
    {
        "source_sentence": "或有雖盡分別未斷俱生，證須陀洹果，受天人報經七生已，成阿羅漢。",
        "from": "T01n0030_001:0812c26_13",
        "context_with_next_sentence": true
    },
    {
        "source_sentence": "」佛言：",
        "from": "T01n0030_001:0812c26_17",
        "context_with_next_sentence": true
    },
    {
        "source_sentence": "「苾芻！",
        "from": "T01n0030_001:0812c26_21",
        "context_with_next_sentence": true
    },
    {
        "source_sentence": "如是出家，如是梵行，如是證果，得離苦際而成解脫。",
        "from": "T01n0030_001:0812c28_2",
        "context_with_next_sentence": true
    },
    {
        "source_sentence": "汝今志意，捨離貪愛，趣求覺路。",
        "from": "T01n0030_001:0812c28_17",
        "context_with_next_sentence": true
    },
    {
        "source_sentence": "」爾時世尊說此法已，時彼苾芻聞佛所說，心大歡喜，信受奉行。",
        "from": "T01n0030_001:0813a01_8",
        "context_with_next_sentence": true
    },
    {
        "source_sentence": "佛說薩鉢多酥哩踰捺野經",
        "from": "T01n0030_001:0813a02_100",
        "context_with_next_sentence": false
    }
]