{
    "T07n0220_415:0079c08_0": "大般若波羅蜜多經卷第四百一",
    "T07n0220_415:0079c09_0": "十五",
    "T07n0220_415:0079c11_0": "三藏法師玄奘奉　詔譯",
    "T07n0220_415:0079c12_0": "第二分念住等品第十七之二",
    "T07n0220_415:0079c13_0": "「復次，善現！",
    "T07n0220_415:0079c13_1": "菩薩摩訶薩大乘相者，謂四神足。",
    "T07n0220_415:0079c14_0": "云何為四？",
    "T07n0220_415:0079c14_1": "善現！",
    "T07n0220_415:0079c14_2": "若菩薩摩訶薩修行般若波羅蜜多時，以無所得而為方便，修欲三摩地斷行成就神足，依離、依無染、依滅、迴向捨，是為第一。",
    "T07n0220_415:0079c17_3": "若菩薩摩訶薩修行般若波羅蜜多時，以無所得而為方便，修勤三摩地斷行成就神足，依離、依無染、依滅、迴向捨，是為第二。",
    "T07n0220_415:0079c20_4": "若菩薩摩訶薩修行般若波羅蜜多時，以無所得而為方便，修心三摩地斷行成就神足，依離、依無染、依滅、迴向捨，是為第三。",
    "T07n0220_415:0079c22_5": "若菩薩摩訶薩修行般若波羅蜜多時，以無所得而為方便，修觀三摩地斷行成就神足，依離、依無染、依滅、迴向捨，是為第四。",
    "T07n0220_415:0079c25_6": "善現當知！",
    "T07n0220_415:0079c26_0": "是為菩薩摩訶薩大乘相。",
    "T07n0220_415:0079c26_1": "「復次，善現！",
    "T07n0220_415:0079c26_2": "菩薩摩訶薩大乘相者，謂五根。",
    "T07n0220_415:0079c27_3": "云何為五？",
    "T07n0220_415:0079c27_4": "善現！",
    "T07n0220_415:0079c27_5": "若菩薩摩訶薩修行般若波羅蜜多時，以無所得而為方便，所修信根、精進根、念根、定根、慧根。",
    "T07n0220_415:0080a01_6": "善現當知！",
    "T07n0220_415:0080a01_7": "是為菩薩摩訶薩大乘相。",
    "T07n0220_415:0080a01_8": "「復次，善現！",
    "T07n0220_415:0080a02_9": "菩薩摩訶薩大乘相者，謂五力。",
    "T07n0220_415:0080a02_10": "云何為五？",
    "T07n0220_415:0080a03_11": "善現！",
    "T07n0220_415:0080a03_12": "若菩薩摩訶薩修行般若波羅蜜多時，以無所得而為方便，所修信力、精進力、念力、定力、慧力。",
    "T07n0220_415:0080a05_13": "善現當知！",
    "T07n0220_415:0080a05_14": "是為菩薩摩訶薩大乘相。",
    "T07n0220_415:0080a06_15": "「復次，善現！",
    "T07n0220_415:0080a06_16": "菩薩摩訶薩大乘相者，謂七等覺支。",
    "T07n0220_415:0080a07_17": "云何為七？",
    "T07n0220_415:0080a07_18": "善現！",
    "T07n0220_415:0080a07_19": "若菩薩摩訶薩修行般若波羅蜜多時，以無所得而為方便，所修念等覺支、擇法等覺支、精進等覺支、喜等覺支、輕安等覺支、定等覺支、捨等覺支，依離、依無染、依滅、迴向捨。",
    "T07n0220_415:0080a11_20": "善現當知！",
    "T07n0220_415:0080a11_21": "是為菩薩摩訶薩大乘相。",
    "T07n0220_415:0080a12_22": "「復次，善現！",
    "T07n0220_415:0080a12_23": "菩薩摩訶薩大乘相者，謂八聖道支。",
    "T07n0220_415:0080a13_24": "云何為八？",
    "T07n0220_415:0080a13_25": "善現！",
    "T07n0220_415:0080a13_26": "若菩薩摩訶薩修行般若波羅蜜多時，以無所得而為方便，所修正見、正思惟、正語、正業、正命、正精進、正念、正定，依離、依無染、依滅、迴向捨。",
    "T07n0220_415:0080a16_27": "善現當知！",
    "T07n0220_415:0080a17_28": "是為菩薩摩訶薩大乘相。",
    "T07n0220_415:0080a17_29": "「復次，善現！",
    "T07n0220_415:0080a17_30": "菩薩摩訶薩大乘相者，謂三三摩地。",
    "T07n0220_415:0080a18_31": "云何為三？",
    "T07n0220_415:0080a19_0": "善現！",
    "T07n0220_415:0080a19_1": "若菩薩摩訶薩修行般若波羅蜜多時，以無所得而為方便，觀一切法自相皆空，其心安住，名空解脫門，亦名空三摩地，是為第一。",
    "T07n0220_415:0080a22_2": "若菩薩摩訶薩修行般若波羅蜜多時，以無所得而為方便，觀一切法自相空故皆無有相，其心安住，名無相解脫門，亦名無相三摩地，是為第二。",
    "T07n0220_415:0080a25_3": "若菩薩摩訶薩修行般若波羅蜜多時，以無所得而為方便，觀一切法自相空故皆無所願，其心安住，名無願解脫門，亦名無願三摩地，是為第三。",
    "T07n0220_415:0080a28_4": "善現當知！",
    "T07n0220_415:0080a28_5": "是為菩薩摩訶薩大乘相。",
    "T07n0220_415:0080a29_6": "「復次，善現！",
    "T07n0220_415:0080a29_7": "菩薩摩訶薩大乘相者，謂十一智。",
    "T07n0220_415:0080b01_8": "云何十一？",
    "T07n0220_415:0080b01_9": "謂法智、類智、他心智、世俗智、苦智、集智、滅智、道智、盡智、無生智、如說智。",
    "T07n0220_415:0080b03_10": "「云何法智？",
    "T07n0220_415:0080b03_11": "善現！",
    "T07n0220_415:0080b03_12": "若智以無所得而為方便，知五蘊差別相，是為法智。",
    "T07n0220_415:0080b04_13": "「云何類智？",
    "T07n0220_415:0080b05_14": "善現！",
    "T07n0220_415:0080b05_15": "若智以無所得而為方便，知眼乃至意、色乃至法皆是無常，是為類智。",
    "T07n0220_415:0080b06_16": "「云何他心智？",
    "T07n0220_415:0080b07_17": "善現！",
    "T07n0220_415:0080b07_18": "若智以無所得而為方便，知他有情心、心所法無所疑滯，是為他心智。",
    "T07n0220_415:0080b08_19": "「云何世俗智？",
    "T07n0220_415:0080b09_20": "善現！",
    "T07n0220_415:0080b09_21": "若智以無所得而為方便，知諸有情修行差別，是為世俗智。",
    "T07n0220_415:0080b10_22": "「云何苦智？",
    "T07n0220_415:0080b10_23": "善現！",
    "T07n0220_415:0080b11_24": "若智以無所得而為方便，知苦應不生，是為苦智。",
    "T07n0220_415:0080b12_25": "「云何集智？",
    "T07n0220_415:0080b12_26": "善現！",
    "T07n0220_415:0080b12_27": "若智以無所得而為方便，知集應永斷，是為集智。",
    "T07n0220_415:0080b13_28": "「云何滅智？",
    "T07n0220_415:0080b14_0": "善現！",
    "T07n0220_415:0080b14_1": "若智以無所得而為方便，知滅應作證，是為滅智。",
    "T07n0220_415:0080b15_2": "「云何道智？",
    "T07n0220_415:0080b15_3": "善現！",
    "T07n0220_415:0080b15_4": "若智以無所得而為方便，知道應修習，是為道智。",
    "T07n0220_415:0080b16_5": "「云何盡智？",
    "T07n0220_415:0080b17_6": "善現！",
    "T07n0220_415:0080b17_7": "若智以無所得而為方便，知貪、瞋、癡盡，是為盡智。",
    "T07n0220_415:0080b18_8": "「云何無生智？",
    "T07n0220_415:0080b18_9": "善現！",
    "T07n0220_415:0080b18_10": "若智以無所得而為方便，知諸有趣永不復生，是為無生智。",
    "T07n0220_415:0080b20_11": "「云何如說智？",
    "T07n0220_415:0080b20_12": "善現！",
    "T07n0220_415:0080b20_13": "如來所有一切相智，是為如說智。",
    "T07n0220_415:0080b21_14": "「善現當知！",
    "T07n0220_415:0080b21_15": "是為菩薩摩訶薩大乘相。",
    "T07n0220_415:0080b22_16": "「復次，善現！",
    "T07n0220_415:0080b22_17": "菩薩摩訶薩大乘相者，謂三根：一、未知當知根，二、已知根，三、具知根。",
    "T07n0220_415:0080b24_18": "「云何未知當知根？",
    "T07n0220_415:0080b24_19": "善現！",
    "T07n0220_415:0080b24_20": "若諸有學補特伽羅，於諸聖諦未已現觀，所有信根、精進根、念根、定根、慧根，是為未知當知根。",
    "T07n0220_415:0080b26_21": "「云何已知根？",
    "T07n0220_415:0080b27_22": "善現！",
    "T07n0220_415:0080b27_23": "若諸有學補特伽羅，於諸聖諦已得現觀，所有信根、精進根、念根、定根、慧根，是為已知根。",
    "T07n0220_415:0080b29_24": "「云何具知根？",
    "T07n0220_415:0080b29_25": "善現！",
    "T07n0220_415:0080b29_26": "謂諸無學補特伽羅，若阿羅漢、若獨覺、若已住十地菩薩摩訶薩、若諸如來應正等覺，所有信根、精進根、念根、定根、慧根，是為具知根。",
    "T07n0220_415:0080c03_27": "「善現！",
    "T07n0220_415:0080c03_28": "若此三根，以無所得為方便者，當知是為菩薩摩訶薩大乘相。",
    "T07n0220_415:0080c06_0": "「復次，善現！",
    "T07n0220_415:0080c06_1": "菩薩摩訶薩大乘相者，謂三三摩地。",
    "T07n0220_415:0080c07_2": "云何為三？",
    "T07n0220_415:0080c07_3": "一、有尋有伺三摩地。",
    "T07n0220_415:0080c07_4": "二、無尋唯伺三摩地。",
    "T07n0220_415:0080c08_5": "三、無尋無伺三摩地。",
    "T07n0220_415:0080c08_6": "「云何有尋有伺三摩地？",
    "T07n0220_415:0080c09_7": "善現！",
    "T07n0220_415:0080c09_8": "若離欲惡不善法，有尋有伺離生喜樂，入初靜慮具足住，是為有尋有伺三摩地。",
    "T07n0220_415:0080c11_9": "「云何無尋唯伺三摩地？",
    "T07n0220_415:0080c11_10": "善現！",
    "T07n0220_415:0080c11_11": "若初靜慮、第二靜慮中間定，是為無尋唯伺三摩地。",
    "T07n0220_415:0080c13_12": "「云何無尋無伺三摩地？",
    "T07n0220_415:0080c13_13": "善現！",
    "T07n0220_415:0080c13_14": "若第二靜慮乃至非想非非想處定，是為無尋無伺三摩地。",
    "T07n0220_415:0080c15_15": "「善現！",
    "T07n0220_415:0080c15_16": "若此三種，以無所得為方便者，當知是為菩薩摩訶薩大乘相。",
    "T07n0220_415:0080c16_17": "「復次，善現！",
    "T07n0220_415:0080c16_18": "菩薩摩訶薩大乘相者，謂十隨念。",
    "T07n0220_415:0080c17_19": "云何為十？",
    "T07n0220_415:0080c17_20": "謂佛隨念、法隨念、僧隨念、戒隨念、捨隨念、天隨念、寂靜隨念、入出息隨念、身隨念、死隨念。",
    "T07n0220_415:0080c19_21": "善現！",
    "T07n0220_415:0080c20_0": "若此十種，以無所得為方便者，當知是為菩薩摩訶薩大乘相。",
    "T07n0220_415:0080c21_1": "「復次，善現！",
    "T07n0220_415:0080c21_2": "菩薩摩訶薩大乘相者，謂四靜慮、四無量、四無色定、八解脫、九次第定等所有善法，以無所得為方便者，當知是為菩薩摩訶薩大乘相。",
    "T07n0220_415:0080c24_3": "「復次，善現！",
    "T07n0220_415:0080c24_4": "菩薩摩訶薩大乘相者，謂如來十力。",
    "T07n0220_415:0080c25_5": "云何為十？",
    "T07n0220_415:0080c26_0": "「善現！",
    "T07n0220_415:0080c26_1": "若無所得而為方便，如實了知因果等法處非處相，是為第一。",
    "T07n0220_415:0080c27_2": "「善現！",
    "T07n0220_415:0080c27_3": "若無所得而為方便，如實了知諸有情類過去、未來、現在種種諸業法受因果別相，是為第二。",
    "T07n0220_415:0080c29_4": "「若無所得而為方便，如實了知世間非一種種界相，是為第三。",
    "T07n0220_415:0081a02_5": "「若無所得而為方便，如實了知諸有情類非一勝解種種勝解，是為第四。",
    "T07n0220_415:0081a03_6": "「若無所得而為方便，如實了知諸有情類諸根勝劣，是為第五。",
    "T07n0220_415:0081a05_7": "「若無所得而為方便，如實了知遍行行相，是為第六。",
    "T07n0220_415:0081a06_8": "「若無所得而為方便，如實了知諸有情類根、力、覺支、解脫、靜慮、等持、等至、染淨差別，是為第七。",
    "T07n0220_415:0081a08_9": "「若無所得而為方便，如實了知諸有情類有無量種宿住差別，是為第八。",
    "T07n0220_415:0081a10_10": "「若無所得而為方便，如實了知諸有情類有無量種死生差別，是為第九。",
    "T07n0220_415:0081a11_11": "「若無所得而為方便，如實了知諸漏永盡，得無漏心解脫，得無漏慧解脫，於現法中自作證具足住，能正了知我生已盡、梵行已立、所作已辦、不受後有，是為第十。",
    "T07n0220_415:0081a15_12": "「善現當知！",
    "T07n0220_415:0081a15_13": "是為菩薩摩訶薩大乘相。",
    "T07n0220_415:0081a16_14": "「復次，善現！",
    "T07n0220_415:0081a16_15": "菩薩摩訶薩大乘相者，謂四無所畏。",
    "T07n0220_415:0081a17_16": "云何為四？",
    "T07n0220_415:0081a17_17": "「善現！",
    "T07n0220_415:0081a17_18": "若無所得而為方便，自稱我是正等覺者，設有沙門、若婆羅門、若天魔梵、或餘世間，依法立難及令憶念，言於是法非正等覺，我於彼難正見無因。",
    "T07n0220_415:0081a21_19": "以於彼難見無因故，得安隱住無怖無畏，自稱我處大仙尊位，於大眾中正師子吼轉妙梵輪。",
    "T07n0220_415:0081a23_20": "其輪清淨正真無上，一切沙門、若婆羅門、若天魔梵、或餘世間，皆無有能如法轉者。",
    "T07n0220_415:0081a25_21": "是為第一。",
    "T07n0220_415:0081a25_22": "「善現！",
    "T07n0220_415:0081a25_23": "若無所得而為方便，自稱我已永盡諸漏，設有沙門、若婆羅門、若天魔梵、或餘世間，依法立難及令憶念，言如是漏未得永盡，我於彼難正見無因。",
    "T07n0220_415:0081a29_24": "以於彼難見無因故，得安隱住無怖無畏，自稱我處大仙尊位，於大眾中正師子吼轉妙梵輪。",
    "T07n0220_415:0081b02_25": "其輪清淨正真無上，一切沙門、若婆羅門、若天魔梵、或餘世間，皆無有能如法轉者。",
    "T07n0220_415:0081b04_26": "是為第二。",
    "T07n0220_415:0081b04_27": "「善現！",
    "T07n0220_415:0081b04_28": "若無所得而為方便，為諸弟子說障道法，設有沙門、若婆羅門、若天魔梵、或餘世間，依法立難及令憶念，言習此法不能障道，我於彼難正見無因。",
    "T07n0220_415:0081b08_0": "以於彼難見無因故，得安隱住無怖無畏，自稱我處大仙尊位，於大眾中正師子吼轉妙梵輪。",
    "T07n0220_415:0081b10_1": "其輪清淨正真無上，一切沙門、若婆羅門、若天魔梵、或餘世間，皆無有能如法轉者。",
    "T07n0220_415:0081b12_2": "是為第三。",
    "T07n0220_415:0081b12_3": "「善現！",
    "T07n0220_415:0081b12_4": "若無所得而為方便，為諸弟子說盡苦道，設有沙門、若婆羅門、若天魔梵、或餘世間，依法立難及令憶念，言修此道不能盡苦，我於彼難正見無因。",
    "T07n0220_415:0081b15_5": "以於彼難見無因故，得安隱住無怖無畏，自稱我處大仙尊位，於大眾中正師子吼轉妙梵輪。",
    "T07n0220_415:0081b18_0": "其輪清淨正真無上，一切沙門、若婆羅門、若天魔梵、或餘世間，皆無有能如法轉者。",
    "T07n0220_415:0081b19_1": "是為第四。",
    "T07n0220_415:0081b20_2": "「善現當知！",
    "T07n0220_415:0081b20_3": "是為菩薩摩訶薩大乘相。",
    "T07n0220_415:0081b21_0": "「復次，善現！",
    "T07n0220_415:0081b21_1": "菩薩摩訶薩大乘相者，謂四無礙解。",
    "T07n0220_415:0081b22_2": "云何為四？",
    "T07n0220_415:0081b22_3": "一、義無礙解。",
    "T07n0220_415:0081b22_4": "二、法無礙解。",
    "T07n0220_415:0081b22_5": "三、詞無礙解。",
    "T07n0220_415:0081b23_6": "四辯無礙解。",
    "T07n0220_415:0081b23_7": "善現！",
    "T07n0220_415:0081b23_8": "如是四無礙解，若無所得而為方便，當知是為菩薩摩訶薩大乘相。",
    "T07n0220_415:0081b25_9": "「復次，善現！",
    "T07n0220_415:0081b25_10": "菩薩摩訶薩大乘相者，謂十八佛不共法。",
    "T07n0220_415:0081b26_11": "云何十八？",
    "T07n0220_415:0081b26_12": "善現！",
    "T07n0220_415:0081b26_13": "謂諸如來、應、正等覺，常無誤失，無卒暴音，無忘失念，無種種想，無不定心，無不擇捨，志欲無退，精進無退，念無退，慧無退，解脫無退，解脫智見無退，一切身業智為前導隨智而轉，一切語業智為前導隨智而轉，一切意業智為前導隨智而轉，於過去世所起智見無著無礙，於未來世所起智見無著無礙，於現在世所起智見無著無礙。",
    "T07n0220_415:0081c05_14": "善現！",
    "T07n0220_415:0081c05_15": "如是十八佛不共法，無不皆以無所得為方便，當知是為菩薩摩訶薩大乘相。",
    "T07n0220_415:0081c08_0": "「復次，善現！",
    "T07n0220_415:0081c08_1": "菩薩摩訶薩大乘相者，謂陀羅尼門。",
    "T07n0220_415:0081c09_2": "何等陀羅尼門？",
    "T07n0220_415:0081c09_3": "謂字平等性、語平等性入諸字門。",
    "T07n0220_415:0081c10_4": "云何字平等性、語平等性入諸字門？",
    "T07n0220_415:0081c11_5": "「善現！",
    "T07n0220_415:0081c11_6": "若菩薩摩訶薩修行般若波羅蜜多時，以無所得而為方便，入[褒保+可]字門，悟一切法本不生故；入洛字門，悟一切法離塵垢故；入跛字門，悟一切法勝義教故；入者字門，悟一切法無死生故；入娜字門，悟一切法遠離名相無得失故；入砢字門，悟一切法出世間故愛支條緣永被害故；入柁字門，悟一切法調伏寂靜真如平等無分別故；入婆字門，悟一切法離縛解故；入茶字門，悟一切法離熱矯穢得清淨故；入沙字門，悟一切法無罣礙故；入縛字門，悟一切法語音道斷故；入[多*頁]字門，悟一切法真如不動故；入也字門，悟一切法如實不生故；入瑟吒字門，悟一切法制伏任持相不可得故；入迦字門，悟一切法作者不可得故；入娑字門，悟一切法時平等性不可得故；入磨字門，悟一切法我所執性不可得故；入伽字門，悟一切法行動取性不可得故；入他字門，悟一切法所依處性不可得故；入闍字門，悟一切法能所生起不可得故；入濕縛字門，悟一切法安隱之性不可得故；入達字門，悟一切法能持界性不可得故；入捨字門，悟一切法寂靜性不可得故；入佉字門，悟一切法如虛空性不可得故；入羼字門，悟一切法窮盡性不可得故；入薩[多*頁]字門，悟一切法任持處非處令不動轉性不可得故；入若字門，悟一切法所了知性不可得故；入剌他字門，悟一切法執著義性不可得故；入呵字門，悟一切法能為因性不可得故；入薄字門，悟一切法可破壞性不可得故；入縛字門，悟一切法欲樂覆性不可得故；入颯磨字門，悟一切法可憶念性不可得故；入嗑縛字門，悟一切法可呼召性不可得故；入蹉字門，悟一切法勇健性不可得故；入鍵字門，悟一切法厚平等性不可得故；入搋字門，悟一切法積集性不可得故；入拏字門，悟一切法離諸諠諍無往無來行住坐臥不可得故；入頗字門，悟一切法遍滿果報不可得故；入塞迦字門，悟一切法聚積蘊性不可得故；入逸娑字門，悟一切法衰老性相不可得故；入酌字門，悟一切法聚集足迹不可得故；入吒字門，悟一切法相驅迫性不可得故；入擇字門，悟一切法究竟處所不可得故。",
    "T07n0220_415:0082a23_7": "「善現！",
    "T07n0220_415:0082a23_8": "此擇字門是能悟入法空邊際，除此諸字表諸法空更不可得。",
    "T07n0220_415:0082a25_0": "何以故？",
    "T07n0220_415:0082a25_1": "此諸字義，不可宣說，不可顯示，不可書持，不可執取，不可觀察，離諸相故。",
    "T07n0220_415:0082a26_2": "善現！",
    "T07n0220_415:0082a27_3": "譬如虛空是一切物所歸趣處，此諸字門亦復如是，諸法空義皆入此門方得顯了。",
    "T07n0220_415:0082a28_4": "「善現！",
    "T07n0220_415:0082a29_5": "入此[褒保+可]字等，名入諸字門。",
    "T07n0220_415:0082a29_6": "善現！",
    "T07n0220_415:0082a29_7": "諸菩薩摩訶薩若於如是入諸字門得善巧智，於諸言音所詮、所表皆無罣礙，於一切法平等空性盡能證持，於眾言音咸得善巧。",
    "T07n0220_415:0082b03_8": "「善現！",
    "T07n0220_415:0082b03_9": "若菩薩摩訶薩能聽如是入諸字門印相、印句，聞已受持、讀誦、通利、為他解說，不徇名譽利養恭敬，由此因緣得二十種功德勝利。",
    "T07n0220_415:0082b06_10": "云何二十？",
    "T07n0220_415:0082b07_11": "謂得強憶念，得勝慚愧，得堅固力，得法旨趣，得增上覺，得殊勝慧，得無礙辯，得總持門，得無疑惑，得違順語不生恚愛，得無高下平等而住，得於有情言音善巧，得蘊善巧、界善巧、處善巧、諦善巧，得緣起善巧、因善巧、緣善巧、法善巧，得根勝劣智善巧、他心智善巧，得觀星曆善巧，得天耳智善巧、宿住隨念智善巧、神境智善巧、死生智善巧，得漏盡智善巧，得說處非處智善巧，得往來智善巧、威儀路善巧。",
    "T07n0220_415:0082b16_12": "善現！",
    "T07n0220_415:0082b16_13": "是為得二十種功德勝利。",
    "T07n0220_415:0082b17_0": "「善現！",
    "T07n0220_415:0082b17_1": "若菩薩摩訶薩修行般若波羅蜜多時，以無所得而為方便，所得如是陀羅尼門，當知是為菩薩摩訶薩大乘相。」",
    "T07n0220_415:0082b20_0": "第二分修治地品第十八之一",
    "T07n0220_415:0082b21_0": "「復次，善現！",
    "T07n0220_415:0082b21_1": "汝問『齊何當知菩薩摩訶薩發趣大乘？』",
    "T07n0220_415:0082b22_2": "者，若菩薩摩訶薩修行六種波羅蜜多時，從一地趣一地，齊此當知菩薩摩訶薩發趣大乘。",
    "T07n0220_415:0082b24_3": "「云何菩薩摩訶薩修行六種波羅蜜多時，從一地趣一地？",
    "T07n0220_415:0082b25_4": "善現！",
    "T07n0220_415:0082b25_5": "若菩薩摩訶薩知一切法無所從來亦無所趣。",
    "T07n0220_415:0082b26_6": "何以故？",
    "T07n0220_415:0082b26_7": "善現！",
    "T07n0220_415:0082b27_0": "以一切法無去無來、無從無趣，由彼諸法無變壞故。",
    "T07n0220_415:0082b28_1": "善現！",
    "T07n0220_415:0082b28_2": "是菩薩摩訶薩於所從趣地不恃、不思惟，雖修治地業而不見彼地。",
    "T07n0220_415:0082b29_3": "是為菩薩摩訶薩修行六種波羅蜜多時，從一地趣一地。",
    "T07n0220_415:0082c02_4": "「云何菩薩摩訶薩修治地業？",
    "T07n0220_415:0082c02_5": "善現！",
    "T07n0220_415:0082c02_6": "諸菩薩摩訶薩住初地時，應善修治十種勝業。",
    "T07n0220_415:0082c03_7": "云何為十？",
    "T07n0220_415:0082c04_8": "一者、以無所得而為方便，修治增上意樂業，利益事相不可得故。",
    "T07n0220_415:0082c05_9": "二者、以無所得而為方便，修治一切有情平等心業，一切有情不可得故。",
    "T07n0220_415:0082c07_10": "三者、以無所得而為方便，修治布施業，施者、受者及所施物不可得故。",
    "T07n0220_415:0082c08_11": "四者、以無所得而為方便，修治親近善友業，於諸善友無執著故。",
    "T07n0220_415:0082c10_12": "五者、以無所得而為方便，修治求法業，諸所求法不可得故。",
    "T07n0220_415:0082c11_13": "六者、以無所得而為方便，修治常樂出家業，所棄捨家不可得故。",
    "T07n0220_415:0082c13_14": "七者、以無所得而為方便，修治愛樂佛身業，相隨好因不可得故。",
    "T07n0220_415:0082c14_15": "八者、以無所得而為方便，修治開闡法教業，所分別法不可得故。",
    "T07n0220_415:0082c16_16": "九者、以無所得而為方便，修治破憍慢業，諸興盛法不可得故。",
    "T07n0220_415:0082c17_17": "十者、以無所得而為方便，修治諦語業，一切語言不可得故。",
    "T07n0220_415:0082c18_18": "善現！",
    "T07n0220_415:0082c19_19": "諸菩薩摩訶薩住初地時，應善修治此十勝業。",
    "T07n0220_415:0082c20_20": "「復次，善現！",
    "T07n0220_415:0082c20_21": "諸菩薩摩訶薩住第二地時，應於八法思惟修習令速圓滿。",
    "T07n0220_415:0082c21_22": "云何為八？",
    "T07n0220_415:0082c21_23": "一者、清淨尸羅。",
    "T07n0220_415:0082c22_24": "二者、知恩報恩。",
    "T07n0220_415:0082c22_25": "三者、住安忍力。",
    "T07n0220_415:0082c23_0": "四者、受勝歡喜。",
    "T07n0220_415:0082c23_1": "五者、不捨有情。",
    "T07n0220_415:0082c23_2": "六者、常起大悲。",
    "T07n0220_415:0082c24_3": "七者、於諸師長以敬信心，諮承供養如事諸佛。",
    "T07n0220_415:0082c25_4": "八者、勤求修習波羅蜜多。",
    "T07n0220_415:0082c25_5": "善現！",
    "T07n0220_415:0082c25_6": "諸菩薩摩訶薩住第二地時，於此八法應思應學令速圓滿。",
    "T07n0220_415:0082c27_7": "「復次，善現！",
    "T07n0220_415:0082c27_8": "諸菩薩摩訶薩住第三地時，應住五法。",
    "T07n0220_415:0082c28_9": "云何為五？",
    "T07n0220_415:0082c28_10": "一者、勤求多聞常無厭足，於所聞法不著文字。",
    "T07n0220_415:0082c29_11": "二者、以無染心常行法施，雖廣開化而不自高。",
    "T07n0220_415:0083a01_12": "三者、為嚴淨土植諸善根，雖用迴向而不自舉。",
    "T07n0220_415:0083a02_13": "四者、為化有情，雖不厭倦無邊生死而不憍逸。",
    "T07n0220_415:0083a03_14": "五者、雖住慚愧而無所著。",
    "T07n0220_415:0083a04_15": "善現！",
    "T07n0220_415:0083a04_16": "諸菩薩摩訶薩住第三地時，應常安住如是五法。",
    "T07n0220_415:0083a05_17": "「復次，善現！",
    "T07n0220_415:0083a05_18": "諸菩薩摩訶薩住第四地時，應於十法受持不捨。",
    "T07n0220_415:0083a07_19": "云何為十？",
    "T07n0220_415:0083a07_20": "一者、住阿練若常不捨離。",
    "T07n0220_415:0083a07_21": "二者、常好少欲。",
    "T07n0220_415:0083a08_22": "三者、常好憙足。",
    "T07n0220_415:0083a08_23": "四者、常不捨離杜多功德。",
    "T07n0220_415:0083a09_24": "五者、於諸學處常不棄捨。",
    "T07n0220_415:0083a09_25": "六者、於諸欲樂深生厭離。",
    "T07n0220_415:0083a10_26": "七者、常樂發起寂滅俱心。",
    "T07n0220_415:0083a11_0": "八者、捨一切物。",
    "T07n0220_415:0083a11_1": "九者、心不滯沒。",
    "T07n0220_415:0083a11_2": "十者、於一切物常無顧戀。",
    "T07n0220_415:0083a12_3": "善現！",
    "T07n0220_415:0083a12_4": "諸菩薩摩訶薩住第四地時，於如是十法應受持不捨。",
    "T07n0220_415:0083a13_5": "「復次，善現！",
    "T07n0220_415:0083a13_6": "諸菩薩摩訶薩住第五地時，應遠離十法。",
    "T07n0220_415:0083a14_7": "云何為十？",
    "T07n0220_415:0083a15_8": "一者、應遠離居家。",
    "T07n0220_415:0083a15_9": "二者、應遠離苾芻尼。",
    "T07n0220_415:0083a16_0": "三者、應遠離家慳。",
    "T07n0220_415:0083a16_1": "四者、應遠離眾會忿諍。",
    "T07n0220_415:0083a16_2": "五者、應遠離自讚毀他。",
    "T07n0220_415:0083a17_3": "六者、應遠離十不善業道。",
    "T07n0220_415:0083a18_4": "七者、應遠離增上傲慢。",
    "T07n0220_415:0083a18_5": "八者、應遠離顛倒。",
    "T07n0220_415:0083a19_0": "九者、應遠離猶豫。",
    "T07n0220_415:0083a19_1": "十者、應遠離貪、瞋、癡。",
    "T07n0220_415:0083a19_2": "善現！",
    "T07n0220_415:0083a20_0": "諸菩薩摩訶薩住第五地時，應常遠離如是十法。",
    "T07n0220_415:0083a21_1": "「復次，善現！",
    "T07n0220_415:0083a21_2": "諸菩薩摩訶薩住第六地時，應圓滿六法。",
    "T07n0220_415:0083a22_3": "云何為六？",
    "T07n0220_415:0083a22_4": "所謂六種波羅蜜多，即是布施乃至般若。",
    "T07n0220_415:0083a23_5": "復應遠離六法。",
    "T07n0220_415:0083a23_6": "云何為六？",
    "T07n0220_415:0083a24_7": "一者、聲聞心。",
    "T07n0220_415:0083a24_8": "二者、獨覺心。",
    "T07n0220_415:0083a24_9": "三者、熱惱心。",
    "T07n0220_415:0083a25_0": "四者、見乞者來不喜愁慼心。",
    "T07n0220_415:0083a25_1": "五者、捨所有物追戀憂悔心。",
    "T07n0220_415:0083a26_2": "六者、於來求者方便矯誑心。",
    "T07n0220_415:0083a26_3": "善現！",
    "T07n0220_415:0083a27_4": "諸菩薩摩訶薩住第六地時，常應圓滿前說六法，及應遠離後說六法。",
    "T07n0220_415:0083a28_5": "「復次，善現！",
    "T07n0220_415:0083a28_6": "諸菩薩摩訶薩住第七地時，應遠離二十法。",
    "T07n0220_415:0083a29_7": "云何二十？",
    "T07n0220_415:0083b01_8": "一者、應遠離我執乃至見者執。",
    "T07n0220_415:0083b01_9": "二者、應遠離斷執。",
    "T07n0220_415:0083b02_10": "三者、應遠離常執。",
    "T07n0220_415:0083b02_11": "四者、應遠離相想執。",
    "T07n0220_415:0083b03_12": "五者、應遠離見執。",
    "T07n0220_415:0083b03_13": "六者、應遠離名色執。",
    "T07n0220_415:0083b04_14": "七者、應遠離蘊執。",
    "T07n0220_415:0083b04_15": "八者、應遠離處執。",
    "T07n0220_415:0083b04_16": "九者、應遠離界執。",
    "T07n0220_415:0083b05_17": "十者、應遠離諦執。",
    "T07n0220_415:0083b05_18": "十一者、應遠離緣起執。",
    "T07n0220_415:0083b06_19": "十二者、應遠離住著三界執。",
    "T07n0220_415:0083b06_20": "十三者、應遠離一切法執。",
    "T07n0220_415:0083b07_21": "十四者、應遠離於一切法如理不如理執。",
    "T07n0220_415:0083b08_22": "十五者、應遠離依佛見執。",
    "T07n0220_415:0083b09_23": "十六者、應遠離依法見執。",
    "T07n0220_415:0083b09_24": "十七者、應遠離依僧見執。",
    "T07n0220_415:0083b10_25": "十八者、應遠離依戒見執。",
    "T07n0220_415:0083b10_26": "十九者、應遠離依空見執。",
    "T07n0220_415:0083b11_27": "二十者、應遠離厭怖空性。",
    "T07n0220_415:0083b12_0": "「復應圓滿二十法。",
    "T07n0220_415:0083b12_1": "云何二十？",
    "T07n0220_415:0083b12_2": "一者、應圓滿通達空。",
    "T07n0220_415:0083b13_3": "二者、應圓滿證無相。",
    "T07n0220_415:0083b13_4": "三者、應圓滿知無願。",
    "T07n0220_415:0083b14_5": "四者、應圓滿三輪清淨。",
    "T07n0220_415:0083b14_6": "五者、應圓滿悲愍有情及於有情無所執著。",
    "T07n0220_415:0083b15_7": "六者、應圓滿一切法平等見及於此中無所執著。",
    "T07n0220_415:0083b16_8": "七者、應圓滿一切有情平等見及於此中無所執著。",
    "T07n0220_415:0083b17_9": "八者、應圓滿通達真實理趣及於此中無所執著。",
    "T07n0220_415:0083b19_0": "九者、應圓滿無生忍智。",
    "T07n0220_415:0083b19_1": "十者、應圓滿說一切法一相理趣。",
    "T07n0220_415:0083b20_2": "十一者、應圓滿滅除分別。",
    "T07n0220_415:0083b20_3": "十二者、應圓滿遠離諸想。",
    "T07n0220_415:0083b21_4": "十三者、應圓滿遠離諸見。",
    "T07n0220_415:0083b22_5": "十四者、應圓滿遠離煩惱。",
    "T07n0220_415:0083b22_6": "十五者、應圓滿止觀地。",
    "T07n0220_415:0083b23_7": "十六者應圓滿調伏心性。",
    "T07n0220_415:0083b23_8": "十七者、應圓滿寂靜心性。",
    "T07n0220_415:0083b24_9": "十八者、應圓滿無礙智性。",
    "T07n0220_415:0083b24_10": "十九者、應圓滿無所愛染。",
    "T07n0220_415:0083b25_11": "二十者、應圓滿隨心所欲往諸佛土於佛眾會自現其身。",
    "T07n0220_415:0083b26_12": "「善現！",
    "T07n0220_415:0083b26_13": "諸菩薩摩訶薩住第七地時，常應遠離如前所說二十種法，及應圓滿如後所說二十種法。",
    "T07n0220_415:0083b29_0": "「復次，善現！",
    "T07n0220_415:0083b29_1": "諸菩薩摩訶薩住第八地時，應圓滿四法。",
    "T07n0220_415:0083c01_2": "云何為四？",
    "T07n0220_415:0083c01_3": "一者、應圓滿悟入一切有情心行。",
    "T07n0220_415:0083c02_4": "二者、應圓滿遊戲諸神通。",
    "T07n0220_415:0083c02_5": "三者、應圓滿見諸佛土如其所見而自嚴淨種種佛土。",
    "T07n0220_415:0083c04_0": "四者、應圓滿承事供養諸佛世尊於如來身如實觀察。",
    "T07n0220_415:0083c05_1": "善現！",
    "T07n0220_415:0083c05_2": "諸菩薩摩訶薩住第八地時，於此四法應勤圓滿。",
    "T07n0220_415:0083c06_3": "「復次，善現！",
    "T07n0220_415:0083c06_4": "諸菩薩摩訶薩住第九地時，應圓滿四法。",
    "T07n0220_415:0083c07_5": "云何為四？",
    "T07n0220_415:0083c07_6": "一者、應圓滿根勝劣智。",
    "T07n0220_415:0083c08_7": "二者、應圓滿嚴淨佛土。",
    "T07n0220_415:0083c08_8": "三者、應圓滿如幻等持數入諸定。",
    "T07n0220_415:0083c09_9": "四者、應圓滿隨諸有情善根應熟故入諸有自現化生。",
    "T07n0220_415:0083c10_10": "善現！",
    "T07n0220_415:0083c11_11": "諸菩薩摩訶薩住第九地時，於此四法應勤圓滿。",
    "T07n0220_415:0083c12_12": "「復次，善現！",
    "T07n0220_415:0083c12_13": "諸菩薩摩訶薩住第十地時，應圓滿十二法。",
    "T07n0220_415:0083c13_14": "云何十二？",
    "T07n0220_415:0083c13_15": "一者、應圓滿攝受無邊處所大願隨有所願皆令證得。",
    "T07n0220_415:0083c14_16": "二者、應圓滿隨諸天龍及藥叉等異類音智。",
    "T07n0220_415:0083c15_17": "三者、應圓滿無礙辯說。",
    "T07n0220_415:0083c16_18": "四者、應圓滿入胎具足。",
    "T07n0220_415:0083c17_0": "五者、應圓滿出生具足。",
    "T07n0220_415:0083c17_1": "六者、應圓滿家族具足。",
    "T07n0220_415:0083c18_2": "七者、應圓滿種姓具足。",
    "T07n0220_415:0083c18_3": "八者、應圓滿眷屬具足。",
    "T07n0220_415:0083c19_4": "九者、應圓滿生身具足。",
    "T07n0220_415:0083c19_5": "十者、應圓滿出家具足。",
    "T07n0220_415:0083c20_6": "十一者、應圓滿莊嚴菩提樹具足。",
    "T07n0220_415:0083c21_0": "十二者、應圓滿一切功德成辦具足。",
    "T07n0220_415:0083c21_1": "善現！",
    "T07n0220_415:0083c21_2": "諸菩薩摩訶薩住第十地時，應勤圓滿此十二法。",
    "T07n0220_415:0083c23_3": "善現當知！",
    "T07n0220_415:0083c23_4": "若菩薩摩訶薩住第十地已，與諸如來應言無別。",
    "T07n0220_415:0083c25_0": "「云何菩薩摩訶薩以無所得而為方便，修治增上意樂業？",
    "T07n0220_415:0083c26_1": "善現！",
    "T07n0220_415:0083c26_2": "若菩薩摩訶薩以一切智智相應作意，修集一切殊勝善根，是為菩薩摩訶薩以無所得而為方便，修治增上意樂業。",
    "T07n0220_415:0083c29_3": "「云何菩薩摩訶薩以無所得而為方便，修治一切有情平等心業？",
    "T07n0220_415:0084a01_4": "善現！",
    "T07n0220_415:0084a01_5": "若菩薩摩訶薩以一切智智相應作意，引發慈、悲、喜、捨四無量心，是為菩薩摩訶薩以無所得而為方便，修治一切有情平等心業。",
    "T07n0220_415:0084a04_6": "「云何菩薩摩訶薩以無所得而為方便，修治布施業？",
    "T07n0220_415:0084a05_7": "善現！",
    "T07n0220_415:0084a05_8": "若菩薩摩訶薩於一切有情，無所分別而行布施，是為菩薩摩訶薩以無所得而為方便，修治布施業。",
    "T07n0220_415:0084a08_9": "「云何菩薩摩訶薩以無所得而為方便，修治親近善友業？",
    "T07n0220_415:0084a09_10": "善現！",
    "T07n0220_415:0084a09_11": "若菩薩摩訶薩見諸善友勸化有情，令其修習一切智智，即便親近恭敬供養、尊重讚歎、諮受正法，晝夜承奉無懈倦心，是為菩薩摩訶薩以無所得而為方便，修治親近善友業。",
    "T07n0220_415:0084a13_12": "「云何菩薩摩訶薩以無所得而為方便，修治求法業？",
    "T07n0220_415:0084a14_13": "善現！",
    "T07n0220_415:0084a15_0": "若菩薩摩訶薩以一切智智相應作意，勤求如來無上正法，不墮聲聞、獨覺等地，是為菩薩摩訶薩以無所得而為方便，修治求法業。",
    "T07n0220_415:0084a18_0": "「云何菩薩摩訶薩以無所得而為方便，修治常樂出家業？",
    "T07n0220_415:0084a19_1": "善現！",
    "T07n0220_415:0084a19_2": "若菩薩摩訶薩一切生處，恒厭居家諠雜迫迮猶如牢獄，常欣佛法清淨出家，寂靜無為如空無礙，是為菩薩摩訶薩以無所得而為方便，修治常樂出家業。",
    "T07n0220_415:0084a22_3": "「云何菩薩摩訶薩以無所得而為方便，修治愛樂佛身業？",
    "T07n0220_415:0084a24_4": "善現！",
    "T07n0220_415:0084a24_5": "若菩薩摩訶薩纔一覩見佛形相已，乃至證得一切智智，終不捨於念佛作意，是為菩薩摩訶薩以無所得而為方便，修治愛樂佛身業。",
    "T07n0220_415:0084a27_6": "「云何菩薩摩訶薩以無所得而為方便，修治開闡法教業？",
    "T07n0220_415:0084a28_7": "善現！",
    "T07n0220_415:0084a28_8": "若菩薩摩訶薩於佛在世及涅槃後，為諸有情開闡法教，初中後善文義巧妙，純一圓滿清白梵行，所謂契經乃至論議，是為菩薩摩訶薩以無所得而為方便，修治開闡法教業。",
    "T07n0220_415:0084b03_9": "「云何菩薩摩訶薩以無所得而為方便，修治破憍慢業？",
    "T07n0220_415:0084b05_10": "善現！",
    "T07n0220_415:0084b05_11": "若菩薩摩訶薩常懷謙敬，伏憍慢心，由此不生下姓卑族，是為菩薩摩訶薩以無所得而為方便，修治破憍慢業。",
    "T07n0220_415:0084b07_12": "「云何菩薩摩訶薩以無所得而為方便，修治諦語業？",
    "T07n0220_415:0084b09_0": "善現！",
    "T07n0220_415:0084b09_1": "若菩薩摩訶薩稱知而說言行相符，是為菩薩摩訶薩以無所得而為方便，修治諦語業。",
    "T07n0220_415:0084b11_2": "「善現！",
    "T07n0220_415:0084b11_3": "諸菩薩摩訶薩住初地時，應善修治此十勝業。",
    "T07n0220_415:0084b13_0": "「云何菩薩摩訶薩清淨尸羅？",
    "T07n0220_415:0084b13_1": "善現！",
    "T07n0220_415:0084b13_2": "若菩薩摩訶薩不起聲聞、獨覺作意，及餘破戒障菩提法，是為菩薩摩訶薩清淨尸羅。",
    "T07n0220_415:0084b15_3": "「云何菩薩摩訶薩知恩報恩？",
    "T07n0220_415:0084b16_4": "善現！",
    "T07n0220_415:0084b16_5": "若菩薩摩訶薩行諸菩薩殊勝行時，得他小恩尚能重報，況大恩惠而當不酬！",
    "T07n0220_415:0084b18_6": "是為菩薩摩訶薩知恩報恩。",
    "T07n0220_415:0084b18_7": "「云何菩薩摩訶薩住安忍力？",
    "T07n0220_415:0084b19_8": "善現！",
    "T07n0220_415:0084b19_9": "若菩薩摩訶薩一切有情設皆侵害，而能於彼無恚害心，是為菩薩摩訶薩住安忍力。",
    "T07n0220_415:0084b21_10": "「云何菩薩摩訶薩受勝歡喜？",
    "T07n0220_415:0084b22_11": "善現！",
    "T07n0220_415:0084b22_12": "若菩薩摩訶薩見諸有情於三乘行已得成就深心歡喜，是為菩薩摩訶薩受勝歡喜。",
    "T07n0220_415:0084b24_13": "「云何菩薩摩訶薩不捨有情？",
    "T07n0220_415:0084b25_0": "善現！",
    "T07n0220_415:0084b25_1": "若菩薩摩訶薩欲普拔濟一切有情，是為菩薩摩訶薩不捨有情。",
    "T07n0220_415:0084b26_2": "「云何菩薩摩訶薩常起大悲？",
    "T07n0220_415:0084b27_3": "善現！",
    "T07n0220_415:0084b27_4": "若菩薩摩訶薩行諸菩薩殊勝行時恒作是念：『我為饒益一一有情，假使各如無量無數殑伽沙劫，在大地獄受諸重苦，或燒、或煮、或斫、或截，若刺、若懸、若磨、若擣，受如是等無量苦事，乃至令彼諸有情類乘於佛乘而入圓寂，如是一切有情界盡，我大悲心曾無懈廢。』",
    "T07n0220_415:0084c04_5": "是為菩薩摩訶薩常起大悲。",
    "T07n0220_415:0084c05_0": "「云何菩薩摩訶薩於諸師長以敬信心，諮承供養如事諸佛？",
    "T07n0220_415:0084c06_1": "善現！",
    "T07n0220_415:0084c06_2": "若菩薩摩訶薩為求無上正等菩提，恭順師長無所顧戀，是為菩薩摩訶薩於諸師長以敬信心，諮承供養如事諸佛。",
    "T07n0220_415:0084c09_3": "「云何菩薩摩訶薩勤求修習波羅蜜多？",
    "T07n0220_415:0084c09_4": "善現！",
    "T07n0220_415:0084c10_5": "若菩薩摩訶薩普於一切波羅蜜多，專心求學不顧餘事，是為菩薩摩訶薩勤求修習波羅蜜多。",
    "T07n0220_415:0084c12_6": "「善現！",
    "T07n0220_415:0084c12_7": "諸菩薩摩訶薩住第二地時，於此八法應思應學令速圓滿。",
    "T07n0220_415:0084c13_8": "「云何菩薩摩訶薩勤求多聞常無厭足，於所聞法不著文字？",
    "T07n0220_415:0084c15_9": "善現！",
    "T07n0220_415:0084c15_10": "若菩薩摩訶薩發勤精進，作是念言：『若此佛土、若十方界，一切如來、應、正等覺所說正法，我當聽聞、受持、讀誦、修學究竟令無所遺，而於其中不著文字。』",
    "T07n0220_415:0084c18_11": "是為菩薩摩訶薩勤求多聞常無厭足，於所聞法不著文字。",
    "T07n0220_415:0084c19_12": "「云何菩薩摩訶薩以無染心常行法施，雖廣開化而不自高？",
    "T07n0220_415:0084c21_13": "善現！",
    "T07n0220_415:0084c21_14": "若菩薩摩訶薩為諸有情宣說正法，尚不自為持此善根迴向菩提，況求餘事！",
    "T07n0220_415:0084c23_15": "雖多化導而不自恃，是為菩薩摩訶薩以無染心常行法施，雖廣開化而不自高。",
    "T07n0220_415:0084c24_16": "「云何菩薩摩訶薩為嚴淨土植諸善根，雖用迴向而不自舉？",
    "T07n0220_415:0084c26_17": "善現！",
    "T07n0220_415:0084c26_18": "若菩薩摩訶薩勇猛精進修諸善根，為欲莊嚴諸佛淨國及為清淨自他心土，雖為是事而不自高，是為菩薩摩訶薩為嚴淨土植諸善根，雖用迴向而不自舉。",
    "T07n0220_415:0085a01_0": "「云何菩薩摩訶薩為化有情，雖不厭倦無邊生死而不憍逸？",
    "T07n0220_415:0085a02_1": "善現！",
    "T07n0220_415:0085a02_2": "若菩薩摩訶薩為欲成就一切有情，植諸善根嚴淨佛土，乃至未滿一切智智，雖受無邊生死勤苦，而無厭倦亦不自高，是為菩薩摩訶薩為化有情，雖不厭倦無邊生死而不憍逸。",
    "T07n0220_415:0085a06_3": "「云何菩薩摩訶薩雖住慚愧而無所著？",
    "T07n0220_415:0085a07_4": "善現！",
    "T07n0220_415:0085a07_5": "若菩薩摩訶薩專求無上正等菩提，於諸聲聞、獨覺作意具慚愧故終不暫起，而於其中亦無所著，是為菩薩摩訶薩雖住慚愧而無所著。",
    "T07n0220_415:0085a10_6": "「善現！",
    "T07n0220_415:0085a10_7": "諸菩薩摩訶薩住第三地時，應常安住如是五法。」",
    "T07n0220_415:0085a12_0": "大般若波羅蜜多經卷第四百一十五"
}