{
    "T07n0220_470:0377a02_0": "大般若波羅蜜多經卷第四百",
    "T07n0220_470:0377a03_0": "七十",
    "T07n0220_470:0377a05_0": "三藏法師玄奘奉　詔譯",
    "T07n0220_470:0377a06_0": "第二分眾德相品第七十六之三",
    "T07n0220_470:0377a07_0": "「復次，善現！",
    "T07n0220_470:0377a07_1": "八十隨好者，謂如來指爪狹長薄潤，光潔鮮淨如華赤銅，是為第一。",
    "T07n0220_470:0377a08_2": "如來手足指圓纖長，傭直柔軟節骨不現，是為第二。",
    "T07n0220_470:0377a09_3": "如來手足各等無差，於諸指間悉皆充密，是為第三。",
    "T07n0220_470:0377a11_4": "如來手足圓滿如意，軟淨光澤色如蓮華，是為第四。",
    "T07n0220_470:0377a12_5": "如來筋脈盤結堅固深隱不現，是為第五。",
    "T07n0220_470:0377a13_6": "如來兩踝俱隱不現，是為第六。",
    "T07n0220_470:0377a13_7": "如來行步直進庠審如龍象王，是為第七。",
    "T07n0220_470:0377a14_8": "如來行步威容齊肅如師子王，是為第八。",
    "T07n0220_470:0377a15_9": "如來行步安平庠序，不過不減猶如牛王，是為第九。",
    "T07n0220_470:0377a16_10": "如來行步進止儀雅其猶鵝王，是為第十。",
    "T07n0220_470:0377a17_11": "如來迴顧必皆右旋，如龍象王舉身隨轉，是第十一。",
    "T07n0220_470:0377a19_12": "如來支節漸次傭圓，妙善安布，是第十二。",
    "T07n0220_470:0377a20_0": "如來骨節交結無隙猶若龍盤，是第十三。",
    "T07n0220_470:0377a20_1": "如來膝輪妙善安布堅固圓滿，是第十四。",
    "T07n0220_470:0377a21_2": "如來隱處其文妙好，威勢具足圓滿清淨，是第十五。",
    "T07n0220_470:0377a23_3": "如來身支潤滑柔軟，光悅鮮淨塵垢不著，是第十六。",
    "T07n0220_470:0377a24_4": "如來身容敦肅無畏常不怯弱，是第十七。",
    "T07n0220_470:0377a25_5": "如來身支堅固稠密善相屬著，是第十八。",
    "T07n0220_470:0377a26_6": "如來身支安定敦重，曾不掉動圓滿無壞，是第十九。",
    "T07n0220_470:0377a27_7": "如來身相猶若仙王，周匝端嚴光淨離翳，是第二十。",
    "T07n0220_470:0377a28_8": "如來身有周匝圓光，於行等時恒自照曜，是二十一。",
    "T07n0220_470:0377a29_9": "如來腹形方正無欠，柔軟不現眾相莊嚴，是二十二。",
    "T07n0220_470:0377b01_10": "如來臍深右旋圓妙清淨光澤，是二十三。",
    "T07n0220_470:0377b02_11": "如來臍厚不窪不凸周匝妙好，是二十四。",
    "T07n0220_470:0377b03_12": "如來皮膚遠離疥癬，亦無黶點、疣贅等過，是二十五。",
    "T07n0220_470:0377b04_13": "如來手掌充滿柔軟，足下安平，是二十六。",
    "T07n0220_470:0377b05_14": "如來手文深長明直潤澤不斷，是二十七。",
    "T07n0220_470:0377b06_15": "如來脣色光潤丹暉，如頻婆果上下相稱，是二十八。",
    "T07n0220_470:0377b08_0": "如來面門不長不短、不大不小如量端嚴，是二十九。",
    "T07n0220_470:0377b09_1": "如來舌相軟薄廣長如赤銅色，是第三十。",
    "T07n0220_470:0377b10_2": "如來發聲威震深遠，如象王吼明朗清徹，是三十一。",
    "T07n0220_470:0377b11_3": "如來音韻美妙具足如深谷響，是三十二。",
    "T07n0220_470:0377b12_4": "如來鼻高脩而且直，其孔不現，是三十三。",
    "T07n0220_470:0377b13_5": "如來諸齒方整鮮白，是三十四。",
    "T07n0220_470:0377b13_6": "如來諸牙圓白光潔漸次鋒利，是三十五。",
    "T07n0220_470:0377b14_7": "如來眼淨青白分明，是三十六。",
    "T07n0220_470:0377b15_8": "如來眼相脩廣，猶如青蓮華葉甚可愛樂，是三十七。",
    "T07n0220_470:0377b16_9": "如來眼睫上下齊整稠密不白，是三十八。",
    "T07n0220_470:0377b17_10": "如來雙眉長而不白緻而細軟，是三十九。",
    "T07n0220_470:0377b18_11": "如來雙眉綺靡順次紺瑠璃色，是第四十。",
    "T07n0220_470:0377b19_12": "如來雙眉高顯光潤形如初月，是四十一。",
    "T07n0220_470:0377b20_13": "如來耳厚廣大脩長輪埵成就，是四十二。",
    "T07n0220_470:0377b21_14": "如來兩耳綺麗齊平離眾過失，是四十三。",
    "T07n0220_470:0377b22_15": "如來容儀能令見者無損無染皆生愛敬，是四十四。",
    "T07n0220_470:0377b23_16": "如來額廣圓滿平正形相殊妙，是四十五。",
    "T07n0220_470:0377b24_17": "如來身分上下圓滿，如師子王威嚴無對，是四十六。",
    "T07n0220_470:0377b25_18": "如來頭髮脩長紺青、稠密不白，是四十七。",
    "T07n0220_470:0377b26_19": "如來頭髮香潔細軟、潤澤旋轉，是四十八。",
    "T07n0220_470:0377b27_20": "如來頭髮齊整無亂亦不交雜，是四十九。",
    "T07n0220_470:0377b28_21": "如來頭髮堅固不斷永無褫落，是第五十。",
    "T07n0220_470:0377b29_22": "如來頭髮光滑殊妙塵垢不著，是五十一。",
    "T07n0220_470:0377c01_23": "如來身分堅固充實逾那羅延，是五十二。",
    "T07n0220_470:0377c02_24": "如來身體長大端直，是五十三。",
    "T07n0220_470:0377c03_0": "如來諸竅清淨圓好，是五十四。",
    "T07n0220_470:0377c03_1": "如來身支勢力殊勝無與等者，是五十五。",
    "T07n0220_470:0377c04_2": "如來身相眾所樂觀嘗無厭足，是五十六。",
    "T07n0220_470:0377c05_3": "如來面輪脩廣得所，皎潔光淨如秋滿月，是五十七。",
    "T07n0220_470:0377c06_4": "如來顏貌舒泰光顯，含笑先言唯向不背，是五十八。",
    "T07n0220_470:0377c07_5": "如來面貌光澤熈怡，遠離頻蹙青赤等過，是五十九。",
    "T07n0220_470:0377c09_6": "如來身支清淨無垢常無臭穢，是第六十。",
    "T07n0220_470:0377c10_7": "如來身所有諸毛孔中常出如意微妙之香，是六十一。",
    "T07n0220_470:0377c11_8": "如來面門常出最上殊勝之香，是六十二。",
    "T07n0220_470:0377c12_9": "如來頭相周圓妙好，如末達那亦猶天蓋，是六十三。",
    "T07n0220_470:0377c13_10": "如來身毛紺青光淨，如孔雀項紅暉綺飾色類赤銅，是六十四。",
    "T07n0220_470:0377c14_11": "如來法音隨眾大小不增不減應理無差，是六十五。",
    "T07n0220_470:0377c16_0": "如來頂相無能見者，是六十六。",
    "T07n0220_470:0377c16_1": "如來手足指約分明，莊嚴妙好如赤銅色，是六十七。",
    "T07n0220_470:0377c17_2": "如來行時其足去地如四指量而現印文，是六十八。",
    "T07n0220_470:0377c19_3": "如來自持不待他衛，身無傾動亦不逶迤，是六十九。",
    "T07n0220_470:0377c20_4": "如來威德遠震一切，惡心見喜，恐怖見安，是第七十。",
    "T07n0220_470:0377c21_5": "如來音聲不高不下，隨眾生意和悅與言，是七十一。",
    "T07n0220_470:0377c22_6": "如來能隨諸有情類言音意樂而為說法，是七十二。",
    "T07n0220_470:0377c23_7": "如來一音演說正法，隨有情類各令得解，是七十三。",
    "T07n0220_470:0377c24_8": "如來說法咸依次第，必有因緣言無不善，是七十四。",
    "T07n0220_470:0377c26_9": "如來等觀諸有情類，讚善毀惡而無愛憎，是七十五。",
    "T07n0220_470:0377c27_10": "如來所為先觀後作，軌範具足令識善淨，是七十六。",
    "T07n0220_470:0377c28_11": "如來相好，一切有情無能觀盡，是七十七。",
    "T07n0220_470:0377c29_12": "如來頂骨堅實圓滿，是七十八。",
    "T07n0220_470:0378a01_13": "如來顏容常少不老好巡舊處，是七十九。",
    "T07n0220_470:0378a02_14": "如來手足及胸臆前俱有吉祥喜旋德相，文同綺畫色類朱丹，是第八十。",
    "T07n0220_470:0378a03_15": "如是名為八十隨好。",
    "T07n0220_470:0378a04_16": "「善現！",
    "T07n0220_470:0378a04_17": "如來、應、正等覺成就如是諸相好故，身光任運能照三千大千世界無不遍滿，若作意時即能普照無量無邊無數世界，然為憐愍諸有情故，攝光常照面各一尋，若縱身光，即日月等所有光明皆悉不現，諸有情類便不能知晝夜、半月、月時、歲數，所作事業有不得成。",
    "T07n0220_470:0378a10_18": "佛聲任運能遍三千大千世界，若作意時即能遍滿無量無邊無數世界，然為利樂諸有情故，聲隨眾量不減不增。",
    "T07n0220_470:0378a12_19": "「善現！",
    "T07n0220_470:0378a13_20": "如是功德勝利，我先菩薩位修行般若波羅蜜多時已能成辦，故今相好圓滿莊嚴，一切有情見者歡喜，皆獲殊勝利益安樂。",
    "T07n0220_470:0378a15_21": "「如是，善現！",
    "T07n0220_470:0378a16_22": "諸菩薩摩訶薩行深般若波羅蜜多時，能以財、法二種布施攝諸有情，是為甚奇希有之法。",
    "T07n0220_470:0378a18_23": "「善現！",
    "T07n0220_470:0378a18_24": "云何菩薩摩訶薩以愛語事攝諸有情？",
    "T07n0220_470:0378a19_25": "善現！",
    "T07n0220_470:0378a19_26": "諸菩薩摩訶薩行深般若波羅蜜多時，以柔軟音為有情類，先說布施波羅蜜多，次說淨戒波羅蜜多，次說安忍波羅蜜多，次說精進波羅蜜多，次說靜慮波羅蜜多，後說般若波羅蜜多方便攝受。",
    "T07n0220_470:0378a23_27": "善現！",
    "T07n0220_470:0378a23_28": "諸菩薩摩訶薩行深般若波羅蜜多時，以柔軟音多說此六波羅蜜多攝有情類。",
    "T07n0220_470:0378a25_29": "所以者何？",
    "T07n0220_470:0378a25_30": "由此六種波羅蜜多普能攝受諸善法故。",
    "T07n0220_470:0378a26_31": "「善現！",
    "T07n0220_470:0378a26_32": "云何菩薩摩訶薩以利行事攝諸有情？",
    "T07n0220_470:0378a27_33": "善現！",
    "T07n0220_470:0378a27_34": "諸菩薩摩訶薩行深般若波羅蜜多時，於長夜中種種方便，勸諸有情精勤修學布施、淨戒、安忍、精進、靜慮、般若波羅蜜多，及餘種種殊勝善法常無懈廢。",
    "T07n0220_470:0378b02_35": "「善現！",
    "T07n0220_470:0378b02_36": "云何菩薩摩訶薩以同事事攝諸有情？",
    "T07n0220_470:0378b03_37": "善現！",
    "T07n0220_470:0378b03_38": "諸菩薩摩訶薩行深般若波羅蜜多時，以勝神通及大願力，現處地獄、傍生、鬼界、人、天等中，同彼事業方便攝受，令獲殊勝利益安樂。",
    "T07n0220_470:0378b06_39": "「善現！",
    "T07n0220_470:0378b06_40": "諸菩薩摩訶薩能以如是布施、愛語、利行、同事攝諸有情，是為甚奇希有之法。",
    "T07n0220_470:0378b09_0": "「復次，善現！",
    "T07n0220_470:0378b09_1": "我以佛眼遍觀十方殑伽沙等諸世界中，有菩薩摩訶薩行深般若波羅蜜多時，教誡教授諸餘菩薩摩訶薩言：『來！",
    "T07n0220_470:0378b11_2": "善男子！",
    "T07n0220_470:0378b12_3": "汝應善學引發諸字陀羅尼門，謂應善學一字、二字乃至十字，如是乃至二十、三十，乃至若百、若千、若萬，乃至無數，引發自在。",
    "T07n0220_470:0378b14_4": "又應善學一切語言皆入一字，或入二字乃至十字，如是乃至或入二十、或入三十，乃至若百、若千、若萬，乃至無數，引發自在。",
    "T07n0220_470:0378b17_5": "又應善學於一字中攝一切字，一切字中攝於一字，引發自在。",
    "T07n0220_470:0378b19_6": "又應善學一字能攝四十二本母字，四十二本母字能攝一字。』",
    "T07n0220_470:0378b20_7": "善現！",
    "T07n0220_470:0378b20_8": "是菩薩摩訶薩應如是善學四十二字入於一字，一字亦入四十二字，如是學已，於諸字中引發善巧，於引發字得善巧已，復於無字引發善巧。",
    "T07n0220_470:0378b23_9": "如諸如來、應、正等覺，於法善巧，於字善巧，以於諸法、諸字善巧，於無字中亦得善巧，由善巧故，能為有情說有字法、說無字法，為無字法說有字法。",
    "T07n0220_470:0378b27_10": "所以者何？",
    "T07n0220_470:0378b27_11": "離字、無字無異佛法，過一切字名真佛法。",
    "T07n0220_470:0378b28_12": "所以者何？",
    "T07n0220_470:0378b28_13": "以一切法、一切有情皆畢竟空、無際空故。」",
    "T07n0220_470:0378b29_14": "具壽善現白言：「世尊！",
    "T07n0220_470:0378b29_15": "若一切法、一切有情皆畢竟空、無際空故超諸字者，則一切法、一切有情自性畢竟皆不可得，諸菩薩摩訶薩云何修行布施波羅蜜多乃至般若波羅蜜多？",
    "T07n0220_470:0378c03_16": "云何修行四靜慮、四無量、四無色定？",
    "T07n0220_470:0378c04_17": "云何修行四念住乃至八聖道支？",
    "T07n0220_470:0378c05_0": "云何修行空、無相、無願解脫門？",
    "T07n0220_470:0378c05_1": "云何安住內空乃至無性自性空？",
    "T07n0220_470:0378c06_2": "云何安住真如乃至不思議界？",
    "T07n0220_470:0378c07_3": "云何安住苦、集、滅、道聖諦？",
    "T07n0220_470:0378c07_4": "云何修行八解脫乃至十遍處？",
    "T07n0220_470:0378c08_5": "云何修行極喜地乃至法雲地？",
    "T07n0220_470:0378c09_6": "云何修行一切陀羅尼門、三摩地門？",
    "T07n0220_470:0378c10_0": "云何修行五眼、六神通？",
    "T07n0220_470:0378c10_1": "云何修行如來十力乃至十八佛不共法？",
    "T07n0220_470:0378c11_2": "云何修行無忘失法、恒住捨性？",
    "T07n0220_470:0378c12_3": "云何修行一切智、道相智、一切相智？",
    "T07n0220_470:0378c13_0": "云何修行三十二大士相、八十隨好？",
    "T07n0220_470:0378c13_1": "云何安住異熟六種波羅蜜多及六神通，為諸有情宣說正法？",
    "T07n0220_470:0378c15_2": "「世尊！",
    "T07n0220_470:0378c15_3": "一切有情皆不可得，有情施設亦不可得。",
    "T07n0220_470:0378c16_4": "一切有情不可得故，色乃至識亦不可得，眼處乃至意處亦不可得，色處乃至法處亦不可得，眼界乃至意界亦不可得，色界乃至法界亦不可得，眼識界乃至意識界亦不可得，眼觸乃至意觸亦不可得，眼觸為緣所生諸受乃至意觸為緣所生諸受亦不可得，地界乃至識界亦不可得，因緣乃至增上緣亦不可得，從緣所生諸法亦不可得，無明乃至老死亦不可得，布施波羅蜜多乃至般若波羅蜜多亦不可得，四靜慮、四無量、四無色定亦不可得，四念住乃至八聖道支亦不可得，空、無相、無願解脫門亦不可得，內空乃至無性自性空亦不可得，真如乃至不思議界亦不可得，苦、集、滅、道聖諦亦不可得，八解脫乃至十遍處亦不可得，淨觀地乃至如來地亦不可得，極喜地乃至法雲地亦不可得，一切陀羅尼門、三摩地門亦不可得，五眼、六神通亦不可得，如來十力乃至十八佛不共法亦不可得，無忘失法、恒住捨性亦不可得，一切智、道相智、一切相智亦不可得，預流果乃至獨覺菩提亦不可得，一切菩薩摩訶薩行、諸佛無上正等菩提亦不可得，三十二大士相、八十隨好亦不可得。",
    "T07n0220_470:0379a09_5": "「世尊！",
    "T07n0220_470:0379a09_6": "不可得中無有情亦無彼施設，無色乃至識亦無彼施設，無眼處乃至意處亦無彼施設，無色處乃至法處亦無彼施設，無眼界乃至意界亦無彼施設，無色界乃至法界亦無彼施設，無眼識界乃至意識界亦無彼施設，無眼觸乃至意觸亦無彼施設，無眼觸為緣所生諸受乃至意觸為緣所生諸受亦無彼施設，無地界乃至識界亦無彼施設，無因緣乃至增上緣亦無彼施設，無從緣所生諸法亦無彼施設，無無明乃至老死亦無彼施設，無布施波羅蜜多乃至般若波羅蜜多亦無彼施設，無四靜慮、四無量、四無色定亦無彼施設，無四念住乃至八聖道支亦無彼施設，無空、無相、無願解脫門亦無彼施設，無內空乃至無性自性空亦無彼施設，無真如乃至不思議界亦無彼施設，無苦、集、滅、道聖諦亦無彼施設，無八解脫乃至十遍處亦無彼施設，無淨觀地乃至如來地亦無彼施設，無極喜地乃至法雲地亦無彼施設，無一切陀羅尼門、三摩地門亦無彼施設，無五眼、六神通亦無彼施設，無如來十力乃至十八佛不共法亦無彼施設，無無忘失法、恒住捨性亦無彼施設，無一切智、道相智、一切相智亦無彼施設，無預流果乃至獨覺菩提亦無彼施設，無一切菩薩摩訶薩行、諸佛無上正等菩提亦無彼施設，無三十二大士相、八十隨好亦無彼施設。",
    "T07n0220_470:0379b06_7": "「世尊！",
    "T07n0220_470:0379b07_8": "一切有情法及施設，既不可得、都無所有，諸菩薩摩訶薩行深般若波羅蜜多時，為諸有情說何等法？",
    "T07n0220_470:0379b09_9": "世尊！",
    "T07n0220_470:0379b09_10": "勿諸菩薩摩訶薩眾自安住不正法，為諸有情說不正法，勸諸有情住不正法，以顛倒法安立有情。",
    "T07n0220_470:0379b11_11": "所以者何？",
    "T07n0220_470:0379b11_12": "諸菩薩摩訶薩行深般若波羅蜜多時，尚不得菩提，況得菩提分法！",
    "T07n0220_470:0379b13_13": "尚不得菩薩摩訶薩，況得菩薩摩訶薩法！」",
    "T07n0220_470:0379b14_14": "佛告善現：「如是！",
    "T07n0220_470:0379b14_15": "如是！",
    "T07n0220_470:0379b14_16": "如汝所說。",
    "T07n0220_470:0379b15_17": "一切有情皆不可得，一切有情施設亦不可得，一切法皆不可得，一切法施設亦不可得。",
    "T07n0220_470:0379b17_18": "由不可得、都無所有，無所有故，當知內空、外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空，當知真如空、法界空、法性空、不虛妄性空、不變異性空、平等性空、離生性空、法定空、法住空、實際空、虛空界空、不思議界空，當知苦聖諦空、集聖諦空、滅聖諦空、道聖諦空，當知色蘊乃至識蘊空，當知眼處乃至意處空，當知色處乃至法處空，當知眼界乃至意界空，當知色界乃至法界空，當知眼識界乃至意識界空，當知眼觸乃至意觸空，當知眼觸為緣所生諸受乃至意觸為緣所生諸受空，當知地界乃至識界空，當知因緣乃至增上緣空，當知從緣所生諸法空，當知無明乃至老死空，當知我、有情乃至知者、見者空，當知布施波羅蜜多乃至般若波羅蜜多空，當知四靜慮、四無量、四無色定空，當知四念住乃至八聖道支空，當知空、無相、無願解脫門空，當知八解脫乃至十遍處空，當知淨觀地乃至如來地空，當知極喜地乃至法雲地空，當知一切陀羅尼門、三摩地門空，當知五眼、六神通空，當知如來十力乃至十八佛不共法空，當知無忘失法、恒住捨性空，當知一切智、道相智、一切相智空，當知預流果乃至獨覺菩提空，當知菩薩摩訶薩正性離生空，當知成熟有情、嚴淨佛土空，當知一切菩薩摩訶薩行空，當知諸佛無上正等菩提空，當知三十二大士相、八十隨好空。",
    "T07n0220_470:0379c16_19": "「善現！",
    "T07n0220_470:0379c16_20": "諸菩薩摩訶薩行深般若波羅蜜多時，見一切法皆悉空已，為諸有情宣說諸法令離顛倒。",
    "T07n0220_470:0379c18_21": "雖為有情宣說諸法，而於有情都無所得，於一切法亦無所得，於諸空相不增不減、無取無捨。",
    "T07n0220_470:0379c20_22": "由是因緣，雖說諸法而無所說。",
    "T07n0220_470:0379c21_23": "「善現！",
    "T07n0220_470:0379c21_24": "是菩薩摩訶薩於一切法如是觀時得無障智，由此智故不壞諸法無二分別，為諸有情如實宣說，令離妄想顛倒執著，隨其所應趣三乘果，證得究竟常樂涅槃。",
    "T07n0220_470:0379c25_25": "如有如來、應、正等覺化作一佛，是佛復能化作無量百千俱胝那庾多眾。",
    "T07n0220_470:0379c27_0": "時，彼化佛教所化眾，或令修行布施波羅蜜多乃至般若波羅蜜多，或令修行四靜慮、四無量、四無色定，或令修行四念住乃至八聖道支，或令修行空、無相、無願解脫門，或令安住內空乃至無性自性空，或令安住真如乃至不思議界，或令安住苦、集、滅、道聖諦，或令修行八解脫乃至十遍處，或令修行淨觀地乃至如來地，或令修行極喜地乃至法雲地，或令修行一切陀羅尼門、三摩地門，或令修行五眼、六神通，或令修行如來十力乃至十八佛不共法，或令修行三十二大士相、八十隨好，或令修行無忘失法、恒住捨性，或令修行一切智、道相智、一切相智，或令安住預流果乃至獨覺菩提，或令安住菩薩勝位，或令安住無上菩提。",
    "T07n0220_470:0380a12_1": "善現！",
    "T07n0220_470:0380a12_2": "於意云何？",
    "T07n0220_470:0380a12_3": "是時，化佛及所化眾，頗於諸法有所分別、有破壞不？」",
    "T07n0220_470:0380a13_4": "善現對曰：「不也！",
    "T07n0220_470:0380a14_5": "世尊！",
    "T07n0220_470:0380a14_6": "諸所變化於一切法無分別故。」",
    "T07n0220_470:0380a15_0": "佛言：「善現！",
    "T07n0220_470:0380a15_1": "由此因緣，當知菩薩摩訶薩眾亦復如是行深般若波羅蜜多，為諸有情如應說法，雖不分別破壞法相，而能如實安立有情，令其安住所應住地；雖於有情及一切法都無所得，而令有情解脫妄想顛倒執著，無縛無脫為方便故。",
    "T07n0220_470:0380a20_2": "所以者何？",
    "T07n0220_470:0380a20_3": "「善現！",
    "T07n0220_470:0380a20_4": "色本性乃至識本性無縛無脫。",
    "T07n0220_470:0380a21_5": "若法本性無縛無脫，是法非色乃至非識。",
    "T07n0220_470:0380a22_6": "何以故？",
    "T07n0220_470:0380a22_7": "色乃至識畢竟淨故。",
    "T07n0220_470:0380a23_8": "「善現！",
    "T07n0220_470:0380a23_9": "眼處本性乃至意處本性無縛無脫。",
    "T07n0220_470:0380a24_0": "若法本性無縛無脫，是法非眼處乃至非意處。",
    "T07n0220_470:0380a25_1": "何以故？",
    "T07n0220_470:0380a25_2": "眼處乃至意處畢竟淨故。",
    "T07n0220_470:0380a25_3": "「善現！",
    "T07n0220_470:0380a25_4": "色處本性乃至法處本性無縛無脫。",
    "T07n0220_470:0380a26_5": "若法本性無縛無脫，是法非色處乃至非法處。",
    "T07n0220_470:0380a27_6": "何以故？",
    "T07n0220_470:0380a28_7": "色處乃至法處畢竟淨故。",
    "T07n0220_470:0380a28_8": "「善現！",
    "T07n0220_470:0380a28_9": "眼界本性乃至意界本性無縛無脫。",
    "T07n0220_470:0380a29_10": "若法本性無縛無脫，是法非眼界乃至非意界。",
    "T07n0220_470:0380b01_11": "何以故？",
    "T07n0220_470:0380b01_12": "眼界乃至意界畢竟淨故。",
    "T07n0220_470:0380b02_13": "「善現！",
    "T07n0220_470:0380b02_14": "色界本性乃至法界本性無縛無脫。",
    "T07n0220_470:0380b03_15": "若法本性無縛無脫，是法非色界乃至非法界。",
    "T07n0220_470:0380b04_16": "何以故？",
    "T07n0220_470:0380b04_17": "色界乃至法界畢竟淨故。",
    "T07n0220_470:0380b05_18": "「善現！",
    "T07n0220_470:0380b05_19": "眼識界本性乃至意識界本性無縛無脫。",
    "T07n0220_470:0380b06_20": "若法本性無縛無脫，是法非眼識界乃至非意識界。",
    "T07n0220_470:0380b07_21": "何以故？",
    "T07n0220_470:0380b07_22": "眼識界乃至意識界畢竟淨故。",
    "T07n0220_470:0380b08_23": "「善現！",
    "T07n0220_470:0380b08_24": "眼觸本性乃至意觸本性無縛無脫。",
    "T07n0220_470:0380b09_25": "若法本性無縛無脫，是法非眼觸乃至非意觸。",
    "T07n0220_470:0380b10_26": "何以故？",
    "T07n0220_470:0380b10_27": "眼觸乃至意觸畢竟淨故。",
    "T07n0220_470:0380b11_28": "「善現！",
    "T07n0220_470:0380b11_29": "眼觸為緣所生諸受本性乃至意觸為緣所生諸受本性無縛無脫。",
    "T07n0220_470:0380b12_30": "若法本性無縛無脫，是法非眼觸為緣所生諸受乃至非意觸為緣所生諸受。",
    "T07n0220_470:0380b14_31": "何以故？",
    "T07n0220_470:0380b14_32": "眼觸為緣所生諸受乃至意觸為緣所生諸受畢竟淨故。",
    "T07n0220_470:0380b15_33": "「善現！",
    "T07n0220_470:0380b16_34": "地界本性乃至識界本性無縛無脫。",
    "T07n0220_470:0380b16_35": "若法本性無縛無脫，是法非地界乃至非識界。",
    "T07n0220_470:0380b17_36": "何以故？",
    "T07n0220_470:0380b18_37": "地界乃至識界畢竟淨故。",
    "T07n0220_470:0380b18_38": "「善現！",
    "T07n0220_470:0380b18_39": "因緣本性乃至增上緣本性無縛無脫。",
    "T07n0220_470:0380b19_40": "若法本性無縛無脫，是法非因緣乃至非增上緣。",
    "T07n0220_470:0380b20_41": "何以故？",
    "T07n0220_470:0380b21_0": "因緣乃至增上緣畢竟淨故。",
    "T07n0220_470:0380b21_1": "「善現！",
    "T07n0220_470:0380b21_2": "從緣所生諸法本性無縛無脫。",
    "T07n0220_470:0380b22_3": "若法本性無縛無脫，是法非從緣所生諸法。",
    "T07n0220_470:0380b23_4": "何以故？",
    "T07n0220_470:0380b23_5": "從緣所生諸法畢竟淨故。",
    "T07n0220_470:0380b24_6": "「善現！",
    "T07n0220_470:0380b24_7": "無明本性乃至老死本性無縛無脫。",
    "T07n0220_470:0380b25_8": "若法本性無縛無脫，是法非無明乃至非老死。",
    "T07n0220_470:0380b26_9": "何以故？",
    "T07n0220_470:0380b26_10": "無明乃至老死畢竟淨故。",
    "T07n0220_470:0380b27_0": "「善現！",
    "T07n0220_470:0380b27_1": "布施波羅蜜多本性乃至般若波羅蜜多本性無縛無脫。",
    "T07n0220_470:0380b28_2": "若法本性無縛無脫，是法非布施波羅蜜多乃至非般若波羅蜜多。",
    "T07n0220_470:0380b29_3": "何以故？",
    "T07n0220_470:0380c01_4": "布施波羅蜜多乃至般若波羅蜜多畢竟淨故。",
    "T07n0220_470:0380c02_5": "「善現！",
    "T07n0220_470:0380c02_6": "四靜慮本性、四無量、四無色定本性無縛無脫。",
    "T07n0220_470:0380c03_7": "若法本性無縛無脫，是法非四靜慮、四無量、四無色定。",
    "T07n0220_470:0380c04_8": "何以故？",
    "T07n0220_470:0380c04_9": "四靜慮、四無量、四無色定畢竟淨故。",
    "T07n0220_470:0380c05_10": "「善現！",
    "T07n0220_470:0380c05_11": "四念住本性乃至八聖道支本性無縛無脫。",
    "T07n0220_470:0380c06_12": "若法本性無縛無脫，是法非四念住乃至非八聖道支。",
    "T07n0220_470:0380c07_13": "何以故？",
    "T07n0220_470:0380c08_14": "四念住乃至八聖道支畢竟淨故。",
    "T07n0220_470:0380c08_15": "「善現！",
    "T07n0220_470:0380c09_0": "空解脫門本性、無相、無願解脫門本性無縛無脫。",
    "T07n0220_470:0380c10_1": "若法本性無縛無脫，是法非空、無相、無願解脫門。",
    "T07n0220_470:0380c11_2": "何以故？",
    "T07n0220_470:0380c11_3": "空、無相、無願解脫門畢竟淨故。",
    "T07n0220_470:0380c12_4": "「善現！",
    "T07n0220_470:0380c12_5": "內空本性乃至無性自性空本性無縛無脫。",
    "T07n0220_470:0380c13_6": "若法本性無縛無脫，是法非內空乃至非無性自性空。",
    "T07n0220_470:0380c14_7": "何以故？",
    "T07n0220_470:0380c14_8": "內空乃至無性自性空畢竟淨故。",
    "T07n0220_470:0380c15_9": "「善現！",
    "T07n0220_470:0380c15_10": "真如本性乃至不思議界本性無縛無脫。",
    "T07n0220_470:0380c16_11": "若法本性無縛無脫，是法非真如乃至非不思議界。",
    "T07n0220_470:0380c17_12": "何以故？",
    "T07n0220_470:0380c17_13": "真如乃至不思議界畢竟淨故。",
    "T07n0220_470:0380c18_14": "「善現！",
    "T07n0220_470:0380c18_15": "苦、集、滅、道聖諦本性無縛無脫。",
    "T07n0220_470:0380c19_16": "若法本性無縛無脫，是法非苦、集、滅、道聖諦。",
    "T07n0220_470:0380c20_17": "何以故？",
    "T07n0220_470:0380c20_18": "苦、集、滅、道聖諦畢竟淨故。",
    "T07n0220_470:0380c21_19": "「善現！",
    "T07n0220_470:0380c21_20": "八解脫本性乃至十遍處本性無縛無脫。",
    "T07n0220_470:0380c22_21": "若法本性無縛無脫，是法非八解脫乃至非十遍處。",
    "T07n0220_470:0380c23_22": "何以故？",
    "T07n0220_470:0380c23_23": "八解脫乃至十遍處畢竟淨故。",
    "T07n0220_470:0380c24_24": "「善現！",
    "T07n0220_470:0380c24_25": "淨觀地本性乃至如來地本性無縛無脫。",
    "T07n0220_470:0380c25_26": "若法本性無縛無脫，是法非淨觀地乃至非如來地。",
    "T07n0220_470:0380c26_27": "何以故？",
    "T07n0220_470:0380c26_28": "淨觀地乃至如來地畢竟淨故。",
    "T07n0220_470:0380c27_29": "「善現！",
    "T07n0220_470:0380c27_30": "極喜地本性乃至法雲地本性無縛無脫。",
    "T07n0220_470:0380c28_31": "若法本性無縛無脫，是法非極喜地乃至非法雲地。",
    "T07n0220_470:0380c29_32": "何以故？",
    "T07n0220_470:0380c29_33": "極喜地乃至法雲地畢竟淨故。",
    "T07n0220_470:0381a01_34": "「善現！",
    "T07n0220_470:0381a01_35": "陀羅尼門本性、三摩地門本性無縛無脫。",
    "T07n0220_470:0381a02_36": "若法本性無縛無脫，是法非陀羅尼門、三摩地門。",
    "T07n0220_470:0381a03_37": "何以故？",
    "T07n0220_470:0381a03_38": "陀羅尼門、三摩地門畢竟淨故。",
    "T07n0220_470:0381a04_39": "「善現！",
    "T07n0220_470:0381a04_40": "五眼本性、六神通本性無縛無脫。",
    "T07n0220_470:0381a05_41": "若法本性無縛無脫，是法非五眼、六神通。",
    "T07n0220_470:0381a06_42": "何以故？",
    "T07n0220_470:0381a06_43": "五眼、六神通畢竟淨故。",
    "T07n0220_470:0381a06_44": "「善現！",
    "T07n0220_470:0381a07_45": "如來十力本性乃至十八佛不共法本性無縛無脫。",
    "T07n0220_470:0381a08_46": "若法本性無縛無脫，是法非如來十力乃至非十八佛不共法。",
    "T07n0220_470:0381a09_47": "何以故？",
    "T07n0220_470:0381a09_48": "如來十力乃至十八佛不共法畢竟淨故。",
    "T07n0220_470:0381a10_49": "「善現！",
    "T07n0220_470:0381a10_50": "三十二大士相本性、八十隨好本性無縛無脫。",
    "T07n0220_470:0381a11_51": "若法本性無縛無脫，是法非三十二大士相、八十隨好。",
    "T07n0220_470:0381a13_52": "何以故？",
    "T07n0220_470:0381a13_53": "三十二大士相、八十隨好畢竟淨故。",
    "T07n0220_470:0381a14_54": "「善現！",
    "T07n0220_470:0381a14_55": "無忘失法本性、恒住捨性本性無縛無脫。",
    "T07n0220_470:0381a15_56": "若法本性無縛無脫，是法非無忘失法、恒住捨性。",
    "T07n0220_470:0381a16_57": "何以故？",
    "T07n0220_470:0381a16_58": "無忘失法、恒住捨性畢竟淨故。",
    "T07n0220_470:0381a17_59": "「善現！",
    "T07n0220_470:0381a17_60": "一切智本性、道相智、一切相智本性無縛無脫。",
    "T07n0220_470:0381a18_61": "若法本性無縛無脫，是法非一切智、道相智、一切相智。",
    "T07n0220_470:0381a19_62": "何以故？",
    "T07n0220_470:0381a19_63": "一切智、道相智、一切相智畢竟淨故。",
    "T07n0220_470:0381a20_64": "「善現！",
    "T07n0220_470:0381a20_65": "預流果本性乃至獨覺菩提本性無縛無脫。",
    "T07n0220_470:0381a21_66": "若法本性無縛無脫，是法非預流果乃至非獨覺菩提。",
    "T07n0220_470:0381a23_0": "何以故？",
    "T07n0220_470:0381a23_1": "預流果乃至獨覺菩提畢竟淨故。",
    "T07n0220_470:0381a23_2": "「善現！",
    "T07n0220_470:0381a24_3": "一切菩薩摩訶薩行本性、諸佛無上正等菩提本性無縛無脫。",
    "T07n0220_470:0381a25_4": "若法本性無縛無脫，是法非一切菩薩摩訶薩行、諸佛無上正等菩提。",
    "T07n0220_470:0381a27_0": "何以故？",
    "T07n0220_470:0381a27_1": "一切菩薩摩訶薩行、諸佛無上正等菩提畢竟淨故。",
    "T07n0220_470:0381a28_2": "「善現！",
    "T07n0220_470:0381a28_3": "善法、非善法本性無縛無脫。",
    "T07n0220_470:0381a29_4": "若法本性無縛無脫，是法非善法、非非善法。",
    "T07n0220_470:0381b01_5": "何以故？",
    "T07n0220_470:0381b01_6": "善法、非善法畢竟淨故。",
    "T07n0220_470:0381b01_7": "「善現！",
    "T07n0220_470:0381b01_8": "有記法、無記法本性無縛無脫。",
    "T07n0220_470:0381b02_9": "若法本性無縛無脫，是法非有記法、非無記法。",
    "T07n0220_470:0381b03_10": "何以故？",
    "T07n0220_470:0381b03_11": "有記法、無記法畢竟淨故。",
    "T07n0220_470:0381b04_12": "「善現！",
    "T07n0220_470:0381b04_13": "有漏法、無漏法本性無縛無脫。",
    "T07n0220_470:0381b05_14": "若法本性無縛無脫，是法非有漏法、非無漏法。",
    "T07n0220_470:0381b06_15": "何以故？",
    "T07n0220_470:0381b06_16": "有漏法、無漏法畢竟淨故。",
    "T07n0220_470:0381b07_17": "「善現！",
    "T07n0220_470:0381b07_18": "世間法、出世間法本性無縛無脫。",
    "T07n0220_470:0381b08_0": "若法本性無縛無脫，是法非世間法、非出世間法。",
    "T07n0220_470:0381b09_1": "何以故？",
    "T07n0220_470:0381b09_2": "世間法、出世間法畢竟淨故。",
    "T07n0220_470:0381b09_3": "「善現！",
    "T07n0220_470:0381b10_4": "有為法、無為法本性無縛無脫。",
    "T07n0220_470:0381b10_5": "若法本性無縛無脫，是法非有為法、非無為法。",
    "T07n0220_470:0381b11_6": "何以故？",
    "T07n0220_470:0381b12_0": "有為法、無為法畢竟淨故。",
    "T07n0220_470:0381b12_1": "「如是，善現！",
    "T07n0220_470:0381b12_2": "諸菩薩摩訶薩行深般若波羅蜜多時。",
    "T07n0220_470:0381b13_3": "雖為有情宣說諸法，而於有情及諸法性都無所得。",
    "T07n0220_470:0381b14_4": "所以者何？",
    "T07n0220_470:0381b15_5": "以諸有情及一切法不可得故。",
    "T07n0220_470:0381b16_0": "「復次，善現！",
    "T07n0220_470:0381b16_1": "諸菩薩摩訶薩行深般若波羅蜜多時，以無所得而為方便，住一切法無所得中。",
    "T07n0220_470:0381b18_2": "謂以無所得而為方便，住色空乃至識空；以無所得而為方便，住眼處空乃至意處空；以無所得而為方便，住色處空乃至法處空；以無所得而為方便，住眼界空乃至意界空；以無所得而為方便，住色界空乃至法界空；以無所得而為方便，住眼識界空乃至意識界空；以無所得而為方便，住眼觸空乃至意觸空；以無所得而為方便，住眼觸為緣所生諸受空乃至意觸為緣所生諸受空；以無所得而為方便，住地界空乃至識界空；以無所得而為方便，住因緣空乃至增上緣空；以無所得而為方便，住從緣所生諸法空；以無所得而為方便，住無明空乃至老死空；以無所得而為方便，住布施波羅蜜多空乃至般若波羅蜜多空；以無所得而為方便，住四靜慮、四無量、四無色定空；以無所得而為方便，住四念住空乃至八聖道支空；以無所得而為方便，住空、無相、無願解脫門空；以無所得而為方便，住內空空乃至無性自性空空；以無所得而為方便，住真如空乃至不思議界空；以無所得而為方便，住苦、集、滅、道聖諦空；以無所得而為方便，住八解脫空乃至十遍處空；以無所得而為方便，住淨觀地空乃至如來地空；以無所得而為方便，住極喜地空乃至法雲地空；以無所得而為方便，住一切陀羅尼門、三摩地門空；以無所得而為方便，住五眼、六神通空；以無所得而為方便，住如來十力空乃至十八佛不共法空；以無所得而為方便，住三十二大士相、八十隨好空；以無所得而為方便，住無忘失法、恒住捨性空；以無所得而為方便，住一切智、道相智、一切相智空；以無所得而為方便，住預流果空乃至獨覺菩提空；以無所得而為方便，住一切菩薩摩訶薩行、諸佛無上正等菩提空；以無所得而為方便，住善法、非善法空；以無所得而為方便，住有記法、無記法空；以無所得而為方便，住有漏法、無漏法空；以無所得而為方便，住世間法、出世間法空；以無所得而為方便，住有為法、無為法空。",
    "T07n0220_470:0381c27_3": "「善現！",
    "T07n0220_470:0381c27_4": "當知色乃至識無所住，色空乃至識空亦無所住。",
    "T07n0220_470:0381c28_5": "何以故？",
    "T07n0220_470:0381c28_6": "色乃至識無自性不可得，色空乃至識空亦無自性不可得，非無自性不可得法有所住故。",
    "T07n0220_470:0382a02_0": "如是乃至一切菩薩摩訶薩行、諸佛無上正等菩提無所住，一切菩薩摩訶薩行、諸佛無上正等菩提空亦無所住。",
    "T07n0220_470:0382a04_1": "何以故？",
    "T07n0220_470:0382a04_2": "一切菩薩摩訶薩行、諸佛無上正等菩提無自性不可得，一切菩薩摩訶薩行、諸佛無上正等菩提空亦無自性不可得，非無自性不可得法有所住故。",
    "T07n0220_470:0382a08_3": "善法、非善法無所住，善法、非善法空亦無所住。",
    "T07n0220_470:0382a09_4": "何以故？",
    "T07n0220_470:0382a09_5": "善法、非善法無自性不可得，善法、非善法空亦無自性不可得，非無自性不可得法有所住故。",
    "T07n0220_470:0382a11_6": "有記法、無記法無所住，有記法、無記法空亦無所住。",
    "T07n0220_470:0382a12_7": "何以故？",
    "T07n0220_470:0382a12_8": "有記法、無記法無自性不可得，有記法、無記法空亦無自性不可得，非無自性不可得法有所住故。",
    "T07n0220_470:0382a15_9": "有漏法、無漏法無所住，有漏法、無漏法空亦無所住。",
    "T07n0220_470:0382a16_10": "何以故？",
    "T07n0220_470:0382a16_11": "有漏法、無漏法無自性不可得，有漏法、無漏法空亦無自性不可得，非無自性不可得法有所住故。",
    "T07n0220_470:0382a18_12": "世間法、出世間法無所住，世間法、出世間法空亦無所住。",
    "T07n0220_470:0382a20_13": "何以故？",
    "T07n0220_470:0382a20_14": "世間法、出世間法無自性不可得，世間法、出世間法空亦無自性不可得，非無自性不可得法有所住故。",
    "T07n0220_470:0382a22_15": "有為法、無為法無所住，有為法、無為法空亦無所住。",
    "T07n0220_470:0382a24_16": "何以故？",
    "T07n0220_470:0382a24_17": "有為法、無為法無自性不可得，有為法、無為法空亦無自性不可得，非無自性不可得法有所住故。",
    "T07n0220_470:0382a26_18": "「善現當知！",
    "T07n0220_470:0382a26_19": "非無性法住無性法，非有性法住有性法，非無性法住有性法，非有性法住無性法；非自性法住自性法，非他性法住他性法，非自性法住他性法，非他性法住自性法。",
    "T07n0220_470:0382b01_20": "所以者何？",
    "T07n0220_470:0382b01_21": "是一切法皆不可得，不可得法當何所住？",
    "T07n0220_470:0382b02_22": "「如是，善現！",
    "T07n0220_470:0382b03_23": "諸菩薩摩訶薩行深般若波羅蜜多時，以是諸空修遣諸法，亦能如實說示有情。",
    "T07n0220_470:0382b04_24": "若菩薩摩訶薩能如是行甚深般若波羅蜜多，於佛、菩薩、獨覺、聲聞一切賢聖皆無過失。",
    "T07n0220_470:0382b06_25": "所以者何？",
    "T07n0220_470:0382b07_26": "諸佛、菩薩、獨覺、聲聞一切賢聖於是法性皆能隨覺，既隨覺已，為諸有情無倒宣說。",
    "T07n0220_470:0382b09_0": "雖為有情宣說諸法，而於法性無轉無越。",
    "T07n0220_470:0382b09_1": "所以者何？",
    "T07n0220_470:0382b10_2": "諸法實性即真法界、真如、實際，如是法界、真如、實際皆不可轉亦不可越。",
    "T07n0220_470:0382b11_3": "何以故？",
    "T07n0220_470:0382b12_0": "如是法界、真如、實際皆無自性都不可得，非不可得法有可轉越故。」",
    "T07n0220_470:0382b14_0": "大般若波羅蜜多經卷第四百七十"
}