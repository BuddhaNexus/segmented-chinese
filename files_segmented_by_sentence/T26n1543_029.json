{
    "T26n1543_029:0905a22_0": "阿毘曇八犍度論卷第二十九",
    "T26n1543_029:0905a24_0": "迦旃延子造",
    "T26n1543_029:0905a25_0": "符秦罽賓三藏僧伽提婆",
    "T26n1543_029:0905a26_0": "共竺佛念譯",
    "T26n1543_029:0905a27_0": "見犍度第八",
    "T26n1543_029:0905a28_0": "意止、　欲、　想、　緣智、　見，　偈品在後。",
    "T26n1543_029:0905a29_0": "意止跋渠第一",
    "T26n1543_029:0905b01_0": "四意止：身身觀意止，痛、心、法法觀意止。",
    "T26n1543_029:0905b01_1": "若修身身觀意止，彼修痛耶？",
    "T26n1543_029:0905b02_2": "設修痛，彼修身耶？",
    "T26n1543_029:0905b02_3": "若修身身觀意止，彼修心耶？",
    "T26n1543_029:0905b03_4": "設修心，彼修身耶？",
    "T26n1543_029:0905b04_0": "若修身身觀意止，彼修法耶？",
    "T26n1543_029:0905b04_1": "設修法，彼修身耶？",
    "T26n1543_029:0905b05_2": "若修痛痛觀意止彼修心耶。",
    "T26n1543_029:0905b05_3": "設修心彼修痛耶。",
    "T26n1543_029:0905b06_4": "若修痛痛觀意止，彼修法耶？",
    "T26n1543_029:0905b06_5": "設修法，彼修痛耶？",
    "T26n1543_029:0905b07_6": "若修心心觀意止，彼修法耶？",
    "T26n1543_029:0905b07_7": "設修法，彼修心耶？",
    "T26n1543_029:0905b08_8": "身身觀意止，當言法智、未知智、知他人心智、等智、苦智習盡道智耶？",
    "T26n1543_029:0905b09_9": "當言有覺有觀耶、當言無覺有觀耶、當言無覺無觀耶？",
    "T26n1543_029:0905b11_0": "當言樂根相應、喜根護根、空無願無相耶？",
    "T26n1543_029:0905b11_1": "當言欲界繫緣、色無色界繫緣、當言不繫緣耶？",
    "T26n1543_029:0905b13_0": "痛、心、法法觀意止亦如是。",
    "T26n1543_029:0905b13_1": "又世尊言：彼樂痛痛時知樂痛痛。",
    "T26n1543_029:0905b14_2": "此智當言法智耶？",
    "T26n1543_029:0905b14_3": "當言乃至道智？",
    "T26n1543_029:0905b15_4": "苦痛痛時知苦痛痛，不苦不樂痛痛時知不苦不樂痛痛，此智當言法智、當言乃至道智？",
    "T26n1543_029:0905b17_5": "樂身苦身不苦不樂身、樂心苦心不苦不樂心、樂食苦食不苦不樂食、樂不食苦不食不苦不樂不食，依樂戇、依苦戇、依不苦不樂戇，依樂出要、依苦出要、依不苦不樂出要，痛痛時知不苦不樂出要，此痛智當言法智、當言乃至道智？",
    "T26n1543_029:0905b22_6": "又世尊言：彼有欲心彼有欲心如實知之。",
    "T26n1543_029:0905b23_7": "此智當言法智、當言乃至道智？",
    "T26n1543_029:0905b24_8": "無欲有瞋恚、無瞋恚有愚癡、無愚癡有染污、無染污有亂、無亂有怠、無怠少多、修不修、定不定、有解脫心無解脫心如實知之、無解脫心解脫心如實知之。",
    "T26n1543_029:0905b27_9": "此智當言法智、當言乃至道智？",
    "T26n1543_029:0905b28_10": "又世尊言：眼緣色生內結，彼比丘實彼內結，有此內結如實知之，不實彼內結無此內結如實知之，如未生內結便生、已生便盡、已盡便不生彼亦如實知之。",
    "T26n1543_029:0905c02_11": "此智當言法智、當言乃至道智？",
    "T26n1543_029:0905c03_12": "耳鼻舌身亦如是。",
    "T26n1543_029:0905c04_0": "意緣法生內貪欲，彼比丘實彼內貪欲，有此內貪欲如實知之，不實內貪欲無此內貪欲如實知之，如未生內貪欲便生、已生便盡、已盡不生彼亦如實知之。",
    "T26n1543_029:0905c07_1": "此智當言法智、當言乃至道智耶？",
    "T26n1543_029:0905c08_2": "瞋恚睡眠調戲疑亦如是。",
    "T26n1543_029:0905c08_3": "生內念覺意，彼比丘實彼內念覺意，有此內念覺意如實知之，不實內念覺意無此內念覺意如實知之，如未生內念覺意便生、已生便住、不忘不退益廣思惟滿此亦如實知之。",
    "T26n1543_029:0905c12_4": "此智當言法智、當言乃至道智耶？",
    "T26n1543_029:0905c13_5": "法、精進、喜、猗、定、護覺意亦如是。",
    "T26n1543_029:0905c14_6": "又世尊言：彼自觀婬瞋恚愚癡盛。",
    "T26n1543_029:0905c15_7": "彼云何婬瞋恚愚癡盛？",
    "T26n1543_029:0905c15_8": "又世尊言：彼自觀婬瞋恚愚癡薄。",
    "T26n1543_029:0905c16_9": "彼云何婬瞋恚愚癡薄？",
    "T26n1543_029:0905c16_10": "云何死時痛？",
    "T26n1543_029:0905c17_11": "齊何處死時痛？",
    "T26n1543_029:0905c17_12": "死時痛何入攝、幾識識？",
    "T26n1543_029:0905c18_13": "阿羅漢當言善心般涅槃、當言無記心般涅槃？",
    "T26n1543_029:0905c19_14": "以何等故佛世尊，先二弟子般涅槃，然後佛世尊？",
    "T26n1543_029:0905c20_15": "又世尊言：入不移動三昧如來般涅槃。",
    "T26n1543_029:0905c21_16": "如來入定般涅槃、起般涅槃？",
    "T26n1543_029:0905c21_17": "四有：本時有、死有、中有、生有。",
    "T26n1543_029:0905c22_18": "彼云何本時有？",
    "T26n1543_029:0905c22_19": "云何死有？",
    "T26n1543_029:0905c23_20": "云何中有？",
    "T26n1543_029:0905c23_21": "云何生有？",
    "T26n1543_029:0905c23_22": "諸欲有，彼一切有五行耶？",
    "T26n1543_029:0905c24_23": "設有五行，彼一切欲有耶？",
    "T26n1543_029:0905c24_24": "諸色有想天，彼一切有五行耶？",
    "T26n1543_029:0905c25_25": "設有五行，彼一切色有想天耶？",
    "T26n1543_029:0905c26_26": "諸色有無想天，彼一切有二行耶？",
    "T26n1543_029:0905c26_27": "設有二行，彼一切色有無想天耶？",
    "T26n1543_029:0905c27_28": "諸無色有，彼一切有四行耶？",
    "T26n1543_029:0905c28_29": "設有四行，彼一切無色有耶？",
    "T26n1543_029:0905c28_30": "頗有五行四行三行二行一行耶？",
    "T26n1543_029:0905c29_31": "此章義願具演說。",
    "T26n1543_029:0906a02_0": "四意止：身身觀意止，痛、心、法法觀意止。",
    "T26n1543_029:0906a02_1": "若修身身觀意止，彼修痛耶？",
    "T26n1543_029:0906a03_2": "答曰：或身非痛。",
    "T26n1543_029:0906a03_3": "云何身非痛？",
    "T26n1543_029:0906a04_4": "答曰：本得身身觀意止現在前，是謂身非痛。",
    "T26n1543_029:0906a05_5": "云何痛非身？",
    "T26n1543_029:0906a05_6": "答曰：本得痛痛觀意止現在前、若本不得痛痛觀意止現在前，不得是時修身身觀意止現在前；若本不得心、若本不得法，得是時修痛痛觀意止非身，是謂痛非身。",
    "T26n1543_029:0906a09_7": "云何身痛？",
    "T26n1543_029:0906a09_8": "答曰：本不得身得是時痛，若本不得痛得是時身，若本不得心本不得法，得是時身修痛痛觀意止，是謂身痛。",
    "T26n1543_029:0906a11_9": "云何非身非痛？",
    "T26n1543_029:0906a12_10": "答曰：本得心、本得法；若本不得法法觀意止現在前，不得是時修身痛痛觀意止現在前；一切染污心無記心入無想定、滅盡定、無想天，非修身身觀意止非痛，是謂非身非痛。",
    "T26n1543_029:0906a16_11": "若修身身觀意止，彼修心耶？",
    "T26n1543_029:0906a16_12": "答曰：或身非心。",
    "T26n1543_029:0906a17_13": "云何身非心？",
    "T26n1543_029:0906a17_14": "答曰：本得身身觀意止現在前，是謂身非心。",
    "T26n1543_029:0906a18_15": "云何心非身？",
    "T26n1543_029:0906a18_16": "答曰：本得心心觀意止現在前、若本不得心心觀意止現在前，不得是時修身身觀意止；若本不得痛、本不得法，得是時修心心觀意止非身，是謂心非身。",
    "T26n1543_029:0906a22_17": "云何身心？",
    "T26n1543_029:0906a22_18": "答曰：本不得身，得是時心；若本不得心，得是時身；若本不得痛、本不得法，得是時修身心心觀意止，是謂身心。",
    "T26n1543_029:0906a24_19": "云何非身非心？",
    "T26n1543_029:0906a25_20": "答曰：本得痛、本得法，本不得法法觀意止現在前，不得是時修身心心觀意止；一切染污心無記心入無想三昧、滅盡三昧、無想天，非修身身觀意止非心，是謂非身非心。",
    "T26n1543_029:0906a29_21": "若修身身觀意止，彼修法耶？",
    "T26n1543_029:0906a29_22": "答曰：或身非法。",
    "T26n1543_029:0906b01_23": "云何身非法？",
    "T26n1543_029:0906b01_24": "答曰：本得身身觀意止現在前，是謂身非法。",
    "T26n1543_029:0906b02_25": "云何法非身？",
    "T26n1543_029:0906b02_26": "答曰：本得法法觀意止現在前、若本不得法法觀意止現在前，不得是時修身身觀意止；若本不得痛、本不得心，得是時修法法觀意止非身，是謂法非身。",
    "T26n1543_029:0906b06_27": "云何身法？",
    "T26n1543_029:0906b06_28": "答曰：本不得身，得是時法；若本不得法，得是時身；若本不得痛、本不得心，得是時修身法法觀意止，是謂身法。",
    "T26n1543_029:0906b08_29": "云何非身非法？",
    "T26n1543_029:0906b09_30": "答曰：本得痛、本得心心觀意止現在前，不得是時修身法法觀意止；一切染污心無記心入無想三昧、滅盡三昧、無想天，不修身身觀意止非法，是謂非身非法。",
    "T26n1543_029:0906b12_31": "若修痛痛觀意止，彼修心耶？",
    "T26n1543_029:0906b13_32": "答曰：或痛非心。",
    "T26n1543_029:0906b13_33": "云何痛非心？",
    "T26n1543_029:0906b14_34": "答曰：本得痛痛觀意止現在前，是謂痛非心。",
    "T26n1543_029:0906b15_35": "云何心非痛？",
    "T26n1543_029:0906b15_36": "答曰：本得心心觀意止現在前，是謂心非痛。",
    "T26n1543_029:0906b16_37": "云何痛心？",
    "T26n1543_029:0906b16_38": "答曰：本不得痛，得是時心；本不得心，得是時痛；若本不得身、本不得法，得是時修痛心心觀意止，是謂痛心。",
    "T26n1543_029:0906b19_39": "云何非痛非心？",
    "T26n1543_029:0906b19_40": "答曰：本得身、本得法；若本不得法法觀意止現在前，不得是時修痛心心觀意止；一切染污心無記心入無想三昧、滅盡三昧、無想天，非修痛痛觀意止非心，是謂非痛非心也。",
    "T26n1543_029:0906b23_41": "若修痛痛觀意止，彼修法耶？",
    "T26n1543_029:0906b24_42": "答曰：或痛非法。",
    "T26n1543_029:0906b24_43": "云何痛非法？",
    "T26n1543_029:0906b24_44": "答曰：本得痛痛觀意止現在前，是謂痛非法。",
    "T26n1543_029:0906b25_45": "云何法非痛？",
    "T26n1543_029:0906b26_46": "答曰：本得法法觀意止現在前；若本不得法法觀意止現在前，不得是時修痛痛觀意止，是謂法非痛。",
    "T26n1543_029:0906b28_47": "云何痛法？",
    "T26n1543_029:0906b28_48": "答曰：本不得痛，是時得法；本不得法，是時得痛；本不得身、本不得心，得是時修痛法法觀意止，是謂痛法。",
    "T26n1543_029:0906c02_0": "云何非痛非法？",
    "T26n1543_029:0906c02_1": "答曰：本得身、本得心心觀意止現在前，不得是時修痛法法觀意止；一切染污心無記心入無想三昧、滅盡三昧、無想天，不修痛痛觀意止非法，是謂非痛非法。",
    "T26n1543_029:0906c05_2": "若修心心觀意止，彼修法耶？",
    "T26n1543_029:0906c06_3": "答曰：或心非法。",
    "T26n1543_029:0906c06_4": "云何心非法？",
    "T26n1543_029:0906c07_5": "答曰：本得心心觀意止現在前，是謂心非法。",
    "T26n1543_029:0906c08_6": "云何法非心？",
    "T26n1543_029:0906c08_7": "答曰：本得法法觀意止現在前；若本不得法法觀意止現在前，不得是時修心心觀意止，是謂法非心。",
    "T26n1543_029:0906c10_8": "云何心法？",
    "T26n1543_029:0906c11_9": "答曰：本不得心，是時得法；若本不得法，是時得心；本不得身、本不得痛，得是時修心法法觀意止，是謂心法。",
    "T26n1543_029:0906c13_10": "云何非心非法？",
    "T26n1543_029:0906c13_11": "答曰：本得身、本得痛痛觀意止現在前，不得是時修心法法觀意止；一切染污心無記心入無想三昧、滅盡三昧、無想天，非修心心觀意止非法，是謂非心非法。",
    "T26n1543_029:0906c17_12": "身身觀意止，當言法智耶？",
    "T26n1543_029:0906c17_13": "答曰：身身觀意止，或彼法智、未知智、等智、苦智習智道智，或有覺有觀、或無覺有觀、或無覺無觀，或樂根相應或喜根或護根、或空或無願，或欲界繫緣、或色界繫緣、或不繫緣。",
    "T26n1543_029:0906c21_14": "痛痛觀意止，當言法智耶？",
    "T26n1543_029:0906c22_15": "答曰：痛痛觀意止，或彼法智、未知智、知他人心智、等智、苦智習道智，或有覺有觀、或無覺有觀、或無覺無觀，或樂根相應或喜根或護根、或空或無願，或欲界繫緣、或色無色界繫緣、或不繫緣。",
    "T26n1543_029:0906c26_16": "心心觀意止亦如是。",
    "T26n1543_029:0906c27_17": "法法觀意止，當言法智耶？",
    "T26n1543_029:0906c28_0": "答曰：法法觀意止，或彼法智、未知智、知他人心智、等智、苦智習盡道智，或有覺有觀、或無覺有觀、或無覺無觀，或樂根相應或喜根或護根、或空無願無相，或欲界繫緣、或色無色界繫緣、或不繫緣。",
    "T26n1543_029:0907a03_1": "又世尊言：彼樂痛痛時知樂痛痛。",
    "T26n1543_029:0907a04_2": "四智：法智、未知智、等智、道智。",
    "T26n1543_029:0907a04_3": "苦痛痛時知苦痛痛，一等智。",
    "T26n1543_029:0907a05_4": "不苦不樂痛痛時知不苦不樂痛痛，四智：法智、未知智、等智、道智。",
    "T26n1543_029:0907a07_5": "樂身苦身不苦不樂身，苦心一等智。",
    "T26n1543_029:0907a07_6": "樂心不苦不樂心，四智，法智、未知智、等智、道智。",
    "T26n1543_029:0907a08_7": "苦食樂食不苦不樂食苦無食，一等智。",
    "T26n1543_029:0907a09_8": "樂無食不苦不樂無食，四智：法智、未知智、等智、道智。",
    "T26n1543_029:0907a10_9": "依樂戇、依苦戇、依不苦不樂戇。",
    "T26n1543_029:0907a11_10": "依苦出要，一等智。",
    "T26n1543_029:0907a12_11": "依樂出要、依不苦不樂出要，四智：法智、未知智、等智、道智。",
    "T26n1543_029:0907a13_12": "又世尊言：有欲心有欲心如實知之，一等智。",
    "T26n1543_029:0907a14_13": "無欲，四智：法智、未知智、等智、道智。",
    "T26n1543_029:0907a15_14": "有瞋恚，一等智。",
    "T26n1543_029:0907a15_15": "無瞋恚，三智：法智、等智、道智。",
    "T26n1543_029:0907a16_16": "有愚癡，一等智。",
    "T26n1543_029:0907a16_17": "無愚癡，四智：法智、未知智、等智、道智。",
    "T26n1543_029:0907a17_18": "有染污，一等智。",
    "T26n1543_029:0907a17_19": "無染污，四智：法智、未知智、等智、道智。",
    "T26n1543_029:0907a18_20": "無亂。",
    "T26n1543_029:0907a18_21": "四智：法智、未知智、等智、道智。",
    "T26n1543_029:0907a19_22": "有亂，一等智。",
    "T26n1543_029:0907a19_23": "有怠，一等智。",
    "T26n1543_029:0907a19_24": "無怠，四智：法智、未知智、等智、道智。",
    "T26n1543_029:0907a20_25": "少，一等智。",
    "T26n1543_029:0907a20_26": "多，四智：法智、未知智、等智、道智。",
    "T26n1543_029:0907a21_27": "不修，一等智。",
    "T26n1543_029:0907a21_28": "修，四智：法智、未知智、等智、道智。",
    "T26n1543_029:0907a22_29": "不定，一等智。",
    "T26n1543_029:0907a22_30": "定，四智：法智、未知智、等智、道智。",
    "T26n1543_029:0907a23_31": "無解脫，一等智。",
    "T26n1543_029:0907a23_32": "解脫，四智：法智、未知智、等智、道智。",
    "T26n1543_029:0907a24_33": "又世尊言：眼緣色生內結，彼比丘實內結，有此內結如實知之，一等智。",
    "T26n1543_029:0907a26_34": "不實內結無此內結如實知之，四智：法智、未知智、等智、道智。",
    "T26n1543_029:0907a27_35": "如未生內結便生，彼亦如實知之，彼一等智。",
    "T26n1543_029:0907a28_36": "如生便盡、已盡不生，此亦如實知之，四智：法智、未知智、等智、道智。",
    "T26n1543_029:0907b01_0": "耳聲身細滑意法亦如是。",
    "T26n1543_029:0907b01_1": "鼻緣香生內結，彼比丘實內結，有此內結如實知之，一等智。",
    "T26n1543_029:0907b02_2": "不實內結無此內結如實知之，三智：法智、等智、道智。",
    "T26n1543_029:0907b04_3": "如未生內結便生，此亦如實知之，一等智。",
    "T26n1543_029:0907b05_4": "如生便盡、已盡不生，此亦如實知之，三智：法智、等智、道智。",
    "T26n1543_029:0907b06_5": "舌味、貪欲、瞋恚、睡眠、調戲、疑亦如是生。",
    "T26n1543_029:0907b07_6": "內念覺意，彼比丘實內念覺意，有此內念覺意如實知之，四智：法智、未知智、等智、道智。",
    "T26n1543_029:0907b09_7": "不實內念覺意無此內念覺意如實知之，一等智。",
    "T26n1543_029:0907b10_8": "如未生內念覺意便生、已生便住不忘不退增益思惟廣滿，彼亦如實知之。",
    "T26n1543_029:0907b12_0": "四智：法智、未知智、等智、道智。",
    "T26n1543_029:0907b12_1": "法、精進、喜、猗、定、護覺意亦如是。",
    "T26n1543_029:0907b13_2": "又世尊言：彼自觀婬瞋恚愚癡盛。",
    "T26n1543_029:0907b14_3": "彼云何婬瞋恚愚癡盛？",
    "T26n1543_029:0907b14_4": "答曰：少婬瞋恚愚癡，處中中便增上，如是婬瞋恚愚癡盛。",
    "T26n1543_029:0907b16_0": "又世尊言：彼自觀婬瞋恚愚癡薄。",
    "T26n1543_029:0907b16_1": "彼云何婬瞋恚愚癡薄？",
    "T26n1543_029:0907b17_2": "答曰：增婬瞋恚愚癡中中便少，如是婬瞋恚愚癡薄。",
    "T26n1543_029:0907b18_3": "云何死時痛？",
    "T26n1543_029:0907b18_4": "答曰：諸節節疼。",
    "T26n1543_029:0907b19_5": "若命行盡齊何處死時痛？",
    "T26n1543_029:0907b19_6": "答曰：齊支節疼。",
    "T26n1543_029:0907b20_7": "命行盡死時痛一入攝，細滑入。",
    "T26n1543_029:0907b20_8": "二識識：身識、意識，支節疼先身識後意識。",
    "T26n1543_029:0907b21_9": "阿羅漢當言善心般涅槃、無記心般涅槃？",
    "T26n1543_029:0907b22_10": "答曰：阿羅漢無記心般涅槃。",
    "T26n1543_029:0907b23_11": "以何等故佛世尊先二弟子般涅槃，後佛世尊？",
    "T26n1543_029:0907b24_12": "答曰：彼尊者長夜作無斷行受報，彼莫使空無果無報。",
    "T26n1543_029:0907b25_13": "復次佛世尊常法，先二弟子般涅槃後佛世尊。",
    "T26n1543_029:0907b26_14": "又世尊言：入不移動三昧如來般涅槃。",
    "T26n1543_029:0907b27_15": "如來入定般涅槃、起般涅槃？",
    "T26n1543_029:0907b28_16": "答曰：如來起般涅槃非入定。",
    "T26n1543_029:0907b28_17": "四有：本時有、死有、中有、生有。",
    "T26n1543_029:0907b29_18": "云何本時有？",
    "T26n1543_029:0907b29_19": "答曰：死生際五陰，於此中間齊是諸有，是謂本時有。",
    "T26n1543_029:0907c01_20": "云何死有？",
    "T26n1543_029:0907c02_21": "答曰：死五陰，是謂死有。",
    "T26n1543_029:0907c02_22": "云何中有？",
    "T26n1543_029:0907c02_23": "答曰：中有五陰，是謂中有。",
    "T26n1543_029:0907c03_24": "云何生有？",
    "T26n1543_029:0907c03_25": "答曰：生五陰，是謂生有。",
    "T26n1543_029:0907c04_26": "諸欲有，彼一切有五行耶？",
    "T26n1543_029:0907c04_27": "答曰：或欲有彼有非五行。",
    "T26n1543_029:0907c05_28": "云何欲有彼有非五行？",
    "T26n1543_029:0907c06_29": "答曰：欲界眾生不自住心入無想定、滅盡定諸有，是謂欲有彼有非五行。",
    "T26n1543_029:0907c07_30": "云何有五行彼非欲有？",
    "T26n1543_029:0907c08_31": "答曰：色界想天自住心，不入無想定、滅盡定諸有；若色界無想天不得無想諸有，是謂有五行彼非欲有。",
    "T26n1543_029:0907c10_32": "云何欲有彼有五行？",
    "T26n1543_029:0907c11_33": "答曰：欲界眾生自住心，不入無想定、滅盡定諸有，是謂欲有彼有五行。",
    "T26n1543_029:0907c12_34": "云何非欲有彼有非五行？",
    "T26n1543_029:0907c13_35": "答曰：色界想天不自住心入無想定、滅盡定。",
    "T26n1543_029:0907c14_36": "諸有若色界無想天得無想諸有，若無色界有，是謂非欲有彼有非五行。",
    "T26n1543_029:0907c15_37": "諸色有想天，彼一切有五行耶？",
    "T26n1543_029:0907c16_38": "答曰：或色有想天彼有非五行。",
    "T26n1543_029:0907c17_39": "云何色有想天彼有非五行？",
    "T26n1543_029:0907c17_40": "答曰：色界想天不自住心入無想定、滅盡定諸有，是謂色有想天彼有非五行。",
    "T26n1543_029:0907c19_41": "云何有五行彼非色有想天？",
    "T26n1543_029:0907c20_42": "答曰：欲界眾生自住心，不入無想定、滅盡定諸有；若色界無想天不得無想諸有，是謂有五行彼非色有想天。",
    "T26n1543_029:0907c22_43": "云何色有想天彼有五行？",
    "T26n1543_029:0907c23_44": "答曰：色界想天自住心，不入無想定、滅盡定諸有，是謂色有想天彼有五行。",
    "T26n1543_029:0907c25_45": "云何非色有想天彼有非五行？",
    "T26n1543_029:0907c25_46": "答曰：欲界眾生不自住心入無想定、滅盡定諸有，若色界無想天得無想諸有，若無色界有，是謂非色有想天彼有非五行。",
    "T26n1543_029:0907c28_47": "諸色有無想天，彼一切有二行耶？",
    "T26n1543_029:0907c29_48": "答曰：或色有無想天彼有非二行。",
    "T26n1543_029:0908a01_49": "云何色有無想天彼有非二行？",
    "T26n1543_029:0908a01_50": "答曰：色界無想天不得無想諸有，是謂色有無想天彼有非二行。",
    "T26n1543_029:0908a03_51": "云何有二行彼非色有無想天？",
    "T26n1543_029:0908a04_0": "答曰：欲界眾生不自住心入無想定、滅盡定諸有，色界想天不自住心入無想定、滅盡定諸有，是謂有二行彼非色有無想天。",
    "T26n1543_029:0908a06_1": "云何色有無想天彼有二行？",
    "T26n1543_029:0908a07_2": "答曰：色界無想天得無想諸有，是謂色有無想天彼有二行。",
    "T26n1543_029:0908a08_3": "云何非色有無想天彼有非二行？",
    "T26n1543_029:0908a09_4": "答曰：欲界眾生自住心，不入無想定、滅盡定諸有；若色界想天自住心，不入無想定滅盡定諸有；無色界有，是謂非色有無想天彼有非二行。",
    "T26n1543_029:0908a12_5": "諸無色界有，彼有盡四行耶？",
    "T26n1543_029:0908a13_6": "答曰：如是，諸有四行，彼盡無色界有。",
    "T26n1543_029:0908a14_7": "頗無色界有彼有非四行耶？",
    "T26n1543_029:0908a14_8": "答曰：有，無色界眾生不自住心。",
    "T26n1543_029:0908a15_9": "諸有頗有五行耶？",
    "T26n1543_029:0908a16_10": "答曰：有，欲界眾生自住心，不入無想定、滅盡定諸有也；色界有想天自住心，不入無想定、滅盡定諸有；若色界無想天不得無想。",
    "T26n1543_029:0908a18_11": "諸有頗有四行耶？",
    "T26n1543_029:0908a19_12": "答曰：有，無色界眾生自住心。",
    "T26n1543_029:0908a20_0": "諸有頗有三行耶？",
    "T26n1543_029:0908a20_1": "答曰：無有三行。",
    "T26n1543_029:0908a20_2": "頗有二行？",
    "T26n1543_029:0908a21_0": "答曰：有，欲界眾生不自住心入無想定、滅盡定諸有；色界想天不自住心入無想定、滅盡定諸有；色界無想天得無想天諸有。",
    "T26n1543_029:0908a23_1": "頗有一行耶？",
    "T26n1543_029:0908a24_2": "答曰：有，無色界眾生不自住心諸有。",
    "T26n1543_029:0908a25_0": "阿毘曇意止品第三十九竟(梵本三百一十五首盧，秦四千六百二十二言)。",
    "T26n1543_029:0908a27_0": "阿毘曇見犍度中欲跋渠第二",
    "T26n1543_029:0908a28_0": "若棄欲界有受欲界有，彼一切盡欲界繫法，欲界繫法現在前耶？",
    "T26n1543_029:0908a29_1": "設盡欲界繫法，欲界繫法現在前，彼一切棄欲界有受欲界有？",
    "T26n1543_029:0908b01_2": "若棄欲界有受色界有，彼一切盡欲界繫法，色界繫法現在前耶？",
    "T26n1543_029:0908b03_3": "設盡欲界繫法，色界繫法現在前，彼一切棄欲界有受色界有耶？",
    "T26n1543_029:0908b04_4": "若棄欲界有受無色界有，彼一切盡欲界繫法，無色界繫法現在前？",
    "T26n1543_029:0908b06_5": "設盡欲界繫法，無色界繫法現在前，彼一切棄欲界有受無色界有耶？",
    "T26n1543_029:0908b07_6": "若棄色界有受色界有，彼一切盡色界繫法，色界繫法現在前耶？",
    "T26n1543_029:0908b09_7": "設盡色界繫法，色界繫法現在前，彼一切棄色界有受色界有耶？",
    "T26n1543_029:0908b10_8": "若棄色界有受欲界有，彼一切盡色界繫法，欲界繫法現在前耶？",
    "T26n1543_029:0908b12_9": "設盡色界繫法，欲界繫法現在前，彼一切棄色界有受欲界有耶？",
    "T26n1543_029:0908b13_10": "若棄色界有受無色界有，彼一切盡色界繫法，無色界繫法現在前耶，設盡色界繫法，無色界繫法現在前，彼一切棄色界有受無色界有耶？",
    "T26n1543_029:0908b16_11": "若棄無色界有受無色界有，彼一切盡無色界繫法，無色界繫法現在前耶？",
    "T26n1543_029:0908b18_12": "設盡無色界繫法，無色界繫法現在前，彼一切棄無色界有受無色界有？",
    "T26n1543_029:0908b20_13": "若棄無色界有受欲界有，彼一切盡無色界繫法，欲界繫法現在前耶？",
    "T26n1543_029:0908b21_14": "設盡無色界繫法，欲界繫法現在前，彼一切棄無色界有受欲界有耶？",
    "T26n1543_029:0908b23_15": "若棄無色界有受色界有，彼一切盡無色界繫法，色界繫法現在前耶？",
    "T26n1543_029:0908b25_16": "設盡無色界繫法，色界繫法現在前，彼一切棄無色界有受色界有耶。",
    "T26n1543_029:0908b26_17": "以何等故欲界使非色界無色界所使？",
    "T26n1543_029:0908b27_18": "以何等故色界使非欲界無色界所使？",
    "T26n1543_029:0908b28_19": "以何等故無色界使非欲界色界所使？",
    "T26n1543_029:0908b29_20": "以何等故欲界非遍一切使非一切欲界所使？",
    "T26n1543_029:0908c01_21": "以何等故色界非遍一切使非一切色界所使？",
    "T26n1543_029:0908c02_22": "以何等故無色界非遍一切使非一切無色界所使？",
    "T26n1543_029:0908c03_23": "十想：無常想、無常苦想、苦無我想、不淨想、觀食想、一切世間不可樂想、死想、斷想、無婬想、盡想。",
    "T26n1543_029:0908c05_24": "若修無常想，彼意所念無常想耶？",
    "T26n1543_029:0908c06_25": "設意所念無常想，彼修無常想耶？",
    "T26n1543_029:0908c07_26": "乃至盡想亦如是。",
    "T26n1543_029:0908c07_27": "若欲覺覺時，彼意所念欲覺耶？",
    "T26n1543_029:0908c08_28": "設意所念欲覺，彼欲覺覺耶？",
    "T26n1543_029:0908c09_29": "瞋恚、害覺亦如是。",
    "T26n1543_029:0908c09_30": "若出要覺覺時，彼意所念出要覺耶？",
    "T26n1543_029:0908c10_31": "設意所念出要覺，彼出要覺覺時耶？",
    "T26n1543_029:0908c11_32": "無瞋恚、無害覺亦如是。",
    "T26n1543_029:0908c11_33": "諸法因無明，彼法緣無明耶？",
    "T26n1543_029:0908c12_34": "設法緣無明，彼法因無明耶？",
    "T26n1543_029:0908c12_35": "諸法因明，彼法緣明耶？",
    "T26n1543_029:0908c13_36": "設法緣明，彼法因明耶？",
    "T26n1543_029:0908c14_0": "諸法因無明，彼法緣明耶？",
    "T26n1543_029:0908c14_1": "設法緣明，彼法因無明耶？",
    "T26n1543_029:0908c15_2": "諸法因明，彼法緣無明耶？",
    "T26n1543_029:0908c15_3": "設法緣無明，彼法因明耶？",
    "T26n1543_029:0908c16_4": "諸法因無明，彼法不善耶？",
    "T26n1543_029:0908c16_5": "設法不善，彼法因無明耶？",
    "T26n1543_029:0908c17_6": "諸法因明，彼法善耶？",
    "T26n1543_029:0908c18_0": "設法善，彼法因明耶？",
    "T26n1543_029:0908c18_1": "頗法不因明、不因無明，彼法非不因有因耶？",
    "T26n1543_029:0908c19_2": "此章義願具演說。",
    "T26n1543_029:0908c20_0": "若棄欲界有受欲界有，彼一切盡欲界繫法，欲界繫法現在前耶？",
    "T26n1543_029:0908c21_1": "答曰：如是，若棄欲界有受欲界有，彼一切盡欲界繫法，欲界繫法現在前。",
    "T26n1543_029:0908c23_2": "頗盡欲界繫法，欲界繫法現在前，彼非棄欲界有不受欲界有耶？",
    "T26n1543_029:0908c24_3": "答曰：有，如未命終盡欲界繫法，欲界繫法現在前也。",
    "T26n1543_029:0908c25_4": "若棄欲界有受色界有，彼一切盡欲界繫法，色界繫法現在前？",
    "T26n1543_029:0908c27_5": "答曰：如是，若棄欲界有受色界有，彼一切盡欲界繫法，色界繫法現在前。",
    "T26n1543_029:0908c28_6": "頗盡欲界繫法，色界繫法現在前，彼非棄欲界有非受色界有耶？",
    "T26n1543_029:0909a01_7": "答曰：有，如未命終，盡欲界繫法，色界繫法現在前也。",
    "T26n1543_029:0909a02_8": "若棄欲界有受無色界有，彼一切盡欲界繫法，無色界繫法現在前？",
    "T26n1543_029:0909a04_0": "答曰：如是。",
    "T26n1543_029:0909a04_1": "設盡欲界繫法，無色界繫法現在前，彼一切棄欲界有受無色界有耶？",
    "T26n1543_029:0909a05_2": "答曰：如是。",
    "T26n1543_029:0909a06_3": "若棄色界有受色界有，彼一切盡色界繫法，色界繫法現在前？",
    "T26n1543_029:0909a07_4": "答曰：如是，若棄色界有受色界有，彼一切盡色界繫法，色界繫法現在前也。",
    "T26n1543_029:0909a09_5": "頗盡色界繫法，色界繫法現在前，彼非棄色界有非受色界有耶？",
    "T26n1543_029:0909a10_6": "答曰：有，如未命終，盡色界繫法，色界繫法現在前也。",
    "T26n1543_029:0909a11_7": "若棄色界有受欲界有，彼一切盡色界繫法，欲界繫法現在前？",
    "T26n1543_029:0909a13_8": "答曰：如是，若棄色界有受欲界有，彼一切盡色界繫法，欲界繫法現在前。",
    "T26n1543_029:0909a15_0": "頗盡色界繫法，欲界繫法現在前，彼非棄色界有非受欲界有耶？",
    "T26n1543_029:0909a16_1": "答曰：有，如未命終，盡色界繫法，欲界繫法現在前也。",
    "T26n1543_029:0909a17_2": "若棄色界有受無色界有，彼一切盡色界繫法，無色界繫法現在前？",
    "T26n1543_029:0909a19_3": "答曰：如是，若棄色界有受無色界有，彼一切盡色界繫法，無色界繫法現在前。",
    "T26n1543_029:0909a21_0": "頗盡色界繫法，無色界繫法現在前，彼非棄色界有不受無色界有？",
    "T26n1543_029:0909a22_1": "答曰：有，如未命終，盡色界繫法，無色界繫法現在前也。",
    "T26n1543_029:0909a23_2": "若棄無色界有受無色界有，彼一切盡無色界繫法，無色界繫法現在前？",
    "T26n1543_029:0909a25_3": "答曰：如是，若棄無色界有受無色界有，彼一切盡無色界繫法，無色界繫法現在前。",
    "T26n1543_029:0909a27_4": "頗盡無色界繫法，無色界繫法現在前，彼不棄無色界有不受無色界有耶？",
    "T26n1543_029:0909a29_5": "答曰：有，如未命終，盡無色界繫法，無色界繫法現在前。",
    "T26n1543_029:0909b01_6": "若棄無色界有受欲界有，彼一切盡無色界繫法，欲界繫法現在前耶？",
    "T26n1543_029:0909b02_7": "答曰：如是。",
    "T26n1543_029:0909b03_8": "設盡無色界繫法，欲界繫法現在前，彼一切棄無色界有受欲界有耶？",
    "T26n1543_029:0909b04_9": "答曰：如是。",
    "T26n1543_029:0909b04_10": "若棄無色界有受色界有，彼一切盡無色界繫法，色界繫法現在前？",
    "T26n1543_029:0909b06_11": "答曰：如是，若棄無色界有受色界有，彼一切盡無色界繫法，色界繫法現在前。",
    "T26n1543_029:0909b08_12": "頗盡無色界繫法，色界繫法現在前，彼不棄無色界有非受色界有？",
    "T26n1543_029:0909b09_13": "答曰：有，如未命終，盡無色界繫法，色界繫法現在前也。",
    "T26n1543_029:0909b11_14": "以何等故欲界使非色無色界所使耶？",
    "T26n1543_029:0909b12_0": "答曰：則界壞，若欲界無愛無知也。",
    "T26n1543_029:0909b12_1": "以何等故色界使非欲界所使？",
    "T26n1543_029:0909b13_2": "答曰：則界壞，然彼非此緣。",
    "T26n1543_029:0909b14_3": "以何等故色界使非無色界所使？",
    "T26n1543_029:0909b14_4": "答曰：則界壞，色界無愛無知。",
    "T26n1543_029:0909b15_5": "以何等故無色界使非欲界色界所使？",
    "T26n1543_029:0909b16_6": "答曰：則界壞，然彼非此緣。",
    "T26n1543_029:0909b17_0": "以何等故欲界非一切遍使非一切欲界所使？",
    "T26n1543_029:0909b18_1": "答曰：遍一切有，彼亦非此緣。",
    "T26n1543_029:0909b18_2": "以何等故色界非一切遍使非一切色界所使耶？",
    "T26n1543_029:0909b19_3": "答曰：遍一切有，彼亦非此緣。",
    "T26n1543_029:0909b20_4": "以何等故無色界非一切遍使非一切無色界所使耶？",
    "T26n1543_029:0909b21_5": "答曰：遍一切有，彼亦非此緣。",
    "T26n1543_029:0909b22_6": "十想：無常想、無常苦想、苦無我想、不淨想、觀食想、一切世間不可樂想、死想、斷想、無婬想、盡想。",
    "T26n1543_029:0909b24_7": "若修無常想，彼意所念無常想耶？",
    "T26n1543_029:0909b25_8": "答曰：或修無常想彼非意所念無常想。",
    "T26n1543_029:0909b26_9": "云何修無常想彼非意所念無常想？",
    "T26n1543_029:0909b27_0": "答曰：猶如餘緣修無常想，是謂修無常想彼非意所念無常想。",
    "T26n1543_029:0909b28_1": "云何意所念無常想彼非修無常想？",
    "T26n1543_029:0909b29_2": "答曰：猶如餘意所念無常想，是謂意所念無常想彼非修無常想也。",
    "T26n1543_029:0909c01_3": "云何修無常想彼意所念無常想耶？",
    "T26n1543_029:0909c02_4": "答曰：如緣無常想修無常想，是謂修無常想彼意所念無常想也。",
    "T26n1543_029:0909c04_5": "云何非修無常想彼非意所念無常想耶？",
    "T26n1543_029:0909c05_0": "答曰：除上爾所事。",
    "T26n1543_029:0909c05_1": "乃至盡想亦如是。",
    "T26n1543_029:0909c05_2": "若欲覺覺時，彼意所念欲覺耶？",
    "T26n1543_029:0909c06_3": "答曰：或欲覺覺時彼非意所念欲覺。",
    "T26n1543_029:0909c07_4": "云何欲覺覺時彼非意所念欲覺耶？",
    "T26n1543_029:0909c08_5": "答曰：猶如餘緣欲覺覺時，是謂欲覺覺時彼非意所念欲覺也。",
    "T26n1543_029:0909c09_6": "云何意所念欲覺彼非欲覺覺時？",
    "T26n1543_029:0909c10_7": "答曰：猶如餘意所念欲覺，是謂意所念欲覺彼非欲覺覺時。",
    "T26n1543_029:0909c11_8": "云何欲覺覺時彼意所念欲覺耶？",
    "T26n1543_029:0909c12_9": "答曰：猶如欲覺緣欲覺覺時，是謂欲覺覺時彼意所念欲覺也。",
    "T26n1543_029:0909c13_10": "云何非欲覺覺時彼非意所念欲覺？",
    "T26n1543_029:0909c14_11": "答曰：除上爾所事。",
    "T26n1543_029:0909c15_12": "瞋恚、害覺亦如是。",
    "T26n1543_029:0909c15_13": "若出要覺覺時，彼意所念出要覺耶？",
    "T26n1543_029:0909c16_14": "答曰：或出要覺覺時彼非意所念出要覺。",
    "T26n1543_029:0909c17_15": "云何出要覺覺時彼非意所念出要覺耶？",
    "T26n1543_029:0909c18_16": "答曰：猶如餘緣出要覺覺時，是謂出要覺覺時彼非意所念出要覺。",
    "T26n1543_029:0909c19_17": "云何意所念出要覺彼非出要覺覺時？",
    "T26n1543_029:0909c20_18": "答曰：猶如餘意所念出要覺，是謂意所念出要覺彼非出要覺覺時也。",
    "T26n1543_029:0909c22_19": "云何出要覺覺時彼意所念出要覺？",
    "T26n1543_029:0909c23_20": "答曰：猶如出要覺緣出要覺覺時，是謂出要覺覺時彼意所念出要覺也。",
    "T26n1543_029:0909c24_21": "云何非出要覺覺時彼非意所念出要覺？",
    "T26n1543_029:0909c25_22": "答曰：除上爾所事。",
    "T26n1543_029:0909c26_23": "無瞋恚、不害覺亦如是。",
    "T26n1543_029:0909c26_24": "諸法因無明，彼法緣無明耶？",
    "T26n1543_029:0909c27_25": "答曰：如是，諸法因無明，彼法緣無明。",
    "T26n1543_029:0909c28_26": "頗法緣無明，彼法不因無明耶？",
    "T26n1543_029:0909c28_27": "答曰：有，除無明報，諸餘不隱沒無記行若善行也。",
    "T26n1543_029:0909c29_28": "諸法因明，彼法緣明耶？",
    "T26n1543_029:0910a01_29": "答曰：如是，諸法因明，彼法緣明也。",
    "T26n1543_029:0910a02_30": "頗法緣明，彼法不因明耶？",
    "T26n1543_029:0910a02_31": "答曰：有，初明若有漏行也。",
    "T26n1543_029:0910a03_32": "諸法因無明，彼法緣明耶？",
    "T26n1543_029:0910a04_33": "答曰：如是，諸法因無明，彼法緣明也。",
    "T26n1543_029:0910a04_34": "頗法緣明，彼法不因無明耶？",
    "T26n1543_029:0910a05_35": "答曰：有，除無明報，諸餘不隱沒無記行若善行也。",
    "T26n1543_029:0910a06_36": "諸法因明，彼法緣無明耶？",
    "T26n1543_029:0910a07_37": "答曰：如是，諸法因明，彼法緣無明也。",
    "T26n1543_029:0910a08_38": "頗法緣無明，彼法不因明耶？",
    "T26n1543_029:0910a08_39": "答曰：有，初明若有漏行也。",
    "T26n1543_029:0910a09_40": "諸法因無明，彼法不善耶？",
    "T26n1543_029:0910a09_41": "答曰：如是，諸法不善，彼法因無明也。",
    "T26n1543_029:0910a10_42": "頗法因無明，彼法非不善耶？",
    "T26n1543_029:0910a11_43": "答曰：有，無明報染污行也。",
    "T26n1543_029:0910a12_0": "諸法因明，彼法善耶？",
    "T26n1543_029:0910a12_1": "答曰：如是，諸法因明，彼法善也。",
    "T26n1543_029:0910a13_2": "頗法善，彼法不因明耶？",
    "T26n1543_029:0910a13_3": "答曰：有，初明若善有漏行也。",
    "T26n1543_029:0910a14_4": "頗法不因明不因無明，彼法非不因耶？",
    "T26n1543_029:0910a15_5": "答曰：有，除無明報，諸餘不隱沒無記行，初明若善有漏行也。",
    "T26n1543_029:0910a17_0": "阿毘曇欲品第四十竟(梵本一百八十六首盧，秦二千九百五十六言)。",
    "T26n1543_029:0910a18_1": "◎阿毘曇八犍度論卷第二十九"
}