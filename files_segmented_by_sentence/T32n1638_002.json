[
    {
        "source_sentence": "集諸法寶最上義論卷下",
        "from": "T32n1638_002:0152b17_0",
        "context_with_next_sentence": true
    },
    {
        "source_sentence": "善寂菩薩造",
        "from": "T32n1638_002:0152b19_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T32n1638_002:0152b20_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯復次今說生住異滅。",
        "from": "T32n1638_002:0152b22_8",
        "context_with_next_sentence": true
    },
    {
        "source_sentence": "此之四相剎那剎那有所轉故，不相應相而無其實。",
        "from": "T32n1638_002:0152b23_12",
        "context_with_next_sentence": true
    },
    {
        "source_sentence": "於不相應無實相中，不可起二分別，不可說一時、不可說異時，一時、異時無生起故。",
        "from": "T32n1638_002:0152b25_11",
        "context_with_next_sentence": true
    },
    {
        "source_sentence": "又不可說無時，理相違故。",
        "from": "T32n1638_002:0152b26_2",
        "context_with_next_sentence": true
    },
    {
        "source_sentence": "若說壞時，壞即不生故。",
        "from": "T32n1638_002:0152b26_13",
        "context_with_next_sentence": true
    },
    {
        "source_sentence": "是故當知生時無住，住時亦復而無所得。",
        "from": "T32n1638_002:0152b27_11",
        "context_with_next_sentence": true
    },
    {
        "source_sentence": "彼無住性，云何有滅？",
        "from": "T32n1638_002:0152b28_1",
        "context_with_next_sentence": true
    },
    {
        "source_sentence": "彼生與住說名為異。",
        "from": "T32n1638_002:0152b28_10",
        "context_with_next_sentence": true
    },
    {
        "source_sentence": "若本無生，云何有住？",
        "from": "T32n1638_002:0152b28_20",
        "context_with_next_sentence": true
    },
    {
        "source_sentence": "若法無住，即云何得？",
        "from": "T32n1638_002:0152b29_9",
        "context_with_next_sentence": true
    },
    {
        "source_sentence": "以無生故及無住故。",
        "from": "T32n1638_002:0152b29_18",
        "context_with_next_sentence": true
    },
    {
        "source_sentence": "於何義中而說有滅？",
        "from": "T32n1638_002:0152c01_7",
        "context_with_next_sentence": true
    },
    {
        "source_sentence": "若法有住，於住法中可說異性；",
        "from": "T32n1638_002:0152c02_2",
        "context_with_next_sentence": true
    },
    {
        "source_sentence": "法既無住，何有異性？",
        "from": "T32n1638_002:0152c02_12",
        "context_with_next_sentence": true
    },
    {
        "source_sentence": "無異性中不應分別。",
        "from": "T32n1638_002:0152c03_1",
        "context_with_next_sentence": true
    },
    {
        "source_sentence": "當知異性而非住性，實無一性而可分別。",
        "from": "T32n1638_002:0152c03_19",
        "context_with_next_sentence": true
    },
    {
        "source_sentence": "是故諸相及分別心，此為二種，若無諸相即無分別。",
        "from": "T32n1638_002:0152c05_3",
        "context_with_next_sentence": true
    },
    {
        "source_sentence": "若彼諸相、若分別心有分別者，二俱分別。",
        "from": "T32n1638_002:0152c06_2",
        "context_with_next_sentence": true
    },
    {
        "source_sentence": "如實義者，無相無分別。",
        "from": "T32n1638_002:0152c06_13",
        "context_with_next_sentence": true
    },
    {
        "source_sentence": "生住異滅若有性者，於一切時、一切處、一切法初中後分不可安立。",
        "from": "T32n1638_002:0152c08_3",
        "context_with_next_sentence": true
    },
    {
        "source_sentence": "若能如是如理思惟者，佛說是人名為大智。",
        "from": "T32n1638_002:0152c09_3",
        "context_with_next_sentence": true
    },
    {
        "source_sentence": "初分中分後分諸性，於三分性中實無一性有所生起，是故諸法非一性、非多性、一多中間俱無所得。",
        "from": "T32n1638_002:0152c11_8",
        "context_with_next_sentence": true
    },
    {
        "source_sentence": "若一切法離一性、離多性，即常與無常無所分別，是故非無常、非非無常，不應於中起二分別。",
        "from": "T32n1638_002:0152c13_11",
        "context_with_next_sentence": true
    },
    {
        "source_sentence": "當知初分中分後分不俱時生、不俱時有，如他人性即自所無。",
        "from": "T32n1638_002:0152c15_1",
        "context_with_next_sentence": true
    },
    {
        "source_sentence": "若自體性，他云何有？",
        "from": "T32n1638_002:0152c15_11",
        "context_with_next_sentence": true
    },
    {
        "source_sentence": "此中所說自性尚無，他性何有？",
        "from": "T32n1638_002:0152c16_4",
        "context_with_next_sentence": true
    },
    {
        "source_sentence": "是故自亦無性、他亦無性，當知一切法所行所作不離因性。",
        "from": "T32n1638_002:0152c17_10",
        "context_with_next_sentence": true
    },
    {
        "source_sentence": "若壞不壞，非心所思、不可分別，初中後分如實思惟，皆無為相、無別異相，不應分別彼彼諸法、各各種子。",
        "from": "T32n1638_002:0152c19_18",
        "context_with_next_sentence": true
    },
    {
        "source_sentence": "彼各各性，一一不離智種子生，剎那剎那時分轉易，是故彼彼一切法性。",
        "from": "T32n1638_002:0152c21_11",
        "context_with_next_sentence": true
    },
    {
        "source_sentence": "云何心能思惟生起？",
        "from": "T32n1638_002:0152c22_1",
        "context_with_next_sentence": true
    },
    {
        "source_sentence": "一切法中差別事相，當知無因亦無差別，諸法本來無所造作，雖作用相續當何有實？",
        "from": "T32n1638_002:0152c23_18",
        "context_with_next_sentence": true
    },
    {
        "source_sentence": "是故所知諸法及能知者，是二於剎那中不能和合。",
        "from": "T32n1638_002:0152c25_3",
        "context_with_next_sentence": true
    },
    {
        "source_sentence": "彼如是性實無能取，是中無所有亦無所得。",
        "from": "T32n1638_002:0152c26_3",
        "context_with_next_sentence": true
    },
    {
        "source_sentence": "當觀諸法生已即壞，若法不壞即非生法，以法壞故而無所得。",
        "from": "T32n1638_002:0152c27_11",
        "context_with_next_sentence": true
    },
    {
        "source_sentence": "彼不壞者是常住性，即常住性彼亦復離，即離之言是中亦離。",
        "from": "T32n1638_002:0152c28_19",
        "context_with_next_sentence": true
    },
    {
        "source_sentence": "若如是知，即了諸法彼差別性是常住因，無差別性亦復如是。",
        "from": "T32n1638_002:0153a01_7",
        "context_with_next_sentence": true
    },
    {
        "source_sentence": "諸有為法即生即滅，故名無住。",
        "from": "T32n1638_002:0153a02_2",
        "context_with_next_sentence": true
    },
    {
        "source_sentence": "若有住者，應有所得。",
        "from": "T32n1638_002:0153a02_12",
        "context_with_next_sentence": true
    },
    {
        "source_sentence": "以無住相、無所得故，彼無住法是故相應一切行中諸差別行。",
        "from": "T32n1638_002:0153a03_18",
        "context_with_next_sentence": true
    },
    {
        "source_sentence": "若彼彼性有所得者，於無差別行云何對治？",
        "from": "T32n1638_002:0153a04_18",
        "context_with_next_sentence": true
    },
    {
        "source_sentence": "是故差別行中無性可生。",
        "from": "T32n1638_002:0153a05_10",
        "context_with_next_sentence": true
    },
    {
        "source_sentence": "復次當知眼等諸識有現量性，大牟尼師親所宣說。",
        "from": "T32n1638_002:0153a07_3",
        "context_with_next_sentence": true
    },
    {
        "source_sentence": "若離現量性別取量非量者，彼於此中當云何得？",
        "from": "T32n1638_002:0153a08_5",
        "context_with_next_sentence": true
    },
    {
        "source_sentence": "世間所有先所作事皆無所依，如諸所作無作用性。",
        "from": "T32n1638_002:0153a09_8",
        "context_with_next_sentence": true
    },
    {
        "source_sentence": "若彼如是，諸現前事如其現前亦無所成。",
        "from": "T32n1638_002:0153a10_7",
        "context_with_next_sentence": true
    },
    {
        "source_sentence": "是中若有所行及非所行，即諸作用義皆相違。",
        "from": "T32n1638_002:0153a11_8",
        "context_with_next_sentence": true
    },
    {
        "source_sentence": "是故一切無實作事皆如虛空，常與無常俱不可執。",
        "from": "T32n1638_002:0153a12_12",
        "context_with_next_sentence": true
    },
    {
        "source_sentence": "當知諸法皆從緣生，雖生亦無少法可得，緣如幻故所生如幻，即彼如是出生諸法。",
        "from": "T32n1638_002:0153a14_10",
        "context_with_next_sentence": true
    },
    {
        "source_sentence": "以是義故，諸法無性亦非無性。",
        "from": "T32n1638_002:0153a15_4",
        "context_with_next_sentence": true
    },
    {
        "source_sentence": "此如是義，正等正覺如實宣說。",
        "from": "T32n1638_002:0153a15_18",
        "context_with_next_sentence": true
    },
    {
        "source_sentence": "當知一切法無著無礙，於大乘中此真實說。",
        "from": "T32n1638_002:0153a16_17",
        "context_with_next_sentence": true
    },
    {
        "source_sentence": "如是了知，即菩提心本來平等。",
        "from": "T32n1638_002:0153a17_12",
        "context_with_next_sentence": true
    },
    {
        "source_sentence": "十方三世一切如來如實知故，出生方便宣說一切甚深法門，如其所應名言分別，是故各各宣說表示出生諸法，所謂彼彼法是四諦法、彼彼法是唯識法。",
        "from": "T32n1638_002:0153a21_3",
        "context_with_next_sentence": true
    },
    {
        "source_sentence": "雖有所說而常真實，彼彼諸法皆悉如幻，由如幻故不可尋、不可伺、不可知、無表示、無攝藏。",
        "from": "T32n1638_002:0153a23_5",
        "context_with_next_sentence": true
    },
    {
        "source_sentence": "若離如是等，即知法真實，以知真實故而菩提心速得解脫。",
        "from": "T32n1638_002:0153a24_10",
        "context_with_next_sentence": true
    },
    {
        "source_sentence": "若菩提心如是解脫，即諸佛亦然、眾生亦然、生死亦然、涅盤亦然、法界亦然。",
        "from": "T32n1638_002:0153a26_7",
        "context_with_next_sentence": true
    },
    {
        "source_sentence": "是故佛與眾生二俱平等，生死涅盤亦復平等。",
        "from": "T32n1638_002:0153a27_7",
        "context_with_next_sentence": true
    },
    {
        "source_sentence": "若於此中如是如實了知是義，佛說此為諸佛菩提，乃於一切所行所作悉能成辦。",
        "from": "T32n1638_002:0153a29_5",
        "context_with_next_sentence": true
    },
    {
        "source_sentence": "此所說義是第一義，離此無別有第一義。",
        "from": "T32n1638_002:0153b01_4",
        "context_with_next_sentence": true
    },
    {
        "source_sentence": "此第一義攝一切法，是不思議真實語行，離有離無、非智非愚、非少非多，無相無性、無所照達、智不可知、識不可識，不即自性不離自性、無取無捨離取捨相，從如實智之所出生。",
        "from": "T32n1638_002:0153b05_4",
        "context_with_next_sentence": true
    },
    {
        "source_sentence": "隨所出生、隨所言說，無取相、無攝藏，非心所思，不可知故；",
        "from": "T32n1638_002:0153b06_11",
        "context_with_next_sentence": true
    },
    {
        "source_sentence": "非眼所見，不可見故。",
        "from": "T32n1638_002:0153b07_1",
        "context_with_next_sentence": true
    },
    {
        "source_sentence": "何以故？",
        "from": "T32n1638_002:0153b07_5",
        "context_with_next_sentence": true
    },
    {
        "source_sentence": "心無自性故。",
        "from": "T32n1638_002:0153b07_11",
        "context_with_next_sentence": true
    },
    {
        "source_sentence": "由心無自性，即一切法無自無他，以無自他二種差別即一切法自性相應，無生無滅、無集無散、非智非愚，無有少法有所表示、有所照達。",
        "from": "T32n1638_002:0153b10_12",
        "context_with_next_sentence": true
    },
    {
        "source_sentence": "當知彼彼菩提種子而彼彼相，為表了故。",
        "from": "T32n1638_002:0153b11_11",
        "context_with_next_sentence": true
    },
    {
        "source_sentence": "若能於彼彼相觀無我者，菩提種子亦無所生。",
        "from": "T32n1638_002:0153b12_12",
        "context_with_next_sentence": true
    },
    {
        "source_sentence": "諸菩薩摩訶薩自性真實，以善方便出現世間，起大悲心示有所證，而諸菩薩自性真實無生無滅。",
        "from": "T32n1638_002:0153b14_16",
        "context_with_next_sentence": true
    },
    {
        "source_sentence": "當知識法遠離疑惑，無有少法而可生起，我我所空，而無有相顯了表示。",
        "from": "T32n1638_002:0153b16_10",
        "context_with_next_sentence": true
    },
    {
        "source_sentence": "識相光明而無自性，然光明性彼性自常，是故我相性者無有光明。",
        "from": "T32n1638_002:0153b18_1",
        "context_with_next_sentence": true
    },
    {
        "source_sentence": "無光明中云何可說有光明相？",
        "from": "T32n1638_002:0153b18_14",
        "context_with_next_sentence": true
    },
    {
        "source_sentence": "如諸光明而能破暗，然暗與明不近不合。",
        "from": "T32n1638_002:0153b19_13",
        "context_with_next_sentence": true
    },
    {
        "source_sentence": "不近故明何能破？",
        "from": "T32n1638_002:0153b20_2",
        "context_with_next_sentence": true
    },
    {
        "source_sentence": "不合故暗何所破？",
        "from": "T32n1638_002:0153b20_10",
        "context_with_next_sentence": true
    },
    {
        "source_sentence": "若明暗相遠，又俱無所得。",
        "from": "T32n1638_002:0153b21_2",
        "context_with_next_sentence": true
    },
    {
        "source_sentence": "是故當知明能破暗不即不離，不可於中定實分別。",
        "from": "T32n1638_002:0153b22_6",
        "context_with_next_sentence": true
    },
    {
        "source_sentence": "暗雖有破，無能破法，彼能破法無別分量。",
        "from": "T32n1638_002:0153b23_5",
        "context_with_next_sentence": true
    },
    {
        "source_sentence": "何以故？",
        "from": "T32n1638_002:0153b23_9",
        "context_with_next_sentence": true
    },
    {
        "source_sentence": "破名無住故。",
        "from": "T32n1638_002:0153b23_15",
        "context_with_next_sentence": true
    },
    {
        "source_sentence": "由此應知，彼一切法因緣和合而有所生，以緣生故如幻而成。",
        "from": "T32n1638_002:0153b25_4",
        "context_with_next_sentence": true
    },
    {
        "source_sentence": "如幻法中，彼癡暗等亦非煩惱，但為智障而不了故離識分別。",
        "from": "T32n1638_002:0153b26_11",
        "context_with_next_sentence": true
    },
    {
        "source_sentence": "亦非光明有所生起，是二實性俱無分別，此中見邊而實無得。",
        "from": "T32n1638_002:0153b28_1",
        "context_with_next_sentence": true
    },
    {
        "source_sentence": "復次當知，觸、作意、受、想、思、欲、勝解、念、定、慧，如是等心所有法，彼彼皆是菩提之相，而彼一一自性清淨。",
        "from": "T32n1638_002:0153c02_5",
        "context_with_next_sentence": true
    },
    {
        "source_sentence": "若或有法非菩提相者，而於自體理不相應。",
        "from": "T32n1638_002:0153c03_5",
        "context_with_next_sentence": true
    },
    {
        "source_sentence": "當如虛空自性清淨，而彼智性亦然清淨。",
        "from": "T32n1638_002:0153c04_4",
        "context_with_next_sentence": true
    },
    {
        "source_sentence": "若知我相實無所有，即彼識心亦復無生。",
        "from": "T32n1638_002:0153c05_3",
        "context_with_next_sentence": true
    },
    {
        "source_sentence": "若識無生者，彼一切法當云何有？",
        "from": "T32n1638_002:0153c05_18",
        "context_with_next_sentence": true
    },
    {
        "source_sentence": "是故應知諸法皆從真實所生。",
        "from": "T32n1638_002:0153c06_11",
        "context_with_next_sentence": true
    },
    {
        "source_sentence": "諸法因緣和合即生，雖生無實而無所有。",
        "from": "T32n1638_002:0153c07_11",
        "context_with_next_sentence": true
    },
    {
        "source_sentence": "諸法如幻、識心如幻，緣亦如幻。",
        "from": "T32n1638_002:0153c08_6",
        "context_with_next_sentence": true
    },
    {
        "source_sentence": "由如是故，識從緣生。",
        "from": "T32n1638_002:0153c08_16",
        "context_with_next_sentence": true
    },
    {
        "source_sentence": "當知智性亦復如幻，無所分別、無所了知。",
        "from": "T32n1638_002:0153c09_14",
        "context_with_next_sentence": true
    },
    {
        "source_sentence": "諸法自相非智所知，但有言說皆不相應。",
        "from": "T32n1638_002:0153c10_12",
        "context_with_next_sentence": true
    },
    {
        "source_sentence": "此中若能離諸分別，若生若滅皆悉遠離。",
        "from": "T32n1638_002:0153c11_11",
        "context_with_next_sentence": true
    },
    {
        "source_sentence": "緣生如幻，所生亦如幻，云何如幻中而實有生？",
        "from": "T32n1638_002:0153c12_12",
        "context_with_next_sentence": true
    },
    {
        "source_sentence": "當知識心彼如幻故智亦如幻，智如幻故所知亦如幻。",
        "from": "T32n1638_002:0153c13_16",
        "context_with_next_sentence": true
    },
    {
        "source_sentence": "智與所知俱如幻故，生法亦然。",
        "from": "T32n1638_002:0153c14_11",
        "context_with_next_sentence": true
    },
    {
        "source_sentence": "生法如幻故，諸法亦然。",
        "from": "T32n1638_002:0153c15_2",
        "context_with_next_sentence": true
    },
    {
        "source_sentence": "如人見彼幻所作象，如其所生即有三事。",
        "from": "T32n1638_002:0153c16_1",
        "context_with_next_sentence": true
    },
    {
        "source_sentence": "世間諸行亦復如是，如其所生亦有三事。",
        "from": "T32n1638_002:0153c17_1",
        "context_with_next_sentence": true
    },
    {
        "source_sentence": "若於此心有所見者，即有言說及所作事；",
        "from": "T32n1638_002:0153c17_19",
        "context_with_next_sentence": true
    },
    {
        "source_sentence": "若了無心即無所思。",
        "from": "T32n1638_002:0153c18_8",
        "context_with_next_sentence": true
    },
    {
        "source_sentence": "無心無思，法云何有？",
        "from": "T32n1638_002:0153c18_18",
        "context_with_next_sentence": true
    },
    {
        "source_sentence": "若有我相及有我所可說有見，無我我所當云何見？",
        "from": "T32n1638_002:0153c20_2",
        "context_with_next_sentence": true
    },
    {
        "source_sentence": "彼菩提相亦云何證？",
        "from": "T32n1638_002:0153c20_11",
        "context_with_next_sentence": true
    },
    {
        "source_sentence": "此無我相如是應知。",
        "from": "T32n1638_002:0153c21_1",
        "context_with_next_sentence": true
    },
    {
        "source_sentence": "一切幻法而無所有，如幻所現說名為有，有性無性彼自性性，此性無著一切處現。",
        "from": "T32n1638_002:0153c22_17",
        "context_with_next_sentence": true
    },
    {
        "source_sentence": "若法是有即不應無，此有亦復現前無體。",
        "from": "T32n1638_002:0153c23_16",
        "context_with_next_sentence": true
    },
    {
        "source_sentence": "若法是無即不應有，此無亦復現前有實。",
        "from": "T32n1638_002:0153c24_15",
        "context_with_next_sentence": true
    },
    {
        "source_sentence": "是故無生亦無攝藏。",
        "from": "T32n1638_002:0153c25_5",
        "context_with_next_sentence": true
    },
    {
        "source_sentence": "由此應知，若法言有不如是有，若不如是有即應是無。",
        "from": "T32n1638_002:0153c26_9",
        "context_with_next_sentence": true
    },
    {
        "source_sentence": "此中言有又不可定記，法界自性應如是說。",
        "from": "T32n1638_002:0153c27_10",
        "context_with_next_sentence": true
    },
    {
        "source_sentence": "若諸色法是實有體，於第一義然無所有，是故此中諸所作事，皆從幻化分別起故。",
        "from": "T32n1638_002:0153c29_7",
        "context_with_next_sentence": true
    },
    {
        "source_sentence": "若法有性、若法無性本自如是，若非有性、若非無性亦復如是。",
        "from": "T32n1638_002:0154a01_16",
        "context_with_next_sentence": true
    },
    {
        "source_sentence": "有性無性自性相應，性與無性非心分別。",
        "from": "T32n1638_002:0154a02_14",
        "context_with_next_sentence": true
    },
    {
        "source_sentence": "若有說言諸法是一，一無自性；",
        "from": "T32n1638_002:0154a03_9",
        "context_with_next_sentence": true
    },
    {
        "source_sentence": "若有說言諸法是異，異無自性。",
        "from": "T32n1638_002:0154a04_3",
        "context_with_next_sentence": true
    },
    {
        "source_sentence": "一切法中無自性性說不可得，所有諸佛隨三世轉，普令世間一切眾生盡得解脫，而諸佛界無增長因，彼彼亦復無增長性。",
        "from": "T32n1638_002:0154a06_19",
        "context_with_next_sentence": true
    },
    {
        "source_sentence": "真實性中諸佛常有。",
        "from": "T32n1638_002:0154a07_8",
        "context_with_next_sentence": true
    },
    {
        "source_sentence": "當知一切法四種分別，所謂若有、若無、是二、非二。",
        "from": "T32n1638_002:0154a08_13",
        "context_with_next_sentence": true
    },
    {
        "source_sentence": "世間如幻心亦如幻，云何無說而有所說？",
        "from": "T32n1638_002:0154a09_10",
        "context_with_next_sentence": true
    },
    {
        "source_sentence": "一切法空離諸所著，空亦不離彼真如性，是中不應戲論分別。",
        "from": "T32n1638_002:0154a10_17",
        "context_with_next_sentence": true
    },
    {
        "source_sentence": "以是義故，諸法無性，應如是說。",
        "from": "T32n1638_002:0154a11_13",
        "context_with_next_sentence": true
    },
    {
        "source_sentence": "當知諸佛正等正覺，非性非無性，性與無性皆離著故。",
        "from": "T32n1638_002:0154a12_17",
        "context_with_next_sentence": true
    },
    {
        "source_sentence": "此即非空亦非不空，空有中間亦無所立，是故一切法無生無性，以無生無性故隨諸有相處處表示。",
        "from": "T32n1638_002:0154a15_3",
        "context_with_next_sentence": true
    },
    {
        "source_sentence": "然其執相義無所得，無實取性，是即真實。",
        "from": "T32n1638_002:0154a16_2",
        "context_with_next_sentence": true
    },
    {
        "source_sentence": "諸法無生亦復無滅，彼一切法皆同一相。",
        "from": "T32n1638_002:0154a17_1",
        "context_with_next_sentence": true
    },
    {
        "source_sentence": "此中如是同一相故，即一切法無染無淨。",
        "from": "T32n1638_002:0154a17_19",
        "context_with_next_sentence": true
    },
    {
        "source_sentence": "若言諸法有生有滅，當知皆從煩惱種子虛妄生起。",
        "from": "T32n1638_002:0154a19_3",
        "context_with_next_sentence": true
    },
    {
        "source_sentence": "若說諸法為無生者，彼說名為斷見增語；",
        "from": "T32n1638_002:0154a20_2",
        "context_with_next_sentence": true
    },
    {
        "source_sentence": "若說諸法為無滅者，彼說名為常見增語。",
        "from": "T32n1638_002:0154a21_1",
        "context_with_next_sentence": true
    },
    {
        "source_sentence": "是故應知諸法離言，不可說生不可說滅。",
        "from": "T32n1638_002:0154a21_19",
        "context_with_next_sentence": true
    },
    {
        "source_sentence": "一切法中若生若滅，實無少法而有所得。",
        "from": "T32n1638_002:0154a22_17",
        "context_with_next_sentence": true
    },
    {
        "source_sentence": "若能離彼二種增語，即一切法非斷非常，有性無性性自真實，此中無有少法是所得相，無有一事而實可轉。",
        "from": "T32n1638_002:0154a25_6",
        "context_with_next_sentence": true
    },
    {
        "source_sentence": "諸法雖生而無所有，是中亦復無實境界。",
        "from": "T32n1638_002:0154a26_5",
        "context_with_next_sentence": true
    },
    {
        "source_sentence": "智如虛空離諸有相，智與虛空皆悉平等。",
        "from": "T32n1638_002:0154a27_4",
        "context_with_next_sentence": true
    },
    {
        "source_sentence": "當知一切差別分別，為煩惱網、礙清淨性。",
        "from": "T32n1638_002:0154a28_3",
        "context_with_next_sentence": true
    },
    {
        "source_sentence": "真如無相離諸所緣，自性清淨有大光明，是故當知諸佛世尊本真如性，是為佛寶。",
        "from": "T32n1638_002:0154b01_1",
        "context_with_next_sentence": true
    },
    {
        "source_sentence": "以清淨因示清淨法，開生正解自性任持，是為法寶。",
        "from": "T32n1638_002:0154b02_4",
        "context_with_next_sentence": true
    },
    {
        "source_sentence": "指真實道自體相應，是為僧寶。",
        "from": "T32n1638_002:0154b02_18",
        "context_with_next_sentence": true
    },
    {
        "source_sentence": "如是三寶皆無為相、非蘊等法，無所集、無所有，無有相、無分別。",
        "from": "T32n1638_002:0154b04_7",
        "context_with_next_sentence": true
    },
    {
        "source_sentence": "是故諸佛世尊住勝義諦，從如實道如實而來，故名如來。",
        "from": "T32n1638_002:0154b05_12",
        "context_with_next_sentence": true
    },
    {
        "source_sentence": "如實了知無我等法，是故現諸色相及功德法，從初發心修諸勝行得不退轉，乃至最後一生補處成等正覺。",
        "from": "T32n1638_002:0154b08_2",
        "context_with_next_sentence": true
    },
    {
        "source_sentence": "此所因者，從無垢真如現諸佛身，此所現身是方便生，宣說諸法然無說相。",
        "from": "T32n1638_002:0154b09_15",
        "context_with_next_sentence": true
    },
    {
        "source_sentence": "何以故？",
        "from": "T32n1638_002:0154b09_19",
        "context_with_next_sentence": true
    },
    {
        "source_sentence": "無性無所有故。",
        "from": "T32n1638_002:0154b10_6",
        "context_with_next_sentence": true
    },
    {
        "source_sentence": "識心清淨，是識即有，諸所作事亦如是現，雖現無取而亦無說，以勝義諦不可取、不可說故。",
        "from": "T32n1638_002:0154b12_8",
        "context_with_next_sentence": true
    },
    {
        "source_sentence": "即此無取及無說，性體自真實亦不可說。",
        "from": "T32n1638_002:0154b13_6",
        "context_with_next_sentence": true
    },
    {
        "source_sentence": "以不可說即無分別，無分別性是勝義諦，於勝義諦中隨事分別所有所有諸法聲。",
        "from": "T32n1638_002:0154b15_4",
        "context_with_next_sentence": true
    },
    {
        "source_sentence": "如是如是諸法說，彼彼諸法無說相，諸法法性皆平等，諸法無我亦無自性。",
        "from": "T32n1638_002:0154b16_18",
        "context_with_next_sentence": true
    },
    {
        "source_sentence": "有性無性，彼彼自性離有離無，而不可取亦不可說。",
        "from": "T32n1638_002:0154b18_2",
        "context_with_next_sentence": true
    },
    {
        "source_sentence": "此中如是若有若無，語義甚深，離相而說。",
        "from": "T32n1638_002:0154b19_1",
        "context_with_next_sentence": true
    },
    {
        "source_sentence": "諸法無證相，此名正等覺。",
        "from": "T32n1638_002:0154b19_13",
        "context_with_next_sentence": true
    },
    {
        "source_sentence": "諸法離說相，是名真實說。",
        "from": "T32n1638_002:0154b20_5",
        "context_with_next_sentence": true
    },
    {
        "source_sentence": "無生亦無滅，諸法甚深義。",
        "from": "T32n1638_002:0154b20_17",
        "context_with_next_sentence": true
    },
    {
        "source_sentence": "各各諸境界，無我而無轉。",
        "from": "T32n1638_002:0154b21_9",
        "context_with_next_sentence": true
    },
    {
        "source_sentence": "外法不可轉、外法不可取，施戒等諸法，雖說而無相。",
        "from": "T32n1638_002:0154b22_13",
        "context_with_next_sentence": true
    },
    {
        "source_sentence": "是故於一切法無所取相，即無所著，此中亦復無別作用。",
        "from": "T32n1638_002:0154b23_18",
        "context_with_next_sentence": true
    },
    {
        "source_sentence": "設有所作事，亦說名為空。",
        "from": "T32n1638_002:0154b24_10",
        "context_with_next_sentence": true
    },
    {
        "source_sentence": "作用空故無實行相，無實行相中法無增無減。",
        "from": "T32n1638_002:0154b25_10",
        "context_with_next_sentence": true
    },
    {
        "source_sentence": "若於諸法虛妄分別，當知彼心執相中轉，起彼心故。",
        "from": "T32n1638_002:0154b26_15",
        "context_with_next_sentence": true
    },
    {
        "source_sentence": "是愚癡者著煩惱性，彼非解脫。",
        "from": "T32n1638_002:0154b27_9",
        "context_with_next_sentence": true
    },
    {
        "source_sentence": "若不起彼虛妄分別，諸所作事皆悉寂靜，彼能如實而得解脫，無分別故心性常寂。",
        "from": "T32n1638_002:0154b29_6",
        "context_with_next_sentence": true
    },
    {
        "source_sentence": "是故諸法從緣而生，雖有所生說名為空，當觀自法而無有相，正等正覺作如是說。",
        "from": "T32n1638_002:0154c02_4",
        "context_with_next_sentence": true
    },
    {
        "source_sentence": "當知諸法無集無散、無自無他，無有小法取相可得，如初亦如後初後相應，而彼真如性光明照。",
        "from": "T32n1638_002:0154c04_7",
        "context_with_next_sentence": true
    },
    {
        "source_sentence": "若能照達彼真如性，諸法緣生現而無礙，如幻所生亦如是說。",
        "from": "T32n1638_002:0154c05_15",
        "context_with_next_sentence": true
    },
    {
        "source_sentence": "此所宣說大乘出生，當知一切法若生若滅，非尋伺道而能知故。",
        "from": "T32n1638_002:0154c07_5",
        "context_with_next_sentence": true
    },
    {
        "source_sentence": "何以故？",
        "from": "T32n1638_002:0154c07_9",
        "context_with_next_sentence": true
    },
    {
        "source_sentence": "諸語義邊無所著故，彼真實性不可知故。",
        "from": "T32n1638_002:0154c08_7",
        "context_with_next_sentence": true
    },
    {
        "source_sentence": "是故現前無所取著，智者如實離諸言說。",
        "from": "T32n1638_002:0154c09_6",
        "context_with_next_sentence": true
    },
    {
        "source_sentence": "彼分別心說名為網，離分別故即得解脫，彼解脫心如空平等。",
        "from": "T32n1638_002:0154c10_14",
        "context_with_next_sentence": true
    },
    {
        "source_sentence": "如是所說是甚深法，若於此中如實信解，是大智者彼信解心與三界等，是心清淨離諸塵垢，復能遠離一切染著，即於諸法無取無捨。",
        "from": "T32n1638_002:0154c13_15",
        "context_with_next_sentence": true
    },
    {
        "source_sentence": "一切執著愚癡皆悉遠離，彼能獲得十種自在。",
        "from": "T32n1638_002:0154c14_16",
        "context_with_next_sentence": true
    },
    {
        "source_sentence": "彼於自法覺了實性，無自性中亦無所住，於諸法中如實信解，如所信解如實而住。",
        "from": "T32n1638_002:0154c16_14",
        "context_with_next_sentence": true
    },
    {
        "source_sentence": "譬如虛空周遍無缺，彼一切法圓滿出生亦復如是。",
        "from": "T32n1638_002:0154c17_17",
        "context_with_next_sentence": true
    },
    {
        "source_sentence": "是法平等普遍一切，是中無法若來若去，無來去故諸法現前，知是義者通達佛教，一切生法悉無所著，異此亦復無別有法。",
        "from": "T32n1638_002:0154c20_14",
        "context_with_next_sentence": true
    },
    {
        "source_sentence": "此是大乘諸法要道，最上甚深如實而轉。",
        "from": "T32n1638_002:0154c21_13",
        "context_with_next_sentence": true
    },
    {
        "source_sentence": "識心淨故一切無著，與一切法理不相違。",
        "from": "T32n1638_002:0154c22_12",
        "context_with_next_sentence": true
    },
    {
        "source_sentence": "是故當知一切執心盡處有法，彼法甚深非智所觀、非所了知，有無二處俱不可立。",
        "from": "T32n1638_002:0154c24_10",
        "context_with_next_sentence": true
    },
    {
        "source_sentence": "以是義故，諸佛菩提無能證者、無所證處，菩提法中無所安立。",
        "from": "T32n1638_002:0154c25_18",
        "context_with_next_sentence": true
    },
    {
        "source_sentence": "若能如實證自佛者，與一切法而自相應。",
        "from": "T32n1638_002:0154c26_16",
        "context_with_next_sentence": true
    },
    {
        "source_sentence": "諸法無因亦無所作，諸愚癡者思惟分別。",
        "from": "T32n1638_002:0154c27_15",
        "context_with_next_sentence": true
    },
    {
        "source_sentence": "若執無因，又復不能集諸福事，起染著心感惡趣報。",
        "from": "T32n1638_002:0154c28_19",
        "context_with_next_sentence": true
    },
    {
        "source_sentence": "是故智者於此甚深微妙法中，如實信解、尊重恭敬，即得無量最上福聚，是名真實修大乘者。",
        "from": "T32n1638_002:0155a02_2",
        "context_with_next_sentence": true
    },
    {
        "source_sentence": "是故若人覺了此道是如實道、是無著道、最上最勝，而能發生清淨信者，諸佛稱讚。",
        "from": "T32n1638_002:0155a03_20",
        "context_with_next_sentence": true
    },
    {
        "source_sentence": "有諸無智邪見外道，不能捨彼諸執著心，此甚深法不應為說，若為說者理不相應。",
        "from": "T32n1638_002:0155a05_16",
        "context_with_next_sentence": true
    },
    {
        "source_sentence": "我所稱讚最上法，　　初中後善理相應，",
        "from": "T32n1638_002:0155a06_0",
        "context_with_next_sentence": true
    },
    {
        "source_sentence": "總攝最上真實句，　　甚深微妙不思議，",
        "from": "T32n1638_002:0155a07_0",
        "context_with_next_sentence": true
    },
    {
        "source_sentence": "集諸功德量無邊，　　普施一切眾生界。",
        "from": "T32n1638_002:0155a08_17",
        "context_with_next_sentence": true
    },
    {
        "source_sentence": "集諸法寶最上義論卷下",
        "from": "T32n1638_002:0155a09_100",
        "context_with_next_sentence": false
    }
]