[
    {
        "source_sentence": "佛說信佛功德經",
        "from": "T01n0018_001:0255a11_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0018_001:0255a13_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T01n0018_001:0255a14_0",
        "context_with_next_sentence": true
    },
    {
        "source_sentence": "如是我聞：",
        "from": "T01n0018_001:0255a15_4",
        "context_with_next_sentence": true
    },
    {
        "source_sentence": "一時，佛在阿拏迦城菴羅園中，與大眾俱。",
        "from": "T01n0018_001:0255a16_4",
        "context_with_next_sentence": true
    },
    {
        "source_sentence": "爾時，尊者舍利弗，食時著衣持鉢，入阿拏迦城，於其城中，次第乞已，復還本處，收衣洗足，敷座而食。",
        "from": "T01n0018_001:0255a18_12",
        "context_with_next_sentence": true
    },
    {
        "source_sentence": "飯食訖已，往詣佛所，頭面禮足，於一面立，合掌向佛，而作是言：",
        "from": "T01n0018_001:0255a20_3",
        "context_with_next_sentence": true
    },
    {
        "source_sentence": "「世尊！",
        "from": "T01n0018_001:0255a20_7",
        "context_with_next_sentence": true
    },
    {
        "source_sentence": "我今於佛深起信心。",
        "from": "T01n0018_001:0255a20_16",
        "context_with_next_sentence": true
    },
    {
        "source_sentence": "何以故？",
        "from": "T01n0018_001:0255a20_20",
        "context_with_next_sentence": true
    },
    {
        "source_sentence": "謂佛神通最勝無比，所有過現未來沙門婆羅門等，尚無有能知佛神通，況復過者！",
        "from": "T01n0018_001:0255a22_17",
        "context_with_next_sentence": true
    },
    {
        "source_sentence": "豈能證於無上菩提？",
        "from": "T01n0018_001:0255a23_7",
        "context_with_next_sentence": true
    },
    {
        "source_sentence": "」佛言：",
        "from": "T01n0018_001:0255a24_2",
        "context_with_next_sentence": true
    },
    {
        "source_sentence": "「善哉！",
        "from": "T01n0018_001:0255a24_6",
        "context_with_next_sentence": true
    },
    {
        "source_sentence": "善哉！",
        "from": "T01n0018_001:0255a24_9",
        "context_with_next_sentence": true
    },
    {
        "source_sentence": "舍利弗！",
        "from": "T01n0018_001:0255a24_13",
        "context_with_next_sentence": true
    },
    {
        "source_sentence": "汝能善說，甚深廣義，汝當受持於大眾中作師子吼，廣為宣說。",
        "from": "T01n0018_001:0255a26_1",
        "context_with_next_sentence": true
    },
    {
        "source_sentence": "」舍利弗復白佛言：",
        "from": "T01n0018_001:0255a26_10",
        "context_with_next_sentence": true
    },
    {
        "source_sentence": "「世尊！",
        "from": "T01n0018_001:0255a26_14",
        "context_with_next_sentence": true
    },
    {
        "source_sentence": "我今於佛所起信心，乃為過去未來現在無有能者。",
        "from": "T01n0018_001:0255a27_15",
        "context_with_next_sentence": true
    },
    {
        "source_sentence": "亦無沙門婆羅門等，知於佛通、過於佛者，豈能證於無上菩提？",
        "from": "T01n0018_001:0255a29_4",
        "context_with_next_sentence": true
    },
    {
        "source_sentence": "」佛告舍利弗：",
        "from": "T01n0018_001:0255b01_5",
        "context_with_next_sentence": true
    },
    {
        "source_sentence": "「於意云何？",
        "from": "T01n0018_001:0255b01_11",
        "context_with_next_sentence": true
    },
    {
        "source_sentence": "所有三世諸佛、如來、應供、正等正覺，具清淨戒、智慧解脫、神通妙行，我以通力皆悉了知；",
        "from": "T01n0018_001:0255b03_10",
        "context_with_next_sentence": true
    },
    {
        "source_sentence": "彼諸如來、應供、正等正覺亦復如是，知我所有具清淨戒、智慧解脫、神通妙行。",
        "from": "T01n0018_001:0255b05_6",
        "context_with_next_sentence": true
    },
    {
        "source_sentence": "舍利弗！",
        "from": "T01n0018_001:0255b05_10",
        "context_with_next_sentence": true
    },
    {
        "source_sentence": "汝勿謂今釋迦牟尼佛獨具此通。",
        "from": "T01n0018_001:0255b06_4",
        "context_with_next_sentence": true
    },
    {
        "source_sentence": "」舍利弗言：",
        "from": "T01n0018_001:0255b06_10",
        "context_with_next_sentence": true
    },
    {
        "source_sentence": "「不也，世尊！",
        "from": "T01n0018_001:0255b06_17",
        "context_with_next_sentence": true
    },
    {
        "source_sentence": "我不作是言：",
        "from": "T01n0018_001:0255b07_1",
        "context_with_next_sentence": true
    },
    {
        "source_sentence": "『唯佛具此神通。",
        "from": "T01n0018_001:0255b07_9",
        "context_with_next_sentence": true
    },
    {
        "source_sentence": "』我知三世如來、應供、正等正覺，清淨戒法、智慧解脫、神通妙行皆悉同等。",
        "from": "T01n0018_001:0255b09_1",
        "context_with_next_sentence": true
    },
    {
        "source_sentence": "」佛言：",
        "from": "T01n0018_001:0255b09_5",
        "context_with_next_sentence": true
    },
    {
        "source_sentence": "「舍利弗！",
        "from": "T01n0018_001:0255b09_10",
        "context_with_next_sentence": true
    },
    {
        "source_sentence": "如是，如是！",
        "from": "T01n0018_001:0255b09_16",
        "context_with_next_sentence": true
    },
    {
        "source_sentence": "所有三世諸佛、如來、正等正覺，皆悉具此神通等法。",
        "from": "T01n0018_001:0255b10_15",
        "context_with_next_sentence": true
    },
    {
        "source_sentence": "汝但為彼眾生，宣布如是甚深之法，一心受持，於大眾中，作師子吼，而為廣說。",
        "from": "T01n0018_001:0255b12_12",
        "context_with_next_sentence": true
    },
    {
        "source_sentence": "」舍利弗白佛言：",
        "from": "T01n0018_001:0255b12_20",
        "context_with_next_sentence": true
    },
    {
        "source_sentence": "「世尊！",
        "from": "T01n0018_001:0255b13_3",
        "context_with_next_sentence": true
    },
    {
        "source_sentence": "我佛宣說廣大甚深最勝妙法，乃至善不善業及諸緣生法，我皆如實一一了知。",
        "from": "T01n0018_001:0255b14_17",
        "context_with_next_sentence": true
    },
    {
        "source_sentence": "了一法已復修一法，修一法已復滅一法，滅一法已復證一法。",
        "from": "T01n0018_001:0255b16_7",
        "context_with_next_sentence": true
    },
    {
        "source_sentence": "是故我今於佛起信，是真正等正覺。",
        "from": "T01n0018_001:0255b17_4",
        "context_with_next_sentence": true
    },
    {
        "source_sentence": "」佛告舍利弗：",
        "from": "T01n0018_001:0255b18_5",
        "context_with_next_sentence": true
    },
    {
        "source_sentence": "「汝今往問餘人：",
        "from": "T01n0018_001:0255b18_13",
        "context_with_next_sentence": true
    },
    {
        "source_sentence": "『過去世中，可有沙門婆羅門而能了知真實通力等過佛者，乃至成佛菩提？",
        "from": "T01n0018_001:0255b20_6",
        "context_with_next_sentence": true
    },
    {
        "source_sentence": "』汝當往問，彼作何答？",
        "from": "T01n0018_001:0255b20_17",
        "context_with_next_sentence": true
    },
    {
        "source_sentence": "「復次，舍利弗！",
        "from": "T01n0018_001:0255b21_7",
        "context_with_next_sentence": true
    },
    {
        "source_sentence": "汝復往彼問於餘人：",
        "from": "T01n0018_001:0255b21_16",
        "context_with_next_sentence": true
    },
    {
        "source_sentence": "『未來世中可有沙門婆羅門與佛等者，乃至成佛菩提？",
        "from": "T01n0018_001:0255b22_18",
        "context_with_next_sentence": true
    },
    {
        "source_sentence": "』汝當往問，彼作何答？",
        "from": "T01n0018_001:0255b23_9",
        "context_with_next_sentence": true
    },
    {
        "source_sentence": "「復次，舍利弗！",
        "from": "T01n0018_001:0255b24_7",
        "context_with_next_sentence": true
    },
    {
        "source_sentence": "汝可往彼復問餘人：",
        "from": "T01n0018_001:0255b24_16",
        "context_with_next_sentence": true
    },
    {
        "source_sentence": "『現在世中可有沙門婆羅門與佛等者，乃至成佛菩提？",
        "from": "T01n0018_001:0255b26_1",
        "context_with_next_sentence": true
    },
    {
        "source_sentence": "』「復次，舍利弗！",
        "from": "T01n0018_001:0255b27_7",
        "context_with_next_sentence": true
    },
    {
        "source_sentence": "又復往彼問於餘人：",
        "from": "T01n0018_001:0255b27_16",
        "context_with_next_sentence": true
    },
    {
        "source_sentence": "『所有過去未來現在世中，沙門婆羅門等歸依何人？",
        "from": "T01n0018_001:0255b28_17",
        "context_with_next_sentence": true
    },
    {
        "source_sentence": "』汝當往問，彼作何答？",
        "from": "T01n0018_001:0255b29_8",
        "context_with_next_sentence": true
    },
    {
        "source_sentence": "」爾時，舍利弗白佛言：",
        "from": "T01n0018_001:0255c01_9",
        "context_with_next_sentence": true
    },
    {
        "source_sentence": "「世尊！",
        "from": "T01n0018_001:0255c01_13",
        "context_with_next_sentence": true
    },
    {
        "source_sentence": "是義不然。",
        "from": "T01n0018_001:0255c01_18",
        "context_with_next_sentence": true
    },
    {
        "source_sentence": "我從佛聞，記念受持，無有二佛並出於世。",
        "from": "T01n0018_001:0255c02_16",
        "context_with_next_sentence": true
    },
    {
        "source_sentence": "唯佛世尊是真正等正覺，是正徧知者，具足最上神通之力。",
        "from": "T01n0018_001:0255c04_5",
        "context_with_next_sentence": true
    },
    {
        "source_sentence": "世尊！",
        "from": "T01n0018_001:0255c04_8",
        "context_with_next_sentence": true
    },
    {
        "source_sentence": "我不見有沙門婆羅門而能知此通力，況復過於佛者，乃至成佛菩提。",
        "from": "T01n0018_001:0255c06_1",
        "context_with_next_sentence": true
    },
    {
        "source_sentence": "」爾時舍利弗復白佛言：",
        "from": "T01n0018_001:0255c07_9",
        "context_with_next_sentence": true
    },
    {
        "source_sentence": "「我見世尊有種種最勝之法，最勝法者，謂佛世尊當說法時，所得善利，佛悉能知。",
        "from": "T01n0018_001:0255c09_8",
        "context_with_next_sentence": true
    },
    {
        "source_sentence": "若有沙門婆羅門等，住於山野樹下塚間及在空舍，入三摩地，斷諸煩惱、修習圓滿、增益善法、正心記念，又彼沙門婆羅門等，斷諸惡法，而修善法，乃至證得果位，如是等法，佛悉能知，是即名為佛最勝法。",
        "from": "T01n0018_001:0255c14_5",
        "context_with_next_sentence": true
    },
    {
        "source_sentence": "無有沙門婆羅門知此通力過於佛者，乃至成佛菩提。",
        "from": "T01n0018_001:0255c15_10",
        "context_with_next_sentence": true
    },
    {
        "source_sentence": "「復次，我佛世尊具最勝法，謂佛世尊善能分別十二處法，及能為他廣大宣說，無有沙門婆羅門能了知此十二處法，及能分別。",
        "from": "T01n0018_001:0255c18_16",
        "context_with_next_sentence": true
    },
    {
        "source_sentence": "十二處者，所謂眼處色處、耳處聲處、鼻處香處、舌處味處、身處觸處、意處法處。",
        "from": "T01n0018_001:0255c20_13",
        "context_with_next_sentence": true
    },
    {
        "source_sentence": "如是等法，唯佛世尊，悉能了知，是即名為佛最勝法，無有沙門婆羅門等過於佛者，乃至成佛菩提。",
        "from": "T01n0018_001:0255c22_17",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊善能了知補特伽羅法理，及為他說，無有沙門婆羅門等知如是法，及為他說。",
        "from": "T01n0018_001:0255c25_12",
        "context_with_next_sentence": true
    },
    {
        "source_sentence": "補特伽羅法者，而有七種，所謂隨信行、隨法行、信解、見至、身證、慧解脫、俱解脫。",
        "from": "T01n0018_001:0255c27_10",
        "context_with_next_sentence": true
    },
    {
        "source_sentence": "如是七種補特伽羅最上之法，唯佛世尊悉能了知，是即名為佛最勝法。",
        "from": "T01n0018_001:0255c29_4",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊出真實語無有虛妄，亦無綺語而不兩舌。",
        "from": "T01n0018_001:0256a02_14",
        "context_with_next_sentence": true
    },
    {
        "source_sentence": "所出言辭是真大利，是最勝法，有因有緣，能於大眾中，出微妙音說甚深義，如是最上真實之法，唯佛世尊悉能了知，是即名為佛最勝法。",
        "from": "T01n0018_001:0256a06_1",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊以三摩鉢底，觀有漏身不淨可惡，所謂身分上下髮、毛、爪、齒、皮、肉、筋、骨，如是等種種不淨之物，充滿其身。",
        "from": "T01n0018_001:0256a10_4",
        "context_with_next_sentence": true
    },
    {
        "source_sentence": "佛悉能知，是不究竟，是可厭離，此名第一三摩鉢底。",
        "from": "T01n0018_001:0256a11_8",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256a12_6",
        "context_with_next_sentence": true
    },
    {
        "source_sentence": "若有沙門婆羅門等，於身上下所有皮、肉、骨、髓諸臭穢等有漏不淨，能以智慧如實觀者，是為第二三摩鉢底。",
        "from": "T01n0018_001:0256a14_13",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256a15_6",
        "context_with_next_sentence": true
    },
    {
        "source_sentence": "若有沙門，以智慧觀有漏身，盡此一世而不究竟。",
        "from": "T01n0018_001:0256a16_7",
        "context_with_next_sentence": true
    },
    {
        "source_sentence": "若能如是觀者，是為第三三摩鉢底。",
        "from": "T01n0018_001:0256a17_4",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256a18_6",
        "context_with_next_sentence": true
    },
    {
        "source_sentence": "若有沙門，能以智慧觀有漏身，今世不究竟，乃至後世亦不究竟。",
        "from": "T01n0018_001:0256a19_13",
        "context_with_next_sentence": true
    },
    {
        "source_sentence": "若能如是觀者，是為第四三摩鉢底。",
        "from": "T01n0018_001:0256a20_10",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256a21_6",
        "context_with_next_sentence": true
    },
    {
        "source_sentence": "若有沙門，能以智慧，如前觀察有漏之身，今世後世，皆不究竟，乃至後後世亦不究竟，不淨可惡。",
        "from": "T01n0018_001:0256a23_9",
        "context_with_next_sentence": true
    },
    {
        "source_sentence": "若能如是觀者，是為第五三摩鉢底。",
        "from": "T01n0018_001:0256a24_6",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256a25_6",
        "context_with_next_sentence": true
    },
    {
        "source_sentence": "如是有漏不淨，不究竟法，唯佛世尊，以清淨天眼過於肉眼，悉見眾生生、滅、好、醜、善趣、惡趣，乃至生於天界，皆如實知，是即名為佛最勝法。",
        "from": "T01n0018_001:0256a28_7",
        "context_with_next_sentence": true
    },
    {
        "source_sentence": "「復次，我佛世尊有最上勝法，謂世尊說法時，若有沙門婆羅門歸向聽受，求寂靜者，彼皆依止七覺分。",
        "from": "T01n0018_001:0256b02_5",
        "context_with_next_sentence": true
    },
    {
        "source_sentence": "七覺分者，謂擇法覺分、精進覺分、喜覺分、輕安覺分、捨覺分、念覺分、定覺分。",
        "from": "T01n0018_001:0256b04_3",
        "context_with_next_sentence": true
    },
    {
        "source_sentence": "如是七法，唯佛世尊悉能了知，是即名為佛最勝法。",
        "from": "T01n0018_001:0256b05_6",
        "context_with_next_sentence": true
    },
    {
        "source_sentence": "「復次，我佛世尊有最勝法，謂善分別四正勤法。",
        "from": "T01n0018_001:0256b07_1",
        "context_with_next_sentence": true
    },
    {
        "source_sentence": "四正勤者，謂已作惡令斷、未作惡令止、已作善令增長、未作善令發生。",
        "from": "T01n0018_001:0256b08_13",
        "context_with_next_sentence": true
    },
    {
        "source_sentence": "如是等法，於天上人間，廣大宣說，而作利益，是即名為佛最勝法。",
        "from": "T01n0018_001:0256b10_4",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊能以正智現大神通。",
        "from": "T01n0018_001:0256b12_5",
        "context_with_next_sentence": true
    },
    {
        "source_sentence": "其神通者，謂從一現多、攝多為一，或現空無所有、或現城隍山石隨身而去、或現從地以手捫摸虛空乃至梵界、或現履水如地、或現空中跏趺而坐、或現行相，譬如日月行於虛空，如是神通，若有沙門婆羅門等，見此通力，生不信者，我說彼等皆是愚迷凡夫，彼非聖者，彼不具通，不求正覺，亦不樂求寂靜涅槃。",
        "from": "T01n0018_001:0256b19_8",
        "context_with_next_sentence": true
    },
    {
        "source_sentence": "而此通力，是即名為佛最勝法。",
        "from": "T01n0018_001:0256b20_3",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256b21_6",
        "context_with_next_sentence": true
    },
    {
        "source_sentence": "世間所欲，喜色、善色等，有所求者，如來為彼眾生，隨根而行，是即名為如來神通。",
        "from": "T01n0018_001:0256b23_3",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256b24_6",
        "context_with_next_sentence": true
    },
    {
        "source_sentence": "世間所有喜不喜色、善不善色，彼二俱離捨而不住，善知宿命，是即名為如來神通。",
        "from": "T01n0018_001:0256b26_3",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256b27_6",
        "context_with_next_sentence": true
    },
    {
        "source_sentence": "色中見色，是即名為如來神通。",
        "from": "T01n0018_001:0256b27_20",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256b28_6",
        "context_with_next_sentence": true
    },
    {
        "source_sentence": "內無色想，見諸外色，是即名為如來神通。",
        "from": "T01n0018_001:0256b29_3",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256c01_6",
        "context_with_next_sentence": true
    },
    {
        "source_sentence": "身善解脫，證得行住，是即名為如來神通。",
        "from": "T01n0018_001:0256c02_4",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256c03_6",
        "context_with_next_sentence": true
    },
    {
        "source_sentence": "空無邊處，決定證得，是即名為如來神通。",
        "from": "T01n0018_001:0256c04_3",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256c05_6",
        "context_with_next_sentence": true
    },
    {
        "source_sentence": "識無邊處，決定證得，是即名為如來神通。",
        "from": "T01n0018_001:0256c06_3",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256c07_6",
        "context_with_next_sentence": true
    },
    {
        "source_sentence": "無所有處，決定證得，是即名為如來神通。",
        "from": "T01n0018_001:0256c08_3",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256c09_6",
        "context_with_next_sentence": true
    },
    {
        "source_sentence": "非想非非想處，決定證得，是即名為如來神通。",
        "from": "T01n0018_001:0256c10_5",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0256c11_6",
        "context_with_next_sentence": true
    },
    {
        "source_sentence": "了知受想，受想滅已，是即名為如來神通。",
        "from": "T01n0018_001:0256c12_3",
        "context_with_next_sentence": true
    },
    {
        "source_sentence": "如是等最勝神通境界，唯佛世尊悉能了知，是即名為佛神通力。",
        "from": "T01n0018_001:0256c13_12",
        "context_with_next_sentence": true
    },
    {
        "source_sentence": "「復次，我佛世尊有最勝法，謂沙門婆羅門等，所有過去一生多生所作因緣果報思念等事，乃至壽量，我於俱胝歲數而不能知。",
        "from": "T01n0018_001:0256c16_17",
        "context_with_next_sentence": true
    },
    {
        "source_sentence": "唯佛世尊！",
        "from": "T01n0018_001:0256c17_3",
        "context_with_next_sentence": true
    },
    {
        "source_sentence": "知彼沙門婆羅門於過去時中處處所止，或色界中、或無色界中、或有想處、或無想處、或非有想非無想處，彼種種所作因緣果報等事，悉能了知，是即名為佛最勝法。",
        "from": "T01n0018_001:0256c21_1",
        "context_with_next_sentence": true
    },
    {
        "source_sentence": "「復次，我佛世尊有最勝法，謂世尊說法時，皆如實說。",
        "from": "T01n0018_001:0256c23_4",
        "context_with_next_sentence": true
    },
    {
        "source_sentence": "或有沙門、婆羅門等，以愚癡故，生彼此意，起疑惑心，謂佛說法，皆以事相言說，所說之法，三世同說，若近若遠，及心意法，亦如是說，彼所說法，皆不如實。",
        "from": "T01n0018_001:0256c26_18",
        "context_with_next_sentence": true
    },
    {
        "source_sentence": "作是疑者，佛悉能知，是則名為佛最勝法。",
        "from": "T01n0018_001:0256c28_1",
        "context_with_next_sentence": true
    },
    {
        "source_sentence": "「復次，我佛世尊說法時，若有沙門、婆羅門自不生疑，後聞人言：",
        "from": "T01n0018_001:0257a01_8",
        "context_with_next_sentence": true
    },
    {
        "source_sentence": "『佛所說法皆不如實。",
        "from": "T01n0018_001:0257a01_18",
        "context_with_next_sentence": true
    },
    {
        "source_sentence": "』聞是言已，便復起疑，亦謂世尊以事相言說，起是謗者，佛亦能知，是即名為佛最勝法。",
        "from": "T01n0018_001:0257a03_18",
        "context_with_next_sentence": true
    },
    {
        "source_sentence": "「復次，我佛世尊說法時，若沙門婆羅門等，本不生疑，不謂世尊事相言說，後聞人言，隨彼生疑，而復告語他人，令他亦生疑惑，由疑惑故，生彼此意，作如是言，此事如前，皆非真實，此是眾生種種異心。",
        "from": "T01n0018_001:0257a08_13",
        "context_with_next_sentence": true
    },
    {
        "source_sentence": "佛於如是，皆悉了知，是即名為佛最勝法。",
        "from": "T01n0018_001:0257a09_13",
        "context_with_next_sentence": true
    },
    {
        "source_sentence": "「復次，我佛世尊，見有沙門在三摩地無疑無說，佛悉能知彼之行願。",
        "from": "T01n0018_001:0257a11_10",
        "context_with_next_sentence": true
    },
    {
        "source_sentence": "又復或見沙門從定而出，佛亦能知，彼所有事及有疑惑故彼出定，如是疑惑佛皆決了，是即名為佛最勝法。",
        "from": "T01n0018_001:0257a14_2",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊善能了知諸不究竟法。",
        "from": "T01n0018_001:0257a16_6",
        "context_with_next_sentence": true
    },
    {
        "source_sentence": "若有沙門婆羅門，在於山中，住等引心，以自通力，知二十增減劫事，彼作是念：",
        "from": "T01n0018_001:0257a18_4",
        "context_with_next_sentence": true
    },
    {
        "source_sentence": "『我於過去世中，所有增減劫事，我悉能知。",
        "from": "T01n0018_001:0257a19_4",
        "context_with_next_sentence": true
    },
    {
        "source_sentence": "』世尊！",
        "from": "T01n0018_001:0257a19_8",
        "context_with_next_sentence": true
    },
    {
        "source_sentence": "彼沙門婆羅門，而於未來及今現在增減等事，而不能知。",
        "from": "T01n0018_001:0257a20_12",
        "context_with_next_sentence": true
    },
    {
        "source_sentence": "唯佛世尊具知三世增減等事，是名了知第一不究竟法。",
        "from": "T01n0018_001:0257a21_17",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0257a22_6",
        "context_with_next_sentence": true
    },
    {
        "source_sentence": "若有沙門婆羅門等，止於深山，住等引心，以自通力，知四十增減劫事。",
        "from": "T01n0018_001:0257a23_17",
        "context_with_next_sentence": true
    },
    {
        "source_sentence": "彼作是念：",
        "from": "T01n0018_001:0257a24_3",
        "context_with_next_sentence": true
    },
    {
        "source_sentence": "『未來世中，所有增減，我已悉知。",
        "from": "T01n0018_001:0257a24_19",
        "context_with_next_sentence": true
    },
    {
        "source_sentence": "』世尊！",
        "from": "T01n0018_001:0257a25_1",
        "context_with_next_sentence": true
    },
    {
        "source_sentence": "彼沙門婆羅門，而不知彼過去現在增減劫事。",
        "from": "T01n0018_001:0257a26_2",
        "context_with_next_sentence": true
    },
    {
        "source_sentence": "唯佛世尊，具知三世，是名了知第二不究竟法。",
        "from": "T01n0018_001:0257a27_5",
        "context_with_next_sentence": true
    },
    {
        "source_sentence": "「復次，世尊！",
        "from": "T01n0018_001:0257a28_6",
        "context_with_next_sentence": true
    },
    {
        "source_sentence": "若有沙門婆羅門等，在於深山，住等引心，以自通力，知八十增減劫事。",
        "from": "T01n0018_001:0257a29_17",
        "context_with_next_sentence": true
    },
    {
        "source_sentence": "彼作是念：",
        "from": "T01n0018_001:0257b01_3",
        "context_with_next_sentence": true
    },
    {
        "source_sentence": "『所有過去未來增減等事，我悉能知。",
        "from": "T01n0018_001:0257b02_1",
        "context_with_next_sentence": true
    },
    {
        "source_sentence": "』世尊！",
        "from": "T01n0018_001:0257b02_5",
        "context_with_next_sentence": true
    },
    {
        "source_sentence": "彼沙門婆羅門，唯今現世所有邊際，而不能知。",
        "from": "T01n0018_001:0257b03_6",
        "context_with_next_sentence": true
    },
    {
        "source_sentence": "唯佛世尊一一了知三世邊際，是即名為了知第三不究竟法。",
        "from": "T01n0018_001:0257b04_14",
        "context_with_next_sentence": true
    },
    {
        "source_sentence": "如是世尊以清淨天眼過於肉眼，悉見眾生生滅之法，乃至生於天界，是即名為佛最勝法。",
        "from": "T01n0018_001:0257b06_15",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊以調伏法，了知諸補特伽羅心所樂法，隨應為說。",
        "from": "T01n0018_001:0257b08_18",
        "context_with_next_sentence": true
    },
    {
        "source_sentence": "是補特伽羅，既了知已，如理修行，斷三煩惱，不久證於須陀洹果，逆生死流，七往天上，七來人間，盡苦邊際，如是世尊皆悉了知。",
        "from": "T01n0018_001:0257b11_17",
        "context_with_next_sentence": true
    },
    {
        "source_sentence": "又復世尊！",
        "from": "T01n0018_001:0257b12_3",
        "context_with_next_sentence": true
    },
    {
        "source_sentence": "知彼補特伽羅意樂之法，如理修行，斷三煩惱，及斷貪瞋癡，不久證於斯陀含果，一來人間，盡苦邊際，如是世尊悉皆了知。",
        "from": "T01n0018_001:0257b14_18",
        "context_with_next_sentence": true
    },
    {
        "source_sentence": "又復世尊！",
        "from": "T01n0018_001:0257b15_3",
        "context_with_next_sentence": true
    },
    {
        "source_sentence": "善知補特伽羅意樂之法，如理修行，斷五煩惱及隨煩惱，不久證於阿那含果，如是世尊悉皆了知。",
        "from": "T01n0018_001:0257b17_8",
        "context_with_next_sentence": true
    },
    {
        "source_sentence": "又復世尊！",
        "from": "T01n0018_001:0257b17_13",
        "context_with_next_sentence": true
    },
    {
        "source_sentence": "善知補特伽羅，如理修行，非久漏盡，證解脫法，我生已盡梵行已立，所作已辦，不受後有。",
        "from": "T01n0018_001:0257b19_16",
        "context_with_next_sentence": true
    },
    {
        "source_sentence": "如是等法，世尊一一皆悉了知，是即名為佛最勝法。",
        "from": "T01n0018_001:0257b21_1",
        "context_with_next_sentence": true
    },
    {
        "source_sentence": "」「復次，我佛世尊有最勝法，謂佛世尊善能了知四種胎藏，一者不知入胎，亦復不知住出；",
        "from": "T01n0018_001:0257b23_19",
        "context_with_next_sentence": true
    },
    {
        "source_sentence": "二者有知入胎，不知住出；",
        "from": "T01n0018_001:0257b24_11",
        "context_with_next_sentence": true
    },
    {
        "source_sentence": "三者有知入住，不知出胎；",
        "from": "T01n0018_001:0257b25_4",
        "context_with_next_sentence": true
    },
    {
        "source_sentence": "四者有入住出皆悉了知。",
        "from": "T01n0018_001:0257b25_15",
        "context_with_next_sentence": true
    },
    {
        "source_sentence": "如是四種，知有差別，唯佛世尊，一一了知，是即名為佛最勝法。",
        "from": "T01n0018_001:0257b27_7",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊，善能了知諸補特伽羅，隨所斷障而證聖果。",
        "from": "T01n0018_001:0257b29_15",
        "context_with_next_sentence": true
    },
    {
        "source_sentence": "如是等法，佛悉了知，是即名為佛最勝法。",
        "from": "T01n0018_001:0257c01_15",
        "context_with_next_sentence": true
    },
    {
        "source_sentence": "「復次，我佛世尊有最勝法，謂佛世尊，了知有人已具信根、戒行清淨、智慧具足、真實無妄、無我無懈、無諸幻惑，亦無散亂、亦不貪欲，不以邪道引示眾生，常行正念。",
        "from": "T01n0018_001:0257c05_15",
        "context_with_next_sentence": true
    },
    {
        "source_sentence": "如是等法，唯佛世尊，悉能了知，是即名為佛最勝法。",
        "from": "T01n0018_001:0257c07_1",
        "context_with_next_sentence": true
    },
    {
        "source_sentence": "」爾時，舍利弗復白佛言：",
        "from": "T01n0018_001:0257c08_10",
        "context_with_next_sentence": true
    },
    {
        "source_sentence": "「世尊！",
        "from": "T01n0018_001:0257c08_14",
        "context_with_next_sentence": true
    },
    {
        "source_sentence": "世間所有愚癡凡夫，貪諸欲樂，勞苦己身，求無義利。",
        "from": "T01n0018_001:0257c09_18",
        "context_with_next_sentence": true
    },
    {
        "source_sentence": "諸佛如來，於此不然，唯樂利他，非求自樂，善了心法，見法寂靜，住安樂句，無欲無苦，得四禪定。",
        "from": "T01n0018_001:0257c12_3",
        "context_with_next_sentence": true
    },
    {
        "source_sentence": "是故世尊，若有上根善男子等，當如是見，當如是聞，當如是覺，當如是知，是即名為真上根者。",
        "from": "T01n0018_001:0257c14_8",
        "context_with_next_sentence": true
    },
    {
        "source_sentence": "」爾時，會中有一尊者，名曰龍護，手執寶拂，侍立佛側。",
        "from": "T01n0018_001:0257c16_4",
        "context_with_next_sentence": true
    },
    {
        "source_sentence": "時，尊者龍護白佛言：",
        "from": "T01n0018_001:0257c16_14",
        "context_with_next_sentence": true
    },
    {
        "source_sentence": "「世尊！",
        "from": "T01n0018_001:0257c16_18",
        "context_with_next_sentence": true
    },
    {
        "source_sentence": "我見諸邪外道尼乾子等，於佛世尊，先不起信，唯於邪道，競說勝能。",
        "from": "T01n0018_001:0257c18_9",
        "context_with_next_sentence": true
    },
    {
        "source_sentence": "是故我今建立表剎宣示於世，咸使聞知佛勝功德，我佛世尊，是大丈夫，最尊最上，無有等者。",
        "from": "T01n0018_001:0257c20_13",
        "context_with_next_sentence": true
    },
    {
        "source_sentence": "」爾時，世尊告尊者龍護言：",
        "from": "T01n0018_001:0257c21_11",
        "context_with_next_sentence": true
    },
    {
        "source_sentence": "「汝莫作是說，莫宣示他人佛勝功德，我今不欲如是稱揚。",
        "from": "T01n0018_001:0257c22_16",
        "context_with_next_sentence": true
    },
    {
        "source_sentence": "」於是尊者龍護讚世尊言：",
        "from": "T01n0018_001:0257c23_8",
        "context_with_next_sentence": true
    },
    {
        "source_sentence": "「善哉！",
        "from": "T01n0018_001:0257c23_12",
        "context_with_next_sentence": true
    },
    {
        "source_sentence": "善哉！",
        "from": "T01n0018_001:0257c23_15",
        "context_with_next_sentence": true
    },
    {
        "source_sentence": "是真正等正覺。",
        "from": "T01n0018_001:0257c24_1",
        "context_with_next_sentence": true
    },
    {
        "source_sentence": "」爾時，佛告尊者舍利弗：",
        "from": "T01n0018_001:0257c25_10",
        "context_with_next_sentence": true
    },
    {
        "source_sentence": "「汝當善以如是正法，廣為苾芻、苾芻尼，優婆塞、優婆夷，及諸沙門婆羅門，流布宣說，乃至諸魔外道尼乾子等，所有邪見不信佛者，聞此正法，令起深信，歸向於佛，而生正見，了知正法。",
        "from": "T01n0018_001:0257c29_14",
        "context_with_next_sentence": true
    },
    {
        "source_sentence": "」又復告言：",
        "from": "T01n0018_001:0257c29_20",
        "context_with_next_sentence": true
    },
    {
        "source_sentence": "「汝舍利弗！",
        "from": "T01n0018_001:0258a01_5",
        "context_with_next_sentence": true
    },
    {
        "source_sentence": "應當如是流布宣說。",
        "from": "T01n0018_001:0258a01_14",
        "context_with_next_sentence": true
    },
    {
        "source_sentence": "」爾時，世尊謂尊者舍利弗：",
        "from": "T01n0018_001:0258a02_11",
        "context_with_next_sentence": true
    },
    {
        "source_sentence": "「言已。",
        "from": "T01n0018_001:0258a02_15",
        "context_with_next_sentence": true
    },
    {
        "source_sentence": "」默然而住。",
        "from": "T01n0018_001:0258a02_21",
        "context_with_next_sentence": true
    },
    {
        "source_sentence": "於是尊者舍利弗，承佛威力，說是法已，禮佛而退。",
        "from": "T01n0018_001:0258a04_2",
        "context_with_next_sentence": true
    },
    {
        "source_sentence": "時，諸會眾，得聞正法，歡喜作禮，信受奉行。",
        "from": "T01n0018_001:0258a05_2",
        "context_with_next_sentence": true
    },
    {
        "source_sentence": "佛說信佛功德經",
        "from": "T01n0018_001:0258a06_100",
        "context_with_next_sentence": false
    }
]