[
    {
        "source_sentence": "佛說海意菩薩所問淨印法門經",
        "from": "T13n0400_005:0485b02_0",
        "context_with_next_sentence": true
    },
    {
        "source_sentence": "卷第五",
        "from": "T13n0400_005:0485b03_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T13n0400_005:0485b05_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯爾時，世尊重說頌曰：",
        "from": "T13n0400_005:0485b07_9",
        "context_with_next_sentence": true
    },
    {
        "source_sentence": "「此法善淨復明亮，　　本無和合與空等；",
        "from": "T13n0400_005:0485b08_18",
        "context_with_next_sentence": true
    },
    {
        "source_sentence": "無住、無滅、無起生，　　是印隨攝於佛印。",
        "from": "T13n0400_005:0485b09_19",
        "context_with_next_sentence": true
    },
    {
        "source_sentence": "住彼根本得總持，　　長時修習慈悲行；",
        "from": "T13n0400_005:0485b10_17",
        "context_with_next_sentence": true
    },
    {
        "source_sentence": "若敬若慢世所行，　　平等慧中無喜恚。",
        "from": "T13n0400_005:0485b11_17",
        "context_with_next_sentence": true
    },
    {
        "source_sentence": "等智隨住於法性，　　不住癡暗及癡法；",
        "from": "T13n0400_005:0485b12_17",
        "context_with_next_sentence": true
    },
    {
        "source_sentence": "雖住智中無得心，　　安止等智常清淨。",
        "from": "T13n0400_005:0485b13_17",
        "context_with_next_sentence": true
    },
    {
        "source_sentence": "智常覺了身所作，　　以諸智行利世間；",
        "from": "T13n0400_005:0485b14_17",
        "context_with_next_sentence": true
    },
    {
        "source_sentence": "眾生若見清淨身，　　皆得離塵勝佛智。",
        "from": "T13n0400_005:0485b15_17",
        "context_with_next_sentence": true
    },
    {
        "source_sentence": "威儀善戒無散亂，　　有無分別中隨行；",
        "from": "T13n0400_005:0485b16_17",
        "context_with_next_sentence": true
    },
    {
        "source_sentence": "身諸過失雖無邊，　　本來不生無所斷。",
        "from": "T13n0400_005:0485b17_17",
        "context_with_next_sentence": true
    },
    {
        "source_sentence": "彼獲莊嚴妙相身，　　手足柔軟福嚴具；",
        "from": "T13n0400_005:0485b18_17",
        "context_with_next_sentence": true
    },
    {
        "source_sentence": "清淨圓滿諸根身，　　不恃色相智所作。",
        "from": "T13n0400_005:0485b19_17",
        "context_with_next_sentence": true
    },
    {
        "source_sentence": "若見貧賤苦眾生，　　謙下尊敬而不慢；",
        "from": "T13n0400_005:0485b20_17",
        "context_with_next_sentence": true
    },
    {
        "source_sentence": "尊奉知法持戒人，　　從彼聞法得聖道。",
        "from": "T13n0400_005:0485b21_17",
        "context_with_next_sentence": true
    },
    {
        "source_sentence": "實知自他身法性，　　知諸眾生實性身；",
        "from": "T13n0400_005:0485b22_17",
        "context_with_next_sentence": true
    },
    {
        "source_sentence": "獲得淨勝妙法身，　　不受分叚身離染。",
        "from": "T13n0400_005:0485b23_17",
        "context_with_next_sentence": true
    },
    {
        "source_sentence": "常受定中禪悅食，　　不以叚食益威光；",
        "from": "T13n0400_005:0485b24_17",
        "context_with_next_sentence": true
    },
    {
        "source_sentence": "順世受食非力資，　　法命滋養成甘露。",
        "from": "T13n0400_005:0485b25_17",
        "context_with_next_sentence": true
    },
    {
        "source_sentence": "常獲聖行善寂靜，　　解脫貪、瞋、癡染聚；",
        "from": "T13n0400_005:0485b26_19",
        "context_with_next_sentence": true
    },
    {
        "source_sentence": "密護戒學無順違，　　寧捨己身不造罪。",
        "from": "T13n0400_005:0485b27_17",
        "context_with_next_sentence": true
    },
    {
        "source_sentence": "神力能往俱胝剎，　　隨應現身而說法；",
        "from": "T13n0400_005:0485b28_17",
        "context_with_next_sentence": true
    },
    {
        "source_sentence": "世間瞻覩妙相身，　　彼皆獲得身高勝。",
        "from": "T13n0400_005:0485b29_17",
        "context_with_next_sentence": true
    },
    {
        "source_sentence": "身放光明妙清淨，　　廣照無邊諸剎土；",
        "from": "T13n0400_005:0485c01_17",
        "context_with_next_sentence": true
    },
    {
        "source_sentence": "光照福勝軟觸生，　　眾生悉除煩惱害。",
        "from": "T13n0400_005:0485c02_17",
        "context_with_next_sentence": true
    },
    {
        "source_sentence": "地獄眾生常受苦，　　蒙光照觸得快樂；",
        "from": "T13n0400_005:0485c03_17",
        "context_with_next_sentence": true
    },
    {
        "source_sentence": "身意調暢酸楚停，　　由斯得離地獄苦。",
        "from": "T13n0400_005:0485c04_17",
        "context_with_next_sentence": true
    },
    {
        "source_sentence": "如是及餘諸身業，　　隨智無邊善殊妙；",
        "from": "T13n0400_005:0485c05_17",
        "context_with_next_sentence": true
    },
    {
        "source_sentence": "能開佛事調伏門，　　菩薩身業此清淨。",
        "from": "T13n0400_005:0485c06_17",
        "context_with_next_sentence": true
    },
    {
        "source_sentence": "語言妙音淨悅意，　　天、人世間聞皆喜；",
        "from": "T13n0400_005:0485c07_18",
        "context_with_next_sentence": true
    },
    {
        "source_sentence": "凡所說法果不虛，　　此法能成甘露滅。",
        "from": "T13n0400_005:0485c08_17",
        "context_with_next_sentence": true
    },
    {
        "source_sentence": "語言隨墮語過失，　　清淨福智善能斷；",
        "from": "T13n0400_005:0485c09_17",
        "context_with_next_sentence": true
    },
    {
        "source_sentence": "眾生語業及音聲，　　普令同等皆歡喜。",
        "from": "T13n0400_005:0485c10_17",
        "context_with_next_sentence": true
    },
    {
        "source_sentence": "相續平等真實說，　　言無濁亂皆如實；",
        "from": "T13n0400_005:0485c11_17",
        "context_with_next_sentence": true
    },
    {
        "source_sentence": "凡所說言誠實行，　　智隨諦轉善清淨。",
        "from": "T13n0400_005:0485c12_17",
        "context_with_next_sentence": true
    },
    {
        "source_sentence": "語言甘美貪止息，　　攝功德語瞋解脫；",
        "from": "T13n0400_005:0485c13_17",
        "context_with_next_sentence": true
    },
    {
        "source_sentence": "甚深無底斷除癡，　　於千剎中作善利。",
        "from": "T13n0400_005:0485c14_17",
        "context_with_next_sentence": true
    },
    {
        "source_sentence": "此所說言無分別，　　不假勤力隨解脫；",
        "from": "T13n0400_005:0485c15_17",
        "context_with_next_sentence": true
    },
    {
        "source_sentence": "應眾生根歡喜生，　　此智所作語清淨。",
        "from": "T13n0400_005:0485c16_17",
        "context_with_next_sentence": true
    },
    {
        "source_sentence": "善修意業常無障，　　一剎那心世悉知；",
        "from": "T13n0400_005:0485c17_17",
        "context_with_next_sentence": true
    },
    {
        "source_sentence": "不起滅定現威儀，　　魔不能知菩薩意。",
        "from": "T13n0400_005:0485c18_17",
        "context_with_next_sentence": true
    },
    {
        "source_sentence": "聲聞、緣覺不能測，　　菩薩甚深心意道；",
        "from": "T13n0400_005:0485c19_18",
        "context_with_next_sentence": true
    },
    {
        "source_sentence": "不生自他損害心，　　無高、無礙智平等。",
        "from": "T13n0400_005:0485c20_18",
        "context_with_next_sentence": true
    },
    {
        "source_sentence": "菩薩隨世善覺知，　　無受、無思無伺察；",
        "from": "T13n0400_005:0485c21_18",
        "context_with_next_sentence": true
    },
    {
        "source_sentence": "不入滅定證樂門，　　無邊辯才總持具。",
        "from": "T13n0400_005:0485c22_17",
        "context_with_next_sentence": true
    },
    {
        "source_sentence": "聞法所行智常住，　　念、定無亂住等引；",
        "from": "T13n0400_005:0485c23_18",
        "context_with_next_sentence": true
    },
    {
        "source_sentence": "清淨諸障煩惱除，　　極微瑕穢悉不見。",
        "from": "T13n0400_005:0485c24_17",
        "context_with_next_sentence": true
    },
    {
        "source_sentence": "菩提分法無邊量，　　悉能普攝離放逸；",
        "from": "T13n0400_005:0485c25_17",
        "context_with_next_sentence": true
    },
    {
        "source_sentence": "智常隨住止觀中，　　十地次第今成證。",
        "from": "T13n0400_005:0485c26_17",
        "context_with_next_sentence": true
    },
    {
        "source_sentence": "乃至道樹成智果，　　若具十種法清淨；",
        "from": "T13n0400_005:0485c27_17",
        "context_with_next_sentence": true
    },
    {
        "source_sentence": "菩薩得定名自說，　　現修諸行淨圓滿。",
        "from": "T13n0400_005:0485c28_17",
        "context_with_next_sentence": true
    },
    {
        "source_sentence": "一切善道淨勝上，　　隨諸地位淨諸度；",
        "from": "T13n0400_005:0485c29_17",
        "context_with_next_sentence": true
    },
    {
        "source_sentence": "一切善法超勝高，　　相好殊妙圓福果。",
        "from": "T13n0400_005:0486a01_17",
        "context_with_next_sentence": true
    },
    {
        "source_sentence": "坐菩提場善畢竟，　　染法勝怨悉能斷；",
        "from": "T13n0400_005:0486a02_17",
        "context_with_next_sentence": true
    },
    {
        "source_sentence": "積諸善法等須彌，　　不思議光淨成就。",
        "from": "T13n0400_005:0486a03_17",
        "context_with_next_sentence": true
    },
    {
        "source_sentence": "得是三摩地獲福，　　具二十法名淨印；",
        "from": "T13n0400_005:0486a04_17",
        "context_with_next_sentence": true
    },
    {
        "source_sentence": "如日光明照世間，　　證大菩提佛勝智。",
        "from": "T13n0400_005:0486a05_17",
        "context_with_next_sentence": true
    },
    {
        "source_sentence": "菩薩當坐道樹已，　　得八不共神通相；",
        "from": "T13n0400_005:0486a06_17",
        "context_with_next_sentence": true
    },
    {
        "source_sentence": "能於百佛剎土中，　　廣作利樂世間事。",
        "from": "T13n0400_005:0486a07_17",
        "context_with_next_sentence": true
    },
    {
        "source_sentence": "諸佛皆來施無畏，　　讚言勇猛汝最勝；",
        "from": "T13n0400_005:0486a08_17",
        "context_with_next_sentence": true
    },
    {
        "source_sentence": "悉能已伏諸魔軍，　　證佛菩提勝無上。",
        "from": "T13n0400_005:0486a09_17",
        "context_with_next_sentence": true
    },
    {
        "source_sentence": "獲此身心勝功德，　　決定能成此佛印；",
        "from": "T13n0400_005:0486a10_17",
        "context_with_next_sentence": true
    },
    {
        "source_sentence": "此功德門若欲修，　　當於菩提心堅勇。",
        "from": "T13n0400_005:0486a11_17",
        "context_with_next_sentence": true
    },
    {
        "source_sentence": "」爾時，世尊復告海意菩薩摩訶薩言：",
        "from": "T13n0400_005:0486a12_15",
        "context_with_next_sentence": true
    },
    {
        "source_sentence": "「海意！",
        "from": "T13n0400_005:0486a12_19",
        "context_with_next_sentence": true
    },
    {
        "source_sentence": "以是緣故，若諸菩薩欲得如是自說淨印三摩地法門，及自說無垢慧者，當住二種之心：",
        "from": "T13n0400_005:0486a14_18",
        "context_with_next_sentence": true
    },
    {
        "source_sentence": "一者、無濁亂心；",
        "from": "T13n0400_005:0486a15_7",
        "context_with_next_sentence": true
    },
    {
        "source_sentence": "二者、無滓穢心。",
        "from": "T13n0400_005:0486a15_15",
        "context_with_next_sentence": true
    },
    {
        "source_sentence": "無濁亂心者，謂心自性清淨明亮，而不容受客塵煩惱；",
        "from": "T13n0400_005:0486a16_17",
        "context_with_next_sentence": true
    },
    {
        "source_sentence": "法性常住本自光明，一切作意無所積集，無塵故離貪，無分別故離瞋，無我故離癡；",
        "from": "T13n0400_005:0486a18_16",
        "context_with_next_sentence": true
    },
    {
        "source_sentence": "清淨遍淨，畢竟無垢。",
        "from": "T13n0400_005:0486a19_6",
        "context_with_next_sentence": true
    },
    {
        "source_sentence": "自在光明如所解脫，一切法亦然；",
        "from": "T13n0400_005:0486a20_1",
        "context_with_next_sentence": true
    },
    {
        "source_sentence": "隨住真如平等故，如所解脫，一切法亦然；",
        "from": "T13n0400_005:0486a20_20",
        "context_with_next_sentence": true
    },
    {
        "source_sentence": "隨住法界平等故，如所解脫，一切法亦然；",
        "from": "T13n0400_005:0486a21_18",
        "context_with_next_sentence": true
    },
    {
        "source_sentence": "隨住實際平等故，如所解脫，一切法亦然；",
        "from": "T13n0400_005:0486a22_17",
        "context_with_next_sentence": true
    },
    {
        "source_sentence": "隨住空平等，隨住無相、無願、無造、無作、無生、無起諸平等故，如所解脫，有為法亦然；",
        "from": "T13n0400_005:0486a24_15",
        "context_with_next_sentence": true
    },
    {
        "source_sentence": "隨住無為法平等故，即此隨住平等之法，無集、無散，非智所知，此說名為無濁亂心。",
        "from": "T13n0400_005:0486a26_12",
        "context_with_next_sentence": true
    },
    {
        "source_sentence": "即以此法為他眾生，及餘補特伽羅，顯明開示。",
        "from": "T13n0400_005:0486a27_14",
        "context_with_next_sentence": true
    },
    {
        "source_sentence": "於自他法不起動亂之想，此即是為無滓穢心。",
        "from": "T13n0400_005:0486a28_15",
        "context_with_next_sentence": true
    },
    {
        "source_sentence": "海意！",
        "from": "T13n0400_005:0486a28_18",
        "context_with_next_sentence": true
    },
    {
        "source_sentence": "具是無濁亂心、無滓穢心者，即能獲得自說淨印三摩地門。",
        "from": "T13n0400_005:0486b01_6",
        "context_with_next_sentence": true
    },
    {
        "source_sentence": "」爾時，海意菩薩白佛言：",
        "from": "T13n0400_005:0486b02_10",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b02_14",
        "context_with_next_sentence": true
    },
    {
        "source_sentence": "此三摩地而極甚深。",
        "from": "T13n0400_005:0486b03_2",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b03_6",
        "context_with_next_sentence": true
    },
    {
        "source_sentence": "「不得涯底故。",
        "from": "T13n0400_005:0486b03_13",
        "context_with_next_sentence": true
    },
    {
        "source_sentence": "」海意又言：",
        "from": "T13n0400_005:0486b03_19",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b03_23",
        "context_with_next_sentence": true
    },
    {
        "source_sentence": "此三摩地而極難見。",
        "from": "T13n0400_005:0486b04_7",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b04_11",
        "context_with_next_sentence": true
    },
    {
        "source_sentence": "「離二法故。",
        "from": "T13n0400_005:0486b04_17",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b04_21",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b05_1",
        "context_with_next_sentence": true
    },
    {
        "source_sentence": "此三摩地極難覺了。",
        "from": "T13n0400_005:0486b05_10",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b05_14",
        "context_with_next_sentence": true
    },
    {
        "source_sentence": "「無我、我所故。",
        "from": "T13n0400_005:0486b05_22",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b06_2",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b06_6",
        "context_with_next_sentence": true
    },
    {
        "source_sentence": "此三摩地而極難知。",
        "from": "T13n0400_005:0486b06_15",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b06_19",
        "context_with_next_sentence": true
    },
    {
        "source_sentence": "「識、智二法平等知故。",
        "from": "T13n0400_005:0486b07_6",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b07_10",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b07_14",
        "context_with_next_sentence": true
    },
    {
        "source_sentence": "此三摩地而無濁亂。",
        "from": "T13n0400_005:0486b08_1",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b08_5",
        "context_with_next_sentence": true
    },
    {
        "source_sentence": "「得無礙解脫故。",
        "from": "T13n0400_005:0486b08_13",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b08_17",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b08_21",
        "context_with_next_sentence": true
    },
    {
        "source_sentence": "此三摩地而極微妙。",
        "from": "T13n0400_005:0486b09_6",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b09_10",
        "context_with_next_sentence": true
    },
    {
        "source_sentence": "「離諸譬喻故。",
        "from": "T13n0400_005:0486b09_17",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b09_21",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b09_25",
        "context_with_next_sentence": true
    },
    {
        "source_sentence": "此三摩地而極精實。",
        "from": "T13n0400_005:0486b10_8",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b10_12",
        "context_with_next_sentence": true
    },
    {
        "source_sentence": "「得金剛喻智故。",
        "from": "T13n0400_005:0486b10_20",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b11_2",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b11_6",
        "context_with_next_sentence": true
    },
    {
        "source_sentence": "此三摩地而不破壞。",
        "from": "T13n0400_005:0486b11_15",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b11_19",
        "context_with_next_sentence": true
    },
    {
        "source_sentence": "「先後不破故。",
        "from": "T13n0400_005:0486b12_3",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b12_7",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b12_11",
        "context_with_next_sentence": true
    },
    {
        "source_sentence": "此三摩地悉無所著。",
        "from": "T13n0400_005:0486b12_20",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b13_1",
        "context_with_next_sentence": true
    },
    {
        "source_sentence": "「一切有著隨超越故。",
        "from": "T13n0400_005:0486b13_11",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b13_15",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b13_19",
        "context_with_next_sentence": true
    },
    {
        "source_sentence": "此三摩地得大光明。",
        "from": "T13n0400_005:0486b14_5",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b14_9",
        "context_with_next_sentence": true
    },
    {
        "source_sentence": "「離諸癡瞑故。",
        "from": "T13n0400_005:0486b14_16",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b14_20",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b14_24",
        "context_with_next_sentence": true
    },
    {
        "source_sentence": "此三摩地而極清淨。",
        "from": "T13n0400_005:0486b15_8",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b15_12",
        "context_with_next_sentence": true
    },
    {
        "source_sentence": "「畢竟無染故。",
        "from": "T13n0400_005:0486b15_19",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b16_1",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b16_5",
        "context_with_next_sentence": true
    },
    {
        "source_sentence": "此三摩地本性無垢。",
        "from": "T13n0400_005:0486b16_14",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b16_18",
        "context_with_next_sentence": true
    },
    {
        "source_sentence": "「離貪塵故。",
        "from": "T13n0400_005:0486b17_1",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b17_5",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b17_9",
        "context_with_next_sentence": true
    },
    {
        "source_sentence": "此三摩地而無所行。",
        "from": "T13n0400_005:0486b17_18",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b17_22",
        "context_with_next_sentence": true
    },
    {
        "source_sentence": "「三界無行故。",
        "from": "T13n0400_005:0486b18_4",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b18_8",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b18_12",
        "context_with_next_sentence": true
    },
    {
        "source_sentence": "此三摩地而無戲論。",
        "from": "T13n0400_005:0486b18_21",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b19_2",
        "context_with_next_sentence": true
    },
    {
        "source_sentence": "「超越戲論故。",
        "from": "T13n0400_005:0486b19_9",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b19_13",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b19_17",
        "context_with_next_sentence": true
    },
    {
        "source_sentence": "此三摩地無動。",
        "from": "T13n0400_005:0486b20_1",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b20_5",
        "context_with_next_sentence": true
    },
    {
        "source_sentence": "「畢竟寂靜故。",
        "from": "T13n0400_005:0486b20_12",
        "context_with_next_sentence": true
    },
    {
        "source_sentence": "」又言：",
        "from": "T13n0400_005:0486b20_16",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b20_20",
        "context_with_next_sentence": true
    },
    {
        "source_sentence": "此三摩地隨入一切處。",
        "from": "T13n0400_005:0486b21_5",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b21_9",
        "context_with_next_sentence": true
    },
    {
        "source_sentence": "「與虛空等故。",
        "from": "T13n0400_005:0486b21_16",
        "context_with_next_sentence": true
    },
    {
        "source_sentence": "」爾時，海意菩薩復白佛言：",
        "from": "T13n0400_005:0486b22_11",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0486b22_15",
        "context_with_next_sentence": true
    },
    {
        "source_sentence": "若如是者，何能發起勝行？",
        "from": "T13n0400_005:0486b23_6",
        "context_with_next_sentence": true
    },
    {
        "source_sentence": "云何當獲自說淨印三摩地門？",
        "from": "T13n0400_005:0486b24_1",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0486b24_5",
        "context_with_next_sentence": true
    },
    {
        "source_sentence": "「海意！",
        "from": "T13n0400_005:0486b24_9",
        "context_with_next_sentence": true
    },
    {
        "source_sentence": "譬如有人欲與虛空而共戰敵，時彼虛空乃被甲冑。",
        "from": "T13n0400_005:0486b25_8",
        "context_with_next_sentence": true
    },
    {
        "source_sentence": "菩薩亦復如是，欲得自說淨印三摩地者，應當被於諸法平等甲冑莊嚴。",
        "from": "T13n0400_005:0486b27_2",
        "context_with_next_sentence": true
    },
    {
        "source_sentence": "何以故？",
        "from": "T13n0400_005:0486b27_6",
        "context_with_next_sentence": true
    },
    {
        "source_sentence": "海意！",
        "from": "T13n0400_005:0486b27_9",
        "context_with_next_sentence": true
    },
    {
        "source_sentence": "隨有所滅即有所起。",
        "from": "T13n0400_005:0486b27_18",
        "context_with_next_sentence": true
    },
    {
        "source_sentence": "又復，海意！",
        "from": "T13n0400_005:0486b28_2",
        "context_with_next_sentence": true
    },
    {
        "source_sentence": "識種子是有為，無表種子是無為，此三摩地非眼識所知，非耳、鼻、舌、身、意識所知，此三摩地不可表了，應知無知亦非無知，此三摩地無表了相，於一切法平等覺了故，此名三藐三佛陀。",
        "from": "T13n0400_005:0486c03_6",
        "context_with_next_sentence": true
    },
    {
        "source_sentence": "又復，海意！",
        "from": "T13n0400_005:0486c03_12",
        "context_with_next_sentence": true
    },
    {
        "source_sentence": "我不見有法是染相故，成等正覺；",
        "from": "T13n0400_005:0486c04_8",
        "context_with_next_sentence": true
    },
    {
        "source_sentence": "亦不見有法是淨相故，成等正覺。",
        "from": "T13n0400_005:0486c05_4",
        "context_with_next_sentence": true
    },
    {
        "source_sentence": "若有相是染，即彼相是淨，所謂自性清淨相故。",
        "from": "T13n0400_005:0486c06_6",
        "context_with_next_sentence": true
    },
    {
        "source_sentence": "若彼自性清淨相者，即是無相。",
        "from": "T13n0400_005:0486c07_1",
        "context_with_next_sentence": true
    },
    {
        "source_sentence": "若其無相即無行相，若無行相，即無少法而可表了，由無表故即一切法無所了知。",
        "from": "T13n0400_005:0486c08_18",
        "context_with_next_sentence": true
    },
    {
        "source_sentence": "若法無能表及無所表故，是中即無文字集現。",
        "from": "T13n0400_005:0486c10_1",
        "context_with_next_sentence": true
    },
    {
        "source_sentence": "若無文字可集現者，即所說如。",
        "from": "T13n0400_005:0486c10_15",
        "context_with_next_sentence": true
    },
    {
        "source_sentence": "此復何名即所說如？",
        "from": "T13n0400_005:0486c11_5",
        "context_with_next_sentence": true
    },
    {
        "source_sentence": "謂後如於前，中亦復然，此即是名一切諸法三世皆空。",
        "from": "T13n0400_005:0486c12_9",
        "context_with_next_sentence": true
    },
    {
        "source_sentence": "復何名空？",
        "from": "T13n0400_005:0486c12_14",
        "context_with_next_sentence": true
    },
    {
        "source_sentence": "所謂無作，即此無作，亦復無作，亦非無作，是故此說名之為空。",
        "from": "T13n0400_005:0486c14_3",
        "context_with_next_sentence": true
    },
    {
        "source_sentence": "所言無作，義復云何？",
        "from": "T13n0400_005:0486c14_13",
        "context_with_next_sentence": true
    },
    {
        "source_sentence": "無作者，謂無現前諸行造作，以無少法可造作故，是故此說名為無作。",
        "from": "T13n0400_005:0486c16_5",
        "context_with_next_sentence": true
    },
    {
        "source_sentence": "復何名為無現前行？",
        "from": "T13n0400_005:0486c16_14",
        "context_with_next_sentence": true
    },
    {
        "source_sentence": "謂無身現前行、語現前行、心現前行故，此說名無現前行。",
        "from": "T13n0400_005:0486c18_1",
        "context_with_next_sentence": true
    },
    {
        "source_sentence": "若無現前行，彼即無為；",
        "from": "T13n0400_005:0486c18_12",
        "context_with_next_sentence": true
    },
    {
        "source_sentence": "若其無為，即無生無滅，亦無處所，即此無生、無滅、無處所法，亦復無處。",
        "from": "T13n0400_005:0486c20_4",
        "context_with_next_sentence": true
    },
    {
        "source_sentence": "何名無處？",
        "from": "T13n0400_005:0486c20_9",
        "context_with_next_sentence": true
    },
    {
        "source_sentence": "所謂現前諸行無處，是故此說名為無處。",
        "from": "T13n0400_005:0486c21_8",
        "context_with_next_sentence": true
    },
    {
        "source_sentence": "所以者何？",
        "from": "T13n0400_005:0486c21_13",
        "context_with_next_sentence": true
    },
    {
        "source_sentence": "所謂識不住色中，不住受、想、行中。",
        "from": "T13n0400_005:0486c22_11",
        "context_with_next_sentence": true
    },
    {
        "source_sentence": "若識無所住即是正智，而彼正智即智無領納。",
        "from": "T13n0400_005:0486c23_9",
        "context_with_next_sentence": true
    },
    {
        "source_sentence": "若智無領納即無增上意樂，若無增上意樂即無諍論，若無諍論即無動亂，若無動亂即無逼惱，若無逼惱即無燒然，若無燒然即得止息，若得止息即住遍寂，若住遍寂即住近寂，若住近寂，此即名為得大寂默，是故前言智無領納，是佛所說。",
        "from": "T13n0400_005:0486c29_1",
        "context_with_next_sentence": true
    },
    {
        "source_sentence": "「海意！",
        "from": "T13n0400_005:0486c29_5",
        "context_with_next_sentence": true
    },
    {
        "source_sentence": "此法甚深難見難解，若有得聞如是之法生信解者，是人所有一切顛倒、煩惱、執著、纏縛等法，悉得解脫，即能任持過去、未來、現在諸佛世尊法藏；",
        "from": "T13n0400_005:0487a03_11",
        "context_with_next_sentence": true
    },
    {
        "source_sentence": "為大導師，開示一切眾生無量正道。",
        "from": "T13n0400_005:0487a04_7",
        "context_with_next_sentence": true
    },
    {
        "source_sentence": "為大醫王，善療眾生一切無相煩惱之病。",
        "from": "T13n0400_005:0487a05_6",
        "context_with_next_sentence": true
    },
    {
        "source_sentence": "是為能以廣大供養普供如來，不久當得自說淨印三摩地門。",
        "from": "T13n0400_005:0487a06_14",
        "context_with_next_sentence": true
    },
    {
        "source_sentence": "所作決定，於此大乘法中能善積集。",
        "from": "T13n0400_005:0487a07_10",
        "context_with_next_sentence": true
    },
    {
        "source_sentence": "為大法船，而能濟渡無量眾生出生死海。",
        "from": "T13n0400_005:0487a08_9",
        "context_with_next_sentence": true
    },
    {
        "source_sentence": "為大正士降伏諸魔，永不復隨魔境中語。",
        "from": "T13n0400_005:0487a09_8",
        "context_with_next_sentence": true
    },
    {
        "source_sentence": "」爾時，海意菩薩白佛言：",
        "from": "T13n0400_005:0487a10_10",
        "context_with_next_sentence": true
    },
    {
        "source_sentence": "「世尊！",
        "from": "T13n0400_005:0487a10_14",
        "context_with_next_sentence": true
    },
    {
        "source_sentence": "菩薩云何而能降伏一切魔怨？",
        "from": "T13n0400_005:0487a11_7",
        "context_with_next_sentence": true
    },
    {
        "source_sentence": "」佛言：",
        "from": "T13n0400_005:0487a11_11",
        "context_with_next_sentence": true
    },
    {
        "source_sentence": "「海意！",
        "from": "T13n0400_005:0487a11_15",
        "context_with_next_sentence": true
    },
    {
        "source_sentence": "若菩薩以無所為心，能於一切普攝受者，而彼菩薩即能降伏一切魔怨。",
        "from": "T13n0400_005:0487a13_5",
        "context_with_next_sentence": true
    },
    {
        "source_sentence": "又若菩薩以無所為心，於彼一切所緣相中能發起者，而彼菩薩即能降伏一切魔怨。",
        "from": "T13n0400_005:0487a15_4",
        "context_with_next_sentence": true
    },
    {
        "source_sentence": "海意當知！",
        "from": "T13n0400_005:0487a15_9",
        "context_with_next_sentence": true
    },
    {
        "source_sentence": "魔有四種。",
        "from": "T13n0400_005:0487a15_14",
        "context_with_next_sentence": true
    },
    {
        "source_sentence": "何等為四？",
        "from": "T13n0400_005:0487a15_19",
        "context_with_next_sentence": true
    },
    {
        "source_sentence": "一者、蘊魔；",
        "from": "T13n0400_005:0487a16_4",
        "context_with_next_sentence": true
    },
    {
        "source_sentence": "二者、煩惱魔；",
        "from": "T13n0400_005:0487a16_11",
        "context_with_next_sentence": true
    },
    {
        "source_sentence": "三者、死魔；",
        "from": "T13n0400_005:0487a16_17",
        "context_with_next_sentence": true
    },
    {
        "source_sentence": "四者、天魔。",
        "from": "T13n0400_005:0487a16_23",
        "context_with_next_sentence": true
    },
    {
        "source_sentence": "若或伺察幻法即能降蘊魔；",
        "from": "T13n0400_005:0487a17_10",
        "context_with_next_sentence": true
    },
    {
        "source_sentence": "安住空法能降煩惱魔；",
        "from": "T13n0400_005:0487a18_2",
        "context_with_next_sentence": true
    },
    {
        "source_sentence": "伺察無生、無起之法能降死魔；",
        "from": "T13n0400_005:0487a18_16",
        "context_with_next_sentence": true
    },
    {
        "source_sentence": "俱時依止一切意法趣向滅道能降天魔。",
        "from": "T13n0400_005:0487a19_13",
        "context_with_next_sentence": true
    },
    {
        "source_sentence": "又復，知苦能降蘊魔；",
        "from": "T13n0400_005:0487a20_4",
        "context_with_next_sentence": true
    },
    {
        "source_sentence": "斷集能降煩惱之魔；",
        "from": "T13n0400_005:0487a20_13",
        "context_with_next_sentence": true
    },
    {
        "source_sentence": "證滅能降死魔；",
        "from": "T13n0400_005:0487a21_1",
        "context_with_next_sentence": true
    },
    {
        "source_sentence": "修道能降天魔。",
        "from": "T13n0400_005:0487a21_8",
        "context_with_next_sentence": true
    },
    {
        "source_sentence": "又復，伺察諸行是苦能降蘊魔；",
        "from": "T13n0400_005:0487a22_2",
        "context_with_next_sentence": true
    },
    {
        "source_sentence": "伺察諸行無常能降煩惱魔；",
        "from": "T13n0400_005:0487a22_14",
        "context_with_next_sentence": true
    },
    {
        "source_sentence": "伺察諸法無我能降死魔；",
        "from": "T13n0400_005:0487a23_6",
        "context_with_next_sentence": true
    },
    {
        "source_sentence": "伺察涅槃寂靜能降天魔。",
        "from": "T13n0400_005:0487a23_17",
        "context_with_next_sentence": true
    },
    {
        "source_sentence": "又復，菩薩內斷煩惱垢而不忘失大菩提心，行於布施，即能攝伏蘊魔；",
        "from": "T13n0400_005:0487a25_10",
        "context_with_next_sentence": true
    },
    {
        "source_sentence": "若菩薩不惜其身亦不繫著，行布施已，而能迴向於一切智，即能攝伏煩惱之魔；",
        "from": "T13n0400_005:0487a27_7",
        "context_with_next_sentence": true
    },
    {
        "source_sentence": "若菩薩能念財富無常，我當與彼一切共用，真實施與，如是施已，而能迴向於一切智，即能攝伏死魔；",
        "from": "T13n0400_005:0487a29_14",
        "context_with_next_sentence": true
    },
    {
        "source_sentence": "若菩薩於一切眾生所，而不越失大悲之心，以解脫慧普攝眾生，行布施已，而能迴向於一切智，如是即能攝伏天魔。",
        "from": "T13n0400_005:0487b03_8",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第五",
        "from": "T13n0400_005:0487b04_100",
        "context_with_next_sentence": false
    }
]