{
    "T22n1428_025:0735c11_0": "四分律卷第二十五(二分之四明尼戒法)姚秦罽賓三藏佛陀耶舍共竺佛念等譯◎一百七十八單提法之二「若比丘尼，淨施比丘、比丘尼、式叉摩那、沙彌、沙彌尼衣，後不問主取著者，波逸提。",
    "T22n1428_025:0735c17_1": "(四十四)「若比丘尼得新衣，當作三種染壞色青、黑、木蘭。",
    "T22n1428_025:0735c19_2": "若比丘尼得新衣，不作三種染壞色青、黑、木蘭，新衣持者，波逸提。",
    "T22n1428_025:0735c20_3": "(四十五)「若比丘尼，故斷畜生命者，波逸提。",
    "T22n1428_025:0735c21_4": "(四十六)「若比丘尼，知水有蟲，飲者，波逸提。",
    "T22n1428_025:0735c22_5": "(四十七)「若比丘尼，故惱他比丘尼，乃至少時不樂，波逸提。",
    "T22n1428_025:0735c24_6": "(四十八)「若比丘尼，知比丘尼有麁罪，覆藏者，波逸提。",
    "T22n1428_025:0735c26_0": "(四十九)",
    "T22n1428_025:0735c27_0": "「若比丘尼，知諍事如法懺悔已，後更發舉者，波逸提。",
    "T22n1428_025:0735c28_1": "(五十)。",
    "T22n1428_025:0735c29_0": "「若比丘尼，知是賊伴，共一道行，乃至一聚落，波逸提。",
    "T22n1428_025:0736a01_1": "(五十一)「若比丘尼，作如是語：『我知佛所說法，行婬欲非是障道法。』",
    "T22n1428_025:0736a03_2": "彼比丘尼諫此比丘尼言：『大姊！",
    "T22n1428_025:0736a04_3": "莫作是語，莫謗世尊，謗世尊者不善。",
    "T22n1428_025:0736a05_4": "世尊不作是語，世尊無數方便說婬欲是障道法，犯婬者是障道法。』",
    "T22n1428_025:0736a06_5": "彼比丘尼諫此比丘尼時堅持不捨，彼比丘尼乃至三諫，令捨是事。",
    "T22n1428_025:0736a08_6": "乃至三諫時捨者善；不捨者，波逸提。",
    "T22n1428_025:0736a09_7": "(五十二)「若比丘尼，知如是語人未作法，如是惡邪不捨，若畜同一羯磨、同一止宿，波逸提。",
    "T22n1428_025:0736a11_8": "(五十三)「若沙彌尼如是言：『我知佛所說法，行婬欲非障道法。』",
    "T22n1428_025:0736a13_9": "彼比丘尼諫此沙彌尼言：『汝莫作是語，莫誹謗世尊，誹謗世尊不善。",
    "T22n1428_025:0736a14_10": "世尊不作是語。",
    "T22n1428_025:0736a15_11": "沙彌尼！",
    "T22n1428_025:0736a15_12": "世尊無數方便說婬欲是障道法，犯婬欲者是障道法。』",
    "T22n1428_025:0736a16_13": "彼比丘尼諫此沙彌尼時堅持不捨，彼比丘尼應乃至三呵諫，捨此事故。",
    "T22n1428_025:0736a18_14": "乃至三諫時若捨者善；不捨者，彼比丘尼應語是沙彌尼言：『汝自今已去非佛弟子，不得隨餘比丘尼，如諸沙彌尼得與比丘尼二宿，汝今無是事，汝去滅去，不須此中住。』",
    "T22n1428_025:0736a22_15": "若比丘尼知如是擯沙彌尼，若畜共同止宿，波逸提。",
    "T22n1428_025:0736a23_16": "(五十四)「若比丘尼，如法諫時，作如是語：『我今不學是戒，乃至問有智慧、持律者，當難問。』",
    "T22n1428_025:0736a25_17": "波逸提。",
    "T22n1428_025:0736a26_18": "若為求解，應難問。",
    "T22n1428_025:0736a26_19": "(五十五)「若比丘尼，說戒時如是語：『大姊！",
    "T22n1428_025:0736a27_20": "用說是雜碎戒為？",
    "T22n1428_025:0736a28_21": "說是戒時，令人惱愧懷疑。』",
    "T22n1428_025:0736a28_22": "輕毀戒故，波逸提。",
    "T22n1428_025:0736a29_23": "(五十六)「若比丘尼，說戒時作如是語：『大姊！",
    "T22n1428_025:0736b01_24": "我今始知是戒半月半月說戒經來。』",
    "T22n1428_025:0736b02_25": "餘比丘尼知是比丘尼若二若三說戒中坐，何況多！",
    "T22n1428_025:0736b03_26": "彼比丘尼無知無解，若犯罪應如法治，更重增無知法。",
    "T22n1428_025:0736b05_27": "『大姊！",
    "T22n1428_025:0736b05_28": "汝無利得不善。",
    "T22n1428_025:0736b05_29": "汝說戒時，不用心念、不一心攝耳聽法。』",
    "T22n1428_025:0736b06_30": "彼無知故，波逸提。",
    "T22n1428_025:0736b07_0": "(五十七)",
    "T22n1428_025:0736b08_0": "「若比丘尼，共同羯磨已，後作如是說：『諸比丘尼隨親厚，以眾僧物與。』",
    "T22n1428_025:0736b09_1": "者，波逸提。",
    "T22n1428_025:0736b09_2": "(五十八)「若比丘尼，僧斷事時不與欲而起去者，波逸提。",
    "T22n1428_025:0736b11_3": "(五十九)「若比丘尼，與欲竟後更呵，波逸提。",
    "T22n1428_025:0736b12_4": "(六十)「若比丘尼，比丘尼共鬪諍，後聽此語已欲向彼說，波逸提。",
    "T22n1428_025:0736b14_5": "(六十一)「若比丘尼，[真/心]恚故不喜，打彼比丘尼者，波逸提。",
    "T22n1428_025:0736b16_6": "(六十二)「若比丘尼，[真/心]恚故不喜，以手搏比丘尼者，波逸提。",
    "T22n1428_025:0736b18_7": "(六十三)「若比丘尼，[真/心]恚故不喜，以無根僧伽婆尸沙法謗者，波逸提。",
    "T22n1428_025:0736b20_8": "(六十四)「若比丘尼，剎利水澆頭王，王未出未藏寶，若入宮過門閾者，波逸提。",
    "T22n1428_025:0736b22_9": "(六十五)「若比丘尼，捉寶及寶莊飾，自捉、若教人捉，除僧伽藍中及寄宿處，波逸提。",
    "T22n1428_025:0736b24_10": "若僧伽藍中、若寄宿處，若寶、若以寶莊飾，自捉、若教人捉，若識者當取，如是因緣非餘。",
    "T22n1428_025:0736b26_11": "(六十六)「若比丘尼，非時入聚落，又不囑比丘尼，波逸提。",
    "T22n1428_025:0736b28_12": "(六十七)「若比丘尼，作繩床若木床，足應高佛八指。",
    "T22n1428_025:0736c01_0": "除入陛孔上，若截竟過者，波逸提。",
    "T22n1428_025:0736c01_1": "(六十八)「若比丘尼，持兜羅綿貯，作繩床、木床、若臥具、坐具，波逸提。」",
    "T22n1428_025:0736c03_2": "(六十九)◎◎爾時婆伽婆在毘舍離獼猴江側高閣堂上。",
    "T22n1428_025:0736c05_3": "時異處有蒜園，偷羅難陀比丘尼去園不遠而行，園主問言：「阿姨！",
    "T22n1428_025:0736c06_4": "欲須蒜耶？」",
    "T22n1428_025:0736c06_5": "報言：「須蒜。」",
    "T22n1428_025:0736c07_6": "即時蒜與。",
    "T22n1428_025:0736c07_7": "此比丘尼得蒜已，後數數復往。",
    "T22n1428_025:0736c08_8": "去彼不遠而行，其人見已復語言：「阿姨更須蒜耶？」",
    "T22n1428_025:0736c09_9": "報言：「須！",
    "T22n1428_025:0736c09_10": "我若得蒜便能食。」",
    "T22n1428_025:0736c09_11": "即復與蒜。",
    "T22n1428_025:0736c10_12": "與蒜已勅守園人言：「從今日給比丘尼人各五枚蒜。」",
    "T22n1428_025:0736c11_13": "時園主留一人守園，自持蒜詣毘舍離賣。",
    "T22n1428_025:0736c12_14": "偷羅難陀比丘尼還至僧伽藍中，語諸比丘尼言：「汝等知不？",
    "T22n1428_025:0736c13_15": "某處某甲檀越，日給比丘尼人各五枚蒜，可往迎取。」",
    "T22n1428_025:0736c15_16": "時偷羅難陀將沙彌尼、式叉摩那即往蒜園，問守蒜人言：「園主何處？」",
    "T22n1428_025:0736c16_17": "報言：「詣毘舍離賣蒜。」",
    "T22n1428_025:0736c17_18": "時守蒜人言：「何故問耶？」",
    "T22n1428_025:0736c17_19": "答言：「園主日給比丘尼人各五枚蒜，今可與我。」",
    "T22n1428_025:0736c18_20": "守蒜人言：「小住！",
    "T22n1428_025:0736c19_21": "須園主來，我不得自在，我正可守視而已耳。」",
    "T22n1428_025:0736c20_22": "比丘尼語言：「大家見施，奴不肯與。」",
    "T22n1428_025:0736c21_23": "偷羅難陀即勅沙彌尼拔取蒜，數知多少，此與上座、次座、和上、阿闍梨，此與同和上、同阿闍梨、親厚知識。",
    "T22n1428_025:0736c23_24": "此今日食、此明日食、此後日食。",
    "T22n1428_025:0736c24_25": "即時現園蒜取盡。",
    "T22n1428_025:0736c24_26": "蒜主還見蒜盡，問守園者言：「蒜何故盡？」",
    "T22n1428_025:0736c25_27": "答言：「大家！",
    "T22n1428_025:0736c25_28": "先信樂故，日給比丘尼僧人各五枚蒜，向有沙彌尼、式叉摩那來至我所語我言：『蒜主今為所在？』",
    "T22n1428_025:0736c28_29": "我答言：『入毘舍離賣蒜。』",
    "T22n1428_025:0736c28_30": "我問言：『何故問？』",
    "T22n1428_025:0736c29_31": "答我言：『蒜主日與我人各五枚蒜，今可與我。』",
    "T22n1428_025:0737a01_32": "我答言：『小住！",
    "T22n1428_025:0737a01_33": "待園主還，我正守視而已耳，不得自由。』",
    "T22n1428_025:0737a02_34": "比丘尼言：『大家與我蒜，而奴不肯與我。』",
    "T22n1428_025:0737a03_35": "時即勅沙彌尼拔取蒜已，數知多少，言：『此與上座、此與次座、此與和上、此與阿闍梨、此與同和上、同阿闍梨、此與親厚知識，此今日食、此明日食、此後日食。』",
    "T22n1428_025:0737a07_36": "并復並噉，以是故園蒜都盡耳。」",
    "T22n1428_025:0737a07_37": "園主即譏嫌言：「此比丘尼無有慚愧、受無厭足，外自稱言：『我知正法。』",
    "T22n1428_025:0737a09_38": "如是何有正法？",
    "T22n1428_025:0737a09_39": "正使檀越施與，猶應知足，況不見主而取盡。」",
    "T22n1428_025:0737a10_40": "時諸比丘尼聞，其中有少欲知足、行頭陀、樂學戒、知慚愧者，呵責偷羅難陀比丘尼：「汝等云何盡拔取他蒜并並噉持去不留遺餘？」",
    "T22n1428_025:0737a14_41": "時諸比丘尼往白諸比丘，諸比丘往白世尊。",
    "T22n1428_025:0737a15_42": "世尊以此因緣集比丘僧，呵責偷羅難陀比丘尼言：「汝所為非，非威儀、非沙門法、非淨行、非隨順行，所不應為。",
    "T22n1428_025:0737a17_43": "云何不見主拔取他蒜盡？」",
    "T22n1428_025:0737a18_44": "爾時世尊以無數方便呵責已，告諸比丘：「往昔有一婆羅門，年百二十形體羸瘦，此婆羅門婦端政無比，多生男女。",
    "T22n1428_025:0737a21_0": "此婆羅門繫心其婦及諸男女，初不捨離，以此愛著情篤遂至命終，便生雁中，其身毛羽盡為金色。",
    "T22n1428_025:0737a23_1": "以前福因緣故自識宿命，內自思惟：『我當以何等方便養活此男女使不貧苦？』",
    "T22n1428_025:0737a25_2": "日日來至其家，日落一金羽而去。",
    "T22n1428_025:0737a26_0": "男女得之便自思惟：『以何因緣此雁王日來落一金羽與我而去？",
    "T22n1428_025:0737a27_1": "我等寧可伺其來時方便捉之盡取金羽。』",
    "T22n1428_025:0737a28_2": "如其所謀，即捉拔取金羽，取已即更生白羽。」",
    "T22n1428_025:0737a29_3": "佛告諸比丘：「欲知爾時婆羅門死為雁者，豈異人乎！",
    "T22n1428_025:0737b01_4": "莫作異觀，即園主是。",
    "T22n1428_025:0737b02_5": "其端政婦多生男女者，即偷羅難陀比丘尼是。",
    "T22n1428_025:0737b03_6": "男女者，即式叉摩那、沙彌尼等是。",
    "T22n1428_025:0737b04_7": "以本貪愛故令金羽盡，更生白羽。",
    "T22n1428_025:0737b05_8": "今復愛故令蒜盡，更得貧窮。」",
    "T22n1428_025:0737b05_9": "世尊以無數方便呵責偷羅難陀比丘尼已，告諸比丘：「此比丘尼多種有漏處，最初犯戒。",
    "T22n1428_025:0737b07_10": "自今已去與比丘尼結戒，集十句義乃至正法久住，欲說戒者當如是說：若比丘尼噉蒜者，波逸提。」",
    "T22n1428_025:0737b10_11": "比丘尼義如上。",
    "T22n1428_025:0737b10_12": "若比丘尼噉生蒜、熟蒜、若雜蒜者，咽咽波逸提。",
    "T22n1428_025:0737b11_13": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0737b12_14": "是謂為犯。",
    "T22n1428_025:0737b12_15": "不犯者，或有如是病，以餅裹蒜食；若餘藥所不治，唯須服蒜差聽服；若塗瘡，不犯。",
    "T22n1428_025:0737b14_16": "不犯者，最初未制戒，癡狂、心亂。",
    "T22n1428_025:0737b15_17": "痛惱所纏。",
    "T22n1428_025:0737b15_18": "(七十竟)爾時婆伽婆在舍衛國。",
    "T22n1428_025:0737b16_19": "時偷羅難陀比丘尼剃三處毛，往詣檀越家在婦女前就座而坐，不自覆身露其形體。",
    "T22n1428_025:0737b18_20": "時彼婦女見已語言：「阿姨！",
    "T22n1428_025:0737b19_21": "共洗浴來。」",
    "T22n1428_025:0737b19_22": "答言：「且止！」",
    "T22n1428_025:0737b19_23": "便為得供養已，復語言：「但來共浴。」",
    "T22n1428_025:0737b20_24": "答言：「我不須洗浴。」",
    "T22n1428_025:0737b20_25": "時諸婦女即強脫衣見其剃處，即語言：「阿姨！",
    "T22n1428_025:0737b21_26": "世人所以剃毛者為欲事，阿姨以何故剃之？」",
    "T22n1428_025:0737b23_0": "偷羅難陀答言：「我從俗已來習此法，不但今也。」",
    "T22n1428_025:0737b24_1": "時諸居士婦女即譏嫌言：「比丘尼不知慚愧，習不淨行，外自稱言：『我知正法。』",
    "T22n1428_025:0737b25_2": "如是有何正法？",
    "T22n1428_025:0737b26_3": "乃剃三處毛，猶如婬女、賊女。」",
    "T22n1428_025:0737b27_0": "時諸比丘尼聞，其中有少欲知足、行頭陀、樂學戒、知慚愧者，嫌責偷羅難陀言：「汝云何乃剃三處毛？」",
    "T22n1428_025:0737b29_1": "諸比丘尼往白諸比丘，諸比丘往白世尊。",
    "T22n1428_025:0737c01_2": "世尊以此因緣集比丘僧，呵責偷羅難陀：「汝所為非，非威儀、非沙門法、非淨行、非隨順行，所不應為。",
    "T22n1428_025:0737c03_3": "云何偷羅難陀乃剃三處毛？」",
    "T22n1428_025:0737c04_4": "時世尊以無數方便呵責偷羅難陀已，告諸比丘：「此偷羅難陀比丘尼！",
    "T22n1428_025:0737c05_5": "多種有漏處，最初犯戒。",
    "T22n1428_025:0737c06_6": "自今已去與比丘尼結戒，集十句義乃至正法久住，欲說戒者當如是說：若比丘尼剃三處毛者，波逸提。」",
    "T22n1428_025:0737c08_7": "比丘尼義如上。",
    "T22n1428_025:0737c09_8": "三處毛者，大小便處及腋下。",
    "T22n1428_025:0737c09_9": "若比丘尼剃三處毛，一動刀一波逸提。",
    "T22n1428_025:0737c10_10": "若拔、若揃滅、若燒，一切突吉羅。",
    "T22n1428_025:0737c11_11": "比丘，偷羅遮；式叉摩那、沙彌、沙彌尼，突吉羅。",
    "T22n1428_025:0737c12_12": "是謂為犯。",
    "T22n1428_025:0737c12_13": "不犯者，或有如是病，若有瘡須剃去著藥，或為強力者所執，不犯。",
    "T22n1428_025:0737c14_14": "不犯者，最初未制戒，癡狂、心亂、痛惱所纏。",
    "T22n1428_025:0737c15_15": "(七十一)爾時婆伽婆在釋翅搜迦維羅衛尼俱律園中。",
    "T22n1428_025:0737c17_16": "時摩訶波闍波提比丘尼往至世尊所，頭面禮足在一面立，白佛言：「世尊！",
    "T22n1428_025:0737c18_17": "女人身臭穢不淨。」",
    "T22n1428_025:0737c19_18": "說是語已，即禮佛足繞三匝而去。",
    "T22n1428_025:0737c20_19": "時世尊以此因緣集比丘僧，告諸比丘：「自今已去聽諸比丘尼以水作淨。」",
    "T22n1428_025:0737c21_20": "時偷羅難陀聞此制已，即以水作淨，欲心內指水道中，指深爪傷內，血出污身衣臥具。",
    "T22n1428_025:0737c23_21": "諸比丘尼即問言：「何所患苦？」",
    "T22n1428_025:0737c24_22": "即具說因緣。",
    "T22n1428_025:0737c24_23": "時諸比丘尼聞，其中有少欲知足、行頭陀、樂學戒、知慚愧者，嫌責偷羅難陀比丘尼：「云何水作淨，乃以指內水道中傷內，血出污身衣及污臥具？」",
    "T22n1428_025:0737c28_24": "諸比丘尼往白諸比丘，諸比丘往白世尊。",
    "T22n1428_025:0737c29_25": "世尊爾時以此因緣集比丘僧，呵責偷羅難陀比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0738a02_26": "云何汝以水作淨，以欲心內指爪深傷內，血出污身衣及臥具？」",
    "T22n1428_025:0738a04_27": "時世尊以無數方便呵責偷羅難陀已，告諸比丘：「此偷羅難陀多種有漏處，最初犯戒。",
    "T22n1428_025:0738a06_28": "自今已去與比丘尼結戒，集十句義乃至正法久住，欲說戒者當如是說：若比丘尼以水作淨，應齊兩指各一節，若過者，波逸提。」",
    "T22n1428_025:0738a09_29": "比丘尼義如上。",
    "T22n1428_025:0738a09_30": "水作淨者，以水洗內。",
    "T22n1428_025:0738a10_31": "彼比丘尼，以水作淨，內兩指各一節，過者，波逸提。",
    "T22n1428_025:0738a11_32": "式叉摩那、沙彌尼，突吉羅。",
    "T22n1428_025:0738a12_33": "是謂為犯。",
    "T22n1428_025:0738a12_34": "不犯者，若齊兩指各一節、若減一節、或有如是病、或內有草、或內有蟲挽出，不犯。",
    "T22n1428_025:0738a14_35": "不犯者，最初未制戒，癡狂、心亂、痛惱所纏。",
    "T22n1428_025:0738a15_36": "(七十二)◎爾時婆伽婆在舍衛國祇樹給孤獨園。",
    "T22n1428_025:0738a16_37": "時六群比丘尼欲心熾盛顏色憔悴身體羸瘦，往詣波斯匿王宮內。",
    "T22n1428_025:0738a18_38": "宮內諸婦女見已問言：「阿姨有何患苦？」",
    "T22n1428_025:0738a19_39": "答言：「我有色患。」",
    "T22n1428_025:0738a19_40": "即問言：「有何等色患？」",
    "T22n1428_025:0738a20_41": "答言：「我欲心熾盛。」",
    "T22n1428_025:0738a20_42": "諸婦女言：「我在宮內，時時乃得男子。",
    "T22n1428_025:0738a21_43": "若不得男子時，或以胡膠作男根內著女根中，既得適意不名行婬。",
    "T22n1428_025:0738a23_44": "阿姨亦可作如是，既得適意不名行婬。」",
    "T22n1428_025:0738a24_45": "時有二六群比丘尼，作如是男根已共行婬事，餘比丘尼見謂共男子行婬，見起已方知非男子。",
    "T22n1428_025:0738a26_46": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼言：「云何汝等以胡膠作男根共行婬？」",
    "T22n1428_025:0738a29_47": "時諸比丘尼往白諸比丘，諸比丘往白世尊。",
    "T22n1428_025:0738b01_48": "世尊以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0738b03_49": "云何六群比丘尼！",
    "T22n1428_025:0738b04_50": "以此胡膠作男根共行婬？」",
    "T22n1428_025:0738b04_51": "時世尊以無數方便呵責六群比丘尼已，告諸比丘：「此六群比丘尼多種有漏處，最初犯戒。",
    "T22n1428_025:0738b07_0": "自今已去與比丘尼結戒，集十句義乃至正法久住，欲說戒者當如是說：若比丘尼以胡膠作男根，波逸提。」",
    "T22n1428_025:0738b09_1": "比丘尼義如上。",
    "T22n1428_025:0738b09_2": "作男根者，用諸物作、或以胡膠作、若飯作、或用麨作、或蠟作。",
    "T22n1428_025:0738b11_3": "若比丘尼，以此諸物作男根內女根中者，一切波逸提。",
    "T22n1428_025:0738b12_4": "若不摩治內女根中者，突吉羅。",
    "T22n1428_025:0738b13_5": "式叉摩那、沙彌尼、突吉羅。",
    "T22n1428_025:0738b14_6": "是謂為犯。",
    "T22n1428_025:0738b14_7": "不犯者，或有如是病、著果藥及丸藥、或衣塞月水、或為強力者所執，不犯。",
    "T22n1428_025:0738b16_8": "不犯者，最初未制戒，癡狂、心亂、痛惱所纏。",
    "T22n1428_025:0738b17_9": "(七十三)爾時婆伽婆在舍衛國祇樹給孤獨園。",
    "T22n1428_025:0738b18_10": "時六群比丘尼欲意熾盛顏色憔悴形體羸瘦，往詣波斯匿王宮。",
    "T22n1428_025:0738b20_11": "時宮中諸婦女見已問言：「阿姨何所患苦？」",
    "T22n1428_025:0738b21_12": "答言：「以不從願故。」",
    "T22n1428_025:0738b21_13": "問言：「有何願不從？」",
    "T22n1428_025:0738b22_14": "答言：「我婬心熾盛。」",
    "T22n1428_025:0738b22_15": "諸婦女言：「我等在宮內，時時乃得男子。",
    "T22n1428_025:0738b23_16": "若不得時，以胡膠雜物作男根內女根中，既適婬意不名行婬，諸尊何不如是作？」",
    "T22n1428_025:0738b25_17": "諸比丘尼報言：「諸姊！",
    "T22n1428_025:0738b26_18": "世尊制戒不得爾。」",
    "T22n1428_025:0738b26_19": "彼即復言：「阿姨！",
    "T22n1428_025:0738b27_0": "我等在宮，時時乃得男子。",
    "T22n1428_025:0738b27_1": "若不得男子時，共相拍以適婬樂不名行婬，阿姨何不爾？」",
    "T22n1428_025:0738b29_2": "時二六群比丘尼共相拍，餘比丘尼見謂共男子行婬，起已方知非男子。",
    "T22n1428_025:0738c01_3": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼言：「汝等云何共相拍？」",
    "T22n1428_025:0738c04_4": "時諸比丘尼往白諸比丘，諸比丘往白世尊。",
    "T22n1428_025:0738c05_5": "世尊以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0738c07_6": "汝等云何共相拍？」",
    "T22n1428_025:0738c07_7": "世尊以無數方便呵責六群比丘尼已，告諸比丘：「此比丘尼多種有漏處，最初犯戒。",
    "T22n1428_025:0738c09_8": "自今已去與比丘尼結戒集十句義乃至正法久住，欲說戒者當如是說：若比丘尼共相拍，波逸提。」",
    "T22n1428_025:0738c12_9": "比丘尼義如上。",
    "T22n1428_025:0738c12_10": "拍者，若以手掌、若脚拍、若女根女根相拍、若比丘尼共相拍。",
    "T22n1428_025:0738c13_11": "拍者，突吉羅。",
    "T22n1428_025:0738c14_12": "受拍者，波逸提。",
    "T22n1428_025:0738c14_13": "若二女根共相拍，二俱波逸提。",
    "T22n1428_025:0738c15_14": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0738c16_15": "是謂為犯。",
    "T22n1428_025:0738c16_16": "不犯者，或有如是病、或來去、若經行、若掃地、若以杖觸不故作、若洗時手觸，不犯。",
    "T22n1428_025:0738c18_17": "不犯者，最初未制戒，癡狂、心亂、痛惱所纏。",
    "T22n1428_025:0738c19_18": "(七十四)爾時婆伽婆在舍衛國祇樹給孤獨園。",
    "T22n1428_025:0738c20_19": "時有一長者共婦出家為道，食時詣村乞食，得已持還尼僧伽藍中。",
    "T22n1428_025:0738c22_20": "食時本婦比丘尼持水在前立，并以扇扇。",
    "T22n1428_025:0738c23_21": "比丘語言：「小避去！",
    "T22n1428_025:0738c23_22": "我羞人，莫在我前立。」",
    "T22n1428_025:0738c24_23": "比丘尼語言：「大德何以羞我？」",
    "T22n1428_025:0738c25_24": "彼復言：「何不速去！",
    "T22n1428_025:0738c25_25": "我羞。」",
    "T22n1428_025:0738c25_26": "比丘尼答言：「我在前立便言可羞，本來作如是如是事何以不羞？」",
    "T22n1428_025:0738c27_27": "其婦比丘尼[真/心]恚，以扇柄打、以水澆頭而捨入房。",
    "T22n1428_025:0738c28_28": "時諸比丘尼聞，其中有少欲知足、行頭陀、樂學戒、知慚愧者，嫌責此比丘尼：「汝云何瞋恚打比丘？」",
    "T22n1428_025:0739a01_29": "時諸比丘尼往白諸比丘，諸比丘往白世尊。",
    "T22n1428_025:0739a02_30": "世尊以此因緣集比丘僧，呵責此比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0739a05_31": "云何比丘尼打比丘？」",
    "T22n1428_025:0739a05_32": "時世尊以無數方便呵責此比丘尼已，告諸比丘：「此比丘尼多種有漏處，最初犯戒。",
    "T22n1428_025:0739a07_33": "自今已去與比丘尼結戒，集十句義乃至正法久住，欲說戒者當如是說：若比丘尼，比丘食時供給水、以扇扇者，波逸提。」",
    "T22n1428_025:0739a10_34": "如是世尊與比丘尼結戒。",
    "T22n1428_025:0739a11_35": "時諸比丘尼疑，不敢瞻視病比丘，無人與水不敢問。",
    "T22n1428_025:0739a12_36": "佛言：「聽諸比丘尼看病比丘，若無水聽問。",
    "T22n1428_025:0739a13_37": "自今已去應如是結戒：若比丘尼，比丘無病，食時供給水、以扇扇者，波逸提。」",
    "T22n1428_025:0739a15_38": "比丘尼義如上。",
    "T22n1428_025:0739a15_39": "若彼比丘尼，比丘不病，食時供給水、在前立以扇扇者，波逸提。",
    "T22n1428_025:0739a17_40": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0739a18_41": "是謂為犯。",
    "T22n1428_025:0739a18_42": "不犯者，瞻視病比丘無水問，不犯。",
    "T22n1428_025:0739a19_43": "不犯者，最初未制戒，癡狂、心亂、痛惱所纏。",
    "T22n1428_025:0739a20_44": "(七十五)爾時婆伽婆在舍衛國祇樹給孤獨園。",
    "T22n1428_025:0739a21_45": "時六群比丘尼乞求生穀、胡麻、米、若大小豆、大小麥。",
    "T22n1428_025:0739a23_46": "時諸居士見已譏嫌言：「諸比丘尼乞求無厭、不知慚愧，外自稱言：『我知正法。』",
    "T22n1428_025:0739a24_47": "如是有何正法？",
    "T22n1428_025:0739a25_48": "乃乞如是等種種生穀米，似如婬女賊女無異。」",
    "T22n1428_025:0739a26_49": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼言：「云何汝等乞是種種生穀米？」",
    "T22n1428_025:0739a29_0": "時諸比丘尼往白諸比丘，諸比丘往白世尊。",
    "T22n1428_025:0739b01_1": "時世尊以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0739b03_2": "云何汝等乞是種種生穀米？」",
    "T22n1428_025:0739b04_3": "時世尊以無數方便呵責六群比丘尼已，告諸比丘：「此六群比丘尼多種有漏處，最初犯戒。",
    "T22n1428_025:0739b06_4": "自今已去與比丘尼結戒，集十句義乃至正法久住，欲說戒者當如是說：若比丘尼乞生穀者，波逸提。」",
    "T22n1428_025:0739b08_5": "比丘尼義如上。",
    "T22n1428_025:0739b09_6": "彼比丘尼乞生穀乃至大小麥，一切波逸提。",
    "T22n1428_025:0739b10_7": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0739b11_8": "是謂為犯。",
    "T22n1428_025:0739b11_9": "不犯者，若從親里乞，若從出家人乞，若他為己、己為他，若不乞自得者，不犯。",
    "T22n1428_025:0739b13_10": "不犯者，最初未制戒，癡狂、心亂、痛惱所纏。",
    "T22n1428_025:0739b14_11": "(七十六)爾時婆伽婆在舍衛國祇樹給孤獨園。",
    "T22n1428_025:0739b15_12": "去比丘尼精舍不遠，有好結縷草生。",
    "T22n1428_025:0739b16_13": "時有諸居士數來在中坐臥調戲，或唄或歌或舞，或有啼哭音聲，亂諸坐禪比丘尼，諸比丘尼患之。",
    "T22n1428_025:0739b19_14": "居士去後，以大小便糞掃置草上。",
    "T22n1428_025:0739b19_15": "諸居士還來在中戲時，諸不淨污身及衣服，以此不淨污草，草遂枯死。",
    "T22n1428_025:0739b21_16": "時諸居士以此事故皆譏嫌言：「此諸比丘尼，受取無厭、不知慚愧，外自稱言：『我知正法。』",
    "T22n1428_025:0739b23_17": "如是有何正法？",
    "T22n1428_025:0739b24_18": "我等數來在此戲笑歌舞，云何比丘尼乃以大小便污壞淨草，復污我身及衣服？」",
    "T22n1428_025:0739b26_0": "時諸比丘尼聞，其中有少欲知足、行頭陀、樂學戒、知慚愧者，訶責此諸比丘尼：「云何汝等於居士所遊戲之處，以大小便不淨置生草上，污居士身及衣服，又使生草枯死？」",
    "T22n1428_025:0739c01_1": "時諸比丘尼往白諸比丘，諸比丘往白世尊。",
    "T22n1428_025:0739c02_2": "世尊爾時以此因緣集比丘僧，呵責此比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0739c04_3": "云何比丘尼，居士所遊戲之處，以大小便置生草上，污身及衣服？」",
    "T22n1428_025:0739c06_4": "世尊以無數方便呵責此比丘尼已，告諸比丘：「此諸比丘尼多種有漏處，最初犯戒。",
    "T22n1428_025:0739c08_5": "自今已去與比丘尼結戒，集十句義乃至正法久住，欲說戒者當如是說：若比丘尼在生草上大小便，波逸提。」",
    "T22n1428_025:0739c10_6": "比丘尼義如上。",
    "T22n1428_025:0739c11_0": "彼比丘尼於生草上大小便者，波逸提。",
    "T22n1428_025:0739c11_1": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0739c12_2": "是謂為犯。",
    "T22n1428_025:0739c13_3": "不犯者，或有如是病，若在無草處大小便，流墮草上、或風吹、或鳥銜污草，不犯。",
    "T22n1428_025:0739c15_0": "不犯者，最初未制戒，癡狂、心亂、痛惱所纏。",
    "T22n1428_025:0739c15_1": "(七十七)爾時婆伽婆在羅閱祇耆闍崛山中。",
    "T22n1428_025:0739c17_2": "時有一六群比丘尼，夜大小便器中，明旦不看牆外棄之。",
    "T22n1428_025:0739c19_3": "時有不信樂大臣，清旦乘車欲問訊洴沙王，路由比丘尼精舍邊過。",
    "T22n1428_025:0739c20_4": "尼所棄大小便，墮此大臣頭上，污身衣服。",
    "T22n1428_025:0739c21_5": "時大臣念言：「我當向官斷事人說此事。」",
    "T22n1428_025:0739c22_6": "時有篤信知相婆羅門言：「欲何所詣？」",
    "T22n1428_025:0739c23_7": "大臣答言：「比丘尼以大小便污辱我，我欲向官斷事人言。」",
    "T22n1428_025:0739c25_0": "知相婆羅門諫言：「且止！",
    "T22n1428_025:0739c25_1": "勿以此事向官言，或不成事更得其罪。」",
    "T22n1428_025:0739c26_2": "時此大臣隨語便還。",
    "T22n1428_025:0739c27_0": "彼知相婆羅門，即詣比丘尼精舍，問：「何等比丘尼，夜以器盛大小便，不看牆外棄之？」",
    "T22n1428_025:0739c29_0": "諸比丘尼答言：「我等不知。」",
    "T22n1428_025:0739c29_1": "諸比丘尼言：「何故問此事？」",
    "T22n1428_025:0740a01_2": "時婆羅門以此因緣具向諸比丘尼說：「我已呵諫此大臣令止，自今已去後莫復爾。」",
    "T22n1428_025:0740a03_3": "諸比丘尼即自相檢校，誰為此事？",
    "T22n1428_025:0740a04_0": "即知六群比丘尼中有作此事者。",
    "T22n1428_025:0740a04_1": "時諸比丘尼呵責六群比丘尼：「云何汝夜大小便器中，明旦不看牆外棄之？」",
    "T22n1428_025:0740a06_2": "時諸比丘尼往白諸比丘，諸比丘往白世尊。",
    "T22n1428_025:0740a07_3": "世尊以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0740a10_0": "云何六群比丘尼？",
    "T22n1428_025:0740a10_1": "夜大小便器中，不看牆外棄之？」",
    "T22n1428_025:0740a11_2": "時世尊以無數方便呵責六群比丘尼已，告諸比丘：「此六群比丘尼！",
    "T22n1428_025:0740a12_3": "多種有漏處，最初犯戒。",
    "T22n1428_025:0740a13_4": "自今已去與比丘尼結戒，集十句義乃至正法久住，欲說戒者當如是說：若比丘尼，夜大小便器中，晝不看牆外棄者，波逸提。」",
    "T22n1428_025:0740a16_5": "比丘尼義如上。",
    "T22n1428_025:0740a16_6": "彼比丘尼，夜大小便器中，晝日當看牆外然後棄之。",
    "T22n1428_025:0740a18_0": "若夜起者，要先彈指謦欬。",
    "T22n1428_025:0740a18_1": "若比丘尼，夜大小便器中，晝不看牆外棄者，波逸提。",
    "T22n1428_025:0740a19_2": "若夜不謦欬、不彈指棄者，突吉羅。",
    "T22n1428_025:0740a20_3": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0740a21_4": "是謂為犯。",
    "T22n1428_025:0740a21_5": "不犯者，夜大小便器中，晝則看牆外棄之；若夜彈指謦欬；若彼有瓦、有石、若有樹株、若有刺諸不淨之處棄；若有汪水、若有坑岸、若有糞聚者，不犯。",
    "T22n1428_025:0740a25_6": "不犯者，最初未制戒，癡狂、心亂、痛惱所纏。",
    "T22n1428_025:0740a26_7": "(七十八)爾時婆伽婆在羅閱祇耆闍崛山中。",
    "T22n1428_025:0740a27_8": "時國人俗節會日伎樂嬉戲，時六群比丘尼往看。",
    "T22n1428_025:0740a29_0": "時諸居士見皆共譏嫌：「此諸比丘尼不知慚愧習不淨行，外自稱言：『我知正法。』",
    "T22n1428_025:0740b01_1": "如是有何正法？",
    "T22n1428_025:0740b02_2": "乃共看此種種戲事，與婬女賊女何異？」",
    "T22n1428_025:0740b03_3": "諸比丘尼聞，其中有少欲知足、行頭陀、樂學戒、知慚愧者，嫌責六群比丘尼：「云何汝等共看戲事？」",
    "T22n1428_025:0740b05_4": "時諸比丘尼往白諸比丘，諸比丘往白世尊。",
    "T22n1428_025:0740b06_5": "世尊爾時以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0740b09_6": "云何汝等共看戲事？」",
    "T22n1428_025:0740b09_7": "時世尊以無數方便呵責六群比丘尼已，告諸比丘：「此六群比丘尼多種有漏處，最初犯戒。",
    "T22n1428_025:0740b11_8": "自今已去與比丘尼結戒，集十句義乃至正法久住，欲說戒者當如是說：若比丘尼往觀看伎樂者，波逸提。」",
    "T22n1428_025:0740b14_9": "比丘尼義如上。",
    "T22n1428_025:0740b14_10": "觀看者，看種種戲笑。",
    "T22n1428_025:0740b15_11": "彼比丘尼，若從道至道、從道至非道、從非道至道、從高至下、從下至高，往看伎樂。",
    "T22n1428_025:0740b17_12": "若見波逸提。",
    "T22n1428_025:0740b17_13": "不見，突吉羅。",
    "T22n1428_025:0740b17_14": "若發意欲去而不去，若期去中道還，盡突吉羅。",
    "T22n1428_025:0740b18_15": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0740b19_16": "是謂為犯。",
    "T22n1428_025:0740b20_17": "不犯者，或有所啟，若被喚道由邊過，或彼宿止處，或為強力將去、或縛去、或命難、或梵行難，不犯。",
    "T22n1428_025:0740b22_18": "不犯者，最初未制戒，癡狂、心亂、痛惱所纏。",
    "T22n1428_025:0740b23_19": "(七十九)爾時婆伽婆在舍衛國祇樹給孤獨園。",
    "T22n1428_025:0740b24_20": "時六群比丘尼，入村在屏處與男子共立語。",
    "T22n1428_025:0740b26_0": "諸居士見皆共譏嫌言：「此比丘尼，不知慚愧、犯不淨行，外自稱言：『我知正法。』",
    "T22n1428_025:0740b27_1": "如是有何正法？",
    "T22n1428_025:0740b28_2": "入村與男子屏處共語，如婬女賊女無異。」",
    "T22n1428_025:0740b29_3": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼：「汝等云何入村在屏處與男子共立語？」",
    "T22n1428_025:0740c03_0": "時諸比丘尼往白諸比丘，諸比丘往白世尊。",
    "T22n1428_025:0740c04_0": "世尊爾時以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0740c06_1": "云何汝等入村屏處與男子共立語？」",
    "T22n1428_025:0740c07_2": "時世尊以無數方便呵責六群比丘尼已，告諸比丘：「此六群比丘尼多種有漏處，最初犯戒。",
    "T22n1428_025:0740c09_3": "自今已去與比丘尼結戒，集十句義乃至正法久住，欲說戒者當如是說：若比丘尼，入村內與男子在屏處共立共語，波逸提。」",
    "T22n1428_025:0740c12_4": "比丘尼義如上。",
    "T22n1428_025:0740c12_5": "村者，白衣舍。",
    "T22n1428_025:0740c13_6": "屏處者，不見、不聞處。",
    "T22n1428_025:0740c13_7": "不見處者，若塵霧闇。",
    "T22n1428_025:0740c14_8": "不聞處者，乃至不聞常語聲。",
    "T22n1428_025:0740c14_9": "若比丘尼，入村內與男子在屏處立共語，波逸提。",
    "T22n1428_025:0740c16_10": "若同伴盲而不聾，突吉羅。",
    "T22n1428_025:0740c16_11": "聾而不盲，突吉羅。",
    "T22n1428_025:0740c17_12": "立而不語，突吉羅。",
    "T22n1428_025:0740c17_13": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0740c18_14": "是謂為犯。",
    "T22n1428_025:0740c18_15": "不犯者，若二比丘尼為伴，若有可知人為伴，若有多女人共立，或不盲不聾，或行不住，或病倒地，或為強力者所執，或被縛將去，或命難、或梵行難，不犯。",
    "T22n1428_025:0740c22_16": "不犯者，最初未制戒，癡狂、心亂、痛惱所纏。",
    "T22n1428_025:0740c23_17": "(八十竟)爾時婆伽婆在舍衛國祇樹給孤獨園。",
    "T22n1428_025:0740c24_18": "時六群比丘尼，與男子共入屏障處。",
    "T22n1428_025:0740c25_19": "時諸居士見皆共譏嫌言：「此比丘尼，不知慚愧、犯不淨行，外自稱言：『我知正法。』",
    "T22n1428_025:0740c27_20": "如是有何正法？",
    "T22n1428_025:0740c28_21": "云何比丘尼，與男子共入屏障處，如婬女賊女不異？」",
    "T22n1428_025:0740c29_22": "時諸比丘尼，聞其中有少欲知足、行頭陀、樂學戒、知慚愧者，嫌責六群比丘尼：「云何汝等與男子共入屏障處？」",
    "T22n1428_025:0741a02_23": "諸比丘尼往白諸比丘，諸比丘往白世尊。",
    "T22n1428_025:0741a03_24": "世尊爾時以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0741a06_25": "云何六群比丘尼，與男子共入屏障處？」",
    "T22n1428_025:0741a07_26": "時世尊以無數方便呵責六群比丘尼已，告諸比丘：「此六群比丘尼多種有漏處，最初犯戒。",
    "T22n1428_025:0741a09_27": "自今已去與比丘尼結戒，集十句義乃至正法久住，欲說戒者當如是說：若比丘尼與男子共入屏障處者，波逸提。」",
    "T22n1428_025:0741a12_28": "比丘尼義如上。",
    "T22n1428_025:0741a12_29": "屏障處者，若樹、若牆、若籬、若衣、若復餘物障。",
    "T22n1428_025:0741a13_30": "彼比丘尼與男子共入屏障處，波逸提。",
    "T22n1428_025:0741a14_31": "若同伴盲而不聾、聾而不盲，突吉羅。",
    "T22n1428_025:0741a15_32": "立住，突吉羅。",
    "T22n1428_025:0741a15_33": "比丘，突吉羅；式叉摩那沙彌、沙彌尼，突吉羅。",
    "T22n1428_025:0741a16_34": "是謂為犯。",
    "T22n1428_025:0741a16_35": "不犯者，若有二比丘尼為伴；或有可知人為伴；若有餘女人為伴；若不盲不聾、或行不住、或病倒地，若為強力者所將入、或被縛、或命難、或梵行難，不犯。",
    "T22n1428_025:0741a20_36": "不犯者，最初未制戒，癡狂、心亂、痛惱所纏。",
    "T22n1428_025:0741a21_37": "(八十一)爾時婆伽婆在舍衛國祇樹給孤獨園。",
    "T22n1428_025:0741a22_38": "時六群比丘尼，在村內街巷中屏處，與男子共立共語，若遣伴遠去獨與男子耳語。",
    "T22n1428_025:0741a24_39": "時諸居士見皆共譏嫌言：「此比丘尼，不知慚愧、犯梵行，外自稱言：『我知正法。』",
    "T22n1428_025:0741a26_40": "如是有何正法？",
    "T22n1428_025:0741a27_41": "云何比丘尼，入村內街巷中屏處，與男子共立共語，若遣伴遠去獨與男子耳語，如似婬女賊女無異？」",
    "T22n1428_025:0741a29_42": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼：「汝等云何入村，在巷陌中屏處與男子耳語？」",
    "T22n1428_025:0741b03_43": "時諸比丘尼往白諸比丘，諸比丘往白世尊。",
    "T22n1428_025:0741b04_44": "世尊以此因緣集比丘僧，呵責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0741b06_45": "云何比丘尼，入村內巷陌中屏處獨與男子耳語？」",
    "T22n1428_025:0741b08_46": "時世尊以無數方便呵責六群比丘尼已，告諸比丘：「此六群比丘尼！",
    "T22n1428_025:0741b09_47": "多種有漏處，最初犯戒。",
    "T22n1428_025:0741b10_48": "自今已去與比丘尼結戒，集十句義乃至正法久住，欲說戒者當如是說：若比丘尼，入村內巷陌中遣伴遠去，在屏處與男子共立耳語者，波逸提。」",
    "T22n1428_025:0741b13_49": "比丘尼義如上。",
    "T22n1428_025:0741b14_50": "村者，白衣舍巷陌。",
    "T22n1428_025:0741b14_51": "屏處者，有見屏處、聞屏處。",
    "T22n1428_025:0741b15_52": "見屏處者，烟雲、霧塵、黑闇眼所不見。",
    "T22n1428_025:0741b15_53": "聞屏處者，乃至常語不聞聲也。",
    "T22n1428_025:0741b16_54": "耳語者，耳邊語。",
    "T22n1428_025:0741b17_55": "彼比丘尼，入村巷陌中遣伴至不見不聞處，在屏處與男子共立共耳語，波逸提。",
    "T22n1428_025:0741b19_0": "離見處至聞處，突吉羅。",
    "T22n1428_025:0741b19_1": "離聞處至見處，突吉羅。",
    "T22n1428_025:0741b20_2": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0741b21_3": "是謂為犯。",
    "T22n1428_025:0741b21_4": "不犯者，若二比丘尼為伴，或與可知女人為伴，或有餘人為伴，若伴不盲不聾，或病發倒地，或為強力者所執，或被縛將去，或命難、梵行難，若有所與遣伴遠去，若伴病，若無威儀，而語言：「妹汝去！",
    "T22n1428_025:0741b26_5": "我當送食與汝。」",
    "T22n1428_025:0741b26_6": "若破戒、破見、破威儀，若被舉、若應滅擯，若以此事有命難、梵行難，不犯。",
    "T22n1428_025:0741b28_7": "不犯者，最初未制戒，癡狂、心亂、痛惱所纏。",
    "T22n1428_025:0741b29_8": "(八十二)爾時婆伽婆在舍衛國祇樹給孤獨園。",
    "T22n1428_025:0741c01_9": "時有比丘尼，到時著衣持鉢詣一居士家，到已居士婦敷一獨坐床令坐已，捨入屋內。",
    "T22n1428_025:0741c04_0": "此比丘尼坐須臾，不語主人便捨座去。",
    "T22n1428_025:0741c04_1": "適出門，有一摩納來入其家，四顧不見人，便作是念：「此床座於我有益。」",
    "T22n1428_025:0741c06_2": "即取持去。",
    "T22n1428_025:0741c06_3": "居士婦出，不見比丘尼，亦不見獨坐床，即遣信問比丘尼：「獨坐床為何所在？」",
    "T22n1428_025:0741c08_4": "比丘尼答言：「我不知。",
    "T22n1428_025:0741c09_5": "當我出時，有一摩納來入汝家，或彼持去，可從彼推求。」",
    "T22n1428_025:0741c10_6": "即往推求，還得床座。",
    "T22n1428_025:0741c11_7": "時諸居士皆共譏嫌言：「比丘尼不知慚愧，外自稱言：『我知正法。』",
    "T22n1428_025:0741c12_8": "如是有何正法？",
    "T22n1428_025:0741c12_9": "云何坐主人床坐，不語便捨去，如似婬女賊女無異？」",
    "T22n1428_025:0741c14_10": "諸比丘尼聞，其中有少欲知足、行頭陀、樂學戒、知慚愧者，嫌責此比丘尼：「云何比丘尼，坐主人床座不語便捨去？」",
    "T22n1428_025:0741c16_11": "時諸比丘尼往白諸比丘，諸比丘往白世尊。",
    "T22n1428_025:0741c17_12": "世尊爾時以此因緣集比丘僧，呵責此比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0741c20_13": "云何比丘尼，坐主人床座不語主便捨去？」",
    "T22n1428_025:0741c21_14": "時世尊以無數方便呵責此比丘尼已，告諸比丘：「此比丘尼多種有漏處，最初犯戒。",
    "T22n1428_025:0741c23_15": "自今已去與比丘尼結戒，集十句義乃至正法久住，欲說戒者當如是說：若比丘尼，入白衣家內坐，不語主人捨去者，波逸提。」",
    "T22n1428_025:0741c26_16": "比丘尼義如上。",
    "T22n1428_025:0741c26_17": "彼比丘尼入白衣家坐，不語主人便去出門，波逸提。",
    "T22n1428_025:0741c27_18": "一脚在門內、一脚在門外，若方便欲去不去，若共期去而不去，一切突吉羅。",
    "T22n1428_025:0741c29_19": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0742a01_20": "是謂為犯。",
    "T22n1428_025:0742a02_0": "不犯者，語主人而去，若座上更有人坐，若去時囑比坐人而去，比坐人語言：「但去無苦。」",
    "T22n1428_025:0742a04_1": "或坐石上、木上、墼上、草敷上、若垛上，若屋欲崩、或火燒、若有毒蛇惡獸盜賊，若為強力所執、或被繫、或命難、或梵行難，不語主人而去，不犯。",
    "T22n1428_025:0742a07_2": "不犯者，最初未制戒，癡狂、心亂、痛惱所纏。",
    "T22n1428_025:0742a08_3": "(八十三)爾時婆伽婆在羅閱祇耆闍崛山中。",
    "T22n1428_025:0742a09_4": "時羅閱城中有一不信樂大臣，有一獨坐床無人敢坐上者。",
    "T22n1428_025:0742a11_5": "偷羅難陀比丘尼，常入出其家以為檀越。",
    "T22n1428_025:0742a12_6": "偷羅難陀到時著衣持鉢往詣其家，不語便坐大臣床座上。",
    "T22n1428_025:0742a13_7": "大臣見已問言：「誰令此比丘尼坐我床上？」",
    "T22n1428_025:0742a14_8": "答言：「無有語者，自來坐耳。」",
    "T22n1428_025:0742a15_9": "時大臣譏嫌言：「偷羅難陀比丘尼無有慚愧，外自稱言：『我知正法。』",
    "T22n1428_025:0742a16_10": "如是有何正法？",
    "T22n1428_025:0742a17_11": "云何比丘尼，不語主人便坐他座上，如賊女婬女無異。」",
    "T22n1428_025:0742a18_12": "偷羅難陀坐床上時，有月水不淨，污他床褥即捨而去。",
    "T22n1428_025:0742a19_13": "大臣見已復更[真/心]恚言：「此比丘尼不知慚愧，外自稱言：『我知正法。』",
    "T22n1428_025:0742a21_14": "如是有何正法？",
    "T22n1428_025:0742a21_15": "不語其主坐他座上，如似婬女賊女有何等異？」",
    "T22n1428_025:0742a22_16": "時諸比丘尼聞，其中有少欲知足、行頭陀、樂學戒、知慚愧者，嫌責偷羅難陀比丘尼：「云何比丘尼，不語主人輒坐他床上？」",
    "T22n1428_025:0742a25_17": "時諸比丘尼往白諸比丘，諸比丘往白世尊。",
    "T22n1428_025:0742a26_18": "世尊爾時以此因緣集比丘僧，呵責偷羅難陀比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0742a29_19": "云何偷羅難陀比丘尼！",
    "T22n1428_025:0742b01_20": "不語主人輒坐他床上？」",
    "T22n1428_025:0742b01_21": "時世尊以無數方便呵責偷羅難陀比丘尼已，告諸比丘：「此偷羅難陀比丘尼！",
    "T22n1428_025:0742b03_22": "多種有漏處，最初犯戒。",
    "T22n1428_025:0742b04_0": "自今已去與比丘尼結戒，集十句義乃至正法久住，欲說戒者當如是說：若比丘尼入白衣家內，不語主人輒坐床者，波逸提。」",
    "T22n1428_025:0742b07_0": "比丘尼義如上。",
    "T22n1428_025:0742b07_1": "彼比丘尼入白衣家，不語主人輒坐床座者，波逸提。",
    "T22n1428_025:0742b08_2": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0742b09_3": "是謂為犯。",
    "T22n1428_025:0742b09_4": "不犯者，語主人而坐，或有常處坐，若是親厚，若有親厚人語言：「汝但坐無苦，我當語主人。」",
    "T22n1428_025:0742b12_0": "若坐石上、木上、埵上、草敷上，若癲病發臥地，或為強力者所執，或命難、梵行難，不犯。",
    "T22n1428_025:0742b14_0": "不犯者，最初未制戒，癡狂、心亂、痛惱所纏。",
    "T22n1428_025:0742b14_1": "(八十四)爾時婆伽婆在舍衛國祇樹給孤獨園。",
    "T22n1428_025:0742b16_2": "時有眾多比丘尼道路行向拘薩羅國，詣一無住處村。",
    "T22n1428_025:0742b18_3": "到已不語主人，便自敷坐具於中止宿。",
    "T22n1428_025:0742b19_4": "諸居士見問言：「誰安此諸比丘尼在中止宿？」",
    "T22n1428_025:0742b20_5": "答言：「無有安者，自來止住。」",
    "T22n1428_025:0742b20_6": "時諸居士譏嫌言：「此比丘尼不知慚愧，外自稱言：『我知正法。』",
    "T22n1428_025:0742b22_7": "如是有何正法？",
    "T22n1428_025:0742b22_8": "云何比丘尼，不語其主，便入他舍輒自安止，與婬女賊女何異？」",
    "T22n1428_025:0742b24_9": "時諸比丘尼聞，其中有少欲知足、行頭陀、樂學戒、知慚愧者，嫌責諸比丘尼：「云何比丘尼，不語主人輒入他舍坐臥止宿？」",
    "T22n1428_025:0742b27_10": "時諸比丘尼往白諸比丘，諸比丘往白世尊。",
    "T22n1428_025:0742b28_11": "世尊爾時以此因緣集比丘僧，呵責此諸比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0742c01_12": "云何比丘尼，不語主人輒入他舍止宿坐臥？」",
    "T22n1428_025:0742c02_13": "時世尊以無數方便呵責此比丘尼已，告諸比丘：「此諸比丘尼，多種有漏處，最初犯戒。",
    "T22n1428_025:0742c04_14": "自今已去與比丘尼結戒，集十句義乃至正法久住，欲說戒者當如是說：若比丘尼，入白衣家內，不語主人輒自敷座宿者，波逸提。」",
    "T22n1428_025:0742c07_15": "比丘尼義如上。",
    "T22n1428_025:0742c08_16": "敷座者，或敷草、或敷樹葉乃至敷臥氈。",
    "T22n1428_025:0742c09_17": "彼比丘尼，入白衣舍內，不語主人自敷座具宿止，隨脇著地，若一轉一波逸提。",
    "T22n1428_025:0742c11_18": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0742c12_19": "是謂為犯。",
    "T22n1428_025:0742c12_20": "不犯者，語主人宿止，若是空舍、或作福舍、或是知識，若有親厚者語言：「汝但坐，我當與汝語主人。」",
    "T22n1428_025:0742c14_21": "或強力者所執、或被縛、或命難、梵行難，不犯。",
    "T22n1428_025:0742c15_22": "不犯者，最初未制戒，癡狂、心亂、痛惱所纏。",
    "T22n1428_025:0742c16_23": "(八十五)爾時婆伽婆在舍衛國祇樹給孤獨園。",
    "T22n1428_025:0742c17_24": "時六群比丘尼，與男子共入闇室中。",
    "T22n1428_025:0742c18_25": "諸居士見皆共譏嫌言：「此比丘尼，不知慚愧、犯不淨行。",
    "T22n1428_025:0742c20_26": "外自稱言：『我知正法。』",
    "T22n1428_025:0742c20_27": "如是何有正法？",
    "T22n1428_025:0742c20_28": "云何比丘尼，與男子共入闇室中，如婬女賊女無異？」",
    "T22n1428_025:0742c22_29": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼：「汝等云何與男子共入闇室中？」",
    "T22n1428_025:0742c24_30": "時諸比丘尼往白諸比丘，諸比丘往白世尊。",
    "T22n1428_025:0742c25_31": "世尊爾時以此因緣集比丘僧，訶責六群比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_025:0742c28_32": "云何六群比丘尼，與男子共入闇室中？」",
    "T22n1428_025:0742c29_33": "時世尊以無數方便呵責六群比丘尼已，告諸比丘：「此六群比丘尼，多種有漏處，最初犯戒。",
    "T22n1428_025:0743a02_34": "自今已去與比丘尼結戒，集十句義乃至正法久住，欲說戒者當如是說：若比丘尼，與男子共入闇室中者，波逸提。」",
    "T22n1428_025:0743a05_35": "比丘尼義如上。",
    "T22n1428_025:0743a05_36": "闇室者，無燈火、無窓牖、無光明。",
    "T22n1428_025:0743a06_37": "彼比丘尼與男子共入闇室中者，波逸提。",
    "T22n1428_025:0743a07_38": "比丘，突吉羅；式叉摩那、沙彌、沙彌尼，突吉羅。",
    "T22n1428_025:0743a08_39": "是謂為犯。",
    "T22n1428_025:0743a08_40": "不犯者，若有燈火嚮牖光明，若為強力者將入，若命難、或梵行難，不犯。",
    "T22n1428_025:0743a10_41": "不犯者，最初未制戒，癡狂、心亂、痛惱所纏。",
    "T22n1428_025:0743a11_42": "(八十六)◎四分律卷第二十五"
}