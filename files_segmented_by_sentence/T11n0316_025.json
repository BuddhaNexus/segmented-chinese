{
    "T11n0316_025:0843b02_0": "佛說大乘菩薩藏正法經卷第二",
    "T11n0316_025:0843b03_0": "十五",
    "T11n0316_025:0843b05_0": "西天譯經三藏銀青光祿大夫",
    "T11n0316_025:0843b06_0": "試光祿卿慈覺傳梵大師賜紫",
    "T11n0316_025:0843b07_0": "沙門臣法護等奉　詔譯",
    "T11n0316_025:0843b08_0": "◎忍辱波羅蜜多品第八之餘",
    "T11n0316_025:0843b09_0": "「復次舍利子！",
    "T11n0316_025:0843b09_1": "菩薩摩訶薩忍辱波羅蜜多，所謂自身畢竟忍辱，有我等相非究竟忍。",
    "T11n0316_025:0843b10_2": "何以故？",
    "T11n0316_025:0843b11_3": "若他瞋恚來嬈惱時及能忍受，於心境中俱不可得。",
    "T11n0316_025:0843b12_4": "而菩薩作是思惟：『何者為瞋？",
    "T11n0316_025:0843b12_5": "何者為忍？",
    "T11n0316_025:0843b13_6": "於法數中云何眼等處而有瞋恚？』",
    "T11n0316_025:0843b13_7": "又復伺察，於十二處忍辱亦不可得，展轉入解有情等相悉無所得。",
    "T11n0316_025:0843b15_8": "又此忍辱非實究竟，至於忍辱名字如空谷響，是名苦空無常無我，於忍辱等作如是解。",
    "T11n0316_025:0843b17_9": "又此忍辱亦非究竟，謂於是法我無顛倒、彼是顛倒，於忍辱行起高下相。",
    "T11n0316_025:0843b19_10": "又此忍辱非實究竟，謂於是法我能解脫、彼非解脫，於忍辱行而非相應。",
    "T11n0316_025:0843b20_11": "又此忍辱亦非究竟，謂於是法我居正道、彼非正道，於忍辱行生二種相。",
    "T11n0316_025:0843b22_12": "又此忍辱非實究竟，謂於是法於空能忍、於見非忍，於無相中而能忍受、於有相中而不能忍，若於無願無求而皆能忍、於有願有求而不能忍，若於無積集攀緣而能忍受、於有積集攀緣而不能忍，若於煩惱盡處而能忍受、於煩惱處而不能忍，又於善處而能忍受、於不善處而不能忍，若於無過失處而能忍受、於有過失處而不能忍，若於無漏法而能忍受、於有漏法而不能忍，若於出世間法而能忍受、於世間法而不能忍，若於清淨法而能忍受、於雜染法而不能忍，若於涅盤法而能忍受、於生死法而不能忍，此等忍辱有對治故非實究竟。",
    "T11n0316_025:0843c05_13": "云何名為究竟忍辱？",
    "T11n0316_025:0843c06_14": "若能隨順空性，於見非見中，非有非無。",
    "T11n0316_025:0843c07_15": "若能隨順空性，於有願有求及無願無求，非有非無。",
    "T11n0316_025:0843c08_16": "若能隨順空性，於積集攀緣中，非有非無。",
    "T11n0316_025:0843c09_17": "若能隨順空性，於清淨法及雜染法，非有非無。",
    "T11n0316_025:0843c10_18": "若能隨順空性，於善不善法，非有非無。",
    "T11n0316_025:0843c11_19": "若能隨順空性，於諸過失及非過失，非有非無。",
    "T11n0316_025:0843c12_20": "若能隨順空性，於諸行中及涅盤法，非有非無。",
    "T11n0316_025:0843c13_21": "是名究竟忍辱。",
    "T11n0316_025:0843c13_22": "何以故？",
    "T11n0316_025:0843c13_23": "謂過去未來見在諸法皆不生故，眾緣無盡、忍辱無盡。",
    "T11n0316_025:0843c15_0": "若於是法，非有為非無為亦非和合，亦不增減亦無成壞，亦非作者亦非養者，彼不生故，是名無盡，說此是為真實忍辱。",
    "T11n0316_025:0843c17_1": "舍利子！",
    "T11n0316_025:0843c17_2": "如是菩薩能行是行者，是名諸大菩薩摩訶薩忍辱波羅蜜多。",
    "T11n0316_025:0843c19_3": "若彼菩薩摩訶薩能行是菩薩相應行時，一切魔王及魔眷屬作諸魔事及諍訟等皆悉不現，是名菩薩摩訶薩成就最上忍辱波羅蜜多。",
    "T11n0316_025:0843c22_4": "◎◎精進波羅蜜多品第九之一「復次舍利子！",
    "T11n0316_025:0843c24_5": "云何名為菩薩摩訶薩精進波羅蜜多？」",
    "T11n0316_025:0843c25_6": "佛言舍利子：「菩薩摩訶薩修精進波羅蜜多相應行時，先令魔事隱沒不現。",
    "T11n0316_025:0843c26_7": "次當發起不退具足勇猛精進，不惜身命堅固勇捍志求修習此菩薩藏正法明文，復能書寫受持聽聞讀誦，解其義趣為人解說。",
    "T11n0316_025:0843c29_8": "又菩薩摩訶薩於諸契經，亦復教人聽聞書寫受持讀誦，解其義趣為他人說。",
    "T11n0316_025:0844a02_9": "舍利子！",
    "T11n0316_025:0844a02_10": "譬如有人行真實行，執持種種金剛器仗與百人戰而無怯懼，勇捍敵眾不惜身命。",
    "T11n0316_025:0844a04_11": "菩薩摩訶薩行精進行亦復如是，應當堅固發起最上精進，志求菩薩藏正法曾無棄捨，發勝解行不退精進。",
    "T11n0316_025:0844a08_0": "「復次舍利子！",
    "T11n0316_025:0844a08_1": "若菩薩摩訶薩行堅固精進行時，不惜身命，所有三千大千世界中卵生胎生濕生化生、有色無色有想無想、非有想非無想，乃至墮於有情數者，於一剎那、一臘縛、一牟呼栗多，如是展轉滿一劫已，往昔已來未曾受生，今始受生獲得人身，亦當精進讀誦受持，乃至為人演說令他受持。",
    "T11n0316_025:0844a14_2": "舍利子！",
    "T11n0316_025:0844a15_0": "我今樂說譬喻以明斯義。",
    "T11n0316_025:0844a15_1": "譬如有人行真正行，執持利劍能禦惡友及斷身命而得全勝。",
    "T11n0316_025:0844a17_0": "舍利子！",
    "T11n0316_025:0844a17_1": "彼菩薩摩訶薩亦復如是，一心發起勇猛精進無怖畏心，於菩薩藏正法悉能受持。",
    "T11n0316_025:0844a19_2": "舍利子！",
    "T11n0316_025:0844a19_3": "菩薩摩訶薩而能具足不退轉地精進之行，復能速疾具足無量精進之力，所謂淨心勇猛、持戒勇猛、忍辱勇猛、精進勇猛、三摩地勇猛、勝慧勇猛、勝行勇猛。",
    "T11n0316_025:0844a22_4": "舍利子！",
    "T11n0316_025:0844a23_0": "菩薩摩訶薩雖能如是起諸勇猛，曾無一念起殺害意，非如惡友起勇猛心而能殺害。",
    "T11n0316_025:0844a25_0": "「復次舍利子！",
    "T11n0316_025:0844a25_1": "我說此菩薩摩訶薩猶如梵王、如天帝釋、如妙高山而無動搖，大慈大悲及善勝解，復能通達不退轉地神通境界，善知有情種種心行，心如大地一切平等，如水火風及虛空等心皆平等，復能除滅貪瞋癡等一切過失。",
    "T11n0316_025:0844b02_0": "「復次舍利子！",
    "T11n0316_025:0844b02_1": "菩薩摩訶薩譬如殑伽沙數世界滿中七寶持用布施，不如聞是大乘菩薩藏正法精進思惟而能修行，得成阿耨多羅三藐三菩提果。",
    "T11n0316_025:0844b05_2": "諸菩薩摩訶薩等，應當寂靜思惟如是修學。",
    "T11n0316_025:0844b06_3": "舍利子！",
    "T11n0316_025:0844b06_4": "菩薩摩訶薩若能如是廣大隨順修學，即得圓滿無量廣大善根。",
    "T11n0316_025:0844b08_0": "由聞如是精進波羅蜜多，而能成就最勝妙果。",
    "T11n0316_025:0844b09_1": "何以故？",
    "T11n0316_025:0844b09_2": "舍利子！",
    "T11n0316_025:0844b09_3": "決定愛樂阿耨多羅三藐三菩提故。",
    "T11n0316_025:0844b10_4": "舍利子！",
    "T11n0316_025:0844b10_5": "菩薩摩訶薩於菩薩藏正法中，為由聽聞讀誦書寫受持為人演說，應當發起勇猛精進。",
    "T11n0316_025:0844b12_6": "如是展轉於諸險難，亦當固往而無勞苦。",
    "T11n0316_025:0844b13_7": "云何難去能去？",
    "T11n0316_025:0844b13_8": "所謂妙趣涅盤，令魔波旬不能得便。",
    "T11n0316_025:0844b14_9": "說是菩薩正士修相應行者，勇猛精進為求如是三乘涅盤之道。",
    "T11n0316_025:0844b16_0": "於三惡趣，令諸有情於雜染法而能斷除，於持戒忍辱諸波羅蜜多，多聞修習而求出離。",
    "T11n0316_025:0844b18_0": "若有有情行非善業及諸懈怠，應生憐慜，皆悉令發勇猛精進。",
    "T11n0316_025:0844b19_1": "舍利子！",
    "T11n0316_025:0844b19_2": "菩薩摩訶薩諸智增者，於懈怠有情或當遠離，於精進有情或當共住。",
    "T11n0316_025:0844b21_3": "何以故？",
    "T11n0316_025:0844b21_4": "舍利子！",
    "T11n0316_025:0844b21_5": "唯求涅盤最上第一清淨解脫。",
    "T11n0316_025:0844b22_6": "舍利子！",
    "T11n0316_025:0844b22_7": "又菩薩摩訶薩行精進波羅蜜多時，亦令一切有情而共行之，復能利樂一切有情，善說正行普令覺悟，為令引入無上道故。」",
    "T11n0316_025:0844b25_8": "爾時世尊說伽陀曰：「勇猛精進悉無礙，　　常得尊高無與等，　於菩薩藏正法中，　　稱為任持大智者。",
    "T11n0316_025:0844b28_0": "　思惟無上正法義，　　得不思議智慧門，　復於正法求出離，　　當獲如來親授記。",
    "T11n0316_025:0844c01_0": "　勇猛修習大勝慧，　　坐菩提樹正思惟，　令諸魔怖悉退伏，　　由持智慧精進力。",
    "T11n0316_025:0844c03_0": "　普現一切戒清淨，　　世間事業盡能習，　復能利樂諸有情，　　具足精進無損減。」",
    "T11n0316_025:0844c05_0": "佛告舍利子：「我滅度後後五百歲，若有有情行是行時，於諸契經愛樂受持，當得無量勝慧福聚富貴尊嚴，及得如來十力、四無所畏、四正斷法、慈悲喜捨、佛十八不共法乃至一切佛法，總略而聚各各明了。",
    "T11n0316_025:0844c09_1": "心得清淨除遣魔事，令諸有情盡生死苦向涅盤道，復於彼時諸違順境一切棄捨。",
    "T11n0316_025:0844c11_2": "舍利子！",
    "T11n0316_025:0844c11_3": "若於彼時諸有情類智慧相應善巧方便，求進阿耨多羅三藐三菩提，修持淨戒、常樂多聞、習諸禪定、修智慧業及勝解脫、解脫知見進求佛法，及樂利樂一切有情，斷除邪見樂求正見出離輪回，修行聖道演說正法。",
    "T11n0316_025:0844c16_4": "復於彼時破諸魔障，令貪瞋癡悉皆除滅，斷無明暗令生明慧。",
    "T11n0316_025:0844c18_0": "舍利子！",
    "T11n0316_025:0844c18_1": "如是之法若能聽受，即能生長一切善根，積集成就最上精進。",
    "T11n0316_025:0844c19_2": "若能如是聽聞正法，魔不得便，而於一切佛法之中不生疑惑。",
    "T11n0316_025:0844c20_3": "舍利子！",
    "T11n0316_025:0844c21_4": "時彼有情福力具足內心正行，當得阿耨多羅三藐三菩提。",
    "T11n0316_025:0844c22_5": "又此有情於諸契經而能聽誦，愛樂受持極大歡喜，於菩薩藏正法受持讀誦修行成辦甚大歡喜，亦復如是，我說是人能於一切如來教中而得成就。",
    "T11n0316_025:0844c25_6": "設復有人不專讀誦，以因緣故暫來聽受，作意愛樂生大歡喜，亦復獲得最上第一堅固精進。",
    "T11n0316_025:0844c28_0": "乃至如是於菩薩藏正法真實微妙行相，能以少分為他人說。",
    "T11n0316_025:0844c29_1": "舍利子！",
    "T11n0316_025:0844c29_2": "譬如大海水中有成熟果色香具足漂浮水上，有一丈夫見如是果，起大勇猛精進勝行入大海中，見水暴涌不顧沈溺，復以二手持取其果，或一或二或取三果而出大海。",
    "T11n0316_025:0845a04_3": "然後詣彼寂靜之處觀看是果，乃甞其味。",
    "T11n0316_025:0845a05_4": "復自念言：『我於往昔未識是果，色香美味亦復不知。』",
    "T11n0316_025:0845a06_5": "又作是念：『發大勇猛復往大海再取其果。』",
    "T11n0316_025:0845a07_6": "果乃不現，但見海水波濤暴涌，而生苦惱於時退還。",
    "T11n0316_025:0845a08_7": "然念是果色香美味殊妙可愛，我於先時悔不多取。",
    "T11n0316_025:0845a09_8": "舍利子！",
    "T11n0316_025:0845a10_0": "我滅度後後五百歲法欲滅時，若有有情於布施持戒勝慧精進少能信解，亦復如是。",
    "T11n0316_025:0845a11_1": "以是因緣於諸契經，聽聞稱讚受持讀誦，為人演說乃至一四句偈，為魔波旬之所嬈惱，不能建立受持讀誦、興顯供養種種稱讚，由如是故悉皆棄捨。",
    "T11n0316_025:0845a15_2": "又復展轉少分聽聞讀誦稱讚受持，於寂靜處思惟修習，為魔得便，於一切處常令退屈。",
    "T11n0316_025:0845a17_3": "時彼行人作如是言：『苦哉苦哉！",
    "T11n0316_025:0845a18_4": "我於如來無上法中為減沒者，於真實法不令我等聽聞受持，乃至於牟呼栗多時思念如來正等正覺尚不能得。』",
    "T11n0316_025:0845a21_0": "「復次舍利子！",
    "T11n0316_025:0845a21_1": "又苾芻眾為魔所持，於諸契經不能聽聞讀誦。",
    "T11n0316_025:0845a22_2": "時魔波旬現大眾前種種毀訾：『此諸契經非佛所說，但是世間虛假文飾。』",
    "T11n0316_025:0845a24_0": "舍利子！",
    "T11n0316_025:0845a24_1": "彼大眾中有諸苾芻聞是語已，於一切處魔力所加，悉不聽受。」",
    "T11n0316_025:0845a26_0": "爾時世尊說伽陀曰：「若人聞是正法已，　　令諸魔眾悉遠離，　而於一切佛法中，　　決定信解除疑惑。",
    "T11n0316_025:0845a29_0": "　若或薄福諸有情，　　於此正法不能聽，　為彼有情薄福故，　　聞亦不能生信解。",
    "T11n0316_025:0845b02_0": "　或有具足福力者，　　聽聞受持生信解，　於此正法少聽聞，　　能遣一切諸魔事。",
    "T11n0316_025:0845b04_0": "　如是薄福諸有情，　　於此正法不生信，　以不信故墮惡趣，　　猶如生盲無所見。",
    "T11n0316_025:0845b06_0": "　若有具足福力者，　　於此正法深信解，　以深信故生善趣，　　速疾猶若酥投水。",
    "T11n0316_025:0845b08_0": "　一類少福諸有情，　　聞法展轉生煩惱，　彼人長夜受苦惱，　　為愚癡故不解脫，　於佛菩提悉棄捨，　　速疾墮落惡趣中。",
    "T11n0316_025:0845b11_0": "「舍利子！",
    "T11n0316_025:0845b11_1": "如來有清淨潔白智慧之法。",
    "T11n0316_025:0845b11_2": "舍利子！",
    "T11n0316_025:0845b12_0": "於四眾中，若有一類苾芻、苾芻尼、優婆塞、優婆夷，於如來滅後法欲滅時，於諸契經聽聞讀誦愛樂受持者。",
    "T11n0316_025:0845b14_1": "若有一類有情，於一切處不能愛樂受持讀誦者。",
    "T11n0316_025:0845b15_2": "如來於彼一一了知。",
    "T11n0316_025:0845b16_0": "又諸有情於此契經，若能聽已發起正行如理修行，當獲四種具足清淨潔白無障礙法。",
    "T11n0316_025:0845b18_0": "何等為四？",
    "T11n0316_025:0845b18_1": "一者獲得具足清淨潔白戒波羅蜜多無障礙法，二者獲得常遇如來見諸妙相具足清淨潔白無障礙法，三者得見慈氏如來獲得具足清淨潔白無障礙法，四者獲得如理相應諸善根力具足清淨潔白無障礙法。",
    "T11n0316_025:0845b23_2": "舍利子！",
    "T11n0316_025:0845b23_3": "獲得如是四種具足清淨潔白無障礙法。",
    "T11n0316_025:0845b24_4": "舍利子！",
    "T11n0316_025:0845b24_5": "若我滅後法欲滅時，於大乘行如是行相修相應行者，發起殊勝精進之行，復於契經受持讀誦，為人演說展轉聽受，時彼有情復有十種魔事，智者應當悉皆了知，於此魔事不應隨順，轉復發起勇猛精進成辦佛事。",
    "T11n0316_025:0845b29_6": "何等名為十種魔事？",
    "T11n0316_025:0845b29_7": "舍利子！",
    "T11n0316_025:0845c01_0": "若有苾芻於諸契經發起樂欲受持讀誦，時魔波旬而來嬈惱，此是第一魔事，智者應當於此了知，不應隨順。",
    "T11n0316_025:0845c03_1": "舍利子！",
    "T11n0316_025:0845c03_2": "若有苾芻於諸契經發起樂欲受持讀誦，時魔波旬而來嬈惱，令諸眼目生諸疾病，此是第二魔事，智者應當於此了知，不應退屈。",
    "T11n0316_025:0845c06_3": "舍利子！",
    "T11n0316_025:0845c06_4": "若有苾芻於諸契經發起樂欲受持讀誦，時魔波旬而來嬈惱，令其身分生諸病苦，此是第三魔事，智者應當於此了知，不應退屈。",
    "T11n0316_025:0845c09_5": "舍利子！",
    "T11n0316_025:0845c10_0": "若有苾芻於諸契經發起樂欲受持讀誦，令心散亂不樂本住，此是第四魔事，智者應當於此了知，不應隨順。",
    "T11n0316_025:0845c12_1": "舍利子！",
    "T11n0316_025:0845c12_2": "若有苾芻於諸契經發起樂欲受持讀誦，令其發起極忿怒心互相諍競，令諸契經不能安立，此是第五魔事，智者應當於此了知，不應隨順。",
    "T11n0316_025:0845c15_3": "舍利子！",
    "T11n0316_025:0845c16_0": "若有苾芻於諸契經發起樂欲受持讀誦，令其互相執持鬪諍俱陷王難，起惡語言利如毒箭更相損害，如是行相令諸契經不得流通，由鬪諍業速疾退轉，此是第六魔事，智者應當於此了知，不應隨順。",
    "T11n0316_025:0845c20_1": "舍利子！",
    "T11n0316_025:0845c20_2": "若有苾芻於諸契經發起樂欲受持讀誦，時魔波旬而來誨誘住白衣舍，復令發起種種鬪訟，如是行相於諸契經不能受持、令生誹謗，由鬪訟業速疾破壞，此是第七魔事，智者應當於此了知，不應隨順。",
    "T11n0316_025:0845c25_3": "舍利子！",
    "T11n0316_025:0845c25_4": "於彼時分法欲滅時，或有少年諸苾芻眾於此法中出家未久，於諸契經愛樂受持堅固信解，發阿耨多羅三藐三菩提心。",
    "T11n0316_025:0845c28_5": "時彼苾芻聞是經已，得大歡喜。",
    "T11n0316_025:0845c29_6": "彼親教師乃語少年諸苾芻言：『此非佛菩提、非佛法律，不應受持。』",
    "T11n0316_025:0846a01_7": "時諸苾芻聞是語已，於少時間於佛菩提而不信受。",
    "T11n0316_025:0846a02_8": "又彼苾芻互相謂言：『我昔修習佛菩提法，今令我等不樂修習。』",
    "T11n0316_025:0846a04_9": "所有往昔諸善根力使當斷滅，返令如是墮染法中，乃至命終生諸惡趣受大苦惱。",
    "T11n0316_025:0846a06_0": "舍利子！",
    "T11n0316_025:0846a06_1": "應知此等是魔所說，如是積集諸地獄業。",
    "T11n0316_025:0846a07_2": "諸有情等毀謗三寶不順佛言，如來於三世中悉能了知。",
    "T11n0316_025:0846a08_3": "又諸有情發起精進修大乘行，如來於此亦能了知。",
    "T11n0316_025:0846a09_4": "舍利子！",
    "T11n0316_025:0846a09_5": "我今又令諸菩薩等起四種想。",
    "T11n0316_025:0846a10_6": "何等為四？",
    "T11n0316_025:0846a10_7": "一者於自身業而善調伏，二者於善修作而妙觀察，三者於他所作不樂觀察、於諸有情起大悲心，四者於空寂處行住坐臥、於自他心隨順防護。",
    "T11n0316_025:0846a14_0": "如是名為起四種想。",
    "T11n0316_025:0846a15_0": "佛說大乘菩薩藏正法經卷第二十五"
}