[
    {
        "source_sentence": "聖佛母般若波羅蜜多九頌精義",
        "from": "T25n1516_002:0899b04_0",
        "context_with_next_sentence": true
    },
    {
        "source_sentence": "論卷下",
        "from": "T25n1516_002:0899b05_0",
        "context_with_next_sentence": true
    },
    {
        "source_sentence": "勝德赤衣菩薩造",
        "from": "T25n1516_002:0899b07_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳梵大師賜紫沙門臣法護等奉　詔譯此中應問：",
        "from": "T25n1516_002:0899b11_4",
        "context_with_next_sentence": true
    },
    {
        "source_sentence": "彼勝義諦中云何自性？",
        "from": "T25n1516_002:0899b11_14",
        "context_with_next_sentence": true
    },
    {
        "source_sentence": "答：",
        "from": "T25n1516_002:0899b11_16",
        "context_with_next_sentence": true
    },
    {
        "source_sentence": "頌自喻言「與陽焰等」。",
        "from": "T25n1516_002:0899b12_7",
        "context_with_next_sentence": true
    },
    {
        "source_sentence": "其「陽焰」者，謂地塵日光三事假合，如陽焰聚，前見後壞，是故頌言「見即壞無相」。",
        "from": "T25n1516_002:0899b14_16",
        "context_with_next_sentence": true
    },
    {
        "source_sentence": "諸有所得別別境界，其義亦然，雖各表了皆無自性。",
        "from": "T25n1516_002:0899b16_3",
        "context_with_next_sentence": true
    },
    {
        "source_sentence": "何以故？",
        "from": "T25n1516_002:0899b16_7",
        "context_with_next_sentence": true
    },
    {
        "source_sentence": "彼等自性前後不和合故，性不相等故。",
        "from": "T25n1516_002:0899b17_4",
        "context_with_next_sentence": true
    },
    {
        "source_sentence": "愚者取著，於一性轉，是故此等皆墮世俗有情趣故。",
        "from": "T25n1516_002:0899b18_7",
        "context_with_next_sentence": true
    },
    {
        "source_sentence": "復次此中若能取、所取對礙性空，即自性明亮本來不生，心法發現猶如影像。",
        "from": "T25n1516_002:0899b20_14",
        "context_with_next_sentence": true
    },
    {
        "source_sentence": "為釋此義故，第七頌言：",
        "from": "T25n1516_002:0899b22_4",
        "context_with_next_sentence": true
    },
    {
        "source_sentence": "「所取如影像，　　無始從心生，",
        "from": "T25n1516_002:0899b23_0",
        "context_with_next_sentence": true
    },
    {
        "source_sentence": "即彼相及識，　　互相如影像。",
        "from": "T25n1516_002:0899b24_13",
        "context_with_next_sentence": true
    },
    {
        "source_sentence": "」此言「所取如影像」者，謂此與彼而相似故。",
        "from": "T25n1516_002:0899b25_19",
        "context_with_next_sentence": true
    },
    {
        "source_sentence": "所似云何？",
        "from": "T25n1516_002:0899b26_3",
        "context_with_next_sentence": true
    },
    {
        "source_sentence": "如鏡等中見面等像。",
        "from": "T25n1516_002:0899b26_12",
        "context_with_next_sentence": true
    },
    {
        "source_sentence": "此復云何？",
        "from": "T25n1516_002:0899b26_17",
        "context_with_next_sentence": true
    },
    {
        "source_sentence": "謂從心生，以彼唯心有所生故，心即繫屬有其所取外境相等不捨為性。",
        "from": "T25n1516_002:0899b28_9",
        "context_with_next_sentence": true
    },
    {
        "source_sentence": "此義終竟。",
        "from": "T25n1516_002:0899b28_14",
        "context_with_next_sentence": true
    },
    {
        "source_sentence": "復次如外所取鏡中面像，即彼諸法以慣習種子領納於心，於無二中取其有二對礙之相。",
        "from": "T25n1516_002:0899c02_1",
        "context_with_next_sentence": true
    },
    {
        "source_sentence": "由無始來從心所生如彼影像，或同時異時所緣伺察，彼皆無性非唯心法，亦由所緣之相而能引生能緣識心，是故有相。",
        "from": "T25n1516_002:0899c04_16",
        "context_with_next_sentence": true
    },
    {
        "source_sentence": "凡言相者，攝集為義。",
        "from": "T25n1516_002:0899c05_9",
        "context_with_next_sentence": true
    },
    {
        "source_sentence": "非唯一法由彼所取如是有相，能取亦然。",
        "from": "T25n1516_002:0899c06_8",
        "context_with_next_sentence": true
    },
    {
        "source_sentence": "此中意者，所取無性、能取不實。",
        "from": "T25n1516_002:0899c07_2",
        "context_with_next_sentence": true
    },
    {
        "source_sentence": "頌言「互相」。",
        "from": "T25n1516_002:0899c07_9",
        "context_with_next_sentence": true
    },
    {
        "source_sentence": "「互相」者，即和合義，互相和合皆如影像。",
        "from": "T25n1516_002:0899c08_4",
        "context_with_next_sentence": true
    },
    {
        "source_sentence": "如影像故，能取、所取彼二互相不相離性，即彼二法於無所得中互相從彼心法出現有所得相。",
        "from": "T25n1516_002:0899c10_7",
        "context_with_next_sentence": true
    },
    {
        "source_sentence": "此總意者，彼心自性本來明亮，無能取、所取二種之相，本離貪等無明垢染，清淨潔白離諸取著。",
        "from": "T25n1516_002:0899c13_3",
        "context_with_next_sentence": true
    },
    {
        "source_sentence": "故下頌云「如水中月」。",
        "from": "T25n1516_002:0899c13_14",
        "context_with_next_sentence": true
    },
    {
        "source_sentence": "為釋此義故，第八頌言：",
        "from": "T25n1516_002:0899c14_4",
        "context_with_next_sentence": true
    },
    {
        "source_sentence": "「觀自淨種中，　　若智月出現，",
        "from": "T25n1516_002:0899c15_0",
        "context_with_next_sentence": true
    },
    {
        "source_sentence": "彼如水中月，　　現前無所有。",
        "from": "T25n1516_002:0899c16_13",
        "context_with_next_sentence": true
    },
    {
        "source_sentence": "」「觀」者定義，定謂心一境性相。",
        "from": "T25n1516_002:0899c17_14",
        "context_with_next_sentence": true
    },
    {
        "source_sentence": "於彼定中有所觀想，心自在故。",
        "from": "T25n1516_002:0899c18_7",
        "context_with_next_sentence": true
    },
    {
        "source_sentence": "頌言「自」者，謂自種子淨即清淨。",
        "from": "T25n1516_002:0899c19_1",
        "context_with_next_sentence": true
    },
    {
        "source_sentence": "清淨者，離濁之義。",
        "from": "T25n1516_002:0899c19_10",
        "context_with_next_sentence": true
    },
    {
        "source_sentence": "從自身語心種子所成，等無間緣出生想。",
        "from": "T25n1516_002:0899c20_7",
        "context_with_next_sentence": true
    },
    {
        "source_sentence": "􄮦紇哩字變成普遍熾焰光明，於是光中從心種子出甘露光廣大照耀，其光復成極大火輪，乘彼火輪出慧方便。",
        "from": "T25n1516_002:0899c23_10",
        "context_with_next_sentence": true
    },
    {
        "source_sentence": "復從是生彼􈎻訶字門。",
        "from": "T25n1516_002:0899c24_4",
        "context_with_next_sentence": true
    },
    {
        "source_sentence": "其字振發大聲，於中出現八葉蓮華，訶字處中，內外想布十六分位。",
        "from": "T25n1516_002:0899c25_15",
        "context_with_next_sentence": true
    },
    {
        "source_sentence": "復想􄑀迦字成，星宿眾周匝圍繞。",
        "from": "T25n1516_002:0899c26_12",
        "context_with_next_sentence": true
    },
    {
        "source_sentence": "復於相應方位想佛蓮華，彼十六分皆成月輪。",
        "from": "T25n1516_002:0899c27_13",
        "context_with_next_sentence": true
    },
    {
        "source_sentence": "如是觀已，復於其上自淨種中想現􈍑吽字具熾盛光，於其光中出現大火熾盛光焰。",
        "from": "T25n1516_002:0900a01_2",
        "context_with_next_sentence": true
    },
    {
        "source_sentence": "當觀自身從智月中生菩提心，復從是生金剛智月。",
        "from": "T25n1516_002:0900a02_5",
        "context_with_next_sentence": true
    },
    {
        "source_sentence": "當知月者即金剛智普遍世間，智光照耀一切色相。",
        "from": "T25n1516_002:0900a03_8",
        "context_with_next_sentence": true
    },
    {
        "source_sentence": "是故頌言「若智月出現」。",
        "from": "T25n1516_002:0900a03_20",
        "context_with_next_sentence": true
    },
    {
        "source_sentence": "彼智金剛成就出生慧及方便無喻涅槃之相，復從慧生金剛界中摩摩枳菩薩相，觀想甚深最上微密三摩鉢底密雲彌布普現光明。",
        "from": "T25n1516_002:0900a06_18",
        "context_with_next_sentence": true
    },
    {
        "source_sentence": "其菩薩者，身相青色，八臂三面：",
        "from": "T25n1516_002:0900a07_14",
        "context_with_next_sentence": true
    },
    {
        "source_sentence": "正面青色、右面黃色、左面白色；",
        "from": "T25n1516_002:0900a08_8",
        "context_with_next_sentence": true
    },
    {
        "source_sentence": "右第一手執劍、第二手執箭、第三手執鉤、第四手執金剛杵；",
        "from": "T25n1516_002:0900a09_15",
        "context_with_next_sentence": true
    },
    {
        "source_sentence": "左第一手執輪、第二手執弓、第三手執羂索、第四手執鈴。",
        "from": "T25n1516_002:0900a11_1",
        "context_with_next_sentence": true
    },
    {
        "source_sentence": "而彼菩薩理智相合，諸所施作皆順方便。",
        "from": "T25n1516_002:0900a11_19",
        "context_with_next_sentence": true
    },
    {
        "source_sentence": "眾相莊嚴，頂戴阿閦佛冠，現於熙怡可愛之相，加趺而坐。",
        "from": "T25n1516_002:0900a13_6",
        "context_with_next_sentence": true
    },
    {
        "source_sentence": "如阿多西清淨之華具有日輪最勝圓光，復如大樂自性金剛薩埵之相，灑諸甘露遍於一切。",
        "from": "T25n1516_002:0900a15_7",
        "context_with_next_sentence": true
    },
    {
        "source_sentence": "此菩薩身即如來身，從慧方便之所出生。",
        "from": "T25n1516_002:0900a16_6",
        "context_with_next_sentence": true
    },
    {
        "source_sentence": "是故頌言「如水中月」。",
        "from": "T25n1516_002:0900a16_17",
        "context_with_next_sentence": true
    },
    {
        "source_sentence": "頌言「若」者，即是如義，如水月故。",
        "from": "T25n1516_002:0900a17_16",
        "context_with_next_sentence": true
    },
    {
        "source_sentence": "此即是空，從是空法之中出生諸法，其所出生即本來不生性，所以喻言如水中月。",
        "from": "T25n1516_002:0900a19_11",
        "context_with_next_sentence": true
    },
    {
        "source_sentence": "此中如是，若於法界自性中取著有性者而實無性。",
        "from": "T25n1516_002:0900a21_3",
        "context_with_next_sentence": true
    },
    {
        "source_sentence": "何以故？",
        "from": "T25n1516_002:0900a21_7",
        "context_with_next_sentence": true
    },
    {
        "source_sentence": "頌言「現前無所有」故。",
        "from": "T25n1516_002:0900a21_18",
        "context_with_next_sentence": true
    },
    {
        "source_sentence": "由彼如是於一切法無所得真如中有所作所證而實不能，若有作有證者皆是方便建立諸法，與虛空等。",
        "from": "T25n1516_002:0900a24_8",
        "context_with_next_sentence": true
    },
    {
        "source_sentence": "為證成此義故，第九頌言：",
        "from": "T25n1516_002:0900a25_4",
        "context_with_next_sentence": true
    },
    {
        "source_sentence": "「若相應者智，　　彼即虛空相，",
        "from": "T25n1516_002:0900a26_0",
        "context_with_next_sentence": true
    },
    {
        "source_sentence": "是故智所知，　　皆如虛空相。",
        "from": "T25n1516_002:0900a27_13",
        "context_with_next_sentence": true
    },
    {
        "source_sentence": "」所言「相應」，當知即是智之與定二法相應。",
        "from": "T25n1516_002:0900a28_19",
        "context_with_next_sentence": true
    },
    {
        "source_sentence": "彼之相應即是金剛，有彼相應法，故名相應者。",
        "from": "T25n1516_002:0900a29_19",
        "context_with_next_sentence": true
    },
    {
        "source_sentence": "由彼相應者所有之智，於一切法無所取無二相中，以慧方便生如來身，非如前說蘊處界等戲論自性。",
        "from": "T25n1516_002:0900b02_6",
        "context_with_next_sentence": true
    },
    {
        "source_sentence": "此義終竟。",
        "from": "T25n1516_002:0900b02_11",
        "context_with_next_sentence": true
    },
    {
        "source_sentence": "然如來身，不動法界自性所成，本來不生。",
        "from": "T25n1516_002:0900b03_18",
        "context_with_next_sentence": true
    },
    {
        "source_sentence": "何以故？",
        "from": "T25n1516_002:0900b04_2",
        "context_with_next_sentence": true
    },
    {
        "source_sentence": "以如來等自性離故。",
        "from": "T25n1516_002:0900b04_11",
        "context_with_next_sentence": true
    },
    {
        "source_sentence": "此即無性，止不可說。",
        "from": "T25n1516_002:0900b05_1",
        "context_with_next_sentence": true
    },
    {
        "source_sentence": "「無性」者，謂本來不生，故名無性。",
        "from": "T25n1516_002:0900b06_16",
        "context_with_next_sentence": true
    },
    {
        "source_sentence": "是故頌言「如虛空相」。",
        "from": "T25n1516_002:0900b07_4",
        "context_with_next_sentence": true
    },
    {
        "source_sentence": "此復云何？",
        "from": "T25n1516_002:0900b08_4",
        "context_with_next_sentence": true
    },
    {
        "source_sentence": "謂離一切戲論之性故如虛空，以彼虛空如是相故，而虛空相應當如是如理伺察。",
        "from": "T25n1516_002:0900b10_2",
        "context_with_next_sentence": true
    },
    {
        "source_sentence": "「相」者，標表義。",
        "from": "T25n1516_002:0900b10_11",
        "context_with_next_sentence": true
    },
    {
        "source_sentence": "復次當知，於一切法無障礙自性中有所作用者，謂由智入三界心、心所相。",
        "from": "T25n1516_002:0900b12_2",
        "context_with_next_sentence": true
    },
    {
        "source_sentence": "「如虛空相」，顯示所知無明隨現有情及器二世間相蘊處界等戲論自性，是即所知為智境界。",
        "from": "T25n1516_002:0900b14_4",
        "context_with_next_sentence": true
    },
    {
        "source_sentence": "有所作性，此所知境隨有繫屬，覺了所知遍計諸境，是故此說名為所知。",
        "from": "T25n1516_002:0900b15_16",
        "context_with_next_sentence": true
    },
    {
        "source_sentence": "所以一切智、一切智智此之二種皆如虛空，應如是觀。",
        "from": "T25n1516_002:0900b17_2",
        "context_with_next_sentence": true
    },
    {
        "source_sentence": "為總攝此義故，頌言「皆」。",
        "from": "T25n1516_002:0900b17_15",
        "context_with_next_sentence": true
    },
    {
        "source_sentence": "「皆」者無餘義，無餘少分故。",
        "from": "T25n1516_002:0900b18_5",
        "context_with_next_sentence": true
    },
    {
        "source_sentence": "此中除彼聲聞人中樂欲取證有餘依涅槃者，彼雖證得人無我理，謂於蘊事取為有故，餘證無餘依涅槃解脫相者今此所攝。",
        "from": "T25n1516_002:0900b21_15",
        "context_with_next_sentence": true
    },
    {
        "source_sentence": "如佛所言一切種一切一切有皆空，此中又除一分外道所說之空。",
        "from": "T25n1516_002:0900b23_8",
        "context_with_next_sentence": true
    },
    {
        "source_sentence": "以是義故，此中應知世間無復少法可有，一切如彼虛空之相。",
        "from": "T25n1516_002:0900b24_16",
        "context_with_next_sentence": true
    },
    {
        "source_sentence": "所言「如虛空相」者，當知即是虛空自性如是真實。",
        "from": "T25n1516_002:0900b26_2",
        "context_with_next_sentence": true
    },
    {
        "source_sentence": "此之九頌如所說已，復為顯示諸菩薩等種智果故，總說頌曰：",
        "from": "T25n1516_002:0900b27_10",
        "context_with_next_sentence": true
    },
    {
        "source_sentence": "如理思惟此實性，　　彼一切性無所依，",
        "from": "T25n1516_002:0900b28_0",
        "context_with_next_sentence": true
    },
    {
        "source_sentence": "所有菩提勝願心，　　大智莊嚴當獲得。",
        "from": "T25n1516_002:0900b29_17",
        "context_with_next_sentence": true
    },
    {
        "source_sentence": "聖佛母般若波羅蜜多九頌精義論卷下",
        "from": "T25n1516_002:0900b30_100",
        "context_with_next_sentence": false
    }
]