{
    "X53n0839_002:0154b20_0": "俱舍論釋頌疏義鈔卷中本",
    "X53n0839_002:0154b21_0": "京兆西明寺沙門　慧暉　述",
    "X53n0839_002:0154b22_0": "　　●論本第六",
    "X53n0839_002:0154b23_0": "因緣二法一體義分皆通親疎六因中能作因即疎餘五因即親四緣中因緣即親餘三緣即疎因如根於識緣如種於牙因如生母等緣如養母如地水於牙如境於識就中因名即親緣名即疎就名親故先說因也六因次第者能作因體通七十五法寬故先說第一俱有因即七十二法次寬說在第二同類因通七十二法與俱有因體等不通未來世狹俱有因說在第三相應因雖通三世即唯心王心所狹同類因說在第四遍行因就心心所中唯染者狹相應因說在第五異熟因若欲界即通五部若遍行因即二部一分據上八地異熟因即唯修部遍行因即二部一分狹遍行因說在第六也對所生果出體頌中言除自餘能作故通一切有為無為法也問未來闕緣不生法餘一切法與作能作因不法體不生如何不障答與作因以不障義成但是法體自闕緣不生也問自體何故非自體因頌言除自餘能作答以自體恒障自體如一念眼識現在第二眼識同時如何得生以相障故自體不與自體為能作因也釋名者心王與心所俱有故名俱有心王與心所為依名因俱有即因持業釋心所翻上可知若心王與心所俱有法為因名俱有之因依主釋也俱有者俱時而有標有宗因果俱時有名俱有即寬如心王與小相為俱有因也互為果者釋即狹心王與小相不互為果如何心王與小相為俱有因也今釋云但是互為果者即是俱有因即互為果因不遍宗得也小相故設不互為果心王得與彼為俱有因也問頌中何故不說心隨轉色及心所兼四相自互為俱有因耶答正理論云如心王與心所決定即說心所自類相望多少不定隨轉色散心及無色定即全無不說生等四相依本法轉自互不相依故論不說或可但說異類法為俱有因同類法不說互為果自成也問心王上小相不相心王心王如何與彼為俱有因又心所上大相不相心王心王緣何與彼心所上大相為俱有因答由隨心王彼小相及心所上大相方得起故心王與彼為俱有因也問何故四相中不說異相別說墮一世答生顯未來世住顯現在世滅顯過去一念三相各能顯一世心心所不相離異相於三世無能顯用故不說也墮一世者生相已前滅相已後名墮一世亦同現在心心所不相離也或墮一世能顯未來不生法雖不與心王等同至生住等三位法雖不生亦為俱有因故別說墮一世也問若為知心心所不相離者但說墮一世即得何須別說生住滅三相耶答若未來法未生時即總同墮一世若後法生至生住滅三位即一世中有前後故墮一世分別說生住滅三也此一果言者即取三果中別釋一果也俱有相應因展轉士用果者俱有即前疏中釋五類法同時互有力用相應因即同時心心所同時士用此一果中不取者此二因不共取一果即自互同時為因果為心心所不同力用取後念果若一果即同時心王心所共取後念果故不取也及餘同時造作得者即是同時心心所造得散無表色同時心王心所共取無表色果也等無間緣引起者即三性心各自引後念三性心為果也及隣次造作得者即善心心所引後念不善無記心等是也不生士用者即無間解脫道同時心心所有士用力共證無為不生法也與離繫別者重即得無為但名士用不名離繫以不斷惑故若斷惑得無為即得二名極少由與五十八法者即約二定已上無覆無記心起有五十八也若欲界更加尋伺亦名有四相若極多即初定善心有大地十大善地十尋伺欣厭隨一兼心王成二十四兼七支無表成三十一各有四大相同聚有一百五十九法心王與一百五十八為俱有因也中間多少准此可知問云何不取小相為隨轉法答正理論云不由彼力心得生故非心與彼[牙(必心)+?]為果故聚中多分非彼果故故小相非隨轉法也若爾心王如何與小相為俱有因答彼由心王生等諸法小相得轉也。",
    "X53n0839_002:0155b17_0": "諸由俱有因故成因者即[牙(必心)+?]為果為因必定俱有或有俱有非由俱有因故成因難然俱有無[牙(必心)+?]為果為因不成俱有因也八對法不[牙(必心)+?]為果故不成俱有因也若於十義中簡初四對闕果三義非俱有因第五五塵為所造難然俱有闕性三色聲通三性餘三塵即無記五塵名取後念五塵為果又闕果三也第六闕果三七支名取當類後果第七所造五塵無表共通三性四大即無記闕性三果三也第八闕時四義也。",
    "X53n0839_002:0155c02_0": "同類因者若同類現在因即持業釋若與後同類法為因即同類之因也。",
    "X53n0839_002:0155c04_0": "染法寬通不善有覆無記五蘊皆[牙(必心)+?]為因同類因等流果也。",
    "X53n0839_002:0155c06_0": "依此九地起無漏道一一皆與九地為因者如未至有九地各有九品無漏道九九即八十一品無漏乃至無所有處亦有九地名九品道亦八十一品無漏道也。",
    "X53n0839_002:0155c10_0": "無生智唯與等類為同類因者問無學無生智與獨覺及佛無生智為同類因即是與勝為因如何言唯與等類為同類因答三乘果位更不轉易無[牙(必心)+?]為同類因義下文得上忍猶不可轉為佛等況得無生智豈可轉也。",
    "X53n0839_002:0155c15_0": "諸鈍根道與鈍及利為同類因者以鈍容得轉成利故鈍與利為同類因利不還作鈍故利不與鈍故利不與鈍為因也。",
    "X53n0839_002:0155c18_0": "見道與見道為因者如一身有九品見道若起下下品見道餘八品不得生即與未來九品作同類因若起下中品即與未來八品作同類因不與下下作因乃至起上上品即唯與上上品作因不與未來前八品為因也。",
    "X53n0839_002:0155c23_0": "難意上地起無漏道上地勝道亦勝依下地起無漏道地劣道亦劣也上地已起現行隨信行道與下地未來起自身隨法行道為同類因也。",
    "X53n0839_002:0156a02_0": "此論三道與後為因後道不與前道為因以劣故此約進說若正理論約退說許後道與前道為同類因如鈍根已生修道與因相續決定不生利根見道為因即修道與見道為因無學道與前見修道為因約鈍第四果退作前三果准前說之又上地利見道與下地鈍根修道為因者約超越第三果人論也。",
    "X53n0839_002:0156a08_0": "聞思所成等者此論唯約欲界結頌不言修慧也。",
    "X53n0839_002:0156a09_0": "此加行善束成九品者三法各自束成九品前與後為因非是三法共束成九品也。",
    "X53n0839_002:0156a11_0": "因聞思修所生功能者若言聞等所成慧即唯大地慧若言聞等所成法散地即通四蘊定地五蘊也約三界明因者欲界聞與聞思思與思為因無修色界聞與聞修修唯與修無色界修唯與修為因異界無因義也。",
    "X53n0839_002:0156a16_0": "生得善九品據所感果有九品准知亦有九生不由加行生任運而起心無九品前後起無次第不定得互為因若加行善加行生轉勝不與劣為因也染汙即不善有覆由感果及治道有九品准生得說也。",
    "X53n0839_002:0156a20_0": "異熟生心有九品亦互為因任運起故威儀等三加行生不與劣為因也。",
    "X53n0839_002:0156a22_0": "通果者如欲界有四定化心果化心是定果欲界四類化心與五地化心為因初定有四化心果不與欲界化心為因乃至四定不與前四定化心為因以劣故也。",
    "X53n0839_002:0156b02_0": "相應因者若心王名因心所名相應相應之因若心王為因即是相應相應即因持業釋釋心可知問相應因具五義何故頌文但舉同所依不舉餘四義答若心王心所同依即同餘四故舉所依不舉餘四如兩人觀初月等同所緣時事行相即同所依即別故頌不舉餘四與俱有因別者若心王心所同一所依邊即相應因義若心王心所[牙(必心)+?]相依邊即俱有因義也。",
    "X53n0839_002:0156b10_0": "遍行因者即遍行即因與同類因為別者同類與後念自類為因遍行與後念不遍隨眠為因如前我見生後念我見二因無別也。",
    "X53n0839_002:0156b13_0": "異熟因者通二釋准前異熟因極速二念方能感果也。",
    "X53n0839_002:0156b15_0": "同類遍行就三世位建立故通二世異熟等三因就體建立故通三世遍行同類[牙(必心)+?]有寬狹四句可知。",
    "X53n0839_002:0156b17_0": "六因五果別者若據體即不別據義即殊今據義分也外非情是業增上果非異熟果以共受用故也。",
    "X53n0839_002:0156b19_0": "若爾無為許是果故即應有因者此舉是果門難有因門難令有因生方是果也。",
    "X53n0839_002:0156b21_0": "又此無為許是因故則應有果者此舉無為是因難令有生當果也。",
    "X53n0839_002:0156b23_0": "非能證故釋無為不是能證智故無離繫果也。",
    "X53n0839_002:0156b24_0": "是因無果者體是能作因無果不能生當果也是果無因當體是離繫無因即不從五因生故。",
    "X53n0839_002:0156c02_0": "餘二無為是能作因體非所證非是離繫果體不生非餘四果也。",
    "X53n0839_002:0156c04_0": "若言無者無因即無過去五因無果即無未來五果若言非者即非體其自體不是因果也。",
    "X53n0839_002:0156c06_0": "或能作因亦有勝力者已前有力無力今偏初或能作因下即別明有力能作因皆據不障義立也。",
    "X53n0839_002:0156c08_0": "似自因者遍行染等流同類因三性等流果也。",
    "X53n0839_002:0156c09_0": "除前者謂過去已生有為法望現在法不得為增上果以在因前故也。",
    "X53n0839_002:0156c11_0": "五取果唯現者頌中不說能作因取與者能作因中未來世及三無為法不能生得果無取與以不定故不說也據實論之能作因通七十五法除三無為外餘七十二法中若有力者即現在取果通過現與果若兼無力者取與皆通三世也。",
    "X53n0839_002:0156c16_0": "正取果時亦與果故者約二因能引邊即取與力邊即與與取皆同時義說別也取善法上得隨所得是善性取此善上得作四句如斷生得善九品前八品善上得為第三句斷第九品善此善上得為第一句無善生故不與果後續善根時最初念得即與過去第九品善上所得得相續得此第九念上所得得且能與力已取故不是取果即第二句也中間染上得至善得望彼亦不取不與也論主改意疏釋恐人濫通取過去前八品善得所以改今第二句即取第九品善上得據實續善即通續九品今所取即唯第九品得也寶法師釋云舉果顯因相難知故改舉續善根最初善果上得顯取過去第九品善上所得得因用相難知故改也。",
    "X53n0839_002:0157a05_0": "不善及有覆無記同類因皆有四句准善可知無覆無記舉取果問與果順後句答亦可知。",
    "X53n0839_002:0157a07_0": "法從因生即七十二法一一法六因幾因生分為兩類明心王心所為一類色不相應作一類辨也。",
    "X53n0839_002:0157a09_0": "染汙法者心王大地十不定尋伺睡眠此上通三性取染汙邊惡作通二性取不善大煩惱六大不善二不定貪嗔疑慢小煩惱十都三十七法一一生時除異熟因餘五因生異熟因生無記法不生染汙法也第二異熟生法者取心王大地尋伺此十三取異熟無記性邊從五因生除遍因遍行因生染汙法不生無記法也。",
    "X53n0839_002:0157a16_0": "第三三所餘法者除前三類外皆是此中攝取心王大地十尋伺大善十此二十三法中取苦法智已生云無漏邊有漏定善有漏散善邊威儀工巧通果無記全加睡眠惡作善性邊共二十五從四因生除遍行異熟因不是染不從遍行因生不是異熟無記性不從異熟因生也第四初無漏法者取心王大地十大善十尋伺三十三法取苦法忍一念相應者從三因生除異熟遍行同類准前釋也。",
    "X53n0839_002:0157a24_0": "十一色及不相應分四類者一染汙法者色聲無表四相得取染汙性邊從四因生。",
    "X53n0839_002:0157b02_0": "第二異熟生法者取眼等五根扶根四塵四相得無想果同分命根取異熟無記性邊從四因生。",
    "X53n0839_002:0157b04_0": "第三三所餘法者五根四塵取長養邊色聲取善及三無記邊無表別解脫處中定共全道共除苦法忍外餘苦法智已去全得四相取有漏善餘三無記邊無漏除苦法忍外餘苦法智已去全二定名身等三全從三因生也。",
    "X53n0839_002:0157b09_0": "第四初無漏法取道共無表得四相取苦忍已去者從二因生也。",
    "X53n0839_002:0157b11_0": "　　●論本第七",
    "X53n0839_002:0157b12_0": "有四緣性性是類義雖所藉緣多約性類皆四種攝也此中因緣如種子法等無間緣如開避法所緣緣如任杖法增上緣如不障法六因[牙(必心)+?]舉相內及四緣[牙(必心)+?]舉問皆有四句約體及世寬狹思而可知問六境中六識不緣過未二世者如何亦是所緣緣答過去曾緣未來當緣不生法不生法約流類皆是所緣緣也第一釋約體等義前一受生後一受等若如此者如前念善心起即有二十三心心所後念無記心起即十三心心所生如何名體等此釋非也第二說約用等前念後念體雖多少不等而力用等若如此者即前念受與後念相等為緣如何名等答等者約前念一受後念無二受並生名等所以以異類得為等無間緣色等後念許同體並生也。",
    "X53n0839_002:0157c01_0": "所緣即緣者所緣即在六境能為緣生六識等也。",
    "X53n0839_002:0157c02_0": "緣有增上力能生果法名增上即緣也。",
    "X53n0839_002:0157c03_0": "因緣五因性者婆沙四大造色等是有力能作因入因緣攝此論後文生等五因即是因緣攝此論據全因因緣即五因為性增上即能作不同婆沙有力能作因即入因緣攝無力能作因即入增上緣攝也問為因攝緣為緣攝因答因緣即攝五因餘三緣攝能作因也。",
    "X53n0839_002:0157c09_0": "等無間緣具二義一開前避後二前念引後念色不相應雖有開前避後一義無前念引後念義故不立等無間緣。",
    "X53n0839_002:0157c12_0": "等無間非後者已生心心所法者已生簡不生心心所簡色不相應也問如前六識為意六識入過去即名意後念識生與不生為意成義得作同類因義亦准此釋如何等無間緣即簡後心心所耶答等無間緣據與力無學後心雖取不與無與果義故不立等無間緣意者所依義同類因即取果義無學後心心所依取果義成即名意及同類因也。",
    "X53n0839_002:0157c19_0": "等無間等者無同類心未簡如世眼識一簡生餘十九即不生此識不能束開雖有二定束間非是心故不名有間也問命根前後體一應立等無間緣答命根由前生業引相續自無力相引不同心心所前能引後如善惡心不由業引也。",
    "X53n0839_002:0157c24_0": "無表色二並五根四塵二長養並生外非情從少生多如大樹也得四相如二無表色生即二界得四相並生二定前後體非一等無間緣者第二念等已後定從有心定引生不從第一念定引生故不立也。",
    "X53n0839_002:0158a04_0": "有別體性者此破經部許緣無境生心如緣過未世及三無為空華第十二處等生意識有部即不許緣無生心緣過未等即是緣過未名等生心皆緣實法方生心也。",
    "X53n0839_002:0158a08_0": "增上即能作者問何以不言能作即增上論言增上即能作耶答能作因寬增上緣狹能作因中取無力能作因為增上緣不取有力能作因所以言增上即能作不言能作即增上也。",
    "X53n0839_002:0158a12_0": "增上緣寬所緣者有二說一云據增上緣體廣所緣緣即俱有法是二云或所作廣者增上緣但據不障義皆名增上緣若所緣緣即要與能緣識為境者是所緣緣若不為境者即非所緣緣此不為境得為增上緣故所緣境也。",
    "X53n0839_002:0158a17_0": "為因義成方是取果此是四緣故不論取果但言與果用也問等無間及因緣中三因於正生位所緣及因緣中二因於正滅位即前後相違如何言心心所四緣生答正理論云雖正滅位作用方成而法生時非無功力離彼此法必不生故正生及正滅皆是果法正生及正滅不取緣正生及正滅時增上緣於未來及現在二世皆與果力令生故通正生及正滅時與果用也。",
    "X53n0839_002:0158b01_0": "二定體不能緣境不從所緣緣生除所緣緣也。",
    "X53n0839_002:0158b02_0": "如是二定心等引生等者二定從有心定引生二定後出心為等無間法不與出心為等無間緣是前入心與出心為等無間緣二定從有心引生入二定心能取二定及出心果後出心即從過去入定心為等無間緣引生若無想果出心由過去業引生也問何故但說入二定心與二定為等無間緣不說無想天有心與無想異熟為等無間緣答二定從有心定為加行引生故此說之無想果由過去無想定業引生故略不說從等無間緣生也。",
    "X53n0839_002:0158b11_0": "餘由二緣生者問豈不無表由善心引生何不說善心與彼為等無間緣答以初念無表容不善心引生如受戒者第三羯磨容入不善心引無表生第三羯磨是善心因與後念善心為等無間緣不濫無表為此緣不同二定善心引生前後皆是善性也問二定從善心生善心與二定為等無間緣色聲從善心生善心與色聲為等無間緣答以色聲二即與善心等俱生亦非等無間緣不同二定與善心前後也及得非得同分四相皆容雜亂現前並不立等無簡緣也設彼救云自在等更約欲覺方能生諸法者若彼欲覺即是二同欲覺又復彼雜次等而起也咄者(字林相謂也字書之咄吒也)。",
    "X53n0839_002:0158b23_0": "自他相望者自即四大望四大所造望所造他即四大望所造所造望四大也。",
    "X53n0839_002:0158c01_0": "能作因開生等五因并俱有等五因即十因也正理論釋五因相者生因如母生子依如臣依王立如地持總持如食持命養如樹根水養四大共為生因火為依因令乾燥不爛壞故水為立因能浸潤不散故地為持因令不墜破故風為養因能令增長故大與所造無俱有等五因有生等五因也。",
    "X53n0839_002:0158c07_0": "為大唯一因者此文將所造望能造為異熟因即是因緣更加增上即是二緣生法以此一頌但問因緣不問增上前文言自他相望互為因緣不是能造望所造唯一因也十二心相生總為五例一自界望自界心即欲界四心色無色各三心前後互相生欲界變化無記心唯與色界善相生不與自餘心相生也二異界心從他界心生及生他界心即欲界善與色界善及欲界變化心與色善相生四是心與自他及上下地定心相生生得善及異熟心不許異地起也三從觀出入即三界善心與學無學心相生更不與餘心相生也四防定退即色染心生欲善無色染生色善也色界起欲界善約初定說二定等起初定亦得五結生位結生心唯染汙死有心通三性學無學心及三界加行善工巧通果無記皆不死下界染心死不生上界唯生自界及下界善無記心死容生三界上界染心死許生自下界善無記心死通生三界十二心相生及二十心相生於此五類思之可解無色善心與第四定隣次但是依第四定為所依等也厭壞者即是加行道若未斷欲惑即不得無色定若得定了即欲惑已斷也。",
    "X53n0839_002:0159a03_0": "餘從五生四者無學從學心生者即第九無間道生第九解脫道也。",
    "X53n0839_002:0159a05_0": "上界無身工巧有語工巧此約身工巧說無也。",
    "X53n0839_002:0159a06_0": "威儀路工巧處此是境心緣此而生名路及處也。",
    "X53n0839_002:0159a07_0": "異熟生心如前釋。",
    "X53n0839_002:0159a08_0": "通果即解脫道中慧從通果發此能變化心名通果通果之心也。",
    "X53n0839_002:0159a10_0": "得心多少者此門意如前成熟法根定量門成欲界染心俱時及前後位此染心容俱時得幾心也。",
    "X53n0839_002:0159a12_0": "容得者約前後諸位許得不俱時得六所以言容也正起疑心時及上界死生欲界一剎那結生心唯染汙此兩位染時未來善上法前得與此二染俱時得也。",
    "X53n0839_002:0159a16_0": "得欲不善有覆及色有覆心者由起惑退即約先凡夫斷欲色界煩惱盡後起欲惑退成二界染心也。",
    "X53n0839_002:0159a18_0": "界退還即無色死第二念受欲中有初心成二界染心也。",
    "X53n0839_002:0159a20_0": "無學正起欲界染時退果得學心及無色有覆心也色界染心界退還即據受色中有初心是染便自界三欲界一法前得與染心俱時得也。",
    "X53n0839_002:0159a23_0": "第九解脫道即入色根本善二界他心有法前得與善心俱時得也。",
    "X53n0839_002:0159b01_0": "俱舍論釋頌疏義鈔",
    "X53n0839_002:0159b02_0": "京兆西明寺沙門　慧暉　述",
    "X53n0839_002:0159b03_0": "　　●論本第八　世間品",
    "X53n0839_002:0159b04_0": "分二初釋名二分文解釋略無來意如前辨也。",
    "X53n0839_002:0159b05_0": "可破壞故名曰世間者可破壞故釋世字墮在世中故名間正理論名緣起品以此品中廣明緣起義故先明有情後明器者外果必由內生故先明有情後器也。",
    "X53n0839_002:0159b09_0": "傍生者彼身多分傍住故或於中小分有情以傍行故如傍蟹等也。",
    "X53n0839_002:0159b11_0": "四大王眾天者王即四王眾即類非一故七金山日月宮四層級住者君臣合舉舊名四大王天不得其眾四王者東方持國主南方增長主西方廣目主北方多聞主也梵云忉利此云三十三天亦臣主合立名也喜足舊名知足天。",
    "X53n0839_002:0159b16_0": "眾多苦具者即插名師子頭馬頭逼身合黨即自朋類相殘害也。",
    "X53n0839_002:0159b18_0": "受苦無間者即約自身受苦不休息或無樂間苦即約無外樂間內苦或更有受生及身形無間等也舊云閻浮提者提是河名即無熱池四河中一數名拔提河河中有金名閻浮檀金河邊有林菓大如八石瓮新譯取樹名瞻部洲也。",
    "X53n0839_002:0159b23_0": "此上者約處所在欲界上亦有情約處勝名上後釋勝也。",
    "X53n0839_002:0159c01_0": "廣善所生即是無尋有伺定業又准下文修四梵福量得生也。",
    "X53n0839_002:0159c03_0": "無煩者上五天皆名無煩唯聖居故以在無煩首故正理論作此繁字或名無求不求入無色定故亦名淨居下地煩惱已斷名淨淨身所居名淨居也。",
    "X53n0839_002:0159c06_0": "已得雜修上中品定者准下文雜修有五品謂下品中品上品上勝品上極品得上中品定除上中品障約此立名也。",
    "X53n0839_002:0159c09_0": "餘品至微者有上極一品定障名餘品也。",
    "X53n0839_002:0159c10_0": "有部要依同分方立天處大梵居獨一又無別處故不立大梵及無想天也。",
    "X53n0839_002:0159c12_0": "謂於是處得彼定者即欲色二界得無色定處受生又受無色界畢即於是處中有起故准疏釋即於過去得定處中有起此釋恐非應是無色界死處中有起名即於是處若取得定處豈無色界生經二萬劫等無行動等也。",
    "X53n0839_002:0159c17_0": "由生勝劣有殊分四以無色故名無處不是都無所處即以欲色界為處所也。",
    "X53n0839_002:0159c19_0": "無色心依自地四蘊同分及命問若爾欲色界心等何故不依同分及命耶答無色同分命強從勝定生能伏色想若欲色界身勝心依身轉也又欲色界同分及命此二依色轉無色同分及命自相依欲色同分及命不相依者以二劣不如無色也。",
    "X53n0839_002:0159c24_0": "欲界貪心名欲境非是欲能生欲故名欲色界色勝不能生欲不得名欲五蘊名界欲屬此五蘊或界能生欲名欲界色無色界准此釋無色即四蘊無色界即屬四蘊法第六轉聲若欲之界即第七轉聲也。",
    "X53n0839_002:0160a04_0": "邪命外道即是舍利弗舅舍利弗於馬勝比丘言下得初果後見佛得第四果梵云舍利弗呾羅今言舍利弗訛也舍利弗此云鶖即百舌鳥是母名咀羅云子以母辨才如鶖鳥此是彼子故以名焉。",
    "X53n0839_002:0160a08_0": "初行頌初句非外境名欲第二句辨自宗後二句釋外境非欲所以後二頌皆是前兩句牒後兩句破也問三界為一為多答三界無邊如虗空問世界為橫為堅答有二說一云世界橫一說竪所以有欲色上下二界竪也問若離此欲界貪諸欲界貪皆得永離否答皆得永離以同修欲界故也問初定發五通能遍至一切欲界不答不能至餘欲界即至自欲界也於中地獄等者前明三界通外器善染中有今五趣狹唯取異熟無記五蘊有情為體故言於中又不通長養若通者欲界修得天眼應即是天趣攝非人趣收也問既立五趣修羅五趣中何趣中可攝答瑜伽論天趣攝雜心論鬼趣攝正法念經鬼畜二趣攝加陀經天鬼畜三趣攝又云羅睺阿修羅師子兒毗摩質多羅阿修羅王天女生准此經論諸趣不定天趣攝為正以身形同天如世羅非人生身形同人即人趣攝梵云阿索落此云非天多行諂誑非天行也大眾等四部說五趣體通善染若通善染過如疏述。",
    "X53n0839_002:0160b01_0": "即於三界及五趣中者七識住更狹於五趣中取人天二趣少分為七識住故云即於三界及五趣中也。",
    "X53n0839_002:0160b03_0": "彼由身異者約眾多有情各各體類異故。",
    "X53n0839_002:0160b04_0": "或有異身者約各各成就一身異說想異准釋。",
    "X53n0839_002:0160b05_0": "又憶念知者謂能想知過去梵王發願方生初定以定力劣自不能知二定沒生初定也。",
    "X53n0839_002:0160b07_0": "初見梵王者何處見即初生時見梵王有釋在中有見梵王此釋非也。",
    "X53n0839_002:0160b09_0": "第三識住中言彼天影形狀貌不異者問初定有三天如何即言身異答以梵補與大梵同一地攝臣主相依勝劣有殊故言身異二定三天各別地無有臣主自他論之即各不別也此三天顯色光明不相妨礙即一身形三天大小即別也。",
    "X53n0839_002:0160b14_0": "經部問云第二定厭根本喜起近分捨即言想異第三定厭根本地樂起近分捨如何乃言想一答二定喜兼動有厭時即起近分捨言想異第三定樂寂靜凝然故無厭時不起近分捨言想一也經部釋火災壞初定二定中有新生天子未了火災成壞謂燒二定有火來想及怖想舊生天子已了火災成壞有不來想及不怖想二定言想異也破云水壞二定三定天子應同前有來不來怖不怖想應言想異問外色法為色蘊及上得四相為行蘊此外二蘊得為識住不答不得為識住識愛自身如人見財且救身不救舍宅故外二蘊非識住也。",
    "X53n0839_002:0160c01_0": "識住與有情居別者正理論云由識愛樂住著名識住有情居即於自依止身愛樂愛住是二別矣問中有得為識住及有情居不答不得以樂求生處故也問同一剎那定心五蘊緣境時五趣互相依識住四蘊蘊得名識住四蘊依識識名識住不答正理論云除我見心故不說馳流生死唯識非餘外道執此為我佛為破彼顯識依他體不自在破彼我見故識住內世尊不說也說色蘊與續有識現在為依過去未來為境受等三蘊在現與識同緣一境過未為境三時有助伴義故四蘊立識住識之故也。",
    "X53n0839_002:0160c11_0": "七識住通識者七即說識及四蘊於天等處樂住四即識於四蘊住也。",
    "X53n0839_002:0160c13_0": "前界攝外器善染中有四生五趣攝不盡於三界五趣中說四生言於中也。",
    "X53n0839_002:0160c15_0": "四生者四即數生謂生類諸生不同不過四類或多生類故名眾生先列卵生者具四緣一卵[穀-禾+卵]二胎藏三濕生二氣四染處胎生三除前一緣濕生二緣除前二化生一緣除前三緣也。",
    "X53n0839_002:0160c19_0": "毗舍佉二月星名此云長養二月星能長養萬物毗舍佉長養善法故取星名西方十二月皆取星名也此四生人皆得入聖得金輪王等得聖後不受卵濕二生。",
    "X53n0839_002:0160c23_0": "布煞陀此云淨住即長養功德也。",
    "X53n0839_002:0160c24_0": "瞻部洲北有銕刃樹妙翅鳥欲食龍時先坐此樹投身於海以翅撥水而取食之化生鳥食四生龍胎生鳥食三生龍濕生鳥食二生龍卵生鳥即食一生龍不能食前三生龍以己劣故也問化生龍死無遺形如何鳥食答有二說一云以不知故食不說充飢亦有何失一云吞龍龍未死亦除飢也問四生中何生最多答若兼中有化生多地獄諸天二趣全三趣少分兼中有皆化生故若除中有四中即濕生多也。",
    "X53n0839_002:0161a08_0": "外道論懸記過百劫後有大幻出世受胎生止此謗也。",
    "X53n0839_002:0161a10_0": "為留身界者論主破云佛有勝神通能化別身界留住何要胎生答正理破論主云別化身者非是十力功德等所依薰身設別留者無大饒益也。",
    "X53n0839_002:0161a13_0": "死有後生有前二有中間故名為中三有攝故名中有也問生之與起名異體同中有已起何不名生答體雖無別約位有殊生即結生故中有名起不名生有也。",
    "X53n0839_002:0161a17_0": "種果者種望果豈中間有間耶必有牙等相續也同喻如種果異喻如質像也。",
    "X53n0839_002:0161a19_0": "因中有不定過者十四中是共不定以續生有間無間共有彼救。",
    "X53n0839_002:0161a21_0": "質像者質望像續生即有間也。",
    "X53n0839_002:0161a22_0": "別色生者像色離本質外名別色此色是假若非假色者如何一鏡實色處更有一實像色生鏡面色與像色各依四大故知像色假有也二於一水處兩岸色形於水中現名二也三影中之鏡鏡中光色既與影同處生故光像色假有也四見人面及月二像於鏡中現亦有人面與鏡面即近像即月像此即遠一處初鏡次水次影明及為一處也。",
    "X53n0839_002:0161b05_0": "然諸因緣和合者由鏡面等分別照人鏡光爍人眼光鏡故反自見面也。",
    "X53n0839_002:0161b07_0": "夫言相續此滅彼生者此釋相續道理。",
    "X53n0839_002:0161b08_0": "唯從鏡中有像現故者若質已滅唯鏡中有像現即是得相續既質在唯鏡中便有像現質像本類各別故知不是相續也。",
    "X53n0839_002:0161b11_0": "五那含中中般即言中天得般涅槃五那含中生般及有行般應有生天及有行天得般涅槃既不許然故知彼釋非也。",
    "X53n0839_002:0161b14_0": "初善士亦爾者如初定去欲界有二百五十六萬瑜繕那分為三分處色中有行却八十萬瑜繕那方入涅槃時處皆近二三善士皆准此釋問如調達生身入地獄有中有不答有中有由極惡業順現受果不待命終非是生身便入地獄生身至餘處死方受中有入地獄受生若將生身便入地獄者五趣之身即有雜亂失既極惡許將此身便受地獄身亦應極善便將此身受淨土生既極善不許極惡亦同善有中有也。",
    "X53n0839_002:0161b23_0": "琰魔王亦云閻魔羅亦云閻摩亦云閻羅杜皆是梵語輕重不同此云雙王謂兄妹二人為鬼王亦云靜息息罪人初受父母胎名一生受法時名再生也。",
    "X53n0839_002:0161c02_0": "　　●論本第九",
    "X53n0839_002:0161c03_0": "中有與生有同引業故形狀相似滿業別故所食飛行具根等則別也。",
    "X53n0839_002:0161c05_0": "假設難云中有如本有形者如一母狗腹懷五子一時死各墮一趣各有中有當處起於中有地獄中有即火車等應燒母腹也初釋舉重況輕居本有尚不燒況居中有被燒後釋約五趣業隔礙不牙燒也母腹不說業遮者中有細母腹麤設不遮亦不燒故不說業遮也。",
    "X53n0839_002:0161c11_0": "如當本有形者問五趣業定可爾五趣業未定如何言如本有形答業無不定者設不定即受鬼中有也照百俱胝者一俱胝百億百俱胝有百百億即大千界照所化大千界菩薩雖在欲界如盛年不同餘人五六歲也。",
    "X53n0839_002:0161c16_0": "大象被閇室中等者大象況一切眾生室況三界無門戶況無出路小窓況佛法為出路也。",
    "X53n0839_002:0161c18_0": "海水灌頂者轉輪聖王欲受位時取白牛右角置五穀種子以四大海水盛滿中表王四天下諸粟散王等將上殿灌頂受王位也。",
    "X53n0839_002:0161c21_0": "入胎雙生者中有先入小後入大出即先出大後出小餘人生門出亦生門入菩薩右脇出來受胎亦右脇受獨覺輪王亦爾婆沙更有一說出入胎皆同生門正理論云入胎無定以中有身無障礙故然由業力胎藏所持也。",
    "X53n0839_002:0162a02_0": "無色無中有者無色定業不能引中有已斷起結故正理論云一謂往生處得傳識故二謂表所趣形故欲色二界有無色即於欲色二界得定處受生無所往來故無中有問無色界死即欲色界受生無往來何要有中有答無色命終生欲色界所處不定又以造起業故起中有婆沙六十八云若人死自身面上作虫亦有中有蟲即傍生趣下文往三惡趣識滅於足識從足至面亦有往來故有中有也。",
    "X53n0839_002:0162a10_0": "中有決定者未斷下二界貪生有決定中有後起與生有同業引不能入二無心定不能證俱分解脫有慧解脫不起世俗不同分心女男決定無能轉義及不能斷欲界修惑也。",
    "X53n0839_002:0162a14_0": "天中有眼能見五趣者天趣本有眼能見五趣本有形受天中有眼亦見五趣人本有眼不見天本有人中有眼亦不見天中有能見餘四乃至地獄本有眼不見餘四趣中有眼亦不見餘四趣中有也。",
    "X53n0839_002:0162a18_0": "上至世尊無能遮抑者婆沙六十八云神境通與中有業通何速答神境通速若爾何故言業通上至世尊無能遮抑答依不障義及業力說世尊不遮抑若速即神境通也。",
    "X53n0839_002:0162a22_0": "若中有具五根者如何前文言如當本有形本有不具五根者答以中有初業異熟勝妙故具五根也。",
    "X53n0839_002:0162a24_0": "見有出故者表中有入赤鐵受生不障義或是先入諸金剛山不能遮以熟虗疎具得出入也。",
    "X53n0839_002:0162b02_0": "不可轉者餘處許中有可轉者即約未受彼身見有惡相便生謗等即轉若受了即決定不可轉也。",
    "X53n0839_002:0162b04_0": "非久住者婆沙七十說七日外生緣未合即數死生不久生緣即合餘師說即寄餘同類生如狗即寄野狐等也。",
    "X53n0839_002:0162b07_0": "翻此二緣俱起嗔心者即翻前男於母起愛於父起恚翻女於父起愛於母起恚也問後言中有入胎如入茆室等如何此言於母起婦想等後言入茆室等據入胎門說此言起染據在中有說也。",
    "X53n0839_002:0162b11_0": "論有二說一云即精血等成五根身等如種與牙滅生道理一說別大種成根身等如依業異別有眾生諸仙即五通仙樂寂即獨覺修苦行即菩薩也。",
    "X53n0839_002:0162b14_0": "正知者是不起倒心名正知非是善心名正知若菩薩於父母起親附愛結生不同凡夫顛倒愛也。",
    "X53n0839_002:0162b16_0": "勝福智故者六度中前三福後一智中間二順前即福攝順後即智收也。",
    "X53n0839_002:0162b18_0": "三時不正知者若福薄者中有見自身大風雨寒熱或運遂入草座墻下住出亦爾若福勝中有見自身昇華臺堂殿居勝牀座住出亦爾是不正知也。",
    "X53n0839_002:0162b21_0": "此有故彼有等者有釋因有故果有因生故果生或過去有故現在有現在有故未來有過去生故現在生現在故未來生也。",
    "X53n0839_002:0162b24_0": "又此八支據欲界說者婆沙二十一云名色緣六處但說欲界三生又有說此經通三界四生謂化生初受生時雖具諸根而未猛利是名色初結生名識第二念名名色第三念等猛利位即六處位也又婆沙二十四問十二支三界各具幾支答一說欲界十二支色界十一支除名色支無色十除名色六處支又評曰三界皆具十二支初結生為識未猛利位為名色後六根猛利位為六處無色無色蘊有名色名即四蘊無五根有意根名緣意此論正理同前說次下文過去無明行為因現在識等五為果者此據順生受業說亦有現在五支非是次前世無明行果未來生老死非是現在愛取有果謂有順後受果及不定果如婆沙一生造九地愛取有果也。",
    "X53n0839_002:0162c13_0": "正理問何故無明聲說諸煩惱答過去諸煩惱未得果時皆明利既得果已非明即虧以無明故過去煩惱總名無明現在無明設未得果相亦不明若現在餘惑即明利也。",
    "X53n0839_002:0162c17_0": "彼與無明俱時行故等者正理破云貪等煩惱隨無明行在不然貪等生時勝無明故勝貪等隨劣無明行在理必不然若無明隨貪等即應無明隨貪等在必若貪等無明[牙(必心)+?]相隨偏在無明必即不然若無明隨貪等即喻中應王隨從臣若貪等勝無明劣即導從勝王劣也。",
    "X53n0839_002:0162c23_0": "正理云何緣宿生諸業名行答名隨義立其義云何造作義名行造作令果生宿生感現在業名行過去已得果業果已生了不得名行現在業果未熟皆不隨義立行名順後及不定受業至感果時皆得行名也。",
    "X53n0839_002:0163a04_0": "有部因是善惡果是無記如識及因時蘊結生唯染許如何與善惡業為果耶答結生一剎那識及同時五蘊非是引業果故命根同分是引業果是異熟無記識等既非引業染汙何妨也。",
    "X53n0839_002:0163a08_0": "住名色根者六塵亦在名色位攝名住色根也。",
    "X53n0839_002:0163a09_0": "名色即從第五位中已前四位皆是名色收第五位有三十四七日前四位各七日五位共三十八七日也問胎內名色位已有身根發身識覺苦樂即有三和如何至六處位言未有三和答名色位三和非恒勝故未立三和唯六處勝也婆沙說無明愛取生識唯染汙餘位通善染故受支位起受取有三支及五蘊即非受支攝若不起此三支即受支攝受位最長故前文說受後生愛取有者據造一生愛取有有說若造多生為五趣愛取有即更起也。",
    "X53n0839_002:0163a18_0": "初念名愛增盛名取者若爾愛同生識二支各一剎那答不爾生識即一剎那定無再結生故愛取緣多境各一剎那即多念也。",
    "X53n0839_002:0163a21_0": "當來生顯至現在識強者現在了別故識強生相在未來故未來生顯也。",
    "X53n0839_002:0163a23_0": "當來老死中名色至受位四支前滅後生名老死支也行有二支為生因無明愛取為緣若起惑即無明勝若結生即愛勝又正理論一切煩惱初緣境時名愛後增盛位說名緣取愛過患重故現在諸煩惱中偏說愛名也。",
    "X53n0839_002:0163b04_0": "剎那者一剎那貪心行煞有身語表無表及意大地十大煩惱六大不善三尋伺四相得同時起約此眾多法配為十二支如疏文。",
    "X53n0839_002:0163b07_0": "舉無慚等四纏者以隨從纏故餘六是不隨從纏也俱遍有為者於非情不說有無明等約十二支不有者即論生老等也。",
    "X53n0839_002:0163b10_0": "經部破有部十二支不取同時五蘊無明取癡行即取思等也。",
    "X53n0839_002:0163b12_0": "老死果不修道生死有終無明無因同彌沙塞部有始起有情正理更加聖教缺減過也。",
    "X53n0839_002:0163b14_0": "由義以顯者受既生愛也顯老死為無明因也未來老死即名色六處觸受四支為體現既受生愛即以顯未來老死中生無明即取第三句從事事惑生釋無明因餘同文故來也因果體既不別為因不為果如何安立二義也如父從他生名子生他名父如行生識名因行從無明生名果也問過現法已生可名緣已生未來法未生如何名緣已生答是過現已生類故名緣已生也。",
    "X53n0839_002:0163b22_0": "　　●論本第十",
    "X53n0839_002:0163b23_0": "無明迷暗為性言不了不知約用辨體也。",
    "X53n0839_002:0163b24_0": "應是眼等者七十五法中唯慧是明餘七十四法體皆非智明應皆是無明。",
    "X53n0839_002:0163c02_0": "若後釋明無者若智慧無處即是無明無明即無體也。",
    "X53n0839_002:0163c04_0": "非是離明之外皆名無明等者即是簡前二釋非也非異親友外皆名非親友者如人與彼為怨怨即名非親友不可自親友外怨敵及餘人皆名非親友餘人不妨是親友又不可親友處即名非親友即是無法何得名怨敵也。",
    "X53n0839_002:0163c09_0": "不可異實語外皆非實者餘離間等三語不妨不是實語及非實語又不可實無處名非實即誑語無體又無記法義事不是善法等所對不妨不是法義事及非法義及非事也。",
    "X53n0839_002:0163c13_0": "無明緣行者無明為緣行得生行為緣識得生等也如是惡慧應名無明者慧有簡擇用惡慧既無此能共無慧不殊應是無明破云非惡慧等又云貪等相應慧既染汙又無見共無善慧不別應是無明也。",
    "X53n0839_002:0163c17_0": "恃我類性者我慢即七慢中我慢恃我陵人故類性即是無明無明不了相亦相似恃我陵物即是我慢之類也。",
    "X53n0839_002:0163c20_0": "名是不相應行名於四蘊中是行蘊攝餘四蘊不能詮法如何名名答名詮多法四蘊隨六根亦緣多法上轉似彼名詮多法故四蘊總名名也問四蘊中不相應不能緣境如何名能緣答若名在無色中如變礙名色無表去來極微無變礙不妨名色名在無色四蘊中四蘊總名名也。",
    "X53n0839_002:0164a02_0": "色法有形質眼能見等四蘊無形段一一要須名顯說方知故四蘊總立為名。",
    "X53n0839_002:0164a04_0": "捨身者身即色身四蘊捨前趣色身取後趣色身如名詮多法四蘊名名也問無漏四蘊不能取來趣身如何無漏四蘊總說為名答是彼類故雖不取未趣有捨此蘊義也。",
    "X53n0839_002:0164a08_0": "三和生觸者三和生同時觸四和生同時受。",
    "X53n0839_002:0164a09_0": "言順樂受觸者觸因名順順之樂受順樂受名順順即樂受也問未來法生現意識即是因在果後即因果道理相違答果有三種有取果與果此與因俱或後前有為四果是二所證果即擇滅是三相隨順要藉果通與俱時及前後也。",
    "X53n0839_002:0164a14_0": "論有相破者經部兩說本宗不立心所二和同時假立觸末師立受想行三也。",
    "X53n0839_002:0164a16_0": "有對觸者正理云或約緣有對境名有對觸也。",
    "X53n0839_002:0164a17_0": "增勝於語者是伏名能詮表勝於所增呼名為語約所依說也如青色有能詮名青色體即通眼觸及意觸了能詮名唯是意觸了意觸就此境立名名增語觸也第二意識因語得生意識從因立名名增語觸與此緣增語識相應名增語觸增語之觸亦有意識不緣名生就相應立是隣近釋也。",
    "X53n0839_002:0164a23_0": "經部前念觸為因後念受為果者破云如二念緣境第一念緣順境第二念緣違境第一念緣順境受豈得與第二念緣違境三和俱時生前後違順性相違故前後念心緣境准此破第六意識唯緣法名不雜緣若兼前五緣即名雜緣六境一一別緣為六句二二合緣為五句乃至六境合緣為一句也。",
    "X53n0839_002:0164b05_0": "釋近行名者意即意識喜等依同時識名近於境分別名行第二說喜等為緣意於境遊行正理說喜等有力與意為緣令意遊行破此論前說云若說喜等意為近緣於境遊行者即應想等亦得此名與意相應由意行故也。",
    "X53n0839_002:0164b10_0": "初二定喜雖無憂對以欲界有對准下界立上也欲界無意樂第三定亦不立也又樂凝滯近行不滯也自界見順境生六喜見違境生六憂見俱境生六捨欲緣色界梵王等勝生四喜緣無想果無心生四憂緣五果即生四捨緣無色無處等生一憂受緣命長等勝生一喜緣無造作等即生一捨也。",
    "X53n0839_002:0164b16_0": "二緣欲十二者八解脫中初二解脫前四勝處依初二定緣欲界不生貪生六喜緣通果即六捨。",
    "X53n0839_002:0164b18_0": "八自者初定緣二定勝即生四喜緣變化即四捨色界緣無色准欲界緣無色說也後二緣欲六者緣欲界變化事生六捨。",
    "X53n0839_002:0164b21_0": "四自者緣自地變化生四捨。",
    "X53n0839_002:0164b22_0": "空處近分緣色四者准婆沙約別緣說若總緣即一也。",
    "X53n0839_002:0164b24_0": "無色者欲四遠不緣欲界無色根本無遍緣智不緣色界也。",
    "X53n0839_002:0164c02_0": "正理論云十八近行長養有故唯是有漏無漏與此相違取有漏善染無記皆名近行也。",
    "X53n0839_002:0164c04_0": "若未獲得色界善心者未得未至等定名未獲色界善心成自界通染善無記上界唯染汙以是彼惑相應受等故不緣下界也。",
    "X53n0839_002:0164c07_0": "不擇者擇是慧不擇即癡三毒門中立近行也。",
    "X53n0839_002:0164c08_0": "名耽嗜依與躭嗜煩惱為所依故經部取染喜憂捨為近行是所治取染喜憂捨與善法為依名能治而非近行餘無記喜憂捨順染躭嗜依攝順善出離依攝不順善染皆非近行但佛意說遮止染近行故大師說染及善名大師說此三十六三世各有三十六即成一百八受也。",
    "X53n0839_002:0164c14_0": "生煩惱等事者從煩惱生業生識等果事如種生牙葉後生果也煩惱鎮業如無學故業無煩惱鎮無果煩惱根者有順地見道煩惱名煩惱根無漏道能拔。",
    "X53n0839_002:0164c17_0": "如諸草藥果熟為後邊者如草親能生果即枯更不能生果業感現在果了更不能生未來世果也。",
    "X53n0839_002:0164c19_0": "食熟更不可轉成餘食人異熟不可轉天等中受也問初受生時身心昧劣不能起自力纏垢既身心昧劣如何能起諸根本煩惱及隨從纏耶此位中身心昧劣下是答。",
    "X53n0839_002:0164c23_0": "四食者世尊初成道了往鹿苑度五人過恒河逢富樓那外道見太子威儀端正問曰瞿曇似得勝法佛言一切無非由食而住因此說四食意破自餓外道遠離邪覺邪說名正覺正說也。",
    "X53n0839_002:0165a03_0": "段食者段為分段食資養為義入腹已資益諸根大種二時有益一解除飢渴二食了資益諸根大種不資益諸根大種是段非食說名食者據當名說也。",
    "X53n0839_002:0165a06_0": "疏云體唯三塵者三塵但是欲界攝皆為段食體正理論云段食體有十三開觸塵為十一問為除飢渴二種雖食如何此二觸得名食體答此二為食最勝若無此二即不須食由有此二能食資益諸根故得為食體六根取六境鼻取香即益鼻眼見色即損自根況益諸根故色非食體不說聲為食者以無形段不相續故又見色時生出喜樂故即是三和緣色生觸食食即觸食収何故經中讚色香美味以色是香味觸助緣故又舉色勝表香等亦如何不經中讚觸塵答非是惡觸具妙香等又觸是食體不說自成也正理論云色界有色聲不能生貪心不名妙色等雖有能攝益諸根大種而非段食雖不是段食攝而得為食若爾欲界應唯口鼻吞噉方名段食無相例失欲界有少吞噉為門餘相從皆名段食如日光等上界都無少分吞噉為門相從立色聲喜等為段食北州食者香成觸可愛風非是吞噉相從名段食也無漏觸等及一切有漏法又不引後有雖有現在蹔時資益根身不名食也。",
    "X53n0839_002:0165a24_0": "有壞自體起有壞世間生者有釋云死有壞中有自體起中有壞即生有世間生中有言自體起破大眾部無中有世間生破常因外道五蘊無常從因生也潤中有惑名起結潤生有惑名生結斷者正理論云斷有二種一得永對治斷得擇滅二得永不行斷得非擇滅也四句中斷言於前二斷思而可知。",
    "X53n0839_002:0165b06_0": "前二益此世等者此是論主依經部義以言識種子等故古人二說一說同此一說是有部義種子即因義頌言前二益此世等約勝說此二說中前說依經部勝以有部說四食皆資現在諸根大種及招後有段觸二食引當來者內身香等三資觸等三食共招後有異熟果益現在者由觸覺對前勝境段食由外香等發身中香等令成食事是益現世也思識二食引當有如疏。",
    "X53n0839_002:0165b14_0": "思食益現在者昔有一父時歲飢饉欲逝他國以囊盛灰卦於壁上云是麨囊二子怖望多時不死後有人至取開見灰望絕而死集異門論說海中大眾生登岸生卵埋置沙中還入海中母思子時卵即不壞母若失念卵即便壞此應是子思母時子即不壞彼論應例也設子思母至觸位方有思約別業力不壞識即見現在妙色等也所以有四食者依瑜伽論謂治身受心法故何緣治身受心法一切眾生無始執身為淨佛語彼言此身三十六物以段食資故是不淨所以說段食也為執受為樂謂說觸食為受隨因有苦樂故謂執心為常為說思食所任持故所作運為皆是意思為執法為我以意識了彼法皆無我說識食也四句中取第四句取無漏觸等三食後觸等三[牙(必心)+?]有寬狹者觸等通漏無漏寬不通段食狹食通四寬不通無漏狹四句思而可知三科攝四食思惟可知也。",
    "X53n0839_002:0165c06_0": "有死生等者生言兼攝中有中有准前文名起不名生正理論云既無色沒受欲色中有初心即成欲色界煩惱故知亦得名生也。",
    "X53n0839_002:0165c09_0": "一身在下界起上界定者設許身在上界起自界定亦無死生以定攝益故也又受生要須染心定心非染起上界染定心以加行生亦不受生死問死有通三性如何唯二無記入涅槃答無學無染心死善加行生故不入涅槃正理論云生得劣善何故不入涅槃答有異熟不起善心若爾住現在異熟應不入涅槃不爾以無學智依現身證果有思不猒現果但厭未來果也識無相貌但隨壽暖一時滅故如以小水置炎石上漸微漸消欻然都盡也。",
    "X53n0839_002:0165c18_0": "此斷末摩唯人間有者地獄無以恒斷故唯人三州及傍生鬼通二乘小聖有也更無別物但身支節正理云由發言譏刺前人隨實不實傷切人心由此當來招末摩苦也。",
    "X53n0839_002:0165c22_0": "正理云此五相現不過五日即死若有相現世尊亦不能轉亦非一切天子皆有亦非一一天子皆具五相方死今言五者總舉大數更有小五相現不定當死如論中說也。",
    "X53n0839_002:0166a02_0": "正性定者苦法忍後決定得涅槃故問順解脫分定得涅槃如何不得此名答一此容却作邪性故二未捨邪性故三未決定時故至苦忍初心即七生定得涅槃問得上忍及世第一法位亦得涅槃緣何名邪性答一以時少故二以未捨邪性也。",
    "X53n0839_002:0166a07_0": "　　●論本第十一",
    "X53n0839_002:0166a08_0": "小器者即一四天下如水金輪徑十二絡叉三千四百五十喻繕那即是一四天下所依風輪量無數即為大千世界所依准婆沙風輪與百俱胝水輪為所依一俱胝有百億百俱胝有百百億大千界有百百億故知風輪與大千界為依若火灾即二定下風雨起成若水灾即三定下風雨起成若風灾即四定下風雨起成也。",
    "X53n0839_002:0166a15_0": "許者諸部共許奮者舉也。",
    "X53n0839_002:0166a16_0": "如[竺二+(需一)]持糓者劫章云四面猶如槃椽形。",
    "X53n0839_002:0166a17_0": "妙高者四寶為體名妙出群峯之上為高也前八山頂方以論言四邊各三倍又下言四角有四峯第九山即圓以論言周迊如輪圍一世界。",
    "X53n0839_002:0166a20_0": "前七名內者即金山以在四州內第八山在四州外名外也。",
    "X53n0839_002:0166a22_0": "象鼻恐非正義此云有障礙神有一鬼神人形象頭凡見他勝事皆為障礙山峯似彼神頭也。",
    "X53n0839_002:0166a24_0": "隨寶威德色顯於空者蒼蒼之色經部呼為空一顯色即是寶色也。",
    "X53n0839_002:0166b02_0": "眾寶種藏者水能生為種能出為藏也先金輪上水本是一大海後業風皷擊一時湧出九大山一山間一海即水變成寶也。",
    "X53n0839_002:0166b05_0": "分水甘醎者言第八海外邊是鐵山久停水故醎者此釋非理此即由風力分甘醎第八海却凋總計九山八海有一百二十萬八百七十五瑜繕那與前金水二輪徑十二億三千四百五十瑜繕那少不相當大數同也。",
    "X53n0839_002:0166b10_0": "以無餘依及餘處所者無餘人與此定為所依無餘處與此定為所依古人云以正理論說鬼國近南下有地獄證金剛座近北也寶法師云此州三邊各二千南邊有三半下安無間已有二萬瑜繕那更有眾多地獄遍滿地下不可云近南今釋云如人與鬼宅舍不相妨礙金剛座在中天境與地獄及鬼趣不相妨礙也。",
    "X53n0839_002:0166b17_0": "羅剎婆者音義云羅剎婆或云阿索羅婆是惡鬼神之通名又云羅叉婆此云護者若女即名羅叉私舊云羅剎訛略也婆沙一百七十二有三說二說如疏第三云八中州是四大州異名四州各有二異名評家取初說皆人住也。",
    "X53n0839_002:0166b22_0": "縱廣者俗釋南北曰縱東西曰廣廣雅云長也今釋應是竪曰縱橫曰廣池四河口皆週四十里東面河口以銀成似牛頭南面金成似象頭西面頗胝迦成似師子頭北吠瑠璃成似馬頭也。",
    "X53n0839_002:0166c02_0": "梵云捺落迦此云苦處也。",
    "X53n0839_002:0166c03_0": "娘矩吒虫音義云此云糞屎虫亦云針口虫也。",
    "X53n0839_002:0166c04_0": "有等流者以數死生前後有涼風來間名等流又如食鷄法先與用食命終生地獄得鐵丸食得食想解除飢渴名等流果也。",
    "X53n0839_002:0166c07_0": "婆沙一百七十三云餘七在無間上重累而布一一廣萬瑜繕那計五箇半出地上一說過四萬瑜繕那有無間上七重累一一廣五千瑜繕那一說此七在無間傍此論同不正義也烏駿狗駈令上下樹一指二寸十六指有三尺二寸也問刀刃路等三種不同如何立一不立三答傍鐵器杖同故合一也。",
    "X53n0839_002:0166c13_0": "此河如塹者即如河一直。",
    "X53n0839_002:0166c14_0": "前三似薗者即前三團圓也光法師釋云此是增上被刑害所故說為增此約處所名增本地獄中適被害已下約苦重本地獄名增有說有情從地獄出下約再受苦名增寶法師合為二釋合立一也問有情獄率諸惡業果何處受耶答即地獄中受正理說無間極熱炎熱無極率大叫號叫眾合小有獄率琰魔王使時時往來巡撿餘者皆有有情無情二種獄率也。",
    "X53n0839_002:0166c22_0": "漸狹漸深者海深即狹故地下漸廣也問何故此州下有無問等答正理論云唯於此州起極重惡業又此州人極猛利故也。",
    "X53n0839_002:0167a01_0": "頗胝迦此云水精水玉白珠智度論說石室中過千年氷為之此寶今詳西方河者暑熱土地無氷但是石之類此論月輪下以水精不可頗胝迦亦是水精既言能照多是紅色寶也。",
    "X53n0839_002:0167a05_0": "運持日等令不停墜者日等由運不停由持不墜也日出四州等者南州日出東方東州北方北州西方西州南方有言四州皆日出東方非也以此論前文出東州相言東邊三百半是明東州日出北方餘二州准此釋也。",
    "X53n0839_002:0167a10_0": "作所作事者即作光明生成萬物正二月即益七八月即損如日初見即益久看即損眼以有火故也。",
    "X53n0839_002:0167a12_0": "日行此州路有差別者舉此州餘三州准此有云准此州非也晝夜增減有二釋一云從春分已去夏至已來名晝增於夜從夏至日至秋分名夜增於晝從秋分至冬至日來名夜增於晝從冬至日至春分已來名晝增於夜是太法師釋二云晝增於夜即從冬至日至夏至日從夏至日至冬至日名夜增於晝是光法師釋問此二釋中論依何者答依後釋以論言日行此州向南向北如其次第夜增晝增故知依後說若疏家引婆沙一百三十六云白半之日夜有十八等文不當以彼論言從此已去晝夜減兩處有文從春分已後亦言晝增夜減五月已去言夜增晝減八月秋分已去亦有夜增晝減言疏家引二文不引餘二文故證不成也五天先數黑月後數白月西牛貸州節氣先於此州九十日節氣從西來五天異此向七月以五天取此方七月十六日為八月初西方八月二十三日晝夜停等當此方八月八日晝夜此方大分八月十五日晝夜方停是西方八月末故知五天先此方七月也。",
    "X53n0839_002:0167b06_0": "世施設論者西方俗人共施設不是六足論中施設足論日輪少高月輪少下故月被日侵照也。",
    "X53n0839_002:0167b08_0": "行度不同者即日月行釋度多少不同故初未相及故月輪有缺也。",
    "X53n0839_002:0167b10_0": "妙高頂八萬者有餘師說山頂口四邊共有八萬以下四層級一面共除六萬四面共二十四萬故餘圍共有八萬此師言傍出十六千等約頂向下望言出也若疏取一面八萬師義即層級出以體外也。",
    "X53n0839_002:0167b14_0": "俱用一百雜寶嚴飾者一寶一色名百一也。",
    "X53n0839_002:0167b15_0": "隨天福椽種種車現者若天子遊戲時隨福勝劣車現於此菀中有四輪寶若有人行上品十善合作輪王隨彼長四輪王中何者菀中四輪即應之。",
    "X53n0839_002:0167b18_0": "挺葉開華者挺即出葉故法華經云如天樹王等諸天於彼所須皆得正義百與五十瑜繕那皆是出樹枝外取也。",
    "X53n0839_002:0167b21_0": "自地者自地所依為義香依四大中地大或即是華是所依名地也。",
    "X53n0839_002:0167b23_0": "梵云釋迦提婆因達羅釋迦此云能提婆此云天因達羅此云帝正言能天帝諸處釋提桓因或天帝釋皆訛略過去名憍尸迦此云靈兒本是下人孝養即主彼後彌從即常修道路時有佞人白王此人修路引外國兵馬王令彌象欲踏死却踏侫人死王知善人與一縣合共三十二人同修善事死後同生三十三天三十三天名如正法念經二十五說有三夫人一圓生二善法此二與帝釋同修善同得生天三設支夫人不修善業死墮畜生趣帝釋觀見與受八戒後破戒死生為修羅女修羅嫁聚法集諸修羅行立帝釋先說夢與此女我[宋木+取]在下作老修羅女修羅女執一莖華巡行至下便與此老修羅華便為夫妻因此當興鬪戰也。",
    "X53n0839_002:0167c12_0": "及梵眾等十六天此上疏引論文即是合成二十二下即疏家遺失論文有人相傳言論錯非理本論言梵等十六天已前結空居天次下即言并前合成二十二天皆依外器即明欲色界天有外器為所依也同中印度者印度是月名月有千名此是一號婆沙一百七十三前四天與人合立者以四天與人同煩惱分麤合立後二細別立。",
    "X53n0839_002:0167c19_0": "有說四天及人受宿業所感隨本所生現前欲境第五用自化境第六用第五天所化境故別立也第六天化資具不化男女化男女須起染心化心無染又不化有情也。",
    "X53n0839_002:0167c23_0": "長時離苦者一以近欲界有苦地二以自地有三識為苦依初定不言離苦第二定樂准此論或喜名樂或輕安名樂或樂受名樂也第四定已上無喜樂故不立也問中間禪無喜樂如何亦號樂生天答正理云大梵王身既喜樂現行亦號樂生天無失也。",
    "X53n0839_002:0168a04_0": "論言三十三天由自通力能昇上天義准四天王天亦由通力能見三十三天也若來即上天向下來若至即下天往上以同地故皆自天眼即能見也。",
    "X53n0839_002:0168a07_0": "然下眼不能覩上界地者下界地身往上界界地別故欲界眼根不見上地色身根不覺彼上觸境疏釋云非境界故須發天眼方見上地色上地身若下地來下地麤色即不能礙以色細故要別作欲界化四塵為依地等此身下眼方得見如梵王請佛眾人見也。",
    "X53n0839_002:0168a13_0": "等一四州者如金輪徑十二洛叉等也。",
    "X53n0839_002:0168a14_0": "中千即有十億日月四大州等大千即萬億日月四大列等諸經言百億日月等者以百名同言百億令有一百百億即是萬億法華經云又諸萬億國轉輪聖王至一四天下一箇輪王既言萬億國轉輪聖王至又前文言中有放光照百俱胝即一俱胝有百億百俱胝即有萬億日月等以同依風輪故同成壞也。",
    "X53n0839_002:0168a20_0": "疏云從變易入不變易受難故者不然不變易定難得身壽應更轉長如何減三今釋云從變易定入不變易定心不欣慕心同時思即業思業劣故身壽皆減三也。",
    "X53n0839_002:0168a24_0": "於劫初時人壽無量百千等數者准瑜伽論八萬四千為最上此論但言無量也。",
    "X53n0839_002:0168b02_0": "謂以成住壞各共者成劫初劫無梵王壞劫最後無梵王據實言即合有五十八劫今言六十者據大數說也。",
    "X53n0839_002:0168b05_0": "據倍二十者第二二十一車第三四十一車有釋取二十石非理為論言指前一婆呵後後言倍二十也無間中劫全者取一增一減為中劫此疏言二十增減不知有何憑准立世經如調達第九減劫人壽百歲時入地獄至第十減劫人壽四萬歲時生人中得獨覺果由不滿一增減也。",
    "X53n0839_002:0168b11_0": "摩揭阤者此云無毒害中天國名也。",
    "X53n0839_002:0168b12_0": "諸處者三界五趣皆有中夭北州無中夭。",
    "X53n0839_002:0168b13_0": "諸處有別有情不中夭者如慈氏及釋迦菩薩。",
    "X53n0839_002:0168b14_0": "佛記西國長者婦外道記女佛記為男外道菓中著藥與母食死火葬佛令祇婆入火抱取樹提伽長者問佛何不記母佛言汝不問母也樹提伽此言火珠又菩薩不中夭據未成佛成佛容中夭也正在見道中二聖人亦不中夭也。",
    "X53n0839_002:0168b19_0": "　　●論本第十二",
    "X53n0839_002:0168b20_0": "大乘麤色實有以頓變故折至不可折假立極微經部細色實有麤色是假以取細色成麤色故也有部麤細二色皆實有勝論外道麤細色皆實有是常世界壞即散作極微不減世界成即二二合生子即不增也。",
    "X53n0839_002:0168c01_0": "謂分折諸色者有部雖無獨住極微以慧分折即是大乘折色明空觀從三十二字折至一字名字極少一須臾至一剎那名時極少雖一字有多極微今取不相應中字不取黑書字以是色故不取也。",
    "X53n0839_002:0168c05_0": "眾緣和合得法自體項者是經部過未無體現在有體現在因緣合有為法生得自體即滅即是有部取果異名也。",
    "X53n0839_002:0168c08_0": "又有動法度一極微名一剎那者據實即當處生即當處滅相續位中假說動也若度二極微名一剎那即剎那有前後若度一極微名二剎那即極有分量此論念與剎那無別世間行速疾無過日月四天下徑有十二億計日月一日夜行略有三百萬瑜繕那一日夜共有六百四十八萬剎那日月行一步名一剎那尚一日月行三百萬瑜繕那不盡何況度一極微名一剎那一度彈指有六十五剎那一指面豈即有六十五極微更有多釋皆不殊前意亦皆不免前難又准仁王經一念有九十剎那九百生滅如何此論言剎那細耶答有二說一云日夜剎那是筭數法如尺寸等常是生滅剎那佛出世方有此論剎那即是筭數法不可將生滅難也二云日夜剎那數量時之通名既時極少名一剎那時多名一劫劫既有大小剎那亦更有細分故一剎那有九百生滅也。",
    "X53n0839_002:0168c23_0": "梵云阿[少/兔]此云微天眼輪王眼見也[少/兔]毛細滑塵小。",
    "X53n0839_002:0168c24_0": "羊毛潤膩塵即大。",
    "X53n0839_002:0169a01_0": "極微相積皆言七者四面上下六方兼心成七也雜心名銅塵古論名鐵塵應知銅鐵金銀皆名金也。",
    "X53n0839_002:0169a03_0": "一肘一尺八寸計五百弓有三千六百尺五尺為步三百六十步為里成一俱盧舍俱盧舍二里也瑜繕那舊云由旬此云合也應也謂法合應爾四十八里也亦取十六里從極微積成若四十或八十里無本積成也。",
    "X53n0839_002:0169a08_0": "一臘縛有七千二百剎那一須臾有二十一萬六千剎那一晝夜有六百四十八萬剎那。",
    "X53n0839_002:0169a10_0": "地獄不定受業者容順後受或不受也。",
    "X53n0839_002:0169a11_0": "頌言謂壞成中大舉壞攝空舉成攝住也。",
    "X53n0839_002:0169a12_0": "七日輪現者准劫章頌云日加四倍於常熱溝池乾涸單木燋二三日出江河竭四五月出海泉盡六七興時山石融爾時大地並燄輝三千世界猛焰聚更有多釋下引婆沙自知。",
    "X53n0839_002:0169a16_0": "與人天同壞者鬼傍生及人天身中蟲與傍生同先壞有說鬼傍生在人中與人同壞也問欲界色麤色界色細如何言風吹猛焰燈上天宮答自地火焰燈自地宮下答也問色界無月誰為緣引生火答曰眾生業力隨處引生火也。",
    "X53n0839_002:0169a21_0": "乃至梵宮無遺灰燼者破外道世界壞極微散居虗空不滅成即二二合生子等若壞時無極微者成時積何物成有部積風風為種子准智度論劫火無灰隨火起即盡若有灰者灰是何物能壞若有灰者即壞劫義不成也。",
    "X53n0839_002:0169b02_0": "等住者成壞劫無有情設有未增減空劫全無此三劫時歲等住劫有二十中劫或約中辨住麤盧名中劫空劫無體不論也成世界從上成下至夜摩天即下成風輪九山四州方成四天王天三十三天中心合成若有情世間即從上成至下地獄有有情名住劫初大乘成有情同外器故文言先一切有情生忉利成劫終滿住劫初也成劫時人壽無量住劫初即有八萬歲已後增亦即至八萬大乘即至八萬四千歲。",
    "X53n0839_002:0169b11_0": "時量方等初減後增者二十中劫初劫眾生業勝難減第二十劫眾生業劣難增時量即敵中間十八劫一增一減也。",
    "X53n0839_002:0169b14_0": "此論不論幾歲減一年及增相傳百年減一至十歲增亦百年增一年大乘減同此增即云從是子年倍父壽還登八萬四千歲也。",
    "X53n0839_002:0169b17_0": "成中初劫起世間等者此論說十九刧壞有情一刧壞外器成即十九刧成有情一刧成外器立世經云十刧成有情十刧成外器壞刧准此此論約第二成刧即有大梵王言十九成有情一刧成外器壞准此釋立世經即約大梵王獨住更經九刧後方有梵輔等天大梵獨一攝入器世間故言十刧成有情也成外器有情別者外器共業易故一刧成有情別業難故十九刧成壞准此說也。",
    "X53n0839_002:0169c01_0": "此論八十中刧為一積至三無數大乘即積風灾劫六十四箇八十劫為一積至三無數梵云刧婆此云持分欲色界即五蘊無色界即四薀為體空刧即以二蘊以晝夜不離五蘊生滅故五蘊為體也。",
    "X53n0839_002:0169c05_0": "若餘方便者即二乘行為涅槃方便三生六十刧四生百刧即得二乘涅槃也菩薩有同體大悲他身即己身他益即是己益也。",
    "X53n0839_002:0169c08_0": "減八萬至百約釋迦佛說一切佛皆是減刧出若增刧不出故劫章頌云復次第九減劫中六四二萬時三佛俱留那含迦葉興百歲釋迦牟出西域記第六亦同此說此五濁次第者先有壽命短次劫惡名濁由劫濁起煩惱與見濁由煩惱等有情身量色力等被損也後說是凡夫破前說言。",
    "X53n0839_002:0169c14_0": "如本事說既修苦行修苦行是戒禁取故知是凡夫又准下文聲聞至上忍世第一法皆不許轉如何至第三果許轉作獨覺也。",
    "X53n0839_002:0169c17_0": "麟角者通增減劫出謂現身中不稟聖教唯自悟道不能調他唯自調名獨覺正證果不假聖教非是因位不假聖教亦能說法等以有無礙辨也。",
    "X53n0839_002:0169c20_0": "輪王八萬上者人壽八萬歲即是劫中之上以一切劫增不過八萬也。",
    "X53n0839_002:0169c22_0": "此王由輪旋轉應道者四輪應王在前引王行金輪徑四俱盧舍行千輪具足若銀輪徑三俱盧舍七百五十輪銅輪徑二俱盧舍五百輻若鐵輪徑一俱盧舍二百五十輪四種輪王唯生剎帝利家輪名勝自在盖女名淨妙證藏臣名大典財兵名離垢眼象名青山精馬名行疾風珠名光藏雲。",
    "X53n0839_002:0170a04_0": "輪王如佛者一大千界有一佛出一四天下一輪王出故言如佛也四輪王四輪及威定諸方即別若行上品十善不傷害即同問象等五寶即是有情彼自業感如何言輪王能感答不是輪王業生他五寶離各自業生以先造牙相繫屬業故俱時生也銀等三輪王銀輪等既劣義准七寶及相亦小劣也婆沙云施設論說此州北邊大海中有輪王道路廣一由旬王若未出水所覆弊王出時水減路出底有金砂布地旃檀香水自然灑潤優曇鉢華以為嚴飾轉輪王四車巡四州時共遊此路也。",
    "X53n0839_002:0170a14_0": "劫初同色界以喜樂為食也。",
    "X53n0839_002:0170a15_0": "地味如希密希密盡即地皮卷如餅。",
    "X53n0839_002:0170a15_1": "鬱馥即盛貌林藤藤如林如[卄/補]桃蔓果如[卄/補]桃也。",
    "X53n0839_002:0170a17_0": "大乘一中劫末三灾興三十歲時飢饉害有情殘萬人至二十歲疾疫十歲時分刀兵起一灾害有情皆殘萬人此論一中劫末即有一灾准婆沙一百一十三說一灾害殘一萬人住劫初中劫飢饉次疾疫後刀兵以彌勒經言我於此刀兵劫出世即第九劫也立世阿毗曇第九說小三灾別劫起也初火灾興。",
    "X53n0839_002:0170a23_0": "由七日現者婆沙一百三十三說先有七日在持雙山下唯一日出世界壞時餘六漸出有說一日成七倍熱有說七日先藏地下評家云由眾生業隨於近處有火灾起焚燒世界水灾者三定邊雨勢灰水有說水輪湧出如是說者由業力盡隨於近處有水灾生也風灾有說四定邊風生有說下風輪有猛風生如是說者眾生業力盡隨於近處有風灾生此論非婆沙正義也有餘師說以第四定有淨居天無外災壞不可令生無色界故正理以此文證餘世界無淨居若有應如地獄移就佗方既不言移淨居天故知餘世界無也婆沙一百三十四有二說一說同此論一說許剎那無常不許隨情生滅破前說云應無有情共器業故初師通云器未滅時餘天可有共受用義故言共感也第二定極光淨天壽八大刧初成劫一中劫無有情以成器故第八劫空二十中劫及壞一中劫無有情言八大劫據大數說第三定第六十四劫有成住壞空各二十中劫於中二十空劫無有情又壞刧二十中後中劫亦無有情壞外器故又就初二十成劫中初一中劫無有情以成外器今言遍淨天壽六十四劫據全說若定受業不滿六十四劫移就佗界中受若不定業容順後受不定受也。",
    "X53n0839_002:0170b21_0": "俱舍慧暉第三"
}