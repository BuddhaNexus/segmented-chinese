[
    {
        "source_sentence": "賓頭盧突羅闍為優陀延王說法",
        "from": "T32n1690_001:0784c20_0",
        "context_with_next_sentence": true
    },
    {
        "source_sentence": "經",
        "from": "T32n1690_001:0784c21_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T32n1690_001:0784c23_0",
        "context_with_next_sentence": true
    },
    {
        "source_sentence": "欲樂味甚少，憂苦患甚多。",
        "from": "T32n1690_001:0784c24_11",
        "context_with_next_sentence": true
    },
    {
        "source_sentence": "是以智者，應修方便，速離眾欲，勤行淨行。",
        "from": "T32n1690_001:0784c25_11",
        "context_with_next_sentence": true
    },
    {
        "source_sentence": "我昔曾聞，千福王子名優陀延，紹父王位，住拘舍彌城。",
        "from": "T32n1690_001:0784c26_16",
        "context_with_next_sentence": true
    },
    {
        "source_sentence": "其城殊妙寬博嚴淨，晃爛宮觀映飾綺麗，窓牖通疎交絡珠網。",
        "from": "T32n1690_001:0784c28_5",
        "context_with_next_sentence": true
    },
    {
        "source_sentence": "樓觀千萬莊挍此城。",
        "from": "T32n1690_001:0784c28_14",
        "context_with_next_sentence": true
    },
    {
        "source_sentence": "街巷相當，阡陌齊整，市肆充盈，多諸珍寶。",
        "from": "T32n1690_001:0784c29_16",
        "context_with_next_sentence": true
    },
    {
        "source_sentence": "其城周匝有好林苑，樹木翠蔚，花果茂盛，泉流清潔，生眾蓮華，青黃赤白文色相映。",
        "from": "T32n1690_001:0785a02_15",
        "context_with_next_sentence": true
    },
    {
        "source_sentence": "鴻鴈鴛鴦、孔雀鸚鵡、迦陵頻伽命命之鳥，其聲相和猶如樂音。",
        "from": "T32n1690_001:0785a04_5",
        "context_with_next_sentence": true
    },
    {
        "source_sentence": "壯麗之盛，如奇羅娑山王，崇巖峻岳而自莊嚴，又像帝釋所居喜見之城。",
        "from": "T32n1690_001:0785a06_1",
        "context_with_next_sentence": true
    },
    {
        "source_sentence": "優陀延王，形貌端正威相具足、聰明黠慧、武勇絕倫，才伎兼備靡所不知。",
        "from": "T32n1690_001:0785a07_15",
        "context_with_next_sentence": true
    },
    {
        "source_sentence": "善能呪象，令諸山象咸來赴集，又能控御皆令調順。",
        "from": "T32n1690_001:0785a09_1",
        "context_with_next_sentence": true
    },
    {
        "source_sentence": "又善彈琴，和雅中節、宮商相應，鳥獸率舞。",
        "from": "T32n1690_001:0785a10_1",
        "context_with_next_sentence": true
    },
    {
        "source_sentence": "合眾香丸用降怨敵，香氣所及盡來歸順。",
        "from": "T32n1690_001:0785a11_2",
        "context_with_next_sentence": true
    },
    {
        "source_sentence": "善能刻畫，曲得相貌，其所圖像，真形無異。",
        "from": "T32n1690_001:0785a12_2",
        "context_with_next_sentence": true
    },
    {
        "source_sentence": "六十二藝悉皆備具，衣服飲食不尚豐奢，矜窮敬老、存恤民庶，正法治國日夕忘倦，禮儀法律一依古典，如昔哲王什奢之等，國富民殷、庫藏盈溢，福德之人集生其國，受王風化咸皆修善，博通經學、明解諸論，世間典籍無不綜練；",
        "from": "T32n1690_001:0785a17_11",
        "context_with_next_sentence": true
    },
    {
        "source_sentence": "勇健雄武，如羅摩延、阿純之等。",
        "from": "T32n1690_001:0785a18_7",
        "context_with_next_sentence": true
    },
    {
        "source_sentence": "由王先身辟支佛所種諸善根，獲報如是。",
        "from": "T32n1690_001:0785a19_6",
        "context_with_next_sentence": true
    },
    {
        "source_sentence": "王之威德，隣國畏伏，道化光被聲聞天下。",
        "from": "T32n1690_001:0785a20_5",
        "context_with_next_sentence": true
    },
    {
        "source_sentence": "時輔相子，名賓頭盧突羅闍。",
        "from": "T32n1690_001:0785a20_18",
        "context_with_next_sentence": true
    },
    {
        "source_sentence": "姿容豐美世所希有，聰明智慧、博聞廣識、仁慈汎愛，志存濟苦，勸化國民盡修十善，信樂三寶出家學道，得具足果。",
        "from": "T32n1690_001:0785a23_12",
        "context_with_next_sentence": true
    },
    {
        "source_sentence": "遊行教化，還拘舍彌城，欲度親黨，遍行乞食。",
        "from": "T32n1690_001:0785a24_13",
        "context_with_next_sentence": true
    },
    {
        "source_sentence": "乞食已訖，於林樹下結跏趺坐，思惟入定。",
        "from": "T32n1690_001:0785a25_12",
        "context_with_next_sentence": true
    },
    {
        "source_sentence": "時有一人識賓頭盧，來白王言：",
        "from": "T32n1690_001:0785a26_8",
        "context_with_next_sentence": true
    },
    {
        "source_sentence": "「昔輔相子賓頭盧者，今近在此林中樹下。",
        "from": "T32n1690_001:0785a27_6",
        "context_with_next_sentence": true
    },
    {
        "source_sentence": "」王聞歡喜，心懷敬仰，便勅嚴駕，將諸宮人眷屬僕從詣尊者所。",
        "from": "T32n1690_001:0785a28_14",
        "context_with_next_sentence": true
    },
    {
        "source_sentence": "問訊既竟，命王就坐。",
        "from": "T32n1690_001:0785a29_6",
        "context_with_next_sentence": true
    },
    {
        "source_sentence": "王即思惟：",
        "from": "T32n1690_001:0785a29_11",
        "context_with_next_sentence": true
    },
    {
        "source_sentence": "「所有疑事，今當問之。",
        "from": "T32n1690_001:0785b01_1",
        "context_with_next_sentence": true
    },
    {
        "source_sentence": "」而作是言：",
        "from": "T32n1690_001:0785b01_7",
        "context_with_next_sentence": true
    },
    {
        "source_sentence": "「賓頭盧！",
        "from": "T32n1690_001:0785b01_12",
        "context_with_next_sentence": true
    },
    {
        "source_sentence": "今我與爾少小知舊，汝之祖先世為輔相，聰明智達常為國師。",
        "from": "T32n1690_001:0785b02_17",
        "context_with_next_sentence": true
    },
    {
        "source_sentence": "今既相造，欲問疑事，非相惱觸。",
        "from": "T32n1690_001:0785b03_13",
        "context_with_next_sentence": true
    },
    {
        "source_sentence": "為我說不？",
        "from": "T32n1690_001:0785b03_18",
        "context_with_next_sentence": true
    },
    {
        "source_sentence": "」尊者答言：",
        "from": "T32n1690_001:0785b04_2",
        "context_with_next_sentence": true
    },
    {
        "source_sentence": "「恣爾所問，我當為王分別解說。",
        "from": "T32n1690_001:0785b04_17",
        "context_with_next_sentence": true
    },
    {
        "source_sentence": "」王以偈問曰：",
        "from": "T32n1690_001:0785b05_3",
        "context_with_next_sentence": true
    },
    {
        "source_sentence": "「一切世人，　　貪著五欲，　　縱情放逸，",
        "from": "T32n1690_001:0785b06_0",
        "context_with_next_sentence": true
    },
    {
        "source_sentence": "以自娛樂。",
        "from": "T32n1690_001:0785b07_4",
        "context_with_next_sentence": true
    },
    {
        "source_sentence": "　　如汝今者，　　獨處空閑，捨離恩愛，　　有何榮樂？",
        "from": "T32n1690_001:0785b08_11",
        "context_with_next_sentence": true
    },
    {
        "source_sentence": "」尊者答言：",
        "from": "T32n1690_001:0785b09_4",
        "context_with_next_sentence": true
    },
    {
        "source_sentence": "「我觀因緣皆悉無常，是故出家。",
        "from": "T32n1690_001:0785b09_19",
        "context_with_next_sentence": true
    },
    {
        "source_sentence": "以割情愛，樂於林藪，猶如野鹿。",
        "from": "T32n1690_001:0785b10_13",
        "context_with_next_sentence": true
    },
    {
        "source_sentence": "專心勤修，永斷煩惱，以智慧斧破愛樹枝，心無戀著、毒果消滅，諸結駛流生死瀑河我已得渡，更無憂患。",
        "from": "T32n1690_001:0785b13_1",
        "context_with_next_sentence": true
    },
    {
        "source_sentence": "譬如飛鳥得免羅網，陵虛遠逝，名曰解脫。",
        "from": "T32n1690_001:0785b14_1",
        "context_with_next_sentence": true
    },
    {
        "source_sentence": "」王聞斯語，語賓頭盧：",
        "from": "T32n1690_001:0785b14_12",
        "context_with_next_sentence": true
    },
    {
        "source_sentence": "「今我勢力能伏諸國，威德暉赫有如盛日，首戴天冠、瓔珞盛服、婇女侍衛，如天帝釋。",
        "from": "T32n1690_001:0785b16_11",
        "context_with_next_sentence": true
    },
    {
        "source_sentence": "汝今獨處，頗羨我不？",
        "from": "T32n1690_001:0785b17_2",
        "context_with_next_sentence": true
    },
    {
        "source_sentence": "」尊者答言：",
        "from": "T32n1690_001:0785b17_8",
        "context_with_next_sentence": true
    },
    {
        "source_sentence": "「我無羨心。",
        "from": "T32n1690_001:0785b17_14",
        "context_with_next_sentence": true
    },
    {
        "source_sentence": "」王復問言：",
        "from": "T32n1690_001:0785b17_20",
        "context_with_next_sentence": true
    },
    {
        "source_sentence": "「何故於我而不願羨？",
        "from": "T32n1690_001:0785b18_6",
        "context_with_next_sentence": true
    },
    {
        "source_sentence": "」尊者答言：",
        "from": "T32n1690_001:0785b18_12",
        "context_with_next_sentence": true
    },
    {
        "source_sentence": "「我於今日欲泥已乾，諸有結縛今已解脫，乃至帝釋諸妙天女尚不生羨，況汝人間鄙穢者乎！",
        "from": "T32n1690_001:0785b20_13",
        "context_with_next_sentence": true
    },
    {
        "source_sentence": "誰有智者得離魔縛、渡生死岸，得淨慧眼、壞無明闇，而羨王耶？",
        "from": "T32n1690_001:0785b22_3",
        "context_with_next_sentence": true
    },
    {
        "source_sentence": "何有明眼羨於盲者？",
        "from": "T32n1690_001:0785b22_12",
        "context_with_next_sentence": true
    },
    {
        "source_sentence": "何有強健而羨病患？",
        "from": "T32n1690_001:0785b23_2",
        "context_with_next_sentence": true
    },
    {
        "source_sentence": "何有無罪而羨獄囚？",
        "from": "T32n1690_001:0785b23_11",
        "context_with_next_sentence": true
    },
    {
        "source_sentence": "何有巨富羨於貧窮？",
        "from": "T32n1690_001:0785b24_1",
        "context_with_next_sentence": true
    },
    {
        "source_sentence": "何有高貴而羨奴僕？",
        "from": "T32n1690_001:0785b24_10",
        "context_with_next_sentence": true
    },
    {
        "source_sentence": "何有智者羨於愚癡？",
        "from": "T32n1690_001:0785b24_19",
        "context_with_next_sentence": true
    },
    {
        "source_sentence": "何有勇健羨於儜弱？",
        "from": "T32n1690_001:0785b25_8",
        "context_with_next_sentence": true
    },
    {
        "source_sentence": "」王聞是已心懷懊惱，而作是言：",
        "from": "T32n1690_001:0785b26_3",
        "context_with_next_sentence": true
    },
    {
        "source_sentence": "「汝作方喻一何苦劇！",
        "from": "T32n1690_001:0785b26_13",
        "context_with_next_sentence": true
    },
    {
        "source_sentence": "我寧困劣乃如是乎？",
        "from": "T32n1690_001:0785b27_2",
        "context_with_next_sentence": true
    },
    {
        "source_sentence": "」尊者答言：",
        "from": "T32n1690_001:0785b27_8",
        "context_with_next_sentence": true
    },
    {
        "source_sentence": "「王無慧眼，煩惱所病、四取駛流之所漂沒，失於勇健、不能精勤。",
        "from": "T32n1690_001:0785b28_16",
        "context_with_next_sentence": true
    },
    {
        "source_sentence": "如斯嬰愚，不識真諦、沈淪苦海，是王之分。",
        "from": "T32n1690_001:0785b29_16",
        "context_with_next_sentence": true
    },
    {
        "source_sentence": "於五欲中生希有想，如此之想實違淨行。",
        "from": "T32n1690_001:0785c01_14",
        "context_with_next_sentence": true
    },
    {
        "source_sentence": "」王復問言：",
        "from": "T32n1690_001:0785c02_1",
        "context_with_next_sentence": true
    },
    {
        "source_sentence": "「有何等過而言違失？",
        "from": "T32n1690_001:0785c02_11",
        "context_with_next_sentence": true
    },
    {
        "source_sentence": "」尊者答言：",
        "from": "T32n1690_001:0785c02_17",
        "context_with_next_sentence": true
    },
    {
        "source_sentence": "「此五欲者眾苦之本，害於眾生所有善根如雹害苗，螫惱眾生甚於毒蛇，亦如熾火能燒功德，亦如野馬誑惑凡夫，亦如幻化迷亂惑者。",
        "from": "T32n1690_001:0785c05_19",
        "context_with_next_sentence": true
    },
    {
        "source_sentence": "欲詐親善過於怨家，欲如老牛沒溺污泥，欲如大網纏裹三界，欲如劍道難可履踐，欲能繫閉殺害眾生，一切過患皆從欲起。",
        "from": "T32n1690_001:0785c08_16",
        "context_with_next_sentence": true
    },
    {
        "source_sentence": "如往古時有婆須天，由欲因緣，為婆利阿修羅之所繫縛，擲沸湯中。",
        "from": "T32n1690_001:0785c10_8",
        "context_with_next_sentence": true
    },
    {
        "source_sentence": "婆勒天壞阿修羅城墎，殄滅其民，惱觸苦婆羅王種，八純提王及彼百子悉皆誅滅。",
        "from": "T32n1690_001:0785c12_6",
        "context_with_next_sentence": true
    },
    {
        "source_sentence": "鼻多羅阿修羅，害於千眼羅摩、害十頭羅剎及數千億羅剎之眾。",
        "from": "T32n1690_001:0785c13_15",
        "context_with_next_sentence": true
    },
    {
        "source_sentence": "羅漫害因陀羅且翼叉王，摩羅支王滅多摩羅質種族，迦帝毘王為閻摩尼婆羅門所殺，毘那悉那害提頭賴吒眷屬，班細五子殺十八億人，弼匿安毒多羅蹭伽王種、俱羅王種、彌絺羅檀特伽王種。",
        "from": "T32n1690_001:0785c18_6",
        "context_with_next_sentence": true
    },
    {
        "source_sentence": "是等人王，皆為欲故，更相殘滅。",
        "from": "T32n1690_001:0785c19_1",
        "context_with_next_sentence": true
    },
    {
        "source_sentence": "」即說偈言：",
        "from": "T32n1690_001:0785c19_7",
        "context_with_next_sentence": true
    },
    {
        "source_sentence": "「王位雖尊嚴，　　代謝不暫停，",
        "from": "T32n1690_001:0785c20_0",
        "context_with_next_sentence": true
    },
    {
        "source_sentence": "輕疾如電光，　　須臾歸磨滅。",
        "from": "T32n1690_001:0785c21_13",
        "context_with_next_sentence": true
    },
    {
        "source_sentence": "王位極富逸，　　愚者情愛樂，",
        "from": "T32n1690_001:0785c22_0",
        "context_with_next_sentence": true
    },
    {
        "source_sentence": "衰滅死時至，　　苦劇過下賤。",
        "from": "T32n1690_001:0785c23_13",
        "context_with_next_sentence": true
    },
    {
        "source_sentence": "王者居高位，　　名聞滿四方，",
        "from": "T32n1690_001:0785c24_0",
        "context_with_next_sentence": true
    },
    {
        "source_sentence": "端正甚可愛，　　種種自嚴身，",
        "from": "T32n1690_001:0785c25_0",
        "context_with_next_sentence": true
    },
    {
        "source_sentence": "譬如臨死者，　　著花鬘瓔珞，",
        "from": "T32n1690_001:0785c26_0",
        "context_with_next_sentence": true
    },
    {
        "source_sentence": "餘命未幾時，　　王位亦如是。",
        "from": "T32n1690_001:0785c27_13",
        "context_with_next_sentence": true
    },
    {
        "source_sentence": "王者譬如烏，　　常懷諸恐怖，",
        "from": "T32n1690_001:0785c28_0",
        "context_with_next_sentence": true
    },
    {
        "source_sentence": "行住及坐臥，　　乃至一切時，",
        "from": "T32n1690_001:0785c29_0",
        "context_with_next_sentence": true
    },
    {
        "source_sentence": "於其親踈中，　　恒有疑懼心。",
        "from": "T32n1690_001:0786a01_13",
        "context_with_next_sentence": true
    },
    {
        "source_sentence": "臣民宮妃后，　　象馬及珍寶，",
        "from": "T32n1690_001:0786a02_0",
        "context_with_next_sentence": true
    },
    {
        "source_sentence": "國土諸所有，　　一切是王物，",
        "from": "T32n1690_001:0786a03_0",
        "context_with_next_sentence": true
    },
    {
        "source_sentence": "諸王捨命時，　　皆棄無隨者。",
        "from": "T32n1690_001:0786a04_13",
        "context_with_next_sentence": true
    },
    {
        "source_sentence": "人王及天王，　　阿修羅王等，",
        "from": "T32n1690_001:0786a05_0",
        "context_with_next_sentence": true
    },
    {
        "source_sentence": "威力逼人民，　　斧鉞相殘害，",
        "from": "T32n1690_001:0786a06_0",
        "context_with_next_sentence": true
    },
    {
        "source_sentence": "不識無常苦，　　橫增貪嫉惱。",
        "from": "T32n1690_001:0786a07_13",
        "context_with_next_sentence": true
    },
    {
        "source_sentence": "譬如妙華林，　　金蛇睡在中，",
        "from": "T32n1690_001:0786a08_0",
        "context_with_next_sentence": true
    },
    {
        "source_sentence": "愚人謂珍寶，　　盛裏齎歸家，",
        "from": "T32n1690_001:0786a09_0",
        "context_with_next_sentence": true
    },
    {
        "source_sentence": "蛇覺縱毒火，　　焚燒其屋宅。",
        "from": "T32n1690_001:0786a10_13",
        "context_with_next_sentence": true
    },
    {
        "source_sentence": "王位如華林，　　災患如金蛇，",
        "from": "T32n1690_001:0786a11_0",
        "context_with_next_sentence": true
    },
    {
        "source_sentence": "愚人以為貴，　　智者所不樂。",
        "from": "T32n1690_001:0786a12_13",
        "context_with_next_sentence": true
    },
    {
        "source_sentence": "譬如以揣肉，　　置四衢道頭，",
        "from": "T32n1690_001:0786a13_0",
        "context_with_next_sentence": true
    },
    {
        "source_sentence": "狐狼烏鷲等，　　競來諍食之，",
        "from": "T32n1690_001:0786a14_0",
        "context_with_next_sentence": true
    },
    {
        "source_sentence": "王位亦如是，　　眾共諍取之。",
        "from": "T32n1690_001:0786a15_13",
        "context_with_next_sentence": true
    },
    {
        "source_sentence": "鳥獸以嘴爪，　　抓爴共鬪諍，",
        "from": "T32n1690_001:0786a16_0",
        "context_with_next_sentence": true
    },
    {
        "source_sentence": "王者以刀矛，　　相害諍榮位。",
        "from": "T32n1690_001:0786a17_13",
        "context_with_next_sentence": true
    },
    {
        "source_sentence": "亦如彼鳥獸，　　愚癡等無異，",
        "from": "T32n1690_001:0786a18_0",
        "context_with_next_sentence": true
    },
    {
        "source_sentence": "我寧食灰土，　　草菜以自存。",
        "from": "T32n1690_001:0786a19_13",
        "context_with_next_sentence": true
    },
    {
        "source_sentence": "此身如癰瘡，　　會歸當潰爛，",
        "from": "T32n1690_001:0786a20_0",
        "context_with_next_sentence": true
    },
    {
        "source_sentence": "云何為此故，　　造作眾惡業？",
        "from": "T32n1690_001:0786a21_13",
        "context_with_next_sentence": true
    },
    {
        "source_sentence": "如食欽婆果，　　香味悉具足，",
        "from": "T32n1690_001:0786a22_0",
        "context_with_next_sentence": true
    },
    {
        "source_sentence": "及其果消時，　　身體盡爛壞，",
        "from": "T32n1690_001:0786a23_0",
        "context_with_next_sentence": true
    },
    {
        "source_sentence": "王位如彼果，　　失滅生苦惱。",
        "from": "T32n1690_001:0786a24_13",
        "context_with_next_sentence": true
    },
    {
        "source_sentence": "譬如有方土，　　災疫行疾病，",
        "from": "T32n1690_001:0786a25_0",
        "context_with_next_sentence": true
    },
    {
        "source_sentence": "有智諸勝人，　　宜應速遠離。",
        "from": "T32n1690_001:0786a26_13",
        "context_with_next_sentence": true
    },
    {
        "source_sentence": "若不遠離者，　　如逆風執炬，",
        "from": "T32n1690_001:0786a27_0",
        "context_with_next_sentence": true
    },
    {
        "source_sentence": "不捨必自燒；",
        "from": "T32n1690_001:0786a28_5",
        "context_with_next_sentence": true
    },
    {
        "source_sentence": "　　如渴飲醎水，無有飽足時。",
        "from": "T32n1690_001:0786a29_5",
        "context_with_next_sentence": true
    },
    {
        "source_sentence": "城郭及眷屬，　　為欲因緣故，",
        "from": "T32n1690_001:0786b01_0",
        "context_with_next_sentence": true
    },
    {
        "source_sentence": "滅壞無有餘。",
        "from": "T32n1690_001:0786b02_5",
        "context_with_next_sentence": true
    },
    {
        "source_sentence": "兄弟有百人，　　為欲因緣故，",
        "from": "T32n1690_001:0786b03_0",
        "context_with_next_sentence": true
    },
    {
        "source_sentence": "亦皆盡敗滅。",
        "from": "T32n1690_001:0786b04_5",
        "context_with_next_sentence": true
    },
    {
        "source_sentence": "及提頭賴吒，　　如是諸王等，",
        "from": "T32n1690_001:0786b05_0",
        "context_with_next_sentence": true
    },
    {
        "source_sentence": "盡為欲所滅。",
        "from": "T32n1690_001:0786b06_5",
        "context_with_next_sentence": true
    },
    {
        "source_sentence": "「當知國土猶如羅網，亦如羂弶，如深淤泥，亦如洄波，又如海浪，如林被燒，亦如危岸，猶如地獄，何有智者當樂貪著？",
        "from": "T32n1690_001:0786b09_11",
        "context_with_next_sentence": true
    },
    {
        "source_sentence": "如是大苦，何有智者當生樂想？",
        "from": "T32n1690_001:0786b10_6",
        "context_with_next_sentence": true
    },
    {
        "source_sentence": "如是大王！",
        "from": "T32n1690_001:0786b10_11",
        "context_with_next_sentence": true
    },
    {
        "source_sentence": "嗚呼怪哉，被欺乃爾！",
        "from": "T32n1690_001:0786b11_1",
        "context_with_next_sentence": true
    },
    {
        "source_sentence": "被誑乃爾！",
        "from": "T32n1690_001:0786b11_6",
        "context_with_next_sentence": true
    },
    {
        "source_sentence": "猶如空拳誑於小兒，速疾不停猶如幻化，五欲欺誑亦復如是。",
        "from": "T32n1690_001:0786b12_14",
        "context_with_next_sentence": true
    },
    {
        "source_sentence": "猶如猿猴在高山頂，見雲彌布以為堅實，謂為是地便以身投，墮百丈巖喪其身命，一切碎滅。",
        "from": "T32n1690_001:0786b14_18",
        "context_with_next_sentence": true
    },
    {
        "source_sentence": "亦如野干見甄叔迦樹其果似肉，見落地時便往欲食，知其非肉，更復生念：",
        "from": "T32n1690_001:0786b16_13",
        "context_with_next_sentence": true
    },
    {
        "source_sentence": "『今此非肉。",
        "from": "T32n1690_001:0786b16_19",
        "context_with_next_sentence": true
    },
    {
        "source_sentence": "彼樹上者必當是肉。",
        "from": "T32n1690_001:0786b17_7",
        "context_with_next_sentence": true
    },
    {
        "source_sentence": "』遂便守之，為其所困。",
        "from": "T32n1690_001:0786b17_18",
        "context_with_next_sentence": true
    },
    {
        "source_sentence": "五欲誑王亦復如是。",
        "from": "T32n1690_001:0786b18_6",
        "context_with_next_sentence": true
    },
    {
        "source_sentence": "亦如商估以偽珠誑人，五欲誑王亦復如是。",
        "from": "T32n1690_001:0786b19_7",
        "context_with_next_sentence": true
    },
    {
        "source_sentence": "又如嬰愚嗜味貪歡喜丸，人以泥團而來誑之，謂為真實，走逐疲苦乃得泥團，如熱時焰誑渴愚夫。",
        "from": "T32n1690_001:0786b21_14",
        "context_with_next_sentence": true
    },
    {
        "source_sentence": "猶如眾人前竪於幻橛，能使時眾見種種事；",
        "from": "T32n1690_001:0786b22_15",
        "context_with_next_sentence": true
    },
    {
        "source_sentence": "若拔幻橛，色像即滅，猶如畫匠及機關師。",
        "from": "T32n1690_001:0786b23_15",
        "context_with_next_sentence": true
    },
    {
        "source_sentence": "如狗吠井自見形影，怒眼竪毛，謂井底影欲共己鬪，橫生瞋忿投井而死。",
        "from": "T32n1690_001:0786b25_8",
        "context_with_next_sentence": true
    },
    {
        "source_sentence": "大王！",
        "from": "T32n1690_001:0786b25_11",
        "context_with_next_sentence": true
    },
    {
        "source_sentence": "宜善觀察，何有五欲而得常者？",
        "from": "T32n1690_001:0786b26_5",
        "context_with_next_sentence": true
    },
    {
        "source_sentence": "何有王位而得久停？",
        "from": "T32n1690_001:0786b26_14",
        "context_with_next_sentence": true
    },
    {
        "source_sentence": "尊豪威勢無得住者。",
        "from": "T32n1690_001:0786b27_4",
        "context_with_next_sentence": true
    },
    {
        "source_sentence": "何有國界而不遷壞？",
        "from": "T32n1690_001:0786b27_13",
        "context_with_next_sentence": true
    },
    {
        "source_sentence": "何有珍寶而不散失？",
        "from": "T32n1690_001:0786b28_3",
        "context_with_next_sentence": true
    },
    {
        "source_sentence": "何有欲樂常恒不變？",
        "from": "T32n1690_001:0786b28_12",
        "context_with_next_sentence": true
    },
    {
        "source_sentence": "苦之封授必受衰滅。",
        "from": "T32n1690_001:0786b29_2",
        "context_with_next_sentence": true
    },
    {
        "source_sentence": "何有合會而不別離？",
        "from": "T32n1690_001:0786b29_11",
        "context_with_next_sentence": true
    },
    {
        "source_sentence": "一切五欲體性實苦，皆從妄想而生於樂。",
        "from": "T32n1690_001:0786c01_10",
        "context_with_next_sentence": true
    },
    {
        "source_sentence": "何有諸行不似芭蕉、揵闥婆城？",
        "from": "T32n1690_001:0786c02_4",
        "context_with_next_sentence": true
    },
    {
        "source_sentence": "大王！",
        "from": "T32n1690_001:0786c02_7",
        "context_with_next_sentence": true
    },
    {
        "source_sentence": "云何處生老病死衰禍恐怖逼迫之中，云何能為國土少樂生愛樂想？",
        "from": "T32n1690_001:0786c03_17",
        "context_with_next_sentence": true
    },
    {
        "source_sentence": "如林中鹿四邊火起，如鳥在籠，如魚處網，如龜吞鉤，如師子毒箭入心，如龍處呪場，如人在屋中四邊火起，如處危朽華堂速疾崩墜，如好華池有水羅剎噏食於人。",
        "from": "T32n1690_001:0786c07_12",
        "context_with_next_sentence": true
    },
    {
        "source_sentence": "」重說偈言：",
        "from": "T32n1690_001:0786c07_18",
        "context_with_next_sentence": true
    },
    {
        "source_sentence": "「生老病死患，　　於中未解脫，",
        "from": "T32n1690_001:0786c08_0",
        "context_with_next_sentence": true
    },
    {
        "source_sentence": "無明愛毒箭，　　猶未得拔出，",
        "from": "T32n1690_001:0786c09_0",
        "context_with_next_sentence": true
    },
    {
        "source_sentence": "人帝汝云何，　　而生樂著想？",
        "from": "T32n1690_001:0786c10_13",
        "context_with_next_sentence": true
    },
    {
        "source_sentence": "如象處林中，　　四邊大火起，",
        "from": "T32n1690_001:0786c11_0",
        "context_with_next_sentence": true
    },
    {
        "source_sentence": "處此急難處，　　云何有歡喜？",
        "from": "T32n1690_001:0786c12_13",
        "context_with_next_sentence": true
    },
    {
        "source_sentence": "大王應當知，　　榮位須臾間，",
        "from": "T32n1690_001:0786c13_0",
        "context_with_next_sentence": true
    },
    {
        "source_sentence": "智者深觀察，　　不應於此事，",
        "from": "T32n1690_001:0786c14_0",
        "context_with_next_sentence": true
    },
    {
        "source_sentence": "而生希有想。",
        "from": "T32n1690_001:0786c15_5",
        "context_with_next_sentence": true
    },
    {
        "source_sentence": "　　汝何故錯解？",
        "from": "T32n1690_001:0786c15_13",
        "context_with_next_sentence": true
    },
    {
        "source_sentence": "實是愛奴僕，　　而生高貴想；",
        "from": "T32n1690_001:0786c16_13",
        "context_with_next_sentence": true
    },
    {
        "source_sentence": "捨上妙財寶，　　而生大富想；",
        "from": "T32n1690_001:0786c17_13",
        "context_with_next_sentence": true
    },
    {
        "source_sentence": "不善解方便，　　橫生智慧想；",
        "from": "T32n1690_001:0786c18_13",
        "context_with_next_sentence": true
    },
    {
        "source_sentence": "為眾煩惱患，　　橫生無病想；",
        "from": "T32n1690_001:0786c19_13",
        "context_with_next_sentence": true
    },
    {
        "source_sentence": "未脫生死胎，　　橫生無畏想；",
        "from": "T32n1690_001:0786c20_13",
        "context_with_next_sentence": true
    },
    {
        "source_sentence": "處十二刺林，　　橫生無刺想；",
        "from": "T32n1690_001:0786c21_13",
        "context_with_next_sentence": true
    },
    {
        "source_sentence": "欲賊劫諸根，　　橫生無賊想。",
        "from": "T32n1690_001:0786c22_13",
        "context_with_next_sentence": true
    },
    {
        "source_sentence": "「大王！",
        "from": "T32n1690_001:0786c23_3",
        "context_with_next_sentence": true
    },
    {
        "source_sentence": "而此身者必歸敗壞，尊豪榮貴必有衰滅，財寶庫藏必有散失。",
        "from": "T32n1690_001:0786c24_10",
        "context_with_next_sentence": true
    },
    {
        "source_sentence": "大王！",
        "from": "T32n1690_001:0786c24_13",
        "context_with_next_sentence": true
    },
    {
        "source_sentence": "如佛言曰：",
        "from": "T32n1690_001:0786c24_18",
        "context_with_next_sentence": true
    },
    {
        "source_sentence": "『榮位如夢，恩愛暫有。",
        "from": "T32n1690_001:0786c25_10",
        "context_with_next_sentence": true
    },
    {
        "source_sentence": "』汝於五欲生於希有難遭之想，賢德於此豈得名為能善觀察？",
        "from": "T32n1690_001:0786c26_16",
        "context_with_next_sentence": true
    },
    {
        "source_sentence": "何以故？",
        "from": "T32n1690_001:0786c27_1",
        "context_with_next_sentence": true
    },
    {
        "source_sentence": "榮位恩愛必有別離，如眾飛鳥，夜栖一樹，晨則四散。",
        "from": "T32n1690_001:0786c28_4",
        "context_with_next_sentence": true
    },
    {
        "source_sentence": "又如客舍，夕則聚賓，明各異路。",
        "from": "T32n1690_001:0786c28_19",
        "context_with_next_sentence": true
    },
    {
        "source_sentence": "亦如乘船，異人同載，既至岸已各自殊道。",
        "from": "T32n1690_001:0786c29_17",
        "context_with_next_sentence": true
    },
    {
        "source_sentence": "亦如駛流漂集眾木，須臾之間隨流分散。",
        "from": "T32n1690_001:0787a01_15",
        "context_with_next_sentence": true
    },
    {
        "source_sentence": "猶如浮雲，須臾散滅。",
        "from": "T32n1690_001:0787a02_6",
        "context_with_next_sentence": true
    },
    {
        "source_sentence": "作音樂處男女聚集，作樂已後各自散去。",
        "from": "T32n1690_001:0787a03_5",
        "context_with_next_sentence": true
    },
    {
        "source_sentence": "宮人婇女端正美妙，無常理會，會歸捨棄。",
        "from": "T32n1690_001:0787a04_6",
        "context_with_next_sentence": true
    },
    {
        "source_sentence": "譬如華樹蜂集其上，花凋落盡諸蜂遠離。",
        "from": "T32n1690_001:0787a05_5",
        "context_with_next_sentence": true
    },
    {
        "source_sentence": "如花池枯涸，牸象不入。",
        "from": "T32n1690_001:0787a05_16",
        "context_with_next_sentence": true
    },
    {
        "source_sentence": "如大池水鵠樂遊居，及其乾竭更不復近。",
        "from": "T32n1690_001:0787a06_14",
        "context_with_next_sentence": true
    },
    {
        "source_sentence": "福盡之家，榮利不近。",
        "from": "T32n1690_001:0787a07_6",
        "context_with_next_sentence": true
    },
    {
        "source_sentence": "如密雲聚集，電光暫現；",
        "from": "T32n1690_001:0787a07_17",
        "context_with_next_sentence": true
    },
    {
        "source_sentence": "如風吹雲，電光不現。",
        "from": "T32n1690_001:0787a08_7",
        "context_with_next_sentence": true
    },
    {
        "source_sentence": "彼不捨汝，汝必捨之。",
        "from": "T32n1690_001:0787a08_17",
        "context_with_next_sentence": true
    },
    {
        "source_sentence": "如似夏盡，孔雀毛羽悉皆自落。",
        "from": "T32n1690_001:0787a09_11",
        "context_with_next_sentence": true
    },
    {
        "source_sentence": "如寒既至，鴻鵠遠池。",
        "from": "T32n1690_001:0787a10_1",
        "context_with_next_sentence": true
    },
    {
        "source_sentence": "如阿輸伽樹花葉盛時，人所愛樂及其枯悴；",
        "from": "T32n1690_001:0787a11_1",
        "context_with_next_sentence": true
    },
    {
        "source_sentence": "無有花葉，人不顧視。",
        "from": "T32n1690_001:0787a11_11",
        "context_with_next_sentence": true
    },
    {
        "source_sentence": "猶如花幢，貴者愛敬，華萎縷絕而便棄之。",
        "from": "T32n1690_001:0787a12_10",
        "context_with_next_sentence": true
    },
    {
        "source_sentence": "」即說偈言：",
        "from": "T32n1690_001:0787a12_16",
        "context_with_next_sentence": true
    },
    {
        "source_sentence": "「無常不堅固，　　如芭蕉水沫，",
        "from": "T32n1690_001:0787a13_0",
        "context_with_next_sentence": true
    },
    {
        "source_sentence": "亦如浮雲散，　　天王尊勝位，",
        "from": "T32n1690_001:0787a14_0",
        "context_with_next_sentence": true
    },
    {
        "source_sentence": "危脆亦如是。",
        "from": "T32n1690_001:0787a15_5",
        "context_with_next_sentence": true
    },
    {
        "source_sentence": "　　人帝應當知，貪利極速駛，　　如水澍深谷；",
        "from": "T32n1690_001:0787a16_13",
        "context_with_next_sentence": true
    },
    {
        "source_sentence": "嗜欲極輕疾，　　動轉如掉索；",
        "from": "T32n1690_001:0787a17_13",
        "context_with_next_sentence": true
    },
    {
        "source_sentence": "愚癡染為欲，　　不覺致墮落。",
        "from": "T32n1690_001:0787a18_13",
        "context_with_next_sentence": true
    },
    {
        "source_sentence": "」尊者言：",
        "from": "T32n1690_001:0787a19_3",
        "context_with_next_sentence": true
    },
    {
        "source_sentence": "「大王！",
        "from": "T32n1690_001:0787a19_7",
        "context_with_next_sentence": true
    },
    {
        "source_sentence": "我今為王略說譬喻，諸有生死著味過患，王至心聽。",
        "from": "T32n1690_001:0787a20_9",
        "context_with_next_sentence": true
    },
    {
        "source_sentence": "昔日有人行在曠路，逢大惡象，為象所逐，狂懼走突無所依怙，見一丘井即尋樹根入井中藏，有白黑鼠牙齧樹根，此井四邊有四毒蛇欲螫其人，而此井下有大毒龍。",
        "from": "T32n1690_001:0787a24_5",
        "context_with_next_sentence": true
    },
    {
        "source_sentence": "傍畏四蛇、下畏毒龍、所攀之樹其根動搖，樹上有蜜三渧墮其口中，于時動樹𢴤壞蜂窠，眾蜂散飛唼螫其人，有野火起復來燒樹。",
        "from": "T32n1690_001:0787a27_7",
        "context_with_next_sentence": true
    },
    {
        "source_sentence": "大王當知，彼人苦惱不可稱計。",
        "from": "T32n1690_001:0787a28_2",
        "context_with_next_sentence": true
    },
    {
        "source_sentence": "」王愁憂厭惡而言：",
        "from": "T32n1690_001:0787a28_11",
        "context_with_next_sentence": true
    },
    {
        "source_sentence": "「彼人得味甚少，苦患甚多。",
        "from": "T32n1690_001:0787a29_2",
        "context_with_next_sentence": true
    },
    {
        "source_sentence": "其所味者如牛跡水，其所苦患猶如大海，味如芥子、苦如須彌，味如螢火、苦如日月，如藕根孔比於太虛，亦如蚊子比金翅鳥，其味苦惱多少如是。",
        "from": "T32n1690_001:0787b03_10",
        "context_with_next_sentence": true
    },
    {
        "source_sentence": "」尊者言：",
        "from": "T32n1690_001:0787b03_15",
        "context_with_next_sentence": true
    },
    {
        "source_sentence": "「大王！",
        "from": "T32n1690_001:0787b03_19",
        "context_with_next_sentence": true
    },
    {
        "source_sentence": "曠野者，喻於生死。",
        "from": "T32n1690_001:0787b04_6",
        "context_with_next_sentence": true
    },
    {
        "source_sentence": "彼男子者，喻於凡夫。",
        "from": "T32n1690_001:0787b04_16",
        "context_with_next_sentence": true
    },
    {
        "source_sentence": "象，喻無常。",
        "from": "T32n1690_001:0787b05_1",
        "context_with_next_sentence": true
    },
    {
        "source_sentence": "丘井，喻於人身。",
        "from": "T32n1690_001:0787b05_9",
        "context_with_next_sentence": true
    },
    {
        "source_sentence": "樹根，喻人命。",
        "from": "T32n1690_001:0787b05_16",
        "context_with_next_sentence": true
    },
    {
        "source_sentence": "白黑鼠者，喻晝夜。",
        "from": "T32n1690_001:0787b06_3",
        "context_with_next_sentence": true
    },
    {
        "source_sentence": "齧樹根者，喻念念滅。",
        "from": "T32n1690_001:0787b06_13",
        "context_with_next_sentence": true
    },
    {
        "source_sentence": "四毒蛇，喻四大。",
        "from": "T32n1690_001:0787b06_21",
        "context_with_next_sentence": true
    },
    {
        "source_sentence": "蜜者，喻五欲。",
        "from": "T32n1690_001:0787b07_6",
        "context_with_next_sentence": true
    },
    {
        "source_sentence": "眾蜂，喻惡覺觀。",
        "from": "T32n1690_001:0787b07_14",
        "context_with_next_sentence": true
    },
    {
        "source_sentence": "野火燒者，喻老。",
        "from": "T32n1690_001:0787b08_1",
        "context_with_next_sentence": true
    },
    {
        "source_sentence": "下毒龍者，喻死。",
        "from": "T32n1690_001:0787b08_9",
        "context_with_next_sentence": true
    },
    {
        "source_sentence": "是故當知，欲味甚少、苦患甚多。",
        "from": "T32n1690_001:0787b09_3",
        "context_with_next_sentence": true
    },
    {
        "source_sentence": "生老病死於一切人皆得自在，世間之人身心勞苦無歸依處，眾苦所逼輕疾如電，是可憂愁，不應愛著。",
        "from": "T32n1690_001:0787b11_13",
        "context_with_next_sentence": true
    },
    {
        "source_sentence": "大王？",
        "from": "T32n1690_001:0787b11_16",
        "context_with_next_sentence": true
    },
    {
        "source_sentence": "今我語王，言雖麁惡，實是利益。",
        "from": "T32n1690_001:0787b12_11",
        "context_with_next_sentence": true
    },
    {
        "source_sentence": "」王聞是語，衣毛皆竪，悲喜交集，涕泣流淚。",
        "from": "T32n1690_001:0787b13_11",
        "context_with_next_sentence": true
    },
    {
        "source_sentence": "即起合掌，五體投地，白尊者言：",
        "from": "T32n1690_001:0787b14_6",
        "context_with_next_sentence": true
    },
    {
        "source_sentence": "「我之嬰愚無有智慧，我之下賤作斯狂言，如是狂言聽我懺悔。",
        "from": "T32n1690_001:0787b15_14",
        "context_with_next_sentence": true
    },
    {
        "source_sentence": "」尊者言：",
        "from": "T32n1690_001:0787b15_19",
        "context_with_next_sentence": true
    },
    {
        "source_sentence": "「我於今者以忍出家，無不忍受。",
        "from": "T32n1690_001:0787b16_14",
        "context_with_next_sentence": true
    },
    {
        "source_sentence": "我心清淨，猶如秋月淨無雲翳。",
        "from": "T32n1690_001:0787b17_8",
        "context_with_next_sentence": true
    },
    {
        "source_sentence": "王今懺悔，願使大王猶如天帝得見道跡。",
        "from": "T32n1690_001:0787b18_7",
        "context_with_next_sentence": true
    },
    {
        "source_sentence": "」王大歡喜，與諸眷屬作禮還宮。",
        "from": "T32n1690_001:0787b19_2",
        "context_with_next_sentence": true
    },
    {
        "source_sentence": "賓頭盧突羅闍為優陀延王說法經",
        "from": "T32n1690_001:0787b20_100",
        "context_with_next_sentence": false
    }
]