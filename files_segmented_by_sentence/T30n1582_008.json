[
    {
        "source_sentence": "菩薩善戒經卷第八",
        "from": "T30n1582_008:1001c02_0",
        "context_with_next_sentence": true
    },
    {
        "source_sentence": "宋罽賓三藏求那跋摩譯",
        "from": "T30n1582_008:1001c04_0",
        "context_with_next_sentence": true
    },
    {
        "source_sentence": "3 定心品如法住定心品第三",
        "from": "T30n1582_008:1001c05_0",
        "context_with_next_sentence": true
    },
    {
        "source_sentence": "「菩薩摩訶薩憐愍眾生有七種。",
        "from": "T30n1582_008:1001c06_13",
        "context_with_next_sentence": true
    },
    {
        "source_sentence": "何等為七？",
        "from": "T30n1582_008:1001c06_18",
        "context_with_next_sentence": true
    },
    {
        "source_sentence": "一者無畏；",
        "from": "T30n1582_008:1001c07_3",
        "context_with_next_sentence": true
    },
    {
        "source_sentence": "二者真實；",
        "from": "T30n1582_008:1001c07_8",
        "context_with_next_sentence": true
    },
    {
        "source_sentence": "三者不愁；",
        "from": "T30n1582_008:1001c07_13",
        "context_with_next_sentence": true
    },
    {
        "source_sentence": "四者不求；",
        "from": "T30n1582_008:1001c07_18",
        "context_with_next_sentence": true
    },
    {
        "source_sentence": "五者不愛；",
        "from": "T30n1582_008:1001c08_2",
        "context_with_next_sentence": true
    },
    {
        "source_sentence": "六者廣大；",
        "from": "T30n1582_008:1001c08_7",
        "context_with_next_sentence": true
    },
    {
        "source_sentence": "七者平等。",
        "from": "T30n1582_008:1001c08_12",
        "context_with_next_sentence": true
    },
    {
        "source_sentence": "菩薩摩訶薩憐愍眾生，無所畏故；",
        "from": "T30n1582_008:1001c09_7",
        "context_with_next_sentence": true
    },
    {
        "source_sentence": "修三業善，為破眾生諸惡業故，是名無畏。",
        "from": "T30n1582_008:1001c10_6",
        "context_with_next_sentence": true
    },
    {
        "source_sentence": "菩薩摩訶薩憐愍眾生，非煩惱愛故，非法住、非毘尼住、非妄語、不教化於非處，是名真實。",
        "from": "T30n1582_008:1001c12_6",
        "context_with_next_sentence": true
    },
    {
        "source_sentence": "菩薩摩訶薩以憐愍故，為諸眾生懃修苦行心無憂悔，是名不愁。",
        "from": "T30n1582_008:1001c13_14",
        "context_with_next_sentence": true
    },
    {
        "source_sentence": "一切眾生不求菩薩，而諸菩薩自修慈心，是名不求。",
        "from": "T30n1582_008:1001c14_18",
        "context_with_next_sentence": true
    },
    {
        "source_sentence": "菩薩摩訶薩修憐愍時，於諸眾生無有貪心，無貪心者不求恩報及慈心果，是名不愛。",
        "from": "T30n1582_008:1001c16_16",
        "context_with_next_sentence": true
    },
    {
        "source_sentence": "菩薩修慈，設有眾生打罵惱害，終不捨於修慈之心，是名廣大。",
        "from": "T30n1582_008:1001c18_6",
        "context_with_next_sentence": true
    },
    {
        "source_sentence": "菩薩修慈不為一人，普為無量無邊眾生無量法界，是名平等。",
        "from": "T30n1582_008:1001c19_13",
        "context_with_next_sentence": true
    },
    {
        "source_sentence": "是為七法。",
        "from": "T30n1582_008:1001c19_18",
        "context_with_next_sentence": true
    },
    {
        "source_sentence": "菩薩具足如是七法，名為菩薩至心清淨。",
        "from": "T30n1582_008:1001c20_16",
        "context_with_next_sentence": true
    },
    {
        "source_sentence": "心清淨者有十五種：",
        "from": "T30n1582_008:1001c21_6",
        "context_with_next_sentence": true
    },
    {
        "source_sentence": "一者無上淨；",
        "from": "T30n1582_008:1001c21_12",
        "context_with_next_sentence": true
    },
    {
        "source_sentence": "二者如法淨；",
        "from": "T30n1582_008:1001c21_18",
        "context_with_next_sentence": true
    },
    {
        "source_sentence": "三者波羅蜜淨；",
        "from": "T30n1582_008:1001c22_5",
        "context_with_next_sentence": true
    },
    {
        "source_sentence": "四者真實義淨；",
        "from": "T30n1582_008:1001c22_12",
        "context_with_next_sentence": true
    },
    {
        "source_sentence": "五者不可思議淨；",
        "from": "T30n1582_008:1001c23_1",
        "context_with_next_sentence": true
    },
    {
        "source_sentence": "六者安隱淨；",
        "from": "T30n1582_008:1001c23_7",
        "context_with_next_sentence": true
    },
    {
        "source_sentence": "七者樂淨；",
        "from": "T30n1582_008:1001c23_12",
        "context_with_next_sentence": true
    },
    {
        "source_sentence": "八者不放淨；",
        "from": "T30n1582_008:1001c23_18",
        "context_with_next_sentence": true
    },
    {
        "source_sentence": "九者堅固淨；",
        "from": "T30n1582_008:1001c24_3",
        "context_with_next_sentence": true
    },
    {
        "source_sentence": "十者不誑淨；",
        "from": "T30n1582_008:1001c24_9",
        "context_with_next_sentence": true
    },
    {
        "source_sentence": "十一者不淨淨；",
        "from": "T30n1582_008:1001c24_16",
        "context_with_next_sentence": true
    },
    {
        "source_sentence": "十二者淨淨；",
        "from": "T30n1582_008:1001c25_2",
        "context_with_next_sentence": true
    },
    {
        "source_sentence": "十三者善淨；",
        "from": "T30n1582_008:1001c25_8",
        "context_with_next_sentence": true
    },
    {
        "source_sentence": "十四者調伏淨；",
        "from": "T30n1582_008:1001c25_15",
        "context_with_next_sentence": true
    },
    {
        "source_sentence": "十五者性淨。",
        "from": "T30n1582_008:1001c26_1",
        "context_with_next_sentence": true
    },
    {
        "source_sentence": "菩薩摩訶薩至心專念佛法僧寶，是名無上淨。",
        "from": "T30n1582_008:1001c27_2",
        "context_with_next_sentence": true
    },
    {
        "source_sentence": "菩薩受持菩薩戒已，至心擁護不令毀犯，是名如法淨。",
        "from": "T30n1582_008:1001c28_7",
        "context_with_next_sentence": true
    },
    {
        "source_sentence": "菩薩摩訶薩至心具足五波羅蜜，是名波羅蜜淨。",
        "from": "T30n1582_008:1001c29_9",
        "context_with_next_sentence": true
    },
    {
        "source_sentence": "菩薩至心了知法界無我無我所，為流布故名為士夫，了了通達十二部經甚深之義，甚深義者即第一義，第一義者名真實義淨。",
        "from": "T30n1582_008:1002a03_7",
        "context_with_next_sentence": true
    },
    {
        "source_sentence": "諸佛菩薩不可思議，從初出世乃至涅槃，是名不可思議淨。",
        "from": "T30n1582_008:1002a04_14",
        "context_with_next_sentence": true
    },
    {
        "source_sentence": "菩薩至心修集悲心者，普施一切眾生安樂，是名安隱淨。",
        "from": "T30n1582_008:1002a06_2",
        "context_with_next_sentence": true
    },
    {
        "source_sentence": "菩薩摩訶薩為苦眾生修集慈心令其得樂，是名樂淨。",
        "from": "T30n1582_008:1002a07_7",
        "context_with_next_sentence": true
    },
    {
        "source_sentence": "菩薩摩訶薩為諸眾生修集慈悲，不求，無食心、無果心、無恩報心，亦不放眾生行諸惡行，是名不放淨。",
        "from": "T30n1582_008:1002a09_12",
        "context_with_next_sentence": true
    },
    {
        "source_sentence": "菩薩摩訶薩為阿耨多羅三藐三菩提，其心堅固不可破壞，是名堅固淨。",
        "from": "T30n1582_008:1002a11_5",
        "context_with_next_sentence": true
    },
    {
        "source_sentence": "菩薩摩訶薩於無量世至心修集菩提善行，如是菩提及菩提道無有虛誑，是名不誑淨。",
        "from": "T30n1582_008:1002a13_5",
        "context_with_next_sentence": true
    },
    {
        "source_sentence": "菩薩摩訶薩未得解地，是名不淨淨。",
        "from": "T30n1582_008:1002a14_2",
        "context_with_next_sentence": true
    },
    {
        "source_sentence": "菩薩摩訶薩住於淨地乃至畢竟地，是名淨淨。",
        "from": "T30n1582_008:1002a15_3",
        "context_with_next_sentence": true
    },
    {
        "source_sentence": "菩薩摩訶薩住畢竟地修檀波羅蜜，是名善淨。",
        "from": "T30n1582_008:1002a16_4",
        "context_with_next_sentence": true
    },
    {
        "source_sentence": "菩薩摩訶薩為得淨地故調伏其心，是名調伏淨。",
        "from": "T30n1582_008:1002a17_7",
        "context_with_next_sentence": true
    },
    {
        "source_sentence": "菩薩摩訶薩住於淨地及畢竟地，名為性淨。",
        "from": "T30n1582_008:1002a18_7",
        "context_with_next_sentence": true
    },
    {
        "source_sentence": "性淨者，不假修集然後清淨，性本自爾身心淨故，名為性淨。",
        "from": "T30n1582_008:1002a19_15",
        "context_with_next_sentence": true
    },
    {
        "source_sentence": "菩薩具足是十五法，能作十事。",
        "from": "T30n1582_008:1002a20_9",
        "context_with_next_sentence": true
    },
    {
        "source_sentence": "菩薩因於無上淨故能供養三寶，供養三寶即是莊嚴一切菩提道之根本。",
        "from": "T30n1582_008:1002a22_2",
        "context_with_next_sentence": true
    },
    {
        "source_sentence": "菩薩因於受持淨故，即能受持菩薩禁戒，乃至捨身壽命終不毀犯，若失念犯者即時懺悔。",
        "from": "T30n1582_008:1002a24_3",
        "context_with_next_sentence": true
    },
    {
        "source_sentence": "菩薩因於波羅蜜淨，常能修集一切善法，成不放逸。",
        "from": "T30n1582_008:1002a25_7",
        "context_with_next_sentence": true
    },
    {
        "source_sentence": "菩薩因於真實義淨，雖有煩惱，為眾生故流轉生死，終不忘失涅槃之心。",
        "from": "T30n1582_008:1002a26_19",
        "context_with_next_sentence": true
    },
    {
        "source_sentence": "菩薩因不可思議淨，令無量眾生於佛法中得大信心修集道果。",
        "from": "T30n1582_008:1002a28_7",
        "context_with_next_sentence": true
    },
    {
        "source_sentence": "菩薩因安隱淨、樂淨、不放淨，具足成就利益一切眾生之事，心不愁悔。",
        "from": "T30n1582_008:1002a29_19",
        "context_with_next_sentence": true
    },
    {
        "source_sentence": "菩薩因堅固淨，懃修精進破於懈怠，成不放逸。",
        "from": "T30n1582_008:1002b01_20",
        "context_with_next_sentence": true
    },
    {
        "source_sentence": "菩薩因不誑淨，即得阿耨多羅三藐三菩提，善法增長修行無厭。",
        "from": "T30n1582_008:1002b03_8",
        "context_with_next_sentence": true
    },
    {
        "source_sentence": "菩薩因調伏淨、性淨，能以阿耨多羅三藐三菩提教於眾生，能以安隱施於人天一切眾生。",
        "from": "T30n1582_008:1002b05_8",
        "context_with_next_sentence": true
    },
    {
        "source_sentence": "菩薩性淨攝於三淨，所謂不淨淨、淨淨、善淨。",
        "from": "T30n1582_008:1002b06_10",
        "context_with_next_sentence": true
    },
    {
        "source_sentence": "過去未來現在諸佛及諸菩薩，得阿耨多羅三藐三菩提，已得、當得、今得，無不由是十五淨得。",
        "from": "T30n1582_008:1002b08_11",
        "context_with_next_sentence": true
    },
    {
        "source_sentence": "若有說言，菩薩離是十五淨法得阿耨多羅三藐三菩提者，無有是處。",
        "from": "T30n1582_008:1002b10_2",
        "context_with_next_sentence": true
    },
    {
        "source_sentence": "4 生菩提地品如法住生菩提地品第四「菩薩摩訶薩性具足、戒具足、學菩薩戒具足、菩薩相具足、成就菩薩莊嚴具足，十五淨心，身口意業淨。",
        "from": "T30n1582_008:1002b14_5",
        "context_with_next_sentence": true
    },
    {
        "source_sentence": "菩薩有十二行，攝取一切菩薩所行；",
        "from": "T30n1582_008:1002b15_2",
        "context_with_next_sentence": true
    },
    {
        "source_sentence": "十三如來行，得阿耨多羅三藐三菩提已，名無勝行。",
        "from": "T30n1582_008:1002b16_6",
        "context_with_next_sentence": true
    },
    {
        "source_sentence": "何等名為菩薩十二行？",
        "from": "T30n1582_008:1002b16_16",
        "context_with_next_sentence": true
    },
    {
        "source_sentence": "一者性行；",
        "from": "T30n1582_008:1002b17_1",
        "context_with_next_sentence": true
    },
    {
        "source_sentence": "二者解行；",
        "from": "T30n1582_008:1002b17_6",
        "context_with_next_sentence": true
    },
    {
        "source_sentence": "三者喜行；",
        "from": "T30n1582_008:1002b17_11",
        "context_with_next_sentence": true
    },
    {
        "source_sentence": "四者戒行；",
        "from": "T30n1582_008:1002b17_16",
        "context_with_next_sentence": true
    },
    {
        "source_sentence": "五者慧行。",
        "from": "T30n1582_008:1002b18_1",
        "context_with_next_sentence": true
    },
    {
        "source_sentence": "慧行有三種：",
        "from": "T30n1582_008:1002b18_7",
        "context_with_next_sentence": true
    },
    {
        "source_sentence": "一者共助菩提行；",
        "from": "T30n1582_008:1002b18_15",
        "context_with_next_sentence": true
    },
    {
        "source_sentence": "二者共諦行；",
        "from": "T30n1582_008:1002b19_1",
        "context_with_next_sentence": true
    },
    {
        "source_sentence": "三者共十二因緣行。",
        "from": "T30n1582_008:1002b19_10",
        "context_with_next_sentence": true
    },
    {
        "source_sentence": "菩薩摩訶薩以如實見見如實法，若不如實見，流轉生死；",
        "from": "T30n1582_008:1002b20_16",
        "context_with_next_sentence": true
    },
    {
        "source_sentence": "若如實見則斷眾苦。",
        "from": "T30n1582_008:1002b21_5",
        "context_with_next_sentence": true
    },
    {
        "source_sentence": "是故菩薩智慧有三種，是名慧行。",
        "from": "T30n1582_008:1002b22_1",
        "context_with_next_sentence": true
    },
    {
        "source_sentence": "六者行行；",
        "from": "T30n1582_008:1002b22_6",
        "context_with_next_sentence": true
    },
    {
        "source_sentence": "七者無相行；",
        "from": "T30n1582_008:1002b22_12",
        "context_with_next_sentence": true
    },
    {
        "source_sentence": "八者不漏行；",
        "from": "T30n1582_008:1002b22_18",
        "context_with_next_sentence": true
    },
    {
        "source_sentence": "九者無行行；",
        "from": "T30n1582_008:1002b23_3",
        "context_with_next_sentence": true
    },
    {
        "source_sentence": "十者無礙行；",
        "from": "T30n1582_008:1002b23_9",
        "context_with_next_sentence": true
    },
    {
        "source_sentence": "十一者菩薩行；",
        "from": "T30n1582_008:1002b23_16",
        "context_with_next_sentence": true
    },
    {
        "source_sentence": "十二者具足行。",
        "from": "T30n1582_008:1002b24_4",
        "context_with_next_sentence": true
    },
    {
        "source_sentence": "是名十二行。",
        "from": "T30n1582_008:1002b24_10",
        "context_with_next_sentence": true
    },
    {
        "source_sentence": "菩薩若行是十二行，則能攝取一切諸行；",
        "from": "T30n1582_008:1002b25_8",
        "context_with_next_sentence": true
    },
    {
        "source_sentence": "如來之行勝一切行，是故名為無勝行。",
        "from": "T30n1582_008:1002b26_6",
        "context_with_next_sentence": true
    },
    {
        "source_sentence": "性行者，菩薩摩訶薩修集菩薩功德善法具足，修集諸善法故常樂善法，受持一切佛法種子，自知己身有佛種子壞麁煩惱，是名性行。",
        "from": "T30n1582_008:1002b29_8",
        "context_with_next_sentence": true
    },
    {
        "source_sentence": "菩薩具足是性行者，終不能起極重煩惱作五逆罪及一闡提，是名性行。",
        "from": "T30n1582_008:1002c02_1",
        "context_with_next_sentence": true
    },
    {
        "source_sentence": "解行者，菩薩摩訶薩發菩提心所修諸行，是名解行。",
        "from": "T30n1582_008:1002c03_4",
        "context_with_next_sentence": true
    },
    {
        "source_sentence": "性行菩薩行性行時，是菩薩行十二行及如來行因，雖是諸行因，亦未得異行，何況如來行，亦未得因、亦未得果、亦未得淨。",
        "from": "T30n1582_008:1002c05_20",
        "context_with_next_sentence": true
    },
    {
        "source_sentence": "若得一行，是名解行，是名行如來行。",
        "from": "T30n1582_008:1002c06_16",
        "context_with_next_sentence": true
    },
    {
        "source_sentence": "亦未得如來行、未淨如來行，名為得解行淨解行。",
        "from": "T30n1582_008:1002c07_18",
        "context_with_next_sentence": true
    },
    {
        "source_sentence": "以淨解行故得喜行淨喜行，喜行淨故得戒行淨戒行，如是乃至十二行是名菩薩行。",
        "from": "T30n1582_008:1002c09_16",
        "context_with_next_sentence": true
    },
    {
        "source_sentence": "具足菩薩行淨菩薩行已，得如來行淨如來行。",
        "from": "T30n1582_008:1002c10_18",
        "context_with_next_sentence": true
    },
    {
        "source_sentence": "喜行者，菩薩至心淨菩提心，是名喜行。",
        "from": "T30n1582_008:1002c11_17",
        "context_with_next_sentence": true
    },
    {
        "source_sentence": "戒行者，菩薩先淨性重不毀遮重，以戒淨故修集世禪，是名慧行。",
        "from": "T30n1582_008:1002c13_8",
        "context_with_next_sentence": true
    },
    {
        "source_sentence": "乘於世道入四真諦修三十七品，是名共助菩提行。",
        "from": "T30n1582_008:1002c14_11",
        "context_with_next_sentence": true
    },
    {
        "source_sentence": "修助菩提，實見四諦，是名共諦行。",
        "from": "T30n1582_008:1002c15_7",
        "context_with_next_sentence": true
    },
    {
        "source_sentence": "共十二因緣行者，若觀四諦見一切苦從因緣生、從因緣滅，是名共十二因緣行。",
        "from": "T30n1582_008:1002c17_3",
        "context_with_next_sentence": true
    },
    {
        "source_sentence": "行行者，為助菩提懃行精進，是名行行。",
        "from": "T30n1582_008:1002c18_1",
        "context_with_next_sentence": true
    },
    {
        "source_sentence": "無相行者，雖不見眾生相及菩提相，而修菩提不休不息，是名無相行。",
        "from": "T30n1582_008:1002c19_12",
        "context_with_next_sentence": true
    },
    {
        "source_sentence": "不漏行者，為助菩提堅持禁戒，無有毀犯不休不息，是名不漏行。",
        "from": "T30n1582_008:1002c21_3",
        "context_with_next_sentence": true
    },
    {
        "source_sentence": "無行行者，得阿耨多羅三藐三菩提已，為調伏眾生行，不為菩提行，是名無行行。",
        "from": "T30n1582_008:1002c22_20",
        "context_with_next_sentence": true
    },
    {
        "source_sentence": "菩提行者，修集無相行，是名菩提行。",
        "from": "T30n1582_008:1002c23_16",
        "context_with_next_sentence": true
    },
    {
        "source_sentence": "不分別法界行，名菩提行。",
        "from": "T30n1582_008:1002c24_9",
        "context_with_next_sentence": true
    },
    {
        "source_sentence": "無礙行者，修集無分別法界，為無量眾生演說正法，令修阿耨多羅三藐三菩提，若一生若現身，是名無上行。",
        "from": "T30n1582_008:1002c26_19",
        "context_with_next_sentence": true
    },
    {
        "source_sentence": "行無上行，次第得阿耨多羅三藐三菩提已，作一切佛事，是名如來行。",
        "from": "T30n1582_008:1002c28_11",
        "context_with_next_sentence": true
    },
    {
        "source_sentence": "具足性行菩薩摩訶薩定得十二行。",
        "from": "T30n1582_008:1002c29_7",
        "context_with_next_sentence": true
    },
    {
        "source_sentence": "具足解行菩薩摩訶薩斷漏麁相。",
        "from": "T30n1582_008:1003a01_3",
        "context_with_next_sentence": true
    },
    {
        "source_sentence": "具足喜行菩薩摩訶薩不退轉。",
        "from": "T30n1582_008:1003a01_16",
        "context_with_next_sentence": true
    },
    {
        "source_sentence": "如喜行，乃至菩薩行亦如是。",
        "from": "T30n1582_008:1003a02_10",
        "context_with_next_sentence": true
    },
    {
        "source_sentence": "菩薩摩訶薩行性行時，不見一切諸法相貌，乃至菩薩行亦復如是。",
        "from": "T30n1582_008:1003a04_2",
        "context_with_next_sentence": true
    },
    {
        "source_sentence": "菩薩行性行時，不求善法及善法果，乃至菩薩行亦復如是。",
        "from": "T30n1582_008:1003a05_8",
        "context_with_next_sentence": true
    },
    {
        "source_sentence": "菩薩摩訶薩行性行時得大智力，乃至菩薩行亦復如是。",
        "from": "T30n1582_008:1003a06_14",
        "context_with_next_sentence": true
    },
    {
        "source_sentence": "菩薩摩訶薩行性行時斷五怖畏：",
        "from": "T30n1582_008:1003a07_9",
        "context_with_next_sentence": true
    },
    {
        "source_sentence": "一者不活畏；",
        "from": "T30n1582_008:1003a07_15",
        "context_with_next_sentence": true
    },
    {
        "source_sentence": "二者惡名畏；",
        "from": "T30n1582_008:1003a08_2",
        "context_with_next_sentence": true
    },
    {
        "source_sentence": "三者死畏；",
        "from": "T30n1582_008:1003a08_7",
        "context_with_next_sentence": true
    },
    {
        "source_sentence": "四者惡道畏；",
        "from": "T30n1582_008:1003a08_13",
        "context_with_next_sentence": true
    },
    {
        "source_sentence": "五者大眾畏。",
        "from": "T30n1582_008:1003a08_19",
        "context_with_next_sentence": true
    },
    {
        "source_sentence": "時時猶有身口意惡業，時時生貪念於五欲，於己有物時時慳惜，時時隨他不自決定，或時不能觀佛法僧、實與不實、諸佛菩薩不可思議，不求因不求果、不求多不求少，於得不得不生憂喜，行非方便行不行方便行，少有聞慧時時忘失，具足苦不利智，少念阿耨多羅三藐三菩提不懃精進，不得甚深信解之心，見色聲香味觸時心生顛倒，捨身他世忘失正念。",
        "from": "T30n1582_008:1003a17_5",
        "context_with_next_sentence": true
    },
    {
        "source_sentence": "或時得慧、或時失慧。",
        "from": "T30n1582_008:1003a17_15",
        "context_with_next_sentence": true
    },
    {
        "source_sentence": "不能善知隨宜方便調伏眾生，或說法時不能善解文字句義，聞者或受或有不受，如闇射人或中不中。",
        "from": "T30n1582_008:1003a20_2",
        "context_with_next_sentence": true
    },
    {
        "source_sentence": "發菩提心或退不退，或毀菩薩所受禁戒，或欲自樂不為眾生，或觀菩薩所有果報及福德果。",
        "from": "T30n1582_008:1003a22_4",
        "context_with_next_sentence": true
    },
    {
        "source_sentence": "聞深法時，或時驚怖、或時歡喜、或時深信、或時生疑，不能修集慈悲之心。",
        "from": "T30n1582_008:1003a23_17",
        "context_with_next_sentence": true
    },
    {
        "source_sentence": "少施他樂，生大歡喜知足之心。",
        "from": "T30n1582_008:1003a24_11",
        "context_with_next_sentence": true
    },
    {
        "source_sentence": "無菩薩相、無菩薩莊嚴，自見其身去無上道遠不能至，心念大涅槃不識助菩提法名，如是等相名性行菩薩。",
        "from": "T30n1582_008:1003a27_1",
        "context_with_next_sentence": true
    },
    {
        "source_sentence": "「解行菩薩有三種忍，謂下、中、上。",
        "from": "T30n1582_008:1003a27_18",
        "context_with_next_sentence": true
    },
    {
        "source_sentence": "得下忍時如是等相上，得中忍時如是等相中，得上忍時如是等相下。",
        "from": "T30n1582_008:1003a29_6",
        "context_with_next_sentence": true
    },
    {
        "source_sentence": "得喜行時斷如是相，一向是善，具足如是善法故，是名淨心。",
        "from": "T30n1582_008:1003b01_15",
        "context_with_next_sentence": true
    },
    {
        "source_sentence": "解行菩薩雖有如是三忍，心不清淨。",
        "from": "T30n1582_008:1003b02_11",
        "context_with_next_sentence": true
    },
    {
        "source_sentence": "何以故？",
        "from": "T30n1582_008:1003b02_15",
        "context_with_next_sentence": true
    },
    {
        "source_sentence": "行三忍時有下中上，不清淨故。",
        "from": "T30n1582_008:1003b03_9",
        "context_with_next_sentence": true
    },
    {
        "source_sentence": "住喜行時悉斷諸惡，是故清淨。",
        "from": "T30n1582_008:1003b04_3",
        "context_with_next_sentence": true
    },
    {
        "source_sentence": "又住喜行時發阿耨多羅三藐三菩提心，隨順他語，又自思惟，以是二緣其心堅固，是名淨願。",
        "from": "T30n1582_008:1003b06_6",
        "context_with_next_sentence": true
    },
    {
        "source_sentence": "離於世法得出世果，破眾生苦，勝於聲聞緣覺發願。",
        "from": "T30n1582_008:1003b07_10",
        "context_with_next_sentence": true
    },
    {
        "source_sentence": "菩薩摩訶薩一念之願，能得無量無邊福德。",
        "from": "T30n1582_008:1003b08_10",
        "context_with_next_sentence": true
    },
    {
        "source_sentence": "如是願者無動無盡，不退不轉增長熾盛，畢竟能得阿耨多羅三藐三菩提，是名真願。",
        "from": "T30n1582_008:1003b10_9",
        "context_with_next_sentence": true
    },
    {
        "source_sentence": "真願菩薩有四事：",
        "from": "T30n1582_008:1003b10_17",
        "context_with_next_sentence": true
    },
    {
        "source_sentence": "一者誰發道心？",
        "from": "T30n1582_008:1003b11_4",
        "context_with_next_sentence": true
    },
    {
        "source_sentence": "二者因何發心？",
        "from": "T30n1582_008:1003b11_11",
        "context_with_next_sentence": true
    },
    {
        "source_sentence": "三者發心是何等性？",
        "from": "T30n1582_008:1003b12_1",
        "context_with_next_sentence": true
    },
    {
        "source_sentence": "四者發心有何功德？",
        "from": "T30n1582_008:1003b12_10",
        "context_with_next_sentence": true
    },
    {
        "source_sentence": "發心之時有是四觀。",
        "from": "T30n1582_008:1003b12_19",
        "context_with_next_sentence": true
    },
    {
        "source_sentence": "誰發道心者，成就解行具善功德，善行菩提道，如是眾生發菩提心。",
        "from": "T30n1582_008:1003b14_10",
        "context_with_next_sentence": true
    },
    {
        "source_sentence": "因何發心者，具足莊嚴菩提之道利益眾生，修阿耨多羅三藐三菩提無量之行，具足成就一切佛法一切佛行，是名因緣。",
        "from": "T30n1582_008:1003b17_6",
        "context_with_next_sentence": true
    },
    {
        "source_sentence": "以是因緣發菩提心，一切發心莊嚴菩提，一切修行菩提之事，隨一切智及一切佛事遠離凡夫。",
        "from": "T30n1582_008:1003b19_8",
        "context_with_next_sentence": true
    },
    {
        "source_sentence": "菩薩名字離凡夫地入決定地，生佛種性得名佛子，定得阿耨多羅三藐三菩提，得大喜心。",
        "from": "T30n1582_008:1003b21_10",
        "context_with_next_sentence": true
    },
    {
        "source_sentence": "遠離貪心妬心瞋心，為他演說菩提之道，具足莊嚴一切佛法佛事佛行，獲得喜心受寂靜樂，遠離煩惱身受安樂，成就具足清淨善法，近阿耨多羅三藐三菩提。",
        "from": "T30n1582_008:1003b25_4",
        "context_with_next_sentence": true
    },
    {
        "source_sentence": "至心淨心為向菩薩，離一切怖得大喜心。",
        "from": "T30n1582_008:1003b26_3",
        "context_with_next_sentence": true
    },
    {
        "source_sentence": "深發菩提心遠離五恐怖，修集無我相了知無我無我所，以觀無我無我所故不貪於身，是故得離不活怖畏。",
        "from": "T30n1582_008:1003b28_12",
        "context_with_next_sentence": true
    },
    {
        "source_sentence": "不求他物乃至一錢，常作是願：",
        "from": "T30n1582_008:1003b29_7",
        "context_with_next_sentence": true
    },
    {
        "source_sentence": "『云何當令是諸眾生得大利益？",
        "from": "T30n1582_008:1003c01_1",
        "context_with_next_sentence": true
    },
    {
        "source_sentence": "』是故得離惡名怖畏。",
        "from": "T30n1582_008:1003c01_11",
        "context_with_next_sentence": true
    },
    {
        "source_sentence": "遠離我見，離我見故不見有我，是故得離死畏。",
        "from": "T30n1582_008:1003c02_11",
        "context_with_next_sentence": true
    },
    {
        "source_sentence": "至心了知，我捨身已常與諸佛菩薩共行，是故得離惡道怖畏。",
        "from": "T30n1582_008:1003c03_18",
        "context_with_next_sentence": true
    },
    {
        "source_sentence": "我今至心求出世法，是故得離大眾怖畏。",
        "from": "T30n1582_008:1003c04_17",
        "context_with_next_sentence": true
    },
    {
        "source_sentence": "菩薩遠離如是畏已，亦得遠離聞深義畏。",
        "from": "T30n1582_008:1003c05_16",
        "context_with_next_sentence": true
    },
    {
        "source_sentence": "離一切慢惱害惡心，離世喜心得清淨心，得不壞心、得廣大心、得不共心，得如是等心故懃行精進，至心念阿耨多羅三藐三菩提故，以至心信故精懃修集助菩提法，是名喜行。",
        "from": "T30n1582_008:1003c09_16",
        "context_with_next_sentence": true
    },
    {
        "source_sentence": "以住喜行心得清淨，心清淨故至心常念供養如來，常念護法念增長法，至心專念調伏眾生，住佛世界親近諸佛，至心聽法淨佛國土，常念親近共佛菩薩善知識行，為利眾生得阿耨多羅三藐三菩提而作佛事。",
        "from": "T30n1582_008:1003c14_12",
        "context_with_next_sentence": true
    },
    {
        "source_sentence": "未得阿耨多羅三藐三菩提時常作是願，是名大願。",
        "from": "T30n1582_008:1003c15_16",
        "context_with_next_sentence": true
    },
    {
        "source_sentence": "如是等無量百千願，名為善願。",
        "from": "T30n1582_008:1003c16_11",
        "context_with_next_sentence": true
    },
    {
        "source_sentence": "作是願已於現在世懃修精進，為淨喜行故；",
        "from": "T30n1582_008:1003c17_11",
        "context_with_next_sentence": true
    },
    {
        "source_sentence": "修集十法，信一切佛法故。",
        "from": "T30n1582_008:1003c18_4",
        "context_with_next_sentence": true
    },
    {
        "source_sentence": "因十二因緣眾生受苦，為苦眾生得解脫故修集悲心。",
        "from": "T30n1582_008:1003c19_8",
        "context_with_next_sentence": true
    },
    {
        "source_sentence": "為施眾生安樂之事修集慈心，為破眾生苦惱事故不惜身命，不惜身命故捨內外物，為利眾生受苦不悔，心不悔故能知一切世典方術，知世典故能知眾生下中上異，隨下中上具足慚愧。",
        "from": "T30n1582_008:1003c23_14",
        "context_with_next_sentence": true
    },
    {
        "source_sentence": "修如是事其心不退，得勇健力受他財物，能以供養佛法僧寶。",
        "from": "T30n1582_008:1003c25_3",
        "context_with_next_sentence": true
    },
    {
        "source_sentence": "是名十法。",
        "from": "T30n1582_008:1003c25_8",
        "context_with_next_sentence": true
    },
    {
        "source_sentence": "十法者：",
        "from": "T30n1582_008:1003c25_12",
        "context_with_next_sentence": true
    },
    {
        "source_sentence": "一者信；",
        "from": "T30n1582_008:1003c25_16",
        "context_with_next_sentence": true
    },
    {
        "source_sentence": "二者悲；",
        "from": "T30n1582_008:1003c25_20",
        "context_with_next_sentence": true
    },
    {
        "source_sentence": "三者慈；",
        "from": "T30n1582_008:1003c26_3",
        "context_with_next_sentence": true
    },
    {
        "source_sentence": "四者施；",
        "from": "T30n1582_008:1003c26_7",
        "context_with_next_sentence": true
    },
    {
        "source_sentence": "五者不愁；",
        "from": "T30n1582_008:1003c26_12",
        "context_with_next_sentence": true
    },
    {
        "source_sentence": "六者了知世典；",
        "from": "T30n1582_008:1003c26_19",
        "context_with_next_sentence": true
    },
    {
        "source_sentence": "七者隨順世間；",
        "from": "T30n1582_008:1003c27_5",
        "context_with_next_sentence": true
    },
    {
        "source_sentence": "八者慚；",
        "from": "T30n1582_008:1003c27_9",
        "context_with_next_sentence": true
    },
    {
        "source_sentence": "九者愧；",
        "from": "T30n1582_008:1003c27_13",
        "context_with_next_sentence": true
    },
    {
        "source_sentence": "十者健。",
        "from": "T30n1582_008:1003c27_17",
        "context_with_next_sentence": true
    },
    {
        "source_sentence": "菩薩摩訶薩修是十法，為持戒故行於九法，觀察道果功德過患，知已則能修集於道，至心受持過一切行，得阿耨多羅三藐三菩提，能度眾生於生死海，能教眾生行諸善行。",
        "from": "T30n1582_008:1004a02_15",
        "context_with_next_sentence": true
    },
    {
        "source_sentence": "菩薩爾時住喜行時見無量佛，如菩薩藏所說見聞。",
        "from": "T30n1582_008:1004a03_18",
        "context_with_next_sentence": true
    },
    {
        "source_sentence": "復知十方無量世界有無量名、有無量佛，知已至心求見能見，是名善願。",
        "from": "T30n1582_008:1004a05_12",
        "context_with_next_sentence": true
    },
    {
        "source_sentence": "又復作願：",
        "from": "T30n1582_008:1004a05_17",
        "context_with_next_sentence": true
    },
    {
        "source_sentence": "『願我常生諸佛世界。",
        "from": "T30n1582_008:1004a06_6",
        "context_with_next_sentence": true
    },
    {
        "source_sentence": "』隨願往生，是名善願。",
        "from": "T30n1582_008:1004a06_17",
        "context_with_next_sentence": true
    },
    {
        "source_sentence": "以得往生諸佛世界，隨力供養佛法僧寶，聽法受持如法而住，所修善法一切迴向阿耨多羅三藐三菩提，以四攝法攝取眾生，是故善法增長熾盛。",
        "from": "T30n1582_008:1004a10_3",
        "context_with_next_sentence": true
    },
    {
        "source_sentence": "供養三寶攝取眾生，於無量劫淨於身心，如數鍊金其色倍明。",
        "from": "T30n1582_008:1004a11_11",
        "context_with_next_sentence": true
    },
    {
        "source_sentence": "菩薩之心亦復如是，其心淨故善法則淨。",
        "from": "T30n1582_008:1004a12_10",
        "context_with_next_sentence": true
    },
    {
        "source_sentence": "菩薩摩訶薩受人身時，作轉輪王王四天下，隨意自在遠離慳貪，亦破眾生所有慳貪，以四攝法攝取眾生，所作善法若多若少，悉以迴向阿耨多羅三藐三菩提，願令眾生一切悉得無上道利。",
        "from": "T30n1582_008:1004a16_16",
        "context_with_next_sentence": true
    },
    {
        "source_sentence": "爾時菩薩以懃精進捨家為道，於一念中能具百種三昧，一念中見百世界佛，亦知百佛所行之處，亦能振動百佛世界。",
        "from": "T30n1582_008:1004a19_11",
        "context_with_next_sentence": true
    },
    {
        "source_sentence": "其身能過百佛世界，光明遍滿百佛世界，神通能變一身為百，化百眾生了知去來各百劫事，入百法門陰入界門，各知百數能示百人，以為眷屬悉得神通。",
        "from": "T30n1582_008:1004a23_2",
        "context_with_next_sentence": true
    },
    {
        "source_sentence": "菩薩摩訶薩住喜行時，能作如是神通等事。",
        "from": "T30n1582_008:1004a24_2",
        "context_with_next_sentence": true
    },
    {
        "source_sentence": "以願力故，是故菩薩發願不可思議。",
        "from": "T30n1582_008:1004a24_18",
        "context_with_next_sentence": true
    },
    {
        "source_sentence": "喜行菩薩有六發心：",
        "from": "T30n1582_008:1004a25_8",
        "context_with_next_sentence": true
    },
    {
        "source_sentence": "一者發於善願懃精進故；",
        "from": "T30n1582_008:1004a26_1",
        "context_with_next_sentence": true
    },
    {
        "source_sentence": "二者行淨故；",
        "from": "T30n1582_008:1004a26_7",
        "context_with_next_sentence": true
    },
    {
        "source_sentence": "三者為得異行故；",
        "from": "T30n1582_008:1004a26_15",
        "context_with_next_sentence": true
    },
    {
        "source_sentence": "四者淨善根故；",
        "from": "T30n1582_008:1004a27_2",
        "context_with_next_sentence": true
    },
    {
        "source_sentence": "五者為善有故；",
        "from": "T30n1582_008:1004a27_9",
        "context_with_next_sentence": true
    },
    {
        "source_sentence": "六者不可思議故。",
        "from": "T30n1582_008:1004a27_17",
        "context_with_next_sentence": true
    },
    {
        "source_sentence": "喜行者，如十住中歡喜地說。",
        "from": "T30n1582_008:1004a28_10",
        "context_with_next_sentence": true
    },
    {
        "source_sentence": "利他故名地，自利故名行。",
        "from": "T30n1582_008:1004a29_2",
        "context_with_next_sentence": true
    },
    {
        "source_sentence": "戒行菩薩有何等相？",
        "from": "T30n1582_008:1004a29_11",
        "context_with_next_sentence": true
    },
    {
        "source_sentence": "喜行菩薩所有功德，戒行菩薩悉以具足。",
        "from": "T30n1582_008:1004b01_10",
        "context_with_next_sentence": true
    },
    {
        "source_sentence": "有十淨心：",
        "from": "T30n1582_008:1004b01_15",
        "context_with_next_sentence": true
    },
    {
        "source_sentence": "一者心淨，盡敬奉事諸師和上耆舊宿德不生欺誑；",
        "from": "T30n1582_008:1004b02_18",
        "context_with_next_sentence": true
    },
    {
        "source_sentence": "二者心淨，見同法菩薩先意軟語；",
        "from": "T30n1582_008:1004b03_14",
        "context_with_next_sentence": true
    },
    {
        "source_sentence": "三者心淨，勝於一切煩惱魔業；",
        "from": "T30n1582_008:1004b04_8",
        "context_with_next_sentence": true
    },
    {
        "source_sentence": "四者心淨，見一切行多諸過咎；",
        "from": "T30n1582_008:1004b05_3",
        "context_with_next_sentence": true
    },
    {
        "source_sentence": "五者心淨，見涅槃功德；",
        "from": "T30n1582_008:1004b05_14",
        "context_with_next_sentence": true
    },
    {
        "source_sentence": "六者心淨，修集一切助菩提法；",
        "from": "T30n1582_008:1004b06_7",
        "context_with_next_sentence": true
    },
    {
        "source_sentence": "七者心淨，為助菩提修集寂靜；",
        "from": "T30n1582_008:1004b07_3",
        "context_with_next_sentence": true
    },
    {
        "source_sentence": "八者心淨，不為世法之所染污；",
        "from": "T30n1582_008:1004b07_17",
        "context_with_next_sentence": true
    },
    {
        "source_sentence": "九者心淨，離聲聞乘樂念大乘；",
        "from": "T30n1582_008:1004b08_11",
        "context_with_next_sentence": true
    },
    {
        "source_sentence": "十者心淨，常念利益一切眾生。",
        "from": "T30n1582_008:1004b09_5",
        "context_with_next_sentence": true
    },
    {
        "source_sentence": "是名十種淨心。",
        "from": "T30n1582_008:1004b09_12",
        "context_with_next_sentence": true
    },
    {
        "source_sentence": "以具如是十淨心故，名戒地行。",
        "from": "T30n1582_008:1004b10_7",
        "context_with_next_sentence": true
    },
    {
        "source_sentence": "戒地行時具足性戒，共邪業戒不受不念不生歡喜，輕戒不毀況中上戒，具十善法知善不善，善業惡業、善有惡有、是乘非乘、若因若果，悉了了知。",
        "from": "T30n1582_008:1004b13_13",
        "context_with_next_sentence": true
    },
    {
        "source_sentence": "了了知故自行十善，復教眾生令行十善。",
        "from": "T30n1582_008:1004b14_11",
        "context_with_next_sentence": true
    },
    {
        "source_sentence": "若諸眾生惡業因緣受於苦行，心生憐愍修集大悲，為破眾生所受苦故。",
        "from": "T30n1582_008:1004b16_4",
        "context_with_next_sentence": true
    },
    {
        "source_sentence": "戒行菩薩身寂靜、心寂靜、身心寂靜，猶如真金得迦私婆藥入火則淨。",
        "from": "T30n1582_008:1004b17_15",
        "context_with_next_sentence": true
    },
    {
        "source_sentence": "菩薩善心所修善法亦復如是。",
        "from": "T30n1582_008:1004b18_9",
        "context_with_next_sentence": true
    },
    {
        "source_sentence": "菩薩摩訶薩住戒行時，若生世間，作轉輪王王四天下，能轉眾生毀戒惡業，安置眾生善法戒中，餘如初說，亦如十住離垢地說。",
        "from": "T30n1582_008:1004b21_7",
        "context_with_next_sentence": true
    },
    {
        "source_sentence": "遠離一切毀戒垢，故名離垢地。",
        "from": "T30n1582_008:1004b22_2",
        "context_with_next_sentence": true
    },
    {
        "source_sentence": "教菩薩戒，故名曰戒行。",
        "from": "T30n1582_008:1004b22_13",
        "context_with_next_sentence": true
    },
    {
        "source_sentence": "淨地、戒行義無差別。",
        "from": "T30n1582_008:1004b23_2",
        "context_with_next_sentence": true
    },
    {
        "source_sentence": "「慧行菩薩有何等相？",
        "from": "T30n1582_008:1004b23_12",
        "context_with_next_sentence": true
    },
    {
        "source_sentence": "慧行菩薩得十淨心，作如是觀：",
        "from": "T30n1582_008:1004b24_6",
        "context_with_next_sentence": true
    },
    {
        "source_sentence": "『我十淨心不退不轉。",
        "from": "T30n1582_008:1004b24_16",
        "context_with_next_sentence": true
    },
    {
        "source_sentence": "我於一切有漏之法心不甘樂。",
        "from": "T30n1582_008:1004b25_8",
        "context_with_next_sentence": true
    },
    {
        "source_sentence": "我於漏法樂憙修集對治法門，於是對治不退不轉，一切有漏煩惱魔業悉不見勝，以修集故不生捨心。",
        "from": "T30n1582_008:1004b27_15",
        "context_with_next_sentence": true
    },
    {
        "source_sentence": "我甚甘樂佛菩薩行，為佛菩提修諸苦行不生厭悔。",
        "from": "T30n1582_008:1004b28_18",
        "context_with_next_sentence": true
    },
    {
        "source_sentence": "我今至心專念大乘，常欲利益一切眾生。",
        "from": "T30n1582_008:1004b29_17",
        "context_with_next_sentence": true
    },
    {
        "source_sentence": "』慧行菩薩觀一切行有無量苦行，作是觀已不染諸行。",
        "from": "T30n1582_008:1004c02_3",
        "context_with_next_sentence": true
    },
    {
        "source_sentence": "觀佛功德及以智慧無量福行，至心念佛所有功德得大信心。",
        "from": "T30n1582_008:1004c03_10",
        "context_with_next_sentence": true
    },
    {
        "source_sentence": "為破眾生苦惱事故，修集悲心善思方便。",
        "from": "T30n1582_008:1004c04_10",
        "context_with_next_sentence": true
    },
    {
        "source_sentence": "為令眾生得解脫故，為解脫故觀於對治，得對治故觀善三昧。",
        "from": "T30n1582_008:1004c05_19",
        "context_with_next_sentence": true
    },
    {
        "source_sentence": "樂聞菩薩法藏經典，既得聞已懃修精進，為聽法故不惜身命，內外財物供養父母和上師長耆舊有德，為諸眾生多受眾苦。",
        "from": "T30n1582_008:1004c08_15",
        "context_with_next_sentence": true
    },
    {
        "source_sentence": "若得受聞菩薩法藏一字一句一偈一義，其心歡喜，勝得三千大千世界滿中珍寶，勝得釋身魔梵天身轉輪王身。",
        "from": "T30n1582_008:1004c11_8",
        "context_with_next_sentence": true
    },
    {
        "source_sentence": "若聞說言：",
        "from": "T30n1582_008:1004c11_13",
        "context_with_next_sentence": true
    },
    {
        "source_sentence": "『我有一字一句一偈一義是佛所說。",
        "from": "T30n1582_008:1004c12_9",
        "context_with_next_sentence": true
    },
    {
        "source_sentence": "若能受苦投大火坑乃當與汝。",
        "from": "T30n1582_008:1004c13_4",
        "context_with_next_sentence": true
    },
    {
        "source_sentence": "』菩薩聞已歡喜樂受，即作是言：",
        "from": "T30n1582_008:1004c13_19",
        "context_with_next_sentence": true
    },
    {
        "source_sentence": "『假使三千大千世界滿中猛火，於無量劫尚以身處，況於小火。",
        "from": "T30n1582_008:1004c15_7",
        "context_with_next_sentence": true
    },
    {
        "source_sentence": "』菩薩爾時懃精進故，作是思惟：",
        "from": "T30n1582_008:1004c16_1",
        "context_with_next_sentence": true
    },
    {
        "source_sentence": "『若得真義則能利益。",
        "from": "T30n1582_008:1004c16_11",
        "context_with_next_sentence": true
    },
    {
        "source_sentence": "無上佛法非以字句能利益也。",
        "from": "T30n1582_008:1004c17_4",
        "context_with_next_sentence": true
    },
    {
        "source_sentence": "』為解真義故，修世四禪、四無色定、四無量心及五神通，以修定故願生欲界，修助菩提利益眾生。",
        "from": "T30n1582_008:1004c19_7",
        "context_with_next_sentence": true
    },
    {
        "source_sentence": "雖生欲界無欲界結，先斷貪欲瞋恚愚癡，猶如真金數被鍊治終無損減。",
        "from": "T30n1582_008:1004c21_1",
        "context_with_next_sentence": true
    },
    {
        "source_sentence": "修淨善根故得帝釋勝身，為樂欲者壞貪欲故，令得思惟諸善法故、為令眾生真實能知行界眾生界故、為苦眾生令得解脫知善方便故、為供養父母和上師長福德人故、為令眾生如法住故、為得禪定善三昧神通故。",
        "from": "T30n1582_008:1004c25_18",
        "context_with_next_sentence": true
    },
    {
        "source_sentence": "如十住明地中說。",
        "from": "T30n1582_008:1004c26_7",
        "context_with_next_sentence": true
    },
    {
        "source_sentence": "如十住明地，慧行亦爾，無有差別。",
        "from": "T30n1582_008:1004c27_3",
        "context_with_next_sentence": true
    },
    {
        "source_sentence": "「助菩提行菩薩有何等相？",
        "from": "T30n1582_008:1004c27_15",
        "context_with_next_sentence": true
    },
    {
        "source_sentence": "慧行菩薩有十法如先說，住如是法心不可壞，修集智慧，能為眾生演說正法為令調熟，已得熟者為說解脫生佛種性。",
        "from": "T30n1582_008:1005a01_8",
        "context_with_next_sentence": true
    },
    {
        "source_sentence": "修三十七品及善方便故，遠離我見及以斷見斷諸煩惱，得忍心、軟心、善心淨、無量行心，知恩念恩，具足無量清淨善法，懃加精進修作上地一切善業，了知法界及眾生界。",
        "from": "T30n1582_008:1005a05_7",
        "context_with_next_sentence": true
    },
    {
        "source_sentence": "一切惡人魔及眷屬，不能移轉沮壞其心，餘如上說。",
        "from": "T30n1582_008:1005a06_11",
        "context_with_next_sentence": true
    },
    {
        "source_sentence": "猶如工匠作金瓔珞，為令眾生受歡喜樂。",
        "from": "T30n1582_008:1005a07_10",
        "context_with_next_sentence": true
    },
    {
        "source_sentence": "菩薩善法亦復如是，不為聲聞辟支佛等之所傾動，生夜摩天，破諸眾生所有我見，是名菩薩助菩提行。",
        "from": "T30n1582_008:1005a09_16",
        "context_with_next_sentence": true
    },
    {
        "source_sentence": "為欲修集利智慧故，修集三十七品，破一切見一切漏故、遮一切業故、增長善法故、令地清淨故。",
        "from": "T30n1582_008:1005a12_2",
        "context_with_next_sentence": true
    },
    {
        "source_sentence": "菩薩修集助菩提行，如十住中炎地所說，助菩提行亦復如是等無差別，自利名地，利他名行。",
        "from": "T30n1582_008:1005a14_6",
        "context_with_next_sentence": true
    },
    {
        "source_sentence": "「諦行菩薩先得十清淨法，以大淨故名共諦行。",
        "from": "T30n1582_008:1005a15_6",
        "context_with_next_sentence": true
    },
    {
        "source_sentence": "諦行菩薩見無量世界無量諸佛，觀四真諦有十行。",
        "from": "T30n1582_008:1005a16_10",
        "context_with_next_sentence": true
    },
    {
        "source_sentence": "若說苦，何故說？",
        "from": "T30n1582_008:1005a16_18",
        "context_with_next_sentence": true
    },
    {
        "source_sentence": "何因緣說？",
        "from": "T30n1582_008:1005a17_2",
        "context_with_next_sentence": true
    },
    {
        "source_sentence": "云何說？",
        "from": "T30n1582_008:1005a17_6",
        "context_with_next_sentence": true
    },
    {
        "source_sentence": "誰所說？",
        "from": "T30n1582_008:1005a17_10",
        "context_with_next_sentence": true
    },
    {
        "source_sentence": "如是等能真實知，集滅道亦如是。",
        "from": "T30n1582_008:1005a18_4",
        "context_with_next_sentence": true
    },
    {
        "source_sentence": "作是觀時知諦方便，觀一切苦一切諦過患功德，為諸眾生增長悲心。",
        "from": "T30n1582_008:1005a19_15",
        "context_with_next_sentence": true
    },
    {
        "source_sentence": "知諸眾生去來世業，了知世諦知受邪法，為邪法者說於解脫。",
        "from": "T30n1582_008:1005a21_4",
        "context_with_next_sentence": true
    },
    {
        "source_sentence": "知莊嚴事，具足念心、具足慧心，種種方便以調眾生。",
        "from": "T30n1582_008:1005a22_7",
        "context_with_next_sentence": true
    },
    {
        "source_sentence": "解了一切世間方術，為化眾生破種種苦，為得阿耨多羅三藐三菩提故，能施眾生所須之物，能破眾生貧窮困苦，知處非處，破邪祠祀，不受倒解，菩薩藏義說真實道，餘如上說。",
        "from": "T30n1582_008:1005a26_8",
        "context_with_next_sentence": true
    },
    {
        "source_sentence": "譬如真金，眾寶廁填價直無量。",
        "from": "T30n1582_008:1005a27_2",
        "context_with_next_sentence": true
    },
    {
        "source_sentence": "菩薩摩訶薩亦復如是，所有善法勝於聲聞辟支佛等、下地菩薩慧行菩薩，如日月光無能毀翳，毘嵐大風不能移動。",
        "from": "T30n1582_008:1005a29_13",
        "context_with_next_sentence": true
    },
    {
        "source_sentence": "菩薩摩訶薩所有智慧亦復如是，一切聲聞辟支佛等所不能動，不為世法之所破壞。",
        "from": "T30n1582_008:1005b02_12",
        "context_with_next_sentence": true
    },
    {
        "source_sentence": "捨身往生兜術天上，得大自在破壞邪法，成就無量億數福德具足。",
        "from": "T30n1582_008:1005b04_4",
        "context_with_next_sentence": true
    },
    {
        "source_sentence": "如是菩薩智慧為淨眾生故、為知真諦方便說故、為觀生死有大苦故、為欲增長大悲心故、為欲具足功德智慧二莊嚴故、為發善願故、為令念心施心慧心轉增長故、為欲思惟諸善法故、為欲調伏行眾生故、為教世法出世法方便故、為淨善根故，餘如上說。",
        "from": "T30n1582_008:1005b10_1",
        "context_with_next_sentence": true
    },
    {
        "source_sentence": "如十住中難勝地說，諦行亦爾無有差別。",
        "from": "T30n1582_008:1005b11_1",
        "context_with_next_sentence": true
    },
    {
        "source_sentence": "「共十二因緣行菩薩如先說。",
        "from": "T30n1582_008:1005b11_14",
        "context_with_next_sentence": true
    },
    {
        "source_sentence": "菩薩摩訶薩住共十二因緣行時，觀一切法第一義相。",
        "from": "T30n1582_008:1005b12_17",
        "context_with_next_sentence": true
    },
    {
        "source_sentence": "第一義相者，即諸法無相，一切諸法不可說故，名之無相。",
        "from": "T30n1582_008:1005b14_4",
        "context_with_next_sentence": true
    },
    {
        "source_sentence": "無相者無生滅相，是故諸法無生無滅。",
        "from": "T30n1582_008:1005b15_2",
        "context_with_next_sentence": true
    },
    {
        "source_sentence": "無生無滅故見無生平等、無始終平等、有無平等、無取無捨平等、如幻平等、無性平等、無有無無平等。",
        "from": "T30n1582_008:1005b17_8",
        "context_with_next_sentence": true
    },
    {
        "source_sentence": "菩薩住是諸平等已增長大悲，至心專念菩提之法，了知世間出滅之處，知十二因緣，知從緣生法，知從十二因緣出生三解脫門，所謂空無相願，修集三解脫門故，永斷我我所相、作相、受相，是名第一義。",
        "from": "T30n1582_008:1005b21_21",
        "context_with_next_sentence": true
    },
    {
        "source_sentence": "為眾生故真實思惟，煩惱和合因緣不牢，因緣不牢有為危脆，是故無我無我所，成就具足無量眾苦。",
        "from": "T30n1582_008:1005b24_5",
        "context_with_next_sentence": true
    },
    {
        "source_sentence": "我能壞散有為之法，雖能壞散不應永滅，我護有為為眾生故。",
        "from": "T30n1582_008:1005b25_13",
        "context_with_next_sentence": true
    },
    {
        "source_sentence": "作是觀時即得無礙慧行，以知無礙智慧行故於一切世中行無罣礙，以得無礙智慧行故是名攝取第七地忍，修助菩提共有為行，不樂永滅有為之法，雖不永滅亦不染著。",
        "from": "T30n1582_008:1005b29_12",
        "context_with_next_sentence": true
    },
    {
        "source_sentence": "菩薩爾時修是方便，即得萬空三昧門。",
        "from": "T30n1582_008:1005c01_10",
        "context_with_next_sentence": true
    },
    {
        "source_sentence": "如萬空門，無相無願亦復如是。",
        "from": "T30n1582_008:1005c02_4",
        "context_with_next_sentence": true
    },
    {
        "source_sentence": "以修三萬三昧門故，一切邪見外道、聲聞緣覺、諸魔眷屬，不能移轉傾動沮壞，餘如上說。",
        "from": "T30n1582_008:1005c04_4",
        "context_with_next_sentence": true
    },
    {
        "source_sentence": "猶如帝釋轉輪聖王，所著金冠雜寶廁填，諸天世人之所樂見。",
        "from": "T30n1582_008:1005c05_12",
        "context_with_next_sentence": true
    },
    {
        "source_sentence": "菩薩智慧亦復如是，亦為諸佛及諸菩薩之所樂見。",
        "from": "T30n1582_008:1005c06_15",
        "context_with_next_sentence": true
    },
    {
        "source_sentence": "如日月光諸明中勝，菩薩智慧亦復如是。",
        "from": "T30n1582_008:1005c07_14",
        "context_with_next_sentence": true
    },
    {
        "source_sentence": "菩薩摩訶薩住十二因緣行，為令眾生見法平等，為知十二因緣得解脫故、得三解脫門故、破壞一切諸邪相故、方便教化轉生死故、得無礙智慧故、得無礙智慧行故、得無量三昧門故、不破不動故、增長善法故、清淨諸有故，餘如十住現前地說。",
        "from": "T30n1582_008:1005c13_5",
        "context_with_next_sentence": true
    },
    {
        "source_sentence": "十住中說、此之所說等無差別。",
        "from": "T30n1582_008:1005c13_19",
        "context_with_next_sentence": true
    },
    {
        "source_sentence": "「行行菩薩有何等相？",
        "from": "T30n1582_008:1005c14_9",
        "context_with_next_sentence": true
    },
    {
        "source_sentence": "菩薩得助菩提行時，具足能得無量三昧，有共世間、不共世間，以具足故入第七行。",
        "from": "T30n1582_008:1005c16_7",
        "context_with_next_sentence": true
    },
    {
        "source_sentence": "菩薩爾時於世法中，得大自在至心念慈，功德莊嚴、菩提莊嚴悉得增長。",
        "from": "T30n1582_008:1005c18_1",
        "context_with_next_sentence": true
    },
    {
        "source_sentence": "菩薩所得助菩提法，不與聲聞辟支佛共，知法界、眾生界、世界界，知佛身心。",
        "from": "T30n1582_008:1005c19_16",
        "context_with_next_sentence": true
    },
    {
        "source_sentence": "爾時具足如是功德，知佛境界無相無業、無有覺知，見無量佛土。",
        "from": "T30n1582_008:1005c21_4",
        "context_with_next_sentence": true
    },
    {
        "source_sentence": "若行若住若坐若臥，於一切行不失道心。",
        "from": "T30n1582_008:1005c22_3",
        "context_with_next_sentence": true
    },
    {
        "source_sentence": "菩薩爾時一一念中增長一切十波羅蜜，具足成就助菩提法。",
        "from": "T30n1582_008:1005c23_11",
        "context_with_next_sentence": true
    },
    {
        "source_sentence": "菩薩住喜行時發願因緣，住第二行遠離一切毀戒因緣，住第三行善願增長得法光明，住第四行離一切障道因緣，住第五行離世學障，住第六行得入深義，令此七法增長趣向一切佛法，具足增長助菩提法，是故菩薩次第當得第八淨行。",
        "from": "T30n1582_008:1005c29_1",
        "context_with_next_sentence": true
    },
    {
        "source_sentence": "畢竟淨故名為淨行，七行雜故不名淨行。",
        "from": "T30n1582_008:1005c29_19",
        "context_with_next_sentence": true
    },
    {
        "source_sentence": "住此行時斷諸煩惱，亦不與俱又不名離，煩惱不起不得名俱、未得佛故不得名離。",
        "from": "T30n1582_008:1006a02_16",
        "context_with_next_sentence": true
    },
    {
        "source_sentence": "三業清淨，了知一切世術方便，能為三千大千世界人天之師，唯除八地。",
        "from": "T30n1582_008:1006a04_10",
        "context_with_next_sentence": true
    },
    {
        "source_sentence": "三千大千世界眾生心無與等，亦除八地。",
        "from": "T30n1582_008:1006a05_9",
        "context_with_next_sentence": true
    },
    {
        "source_sentence": "自在入出無量法門，永離聲聞辟支佛道，是名清淨身口意業，亦修集道無有厭足，能得阿耨多羅三藐三菩提。",
        "from": "T30n1582_008:1006a08_1",
        "context_with_next_sentence": true
    },
    {
        "source_sentence": "為眾生故說有為法，離身口意一切相貌，得深法忍不生不滅。",
        "from": "T30n1582_008:1006a09_10",
        "context_with_next_sentence": true
    },
    {
        "source_sentence": "行六行時入滅盡定，今此行中雖念念滅不取涅槃，是名不可思議。",
        "from": "T30n1582_008:1006a11_2",
        "context_with_next_sentence": true
    },
    {
        "source_sentence": "雖共一切眾生行菩提行，不為世法之所染污，餘如上說。",
        "from": "T30n1582_008:1006a12_8",
        "context_with_next_sentence": true
    },
    {
        "source_sentence": "修三解脫調伏眾生，不令住於聲聞緣覺，調伏眾生離五欲樂斷諸邪見。",
        "from": "T30n1582_008:1006a14_1",
        "context_with_next_sentence": true
    },
    {
        "source_sentence": "修集是時善法增長，無能破壞動轉其心。",
        "from": "T30n1582_008:1006a15_1",
        "context_with_next_sentence": true
    },
    {
        "source_sentence": "譬如真金廁填眾寶價直無量；",
        "from": "T30n1582_008:1006a15_14",
        "context_with_next_sentence": true
    },
    {
        "source_sentence": "菩薩功德亦復如是，無量無邊不可稱計。",
        "from": "T30n1582_008:1006a16_13",
        "context_with_next_sentence": true
    },
    {
        "source_sentence": "又如日光一切眾生不能思議；",
        "from": "T30n1582_008:1006a17_7",
        "context_with_next_sentence": true
    },
    {
        "source_sentence": "菩薩慧光亦復如是。",
        "from": "T30n1582_008:1006a17_16",
        "context_with_next_sentence": true
    },
    {
        "source_sentence": "菩薩摩訶薩修集此行，為令眾生得無量億諸三昧故、破壞一切取相心故、得善方便修集道故、見佛世界得解脫故、能入甚深諸法門故、具足得助菩提法故、永斷淨法不淨法故、具足莊嚴菩提道故、淨心業故、了知一切世方術故、得無量法門及諸三昧不與聲聞緣覺共故，餘如十住遠行地說。",
        "from": "T30n1582_008:1006a24_12",
        "context_with_next_sentence": true
    },
    {
        "source_sentence": "遠行地、行義無差別。",
        "from": "T30n1582_008:1006a25_2",
        "context_with_next_sentence": true
    },
    {
        "source_sentence": "「無相行菩薩有何等相？",
        "from": "T30n1582_008:1006a25_13",
        "context_with_next_sentence": true
    },
    {
        "source_sentence": "菩薩摩訶薩住初行時，得十行法知諸法義，及知三世不出不滅，過去不出、未來不滅、現在無相，無因緣故不出不滅，是故第一義相不可宣說，不可說法可說流布，雖可流布實無有性，性無相故無因無果，然不可說性、不可說無。",
        "from": "T30n1582_008:1006b01_16",
        "context_with_next_sentence": true
    },
    {
        "source_sentence": "何以故？",
        "from": "T30n1582_008:1006b01_20",
        "context_with_next_sentence": true
    },
    {
        "source_sentence": "以可說故。",
        "from": "T30n1582_008:1006b02_4",
        "context_with_next_sentence": true
    },
    {
        "source_sentence": "若可說性是有相者，是名邪相；",
        "from": "T30n1582_008:1006b02_18",
        "context_with_next_sentence": true
    },
    {
        "source_sentence": "若是有物不可說者，是則無有初中後異。",
        "from": "T30n1582_008:1006b03_16",
        "context_with_next_sentence": true
    },
    {
        "source_sentence": "以是故一切時中煩惱不行，入正法界無有思惟，心得平等，離疑網故。",
        "from": "T30n1582_008:1006b05_9",
        "context_with_next_sentence": true
    },
    {
        "source_sentence": "具足如是十種智已入第八行。",
        "from": "T30n1582_008:1006b06_3",
        "context_with_next_sentence": true
    },
    {
        "source_sentence": "菩薩摩訶薩住此行時，即得寂靜無生法忍。",
        "from": "T30n1582_008:1006b07_3",
        "context_with_next_sentence": true
    },
    {
        "source_sentence": "復有四求求一切法，有四真智知一切法，以求知故能斷一切諸邪業等，斷邪業故見諸煩惱更不復生。",
        "from": "T30n1582_008:1006b09_9",
        "context_with_next_sentence": true
    },
    {
        "source_sentence": "何以故？",
        "from": "T30n1582_008:1006b09_13",
        "context_with_next_sentence": true
    },
    {
        "source_sentence": "過去故。",
        "from": "T30n1582_008:1006b09_17",
        "context_with_next_sentence": true
    },
    {
        "source_sentence": "又見一切煩惱不滅。",
        "from": "T30n1582_008:1006b10_6",
        "context_with_next_sentence": true
    },
    {
        "source_sentence": "何以故？",
        "from": "T30n1582_008:1006b10_10",
        "context_with_next_sentence": true
    },
    {
        "source_sentence": "無生因故。",
        "from": "T30n1582_008:1006b10_15",
        "context_with_next_sentence": true
    },
    {
        "source_sentence": "現在不起，諸結煩惱不集因故。",
        "from": "T30n1582_008:1006b11_8",
        "context_with_next_sentence": true
    },
    {
        "source_sentence": "四求如真實品說，四真實智如解行中說。",
        "from": "T30n1582_008:1006b12_7",
        "context_with_next_sentence": true
    },
    {
        "source_sentence": "此行名為寂靜法忍，是故菩薩得無生忍。",
        "from": "T30n1582_008:1006b13_6",
        "context_with_next_sentence": true
    },
    {
        "source_sentence": "得無生忍故得甚深菩薩行，住深行時行無相行，若有過患及微細相今悉遠離，是故此行名為寂靜。",
        "from": "T30n1582_008:1006b15_12",
        "context_with_next_sentence": true
    },
    {
        "source_sentence": "住深行已樂住法流，無量諸佛勸發慰喻，以勸發故起入法門，得法門故得十心自在，如上所說。",
        "from": "T30n1582_008:1006b17_16",
        "context_with_next_sentence": true
    },
    {
        "source_sentence": "得自在故，欲久近住隨意即能，欲入何定隨意即入，欲行何行隨意修行，於一念中隨所須物即能得之，若欲了知世間方便即能了知，欲生諸有隨意往生，欲示神足隨意能現，欲立誓願隨意能得，欲作解觀隨意成就，欲知法界即能知之，欲知文字、知辭、知句、知法處、非法處即能知之，是名自在八行功德。",
        "from": "T30n1582_008:1006b24_13",
        "context_with_next_sentence": true
    },
    {
        "source_sentence": "於念念中常見諸佛，餘如上說。",
        "from": "T30n1582_008:1006b25_8",
        "context_with_next_sentence": true
    },
    {
        "source_sentence": "金喻、日喻亦復如是。",
        "from": "T30n1582_008:1006b25_18",
        "context_with_next_sentence": true
    },
    {
        "source_sentence": "菩薩摩訶薩住此行時，為破眾生所著相故、為真實見第一義故、得真實慧故、得寂靜無生忍故、知甚深行故、住法流故、入佛法門故、入不可思議法門故、於佛法中心不可壞不傾動故、得無量神足故、得十種自在故、得十種自在功德故、寂靜善根故、於一切有自在往生故，餘法如十住中不動地說。",
        "from": "T30n1582_008:1006c03_13",
        "context_with_next_sentence": true
    },
    {
        "source_sentence": "不動地、此行無有差別。",
        "from": "T30n1582_008:1006c04_4",
        "context_with_next_sentence": true
    },
    {
        "source_sentence": "「四無礙行菩薩有何等相？",
        "from": "T30n1582_008:1006c04_16",
        "context_with_next_sentence": true
    },
    {
        "source_sentence": "菩薩摩訶薩行甚深行無有厭足，修無上慧具足一切法，為眾生說了知法界。",
        "from": "T30n1582_008:1006c06_11",
        "context_with_next_sentence": true
    },
    {
        "source_sentence": "法界者，所謂煩惱垢淨，誰垢誰淨了了而知。",
        "from": "T30n1582_008:1006c07_11",
        "context_with_next_sentence": true
    },
    {
        "source_sentence": "說如是等法名大法師，名曰成就無量陀羅尼。",
        "from": "T30n1582_008:1006c08_12",
        "context_with_next_sentence": true
    },
    {
        "source_sentence": "知方便說辭義無盡，受法持法，隨眾生念而為說之，非時不說隨樂而說，是名菩薩四無礙智行，餘功德如先說。",
        "from": "T30n1582_008:1006c11_3",
        "context_with_next_sentence": true
    },
    {
        "source_sentence": "菩薩摩訶薩住於此行，為諸眾生入寂靜故、為諸眾生知法界故、為諸眾生不可思議大法師故、為增長善法故，廣說如十住中善慧地所說。",
        "from": "T30n1582_008:1006c14_6",
        "context_with_next_sentence": true
    },
    {
        "source_sentence": "為施眾生安隱樂故，菩薩摩訶薩住無礙行中，與善慧地義等無差別。",
        "from": "T30n1582_008:1006c15_17",
        "context_with_next_sentence": true
    },
    {
        "source_sentence": "「住菩薩行菩薩有何等相？",
        "from": "T30n1582_008:1006c16_9",
        "context_with_next_sentence": true
    },
    {
        "source_sentence": "菩薩摩訶薩淨無礙行，欲為法王入淨三昧故，欲具一切智，最後所得三昧法門與諸佛共，同佛一坐行一切行知一切法，知解脫方便、知佛行處、知無量解脫陀羅尼門、知大憶念、知大神通善根寂靜、知淨諸有，餘如十住法雲地說。",
        "from": "T30n1582_008:1006c21_15",
        "context_with_next_sentence": true
    },
    {
        "source_sentence": "具足菩薩莊嚴菩提道菩薩行法雲地，與諸佛共得菩提已，施於眾生無量法雨。",
        "from": "T30n1582_008:1006c23_11",
        "context_with_next_sentence": true
    },
    {
        "source_sentence": "如是法雨能淹一切煩惱塵埃，生法種芽，善芽增長成熟善根，是故此地名為法雲。",
        "from": "T30n1582_008:1006c25_10",
        "context_with_next_sentence": true
    },
    {
        "source_sentence": "以是義故名菩薩行。",
        "from": "T30n1582_008:1006c25_19",
        "context_with_next_sentence": true
    },
    {
        "source_sentence": "若說後地功德，先地所無。",
        "from": "T30n1582_008:1006c26_11",
        "context_with_next_sentence": true
    },
    {
        "source_sentence": "修一一行要經無量那由他劫乃得，具足三阿僧祇大劫得一切行。",
        "from": "T30n1582_008:1006c28_1",
        "context_with_next_sentence": true
    },
    {
        "source_sentence": "初阿僧祇大劫得解行。",
        "from": "T30n1582_008:1006c28_11",
        "context_with_next_sentence": true
    },
    {
        "source_sentence": "過解行已，第二大阿僧祇劫得喜行，得喜行時亦行無相行。",
        "from": "T30n1582_008:1006c29_17",
        "context_with_next_sentence": true
    },
    {
        "source_sentence": "過無相行已，第三阿僧祇大劫得無行無相行，是名菩薩得決定行。",
        "from": "T30n1582_008:1007a02_7",
        "context_with_next_sentence": true
    },
    {
        "source_sentence": "過無行無相行得無礙智行，過無礙智行得菩薩行。",
        "from": "T30n1582_008:1007a03_11",
        "context_with_next_sentence": true
    },
    {
        "source_sentence": "阿僧祇有二種：",
        "from": "T30n1582_008:1007a03_18",
        "context_with_next_sentence": true
    },
    {
        "source_sentence": "一者大劫不可數名阿僧祇；",
        "from": "T30n1582_008:1007a04_11",
        "context_with_next_sentence": true
    },
    {
        "source_sentence": "二者中劫不可數名阿僧祇。",
        "from": "T30n1582_008:1007a05_5",
        "context_with_next_sentence": true
    },
    {
        "source_sentence": "菩薩修行即是大劫阿僧祇也。",
        "from": "T30n1582_008:1007a05_18",
        "context_with_next_sentence": true
    },
    {
        "source_sentence": "若有菩薩懃精進者，能轉無量中劫，不能轉大劫。",
        "from": "T30n1582_008:1007a07_2",
        "context_with_next_sentence": true
    },
    {
        "source_sentence": "菩薩摩訶薩修集如是行，能壞煩惱障及智慧障。",
        "from": "T30n1582_008:1007a08_4",
        "context_with_next_sentence": true
    },
    {
        "source_sentence": "無相行時斷一切煩惱相，後行時永斷習氣，是名如來行。",
        "from": "T30n1582_008:1007a09_10",
        "context_with_next_sentence": true
    },
    {
        "source_sentence": "智障有三：",
        "from": "T30n1582_008:1007a09_15",
        "context_with_next_sentence": true
    },
    {
        "source_sentence": "一者皮；",
        "from": "T30n1582_008:1007a09_19",
        "context_with_next_sentence": true
    },
    {
        "source_sentence": "二者膚；",
        "from": "T30n1582_008:1007a10_2",
        "context_with_next_sentence": true
    },
    {
        "source_sentence": "三者骨。",
        "from": "T30n1582_008:1007a10_6",
        "context_with_next_sentence": true
    },
    {
        "source_sentence": "得喜行時已斷皮障，得無相行能斷膚障，得如來行能斷骨障。",
        "from": "T30n1582_008:1007a11_14",
        "context_with_next_sentence": true
    },
    {
        "source_sentence": "具足如是等行得十一淨：",
        "from": "T30n1582_008:1007a12_6",
        "context_with_next_sentence": true
    },
    {
        "source_sentence": "初行得性淨，第二行得解淨，第三行得心淨，第四行得戒淨，第五行得願淨，第六第七第八行得智莊嚴淨，第九行具菩提莊嚴淨，第十行真實智淨，第十一無礙智淨，第十二一切智淨，第十三習氣淨。",
        "from": "T30n1582_008:1007a16_17",
        "context_with_next_sentence": true
    },
    {
        "source_sentence": "第一第二行聞菩薩藏便得信心，第三行至心立願修集餘行，第四第五第六行了知法相，第七乃至第十三寂靜一切行因果畢竟行。",
        "from": "T30n1582_008:1007a19_16",
        "context_with_next_sentence": true
    },
    {
        "source_sentence": "聲聞亦有十二種行，有聲聞性是名初行，若得世間第一法名第二行，得苦法忍名第三行，得四信心戒得清淨名第四行，若如戒住法得增長名第五行，若觀四諦名第六第七第八行，修集無相三昧名第九行，具足成就三三昧故名第十行，獲得解脫名十一行，阿羅漢果名十二行。",
        "from": "T30n1582_008:1007a26_5",
        "context_with_next_sentence": true
    },
    {
        "source_sentence": "3 畢竟地1 生品畢竟地生品第一「菩薩生有五種一切，一切行一切菩薩淨，為令眾生安隱樂故。",
        "from": "T30n1582_008:1007a29_7",
        "context_with_next_sentence": true
    },
    {
        "source_sentence": "一者為離苦有；",
        "from": "T30n1582_008:1007a29_14",
        "context_with_next_sentence": true
    },
    {
        "source_sentence": "二者隨心行有；",
        "from": "T30n1582_008:1007b01_2",
        "context_with_next_sentence": true
    },
    {
        "source_sentence": "三者勝有；",
        "from": "T30n1582_008:1007b01_7",
        "context_with_next_sentence": true
    },
    {
        "source_sentence": "四者自在有；",
        "from": "T30n1582_008:1007b01_13",
        "context_with_next_sentence": true
    },
    {
        "source_sentence": "五者菩薩後有。",
        "from": "T30n1582_008:1007b01_20",
        "context_with_next_sentence": true
    },
    {
        "source_sentence": "遠離苦有者，菩薩若見眾生飢渴苦惱遭荒穀貴，爾時菩薩以願力故，受大魚身無量由旬以施眾生，眾生食已飢渴得除，以願力故身轉增大。",
        "from": "T30n1582_008:1007b05_4",
        "context_with_next_sentence": true
    },
    {
        "source_sentence": "若有惡世一切眾生，四百四病同時發作，菩薩爾時以大願力作大醫王，能令眾生遠離病苦。",
        "from": "T30n1582_008:1007b07_6",
        "context_with_next_sentence": true
    },
    {
        "source_sentence": "若有惡世兵甲競起眾生恐怖，地主諍國不知厭足，菩薩爾時為大法王有大力勢，以善方便和合二敵，以軟語故壞其惡心，不打不罰不閉不繫，不斷其命劫其財寶，等視眾生猶如一子憐愍眾生。",
        "from": "T30n1582_008:1007b11_15",
        "context_with_next_sentence": true
    },
    {
        "source_sentence": "若有邪見為供養天造作邪業，菩薩為破如是邪見示受鬼身，現夢教言：",
        "from": "T30n1582_008:1007b13_9",
        "context_with_next_sentence": true
    },
    {
        "source_sentence": "『汝今不應殺羊祠祀。",
        "from": "T30n1582_008:1007b13_19",
        "context_with_next_sentence": true
    },
    {
        "source_sentence": "』是故菩薩為破眾生諸苦惱故示受諸有，是名離苦有。",
        "from": "T30n1582_008:1007b15_3",
        "context_with_next_sentence": true
    },
    {
        "source_sentence": "隨心行有者，菩薩摩訶薩以願力故，示受畜生種種諸身，為破畜生諸惡業故，作惡鬼身作惡人身，又作邪見婆羅門身，或復示作貪五欲身，先隨其心示受諸有，為令眾生離惡業故。",
        "from": "T30n1582_008:1007b19_5",
        "context_with_next_sentence": true
    },
    {
        "source_sentence": "雖受有身不作惡業，若彼作時自終不造，眾生見已亦效不作。",
        "from": "T30n1582_008:1007b20_13",
        "context_with_next_sentence": true
    },
    {
        "source_sentence": "以善方便破壞眾生所有惡業，是名隨心行有。",
        "from": "T30n1582_008:1007b21_14",
        "context_with_next_sentence": true
    },
    {
        "source_sentence": "勝有者，菩薩生時勝諸眾生，若姓若色若命若果報，果報如〈自利利他品〉說，是名勝有自在有者。",
        "from": "T30n1582_008:1007b23_19",
        "context_with_next_sentence": true
    },
    {
        "source_sentence": "修初喜行至十二行，菩薩爾時所示受身，名為自在，自在者即是願力。",
        "from": "T30n1582_008:1007b25_10",
        "context_with_next_sentence": true
    },
    {
        "source_sentence": "從性地乃至十二行，受轉輪王身、自在天身，乃至阿迦尼吒天身，及過阿迦尼吒一切諸有。",
        "from": "T30n1582_008:1007b27_12",
        "context_with_next_sentence": true
    },
    {
        "source_sentence": "於諸有中得無上身，以願力業力故，是名自在有。",
        "from": "T30n1582_008:1007b28_15",
        "context_with_next_sentence": true
    },
    {
        "source_sentence": "菩薩後有者，菩薩最後身名菩薩有。",
        "from": "T30n1582_008:1007b29_11",
        "context_with_next_sentence": true
    },
    {
        "source_sentence": "具足成就莊嚴菩提，若生婆羅門種、若生剎利種，得阿耨多羅三藐三菩提，作一切佛事，是名菩薩後有。",
        "from": "T30n1582_008:1007c02_18",
        "context_with_next_sentence": true
    },
    {
        "source_sentence": "過去菩薩摩訶薩亦受如是五有，現在未來諸菩薩等亦復如是，因是五有得阿耨多羅三藐三菩提果。",
        "from": "T30n1582_008:1007c05_5",
        "context_with_next_sentence": true
    },
    {
        "source_sentence": "若有菩薩修行示受是五有者，即得阿耨多羅三藐三菩提。",
        "from": "T30n1582_008:1007c06_11",
        "context_with_next_sentence": true
    },
    {
        "source_sentence": "」菩薩善戒經卷第八",
        "from": "T30n1582_008:1007c07_100",
        "context_with_next_sentence": false
    }
]