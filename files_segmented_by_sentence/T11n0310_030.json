{
    "T11n0310_030:0163a11_0": "大寶積經卷第三十",
    "T11n0310_030:0163a13_0": "大唐三藏菩提流志奉　詔譯",
    "T11n0310_030:0163a14_0": "出現光明會第一十一之一",
    "T11n0310_030:0163a15_0": "如是我聞：一時佛在王舍城耆闍崛山，與大比丘眾五百人俱，一切皆悉得大自在；復有八十那由他菩薩摩訶薩，皆是一生補處，彌勒菩薩而為上首；復有四十那由他諸大菩薩，文殊師利法王子等而為上首。",
    "T11n0310_030:0163a19_1": "爾時會中有一童子名為月光，即從座起偏袒右肩，右膝著地頂禮佛足，合掌恭敬而白佛言：「世尊！",
    "T11n0310_030:0163a22_0": "如來往昔修何等業，能得如是決定光明、攝取光明、發起光明、顯現光明、種種色光明、無雜色光明、狹小光明、廣大光明、清淨光明、遍清淨光明、無垢光明、極無垢光明、離垢光明、漸增長光明、鮮淨光明、極鮮淨光明、無邊光明、極無邊光明、無量光明、極無量光明、無數量光明、極無數量光明、速疾光明、極速疾光明、無住光明、無處光明、熾盛光明、照曜光明、愛樂光明、到彼岸光明、無能障光明、不動光明、正直光明、住無邊處光明、色相光明、種種色相光明、無量色相光明、青黃赤白色相光明、紅色相光明、頗梨色相光明、虛空色相光明，如是等種種光明，一一皆與五色光明和合顯現，乃至青黃赤白等事，一一亦與無量無邊種種色光和合顯現？」",
    "T11n0310_030:0163b07_1": "爾時世尊即為月光而說偈言：「我以不思議，　　善業因緣故，　遠離諸迷惑，　　成就種種光。",
    "T11n0310_030:0163b11_0": "　復以種種行，　　安住於佛道，　以空無作慧，　　而現和合光。",
    "T11n0310_030:0163b13_0": "　譬如外法中，　　種種相差別，　於中空無我，　　無作無心意。",
    "T11n0310_030:0163b15_0": "　又如內身中，　　空無我無作，　於中能示現，　　種種諸音聲。",
    "T11n0310_030:0163b17_0": "　由如是無作，　　現無邊色光，　隨其所意樂，　　皆令得滿足。",
    "T11n0310_030:0163b19_0": "　或於一光中，　　出生二種色，　各有上中下，　　差別而顯現。",
    "T11n0310_030:0163b21_0": "　或於一光中，　　出生三種色，　各有上中下，　　差別而顯現。",
    "T11n0310_030:0163b23_0": "　或於一光中，　　出生四種色，　各有上中下，　　差別而顯現。",
    "T11n0310_030:0163b25_0": "　或於一光中，　　出生五種色，　各有上中下，　　從於淨業生。",
    "T11n0310_030:0163b27_0": "　或於一光中，　　出生六種色，　各有上中下，　　從於方便生。",
    "T11n0310_030:0163b29_0": "　或於一光中，　　出生七種色，　各有上中下，　　從於善業生。",
    "T11n0310_030:0163c02_0": "　或於一光中，　　出生八種色，　各有上中下，　　從於勝善生。",
    "T11n0310_030:0163c04_0": "　或於一光中，　　出生九種色，　各有上中下，　　從於資糧生。",
    "T11n0310_030:0163c06_0": "　或於一光中，　　出生十種色，　各有上中下，　　從於布施生。",
    "T11n0310_030:0163c08_0": "　或於一事中，　　出生二十色，　各有上中下，　　從於持戒生。",
    "T11n0310_030:0163c10_0": "　或於一事中，　　出生三十色，　各有上中下，　　從於忍辱生。",
    "T11n0310_030:0163c12_0": "　或於一事中，　　出生四十色，　各有上中下，　　從於精進生。",
    "T11n0310_030:0163c14_0": "　或於一事中，　　出生五十色，　各有上中下，　　從於禪定生。",
    "T11n0310_030:0163c16_0": "　或於一事中，　　出生六十色，　各有上中下，　　從於智慧生。",
    "T11n0310_030:0163c18_0": "　或於一事中，　　出生七十色，　各有上中下，　　從於慈心生。",
    "T11n0310_030:0163c20_0": "　或於一事中，　　出生八十色，　各有上中下，　　從於悲心生。",
    "T11n0310_030:0163c22_0": "　或於一事中，　　出生九十色，　各有上中下，　　從於喜心生。",
    "T11n0310_030:0163c24_0": "　或於一事中，　　出生百種色，　各有上中下，　　從於捨心生。",
    "T11n0310_030:0163c26_0": "　或於一事中，　　出生千種色，　各有上中下，　　從千功德生。",
    "T11n0310_030:0163c28_0": "　或於一事中，　　出生萬種色，　各有上中下，　　從福資糧生。",
    "T11n0310_030:0164a01_0": "　或於一事中，　　現一俱胝色，　各有上中下，　　從於淨信生。",
    "T11n0310_030:0164a03_0": "　或於一事中，　　現二俱胝色，　各有上中下，　　從於隨喜生。",
    "T11n0310_030:0164a05_0": "　或於一事中，　　現三俱胝色，　各有上中下，　　從於輕安生。",
    "T11n0310_030:0164a07_0": "　或於一事中，　　現四俱胝色，　各有上中下，　　從尊重佛生。",
    "T11n0310_030:0164a09_0": "　或於一事中，　　現五俱胝色，　各有上中下，　　從尊重法生。",
    "T11n0310_030:0164a11_0": "　或於一事中，　　現六俱胝色，　各有上中下，　　從尊重僧生。",
    "T11n0310_030:0164a13_0": "　或於一事中，　　現七俱胝色，　各有上中下，　　從尊重戒生。",
    "T11n0310_030:0164a15_0": "　或於一事中，　　現八俱胝色，　各有上中下，　　從尊重定生。",
    "T11n0310_030:0164a17_0": "　或於一事中，　　現九俱胝色，　各有上中下，　　從普憐愍生。",
    "T11n0310_030:0164a19_0": "　或於一事中，　　現十俱胝色，　各有上中下，　　從無放逸生。",
    "T11n0310_030:0164a21_0": "　又從一毛孔，　　所現諸光明，　彼光種種名，　　今當為汝說。",
    "T11n0310_030:0164a23_0": "　我有一光明，　　名為雲淨照，　其光由積集，　　無量善根生。",
    "T11n0310_030:0164a25_0": "　以於往昔時，　　見有眾生類，　種種多病惱，　　皆生憐愍心，　給施諸醫藥，　　令彼悉除愈，　以此因緣故，　　得如是光明。",
    "T11n0310_030:0164a29_0": "　我復有光明，　　名為眼清淨，　以燈明施佛，　　由是故得生。",
    "T11n0310_030:0164b02_0": "　我復有光明，　　名為耳清淨，　以音聲供養，　　由是故得生。",
    "T11n0310_030:0164b04_0": "　我復有光明，　　名為鼻清淨，　以香水供養，　　由是故得生。",
    "T11n0310_030:0164b06_0": "　我復有光明，　　名為舌清淨，　以上味供養，　　由是故得生。",
    "T11n0310_030:0164b08_0": "　我復有光明，　　名為身清淨，　以衣服供養，　　由是故得生。",
    "T11n0310_030:0164b10_0": "　我復有光明，　　名為心清淨，　於佛常信樂，　　由是故得生。",
    "T11n0310_030:0164b12_0": "　我復有光明，　　名為色清淨，　綵畫於佛像，　　由是故得生。",
    "T11n0310_030:0164b14_0": "　我復有光明，　　名為聲清淨，　於法常稱讚，　　由是故得生。",
    "T11n0310_030:0164b16_0": "　我復有光明，　　名為香清淨，　於僧常恭敬，　　由是故得生。",
    "T11n0310_030:0164b18_0": "　我復有光明，　　名為味清淨，　隨意皆施與，　　由是故得生。",
    "T11n0310_030:0164b20_0": "　我復有光明，　　名為觸清淨，　以塗香供養，　　由是故得生。",
    "T11n0310_030:0164b22_0": "　我復有光明，　　名為法清淨，　以攝受諸法，　　由是故得生。",
    "T11n0310_030:0164b24_0": "　我復有光明，　　名為地清淨，　塗掃佛僧地，　　由是故得生。",
    "T11n0310_030:0164b26_0": "　我復有光明，　　名為水清淨，　以井泉供養，　　由是故得生。",
    "T11n0310_030:0164b28_0": "　我復有光明，　　名為火清淨，　持火而奉施，　　由是故得生。",
    "T11n0310_030:0164c01_0": "　我復有光明，　　名為風清淨，　持扇而奉施，　　由是故得生。",
    "T11n0310_030:0164c03_0": "　我復有光明，　　名為蘊清淨，　以身供養佛，　　由是故得生。",
    "T11n0310_030:0164c05_0": "　我復有光明，　　名為界清淨，　常修於慈心，　　由是故得生。",
    "T11n0310_030:0164c07_0": "　我復有光明，　　名為諦清淨，　常離於妄語，　　由是故得生。",
    "T11n0310_030:0164c09_0": "　我復有光明，　　名為剎清淨，　常行於布施，　　由是故得生。",
    "T11n0310_030:0164c11_0": "　我復有光明，　　名為聲清淨，　以稱歎諸佛，　　由是故得生。",
    "T11n0310_030:0164c13_0": "　我復有光明，　　名為念清淨，　以稱歎三昧，　　由是故得生。",
    "T11n0310_030:0164c15_0": "　我復有光明，　　名為辯清淨，　以稱歎總持，　　由是故得生。",
    "T11n0310_030:0164c17_0": "　我復有光明，　　名為日和合，　以和合乖諍，　　由是故得生。",
    "T11n0310_030:0164c19_0": "　我復有光明，　　名為顯現義，　以通達空性，　　由是故得生。",
    "T11n0310_030:0164c21_0": "　我復有光明，　　名為青色相，　以青蓮供養，　　由是故得生。",
    "T11n0310_030:0164c23_0": "　我復有光明，　　名為黃色相，　以薝蔔供養，　　由是故得生。",
    "T11n0310_030:0164c25_0": "　我復有光明，　　名為赤色相，　以真珠供養，　　由是故得生。",
    "T11n0310_030:0164c27_0": "　我復有光明，　　名為白色相，　以金華供養，　　由是故得生。",
    "T11n0310_030:0164c29_0": "　我復有光明，　　名為勝功德，　以眾彩嚴飾，　　由是故得生。",
    "T11n0310_030:0165a02_0": "　我復有光明，　　名為龍威力，　以龍幡供養，　　由是故得生。",
    "T11n0310_030:0165a04_0": "　我復有光明，　　名為象威力，　以象幡供養，　　由是故得生。",
    "T11n0310_030:0165a06_0": "　我復有光明，　　名為師子王，　師子幡供養，　　由是故得生。",
    "T11n0310_030:0165a08_0": "　我復有光明，　　名之為牛王，　牛王幡供養，　　由是故得生。",
    "T11n0310_030:0165a10_0": "　我復有光明，　　名為月清淨，　灑掃於佛塔，　　由是故得生。",
    "T11n0310_030:0165a12_0": "　我復有光明，　　名為龍調伏，　以繒帶奉施，　　由是故得生。",
    "T11n0310_030:0165a14_0": "　我復有光明，　　名夜叉調伏，　以能諦觀察，　　由是故得生。",
    "T11n0310_030:0165a16_0": "　我復有光明，　　名為覺悟女，　以離於女相，　　由是故得生。",
    "T11n0310_030:0165a18_0": "　我復有光明，　　名為覺悟男，　以離於男相，　　由是故得生。",
    "T11n0310_030:0165a20_0": "　我復有光明，　　名金剛威力，　以業智清淨，　　由是故得生。",
    "T11n0310_030:0165a22_0": "　我復有光明，　　名為顯現空，　以開示世報，　　由是故得生。",
    "T11n0310_030:0165a24_0": "　我復有光明，　　名覺悟真實，　以離於顛倒，　　由是故得生。",
    "T11n0310_030:0165a26_0": "　我復有光明，　　名顯示佛語，　以讚於法界，　　由是故得生。",
    "T11n0310_030:0165a28_0": "　我復有光明，　　名為離諸過，　以讚於勝解，　　由是故得生。",
    "T11n0310_030:0165b01_0": "　我復有光明，　　名莊嚴普照，　以讚施燈燎，　　由是故得生。",
    "T11n0310_030:0165b03_0": "　我復有光明，　　名為離恩愛，　以讚於定慧，　　由是故得生。",
    "T11n0310_030:0165b05_0": "　我復有光明，　　名為離諸習，　以讚前際智，　　由是故得生。",
    "T11n0310_030:0165b07_0": "　我復有光明，　　名為離諸著，　以讚無生智，　　由是故得生。",
    "T11n0310_030:0165b09_0": "　我復有光明，　　名為離諸趣，　以讚漏盡智，　　由是故得生。",
    "T11n0310_030:0165b11_0": "　我復有光明，　　名為捨離處，　以讚於苦智，　　由是故得生。",
    "T11n0310_030:0165b13_0": "　我復有光明，　　名為佛神變，　以讚神通力，　　由是故得生。",
    "T11n0310_030:0165b15_0": "　我復有光明，　　名為超戲論，　以讚一切智，　　由是故得生。",
    "T11n0310_030:0165b17_0": "　我復有光明，　　名為現眾色，　以讚於神足，　　由是故得生。",
    "T11n0310_030:0165b19_0": "　我復有光明，　　名為樂善友，　以讚於覺性，　　由是故得生。",
    "T11n0310_030:0165b21_0": "　我復有光明，　　名為眼前際，　以讚眼前際，　　由是故得生。",
    "T11n0310_030:0165b23_0": "　我復有光明，　　名為眼盡際，　以讚於無盡，　　由是故得生。",
    "T11n0310_030:0165b25_0": "　我復有光明，　　名之為有際，　以讚於無有，　　由是故得生。",
    "T11n0310_030:0165b27_0": "　我復有光明，　　名為不可壞，　以讚於滅性，　　由是故得生。",
    "T11n0310_030:0165b29_0": "　我復有光明，　　名為無邊際，　以讚於無際，　　由是故得生。",
    "T11n0310_030:0165c02_0": "　我復有光明，　　名之為有相，　以讚於無為，　　由是故得生。",
    "T11n0310_030:0165c04_0": "　我復有光明，　　名為無變異，　以讚無差別，　　由是故得生。",
    "T11n0310_030:0165c06_0": "　我復有光明，　　名之為不入，　以讚於無著，　　由是故得生。",
    "T11n0310_030:0165c08_0": "　我復有光明，　　名之為不出，　以讚於無起，　　由是故得生。",
    "T11n0310_030:0165c10_0": "　我復有光明，　　名之為無起，　以讚不出現，　　由是故得生。",
    "T11n0310_030:0165c12_0": "「我有光名無表示，　　而能成熟諸群生。",
    "T11n0310_030:0165c13_0": "　我有光名法本性，　　其光能動俱胝剎。",
    "T11n0310_030:0165c14_0": "　我有光名調伏魔，　　其光威德令魔怖。",
    "T11n0310_030:0165c15_0": "　我有光名福德幢，　　持其名者離危厄。",
    "T11n0310_030:0165c16_0": "　我有光名有力幢，　　持其名者離怨對。",
    "T11n0310_030:0165c17_0": "　我有光名寂靜幢，　　持其名者離貪欲。",
    "T11n0310_030:0165c18_0": "　我有光名禪定幢，　　持其名者離邪行。",
    "T11n0310_030:0165c19_0": "　我有光名名聞幢，　　持其名者得稱讚。",
    "T11n0310_030:0165c20_0": "　我有光名悅意幢，　　持其名者無憂惱。",
    "T11n0310_030:0165c21_0": "　我有光名淨戒幢，　　持其名者離毀禁。",
    "T11n0310_030:0165c22_0": "　我有光名妙香幢，　　持其名者無臭穢。",
    "T11n0310_030:0165c23_0": "　我有光名法甚深，　　持其名者無疑惑。",
    "T11n0310_030:0165c24_0": "　我有光名無所住，　　持其名者離諸有。",
    "T11n0310_030:0165c25_0": "　我有光名離分別，　　持其名者無執取。",
    "T11n0310_030:0165c26_0": "　我有光名妙高山，　　持其名者無能動。",
    "T11n0310_030:0165c27_0": "　我有光名祕密行，　　持其名者無所著。",
    "T11n0310_030:0165c28_0": "　我有光名解脫行，　　持其名者無繫縛。",
    "T11n0310_030:0165c29_0": "　我有光名善調伏，　　持其名者得柔軟。",
    "T11n0310_030:0166a01_0": "　我有光名無動搖，　　持其名者離貪染。",
    "T11n0310_030:0166a02_0": "　我有光名善調順，　　持其名者戒圓滿。",
    "T11n0310_030:0166a03_0": "　我有光名眾善行，　　持其名者無所染。",
    "T11n0310_030:0166a04_0": "　我有光名多利益，　　聞其名者離諸過。",
    "T11n0310_030:0166a05_0": "　我有光名勝知見，　　聞其名者無迷惑。",
    "T11n0310_030:0166a06_0": "　我有光名求利益，　　聞其名者無瞋恚。",
    "T11n0310_030:0166a07_0": "　我有光名心適悅，　　聞其名者得安樂。",
    "T11n0310_030:0166a08_0": "　我有光名無熱惱，　　持其名者了空性。",
    "T11n0310_030:0166a09_0": "　我有光名空無性，　　持其名者超戲論。",
    "T11n0310_030:0166a10_0": "　我有光名無依止，　　持其名者不動搖。",
    "T11n0310_030:0166a11_0": "　我有光名離迷惑，　　持其名者不猶豫。",
    "T11n0310_030:0166a12_0": "　我有光名無住處，　　持其名者離愚闇。",
    "T11n0310_030:0166a13_0": "　我有光名厭肉身，　　持其名者當不受。",
    "T11n0310_030:0166a14_0": "　我有光名無所取，　　持其名者離文字。",
    "T11n0310_030:0166a15_0": "　我有光名無有癡，　　持其名者離言說。",
    "T11n0310_030:0166a16_0": "　我有光名無去處，　　持其名者知未來。",
    "T11n0310_030:0166a17_0": "　我有光名普邊際，　　持其名者知過去。",
    "T11n0310_030:0166a18_0": "　我有光名無與等，　　持其名者了無漏。",
    "T11n0310_030:0166a19_0": "　我有光名證聖者，　　持其名者知最上。",
    "T11n0310_030:0166a20_0": "　我有光名無垢染，　　持其名者離諸著。",
    "T11n0310_030:0166a21_0": "　我有光名離塵坌，　　持其名者無闇蔽。",
    "T11n0310_030:0166a22_0": "　我有光名無愛戀，　　持其名者離所依。",
    "T11n0310_030:0166a23_0": "　我有光名最勝上，　　持其名者摧他論。",
    "T11n0310_030:0166a24_0": "　我有光名少壯年，　　持其名者成六行。",
    "T11n0310_030:0166a25_0": "　我有光名最勝尊，　　持其名者智無礙。",
    "T11n0310_030:0166a26_0": "　我有光明名速疾，　　持其名者成勝僧。",
    "T11n0310_030:0166a27_0": "　我有光明名有相，　　持其名者了深法。",
    "T11n0310_030:0166a28_0": "　我有光明名無相，　　持其名者離於慢。",
    "T11n0310_030:0166a29_0": "　我有光明名無生，　　持其名者獲無得。",
    "T11n0310_030:0166b01_0": "　我有光明名念佛，　　為諸如來之所讚，　於多佛所修諸行，　　爾乃得成如是光。",
    "T11n0310_030:0166b03_0": "　佛身所現諸光明，　　千俱胝剎微塵數，　如是無量俱胝剎，　　其數又如大海沙，　一一微塵諸光明，　　各有若干多眷屬，　其光遍往無佛剎，　　化作如來清淨身，　演說甚深微妙法，　　安住眾生忍辱中。",
    "T11n0310_030:0166b08_0": "　我有光明名為佛，　　令諸眾生住佛道。",
    "T11n0310_030:0166b09_0": "　我有光明名為法，　　清淨照曜無瑕垢。",
    "T11n0310_030:0166b10_0": "　我有光明名為僧，　　諸佛如來所稱歎。",
    "T11n0310_030:0166b11_0": "　我有光明名清淨，　　其光殊勝甚難得。",
    "T11n0310_030:0166b12_0": "　我有光明名為華，　　利益眾生得成熟。",
    "T11n0310_030:0166b13_0": "　我有光明名為梵，　　或名帝釋或名天，　名月名龍名夜叉，　　名阿修羅迦樓羅，　或有名王名婦女，　　或名童女或童男，　如是種種諸光明，　　各以善法化同類，　能令無量俱胝眾，　　皆得成就於菩提，　我有光明名智慧，　　或有名戒或名慈，　或名悲喜或名燈，　　或號塗香或音樂，　如是等類諸光明，　　各隨本行為其稱，　皆攝無量群生類，　　由是成就此光明。",
    "T11n0310_030:0166b22_0": "　我有光明名尊重，　　諸佛如來之所讚，　於佛教法常恭敬，　　由是成就此光明。",
    "T11n0310_030:0166b24_0": "　佛眼所見眾生數，　　一毛孔現若干光，　而彼一一諸光明，　　各有眷屬共圍遶，　隨諸眾生心所念，　　蒙佛光明皆成熟。",
    "T11n0310_030:0166b27_0": "　若有聞說此光明，　　能生歡喜深愛樂，　是人往昔諸佛所，　　已曾得聞如是經。",
    "T11n0310_030:0166b29_0": "　我有光明名最勝，　　眷屬八十俱胝數，　昔曾一偈讚於佛，　　是故成就此光明。",
    "T11n0310_030:0166c02_0": "　我有光明名無憂，　　眷屬八十那由眾，　持一如來所說法，　　是故成就此光明。",
    "T11n0310_030:0166c04_0": "　我有光明名勝淨，　　眷屬八十俱胝數，　若能受持一三昧，　　是故成就此光明。",
    "T11n0310_030:0166c06_0": "「過去有佛，　　名為最勝，　　彼佛住世，　壽命無量。",
    "T11n0310_030:0166c07_1": "　　最初成道，　　法會之中，　時有八十，　　那由他眾。",
    "T11n0310_030:0166c08_2": "　　爾時於此，　閻浮提中，　　有一國王，　　名為樂聲。",
    "T11n0310_030:0166c10_0": "　其王復有，　　五百王子，　　顏貌端正，　見者歡喜。",
    "T11n0310_030:0166c11_1": "　　是時父王，　　威德自在，　於三寶所，　　深生信樂。",
    "T11n0310_030:0166c12_2": "　　其王所有，　勝妙園苑，　　悉皆奉施，　　彼佛世尊。",
    "T11n0310_030:0166c14_0": "　是園苑中，　　經行之處，　　復有無量，　薝蔔迦樹、　　拘律陀樹、　　甄叔迦樹、　優曇鉢羅、　　波羅波吒，　　及尸利沙、　無憂樹等，　　其數各有，　　八十俱胝。",
    "T11n0310_030:0166c18_0": "　如是諸樹，　　冬夏敷榮，　　華果枝葉，　光色鮮茂，　　出微妙香，　　薰如來身。",
    "T11n0310_030:0166c20_0": "　有諸比丘，　　身真金色，　　各各皆坐，　是林樹下，　　勇猛精進，　　得陀羅尼。",
    "T11n0310_030:0166c22_0": "　爾時彼佛，　　愍其父王，　　及諸王子，　并餘大眾，　　演說如是，　　決定光經。",
    "T11n0310_030:0166c24_0": "　其王聞已，　　心生歡喜，　　以無量偈，　稱讚如來。",
    "T11n0310_030:0166c25_1": "　　其王復以，　　八十俱胝，　微妙寶蓋，　　奉獻於佛。",
    "T11n0310_030:0166c26_2": "　　一一寶蓋，　以摩尼珠，　　於其網間，　　周匝嚴飾。",
    "T11n0310_030:0166c28_0": "　是摩尼寶，　　一一價直，　　八十俱胝，　閻浮檀金。",
    "T11n0310_030:0166c29_1": "　　是一一蓋，　　八十俱胝，　摩尼寶珠，　　以為瓔珞。",
    "T11n0310_030:0167a01_2": "　　是摩尼寶，　色澤鮮淨，　　無有晝夜，　　常放光明。",
    "T11n0310_030:0167a03_0": "　一一光明，　　照百由旬，　　其光顯曜，　蔽於日月。",
    "T11n0310_030:0167a04_1": "　　其蓋復以，　　八十俱胝，　師子寶帶，　　八十俱胝，　　金縷寶鬘，　四面嚴飾。",
    "T11n0310_030:0167a06_2": "　　復以種種，　　妙色珍奇，　間錯莊嚴，　　真珠寶網。",
    "T11n0310_030:0167a07_3": "　　以如是蓋，　周覆園苑，　　其上復有，　　蘇摩那花、　阿提目多、　　目真隣陀、　　優曇鉢羅、　青蓮華等，　　如是種種，　　無量華蓋，　一一皆悉，　　稱其寶網。",
    "T11n0310_030:0167a11_4": "　　復以金縷，　俱吒摩衣，　　以為繒蓋，　　而覆其上。",
    "T11n0310_030:0167a13_0": "　復有金足，　　栴檀寶床，　　其數亦有，　八十俱胝。",
    "T11n0310_030:0167a14_1": "　　其床復以，　　八十俱胝，　繒綵茵褥，　　而嚴飾之。",
    "T11n0310_030:0167a15_2": "　　是時一切，　諸眾生類，　　乃至有頂，　　皆來集會，　於如來所，　　聽是經典　　天龍夜叉、　乾闥婆王、　　摩睺羅伽、　　阿修羅等，　聞是經已，　　生歡喜心，　　以百千偈，　稱讚如來，　　一切皆發，　　大菩提願。",
    "T11n0310_030:0167a21_0": "　諸天龍神，　　及阿修羅，　　以殷淨心，　雨曼陀華、　　真珠等寶，　　而為供養。",
    "T11n0310_030:0167a23_0": "　爾時復有，　　八十俱胝，　　大威力天，　聞是經已，　　心生歡喜，　　發菩提願，　於未來世，　　得斯光明。",
    "T11n0310_030:0167a25_1": "　　是時如來，　知彼意樂，　　即授其記，　　當得作佛。",
    "T11n0310_030:0167a27_0": "　爾時復有，　　八十俱胝，　　釋提桓因，　并諸梵眾，　　聞說如是，　　現光經典，　亦生歡喜，　　發菩提心，　　皆得授記，　當來作佛。",
    "T11n0310_030:0167b01_1": "　　爾時復有，　　八十俱胝，　那由他龍，　　聞是經已，　　發菩提心，　皆蒙授記。",
    "T11n0310_030:0167b03_2": "　　爾時復有，　　八十俱胝，　金翅鳥王，　　聞是經已，　　堅持五戒，　亦授其記。",
    "T11n0310_030:0167b05_3": "　　爾時復有，　　八十俱胝，　乾闥婆王，　　聞是經已，　　奏千種樂，　出微妙聲，　　供養於佛，　　而得授記。",
    "T11n0310_030:0167b08_0": "　復有八十，　　那由他數，　　夜叉鬼王，　聞是經已，　　於佛智慧，　　深生淨信，　一切皆得，　　受菩提記。",
    "T11n0310_030:0167b10_1": "　　月光當知，　時樂聲王，　　種種供養，　　彼如來者，　豈異人乎？",
    "T11n0310_030:0167b12_2": "　　即汝身是。",
    "T11n0310_030:0167b12_3": "　　汝因往昔，　聞是經典，　　是故今者，　　還復諮問。",
    "T11n0310_030:0167b14_0": "　若人於我，　　般涅槃後，　　法輪將欲，　滅壞之時，　　於是教中，　　生淨信者，　則能廣說，　　如是經典。",
    "T11n0310_030:0167b17_0": "「若於未來說是經，　　則為護持於我法，　猶如眾商善導師，　　亦名護持於寶藏。",
    "T11n0310_030:0167b19_0": "　若於末世聞此經，　　如彈指頃生欣樂，　當知皆是佛威神，　　亦由文殊所加護，　是人則為見諸佛，　　授其祕法令聰慧。",
    "T11n0310_030:0167b22_0": "　若人質直心柔軟，　　常勤供養於諸佛，　修行無我生慈忍，　　是人愛樂於此經。",
    "T11n0310_030:0167b24_0": "　若人常懷不善心，　　貪求利養無厭足，　於諸寂靜無欣慕，　　是人不樂於此經。",
    "T11n0310_030:0167b26_0": "　若人供養諸如來，　　善能了知深妙法，　於佛正智生淨信，　　是人愛樂於此經。",
    "T11n0310_030:0167b28_0": "　若人散亂無淨心，　　常行魁膾難調伏，　於諸欲境為僮僕，　　是人不樂於此經。",
    "T11n0310_030:0167c01_0": "　若人常樂阿蘭若，　　獨處空閑心寂靜，　不著利養及親屬，　　是人愛樂於此經。",
    "T11n0310_030:0167c03_0": "　若人隨順惡知友，　　損壞自他諸善法，　彼於戒定多退失，　　是人不樂於此經。",
    "T11n0310_030:0167c05_0": "　若人意樂極清淨，　　常以智慧觀諸法，　為善知識之所護，　　是人愛樂於此經。",
    "T11n0310_030:0167c07_0": "　若人繫著親友家，　　與之花果令歡喜，　心無正直懷諂曲，　　是人不樂於此經。",
    "T11n0310_030:0167c09_0": "　若人常念諸佛恩，　　於勝善根生愛樂，　迴向菩提無諂曲，　　是人愛樂於此經。",
    "T11n0310_030:0167c11_0": "　若人戀著於婦女，　　種種上服而嚴飾，　常願與彼同遊戲，　　是人不樂於此經。",
    "T11n0310_030:0167c13_0": "　若人深心無所依，　　於諸欲境曾無染，　不以飲食生諛諂，　　是人愛樂於此經。",
    "T11n0310_030:0167c15_0": "　若人教導諸群生，　　而言婬欲無諸過，　則為誹謗三世佛，　　是人不樂於此經。",
    "T11n0310_030:0167c17_0": "　若人信樂常堅固，　　發起精進求諸法，　不生疲倦及輕慢，　　是人愛樂於此經。",
    "T11n0310_030:0167c19_0": "　若人繫著諸婦女，　　常於欲境懷思念，　不修智慧廣饒益，　　是人不樂於此經。",
    "T11n0310_030:0167c21_0": "　若人宴坐山林中，　　修習智慧皆清淨，　不貪一切資生具，　　是人愛樂於此經。",
    "T11n0310_030:0167c23_0": "　若人於眼前後際，　　而常迷惑不能了，　彼則愚癡為魔羂，　　是人不樂於此經。",
    "T11n0310_030:0167c25_0": "　若人於眼前後際，　　而常通達無迷惑，　彼則解脫諸魔羂，　　是人愛樂於此經。",
    "T11n0310_030:0167c27_0": "　若人於眼有無邊，　　而常迷惑不能了，　彼則愚癡為魔羂，　　是人不樂於此經。",
    "T11n0310_030:0167c29_0": "　若人於眼有無邊，　　而常通達無迷惑，　彼則解脫諸魔羂，　　是人愛樂於此經。",
    "T11n0310_030:0168a02_0": "　若人於眼成壞相，　　而常迷惑不能了，　彼則愚癡為魔羂，　　是人不樂於此經。",
    "T11n0310_030:0168a04_0": "　若人於眼成壞相，　　而常通達無迷惑，　彼則解脫諸魔羂，　　是人愛樂於此經。",
    "T11n0310_030:0168a06_0": "　乃至耳鼻舌身心，　　色聲香味并觸法，　地水火風與體性，　　事物眾生及以苦，　蘊界世生聲名諦，　　貪瞋癡慢愛覆憍，　慳嫉諂誑并忿等，　　當知一一皆如是。",
    "T11n0310_030:0168a10_0": "　若人於彼眼盡邊，　　而常迷惑不能了，　彼則墮諸凡夫行，　　是人不樂於此經。",
    "T11n0310_030:0168a12_0": "　若人於彼眼盡邊，　　而常通達無迷惑，　彼則離諸凡夫行，　　是人愛樂於此經。",
    "T11n0310_030:0168a14_0": "　若人於彼眼滅壞，　　而常迷惑不能了，　彼則墮諸凡夫行，　　是人不樂於此經。",
    "T11n0310_030:0168a16_0": "　若人於彼眼滅壞，　　而常通達無迷惑，　彼則離諸凡夫行，　　是人愛樂於此經。",
    "T11n0310_030:0168a18_0": "　若人於彼眼寂滅，　　而常迷惑不能了，　彼則墮諸凡夫行，　　是人不樂於此經。",
    "T11n0310_030:0168a20_0": "　若人於彼眼寂滅，　　而常通達無迷惑，　彼則離諸凡夫行，　　是人愛樂於此經。",
    "T11n0310_030:0168a22_0": "　若人於眼無去來，　　而常迷惑不能了，　彼則墮諸凡夫行，　　是人不樂於此經。",
    "T11n0310_030:0168a24_0": "　若人於眼無去來，　　而常通達不迷惑，　彼則離諸凡夫行，　　是人愛樂於此經。",
    "T11n0310_030:0168a26_0": "　若人不了眼無我，　　於眼盡性常迷惑，　彼則墮諸凡夫行，　　是人不樂於此經。",
    "T11n0310_030:0168a28_0": "　若人能了眼無我，　　於眼盡性常通達，　彼則離於凡夫行，　　是人愛樂於此經。",
    "T11n0310_030:0168b01_0": "　若人不了眼無我，　　於忍行處常迷惑，　彼則墮諸凡夫行，　　是人不樂於此經。",
    "T11n0310_030:0168b03_0": "　若人能了眼無我，　　於忍行處常通達，　彼則離諸凡夫行，　　是人愛樂於此經。",
    "T11n0310_030:0168b05_0": "　若人不了眼盡性，　　彼不成就無依戒，　以不成就無依戒，　　是人不樂於此經。",
    "T11n0310_030:0168b07_0": "　若人能了眼盡性，　　彼則成就無依戒，　以能成就無依戒，　　是人愛樂於此經。",
    "T11n0310_030:0168b09_0": "　若人不了眼盡性，　　彼不成就無漏戒，　以不成就無漏戒，　　是人不樂於此經。",
    "T11n0310_030:0168b11_0": "　若人能了眼盡性，　　彼則成就無漏戒，　以能成就無漏戒，　　是人愛樂於此經。",
    "T11n0310_030:0168b13_0": "　若人不了眼盡性，　　彼不成就無漏慧，　以不成就無漏慧，　　是人不樂於此經。",
    "T11n0310_030:0168b15_0": "　若人能了眼盡性，　　彼則成就無漏慧，　以能成就無漏慧，　　是人愛樂於此經。",
    "T11n0310_030:0168b17_0": "　若人不了眼盡性，　　於眼空性常迷惑，　彼不能生總持智，　　是人不樂於此經。",
    "T11n0310_030:0168b19_0": "　若人能了眼盡性，　　於眼空性常通達，　彼則能生總持智，　　是人愛樂於此經。",
    "T11n0310_030:0168b21_0": "　若人了知眼盡性，　　彼則成就總持智，　乃至無上無著智，　　是人愛樂於此經。",
    "T11n0310_030:0168b23_0": "　若人不樂於此經，　　於眼盡性常迷惑，　彼則退失諸禪定，　　證無上智實為難。",
    "T11n0310_030:0168b25_0": "　若人愛樂於此經，　　於眼盡性能通達，　彼則成就諸禪定，　　證無上智不為難。",
    "T11n0310_030:0168b27_0": "　若人了知眼盡性，　　於無我相能通達，　彼則常聞如是法，　　深生信解得無疑。",
    "T11n0310_030:0168b29_0": "　若人思惟眼盡性，　　晝夜精勤無懈惓，　彼則成就總持辯，　　常能演說於此經。",
    "T11n0310_030:0168c02_0": "　若人思惟於此經，　　成就出現光明智，　彼則顯發諸如來，　　於眼空性能通達。",
    "T11n0310_030:0168c04_0": "　假使建立百千塔，　　供養一切諸世尊，　若人思惟於此經，　　所獲功德復過彼。",
    "T11n0310_030:0168c06_0": "　假使百千諸伎樂，　　供養如來之舍利，　若人得聞於此經，　　所獲功德復過彼。",
    "T11n0310_030:0168c08_0": "　佛眼所見諸眾生，　　皆同如來而供養，　過於無量俱胝劫，　　不如受持於此經。",
    "T11n0310_030:0168c10_0": "　若人於此契經中，　　受持演說四句偈，　當於是人生恭敬，　　猶如最勝大悲尊。",
    "T11n0310_030:0168c12_0": "　我於往昔百千劫，　　流轉三有生死中，　曾於無量諸佛所，　　為是經故而供養。",
    "T11n0310_030:0168c14_0": "　或然無量百千燈，　　其炷各等由旬量，　為於此經得自在，　　是故供養大導師。",
    "T11n0310_030:0168c16_0": "　或以薝蔔婆利花，　　蘇摩那花無憂花，　以此花鬘及幢蓋，　　種種供養如來塔。",
    "T11n0310_030:0168c18_0": "　我於往昔生死中，　　有來求者咸能施，　或施花果諸林苑，　　或施橋梁及井泉，　或施白象及麒麟，　　或施寶馬并綵女，　或施金床珍寶帳，　　或施瓔珞雜花鬘，　如是一一滿百千，　　為此經故心無倦。",
    "T11n0310_030:0168c23_0": "大寶積經卷第三十"
}