{
    "T05n0220_074:0415c15_0": "大般若波羅蜜多經卷第七十四",
    "T05n0220_074:0415c17_0": "三藏法師玄奘奉　詔譯",
    "T05n0220_074:0415c18_0": "初分觀行品第十九之五",
    "T05n0220_074:0415c19_0": "時，舍利子問善現言：「何緣故說色等入不二無妄法數耶？」",
    "T05n0220_074:0415c20_1": "善現答言：「舍利子！",
    "T05n0220_074:0415c20_2": "色不異無生滅，無生滅不異色，色即是無生滅，無生滅即是色；受、想、行、識不異無生滅，無生滅不異受、想、行、識，受、想、行、識即是無生滅，無生滅即是受、想、行、識。",
    "T05n0220_074:0415c24_3": "舍利子！",
    "T05n0220_074:0415c24_4": "由此緣故我作是說：色入不二無妄法數，受、想、行、識入不二無妄法數。",
    "T05n0220_074:0415c26_5": "「舍利子！",
    "T05n0220_074:0415c26_6": "眼處不異無生滅，無生滅不異眼處，眼處即是無生滅，無生滅即是眼處；耳、鼻、舌、身、意處不異無生滅，無生滅不異耳、鼻、舌、身、意處，耳、鼻、舌、身、意處即是無生滅，無生滅即是耳、鼻、舌、身、意處。",
    "T05n0220_074:0416a02_0": "舍利子！",
    "T05n0220_074:0416a02_1": "由此緣故我作是說：眼處入不二無妄法數，耳、鼻、舌、身、意處入不二無妄法數。",
    "T05n0220_074:0416a04_0": "「舍利子！",
    "T05n0220_074:0416a04_1": "色處不異無生滅，無生滅不異色處，色處即是無生滅，無生滅即是色處；聲、香、味、觸、法處不異無生滅，無生滅不異聲、香、味、觸、法處，聲、香、味、觸、法處即是無生滅，無生滅即是聲、香、味、觸、法處。",
    "T05n0220_074:0416a08_2": "舍利子！",
    "T05n0220_074:0416a08_3": "由此緣故我作是說：色處入不二無妄法數，聲、香、味、觸、法處入不二無妄法數。",
    "T05n0220_074:0416a10_4": "「舍利子！",
    "T05n0220_074:0416a10_5": "眼界不異無生滅，無生滅不異眼界，眼界即是無生滅，無生滅即是眼界；色界、眼識界及眼觸、眼觸為緣所生諸受不異無生滅，無生滅不異色界乃至眼觸為緣所生諸受，色界乃至眼觸為緣所生諸受即是無生滅，無生滅即是色界乃至眼觸為緣所生諸受。",
    "T05n0220_074:0416a16_6": "舍利子！",
    "T05n0220_074:0416a16_7": "由此緣故我作是說：眼界入不二無妄法數，色界乃至眼觸為緣所生諸受入不二無妄法數。",
    "T05n0220_074:0416a19_8": "「舍利子！",
    "T05n0220_074:0416a19_9": "耳界不異無生滅，無生滅不異耳界，耳界即是無生滅，無生滅即是耳界；聲界、耳識界及耳觸、耳觸為緣所生諸受不異無生滅，無生滅不異聲界乃至耳觸為緣所生諸受，聲界乃至耳觸為緣所生諸受即是無生滅，無生滅即是聲界乃至耳觸為緣所生諸受。",
    "T05n0220_074:0416a25_10": "舍利子！",
    "T05n0220_074:0416a25_11": "由此緣故我作是說：耳界入不二無妄法數，聲界乃至耳觸為緣所生諸受入不二無妄法數。",
    "T05n0220_074:0416a27_12": "「舍利子！",
    "T05n0220_074:0416a27_13": "鼻界不異無生滅，無生滅不異鼻界，鼻界即是無生滅，無生滅即是鼻界；香界、鼻識界及鼻觸、鼻觸為緣所生諸受不異無生滅，無生滅不異香界乃至鼻觸為緣所生諸受，香界乃至鼻觸為緣所生諸受即是無生滅，無生滅即是香界乃至鼻觸為緣所生諸受。",
    "T05n0220_074:0416b04_14": "舍利子！",
    "T05n0220_074:0416b05_0": "由此緣故我作是說：鼻界入不二無妄法數，香界乃至鼻觸為緣所生諸受入不二無妄法數。",
    "T05n0220_074:0416b07_1": "「舍利子！",
    "T05n0220_074:0416b07_2": "舌界不異無生滅，無生滅不異舌界，舌界即是無生滅，無生滅即是舌界；味界、舌識界及舌觸、舌觸為緣所生諸受不異無生滅，無生滅不異味界乃至舌觸為緣所生諸受，味界乃至舌觸為緣所生諸受即是無生滅，無生滅即是味界乃至舌觸為緣所生諸受。",
    "T05n0220_074:0416b13_3": "舍利子！",
    "T05n0220_074:0416b13_4": "由此緣故我作是說：舌界入不二無妄法數，味界乃至舌觸為緣所生諸受入不二無妄法數。",
    "T05n0220_074:0416b15_5": "「舍利子！",
    "T05n0220_074:0416b15_6": "身界不異無生滅，無生滅不異身界，身界即是無生滅，無生滅即是身界；觸界、身識界及身觸、身觸為緣所生諸受不異無生滅，無生滅不異觸界乃至身觸為緣所生諸受，觸界乃至身觸為緣所生諸受即是無生滅，無生滅即是觸界乃至身觸為緣所生諸受。",
    "T05n0220_074:0416b21_7": "舍利子！",
    "T05n0220_074:0416b21_8": "由此緣故我作是說：身界入不二無妄法數，觸界乃至身觸為緣所生諸受入不二無妄法數。",
    "T05n0220_074:0416b24_0": "「舍利子！",
    "T05n0220_074:0416b24_1": "意界不異無生滅，無生滅不異意界，意界即是無生滅，無生滅即是意界；法界、意識界及意觸、意觸為緣所生諸受不異無生滅，無生滅不異法界乃至意觸為緣所生諸受，法界乃至意觸為緣所生諸受即是無生滅，無生滅即是法界乃至意觸為緣所生諸受。",
    "T05n0220_074:0416c01_2": "舍利子！",
    "T05n0220_074:0416c01_3": "由此緣故我作是說：意界入不二無妄法數，法界乃至意觸為緣所生諸受入不二無妄法數。",
    "T05n0220_074:0416c03_4": "「舍利子！",
    "T05n0220_074:0416c03_5": "地界不異無生滅，無生滅不異地界，地界即是無生滅，無生滅即是地界；水、火、風、空、識界不異無生滅，無生滅不異水、火、風、空、識界，水、火、風、空、識界即是無生滅，無生滅即是水、火、風、空、識界。",
    "T05n0220_074:0416c07_6": "舍利子！",
    "T05n0220_074:0416c08_7": "由此緣故我作是說：地界入不二無妄法數，水、火、風、空、識界入不二無妄法數。",
    "T05n0220_074:0416c10_0": "「舍利子！",
    "T05n0220_074:0416c10_1": "苦聖諦不異無生滅，無生滅不異苦聖諦，苦聖諦即是無生滅，無生滅即是苦聖諦；集、滅、道聖諦不異無生滅，無生滅不異集、滅、道聖諦，集、滅、道聖諦即是無生滅，無生滅即是集、滅、道聖諦。",
    "T05n0220_074:0416c14_2": "舍利子！",
    "T05n0220_074:0416c14_3": "由此緣故我作是說：苦聖諦入不二無妄法數，集、滅、道聖諦入不二無妄法數。",
    "T05n0220_074:0416c16_4": "「舍利子！",
    "T05n0220_074:0416c16_5": "無明不異無生滅，無生滅不異無明，無明即是無生滅，無生滅即是無明；行、識、名色、六處、觸、受、愛、取、有、生、老死愁歎苦憂惱不異無生滅，無生滅不異行乃至老死愁歎苦憂惱，行乃至老死愁歎苦憂惱即是無生滅，無生滅即是行乃至老死愁歎苦憂惱。",
    "T05n0220_074:0416c22_6": "舍利子！",
    "T05n0220_074:0416c22_7": "由此緣故我作是說：無明入不二無妄法數，行乃至老死愁歎苦憂惱入不二無妄法數。",
    "T05n0220_074:0416c24_8": "「舍利子！",
    "T05n0220_074:0416c25_9": "內空不異無生滅，無生滅不異內空，內空即是無生滅，無生滅即是內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不異無生滅，無生滅不異外空乃至無性自性空，外空乃至無性自性空即是無生滅，無生滅即是外空乃至無性自性空。",
    "T05n0220_074:0417a03_10": "舍利子！",
    "T05n0220_074:0417a04_0": "由此緣故我作是說：內空入不二無妄法數，外空乃至無性自性空入不二無妄法數。",
    "T05n0220_074:0417a05_1": "「舍利子！",
    "T05n0220_074:0417a06_2": "布施波羅蜜多不異無生滅，無生滅不異布施波羅蜜多，布施波羅蜜多即是無生滅，無生滅即是布施波羅蜜多；淨戒、安忍、精進、靜慮、般若波羅蜜多不異無生滅，無生滅不異淨戒、安忍、精進、靜慮、般若波羅蜜多，淨戒、安忍、精進、靜慮、般若波羅蜜多即是無生滅，無生滅即是淨戒、安忍、精進、靜慮、般若波羅蜜多。",
    "T05n0220_074:0417a13_3": "舍利子！",
    "T05n0220_074:0417a13_4": "由此緣故我作是說：布施波羅蜜多入不二無妄法數，淨戒、安忍、精進、靜慮、般若波羅蜜多入不二無妄法數。",
    "T05n0220_074:0417a16_0": "「舍利子！",
    "T05n0220_074:0417a16_1": "四靜慮不異無生滅，無生滅不異四靜慮，四靜慮即是無生滅，無生滅即是四靜慮；四無量、四無色定不異無生滅，無生滅不異四無量、四無色定，四無量、四無色定即是無生滅，無生滅即是四無量、四無色定。",
    "T05n0220_074:0417a21_2": "舍利子！",
    "T05n0220_074:0417a21_3": "由此緣故我作是說：四靜慮入不二無妄法數，四無量、四無色定入不二無妄法數。",
    "T05n0220_074:0417a23_4": "「舍利子！",
    "T05n0220_074:0417a23_5": "八解脫不異無生滅，無生滅不異八解脫，八解脫即是無生滅，無生滅即是八解脫；八勝處、九次第定、十遍處不異無生滅，無生滅不異八勝處、九次第定、十遍處，八勝處、九次第定、十遍處即是無生滅，無生滅即是八勝處、九次第定、十遍處。",
    "T05n0220_074:0417a28_6": "舍利子！",
    "T05n0220_074:0417a29_7": "由此緣故我作是說：八解脫入不二無妄法數，八勝處、九次第定、十遍處入不二無妄法數。",
    "T05n0220_074:0417b02_8": "「舍利子！",
    "T05n0220_074:0417b02_9": "四念住不異無生滅，無生滅不異四念住，四念住即是無生滅，無生滅即是四念住；四正斷、四神足、五根、五力、七等覺支、八聖道支不異無生滅，無生滅不異四正斷乃至八聖道支，四正斷乃至八聖道支即是無生滅，無生滅即是四正斷乃至八聖道支。",
    "T05n0220_074:0417b08_10": "舍利子！",
    "T05n0220_074:0417b08_11": "由此緣故我作是說：四念住入不二無妄法數，四正斷乃至八聖道支入不二無妄法數。",
    "T05n0220_074:0417b10_12": "「舍利子！",
    "T05n0220_074:0417b10_13": "空解脫門不異無生滅，無生滅不異空解脫門，空解脫門即是無生滅，無生滅即是空解脫門；無相、無願解脫門不異無生滅，無生滅不異無相、無願解脫門，無相、無願解脫門即是無生滅，無生滅即是無相、無願解脫門。",
    "T05n0220_074:0417b15_14": "舍利子！",
    "T05n0220_074:0417b15_15": "由此緣故我作是說：空解脫門入不二無妄法數，無相、無願解脫門入不二無妄法數。",
    "T05n0220_074:0417b17_16": "「舍利子！",
    "T05n0220_074:0417b18_0": "五眼不異無生滅，無生滅不異五眼，五眼即是無生滅，無生滅即是五眼；六神通不異無生滅，無生滅不異六神通，六神通即是無生滅，無生滅即是六神通。",
    "T05n0220_074:0417b21_1": "舍利子！",
    "T05n0220_074:0417b21_2": "由此緣故我作是說：五眼入不二無妄法數，六神通入不二無妄法數。",
    "T05n0220_074:0417b23_3": "「舍利子！",
    "T05n0220_074:0417b23_4": "佛十力不異無生滅，無生滅不異佛十力，佛十力即是無生滅，無生滅即是佛十力；四無所畏、四無礙解、大慈、大悲、大喜、大捨、十八佛不共法不異無生滅，無生滅不異四無所畏乃至十八佛不共法，四無所畏乃至十八佛不共法即是無生滅，無生滅即是四無所畏乃至十八佛不共法。",
    "T05n0220_074:0417c01_5": "舍利子！",
    "T05n0220_074:0417c01_6": "由此緣故我作是說：佛十力入不二無妄法數，四無所畏乃至十八佛不共法入不二無妄法數。",
    "T05n0220_074:0417c03_7": "「舍利子！",
    "T05n0220_074:0417c03_8": "真如不異無生滅，無生滅不異真如，真如即是無生滅，無生滅即是真如；法界、法性、平等性、離生性、法定、法住、實際、虛空界、不思議界不異無生滅，無生滅不異法界乃至不思議界，法界乃至不思議界即是無生滅，無生滅即是法界乃至不思議界。",
    "T05n0220_074:0417c09_9": "舍利子！",
    "T05n0220_074:0417c09_10": "由此緣故我作是說：真如入不二無妄法數，法界乃至不思議界入不二無妄法數。",
    "T05n0220_074:0417c11_11": "「舍利子！",
    "T05n0220_074:0417c11_12": "無上正等菩提不異無生滅，無生滅不異無上正等菩提，無上正等菩提即是無生滅，無生滅即是無上正等菩提；一切智、道相智、一切相智不異無生滅，無生滅不異一切智、道相智、一切相智，一切智、道相智、一切相智即是無生滅，無生滅即是一切智、道相智、一切相智。",
    "T05n0220_074:0417c18_13": "舍利子！",
    "T05n0220_074:0417c18_14": "由此緣故我作是說：無上正等菩提入不二無妄法數，一切智、道相智、一切相智入不二無妄法數。",
    "T05n0220_074:0417c20_15": "「舍利子！",
    "T05n0220_074:0417c20_16": "無忘失法不異無生滅，無生滅不異無忘失法，無忘失法即是無生滅，無生滅即是無忘失法；恒住捨性不異無生滅，無生滅不異恒住捨性，恒住捨性即是無生滅，無生滅即是恒住捨性。",
    "T05n0220_074:0417c25_17": "舍利子！",
    "T05n0220_074:0417c25_18": "由此緣故我作是說：無忘失法入不二無妄法數，恒住捨性入不二無妄法數。",
    "T05n0220_074:0417c27_19": "「舍利子！",
    "T05n0220_074:0417c27_20": "一切陀羅尼門不異無生滅，無生滅不異一切陀羅尼門，一切陀羅尼門即是無生滅，無生滅即是一切陀羅尼門；一切三摩地門不異無生滅，無生滅不異一切三摩地門，一切三摩地門即是無生滅，無生滅即是一切三摩地門。",
    "T05n0220_074:0418a03_21": "舍利子！",
    "T05n0220_074:0418a03_22": "由此緣故我作是說：一切陀羅尼門入不二無妄法數，一切三摩地門入不二無妄法數。」",
    "T05n0220_074:0418a06_0": "初分無生品第二十之一",
    "T05n0220_074:0418a07_0": "爾時，具壽善現白佛言：「世尊！",
    "T05n0220_074:0418a07_1": "諸菩薩摩訶薩修行般若波羅蜜多觀諸法時，見我無生，畢竟淨故；見有情、命者、生者、養者、士夫、補特伽羅、意生、儒童、作者、受者、知者、見者無生，畢竟淨故。",
    "T05n0220_074:0418a11_2": "「世尊！",
    "T05n0220_074:0418a11_3": "諸菩薩摩訶薩修行般若波羅蜜多觀諸法時，見色無生，畢竟淨故；見受、想、行、識無生，畢竟淨故。",
    "T05n0220_074:0418a13_4": "「世尊！",
    "T05n0220_074:0418a13_5": "諸菩薩摩訶薩修行般若波羅蜜多觀諸法時，見眼處無生，畢竟淨故；見耳、鼻、舌、身、意處無生，畢竟淨故。",
    "T05n0220_074:0418a16_6": "「世尊！",
    "T05n0220_074:0418a16_7": "諸菩薩摩訶薩修行般若波羅蜜多觀諸法時，見色處無生，畢竟淨故；見聲、香、味、觸、法處無生，畢竟淨故。",
    "T05n0220_074:0418a18_8": "「世尊！",
    "T05n0220_074:0418a18_9": "諸菩薩摩訶薩修行般若波羅蜜多觀諸法時，見眼界無生，畢竟淨故；見色界、眼識界及眼觸、眼觸為緣所生諸受無生，畢竟淨故。",
    "T05n0220_074:0418a21_10": "「世尊！",
    "T05n0220_074:0418a21_11": "諸菩薩摩訶薩修行般若波羅蜜多觀諸法時，見耳界無生，畢竟淨故；見聲界、耳識界及耳觸、耳觸為緣所生諸受無生，畢竟淨故。",
    "T05n0220_074:0418a24_12": "「世尊！",
    "T05n0220_074:0418a25_0": "諸菩薩摩訶薩修行般若波羅蜜多觀諸法時，見鼻界無生，畢竟淨故；見香界、鼻識界及鼻觸、鼻觸為緣所生諸受無生，畢竟淨故。",
    "T05n0220_074:0418a28_0": "「世尊！",
    "T05n0220_074:0418a28_1": "諸菩薩摩訶薩修行般若波羅蜜多觀諸法時，見舌界無生，畢竟淨故；見味界、舌識界及舌觸、舌觸為緣所生諸受無生，畢竟淨故。",
    "T05n0220_074:0418b02_2": "「世尊！",
    "T05n0220_074:0418b02_3": "諸菩薩摩訶薩修行般若波羅蜜多觀諸法時，見身界無生，畢竟淨故；見觸界、身識界及身觸、身觸為緣所生諸受無生，畢竟淨故。",
    "T05n0220_074:0418b05_4": "「世尊！",
    "T05n0220_074:0418b05_5": "諸菩薩摩訶薩修行般若波羅蜜多觀諸法時，見意界無生，畢竟淨故；見法界、意識界及意觸、意觸為緣所生諸受無生，畢竟淨故。",
    "T05n0220_074:0418b08_6": "「世尊！",
    "T05n0220_074:0418b08_7": "諸菩薩摩訶薩修行般若波羅蜜多觀諸法時，見地界無生，畢竟淨故；見水、火、風、空、識界無生，畢竟淨故。",
    "T05n0220_074:0418b10_8": "「世尊！",
    "T05n0220_074:0418b11_0": "諸菩薩摩訶薩修行般若波羅蜜多觀諸法時，見苦聖諦無生，畢竟淨故；見集、滅、道聖諦無生，畢竟淨故。",
    "T05n0220_074:0418b13_1": "「世尊！",
    "T05n0220_074:0418b13_2": "諸菩薩摩訶薩修行般若波羅蜜多觀諸法時，見無明無生，畢竟淨故；見行、識、名色、六處、觸、受、愛、取、有、生、老死愁歎苦憂惱無生，畢竟淨故。",
    "T05n0220_074:0418b16_3": "「世尊！",
    "T05n0220_074:0418b16_4": "諸菩薩摩訶薩修行般若波羅蜜多觀諸法時，見內空無生，畢竟淨故；見外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無生，畢竟淨故。",
    "T05n0220_074:0418b23_0": "「世尊！",
    "T05n0220_074:0418b23_1": "諸菩薩摩訶薩修行般若波羅蜜多觀諸法時，見布施波羅蜜多無生，畢竟淨故；見淨戒、安忍、精進、靜慮、般若波羅蜜多無生，畢竟淨故。",
    "T05n0220_074:0418b26_2": "「世尊！",
    "T05n0220_074:0418b26_3": "諸菩薩摩訶薩修行般若波羅蜜多觀諸法時，見四靜慮無生，畢竟淨故；見四無量、四無色定無生，畢竟淨故。",
    "T05n0220_074:0418b28_4": "「世尊！",
    "T05n0220_074:0418b29_0": "諸菩薩摩訶薩修行般若波羅蜜多觀諸法時，見八解脫無生，畢竟淨故；見八勝處、九次第定、十遍處無生，畢竟淨故。",
    "T05n0220_074:0418c02_1": "「世尊！",
    "T05n0220_074:0418c02_2": "諸菩薩摩訶薩修行般若波羅蜜多觀諸法時，見四念住無生，畢竟淨故；見四正斷、四神足、五根、五力、七等覺支、八聖道支無生，畢竟淨故。",
    "T05n0220_074:0418c05_3": "「世尊！",
    "T05n0220_074:0418c06_4": "諸菩薩摩訶薩修行般若波羅蜜多觀諸法時，見空解脫門無生，畢竟淨故；見無相、無願解脫門無生，畢竟淨故。",
    "T05n0220_074:0418c08_5": "「世尊！",
    "T05n0220_074:0418c08_6": "諸菩薩摩訶薩修行般若波羅蜜多觀諸法時，見五眼無生，畢竟淨故；見六神通無生，畢竟淨故。",
    "T05n0220_074:0418c11_0": "「世尊！",
    "T05n0220_074:0418c11_1": "諸菩薩摩訶薩修行般若波羅蜜多觀諸法時，見佛十力無生，畢竟淨故；見四無所畏、四無礙解、大慈、大悲、大喜、大捨、十八佛不共法無生，畢竟淨故。",
    "T05n0220_074:0418c14_2": "「世尊！",
    "T05n0220_074:0418c14_3": "諸菩薩摩訶薩修行般若波羅蜜多觀諸法時，見一切智無生，畢竟淨故；見道相智、一切相智無生，畢竟淨故。",
    "T05n0220_074:0418c17_4": "「世尊！",
    "T05n0220_074:0418c17_5": "諸菩薩摩訶薩修行般若波羅蜜多觀諸法時，見無忘失法無生，畢竟淨故；見恒住捨性無生，畢竟淨故。",
    "T05n0220_074:0418c19_6": "「世尊！",
    "T05n0220_074:0418c19_7": "諸菩薩摩訶薩修行般若波羅蜜多觀諸法時，見一切陀羅尼門無生，畢竟淨故；見一切三摩地門無生，畢竟淨故。",
    "T05n0220_074:0418c22_8": "「世尊！",
    "T05n0220_074:0418c22_9": "諸菩薩摩訶薩修行般若波羅蜜多觀諸法時，見異生無生，畢竟淨故；見異生法無生，畢竟淨故。",
    "T05n0220_074:0418c24_10": "「世尊！",
    "T05n0220_074:0418c24_11": "諸菩薩摩訶薩修行般若波羅蜜多觀諸法時，見預流無生，畢竟淨故；見預流法無生，畢竟淨故。",
    "T05n0220_074:0418c27_12": "「世尊！",
    "T05n0220_074:0418c27_13": "諸菩薩摩訶薩修行般若波羅蜜多觀諸法時，見一來無生，畢竟淨故；見一來法無生，畢竟淨故。",
    "T05n0220_074:0418c29_14": "「世尊！",
    "T05n0220_074:0418c29_15": "諸菩薩摩訶薩修行般若波羅蜜多觀諸法時，見不還無生，畢竟淨故；見不還法無生，畢竟淨故。",
    "T05n0220_074:0419a02_16": "「世尊！",
    "T05n0220_074:0419a03_17": "諸菩薩摩訶薩修行般若波羅蜜多觀諸法時，見阿羅漢無生，畢竟淨故；見阿羅漢法無生，畢竟淨故。",
    "T05n0220_074:0419a05_18": "「世尊！",
    "T05n0220_074:0419a05_19": "諸菩薩摩訶薩修行般若波羅蜜多觀諸法時，見獨覺無生，畢竟淨故；見獨覺法無生，畢竟淨故。",
    "T05n0220_074:0419a07_20": "「世尊！",
    "T05n0220_074:0419a07_21": "諸菩薩摩訶薩修行般若波羅蜜多觀諸法時，見菩薩無生，畢竟淨故；見菩薩法無生，畢竟淨故。",
    "T05n0220_074:0419a10_22": "「世尊！",
    "T05n0220_074:0419a10_23": "諸菩薩摩訶薩修行般若波羅蜜多觀諸法時，見如來無生，畢竟淨故；見如來法無生，畢竟淨故。」",
    "T05n0220_074:0419a13_0": "時，舍利子謂善現言：「如我解仁者所說義，我、有情等無生，色、受等無生，乃至如來、如來法無生。",
    "T05n0220_074:0419a15_1": "若如是者，六趣受生應無差別，不應預流得預流果、一來得一來果、不還得不還果、阿羅漢得阿羅漢果，不應獨覺得獨覺菩提，不應菩薩摩訶薩得一切相智，亦不應得五種菩提。",
    "T05n0220_074:0419a19_2": "「復次，善現！",
    "T05n0220_074:0419a19_3": "若一切法定無生者，何緣預流為預流果，修斷三結道？",
    "T05n0220_074:0419a21_0": "何緣一來為一來果，修薄貪、瞋、癡道？",
    "T05n0220_074:0419a21_1": "何緣不還為不還果，修斷五順下分結道？",
    "T05n0220_074:0419a22_2": "何緣阿羅漢為阿羅漢果，修斷五順上分結道？",
    "T05n0220_074:0419a23_3": "何緣獨覺為獨覺菩提，修悟緣起道？",
    "T05n0220_074:0419a24_4": "何緣菩薩摩訶薩為度無量諸有情故，修多百千難行苦行，備受無邊種種劇苦？",
    "T05n0220_074:0419a26_5": "何緣如來證得無上正等菩提？",
    "T05n0220_074:0419a27_6": "何緣諸佛為有情故轉妙法輪？」",
    "T05n0220_074:0419a29_0": "爾時，具壽善現答舍利子言：「非我於無生法中見有六趣受生差別，非我於無生法中見有能入諦現觀者，非我於無生法中見有預流得預流果、一來得一來果、不還得不還果、阿羅漢得阿羅漢果，非我於無生法中見有獨覺得獨覺菩提，非我於無生法中見有菩薩摩訶薩得一切相智及五種菩提。",
    "T05n0220_074:0419b06_1": "「復次，舍利子！",
    "T05n0220_074:0419b07_2": "非我於無生法中見有預流為預流果，修斷三結道；非我於無生法中見有一來為一來果，修薄貪、瞋、癡道；非我於無生法中見有不還為不還果，修斷五順下分結道；非我於無生法中見有阿羅漢為阿羅漢果，修斷五順上分結道。",
    "T05n0220_074:0419b12_3": "非我於無生法中見有獨覺為獨覺菩提，修悟緣起道。",
    "T05n0220_074:0419b13_4": "非我於無生法中見有菩薩摩訶薩為度無量諸有情故，修多百千難行苦行，備受無邊種種劇苦，而諸菩薩摩訶薩亦復不起難行苦行想。",
    "T05n0220_074:0419b16_5": "所以者何？",
    "T05n0220_074:0419b17_0": "非住難行苦行想能為無量無數無邊有情作饒益事。",
    "T05n0220_074:0419b18_1": "舍利子！",
    "T05n0220_074:0419b18_2": "然諸菩薩摩訶薩以無所得而為方便，於一切有情起大悲心，住如父母想、如兄弟想、如妻子想、如己身想，如是乃能為無量無數無邊有情作大饒益。",
    "T05n0220_074:0419b22_0": "舍利子！",
    "T05n0220_074:0419b22_1": "諸菩薩摩訶薩應作是心：『如我自性，於一切法以一切種、一切處、一切時求不可得，內外諸法亦復如是，都無所有皆不可得。』",
    "T05n0220_074:0419b25_2": "何以故？",
    "T05n0220_074:0419b25_3": "諸菩薩摩訶薩若住此想修難行苦行，便能饒益無量無數無邊有情。",
    "T05n0220_074:0419b27_0": "是故，菩薩摩訶薩於一切法應無執受。",
    "T05n0220_074:0419b27_1": "舍利子！",
    "T05n0220_074:0419b28_2": "非我於無生法中見有諸佛證得無上正等菩提轉妙法輪度無量眾。」",
    "T05n0220_074:0419c01_0": "時，舍利子問善現言：「仁今為欲以生法證生法，為欲以無生法證無生法耶？」",
    "T05n0220_074:0419c02_1": "善現答言：「我實不欲以生法證生法，亦實不欲以無生法證無生法。」",
    "T05n0220_074:0419c04_2": "舍利子言：「若爾仁今為欲以生法證無生法，為欲以無生法證生法耶？」",
    "T05n0220_074:0419c06_0": "善現答言：「我亦不欲以生法證無生法，亦復不欲以無生法證生法。」",
    "T05n0220_074:0419c07_1": "舍利子言：「若如是者，豈全無得、無現觀耶？」",
    "T05n0220_074:0419c08_2": "善現答言：「雖有得、有現觀，而不以此二法證。",
    "T05n0220_074:0419c09_3": "舍利子！",
    "T05n0220_074:0419c09_4": "但隨世間言說施設有得、有現觀，非勝義中有得、有現觀。",
    "T05n0220_074:0419c11_5": "但隨世間言說施設有預流、有預流果，有一來、有一來果，有不還、有不還果，有阿羅漢、有阿羅漢果，有獨覺、有獨覺菩提，有菩薩摩訶薩、有無上正等覺，非勝義中有預流乃至無上正等覺。」",
    "T05n0220_074:0419c15_6": "舍利子言：「若隨世間言說施設有得、有現觀等非勝義者，六趣差別亦隨世間言說施設故有，非勝義耶？」",
    "T05n0220_074:0419c18_7": "善現答言：「如是！",
    "T05n0220_074:0419c18_8": "如是！",
    "T05n0220_074:0419c18_9": "誠如所說。",
    "T05n0220_074:0419c18_10": "何以故？",
    "T05n0220_074:0419c19_11": "舍利子！",
    "T05n0220_074:0419c19_12": "於勝義中無業無異熟、無生無滅、無染無淨故。」",
    "T05n0220_074:0419c21_0": "時，舍利子問善現言：「仁今為欲令不生法生，為欲令已生法生耶？」",
    "T05n0220_074:0419c22_1": "善現答言：「我不欲令不生法生，亦不欲令已生法生。」",
    "T05n0220_074:0419c23_2": "舍利子言：「何等是不生法，仁者不欲令彼法生？」",
    "T05n0220_074:0419c24_3": "善現答言：「舍利子！",
    "T05n0220_074:0419c25_4": "色是不生法，我不欲令生。",
    "T05n0220_074:0419c26_0": "何以故？",
    "T05n0220_074:0419c26_1": "以自性空故。",
    "T05n0220_074:0419c26_2": "受、想、行、識是不生法，我不欲令生。",
    "T05n0220_074:0419c27_3": "何以故？",
    "T05n0220_074:0419c27_4": "以自性空故。",
    "T05n0220_074:0419c27_5": "「舍利子！",
    "T05n0220_074:0419c28_0": "眼處是不生法，我不欲令生。",
    "T05n0220_074:0419c28_1": "何以故？",
    "T05n0220_074:0419c28_2": "以自性空故。",
    "T05n0220_074:0419c29_3": "耳、鼻、舌、身、意處是不生法，我不欲令生。",
    "T05n0220_074:0420a01_4": "何以故？",
    "T05n0220_074:0420a01_5": "以自性空故。",
    "T05n0220_074:0420a01_6": "「舍利子！",
    "T05n0220_074:0420a01_7": "色處是不生法，我不欲令生。",
    "T05n0220_074:0420a02_8": "何以故？",
    "T05n0220_074:0420a02_9": "以自性空故。",
    "T05n0220_074:0420a03_0": "聲、香、味、觸、法處是不生法，我不欲令生。",
    "T05n0220_074:0420a03_1": "何以故？",
    "T05n0220_074:0420a04_2": "以自性空故。",
    "T05n0220_074:0420a04_3": "「舍利子！",
    "T05n0220_074:0420a04_4": "眼界是不生法，我不欲令生。",
    "T05n0220_074:0420a05_5": "何以故？",
    "T05n0220_074:0420a05_6": "以自性空故。",
    "T05n0220_074:0420a05_7": "色界、眼識界及眼觸、眼觸為緣所生諸受是不生法，我不欲令生。",
    "T05n0220_074:0420a07_8": "何以故？",
    "T05n0220_074:0420a07_9": "以自性空故。",
    "T05n0220_074:0420a07_10": "「舍利子！",
    "T05n0220_074:0420a08_0": "耳界是不生法，我不欲令生。",
    "T05n0220_074:0420a08_1": "何以故？",
    "T05n0220_074:0420a08_2": "以自性空故。",
    "T05n0220_074:0420a09_3": "聲界、耳識界及耳觸、耳觸為緣所生諸受是不生法，我不欲令生。",
    "T05n0220_074:0420a10_4": "何以故？",
    "T05n0220_074:0420a10_5": "以自性空故。",
    "T05n0220_074:0420a11_6": "「舍利子！",
    "T05n0220_074:0420a11_7": "鼻界是不生法，我不欲令生。",
    "T05n0220_074:0420a12_8": "何以故？",
    "T05n0220_074:0420a12_9": "以自性空故。",
    "T05n0220_074:0420a12_10": "香界、鼻識界及鼻觸、鼻觸為緣所生諸受是不生法，我不欲令生。",
    "T05n0220_074:0420a14_11": "何以故？",
    "T05n0220_074:0420a14_12": "以自性空故。",
    "T05n0220_074:0420a14_13": "「舍利子！",
    "T05n0220_074:0420a14_14": "舌界是不生法，我不欲令生。",
    "T05n0220_074:0420a15_15": "何以故？",
    "T05n0220_074:0420a15_16": "以自性空故。",
    "T05n0220_074:0420a16_0": "味界、舌識界及舌觸、舌觸為緣所生諸受是不生法，我不欲令生。",
    "T05n0220_074:0420a17_1": "何以故？",
    "T05n0220_074:0420a17_2": "以自性空故。",
    "T05n0220_074:0420a18_0": "「舍利子！",
    "T05n0220_074:0420a18_1": "身界是不生法，我不欲令生。",
    "T05n0220_074:0420a18_2": "何以故？",
    "T05n0220_074:0420a19_0": "以自性空故。",
    "T05n0220_074:0420a19_1": "觸界、身識界及身觸、身觸為緣所生諸受是不生法，我不欲令生。",
    "T05n0220_074:0420a20_2": "何以故？",
    "T05n0220_074:0420a21_0": "以自性空故。",
    "T05n0220_074:0420a21_1": "「舍利子！",
    "T05n0220_074:0420a21_2": "意界是不生法，我不欲令生。",
    "T05n0220_074:0420a22_3": "何以故？",
    "T05n0220_074:0420a22_4": "以自性空故。",
    "T05n0220_074:0420a22_5": "法界、意識界及意觸、意觸為緣所生諸受是不生法，我不欲令生。",
    "T05n0220_074:0420a24_6": "何以故？",
    "T05n0220_074:0420a24_7": "以自性空故。",
    "T05n0220_074:0420a24_8": "「舍利子！",
    "T05n0220_074:0420a24_9": "地界是不生法，我不欲令生。",
    "T05n0220_074:0420a25_10": "何以故？",
    "T05n0220_074:0420a25_11": "以自性空故。",
    "T05n0220_074:0420a25_12": "水、火、風、空、識界是不生法，我不欲令生。",
    "T05n0220_074:0420a26_13": "何以故？",
    "T05n0220_074:0420a26_14": "以自性空故。",
    "T05n0220_074:0420a27_15": "「舍利子！",
    "T05n0220_074:0420a27_16": "苦聖諦是不生法，我不欲令生。",
    "T05n0220_074:0420a28_17": "何以故？",
    "T05n0220_074:0420a28_18": "以自性空故。",
    "T05n0220_074:0420a28_19": "集、滅、道聖諦是不生法，我不欲令生。",
    "T05n0220_074:0420a29_20": "何以故？",
    "T05n0220_074:0420a29_21": "以自性空故。",
    "T05n0220_074:0420b01_0": "「舍利子！",
    "T05n0220_074:0420b01_1": "無明是不生法，我不欲令生。",
    "T05n0220_074:0420b01_2": "何以故？",
    "T05n0220_074:0420b02_3": "以自性空故。",
    "T05n0220_074:0420b02_4": "行、識、名色、六處、觸、受、愛、取、有、生、老死愁歎苦憂惱是不生法，我不欲令生。",
    "T05n0220_074:0420b04_0": "何以故？",
    "T05n0220_074:0420b04_1": "以自性空故。",
    "T05n0220_074:0420b04_2": "「舍利子！",
    "T05n0220_074:0420b04_3": "內空是不生法，我不欲令生。",
    "T05n0220_074:0420b05_4": "何以故？",
    "T05n0220_074:0420b05_5": "以自性空故。",
    "T05n0220_074:0420b05_6": "外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是不生法，我不欲令生。",
    "T05n0220_074:0420b09_7": "何以故？",
    "T05n0220_074:0420b09_8": "以自性空故。",
    "T05n0220_074:0420b10_9": "「舍利子！",
    "T05n0220_074:0420b10_10": "布施波羅蜜多是不生法，我不欲令生。",
    "T05n0220_074:0420b11_11": "何以故？",
    "T05n0220_074:0420b11_12": "以自性空故。",
    "T05n0220_074:0420b11_13": "淨戒、安忍、精進、靜慮、般若波羅蜜多是不生法，我不欲令生。",
    "T05n0220_074:0420b13_14": "何以故？",
    "T05n0220_074:0420b13_15": "以自性空故。",
    "T05n0220_074:0420b13_16": "「舍利子！",
    "T05n0220_074:0420b14_0": "四靜慮是不生法，我不欲令生。",
    "T05n0220_074:0420b14_1": "何以故？",
    "T05n0220_074:0420b14_2": "以自性空故。",
    "T05n0220_074:0420b15_3": "四無量、四無色定是不生法，我不欲令生。",
    "T05n0220_074:0420b16_4": "何以故？",
    "T05n0220_074:0420b16_5": "以自性空故。",
    "T05n0220_074:0420b16_6": "「舍利子！",
    "T05n0220_074:0420b16_7": "八解脫是不生法，我不欲令生。",
    "T05n0220_074:0420b17_8": "何以故？",
    "T05n0220_074:0420b17_9": "以自性空故。",
    "T05n0220_074:0420b17_10": "八勝處、九次第定、十遍處是不生法，我不欲令生。",
    "T05n0220_074:0420b19_11": "何以故？",
    "T05n0220_074:0420b19_12": "以自性空故。",
    "T05n0220_074:0420b19_13": "「舍利子！",
    "T05n0220_074:0420b19_14": "四念住是不生法，我不欲令生。",
    "T05n0220_074:0420b20_15": "何以故？",
    "T05n0220_074:0420b20_16": "以自性空故。",
    "T05n0220_074:0420b20_17": "四正斷、四神足、五根、五力、七等覺支、八聖道支是不生法，我不欲令生。",
    "T05n0220_074:0420b22_18": "何以故？",
    "T05n0220_074:0420b22_19": "以自性空故。",
    "T05n0220_074:0420b23_0": "「舍利子！",
    "T05n0220_074:0420b23_1": "空解脫門是不生法，我不欲令生。",
    "T05n0220_074:0420b23_2": "何以故？",
    "T05n0220_074:0420b24_3": "以自性空故。",
    "T05n0220_074:0420b24_4": "無相、無願解脫門是不生法，我不欲令生。",
    "T05n0220_074:0420b25_5": "何以故？",
    "T05n0220_074:0420b25_6": "以自性空故。",
    "T05n0220_074:0420b25_7": "「舍利子！",
    "T05n0220_074:0420b26_8": "五眼是不生法，我不欲令生。",
    "T05n0220_074:0420b26_9": "何以故？",
    "T05n0220_074:0420b26_10": "以自性空故。",
    "T05n0220_074:0420b27_11": "六神通是不生法，我不欲令生。",
    "T05n0220_074:0420b27_12": "何以故？",
    "T05n0220_074:0420b28_13": "以自性空故。",
    "T05n0220_074:0420b28_14": "「舍利子！",
    "T05n0220_074:0420b28_15": "佛十力是不生法，我不欲令生。",
    "T05n0220_074:0420b29_16": "何以故？",
    "T05n0220_074:0420b29_17": "以自性空故。",
    "T05n0220_074:0420b29_18": "四無所畏、四無礙解、大慈、大悲、大喜、大捨、十八佛不共法是不生法，我不欲令生。",
    "T05n0220_074:0420c02_19": "何以故？",
    "T05n0220_074:0420c02_20": "以自性空故。",
    "T05n0220_074:0420c03_0": "「舍利子！",
    "T05n0220_074:0420c03_1": "一切智是不生法，我不欲令生。",
    "T05n0220_074:0420c03_2": "何以故？",
    "T05n0220_074:0420c04_3": "以自性空故。",
    "T05n0220_074:0420c04_4": "道相智、一切相智是不生法，我不欲令生。",
    "T05n0220_074:0420c05_5": "何以故？",
    "T05n0220_074:0420c05_6": "以自性空故。",
    "T05n0220_074:0420c05_7": "「舍利子！",
    "T05n0220_074:0420c06_8": "無忘失法是不生法，我不欲令生。",
    "T05n0220_074:0420c06_9": "何以故？",
    "T05n0220_074:0420c07_10": "以自性空故。",
    "T05n0220_074:0420c07_11": "恒住捨性是不生法，我不欲令生。",
    "T05n0220_074:0420c08_12": "何以故？",
    "T05n0220_074:0420c08_13": "以自性空故。",
    "T05n0220_074:0420c08_14": "「舍利子！",
    "T05n0220_074:0420c08_15": "一切陀羅尼門是不生法，我不欲令生。",
    "T05n0220_074:0420c09_16": "何以故？",
    "T05n0220_074:0420c10_0": "以自性空故。",
    "T05n0220_074:0420c10_1": "一切三摩地門是不生法，我不欲令生。",
    "T05n0220_074:0420c11_2": "何以故？",
    "T05n0220_074:0420c11_3": "以自性空故。",
    "T05n0220_074:0420c11_4": "「舍利子！",
    "T05n0220_074:0420c11_5": "異生是不生法，我不欲令生。",
    "T05n0220_074:0420c12_6": "何以故？",
    "T05n0220_074:0420c12_7": "以自性空故。",
    "T05n0220_074:0420c12_8": "異生法是不生法，我不欲令生。",
    "T05n0220_074:0420c13_9": "何以故？",
    "T05n0220_074:0420c13_10": "以自性空故。",
    "T05n0220_074:0420c14_11": "「舍利子！",
    "T05n0220_074:0420c14_12": "預流是不生法，我不欲令生。",
    "T05n0220_074:0420c15_0": "何以故？",
    "T05n0220_074:0420c15_1": "以自性空故。",
    "T05n0220_074:0420c15_2": "預流法是不生法，我不欲令生。",
    "T05n0220_074:0420c16_3": "何以故？",
    "T05n0220_074:0420c16_4": "以自性空故。",
    "T05n0220_074:0420c16_5": "「舍利子！",
    "T05n0220_074:0420c16_6": "一來是不生法，我不欲令生。",
    "T05n0220_074:0420c17_7": "何以故？",
    "T05n0220_074:0420c17_8": "以自性空故。",
    "T05n0220_074:0420c18_0": "一來法是不生法，我不欲令生。",
    "T05n0220_074:0420c18_1": "何以故？",
    "T05n0220_074:0420c18_2": "以自性空故。",
    "T05n0220_074:0420c19_3": "「舍利子！",
    "T05n0220_074:0420c19_4": "不還是不生法，我不欲令生。",
    "T05n0220_074:0420c20_0": "何以故？",
    "T05n0220_074:0420c20_1": "以自性空故。",
    "T05n0220_074:0420c20_2": "不還法是不生法，我不欲令生。",
    "T05n0220_074:0420c21_3": "何以故？",
    "T05n0220_074:0420c21_4": "以自性空故。",
    "T05n0220_074:0420c21_5": "「舍利子！",
    "T05n0220_074:0420c21_6": "阿羅漢是不生法，我不欲令生。",
    "T05n0220_074:0420c22_7": "何以故？",
    "T05n0220_074:0420c22_8": "以自性空故。",
    "T05n0220_074:0420c23_0": "阿羅漢法是不生法，我不欲令生。",
    "T05n0220_074:0420c23_1": "何以故？",
    "T05n0220_074:0420c23_2": "以自性空故。",
    "T05n0220_074:0420c24_3": "「舍利子！",
    "T05n0220_074:0420c24_4": "獨覺是不生法，我不欲令生。",
    "T05n0220_074:0420c25_5": "何以故？",
    "T05n0220_074:0420c25_6": "以自性空故。",
    "T05n0220_074:0420c25_7": "獨覺法是不生法，我不欲令生。",
    "T05n0220_074:0420c26_8": "何以故？",
    "T05n0220_074:0420c26_9": "以自性空故。",
    "T05n0220_074:0420c26_10": "「舍利子！",
    "T05n0220_074:0420c26_11": "菩薩是不生法，我不欲令生。",
    "T05n0220_074:0420c27_12": "何以故？",
    "T05n0220_074:0420c27_13": "以自性空故。",
    "T05n0220_074:0420c28_14": "菩薩法是不生法，我不欲令生。",
    "T05n0220_074:0420c28_15": "何以故？",
    "T05n0220_074:0420c29_16": "以自性空故。",
    "T05n0220_074:0420c29_17": "「舍利子！",
    "T05n0220_074:0420c29_18": "如來是不生法，我不欲令生。",
    "T05n0220_074:0421a01_19": "何以故？",
    "T05n0220_074:0421a01_20": "以自性空故。",
    "T05n0220_074:0421a01_21": "如來法是不生法，我不欲令生。",
    "T05n0220_074:0421a02_22": "何以故？",
    "T05n0220_074:0421a02_23": "以自性空故。」",
    "T05n0220_074:0421a04_0": "舍利子言：「何等是已生法，仁者不欲令彼法生？」",
    "T05n0220_074:0421a05_1": "善現答言：「色是已生法，我不欲令生。",
    "T05n0220_074:0421a05_2": "何以故？",
    "T05n0220_074:0421a06_3": "以自性空故。",
    "T05n0220_074:0421a06_4": "受、想、行、識是已生法，我不欲令生。",
    "T05n0220_074:0421a07_5": "何以故？",
    "T05n0220_074:0421a07_6": "以自性空故。",
    "T05n0220_074:0421a07_7": "「舍利子！",
    "T05n0220_074:0421a07_8": "眼處是已生法，我不欲令生。",
    "T05n0220_074:0421a08_9": "何以故？",
    "T05n0220_074:0421a08_10": "以自性空故。",
    "T05n0220_074:0421a09_11": "耳、鼻、舌、身、意處是已生法，我不欲令生。",
    "T05n0220_074:0421a09_12": "何以故？",
    "T05n0220_074:0421a10_13": "以自性空故。",
    "T05n0220_074:0421a10_14": "「舍利子！",
    "T05n0220_074:0421a10_15": "色處是已生法，我不欲令生。",
    "T05n0220_074:0421a11_16": "何以故？",
    "T05n0220_074:0421a11_17": "以自性空故。",
    "T05n0220_074:0421a11_18": "聲、香、味、觸、法處是已生法，我不欲令生。",
    "T05n0220_074:0421a12_19": "何以故？",
    "T05n0220_074:0421a12_20": "以自性空故。",
    "T05n0220_074:0421a13_21": "「舍利子！",
    "T05n0220_074:0421a13_22": "眼界是已生法，我不欲令生。",
    "T05n0220_074:0421a14_23": "何以故？",
    "T05n0220_074:0421a14_24": "以自性空故。",
    "T05n0220_074:0421a14_25": "色界、眼識界及眼觸、眼觸為緣所生諸受是已生法，我不欲令生。",
    "T05n0220_074:0421a16_26": "何以故？",
    "T05n0220_074:0421a16_27": "以自性空故。",
    "T05n0220_074:0421a16_28": "「舍利子！",
    "T05n0220_074:0421a16_29": "耳界是已生法，我不欲令生。",
    "T05n0220_074:0421a17_30": "何以故？",
    "T05n0220_074:0421a17_31": "以自性空故。",
    "T05n0220_074:0421a17_32": "聲界、耳識界及耳觸、耳觸為緣所生諸受是已生法，我不欲令生。",
    "T05n0220_074:0421a19_33": "何以故？",
    "T05n0220_074:0421a19_34": "以自性空故。",
    "T05n0220_074:0421a19_35": "「舍利子！",
    "T05n0220_074:0421a20_0": "鼻界是已生法，我不欲令生。",
    "T05n0220_074:0421a20_1": "何以故？",
    "T05n0220_074:0421a20_2": "以自性空故。",
    "T05n0220_074:0421a21_3": "香界、鼻識界及鼻觸、鼻觸為緣所生諸受是已生法，我不欲令生。",
    "T05n0220_074:0421a22_4": "何以故？",
    "T05n0220_074:0421a22_5": "以自性空故。",
    "T05n0220_074:0421a23_6": "「舍利子！",
    "T05n0220_074:0421a23_7": "舌界是已生法，我不欲令生。",
    "T05n0220_074:0421a24_0": "何以故？",
    "T05n0220_074:0421a24_1": "以自性空故。",
    "T05n0220_074:0421a24_2": "味界、舌識界及舌觸、舌觸為緣所生諸受是已生法，我不欲令生。",
    "T05n0220_074:0421a26_0": "何以故？",
    "T05n0220_074:0421a26_1": "以自性空故。",
    "T05n0220_074:0421a26_2": "「舍利子！",
    "T05n0220_074:0421a26_3": "身界是已生法，我不欲令生。",
    "T05n0220_074:0421a27_4": "何以故？",
    "T05n0220_074:0421a27_5": "以自性空故。",
    "T05n0220_074:0421a27_6": "觸界、身識界及身觸、身觸為緣所生諸受是已生法，我不欲令生。",
    "T05n0220_074:0421a29_7": "何以故？",
    "T05n0220_074:0421a29_8": "以自性空故。",
    "T05n0220_074:0421a29_9": "「舍利子！",
    "T05n0220_074:0421b01_10": "意界是已生法，我不欲令生。",
    "T05n0220_074:0421b01_11": "何以故？",
    "T05n0220_074:0421b02_0": "以自性空故。",
    "T05n0220_074:0421b02_1": "法界、意識界及意觸、意觸為緣所生諸受是已生法，我不欲令生。",
    "T05n0220_074:0421b03_2": "何以故？",
    "T05n0220_074:0421b04_0": "以自性空故。",
    "T05n0220_074:0421b04_1": "「舍利子！",
    "T05n0220_074:0421b04_2": "地界是已生法，我不欲令生。",
    "T05n0220_074:0421b05_3": "何以故？",
    "T05n0220_074:0421b05_4": "以自性空故。",
    "T05n0220_074:0421b05_5": "水、火、風、空、識界是已生法，我不欲令生。",
    "T05n0220_074:0421b06_6": "何以故？",
    "T05n0220_074:0421b06_7": "以自性空故。",
    "T05n0220_074:0421b07_8": "「舍利子！",
    "T05n0220_074:0421b07_9": "苦聖諦是已生法，我不欲令生。",
    "T05n0220_074:0421b08_10": "何以故？",
    "T05n0220_074:0421b08_11": "以自性空故。",
    "T05n0220_074:0421b08_12": "集、滅、道聖諦是已生法，我不欲令生。",
    "T05n0220_074:0421b09_13": "何以故？",
    "T05n0220_074:0421b09_14": "以自性空故。",
    "T05n0220_074:0421b10_0": "「舍利子！",
    "T05n0220_074:0421b10_1": "無明是已生法，我不欲令生。",
    "T05n0220_074:0421b10_2": "何以故？",
    "T05n0220_074:0421b11_3": "以自性空故。",
    "T05n0220_074:0421b11_4": "行、識、名色、六處、觸、受、愛、取、有、生、老死愁歎苦憂惱是已生法，我不欲令生。",
    "T05n0220_074:0421b13_0": "何以故？",
    "T05n0220_074:0421b13_1": "以自性空故。",
    "T05n0220_074:0421b13_2": "「舍利子！",
    "T05n0220_074:0421b13_3": "內空是已生法，我不欲令生。",
    "T05n0220_074:0421b14_4": "何以故？",
    "T05n0220_074:0421b14_5": "以自性空故。",
    "T05n0220_074:0421b14_6": "外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是已生法，我不欲令生。",
    "T05n0220_074:0421b18_7": "何以故？",
    "T05n0220_074:0421b18_8": "以自性空故。",
    "T05n0220_074:0421b20_0": "大般若波羅蜜多經卷第七十四"
}