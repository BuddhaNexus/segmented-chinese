{
    "T08n0224_001:0425a03_0": "道行般若經序",
    "T08n0224_001:0425a05_0": "釋道安撰",
    "T08n0224_001:0425a06_0": "大哉智度！",
    "T08n0224_001:0425a06_1": "萬聖資通，咸宗以成也。",
    "T08n0224_001:0425a06_2": "地合日照，無法不周，不恃不處，累彼有名，既外有名，亦病無形，兩忘玄莫，喟然無主，此智之紀也。",
    "T08n0224_001:0425a09_0": "夫永壽莫美乎上乾，而齊之殤子；神偉莫美於凌虛，而同之[仁-二+肙]滯；至德莫大乎真人，而比之朽種；高妙莫大乎世雄，而喻之幻夢。",
    "T08n0224_001:0425a11_1": "由此論之，亮為眾聖宗矣。",
    "T08n0224_001:0425a12_2": "何者？",
    "T08n0224_001:0425a12_3": "執道御有，卑高有差，此有為之域耳；非據真如、遊法性、冥然無名也。",
    "T08n0224_001:0425a14_4": "據真如、遊法性、冥然無名者，智度之奧室也。",
    "T08n0224_001:0425a15_5": "名教遠想者，智度之蘧廬也。",
    "T08n0224_001:0425a15_6": "然在乎證者，莫不[貝*賓]其生無而惶胘；存乎邇者，莫不忿其蕩冥而誕誹。",
    "T08n0224_001:0425a17_7": "道動必反，優劣致殊，眩誹不其宜乎！",
    "T08n0224_001:0425a18_8": "不其宜乎！",
    "T08n0224_001:0425a18_9": "要斯法也，與進度齊軫，逍遙俱遊，千行萬定莫不以成。",
    "T08n0224_001:0425a19_10": "眾行得字而智進全名，諸法參相成者，求之此列也。",
    "T08n0224_001:0425a20_11": "具其經也，進咨第一義以為語端，退述權便以為談首；行無細而不歷，數無微而不極；言以煩而各有宗，義似重而各有主。",
    "T08n0224_001:0425a23_12": "璅見者慶其邇教而悅寤，宏哲者望其遠標絕目。",
    "T08n0224_001:0425a24_13": "陟者彌高而不能階，陟者彌高而不能測，謀者慮不能規，尋者度不能盡。",
    "T08n0224_001:0425a26_14": "既窈冥矣！",
    "T08n0224_001:0425a26_15": "真可謂大業淵藪，妙矣者哉！",
    "T08n0224_001:0425a27_16": "然凡諭之者，考文以微其理者昏其趣者也；察句以驗其義者迷其旨者也。",
    "T08n0224_001:0425a29_17": "何則？",
    "T08n0224_001:0425a29_18": "考文則異同每為辭，尋句則觸類每為旨；為辭則喪其卒成之致，為旨則忽其始擬之義矣。",
    "T08n0224_001:0425b02_19": "若率初以要其終，或忘文以全其質者，則大智玄通居可知也。",
    "T08n0224_001:0425b03_20": "從始發意逮一切智，曲成決著八地無染，謂之智也，故曰遠離也。",
    "T08n0224_001:0425b05_21": "三脫照空，四非明有，統鑑諸法，因後成用，藥病雙亡，謂之觀也。",
    "T08n0224_001:0425b06_22": "明此二行，於三十萬言，其如視諸掌乎。",
    "T08n0224_001:0425b07_23": "顛沛草次，無起無此也。",
    "T08n0224_001:0425b08_24": "佛泥曰後，外國高士，抄九十章，為道行品。",
    "T08n0224_001:0425b09_25": "桓靈之世，朔佛齎詣京師，譯為漢文，因本順旨，轉音如已，敬順聖言，了不加飾也。",
    "T08n0224_001:0425b10_26": "然經既抄撮合成音投，音殊俗異，譯人口傳，自非三達，胡能一一得本緣故乎？",
    "T08n0224_001:0425b12_27": "由是道行頗有首尾隱者，古賢論之，往往有滯。",
    "T08n0224_001:0425b13_28": "仕行恥此，尋求其本，到于闐乃得，送詣倉垣，出為放光品。",
    "T08n0224_001:0425b15_0": "斥重省刪，務令婉便，若其悉文，將過三倍。",
    "T08n0224_001:0425b15_1": "善出無生，論空持巧，傳譯如是，難為繼矣。",
    "T08n0224_001:0425b16_2": "二家所出，足令大智煥爾闡幽。",
    "T08n0224_001:0425b17_3": "支讖全本。",
    "T08n0224_001:0425b17_4": "其亦應然。",
    "T08n0224_001:0425b18_5": "何者？",
    "T08n0224_001:0425b18_6": "抄經刪削，所害必多。",
    "T08n0224_001:0425b18_7": "委本從聖，乃佛之至戒也。",
    "T08n0224_001:0425b19_8": "安不量末學，庶幾斯心，載詠載玩，未墜于地，檢其所出，事本終始，猶令折傷玷缺[病-丙+((日/月)*戈)]然無際。",
    "T08n0224_001:0425b21_9": "假無放光，何由解斯經乎？",
    "T08n0224_001:0425b21_10": "永謝先哲，所蒙多矣！",
    "T08n0224_001:0425b22_11": "今集所見為解句下，始況現首，終隱現尾；出經見異，銓其得否，舉本證抄，敢增損也。",
    "T08n0224_001:0425b24_12": "幸我同好飾其瑕讁也。",
    "T08n0224_001:0425c02_0": "道行般若經卷第一",
    "T08n0224_001:0425c04_0": "後漢月支國三藏支婁迦讖譯",
    "T08n0224_001:0425c05_0": "摩訶般若波羅蜜道行品第一",
    "T08n0224_001:0425c06_0": "佛在羅閱祇耆闍崛山中，摩訶比丘僧不可計，諸弟子舍利弗、須菩提等；摩訶薩菩薩無央數，彌勒菩薩、文殊師利菩薩等。",
    "T08n0224_001:0425c08_1": "月十五日說戒時，佛告須菩提：「今日菩薩大會，因諸菩薩故，說般若波羅蜜，菩薩當是學成。」",
    "T08n0224_001:0425c10_2": "舍利弗心念言：「今使須菩提為諸菩薩說般若波羅蜜，自用力說耶？",
    "T08n0224_001:0425c12_3": "持佛威神說乎？」",
    "T08n0224_001:0425c12_4": "須菩提知舍利弗心所念，便語舍利弗言：「敢佛弟子所說法、所成法，皆持佛威神。",
    "T08n0224_001:0425c14_5": "何以故？",
    "T08n0224_001:0425c14_6": "佛所說法，法中所學，皆有證、皆隨法，展轉相教，展轉相成，法中終不共諍。",
    "T08n0224_001:0425c16_7": "何以故？",
    "T08n0224_001:0425c16_8": "時而說法，莫不喜樂者，自恣善男子、善女人而學。」",
    "T08n0224_001:0425c17_9": "須菩提白佛言：「佛使我為諸菩薩說般若波羅蜜，菩薩當從中學成。",
    "T08n0224_001:0425c19_10": "佛使我說菩薩，菩薩有字便著菩薩有字，無字何而法中字菩薩，了不見有法菩薩，菩薩法字了無，亦不見菩薩，亦不見其處，何而有菩薩當教般若波羅蜜，作是說般若波羅蜜？",
    "T08n0224_001:0425c23_11": "菩薩聞是，心不懈怠，不恐不怯不難不畏，菩薩當念作是學，當念作是住。",
    "T08n0224_001:0425c25_12": "當念作是學，入中心不當念是菩薩。",
    "T08n0224_001:0425c25_13": "何以故？",
    "T08n0224_001:0425c26_14": "有心無心。」",
    "T08n0224_001:0425c26_15": "舍利弗謂須菩提：「云何有心無心？」",
    "T08n0224_001:0425c27_16": "須菩提言：「心亦不有，亦不無，亦不能得，亦不能知處。」",
    "T08n0224_001:0425c28_17": "舍利弗謂須菩提：「何而心亦不有亦不無，亦不能得，亦不能知處者？",
    "T08n0224_001:0425c29_18": "如是亦不有，亦不無，亦不有有心，亦不無無心？」",
    "T08n0224_001:0426a01_19": "須菩提言：「亦不有有心，亦不無無心。」",
    "T08n0224_001:0426a02_20": "舍利弗言：「善哉，須菩提！",
    "T08n0224_001:0426a03_21": "為佛學佛而學者，不說空身慧空身慧而說最第一。",
    "T08n0224_001:0426a04_22": "菩薩從是中，已得阿惟越致，學字終不復失般若波羅蜜。",
    "T08n0224_001:0426a05_23": "如是菩薩以在般若波羅蜜中住，欲學阿羅漢法，當聞般若波羅蜜，當學、當持、當守；欲學辟支佛法，當聞般若波羅蜜，當學、當持、當守；欲學菩薩法，當聞般若波羅蜜，當學、當持、當守。",
    "T08n0224_001:0426a09_24": "何以故？",
    "T08n0224_001:0426a10_0": "般若波羅蜜法甚深，菩薩如學。」",
    "T08n0224_001:0426a10_1": "須菩提白佛言：「我熟念菩薩心不可得，亦不可知處，亦不可見何所，是菩薩般若波羅蜜，亦不能及說，亦不能逮說菩薩字，菩薩無有處處，了不可得，亦無而出，亦無如入，亦無如住，亦無如止。",
    "T08n0224_001:0426a15_2": "何以故？",
    "T08n0224_001:0426a15_3": "菩薩字了不可得故，無如住、無如止，作是說般若波羅蜜，菩薩聞是心不懈倦，不難不恐不畏，以入阿惟越致中悉了知，不可復退。",
    "T08n0224_001:0426a19_0": "「菩薩行般若波羅蜜，色不當於中住，痛痒思想生死識，不當於中住。",
    "T08n0224_001:0426a20_1": "何以故？",
    "T08n0224_001:0426a20_2": "住色中為行識，住痛痒思想生死識中為行識。",
    "T08n0224_001:0426a21_3": "不當行識，設住其中者，為不隨般若波羅蜜教。",
    "T08n0224_001:0426a22_4": "何以故？",
    "T08n0224_001:0426a23_0": "行識故，是為不行般若波羅蜜；不行者，菩薩不得薩芸若。」",
    "T08n0224_001:0426a24_1": "舍利弗謂須菩提：「菩薩當云何行般若波羅蜜，得般若波羅蜜？」",
    "T08n0224_001:0426a25_2": "須菩提言：「菩薩行般若波羅蜜，色不受，痛痒思想生死識不受；不受色者為無色，不受痛痒思想生死識者為無識。",
    "T08n0224_001:0426a28_3": "般若波羅蜜不受。",
    "T08n0224_001:0426a28_4": "何以故不受？",
    "T08n0224_001:0426a29_0": "如影，無所取、無所得故不受。",
    "T08n0224_001:0426a29_1": "菩薩行般若波羅蜜，一切字法不受，是故三昧無有邊、無有正，諸阿羅漢、辟支佛所不能及。",
    "T08n0224_001:0426b03_0": "「復次，舍利弗！",
    "T08n0224_001:0426b03_1": "薩芸若不受。",
    "T08n0224_001:0426b03_2": "何以故？",
    "T08n0224_001:0426b03_3": "菩薩不當持想視薩芸若。",
    "T08n0224_001:0426b04_4": "設想視者為不了，為如餘道人不信薩芸若。",
    "T08n0224_001:0426b05_5": "何以故？",
    "T08n0224_001:0426b05_6": "反謂有身，正使餘道人信佛。",
    "T08n0224_001:0426b06_7": "信佛已，反持小道入佛道中。",
    "T08n0224_001:0426b06_8": "入佛道中已，不受色，痛痒思想生死識不受，不受已亦未曉，尚未成，亦不見慧，亦不於內見慧，亦不於外見慧，亦不於餘處見慧，亦不於內痛痒思想生死識見慧，亦不於外痛痒思想生死識餘處見慧，亦不於餘處脫，以學成就佛了知，從法中以脫去，謂法等一泥洹。",
    "T08n0224_001:0426b12_9": "菩薩莫作是行，莫內外視法，吁與般若波羅蜜等，一切無所受、無所從，誰得法？",
    "T08n0224_001:0426b14_10": "無所持、無所收，亦無所泥洹想。",
    "T08n0224_001:0426b15_11": "是故菩薩般若波羅蜜亦不受色，痛痒思想生死識亦不受，亦不中道般泥洹，悉具十種力、四無所畏、佛十八事，是故菩薩般若波羅蜜。",
    "T08n0224_001:0426b18_12": "菩薩已入般若波羅蜜中行，當作是：視何所是般若波羅蜜？",
    "T08n0224_001:0426b19_13": "在何所般若波羅蜜中法？",
    "T08n0224_001:0426b20_14": "了不能得，了不能知處。",
    "T08n0224_001:0426b20_15": "是故般若波羅蜜菩薩當作是念，聞是不懈不却不恐不畏不難，知是菩薩不離般若波羅蜜，菩薩當了知如是。」",
    "T08n0224_001:0426b24_0": "舍利弗謂須菩提：「菩薩何因曉般若波羅蜜？",
    "T08n0224_001:0426b25_0": "色離本色，痛痒思想生死識離本識，般若波羅蜜離本般若波羅蜜。」",
    "T08n0224_001:0426b26_1": "須菩提言：「如是。」",
    "T08n0224_001:0426b26_2": "舍利弗言：「善哉，須菩提！",
    "T08n0224_001:0426b27_3": "菩薩設使出是中，便自致薩芸若。」",
    "T08n0224_001:0426b28_4": "須菩提言：「如是。",
    "T08n0224_001:0426b28_5": "菩薩出是中，便自致薩芸若，何以故？",
    "T08n0224_001:0426b29_6": "薩芸若無所從生，無所從生如是，菩薩疾近作佛。",
    "T08n0224_001:0426c01_7": "菩薩行般若波羅蜜，於薩芸若中無所罣礙。」",
    "T08n0224_001:0426c02_8": "舍利弗言：「善哉！",
    "T08n0224_001:0426c02_9": "菩薩精進作是語：『設使行色為行想，設生色行為行想，設觀色行為行想，設滅色行為行想，設空色行為行想，設識行立欲得為行想，痛痒思想生死識行為行想，生識行為行想，觀識行為行想，滅識行為行想，空識行為行想。』",
    "T08n0224_001:0426c08_10": "如是菩薩為反行想，作是守行者，為不守般若波羅蜜，為不行般若波羅蜜。",
    "T08n0224_001:0426c09_11": "若想行者，菩薩護行，當莫隨其中。」",
    "T08n0224_001:0426c10_12": "舍利弗謂須菩提：「菩薩當云何行般若波羅蜜？」",
    "T08n0224_001:0426c11_13": "須菩提言：「不行色，不生色行，不觀色行，不滅色行，不空色行；不痛痒思想生死識行，不生識行，不觀識行，不滅識行，不空識行；不行色，不色想行，不色生行，不色觀行，不識滅行，不識空行；亦無見亦無行，亦無見行，無行無見，亦復無行，亦無止行。",
    "T08n0224_001:0426c17_14": "如是為無見。",
    "T08n0224_001:0426c17_15": "何以故？",
    "T08n0224_001:0426c17_16": "一切法無所從來亦無所持，菩薩摩訶薩一切字法不受字，是故三昧無有邊、無有正，諸阿羅漢、辟支佛所不能及知。",
    "T08n0224_001:0426c20_17": "菩薩摩訶薩隨三昧者，疾得作佛。」",
    "T08n0224_001:0426c21_0": "持佛威神，須菩提說是語，菩薩皆得阿惟越致字，前過去佛時得作佛，隨三昧亦不見三昧，亦無有三昧想，亦不作三昧，亦不念識三昧，亦不想識坐三昧，亦不言我三昧，已隨是法者無有疑。",
    "T08n0224_001:0426c25_1": "舍利弗謂須菩提：「何所三昧隨行？",
    "T08n0224_001:0426c26_2": "菩薩已得阿惟越致字，前過去佛時得作佛，可得見三昧處不？」",
    "T08n0224_001:0426c27_3": "須菩提言：「不可得見也。",
    "T08n0224_001:0426c28_0": "舍利弗！",
    "T08n0224_001:0426c28_1": "善男子亦不知亦不了。」",
    "T08n0224_001:0426c28_2": "舍利弗謂須菩提：「何以故不知不了？」",
    "T08n0224_001:0426c29_3": "須菩提言：「亦不得三昧，亦無有三昧，亦不得字。」",
    "T08n0224_001:0427a01_4": "佛言：「善哉，須菩提！",
    "T08n0224_001:0427a02_5": "如我所說，空身慧作是為諸菩薩為隨般若波羅蜜教，菩薩作是學，為學般若波羅蜜也。」",
    "T08n0224_001:0427a04_6": "舍利弗白佛言：「天中天！",
    "T08n0224_001:0427a04_7": "菩薩學如是，為學般若波羅蜜。」",
    "T08n0224_001:0427a05_8": "舍利弗問佛言：「如是為學何法？」",
    "T08n0224_001:0427a06_9": "佛言：「如是菩薩為學無所學法。",
    "T08n0224_001:0427a06_10": "何以故？",
    "T08n0224_001:0427a07_0": "法無所逮得，莫癡如小兒學。」",
    "T08n0224_001:0427a07_1": "舍利弗言：「誰能得是法？」",
    "T08n0224_001:0427a08_2": "佛言：「無所得，是故得無所得法。",
    "T08n0224_001:0427a08_3": "莫癡如小兒學者，謂有字不能得，欲學習入法中，適為兩癡耳，亦不知亦不曉，亦不了法。",
    "T08n0224_001:0427a11_0": "何以故？",
    "T08n0224_001:0427a11_1": "學字是色，欲得是致，是故不了法，所念亦不逮。",
    "T08n0224_001:0427a12_2": "如是不曉不信故，不於法中住，反呼有身，是故癡如小兒學。」",
    "T08n0224_001:0427a13_3": "舍利弗白佛言：「菩薩作是學為不學？」",
    "T08n0224_001:0427a14_4": "佛言：「作是學為不學，佛不作是學為學，佛得作佛。」",
    "T08n0224_001:0427a16_0": "須菩提言：「天中天！",
    "T08n0224_001:0427a16_1": "若有問者是幻，為學佛得作佛。",
    "T08n0224_001:0427a17_2": "或作是問，當何以教之？」",
    "T08n0224_001:0427a17_3": "佛言：「我故自問，若隨所報之。",
    "T08n0224_001:0427a18_4": "於須菩提意云何，幻與色有異無？",
    "T08n0224_001:0427a19_5": "幻與痛痒思想生死識有異無？」",
    "T08n0224_001:0427a19_6": "須菩提報佛言：「爾天中天！",
    "T08n0224_001:0427a20_7": "幻與色無異也，色是幻，幻是色，幻與痛痒思想生死識等無異。」",
    "T08n0224_001:0427a21_8": "佛言：「云何須菩提所想等，不隨法從五陰字菩薩？」",
    "T08n0224_001:0427a22_9": "須菩提言：「如是，天中天！",
    "T08n0224_001:0427a23_10": "菩薩學欲作佛，為學幻耳。",
    "T08n0224_001:0427a24_11": "何以故？",
    "T08n0224_001:0427a24_12": "幻者當持，此所有當如，持五陰幻如，色色六衰五陰如，幻痛痒思想生死識，作是語字六衰五陰。」",
    "T08n0224_001:0427a27_0": "須菩提白佛言：「若有新學菩薩，聞是語得無恐怖？」",
    "T08n0224_001:0427a28_1": "佛言：「設使新學菩薩，與惡師相得相隨，或恐或怖；與善師相得相隨，不恐不怖。」",
    "T08n0224_001:0427a29_2": "須菩提言：「何所菩薩惡師者，當何以知之？」",
    "T08n0224_001:0427b01_3": "佛言：「其人不尊重摩訶般若波羅蜜者，教人棄捨去遠離菩薩心，反教學諸雜經，隨雜經心喜樂，復教學餘經，若阿羅漢、辟支佛道法，教學是事，勸乃令諷誦，為說魔事魔因行壞敗菩薩，為種種說生死勤苦，言：『菩薩道不可得。』",
    "T08n0224_001:0427b06_4": "是故菩薩惡師。」",
    "T08n0224_001:0427b07_5": "須菩提白佛言：「何所菩薩善師，何行從知之？」",
    "T08n0224_001:0427b08_6": "佛言：「其人尊重摩訶般若波羅蜜，稍稍教人令學成教，語魔事令覺知、令護魔，是故菩薩善師也。」",
    "T08n0224_001:0427b11_0": "須菩提白佛言：「天中天！",
    "T08n0224_001:0427b11_1": "何因為菩薩？",
    "T08n0224_001:0427b11_2": "何故正字呼菩薩？」",
    "T08n0224_001:0427b12_3": "佛言：「諸經法悉學悉曉，了知諸經法，爾故字為菩薩。」",
    "T08n0224_001:0427b13_4": "須菩提言：「悉曉了知諸經法，爾故字菩薩。",
    "T08n0224_001:0427b14_5": "何以故復呼摩訶薩？」",
    "T08n0224_001:0427b14_6": "佛言：「摩訶薩者，天上天下最尊，爾故字摩訶薩。」",
    "T08n0224_001:0427b16_7": "舍利弗白佛言：「我亦樂聞何以故為摩訶薩？」",
    "T08n0224_001:0427b17_8": "佛語舍利弗：「若樂聞者，佛當為若說之。",
    "T08n0224_001:0427b18_9": "摩訶薩者，悉自了見悉了知，十方天下人、十方所有悉曉了知——知人壽命，知有惡無惡、樂不樂、有志無志，悉曉了知——見為說法，如是無所著，爾故字為摩訶薩。」",
    "T08n0224_001:0427b22_0": "須菩提白佛言：「請問摩訶薩者，何所字摩訶薩？",
    "T08n0224_001:0427b23_1": "設是菩薩心無有與等者，無有能逮心者，諸阿羅漢、辟支佛所不能及心。",
    "T08n0224_001:0427b24_2": "佛心如是，心無所著，心無所出、無所入。",
    "T08n0224_001:0427b25_3": "設佛心無所出、無所入，為無所著心，爾故復為摩訶薩正上無有與等者。」",
    "T08n0224_001:0427b27_4": "舍利弗問須菩提：「何因菩薩心無所著？」",
    "T08n0224_001:0427b28_5": "須菩提言：「心無所生，爾故無所著。」",
    "T08n0224_001:0427b29_0": "邠祁文陀弗白佛言：「何因呼菩薩為摩訶僧那僧涅，摩訶衍三拔致？",
    "T08n0224_001:0427c01_1": "佛說號如是，爾故為摩訶僧那僧涅，摩訶衍三拔致？」",
    "T08n0224_001:0427c02_2": "須菩提復白佛言：「何因菩薩摩訶薩為摩訶僧那僧涅？",
    "T08n0224_001:0427c03_3": "何從知菩薩摩訶薩為摩訶僧那僧涅？」",
    "T08n0224_001:0427c04_4": "佛言：「菩薩摩訶薩心念如是：『我當度不可計阿僧祇人悉令般泥洹，如是悉般泥洹，是法無不般泥洹一人也。』",
    "T08n0224_001:0427c07_5": "何以故？",
    "T08n0224_001:0427c07_6": "本無故。",
    "T08n0224_001:0427c07_7": "譬如幻師於曠大處化作二大城，作化人滿其中，悉斷化人頭。",
    "T08n0224_001:0427c09_8": "於須菩提意云何，寧有所中傷死者無？」",
    "T08n0224_001:0427c09_9": "須菩提言：「無。",
    "T08n0224_001:0427c10_10": "菩薩摩訶薩度不可計阿僧祇人，悉令般泥洹，無不般泥洹一人也。",
    "T08n0224_001:0427c11_11": "菩薩聞是，不恐不畏不悉不捨去就餘道，知是則為摩訶僧那僧涅。」",
    "T08n0224_001:0427c14_0": "須菩提白佛言：「如我從佛聞，念其中事如是，不為摩訶僧那僧涅。",
    "T08n0224_001:0427c15_1": "何以故？",
    "T08n0224_001:0427c15_2": "作是為者，無有作薩芸若，無所供養，人無作者，為何等所人作摩訶僧那僧涅？",
    "T08n0224_001:0427c17_3": "色無著無縛無脫，痛痒思想生死識無著無縛無脫。」",
    "T08n0224_001:0427c18_4": "邠祁文陀弗謂須菩提：「色無著無縛無脫，痛痒思想生死識無著無縛無脫。",
    "T08n0224_001:0427c20_5": "何謂？」",
    "T08n0224_001:0427c20_6": "須菩提言：「色無著無縛無脫，痛痒思想生死識無著無縛無脫。」",
    "T08n0224_001:0427c21_7": "邠祁文陀弗言：「何謂色無著無縛無脫？",
    "T08n0224_001:0427c22_8": "何謂痛痒思想生死識無著無縛無脫？」",
    "T08n0224_001:0427c23_9": "須菩提語邠祁文陀弗：「色如幻，無著無縛無脫，痛痒思想生死識如幻，無著無縛無脫，無有邊，無著無縛無脫。",
    "T08n0224_001:0427c26_10": "譬如空，無著無縛無脫，無所生，無著無縛無脫，是故菩薩摩訶薩摩訶僧那僧涅。」",
    "T08n0224_001:0427c28_0": "須菩提白佛言：「何因為摩訶衍三拔致？",
    "T08n0224_001:0427c28_1": "何所是摩訶衍？",
    "T08n0224_001:0427c29_2": "從何所當住衍中？",
    "T08n0224_001:0427c29_3": "何從出衍中？",
    "T08n0224_001:0427c29_4": "誰為成衍者？」",
    "T08n0224_001:0427c30_5": "佛語須菩提：「摩訶衍，摩訶衍者，無有正也，不可得邊幅。」",
    "T08n0224_001:0428a01_6": "須菩提問佛言：「我欲知衍從何所出生？",
    "T08n0224_001:0428a02_7": "從三處出，自致薩芸若中住，亦無有從中出生者，亦無有甫當來出者。",
    "T08n0224_001:0428a03_8": "何以故？",
    "T08n0224_001:0428a04_9": "天中天！」",
    "T08n0224_001:0428a04_10": "佛言：「正使生已，甫當來出者，假令有兩法者不可得法，設不從得者，復從何法出？」",
    "T08n0224_001:0428a06_11": "須菩提白佛言：「摩訶衍，於天上天下人中，正過上無有與等者，衍與空等，如空覆不可復計阿僧祇人，摩訶衍覆不可復計阿僧祇人，爾故呼摩訶衍，摩訶衍者。",
    "T08n0224_001:0428a09_12": "亦不見來時，亦不見去時，亦不見住處，亦不中邊見，亦不於是聞見，亦無所見，亦不於三處見，字如是。",
    "T08n0224_001:0428a12_13": "天中天！",
    "T08n0224_001:0428a12_14": "爾故為摩訶衍。」",
    "T08n0224_001:0428a12_15": "佛言：「善哉，須菩提！",
    "T08n0224_001:0428a13_16": "爾故為摩訶衍。」",
    "T08n0224_001:0428a14_0": "邠祁文陀弗白佛言：「尊者須菩提，佛使說般若波羅蜜，乃至說摩訶衍事為？」",
    "T08n0224_001:0428a15_1": "須菩提白佛言：「須菩提說般若波羅蜜得無過？",
    "T08n0224_001:0428a16_2": "天中天！」",
    "T08n0224_001:0428a16_3": "佛言：「若說般若波羅蜜不過也，適得其中。」",
    "T08n0224_001:0428a17_4": "須菩提言：「菩薩亦不念彼間，亦不於是間念，亦不無中央念，色亦無有邊，菩薩亦無有邊，色與菩薩，不可逮、不可得，一切菩薩，不可得不可逮，何所是菩薩般若波羅蜜？",
    "T08n0224_001:0428a21_5": "當何從說？",
    "T08n0224_001:0428a21_6": "菩薩都不可得見，亦不可知處，當從何所說般若波羅蜜？",
    "T08n0224_001:0428a23_7": "菩薩轉復相呼菩薩？",
    "T08n0224_001:0428a23_8": "云何天中天想如字耳，何如為意？",
    "T08n0224_001:0428a24_9": "意無處處，意無形形，意本是形法。",
    "T08n0224_001:0428a25_10": "何等為色？",
    "T08n0224_001:0428a25_11": "色不可得見，亦無有身，是中何所有色者。",
    "T08n0224_001:0428a26_12": "痛痒思想生死識，識不可得見，菩薩亦不可得見，菩薩識了不知處處，亦不可見，一切菩薩了無有處，了不可見，何所為菩薩般若波羅蜜？",
    "T08n0224_001:0428a29_13": "如是說菩薩，都不可得見，亦不可知處處，了無所有，當從何所法中說般若波羅蜜？",
    "T08n0224_001:0428b01_14": "爾故字為菩薩。",
    "T08n0224_001:0428b02_0": "「如是如是，字想亦無，字亦無想，何所為意？",
    "T08n0224_001:0428b02_1": "意誰字？",
    "T08n0224_001:0428b03_2": "意至本，本意生，意是無形。",
    "T08n0224_001:0428b03_3": "何因是識？",
    "T08n0224_001:0428b03_4": "不可得持，至本亦無所持，何因有識？",
    "T08n0224_001:0428b04_5": "如是法形，形亦無有本，設無有本，法亦無誰作，亦無有本，本無有本，當何從說？",
    "T08n0224_001:0428b06_6": "般若波羅蜜，亦無有異處，亦無有本，菩薩法亦無所得，有行菩薩聞是，不恐不畏不難，則為行般若波羅蜜，行般若波羅蜜法。",
    "T08n0224_001:0428b09_7": "當熟思惟如是，是時為不入色。",
    "T08n0224_001:0428b10_8": "何以故？",
    "T08n0224_001:0428b10_9": "色無所生為非色，設爾非色為無色，亦無有生，從其中無所得，字為色。",
    "T08n0224_001:0428b12_10": "法中本無，無是，菩薩行般若波羅蜜，視法思惟深入法，是時亦不入痛痒思想生死識。",
    "T08n0224_001:0428b14_11": "何以故？",
    "T08n0224_001:0428b14_12": "識無所生，為非識故，亦不出識中，亦不入識中，法中計了無所有。」",
    "T08n0224_001:0428b16_0": "舍利弗謂須菩提：「我聽須菩提所說法中事，如是菩薩無所出生。",
    "T08n0224_001:0428b17_1": "設菩薩無所出生者，菩薩如，用何等故，謙苦行菩薩道？",
    "T08n0224_001:0428b18_2": "設用十方天下人故，何能忍是謙苦？」",
    "T08n0224_001:0428b19_3": "須菩提語舍利弗：「我亦不使菩薩忍是謙苦也。",
    "T08n0224_001:0428b20_4": "行菩薩之道者，菩薩自念：『我不錄是謙苦行。』",
    "T08n0224_001:0428b21_5": "何以故？",
    "T08n0224_001:0428b21_6": "菩薩心不當作是念言：『我忍謙苦心未曾有念。』",
    "T08n0224_001:0428b22_7": "是不當作是念，為用不可計阿僧祇人故，欲令安隱，念之如父，念之如母，念之如子，念之如身無異，常當慈念之。",
    "T08n0224_001:0428b25_8": "菩薩當作是持心，一切菩薩不見，亦不知處，如是內法外法，當作是念，當作是行。",
    "T08n0224_001:0428b27_9": "菩薩作是行不為忍謙苦。",
    "T08n0224_001:0428b27_10": "舍利弗！",
    "T08n0224_001:0428b28_11": "設使如是所語，菩薩不見出生，菩薩為無所出生。」",
    "T08n0224_001:0428b29_12": "舍利弗謂須菩提：「設使菩薩無所出生，薩芸若亦無所出生。」",
    "T08n0224_001:0428c01_13": "須菩提言：「如是，薩芸若無所出生。」",
    "T08n0224_001:0428c02_14": "舍利弗謂須菩提：「設使菩薩如是所語，菩薩不見出生，菩薩為無所出生。」",
    "T08n0224_001:0428c04_15": "舍利弗謂須菩提：「設使菩薩無所出生，薩芸若亦無所出生。」",
    "T08n0224_001:0428c05_16": "須菩提言：「如是，薩芸若無所出生。」",
    "T08n0224_001:0428c06_17": "舍利弗謂須菩提：「設使薩芸若無所出生，悉逮得禪亦無所生。」",
    "T08n0224_001:0428c07_18": "須菩提言：「如是，悉逮得禪亦無所生。」",
    "T08n0224_001:0428c08_19": "舍利弗謂須菩提：「是中菩薩無所生，菩薩為無所生，薩芸若亦無所生；薩芸若法為無所生，悉逮得禪具足亦無所生；悉逮得禪法亦無所生，是為無所逮得菩薩，為無所逮得薩芸若。」",
    "T08n0224_001:0428c13_0": "須菩提言：「無所生法逮得無所生，亦無所生法逮得，亦無無無所生逮得。」",
    "T08n0224_001:0428c14_1": "舍利弗謂須菩提：「設使無無無所生逮得無所生法，是故無所生逮法。」",
    "T08n0224_001:0428c16_2": "須菩提言：「設使無所生法生，復無無所生，是故無所生逮得。」",
    "T08n0224_001:0428c17_3": "舍利弗謂須菩提：「設使須菩提無所生，無無所生，是故無所生。",
    "T08n0224_001:0428c19_0": "須菩提無所生。」",
    "T08n0224_001:0428c19_1": "須菩提語舍利弗：「無所生無所生樂聞。",
    "T08n0224_001:0428c20_2": "舍利弗！",
    "T08n0224_001:0428c20_3": "無所生樂，是故為樂。」",
    "T08n0224_001:0428c20_4": "須菩提語舍利弗：「無所生聞是為聞。」",
    "T08n0224_001:0428c21_5": "舍利弗謂須菩提：「聞是語。」",
    "T08n0224_001:0428c22_6": "須菩提語舍利弗：「無無所語，是為語無所語，是為樂無所樂，是故語，是故樂。」",
    "T08n0224_001:0428c24_0": "舍利弗言：「善哉，須菩提！",
    "T08n0224_001:0428c24_1": "於法中第一尊。",
    "T08n0224_001:0428c24_2": "何以故？",
    "T08n0224_001:0428c25_3": "如尊者須菩提，隨所問則報。」",
    "T08n0224_001:0428c25_4": "須菩提謂舍利弗：「佛弟子所說法，十方亦不知，所化來時，隨所問則解。",
    "T08n0224_001:0428c27_5": "何以故？",
    "T08n0224_001:0428c27_6": "十方法亦不知所生。」",
    "T08n0224_001:0428c28_0": "舍利弗言：「善哉，須菩提！",
    "T08n0224_001:0428c28_1": "從何所法中度菩薩？」",
    "T08n0224_001:0428c29_0": "須菩提言：「從般若波羅蜜中生。",
    "T08n0224_001:0428c29_1": "說是法時、若讀時，菩薩信不疑，菩薩當知之，有隨是法不增，不隨是法不減。」",
    "T08n0224_001:0429a02_2": "舍利弗謂須菩提：「隨是法亦不增，不隨是法亦不減，隨法教一切人，隨法者不失一切人，皆使得菩薩摩訶薩。",
    "T08n0224_001:0429a04_3": "何以故？",
    "T08n0224_001:0429a05_4": "一切人悉學法，其法俗如故。」",
    "T08n0224_001:0429a05_5": "須菩提言：「善哉，舍利弗！",
    "T08n0224_001:0429a06_6": "所解法如舍利弗言無異。",
    "T08n0224_001:0429a06_7": "何以故？",
    "T08n0224_001:0429a07_8": "人身當諦念，當作是了知，人身若干種空，其念亦若干種空。",
    "T08n0224_001:0429a08_9": "當了知是人身難了知，所念難了知。",
    "T08n0224_001:0429a09_10": "舍利弗！",
    "T08n0224_001:0429a09_11": "菩薩當作是學！",
    "T08n0224_001:0429a09_12": "當作是行。」",
    "T08n0224_001:0429a10_0": "摩訶般若波羅蜜難問品第二",
    "T08n0224_001:0429a11_0": "爾時釋提桓因與四萬天子，相隨俱來共會坐；四天王與天上二萬天子，相隨來共會坐；梵迦夷天與萬天子，相隨來共會坐；梵多會天與五千天子，相隨來共會坐。",
    "T08n0224_001:0429a14_1": "諸天子宿命有德，光明巍巍，持佛威神、持佛力，諸天子光明徹照。",
    "T08n0224_001:0429a16_2": "釋提桓因白須菩提言：「賢者須菩提！",
    "T08n0224_001:0429a16_3": "是若干千萬天子大會，欲聽須菩提說般若波羅蜜。",
    "T08n0224_001:0429a18_0": "云何菩薩於般若波羅蜜中住？」",
    "T08n0224_001:0429a18_1": "須菩提語釋提桓因言：「拘翼！",
    "T08n0224_001:0429a19_2": "是若干千萬天子樂者，聽我當說。」",
    "T08n0224_001:0429a20_3": "須菩提持佛威神、持佛力，廣為諸天子說般若波羅蜜：「何所天子未行菩薩道，其未行者今皆當行。",
    "T08n0224_001:0429a22_4": "以得須陀洹道，不可復得菩薩道。",
    "T08n0224_001:0429a23_5": "何以故？",
    "T08n0224_001:0429a23_6": "閉塞生死道故。",
    "T08n0224_001:0429a23_7": "正使是輩行菩薩道者，我代其喜，我終不斷功德法，我使欲取中正尊法，正欲使上佛。」",
    "T08n0224_001:0429a25_8": "佛言：「善哉，須菩提！",
    "T08n0224_001:0429a25_9": "勸樂諸菩薩學乃爾。」",
    "T08n0224_001:0429a26_10": "須菩提白佛言：「須菩提當報恩，不得不報恩。",
    "T08n0224_001:0429a27_11": "何以故？",
    "T08n0224_001:0429a27_12": "過去時怛薩阿竭、阿羅呵、三耶三佛，皆使諸弟子為諸菩薩說般若波羅蜜，怛薩阿竭時亦在其中學，如是中法令自致作佛，用是故，當報佛恩。",
    "T08n0224_001:0429b01_13": "我亦復作是說般若波羅蜜，菩薩亦當復受菩薩法，我復勸樂，我皆受已、皆勸樂已，菩薩疾逮作佛。」",
    "T08n0224_001:0429b04_0": "須菩提言：「拘翼！",
    "T08n0224_001:0429b04_1": "當所問者聽所問，菩薩云何住般若波羅蜜中，持空法菩薩於般若波羅蜜中住。",
    "T08n0224_001:0429b06_2": "拘翼！",
    "T08n0224_001:0429b06_3": "菩薩摩訶薩摩訶僧那僧涅摩訶衍三拔致，色不當於中住，痛痒思想生死識不當於中住，須陀洹不當於中住，斯陀含不當於中住，阿那含不當於中住，阿羅漢不當於中住，辟支佛不當於中住，佛不當於中住。",
    "T08n0224_001:0429b11_4": "有色、無色不當於中住，有痛痒思想生死識、無痛痒思想生死識不當於中住，有須陀洹、無須陀洹不當於中住，有斯陀含、無斯陀含不當於中住，有阿那含、無阿那含不當於中住，有阿羅漢、無阿羅漢不當於中住，有辟支佛、無辟支佛不當於中住，有佛、無佛不當於中住。",
    "T08n0224_001:0429b17_5": "色無無常不當於中住，痛痒思想生死識無無常不當於中住，色若苦若樂不當於中住，色若好若醜不當於中住，痛痒思想生死識若苦若樂不當於中住，痛痒思想生死識若好若醜不當於中住，色我所非我所不當於中住，痛痒思想生死識我所非我所不當於中住，須陀洹道不動成就不當於中住，須陀洹道成已不當於中住。",
    "T08n0224_001:0429b24_6": "何以故？",
    "T08n0224_001:0429b24_7": "須陀洹道七死七生便度去，是故須陀洹道不當於中住。",
    "T08n0224_001:0429b26_8": "斯陀含道不動成就不當於中住，斯陀含道成已不當於中住。",
    "T08n0224_001:0429b27_9": "何以故？",
    "T08n0224_001:0429b27_10": "斯陀含道一死一生便度去，是故斯陀含道不當於中住。",
    "T08n0224_001:0429b29_0": "阿那含道不動成就不當於中住，阿那含道成已不當於中住。",
    "T08n0224_001:0429c01_1": "何以故？",
    "T08n0224_001:0429c01_2": "阿那含道成已，便於天上般泥洹，是故阿那含道不當於中住。",
    "T08n0224_001:0429c03_0": "阿羅漢道不動成就不當於中住，阿羅漢道成已不當於中住。",
    "T08n0224_001:0429c04_1": "何以故？",
    "T08n0224_001:0429c04_2": "阿羅漢道成已，便盡是間無處所，於泥洹中般泥洹，是故阿羅漢道不當於中住。",
    "T08n0224_001:0429c06_3": "辟支佛道不動成就不當於中住。",
    "T08n0224_001:0429c07_4": "何以故？",
    "T08n0224_001:0429c07_5": "辟支佛道成已，過阿羅漢道，不能及佛道，便中道般泥洹，是故辟支佛道不當於中住。",
    "T08n0224_001:0429c09_6": "佛道不當於中住。",
    "T08n0224_001:0429c09_7": "何以故？",
    "T08n0224_001:0429c09_8": "用不可計阿僧祇人故作功德，以不可計阿僧祇人，我皆當令般泥洹正於佛中住，是故佛道不當於中住。」",
    "T08n0224_001:0429c12_9": "舍利弗心念言：「佛當云何住？」",
    "T08n0224_001:0429c12_10": "須菩提知舍利弗心所念，便問舍利弗言：「云何佛在何所住？」",
    "T08n0224_001:0429c14_11": "舍利弗謂須菩提：「佛無所住，怛薩阿竭、阿羅呵、三耶三佛，心無所住止，不在動處止，亦無動處止。」",
    "T08n0224_001:0429c16_12": "須菩提言：「如是，如是！",
    "T08n0224_001:0429c16_13": "菩薩當作是學，如怛薩阿竭、阿羅呵、三耶三佛住亦不可住，當作是住，學無所住。」",
    "T08n0224_001:0429c18_14": "是時諸天子心中作是念：「諸閱叉輩尚可知所念，閱叉若大若小所語悉可了知，尊者須菩提所語了不可知。」",
    "T08n0224_001:0429c21_15": "須菩提知諸天子心中所念，謂諸天子言：「是語難了，亦不可聞，亦不可知。」",
    "T08n0224_001:0429c22_16": "諸天子心中復作是念：「是語當解，今尊者須菩提深入深知。」",
    "T08n0224_001:0429c24_17": "須菩提復知諸天子心中所念，語諸天子言：「已得須陀洹道證，若於中住不樂因出去；已得斯陀含道證，若於中住不樂因去；以得阿那含道證，若於中住不樂因去；已得阿羅漢道證，若於中住不樂因去；已得辟支佛道證，若於中住不樂因去；以得佛道證，若於中住不樂因去。」",
    "T08n0224_001:0430a01_18": "諸天子心中復作是念：「尊者須菩提所說乃爾，當復於何所更索法師如須菩提言者？」",
    "T08n0224_001:0430a03_19": "須菩提知諸天子心中所念，語諸天子言：「法師如幻，欲從我聞法，亦無所聞，亦不作證。」",
    "T08n0224_001:0430a05_20": "諸天子心中復作是念：「云何法作是，聞人如是？」",
    "T08n0224_001:0430a06_21": "須菩提知諸天子心中復作是念，語諸天子言：「幻如人，人如幻乎？",
    "T08n0224_001:0430a07_22": "我呼須陀洹、斯陀含、阿那含、阿羅漢、辟支佛道悉如幻，正使佛道，我呼亦如幻。」",
    "T08n0224_001:0430a09_23": "諸天子語須菩提：「乃至佛道亦復呼如幻？」",
    "T08n0224_001:0430a10_24": "須菩提言：「乃至泥洹亦復如幻。」",
    "T08n0224_001:0430a11_25": "諸天子問須菩提：「乃至泥洹泥洹及泥洹亦復如幻？」",
    "T08n0224_001:0430a12_26": "須菩提語諸天子：「設復有法出於泥洹，亦復如幻。",
    "T08n0224_001:0430a13_27": "何以故？",
    "T08n0224_001:0430a13_28": "幻人、泥洹賜如空，無所有。」",
    "T08n0224_001:0430a14_29": "舍利弗、邠祁文陀羅弗、摩呵拘私、摩呵迦旃延，問須菩提：「何等為般若波羅蜜相？",
    "T08n0224_001:0430a16_30": "從何等法中出？」",
    "T08n0224_001:0430a16_31": "須菩提報言：「從是法中出阿惟越致菩薩，是為般若波羅蜜相。",
    "T08n0224_001:0430a18_0": "如是諸弟子聞法，悉具足疾成阿羅漢。」",
    "T08n0224_001:0430a18_1": "須菩提言：「般若波羅蜜中說相如是，從法中無所出。",
    "T08n0224_001:0430a20_2": "何以故？",
    "T08n0224_001:0430a20_3": "法中無所有、無所聞、無所得，如法比丘，無所聞法，無所得法，從是法中無所受。」",
    "T08n0224_001:0430a22_0": "釋提桓因心念言：「尊者須菩提所說為雨法寶，我寧可作華持散尊者須菩提上。」",
    "T08n0224_001:0430a23_1": "釋提桓因則化作華散須菩提上。",
    "T08n0224_001:0430a24_2": "須菩提心則了知，言：「是華不出忉利天上，我曾見是華，是華所出生散我上者，化作耳、化成耳。",
    "T08n0224_001:0430a26_3": "此華化華，亦不從樹出，釋提桓因所作華，用散我上者，從心樹出，不從樹生也。」",
    "T08n0224_001:0430a28_4": "釋提桓因謂須菩提言：「此華無所從出生。",
    "T08n0224_001:0430a29_5": "尊者須菩提！",
    "T08n0224_001:0430a29_6": "不從心樹出。」",
    "T08n0224_001:0430b01_0": "須菩提言：「拘翼說言：『是華無所從出生，亦不從心樹出。』",
    "T08n0224_001:0430b02_1": "為非華？」",
    "T08n0224_001:0430b02_2": "釋提桓因言：「尊者須菩提深知說不增不減，作是說法。",
    "T08n0224_001:0430b03_3": "如尊者須菩提教也，菩薩當作是學。」",
    "T08n0224_001:0430b04_4": "須菩提語釋提桓因：「拘翼！",
    "T08n0224_001:0430b05_5": "是語無有異，菩薩當作是學入法中，菩薩作是學者，為不學須陀洹、斯陀含、阿那含、阿羅漢、辟支佛道，為學佛道，為學薩芸若道。",
    "T08n0224_001:0430b07_6": "作是學者，為學不可計阿僧祇經卷，不生色學，不生痛痒思想生死識學，不學受餘法，亦不學受，亦不學失，不學失為學薩芸若，為出薩芸若。」",
    "T08n0224_001:0430b12_0": "舍利弗謂須菩提：「學是學亦不受亦不失，為學薩芸若，為出薩芸若。」",
    "T08n0224_001:0430b13_1": "須菩提言：「如是，舍利弗！",
    "T08n0224_001:0430b14_2": "作是學亦不受亦不失，學是為學薩芸若，為出薩芸若。」",
    "T08n0224_001:0430b15_3": "釋提桓因問舍利弗：「般若波羅蜜菩薩當云何行？」",
    "T08n0224_001:0430b16_4": "舍利弗言：「當問尊者須菩提。」",
    "T08n0224_001:0430b17_5": "釋提桓因問尊者須菩提：「持何威神恩當學知？」",
    "T08n0224_001:0430b18_6": "須菩提言：「持佛威神恩當學知。",
    "T08n0224_001:0430b18_7": "拘翼！",
    "T08n0224_001:0430b19_0": "所問：『般若波羅蜜菩薩云何行？』",
    "T08n0224_001:0430b19_1": "亦不可從色中行，亦不可離色行，亦不可從痛痒思想生死識中行，亦不可離痛痒思想生死識行。",
    "T08n0224_001:0430b21_2": "何以故？",
    "T08n0224_001:0430b22_3": "般若波羅蜜亦非痛痒思想生死識，般若波羅蜜亦不離痛痒思想生死識。」",
    "T08n0224_001:0430b23_4": "釋提桓因言：「摩訶波羅蜜無有邊無有底，波羅蜜云何？」",
    "T08n0224_001:0430b25_5": "須菩提言：「拘翼！",
    "T08n0224_001:0430b25_6": "摩訶波羅蜜，無有邊波羅蜜，無有底波羅蜜，摩訶波羅蜜了不可得，無有邊波羅蜜了不可見，無有底波羅蜜了不可得底，人無底復無無底，無底復無無底，波羅蜜等無底復無無底，波羅蜜無底復無無底，亦無有中邊，亦無有本端，了不可量、了不可逮知。",
    "T08n0224_001:0430c02_7": "拘翼！",
    "T08n0224_001:0430c02_8": "從法中底，波羅蜜底無底復無無底。",
    "T08n0224_001:0430c03_9": "復次拘翼！",
    "T08n0224_001:0430c03_10": "法無底復無端底，無有中邊無有盡時，底索無底，復無無底波羅蜜。」",
    "T08n0224_001:0430c04_11": "釋提桓因言：「云何？",
    "T08n0224_001:0430c05_12": "尊者須菩提！",
    "T08n0224_001:0430c05_13": "何以故人無底，波羅蜜無底？」",
    "T08n0224_001:0430c06_14": "須菩提謂釋提桓因：「是事都盧不可計，正使計倍復倍，人無底，波羅蜜無底。」",
    "T08n0224_001:0430c08_0": "釋提桓因言：「何緣爾人無底、波羅蜜無底？」",
    "T08n0224_001:0430c08_1": "須菩提言：「於拘翼意云何，何所法中作是教人本所生？」",
    "T08n0224_001:0430c10_2": "釋提桓因言：「無有法作是教者，亦無法作是教住置，設使有出者但字耳，設有住止者但字耳，但以字字著言耳；有所住止處但字耳，了無所有，但以字字著言耳。",
    "T08n0224_001:0430c13_3": "人復人所，本末空、無所有。」",
    "T08n0224_001:0430c14_4": "須菩提言：「於拘翼意云何，人可得見不？」",
    "T08n0224_001:0430c15_5": "釋提桓因言：「人不可得見。」",
    "T08n0224_001:0430c15_6": "須菩提言：「拘翼！",
    "T08n0224_001:0430c16_7": "何所有作意者？",
    "T08n0224_001:0430c16_8": "何所人底？",
    "T08n0224_001:0430c16_9": "正使怛薩阿竭、阿羅呵、三耶三佛，壽如恒邊沙劫盡度人，人展轉自相度，其所生者寧有斷絕時不？」",
    "T08n0224_001:0430c19_10": "釋提桓因言：「無有斷絕時。",
    "T08n0224_001:0430c19_11": "何以故？",
    "T08n0224_001:0430c19_12": "人無有盡時。」",
    "T08n0224_001:0430c20_13": "須菩提言：「人無有底，般若波羅蜜無底，菩薩學當作是了，當作是知，行般若波羅蜜法如是。」",
    "T08n0224_001:0430c23_0": "道行般若波羅蜜經卷第一"
}