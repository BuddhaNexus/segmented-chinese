[
    {
        "source_sentence": "5大般涅槃經集解卷第三十一",
        "from": "T37n1763_031:0484a02_0",
        "context_with_next_sentence": true
    },
    {
        "source_sentence": "　廣釋集諦以愛為體",
        "from": "T37n1763_031:0484a04_0",
        "context_with_next_sentence": true
    },
    {
        "source_sentence": "　釋二種愛一愛己身一愛所須",
        "from": "T37n1763_031:0484a05_0",
        "context_with_next_sentence": true
    },
    {
        "source_sentence": "　又釋二種愛一者善愛一者不善愛　舉九種事譬愛　釋菩薩無苦有諦聲聞有苦有諦　廣釋見滅諦義　廣釋道諦義　廣釋道義是一隨法有異聖行品之第五善男子！",
        "from": "T37n1763_031:0484a12_3",
        "context_with_next_sentence": true
    },
    {
        "source_sentence": "云何菩薩摩訶薩至分別挍計無量無邊。",
        "from": "T37n1763_031:0484a13_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0484a13_6",
        "context_with_next_sentence": true
    },
    {
        "source_sentence": "還愛於有者，謂三有也。",
        "from": "T37n1763_031:0484a13_17",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0484a14_1",
        "context_with_next_sentence": true
    },
    {
        "source_sentence": "前已略說，今是廣說。",
        "from": "T37n1763_031:0484a14_11",
        "context_with_next_sentence": true
    },
    {
        "source_sentence": "次會通，後明觀行也。",
        "from": "T37n1763_031:0484a15_1",
        "context_with_next_sentence": true
    },
    {
        "source_sentence": "是陰因緣者，由業煩惱得未來陰果也。",
        "from": "T37n1763_031:0484a15_18",
        "context_with_next_sentence": true
    },
    {
        "source_sentence": "還愛於有者，昔由業煩惱故得身，今復愛三有，復應牽生也。",
        "from": "T37n1763_031:0484a17_5",
        "context_with_next_sentence": true
    },
    {
        "source_sentence": "業因緣愛者，宿業故起愛，隨所習也。",
        "from": "T37n1763_031:0484a18_2",
        "context_with_next_sentence": true
    },
    {
        "source_sentence": "煩惱因緣愛者，如人多瞋，常愛兵器。",
        "from": "T37n1763_031:0484a18_19",
        "context_with_next_sentence": true
    },
    {
        "source_sentence": "苦因緣愛者，如人遇病，愛針艾也。",
        "from": "T37n1763_031:0484a19_14",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_031:0484a19_18",
        "context_with_next_sentence": true
    },
    {
        "source_sentence": "次解集諦，明業及煩惱能搆未來生死果報續起，稱之為集也。",
        "from": "T37n1763_031:0484a21_5",
        "context_with_next_sentence": true
    },
    {
        "source_sentence": "就此辨集諦中亦有三意，然文中小自左右，不如苦諦中之次，第一解集諦相、第二會通、第三觀過。",
        "from": "T37n1763_031:0484a23_11",
        "context_with_next_sentence": true
    },
    {
        "source_sentence": "今此中辨集諦，悉據愛使為原。",
        "from": "T37n1763_031:0484a24_4",
        "context_with_next_sentence": true
    },
    {
        "source_sentence": "何以然？",
        "from": "T37n1763_031:0484a24_8",
        "context_with_next_sentence": true
    },
    {
        "source_sentence": "後能潤生，得生由已，故非愛不成業，是以就愛而收集錄感陰之緣盡。",
        "from": "T37n1763_031:0484a26_1",
        "context_with_next_sentence": true
    },
    {
        "source_sentence": "然愛性染累，事無不由，故文中廣彰述愛為眾緣之首也。",
        "from": "T37n1763_031:0484a27_6",
        "context_with_next_sentence": true
    },
    {
        "source_sentence": "愛己身謂正報，愛所須名依報也。",
        "from": "T37n1763_031:0484a28_2",
        "context_with_next_sentence": true
    },
    {
        "source_sentence": "如工巧業等，事成保著、玩適在心，稱業因緣愛也。",
        "from": "T37n1763_031:0484a29_4",
        "context_with_next_sentence": true
    },
    {
        "source_sentence": "若違境起心，復稱昔含怒，還脩此心為好為煩惱，因緣愛也。",
        "from": "T37n1763_031:0484b01_11",
        "context_with_next_sentence": true
    },
    {
        "source_sentence": "患苦而欲背，若離我而稱情，無此苦而心悅，謂苦因緣愛也。",
        "from": "T37n1763_031:0484b02_18",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0484b03_3",
        "context_with_next_sentence": true
    },
    {
        "source_sentence": "愛有二種至求大乘者是名為善。",
        "from": "T37n1763_031:0484b03_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0484b04_4",
        "context_with_next_sentence": true
    },
    {
        "source_sentence": "結集八苦者，重倒也。",
        "from": "T37n1763_031:0484b04_14",
        "context_with_next_sentence": true
    },
    {
        "source_sentence": "愛佛功德輕，故除之也。",
        "from": "T37n1763_031:0484b05_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0484b06_3",
        "context_with_next_sentence": true
    },
    {
        "source_sentence": "凡夫愛者名之為集至不以愛故而受生也。",
        "from": "T37n1763_031:0484b07_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0484b07_7",
        "context_with_next_sentence": true
    },
    {
        "source_sentence": "此經以智知集名為諦，凡夫以不識集故集而非諦，菩薩諦而非集。",
        "from": "T37n1763_031:0484b08_17",
        "context_with_next_sentence": true
    },
    {
        "source_sentence": "何以故者，釋所以諦而非集也。",
        "from": "T37n1763_031:0484b09_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_031:0484b09_16",
        "context_with_next_sentence": true
    },
    {
        "source_sentence": "夫立愛之名，名生二處，如向所辨盡是凡夫不善之愛；",
        "from": "T37n1763_031:0484b11_1",
        "context_with_next_sentence": true
    },
    {
        "source_sentence": "若興心樂法、崇善為理，悅情願求，稱之善愛。",
        "from": "T37n1763_031:0484b12_1",
        "context_with_next_sentence": true
    },
    {
        "source_sentence": "名雖同，義自兩殊。",
        "from": "T37n1763_031:0484b12_10",
        "context_with_next_sentence": true
    },
    {
        "source_sentence": "名同心別，各自有歸。",
        "from": "T37n1763_031:0484b12_20",
        "context_with_next_sentence": true
    },
    {
        "source_sentence": "然善愛雖同，復有二別：",
        "from": "T37n1763_031:0484b13_10",
        "context_with_next_sentence": true
    },
    {
        "source_sentence": "若菩薩位懷發軫，不存於緣中離染，稱大乘愛；",
        "from": "T37n1763_031:0484b14_11",
        "context_with_next_sentence": true
    },
    {
        "source_sentence": "聲聞小道雖欲樂善，但解不稱境，每心有存，於求善之略乖，遂落不善愛門也。",
        "from": "T37n1763_031:0484b16_6",
        "context_with_next_sentence": true
    },
    {
        "source_sentence": "故知二乘行道，不稱道、不改心、不得出。",
        "from": "T37n1763_031:0484b17_5",
        "context_with_next_sentence": true
    },
    {
        "source_sentence": "何以知之？",
        "from": "T37n1763_031:0484b17_10",
        "context_with_next_sentence": true
    },
    {
        "source_sentence": "下句即會凡夫愛者名之為集，得知二乘執相在懷，未免生死，無有諦用。",
        "from": "T37n1763_031:0484b19_3",
        "context_with_next_sentence": true
    },
    {
        "source_sentence": "菩薩造行發家，不以生死為患。",
        "from": "T37n1763_031:0484b19_17",
        "context_with_next_sentence": true
    },
    {
        "source_sentence": "既識生死過，於保著之情悚，是以雖愛不名集；",
        "from": "T37n1763_031:0484b20_18",
        "context_with_next_sentence": true
    },
    {
        "source_sentence": "若須現生而應物，則不名為愛。",
        "from": "T37n1763_031:0484b21_13",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_031:0484b22_7",
        "context_with_next_sentence": true
    },
    {
        "source_sentence": "世尊至獨以愛性為五陰因。",
        "from": "T37n1763_031:0484b22_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_031:0484b23_4",
        "context_with_next_sentence": true
    },
    {
        "source_sentence": "此會通之文也。",
        "from": "T37n1763_031:0484b23_11",
        "context_with_next_sentence": true
    },
    {
        "source_sentence": "昔說不同，請釋其由也。",
        "from": "T37n1763_031:0484b24_3",
        "context_with_next_sentence": true
    },
    {
        "source_sentence": "佛讚迦葉：",
        "from": "T37n1763_031:0484b25_4",
        "context_with_next_sentence": true
    },
    {
        "source_sentence": "善哉善哉至能生一切業煩惱牙。",
        "from": "T37n1763_031:0484b25_18",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_031:0484b26_4",
        "context_with_next_sentence": true
    },
    {
        "source_sentence": "雖復業及煩惱為辨果之因，然愛為愛生之生也。",
        "from": "T37n1763_031:0484b27_6",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_031:0484b27_10",
        "context_with_next_sentence": true
    },
    {
        "source_sentence": "第二會通難也。",
        "from": "T37n1763_031:0484b27_17",
        "context_with_next_sentence": true
    },
    {
        "source_sentence": "明雖復說有招陰之因不同，然非愛不辨，以三譬顯之也。",
        "from": "T37n1763_031:0484b29_4",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0484c01_3",
        "context_with_next_sentence": true
    },
    {
        "source_sentence": "菩薩摩訶薩住是大乘至是名如責有餘。",
        "from": "T37n1763_031:0484c02_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0484c02_6",
        "context_with_next_sentence": true
    },
    {
        "source_sentence": "此下觀門也。",
        "from": "T37n1763_031:0484c02_12",
        "context_with_next_sentence": true
    },
    {
        "source_sentence": "此但說愛過，不明是集，不集故不除；",
        "from": "T37n1763_031:0484c03_9",
        "context_with_next_sentence": true
    },
    {
        "source_sentence": "菩薩不愛而是集，故除也。",
        "from": "T37n1763_031:0484c04_2",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_031:0484c04_6",
        "context_with_next_sentence": true
    },
    {
        "source_sentence": "觀愛之過患也。",
        "from": "T37n1763_031:0484c04_13",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0484c05_3",
        "context_with_next_sentence": true
    },
    {
        "source_sentence": "云何如羅剎至觀察愛結如是九種。",
        "from": "T37n1763_031:0484c05_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0484c06_4",
        "context_with_next_sentence": true
    },
    {
        "source_sentence": "拔舍利弗無上根本者則有緣起，載彼釋論也。",
        "from": "T37n1763_031:0484c07_5",
        "context_with_next_sentence": true
    },
    {
        "source_sentence": "又相承釋云：",
        "from": "T37n1763_031:0484c07_11",
        "context_with_next_sentence": true
    },
    {
        "source_sentence": "于時已至第六住，未得第七住心。",
        "from": "T37n1763_031:0484c08_6",
        "context_with_next_sentence": true
    },
    {
        "source_sentence": "有言在住三十心之二十心中。",
        "from": "T37n1763_031:0484c09_1",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0484c10_3",
        "context_with_next_sentence": true
    },
    {
        "source_sentence": "以是義故至菩薩摩訶薩有道有真諦。",
        "from": "T37n1763_031:0484c10_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0484c11_4",
        "context_with_next_sentence": true
    },
    {
        "source_sentence": "為觀不同，而說昔之苦集唯有三人。",
        "from": "T37n1763_031:0484c12_3",
        "context_with_next_sentence": true
    },
    {
        "source_sentence": "因論四人觀有差別，語次及之也。",
        "from": "T37n1763_031:0484c12_18",
        "context_with_next_sentence": true
    },
    {
        "source_sentence": "菩薩能觀苦觀，愛無上八患，因論觀人差別，以顛倒為苦，三人皆倒、有苦也。",
        "from": "T37n1763_031:0484c14_14",
        "context_with_next_sentence": true
    },
    {
        "source_sentence": "以見苦名諦，三人皆見苦，故有諦也，下須跋之。",
        "from": "T37n1763_031:0484c15_15",
        "context_with_next_sentence": true
    },
    {
        "source_sentence": "觀欲界無常如病，得出色界，是凡夫見苦也。",
        "from": "T37n1763_031:0484c16_15",
        "context_with_next_sentence": true
    },
    {
        "source_sentence": "以三人於佛有苦倒故，於諦不得稱真也。",
        "from": "T37n1763_031:0484c17_13",
        "context_with_next_sentence": true
    },
    {
        "source_sentence": "解苦者，生死也；",
        "from": "T37n1763_031:0484c18_1",
        "context_with_next_sentence": true
    },
    {
        "source_sentence": "無苦者，涅槃也。",
        "from": "T37n1763_031:0484c18_9",
        "context_with_next_sentence": true
    },
    {
        "source_sentence": "於二不倒，是謂無苦而有真諦。",
        "from": "T37n1763_031:0484c19_3",
        "context_with_next_sentence": true
    },
    {
        "source_sentence": "苦麁集細，凡夫不見集，故無諦也。",
        "from": "T37n1763_031:0484c19_19",
        "context_with_next_sentence": true
    },
    {
        "source_sentence": "有集諦者，於佛有倒，受變易之苦，故是集也。",
        "from": "T37n1763_031:0484c20_19",
        "context_with_next_sentence": true
    },
    {
        "source_sentence": "識分段因，故有諦也。",
        "from": "T37n1763_031:0484c21_8",
        "context_with_next_sentence": true
    },
    {
        "source_sentence": "上但言凡夫是集，不說變易之苦也。",
        "from": "T37n1763_031:0484c22_4",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_031:0484c22_8",
        "context_with_next_sentence": true
    },
    {
        "source_sentence": "上既說苦集諦竟，今且結成諦用。",
        "from": "T37n1763_031:0484c23_3",
        "context_with_next_sentence": true
    },
    {
        "source_sentence": "不成諦用者，課凡夫識非而離過。",
        "from": "T37n1763_031:0484c23_18",
        "context_with_next_sentence": true
    },
    {
        "source_sentence": "云凡夫人有苦無諦者，凡愚但粗知逼惱事苦，不諦解苦之所以，故無諦用也。",
        "from": "T37n1763_031:0484c25_13",
        "context_with_next_sentence": true
    },
    {
        "source_sentence": "二乘有苦諦者，有逼惱事苦，非不粗解除於苦因，所以得言有諦用也。",
        "from": "T37n1763_031:0484c27_5",
        "context_with_next_sentence": true
    },
    {
        "source_sentence": "無真實者，不知佛無苦，由合佛作苦觀，故無真實也。",
        "from": "T37n1763_031:0484c28_9",
        "context_with_next_sentence": true
    },
    {
        "source_sentence": "諸菩薩解苦無苦者，昔日解苦無苦性空，今日解金剛以還有苦、佛果是無苦，互明辨兩廂，所以有真諦也。",
        "from": "T37n1763_031:0485a01_17",
        "context_with_next_sentence": true
    },
    {
        "source_sentence": "下餘三諦，義例可知。",
        "from": "T37n1763_031:0485a02_8",
        "context_with_next_sentence": true
    },
    {
        "source_sentence": "大士雙明兩輪安法得所，故有真也。",
        "from": "T37n1763_031:0485a03_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0485a04_3",
        "context_with_next_sentence": true
    },
    {
        "source_sentence": "云何菩薩摩訶薩至大般涅槃觀滅聖諦。",
        "from": "T37n1763_031:0485a05_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0485a05_6",
        "context_with_next_sentence": true
    },
    {
        "source_sentence": "次觀滅諦，大般涅槃是滅諦也。",
        "from": "T37n1763_031:0485a06_1",
        "context_with_next_sentence": true
    },
    {
        "source_sentence": "備二義：",
        "from": "T37n1763_031:0485a06_5",
        "context_with_next_sentence": true
    },
    {
        "source_sentence": "第一但滅煩惱、第二滅一切相也。",
        "from": "T37n1763_031:0485a06_20",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_031:0485a07_3",
        "context_with_next_sentence": true
    },
    {
        "source_sentence": "三諦皆不言有二見，此獨云見滅見諦者，何耶？",
        "from": "T37n1763_031:0485a08_5",
        "context_with_next_sentence": true
    },
    {
        "source_sentence": "以滅有二種，一佛地滅、二菩薩地滅也。",
        "from": "T37n1763_031:0485a09_2",
        "context_with_next_sentence": true
    },
    {
        "source_sentence": "佛滅而非諦，菩薩滅而是諦。",
        "from": "T37n1763_031:0485a09_15",
        "context_with_next_sentence": true
    },
    {
        "source_sentence": "諦者，用照審境之謂也。",
        "from": "T37n1763_031:0485a10_5",
        "context_with_next_sentence": true
    },
    {
        "source_sentence": "佛息照癈審，是則佛無諦而滅也，菩薩有諦有滅者。",
        "from": "T37n1763_031:0485a11_9",
        "context_with_next_sentence": true
    },
    {
        "source_sentence": "佛上無道亦無諦苦，習亦然。",
        "from": "T37n1763_031:0485a12_3",
        "context_with_next_sentence": true
    },
    {
        "source_sentence": "又經自明文如此，故唯滅諦獨云見滅見諦，餘諦不也。",
        "from": "T37n1763_031:0485a13_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0485a13_12",
        "context_with_next_sentence": true
    },
    {
        "source_sentence": "滅諦文中闕無會通，可得廣義有觀門義也。",
        "from": "T37n1763_031:0485a14_11",
        "context_with_next_sentence": true
    },
    {
        "source_sentence": "斷除一切煩惱者，昔滅為分滅耳，今滅者斷無明住地以還斯盡也。",
        "from": "T37n1763_031:0485a16_3",
        "context_with_next_sentence": true
    },
    {
        "source_sentence": "斷則名常者，以有惑未斷則流動遷謝，今惑盡照周所以常也。",
        "from": "T37n1763_031:0485a17_11",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_031:0485a17_15",
        "context_with_next_sentence": true
    },
    {
        "source_sentence": "次第三解滅諦上苦集二理是有漏法，為患處多故，開別觀之。",
        "from": "T37n1763_031:0485a19_4",
        "context_with_next_sentence": true
    },
    {
        "source_sentence": "今滅道兩諦既是無漏無性，非染累，唯解相會通，有二門之說。",
        "from": "T37n1763_031:0485a20_13",
        "context_with_next_sentence": true
    },
    {
        "source_sentence": "滅諦中乃無別會通文，然義推有二；",
        "from": "T37n1763_031:0485a21_9",
        "context_with_next_sentence": true
    },
    {
        "source_sentence": "道諦文中其事自別。",
        "from": "T37n1763_031:0485a21_18",
        "context_with_next_sentence": true
    },
    {
        "source_sentence": "今初見滅見滅諦，此兩句作章門，下相對旨八句來釋。",
        "from": "T37n1763_031:0485a23_3",
        "context_with_next_sentence": true
    },
    {
        "source_sentence": "見滅者，見昔滅。",
        "from": "T37n1763_031:0485a23_11",
        "context_with_next_sentence": true
    },
    {
        "source_sentence": "見滅諦者，見今日常住真如理。",
        "from": "T37n1763_031:0485a24_4",
        "context_with_next_sentence": true
    },
    {
        "source_sentence": "此即會通。",
        "from": "T37n1763_031:0485a24_9",
        "context_with_next_sentence": true
    },
    {
        "source_sentence": "亦可得言，上句為滅諦相也，謂斷除一切煩惱者，釋上見滅句也。",
        "from": "T37n1763_031:0485a25_18",
        "context_with_next_sentence": true
    },
    {
        "source_sentence": "煩惱滅故則名常者，釋見滅諦句也。",
        "from": "T37n1763_031:0485a26_14",
        "context_with_next_sentence": true
    },
    {
        "source_sentence": "滅煩惱火則名寂滅者，釋上見滅句也。",
        "from": "T37n1763_031:0485a27_12",
        "context_with_next_sentence": true
    },
    {
        "source_sentence": "煩惱滅故得受樂者，釋見滅諦句也。",
        "from": "T37n1763_031:0485a28_9",
        "context_with_next_sentence": true
    },
    {
        "source_sentence": "菩薩求因緣故名為淨者，先釋見滅諦句也。",
        "from": "T37n1763_031:0485a29_9",
        "context_with_next_sentence": true
    },
    {
        "source_sentence": "永斷一切煩惱故名出世者，釋見滅句也。",
        "from": "T37n1763_031:0485b01_8",
        "context_with_next_sentence": true
    },
    {
        "source_sentence": "以出世故名之為我者，釋見滅諦句。",
        "from": "T37n1763_031:0485b02_4",
        "context_with_next_sentence": true
    },
    {
        "source_sentence": "下去釋見滅句。",
        "from": "T37n1763_031:0485b02_11",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0485b03_3",
        "context_with_next_sentence": true
    },
    {
        "source_sentence": "云何菩薩摩訶薩至大般涅槃觀道聖諦。",
        "from": "T37n1763_031:0485b04_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0485b04_6",
        "context_with_next_sentence": true
    },
    {
        "source_sentence": "此下明道諦。",
        "from": "T37n1763_031:0485b04_12",
        "context_with_next_sentence": true
    },
    {
        "source_sentence": "先觀道，即是出相。",
        "from": "T37n1763_031:0485b05_1",
        "context_with_next_sentence": true
    },
    {
        "source_sentence": "不因苦集，因八聖也。",
        "from": "T37n1763_031:0485b05_11",
        "context_with_next_sentence": true
    },
    {
        "source_sentence": "見一切法者，八道亦諦。",
        "from": "T37n1763_031:0485b06_1",
        "context_with_next_sentence": true
    },
    {
        "source_sentence": "道諦，觀道也。",
        "from": "T37n1763_031:0485b06_8",
        "context_with_next_sentence": true
    },
    {
        "source_sentence": "滅是果，但觀無學；",
        "from": "T37n1763_031:0485b06_17",
        "context_with_next_sentence": true
    },
    {
        "source_sentence": "道是因，通觀學地也，從常無常至淨觀因果也。",
        "from": "T37n1763_031:0485b07_16",
        "context_with_next_sentence": true
    },
    {
        "source_sentence": "無常是因，常是果。",
        "from": "T37n1763_031:0485b08_6",
        "context_with_next_sentence": true
    },
    {
        "source_sentence": "下就因果別觀。",
        "from": "T37n1763_031:0485b08_13",
        "context_with_next_sentence": true
    },
    {
        "source_sentence": "陀羅驃，真實主義。",
        "from": "T37n1763_031:0485b09_1",
        "context_with_next_sentence": true
    },
    {
        "source_sentence": "求耶是衣，亦莊嚴義。",
        "from": "T37n1763_031:0485b09_11",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0485b09_15",
        "context_with_next_sentence": true
    },
    {
        "source_sentence": "先明廣義，兼明觀行，後明會通耳。",
        "from": "T37n1763_031:0485b10_10",
        "context_with_next_sentence": true
    },
    {
        "source_sentence": "所謂常無常者，舉道所照之境以明觀體也。",
        "from": "T37n1763_031:0485b11_9",
        "context_with_next_sentence": true
    },
    {
        "source_sentence": "常者佛果，無常者金剛以還，是眾生數也。",
        "from": "T37n1763_031:0485b12_9",
        "context_with_next_sentence": true
    },
    {
        "source_sentence": "金剛為累中物，佛果非累物也。",
        "from": "T37n1763_031:0485b13_3",
        "context_with_next_sentence": true
    },
    {
        "source_sentence": "陀羅驃者，借依諦主諦以釋正義也。",
        "from": "T37n1763_031:0485b13_19",
        "context_with_next_sentence": true
    },
    {
        "source_sentence": "佛居宗體極，為陀羅驃也。",
        "from": "T37n1763_031:0485b14_11",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_031:0485b15_7",
        "context_with_next_sentence": true
    },
    {
        "source_sentence": "世尊至諸佛如來久離錯謬。",
        "from": "T37n1763_031:0485b15_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0485b16_4",
        "context_with_next_sentence": true
    },
    {
        "source_sentence": "不相應者，今說八是道，昔不說八，應非道也。",
        "from": "T37n1763_031:0485b17_6",
        "context_with_next_sentence": true
    },
    {
        "source_sentence": "欲聞說道，或略或廣，皆是道也。",
        "from": "T37n1763_031:0485b17_21",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0485b18_3",
        "context_with_next_sentence": true
    },
    {
        "source_sentence": "此下會通今昔也。",
        "from": "T37n1763_031:0485b18_11",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_031:0485b18_15",
        "context_with_next_sentence": true
    },
    {
        "source_sentence": "佛答諸經悉入道諦，就三因緣辯入也，一者因門、二者緣門、三者道體，不出此三也。",
        "from": "T37n1763_031:0485b20_13",
        "context_with_next_sentence": true
    },
    {
        "source_sentence": "爾時世尊讚迦葉菩薩至能作如是種種說法。",
        "from": "T37n1763_031:0485b21_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0485b22_4",
        "context_with_next_sentence": true
    },
    {
        "source_sentence": "廣說道相也。",
        "from": "T37n1763_031:0485b22_10",
        "context_with_next_sentence": true
    },
    {
        "source_sentence": "能佐助菩提者，釋本義。",
        "from": "T37n1763_031:0485b23_2",
        "context_with_next_sentence": true
    },
    {
        "source_sentence": "菩提是智道之政體，以信為本；",
        "from": "T37n1763_031:0485b23_16",
        "context_with_next_sentence": true
    },
    {
        "source_sentence": "說信一事，後類可知也。",
        "from": "T37n1763_031:0485b24_7",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0485b24_11",
        "context_with_next_sentence": true
    },
    {
        "source_sentence": "如是諸經悉入道諦者，昔說雖可不具，然而莫非道也，隨化之所宜致名不同耳。",
        "from": "T37n1763_031:0485b26_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_031:0485b27_3",
        "context_with_next_sentence": true
    },
    {
        "source_sentence": "譬如良醫識諸眾生至隨良醫教所患得除。",
        "from": "T37n1763_031:0485b28_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0485b28_7",
        "context_with_next_sentence": true
    },
    {
        "source_sentence": "并藥所禁水不在例者，草石有用，捨藏不俱，而水無礙也。",
        "from": "T37n1763_031:0485b29_14",
        "context_with_next_sentence": true
    },
    {
        "source_sentence": "施有行止之異，道則唯通。",
        "from": "T37n1763_031:0485c01_7",
        "context_with_next_sentence": true
    },
    {
        "source_sentence": "何者？",
        "from": "T37n1763_031:0485c01_10",
        "context_with_next_sentence": true
    },
    {
        "source_sentence": "如經說「世有五人，不讚五事，謂不為慳者讚歎施等」也。",
        "from": "T37n1763_031:0485c02_15",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0485c02_19",
        "context_with_next_sentence": true
    },
    {
        "source_sentence": "此下有六譬。",
        "from": "T37n1763_031:0485c03_4",
        "context_with_next_sentence": true
    },
    {
        "source_sentence": "前三譬明道是一，以應後三譬。",
        "from": "T37n1763_031:0485c03_18",
        "context_with_next_sentence": true
    },
    {
        "source_sentence": "後三譬前說廣顯道是一也。",
        "from": "T37n1763_031:0485c04_11",
        "context_with_next_sentence": true
    },
    {
        "source_sentence": "此譬意明道雖可是一，以眾生之病不同，致為藥亦異也。",
        "from": "T37n1763_031:0485c05_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_031:0485c06_2",
        "context_with_next_sentence": true
    },
    {
        "source_sentence": "諸藥者，譬種種說法不同也。",
        "from": "T37n1763_031:0485c06_15",
        "context_with_next_sentence": true
    },
    {
        "source_sentence": "水一種者，譬道也。",
        "from": "T37n1763_031:0485c07_3",
        "context_with_next_sentence": true
    },
    {
        "source_sentence": "藥性不均，譬一時之宜，進道之良荃，取無為之要資。",
        "from": "T37n1763_031:0485c08_6",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_031:0485c09_5",
        "context_with_next_sentence": true
    },
    {
        "source_sentence": "如有一人至從信根等至八聖道。",
        "from": "T37n1763_031:0485c09_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0485c10_4",
        "context_with_next_sentence": true
    },
    {
        "source_sentence": "小異上譬也。",
        "from": "T37n1763_031:0485c10_10",
        "context_with_next_sentence": true
    },
    {
        "source_sentence": "從信根等至八聖道者，說一法為信，乃至八道互作其名耳。",
        "from": "T37n1763_031:0485c11_17",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0485c12_1",
        "context_with_next_sentence": true
    },
    {
        "source_sentence": "第二譬意，明道雖是一，隨方施名不同耳。",
        "from": "T37n1763_031:0485c12_20",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_031:0485c13_5",
        "context_with_next_sentence": true
    },
    {
        "source_sentence": "譬如金師至為眾生故種種分別。",
        "from": "T37n1763_031:0485c13_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0485c14_4",
        "context_with_next_sentence": true
    },
    {
        "source_sentence": "此以隨用作異為譬也。",
        "from": "T37n1763_031:0485c14_14",
        "context_with_next_sentence": true
    },
    {
        "source_sentence": "如來一道，隨大小乘根，廣略為別耳。",
        "from": "T37n1763_031:0485c15_13",
        "context_with_next_sentence": true
    },
    {
        "source_sentence": "從一至九，是三乘雜說。",
        "from": "T37n1763_031:0485c16_3",
        "context_with_next_sentence": true
    },
    {
        "source_sentence": "下言大乘一道無二者，三世諸佛有同見有、無同見無，大乘道也。",
        "from": "T37n1763_031:0485c17_13",
        "context_with_next_sentence": true
    },
    {
        "source_sentence": "定慧者，以戒遠不說也。",
        "from": "T37n1763_031:0485c18_3",
        "context_with_next_sentence": true
    },
    {
        "source_sentence": "見智慧者，推求名見也，了真名慧也，審定名智也。",
        "from": "T37n1763_031:0485c19_5",
        "context_with_next_sentence": true
    },
    {
        "source_sentence": "見道者，如得果以初見為名重，更修習進求上果名修也。",
        "from": "T37n1763_031:0485c20_10",
        "context_with_next_sentence": true
    },
    {
        "source_sentence": "結盡不修，名無學也。",
        "from": "T37n1763_031:0485c21_1",
        "context_with_next_sentence": true
    },
    {
        "source_sentence": "五種因利鈍，得滅盡定；",
        "from": "T37n1763_031:0485c21_12",
        "context_with_next_sentence": true
    },
    {
        "source_sentence": "為名六種，因人因道也。",
        "from": "T37n1763_031:0485c22_2",
        "context_with_next_sentence": true
    },
    {
        "source_sentence": "念佛三昧者，唯佛念佛，真得佛相，可名為定。",
        "from": "T37n1763_031:0485c23_2",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_031:0485c23_6",
        "context_with_next_sentence": true
    },
    {
        "source_sentence": "第三譬明道雖是一，以善巧故，種種說異也。",
        "from": "T37n1763_031:0485c24_5",
        "context_with_next_sentence": true
    },
    {
        "source_sentence": "一道者，此明如來隨根緣故，致教不同，應前譬也。",
        "from": "T37n1763_031:0485c25_8",
        "context_with_next_sentence": true
    },
    {
        "source_sentence": "信行法行道者，此經意與數論為異，論釋信行法行是五方便以還，尋此文意乃至見諦道中也。",
        "from": "T37n1763_031:0485c27_10",
        "context_with_next_sentence": true
    },
    {
        "source_sentence": "信解脫見得猶是前二，以入思惟通三果制也。",
        "from": "T37n1763_031:0485c28_12",
        "context_with_next_sentence": true
    },
    {
        "source_sentence": "身證者，此二人俱能作身證也。",
        "from": "T37n1763_031:0485c29_6",
        "context_with_next_sentence": true
    },
    {
        "source_sentence": "說十力無畏為道者，無進求之義，以其有解脫道義，亦可是緣中說道也。",
        "from": "T37n1763_031:0486a01_19",
        "context_with_next_sentence": true
    },
    {
        "source_sentence": "後三譬義可知。",
        "from": "T37n1763_031:0486a02_6",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_031:0486a03_5",
        "context_with_next_sentence": true
    },
    {
        "source_sentence": "譬如一火至為眾生故種種分別。",
        "from": "T37n1763_031:0486a03_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0486a04_4",
        "context_with_next_sentence": true
    },
    {
        "source_sentence": "能除是道，此譬同所除也。",
        "from": "T37n1763_031:0486a04_16",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_031:0486a05_5",
        "context_with_next_sentence": true
    },
    {
        "source_sentence": "譬如一識至為化諸眾生故種種分別。",
        "from": "T37n1763_031:0486a06_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0486a06_7",
        "context_with_next_sentence": true
    },
    {
        "source_sentence": "色隨所依名有差別，道隨小大乘根殊異者也。",
        "from": "T37n1763_031:0486a07_8",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_031:0486a08_5",
        "context_with_next_sentence": true
    },
    {
        "source_sentence": "譬如一色至無量眾生得度生死。",
        "from": "T37n1763_031:0486a08_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_031:0486a09_4",
        "context_with_next_sentence": true
    },
    {
        "source_sentence": "依見者為名也。",
        "from": "T37n1763_031:0486a09_11",
        "context_with_next_sentence": true
    },
    {
        "source_sentence": "大般涅槃經集解卷第三十一",
        "from": "T37n1763_031:0486a10_100",
        "context_with_next_sentence": false
    }
]