[
    {
        "source_sentence": "西方合論卷之六",
        "from": "T47n1976_006:0404b25_0",
        "context_with_next_sentence": true
    },
    {
        "source_sentence": "6 稱性門第六稱性門",
        "from": "T47n1976_006:0404b27_0",
        "context_with_next_sentence": true
    },
    {
        "source_sentence": "夫一切賢聖，稱心而行，法性無邊，行海叵",
        "from": "T47n1976_006:0404b28_0",
        "context_with_next_sentence": true
    },
    {
        "source_sentence": "量。",
        "from": "T47n1976_006:0404b29_1",
        "context_with_next_sentence": true
    },
    {
        "source_sentence": "是故或一剎那中，行滿三祇；",
        "from": "T47n1976_006:0404b29_14",
        "context_with_next_sentence": true
    },
    {
        "source_sentence": "或恒河沙劫，未成一念。",
        "from": "T47n1976_006:0404c01_4",
        "context_with_next_sentence": true
    },
    {
        "source_sentence": "飛空鳥跡，辨地位之分齊；",
        "from": "T47n1976_006:0404c01_16",
        "context_with_next_sentence": true
    },
    {
        "source_sentence": "淚日風花，明過現之影像。",
        "from": "T47n1976_006:0404c02_8",
        "context_with_next_sentence": true
    },
    {
        "source_sentence": "無脛而走，舍阿彌以何之；",
        "from": "T47n1976_006:0404c02_20",
        "context_with_next_sentence": true
    },
    {
        "source_sentence": "不疾而速，識西方之非遠。",
        "from": "T47n1976_006:0404c03_11",
        "context_with_next_sentence": true
    },
    {
        "source_sentence": "譬諸五色至玄而亡，萬流以海為極者也。",
        "from": "T47n1976_006:0404c04_10",
        "context_with_next_sentence": true
    },
    {
        "source_sentence": "今約大乘諸行，總入一行，略示五門：",
        "from": "T47n1976_006:0404c05_7",
        "context_with_next_sentence": true
    },
    {
        "source_sentence": "一、信心行。",
        "from": "T47n1976_006:0404c06_5",
        "context_with_next_sentence": true
    },
    {
        "source_sentence": "　二、止觀行。",
        "from": "T47n1976_006:0404c06_12",
        "context_with_next_sentence": true
    },
    {
        "source_sentence": "　三、六度行。",
        "from": "T47n1976_006:0404c06_19",
        "context_with_next_sentence": true
    },
    {
        "source_sentence": "四、悲願行。",
        "from": "T47n1976_006:0404c07_5",
        "context_with_next_sentence": true
    },
    {
        "source_sentence": "　五、稱法行。",
        "from": "T47n1976_006:0404c07_12",
        "context_with_next_sentence": true
    },
    {
        "source_sentence": "一、信心行者，經云：",
        "from": "T47n1976_006:0404c08_9",
        "context_with_next_sentence": true
    },
    {
        "source_sentence": "「信為道元功德母。",
        "from": "T47n1976_006:0404c08_18",
        "context_with_next_sentence": true
    },
    {
        "source_sentence": "」一切諸行，無不以信為正因，乃至菩提果滿，亦只完此信根。",
        "from": "T47n1976_006:0404c10_5",
        "context_with_next_sentence": true
    },
    {
        "source_sentence": "如谷子墮地，迨于成實，不異初種；",
        "from": "T47n1976_006:0404c11_1",
        "context_with_next_sentence": true
    },
    {
        "source_sentence": "如稚筍參天，暨至叢葉，本是原竿。",
        "from": "T47n1976_006:0404c11_17",
        "context_with_next_sentence": true
    },
    {
        "source_sentence": "初心菩薩，無不依是信力而成就者。",
        "from": "T47n1976_006:0404c12_12",
        "context_with_next_sentence": true
    },
    {
        "source_sentence": "是故蓮宗門下，全仗此信為根本：",
        "from": "T47n1976_006:0404c13_7",
        "context_with_next_sentence": true
    },
    {
        "source_sentence": "一者、信阿彌陀佛不動智、根本智，與己無異。",
        "from": "T47n1976_006:0404c14_10",
        "context_with_next_sentence": true
    },
    {
        "source_sentence": "如一大虛空，日映則明，雲來則翳，虛空本無是故；",
        "from": "T47n1976_006:0404c15_13",
        "context_with_next_sentence": true
    },
    {
        "source_sentence": "又則雲與日，皆即虛空故。",
        "from": "T47n1976_006:0404c16_4",
        "context_with_next_sentence": true
    },
    {
        "source_sentence": "二者、信阿彌陀佛，從發願來，那由他劫內，一切難行難忍種種修習之事，我亦能行。",
        "from": "T47n1976_006:0404c18_2",
        "context_with_next_sentence": true
    },
    {
        "source_sentence": "何以故？",
        "from": "T47n1976_006:0404c18_6",
        "context_with_next_sentence": true
    },
    {
        "source_sentence": "自憶無始劫中漂溺三塗，生苦、死苦、披毛戴角苦、鐵床銅柱苦，一切無益之苦，皆能受之，何況如今菩薩萬行濟眾生事，豈不能為？",
        "from": "T47n1976_006:0404c21_4",
        "context_with_next_sentence": true
    },
    {
        "source_sentence": "三者、信阿彌陀佛，無量智慧、無量神通，及成就無量願力等事，我亦當得。",
        "from": "T47n1976_006:0404c22_17",
        "context_with_next_sentence": true
    },
    {
        "source_sentence": "何以故？",
        "from": "T47n1976_006:0404c23_1",
        "context_with_next_sentence": true
    },
    {
        "source_sentence": "如來自性方便，具有如是不思議事，我與如來同一自體清淨性故。",
        "from": "T47n1976_006:0404c24_10",
        "context_with_next_sentence": true
    },
    {
        "source_sentence": "四者、信阿彌陀佛，不去不來，我亦不去不來；",
        "from": "T47n1976_006:0404c25_11",
        "context_with_next_sentence": true
    },
    {
        "source_sentence": "西方此土，不隔毫端，欲見即見。",
        "from": "T47n1976_006:0404c26_6",
        "context_with_next_sentence": true
    },
    {
        "source_sentence": "何以故？",
        "from": "T47n1976_006:0404c26_10",
        "context_with_next_sentence": true
    },
    {
        "source_sentence": "一切諸佛，皆以法性為身土故。",
        "from": "T47n1976_006:0404c27_3",
        "context_with_next_sentence": true
    },
    {
        "source_sentence": "五者、信阿彌陀佛修行歷劫，直至證果，不移剎那，我今亦不移剎那，位齊諸佛。",
        "from": "T47n1976_006:0404c28_20",
        "context_with_next_sentence": true
    },
    {
        "source_sentence": "何以故？",
        "from": "T47n1976_006:0404c29_3",
        "context_with_next_sentence": true
    },
    {
        "source_sentence": "時分者是業收，法界海中業不可得故。",
        "from": "T47n1976_006:0405a01_1",
        "context_with_next_sentence": true
    },
    {
        "source_sentence": "如是信解，是謂入道初心，信一切諸佛淨土之行。",
        "from": "T47n1976_006:0405a02_3",
        "context_with_next_sentence": true
    },
    {
        "source_sentence": "二、止觀行者，如《圓覺》、《楞嚴》、《華嚴》諸方等經，古今學者，廣設觀門，唯台宗三觀，最為直捷，示一心之筌蹄，撮諸法之要領，修行徑路，無踰于此。",
        "from": "T47n1976_006:0405a06_2",
        "context_with_next_sentence": true
    },
    {
        "source_sentence": "西方宗旨，自有十六正觀，然一一觀中，具含此三義，故天台詮經，直以三諦攝彼十六。",
        "from": "T47n1976_006:0405a08_1",
        "context_with_next_sentence": true
    },
    {
        "source_sentence": "《妙宗鈔》曰：",
        "from": "T47n1976_006:0405a08_8",
        "context_with_next_sentence": true
    },
    {
        "source_sentence": "「性中三德體，是諸佛三身，即此三德三身，是我一心三觀。",
        "from": "T47n1976_006:0405a09_11",
        "context_with_next_sentence": true
    },
    {
        "source_sentence": "若不然者，則觀外有佛，境不即心，何名圓宗絕待之觀。",
        "from": "T47n1976_006:0405a10_16",
        "context_with_next_sentence": true
    },
    {
        "source_sentence": "亦可彌陀三身以為法身，我之三觀以為般若，觀成見佛即是解脫，舉一具三，如新伊字。",
        "from": "T47n1976_006:0405a12_16",
        "context_with_next_sentence": true
    },
    {
        "source_sentence": "觀佛既爾，觀諸依正，理非異塗。",
        "from": "T47n1976_006:0405a13_11",
        "context_with_next_sentence": true
    },
    {
        "source_sentence": "」廣如《疏鈔》，不能具述。",
        "from": "T47n1976_006:0405a14_1",
        "context_with_next_sentence": true
    },
    {
        "source_sentence": "至若溫陵禪師，則純以念佛一聲，入三觀門。",
        "from": "T47n1976_006:0405a15_1",
        "context_with_next_sentence": true
    },
    {
        "source_sentence": "言念存三觀者，如一聲佛，遂了此能念體空，所念無相，即念存空觀，所念之佛即應身，即心破見思惑也。",
        "from": "T47n1976_006:0405a17_7",
        "context_with_next_sentence": true
    },
    {
        "source_sentence": "雖能念體空，所念無相，不妨能念分明，所念顯然，即念存假觀，所念之佛即報身，即心破塵沙惑也。",
        "from": "T47n1976_006:0405a19_12",
        "context_with_next_sentence": true
    },
    {
        "source_sentence": "正當能念所念空時，即能念所念顯然；",
        "from": "T47n1976_006:0405a20_10",
        "context_with_next_sentence": true
    },
    {
        "source_sentence": "正當能念所念顯時，即是能念所念寂然，空假互存，乃念存中觀，所念之佛即法身，即心破無明惑也。",
        "from": "T47n1976_006:0405a22_15",
        "context_with_next_sentence": true
    },
    {
        "source_sentence": "是又即念佛因，究竟三諦，淨彼四土，如拈一微塵變大地作黃金，是謂法界圓融，不可思議觀門。",
        "from": "T47n1976_006:0405a25_1",
        "context_with_next_sentence": true
    },
    {
        "source_sentence": "三、六度行者，《起信論》曰：",
        "from": "T47n1976_006:0405a26_13",
        "context_with_next_sentence": true
    },
    {
        "source_sentence": "「菩薩從初正信已來，於第一阿僧祇將欲滿故，於真如法中，深解現前所修離相，知法性體離慳貪故，隨順修行檀波羅蜜；",
        "from": "T47n1976_006:0405a29_5",
        "context_with_next_sentence": true
    },
    {
        "source_sentence": "法性無染離五欲過故，隨順修行戒波羅蜜；",
        "from": "T47n1976_006:0405b01_6",
        "context_with_next_sentence": true
    },
    {
        "source_sentence": "法性無苦離瞋惱故，隨順修行忍波羅蜜；",
        "from": "T47n1976_006:0405b02_5",
        "context_with_next_sentence": true
    },
    {
        "source_sentence": "法性無身心相離懈怠故，隨順修行精進波羅蜜；",
        "from": "T47n1976_006:0405b03_8",
        "context_with_next_sentence": true
    },
    {
        "source_sentence": "法性常定，體無亂故，隨順修行禪波羅蜜；",
        "from": "T47n1976_006:0405b04_7",
        "context_with_next_sentence": true
    },
    {
        "source_sentence": "法性體明，離無明故，隨順修行般若波羅蜜。",
        "from": "T47n1976_006:0405b05_8",
        "context_with_next_sentence": true
    },
    {
        "source_sentence": "」故《智度論》曰：",
        "from": "T47n1976_006:0405b05_17",
        "context_with_next_sentence": true
    },
    {
        "source_sentence": "「菩薩觀一切法畢竟空，不生慳貪心。",
        "from": "T47n1976_006:0405b06_11",
        "context_with_next_sentence": true
    },
    {
        "source_sentence": "何以故？",
        "from": "T47n1976_006:0405b06_15",
        "context_with_next_sentence": true
    },
    {
        "source_sentence": "畢竟空中無有慳貪，慳貪根本斷故。",
        "from": "T47n1976_006:0405b07_12",
        "context_with_next_sentence": true
    },
    {
        "source_sentence": "」乃至「般若波羅蜜畢竟空故，常不生癡心。",
        "from": "T47n1976_006:0405b08_11",
        "context_with_next_sentence": true
    },
    {
        "source_sentence": "所以者何？",
        "from": "T47n1976_006:0405b08_16",
        "context_with_next_sentence": true
    },
    {
        "source_sentence": "佛說一切法，無施無受，非戒非犯，乃至不智不愚故。",
        "from": "T47n1976_006:0405b09_20",
        "context_with_next_sentence": true
    },
    {
        "source_sentence": "」又云：",
        "from": "T47n1976_006:0405b10_2",
        "context_with_next_sentence": true
    },
    {
        "source_sentence": "「菩薩雖不見布施，以清淨空心布施，作是念：",
        "from": "T47n1976_006:0405b11_2",
        "context_with_next_sentence": true
    },
    {
        "source_sentence": "『是布施空無所有，眾生須故施與。",
        "from": "T47n1976_006:0405b11_18",
        "context_with_next_sentence": true
    },
    {
        "source_sentence": "如小兒以土為金銀，長者則不見是金銀，便隨意與，竟無所與。",
        "from": "T47n1976_006:0405b13_7",
        "context_with_next_sentence": true
    },
    {
        "source_sentence": "』其餘五法亦復如是。",
        "from": "T47n1976_006:0405b13_17",
        "context_with_next_sentence": true
    },
    {
        "source_sentence": "」是謂菩薩行于六度。",
        "from": "T47n1976_006:0405b14_5",
        "context_with_next_sentence": true
    },
    {
        "source_sentence": "修淨土者，即無如是差別名相，然亦不越一行，具此六義：",
        "from": "T47n1976_006:0405b15_11",
        "context_with_next_sentence": true
    },
    {
        "source_sentence": "一者、捨諸雜念，是行於施；",
        "from": "T47n1976_006:0405b16_4",
        "context_with_next_sentence": true
    },
    {
        "source_sentence": "又則繫佛，不住捨念，是性施故。",
        "from": "T47n1976_006:0405b16_19",
        "context_with_next_sentence": true
    },
    {
        "source_sentence": "二者、念念中淨，是行于戒；",
        "from": "T47n1976_006:0405b17_12",
        "context_with_next_sentence": true
    },
    {
        "source_sentence": "又則繫佛，不求滅念，是性戒故。",
        "from": "T47n1976_006:0405b18_7",
        "context_with_next_sentence": true
    },
    {
        "source_sentence": "三者、世念盡弱，是行於忍；",
        "from": "T47n1976_006:0405b18_20",
        "context_with_next_sentence": true
    },
    {
        "source_sentence": "又則繫佛，非關摧念，是性忍故。",
        "from": "T47n1976_006:0405b19_14",
        "context_with_next_sentence": true
    },
    {
        "source_sentence": "四者、畢念不退，是行精進；",
        "from": "T47n1976_006:0405b20_6",
        "context_with_next_sentence": true
    },
    {
        "source_sentence": "又則一念即是，不著苦行，是性精進故。",
        "from": "T47n1976_006:0405b21_3",
        "context_with_next_sentence": true
    },
    {
        "source_sentence": "五者、得念三昧，是行于定；",
        "from": "T47n1976_006:0405b21_16",
        "context_with_next_sentence": true
    },
    {
        "source_sentence": "又則念念是佛，不貪禪味，是大定故。",
        "from": "T47n1976_006:0405b22_12",
        "context_with_next_sentence": true
    },
    {
        "source_sentence": "六者、了念佛因，即念而佛，是行于智；",
        "from": "T47n1976_006:0405b23_8",
        "context_with_next_sentence": true
    },
    {
        "source_sentence": "又則念本非有，佛本非無，不落斷常，是一切種智故。",
        "from": "T47n1976_006:0405b24_13",
        "context_with_next_sentence": true
    },
    {
        "source_sentence": "是故念佛一門，能該諸行。",
        "from": "T47n1976_006:0405b25_4",
        "context_with_next_sentence": true
    },
    {
        "source_sentence": "何以故？",
        "from": "T47n1976_006:0405b25_8",
        "context_with_next_sentence": true
    },
    {
        "source_sentence": "念佛是一心法門，心外無諸行故，然亦不廢諸行，若廢諸行即是廢心故。",
        "from": "T47n1976_006:0405b27_1",
        "context_with_next_sentence": true
    },
    {
        "source_sentence": "四、悲願行者，諸佛菩薩，性海無盡，供養無盡，戒施無盡，乃至饒益無盡。",
        "from": "T47n1976_006:0405b29_13",
        "context_with_next_sentence": true
    },
    {
        "source_sentence": "如普賢發十大願：",
        "from": "T47n1976_006:0405c01_2",
        "context_with_next_sentence": true
    },
    {
        "source_sentence": "虛空界眾生界，無有盡時，而我此願，亦無有盡，身語意業，無有疲厭，名為願王。",
        "from": "T47n1976_006:0405c02_19",
        "context_with_next_sentence": true
    },
    {
        "source_sentence": "一切諸佛，無不成就如是願王，證涅槃果。",
        "from": "T47n1976_006:0405c03_17",
        "context_with_next_sentence": true
    },
    {
        "source_sentence": "故天親菩薩淨土五念門，以禮拜、讚歎、作願、觀察前四種，為成就入功德門；",
        "from": "T47n1976_006:0405c05_11",
        "context_with_next_sentence": true
    },
    {
        "source_sentence": "回向一切煩惱眾生，拔世間苦，為成就出功德門。",
        "from": "T47n1976_006:0405c06_14",
        "context_with_next_sentence": true
    },
    {
        "source_sentence": "菩薩修五念門，速得阿耨多羅三藐三菩提。",
        "from": "T47n1976_006:0405c07_14",
        "context_with_next_sentence": true
    },
    {
        "source_sentence": "難曰：",
        "from": "T47n1976_006:0405c07_17",
        "context_with_next_sentence": true
    },
    {
        "source_sentence": "「佛及眾生，本無所有。",
        "from": "T47n1976_006:0405c08_7",
        "context_with_next_sentence": true
    },
    {
        "source_sentence": "如《淨名經》言：",
        "from": "T47n1976_006:0405c08_15",
        "context_with_next_sentence": true
    },
    {
        "source_sentence": "『菩薩觀于眾生，如呼聲響；",
        "from": "T47n1976_006:0405c09_6",
        "context_with_next_sentence": true
    },
    {
        "source_sentence": "如水聚沫；",
        "from": "T47n1976_006:0405c09_11",
        "context_with_next_sentence": true
    },
    {
        "source_sentence": "如芭蕉堅；",
        "from": "T47n1976_006:0405c09_16",
        "context_with_next_sentence": true
    },
    {
        "source_sentence": "如電久住；",
        "from": "T47n1976_006:0405c10_1",
        "context_with_next_sentence": true
    },
    {
        "source_sentence": "如無色界色；",
        "from": "T47n1976_006:0405c10_7",
        "context_with_next_sentence": true
    },
    {
        "source_sentence": "如焦穀芽；",
        "from": "T47n1976_006:0405c10_12",
        "context_with_next_sentence": true
    },
    {
        "source_sentence": "如得忍菩薩貪恚毀禁；",
        "from": "T47n1976_006:0405c11_3",
        "context_with_next_sentence": true
    },
    {
        "source_sentence": "如佛煩惱習；",
        "from": "T47n1976_006:0405c11_9",
        "context_with_next_sentence": true
    },
    {
        "source_sentence": "如夢所見已窹，菩薩觀眾生為若此。",
        "from": "T47n1976_006:0405c12_6",
        "context_with_next_sentence": true
    },
    {
        "source_sentence": "』是則眾生本空，菩薩種種發願利生，將無眼見空華邪？",
        "from": "T47n1976_006:0405c13_11",
        "context_with_next_sentence": true
    },
    {
        "source_sentence": "」答曰：",
        "from": "T47n1976_006:0405c13_15",
        "context_with_next_sentence": true
    },
    {
        "source_sentence": "「《智度論》中，佛說：",
        "from": "T47n1976_006:0405c14_2",
        "context_with_next_sentence": true
    },
    {
        "source_sentence": "『此中言無佛者，破著佛想，不言取無佛相。",
        "from": "T47n1976_006:0405c15_2",
        "context_with_next_sentence": true
    },
    {
        "source_sentence": "』是故當知，言無眾生者，破眾生想，不言取無眾生相。",
        "from": "T47n1976_006:0405c16_6",
        "context_with_next_sentence": true
    },
    {
        "source_sentence": "如《淨名》言：",
        "from": "T47n1976_006:0405c16_13",
        "context_with_next_sentence": true
    },
    {
        "source_sentence": "『菩薩作是觀已自言：",
        "from": "T47n1976_006:0405c17_1",
        "context_with_next_sentence": true
    },
    {
        "source_sentence": "「我當為眾生，說如斯法。",
        "from": "T47n1976_006:0405c17_13",
        "context_with_next_sentence": true
    },
    {
        "source_sentence": "」即真實慈。",
        "from": "T47n1976_006:0405c17_19",
        "context_with_next_sentence": true
    },
    {
        "source_sentence": "』即知菩薩不取無眾生相；",
        "from": "T47n1976_006:0405c18_8",
        "context_with_next_sentence": true
    },
    {
        "source_sentence": "又則說是法者，真實利生，真實悲願，無別度眾生事也。",
        "from": "T47n1976_006:0405c19_14",
        "context_with_next_sentence": true
    },
    {
        "source_sentence": "又如《般若經》，菩薩深入大悲，如慈父見子為無所值物故死，父甚憐之，此兒但為虛誑故死。",
        "from": "T47n1976_006:0405c21_15",
        "context_with_next_sentence": true
    },
    {
        "source_sentence": "諸佛亦如是，知諸法空畢竟不可得，而眾生不知；",
        "from": "T47n1976_006:0405c22_17",
        "context_with_next_sentence": true
    },
    {
        "source_sentence": "眾生不知故，于空法中染著，著因緣故，墮大地獄，是故深入大悲。",
        "from": "T47n1976_006:0405c24_9",
        "context_with_next_sentence": true
    },
    {
        "source_sentence": "是則諸佛興慈運悲，正以眾生空故，眾生誑入生死故，豈有反息悲願之理。",
        "from": "T47n1976_006:0405c26_4",
        "context_with_next_sentence": true
    },
    {
        "source_sentence": "故知，菩薩種種度生者，是深達無眾生義。",
        "from": "T47n1976_006:0405c27_4",
        "context_with_next_sentence": true
    },
    {
        "source_sentence": "何故？",
        "from": "T47n1976_006:0405c27_7",
        "context_with_next_sentence": true
    },
    {
        "source_sentence": "若見有眾生故即有我，慈悲心劣，豈能行如是饒益之行？",
        "from": "T47n1976_006:0405c28_13",
        "context_with_next_sentence": true
    },
    {
        "source_sentence": "又先德云：",
        "from": "T47n1976_006:0405c28_18",
        "context_with_next_sentence": true
    },
    {
        "source_sentence": "『未居究竟位，全是自利門：",
        "from": "T47n1976_006:0405c29_10",
        "context_with_next_sentence": true
    },
    {
        "source_sentence": "從十信初心，歷十住、十行、十迴向、十地，直至等覺佛前普賢，猶是自利利他門者；",
        "from": "T47n1976_006:0406a02_6",
        "context_with_next_sentence": true
    },
    {
        "source_sentence": "登妙覺位佛後普賢，方是利他之行。",
        "from": "T47n1976_006:0406a03_3",
        "context_with_next_sentence": true
    },
    {
        "source_sentence": "』如佛告比丘：",
        "from": "T47n1976_006:0406a03_10",
        "context_with_next_sentence": true
    },
    {
        "source_sentence": "『功德果報甚深，無有如我知恩分者，我雖復盡其邊底，我本以欲心無厭足故得佛，是故今猶不息，雖更無功德可得，我欲心亦不休。",
        "from": "T47n1976_006:0406a06_10",
        "context_with_next_sentence": true
    },
    {
        "source_sentence": "』當知，行海無邊，非丈竿尺木所能探其底裹。",
        "from": "T47n1976_006:0406a07_10",
        "context_with_next_sentence": true
    },
    {
        "source_sentence": "如癡兒見人指門前竿云在天半，即計量言：",
        "from": "T47n1976_006:0406a08_11",
        "context_with_next_sentence": true
    },
    {
        "source_sentence": "『從地至天止兩竿許。",
        "from": "T47n1976_006:0406a09_1",
        "context_with_next_sentence": true
    },
    {
        "source_sentence": "』佛法戲論亦復如是。",
        "from": "T47n1976_006:0406a09_11",
        "context_with_next_sentence": true
    },
    {
        "source_sentence": "」五、稱法行者，法界海中，無量無邊；",
        "from": "T47n1976_006:0406a10_16",
        "context_with_next_sentence": true
    },
    {
        "source_sentence": "菩薩行海，亦無量無邊。",
        "from": "T47n1976_006:0406a11_5",
        "context_with_next_sentence": true
    },
    {
        "source_sentence": "虛空著彩，粉墨徒勞；",
        "from": "T47n1976_006:0406a11_15",
        "context_with_next_sentence": true
    },
    {
        "source_sentence": "法界無方，轍跡安用。",
        "from": "T47n1976_006:0406a12_4",
        "context_with_next_sentence": true
    },
    {
        "source_sentence": "是故菩薩自性行者，非有非無，非行非不行，唯是稱法自在之行。",
        "from": "T47n1976_006:0406a13_13",
        "context_with_next_sentence": true
    },
    {
        "source_sentence": "一者、菩薩度一切眾生究竟無餘涅槃，而眾生界不減。",
        "from": "T47n1976_006:0406a14_17",
        "context_with_next_sentence": true
    },
    {
        "source_sentence": "如登場傀儡悲咲宛然，唯一土泥，空無所有，是稱法行。",
        "from": "T47n1976_006:0406a16_3",
        "context_with_next_sentence": true
    },
    {
        "source_sentence": "二者、菩薩行五無間，而無惱恚；",
        "from": "T47n1976_006:0406a16_18",
        "context_with_next_sentence": true
    },
    {
        "source_sentence": "至于地獄，無諸罪垢；",
        "from": "T47n1976_006:0406a17_7",
        "context_with_next_sentence": true
    },
    {
        "source_sentence": "至於畜生，無有無明憍慢等過。",
        "from": "T47n1976_006:0406a18_1",
        "context_with_next_sentence": true
    },
    {
        "source_sentence": "如淫女離魂逐所歡去，乃至生子而身常在父母前，是稱法行。",
        "from": "T47n1976_006:0406a19_9",
        "context_with_next_sentence": true
    },
    {
        "source_sentence": "三者、菩薩自身入定，他身起定；",
        "from": "T47n1976_006:0406a20_3",
        "context_with_next_sentence": true
    },
    {
        "source_sentence": "一身入定，多身起定；",
        "from": "T47n1976_006:0406a20_13",
        "context_with_next_sentence": true
    },
    {
        "source_sentence": "從有情身入定，從無情身起足。",
        "from": "T47n1976_006:0406a21_8",
        "context_with_next_sentence": true
    },
    {
        "source_sentence": "如猛虎起屍，跪拜作舞，唯虎所欲而屍本無知，是稱法行。",
        "from": "T47n1976_006:0406a22_13",
        "context_with_next_sentence": true
    },
    {
        "source_sentence": "四者、菩薩於一小眾生身中，轉大法輪，燃大法炬，震大法雷，魔宮摧毀，大地震動，度無量無邊眾生，而此小眾生，不覺不知。",
        "from": "T47n1976_006:0406a25_9",
        "context_with_next_sentence": true
    },
    {
        "source_sentence": "如天帝樂人，逃入一小女子鼻孔，遍索不得，而此女子不覺不知，是稱法行。",
        "from": "T47n1976_006:0406a27_4",
        "context_with_next_sentence": true
    },
    {
        "source_sentence": "五者、菩薩欲久住世，即以念頃衍作無量無數百千億那由他劫；",
        "from": "T47n1976_006:0406a28_12",
        "context_with_next_sentence": true
    },
    {
        "source_sentence": "欲少住世，即以無量無數百千億那由他劫，縮為念頃。",
        "from": "T47n1976_006:0406a29_17",
        "context_with_next_sentence": true
    },
    {
        "source_sentence": "如小兒看燈中走馬，計其多寡首尾，了不可得，是稱法行。",
        "from": "T47n1976_006:0406b02_4",
        "context_with_next_sentence": true
    },
    {
        "source_sentence": "是故若證如是不思議行者，一念之中，三世諸佛淨土攝入無餘，是謂菩薩莊嚴淨土之行。",
        "from": "T47n1976_006:0406b04_6",
        "context_with_next_sentence": true
    },
    {
        "source_sentence": "以無思智照之可見，非是情量所能猜度。",
        "from": "T47n1976_006:0406b05_5",
        "context_with_next_sentence": true
    },
    {
        "source_sentence": "何以故？",
        "from": "T47n1976_006:0406b05_9",
        "context_with_next_sentence": true
    },
    {
        "source_sentence": "以自性超一切量故。",
        "from": "T47n1976_006:0406b05_18",
        "context_with_next_sentence": true
    },
    {
        "source_sentence": "西方合論卷之六終",
        "from": "T47n1976_006:0406b06_100",
        "context_with_next_sentence": false
    }
]