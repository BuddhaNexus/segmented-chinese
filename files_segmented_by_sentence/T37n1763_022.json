[
    {
        "source_sentence": "大般涅槃經集解卷第二十二",
        "from": "T37n1763_022:0466a05_0",
        "context_with_next_sentence": true
    },
    {
        "source_sentence": "月喻品第十五　菩薩品第十六",
        "from": "T37n1763_022:0466a06_0",
        "context_with_next_sentence": true
    },
    {
        "source_sentence": "　釋月有六事。以譬法身",
        "from": "T37n1763_022:0466a08_0",
        "context_with_next_sentence": true
    },
    {
        "source_sentence": "　釋日及歲星譬　釋未發菩提心。",
        "from": "T37n1763_022:0466a10_7",
        "context_with_next_sentence": true
    },
    {
        "source_sentence": "為作菩提因緣事　釋一闡提不受道事15 月喻品(二二)月喻品第十五案法瑤曰：",
        "from": "T37n1763_022:0466a13_4",
        "context_with_next_sentence": true
    },
    {
        "source_sentence": "從「見月不現」至「譬如日出眾霧悉除」，答云何如日月大白問也。",
        "from": "T37n1763_022:0466a14_13",
        "context_with_next_sentence": true
    },
    {
        "source_sentence": "上長壽金剛，明法身體相。",
        "from": "T37n1763_022:0466a15_4",
        "context_with_next_sentence": true
    },
    {
        "source_sentence": "〈名字功德品〉，結經名也。",
        "from": "T37n1763_022:0466a15_17",
        "context_with_next_sentence": true
    },
    {
        "source_sentence": "經之大體以涅槃為極致，下竟解脫，皆明大涅槃義耳。",
        "from": "T37n1763_022:0466a16_19",
        "context_with_next_sentence": true
    },
    {
        "source_sentence": "從四種人竟四到，明弘經人，即是長壽金剛緣因也。",
        "from": "T37n1763_022:0466a18_3",
        "context_with_next_sentence": true
    },
    {
        "source_sentence": "從二十五有有我不耶，竟共聖行鳥喻，明佛性即是金剛長壽正因也。",
        "from": "T37n1763_022:0466a19_14",
        "context_with_next_sentence": true
    },
    {
        "source_sentence": "一周大明因果義訖，今復明長壽金剛應感無方之能也。",
        "from": "T37n1763_022:0466a21_1",
        "context_with_next_sentence": true
    },
    {
        "source_sentence": "僧宗白：",
        "from": "T37n1763_022:0466a21_5",
        "context_with_next_sentence": true
    },
    {
        "source_sentence": "上鳥喻，遍就六行以明圓理；",
        "from": "T37n1763_022:0466a21_18",
        "context_with_next_sentence": true
    },
    {
        "source_sentence": "今月喻，遍明法身真應之德也。",
        "from": "T37n1763_022:0466a22_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0466a22_16",
        "context_with_next_sentence": true
    },
    {
        "source_sentence": "猶答第十二問未竟，更偏明常樂我三德也。",
        "from": "T37n1763_022:0466a23_16",
        "context_with_next_sentence": true
    },
    {
        "source_sentence": "佛復告迦葉：",
        "from": "T37n1763_022:0466a24_5",
        "context_with_next_sentence": true
    },
    {
        "source_sentence": "譬如有人至為化眾生示有生滅。",
        "from": "T37n1763_022:0466a24_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466a25_4",
        "context_with_next_sentence": true
    },
    {
        "source_sentence": "月譬有六事，此第一明雖生不生，成前品未應物之迹，廣常義也。",
        "from": "T37n1763_022:0466a26_15",
        "context_with_next_sentence": true
    },
    {
        "source_sentence": "問曰在前而先答月者，以月事廣故也。",
        "from": "T37n1763_022:0466a27_12",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0466a27_16",
        "context_with_next_sentence": true
    },
    {
        "source_sentence": "明一應之迹始終也。",
        "from": "T37n1763_022:0466a28_5",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0466a28_9",
        "context_with_next_sentence": true
    },
    {
        "source_sentence": "此譬中有五重。",
        "from": "T37n1763_022:0466a28_16",
        "context_with_next_sentence": true
    },
    {
        "source_sentence": "第一舉今一化始末；",
        "from": "T37n1763_022:0466a29_5",
        "context_with_next_sentence": true
    },
    {
        "source_sentence": "第二明非但於此，乃遍十方也；",
        "from": "T37n1763_022:0466a29_19",
        "context_with_next_sentence": true
    },
    {
        "source_sentence": "第三寄月食，辨示有出身血事，而實不可傷也；",
        "from": "T37n1763_022:0466b02_1",
        "context_with_next_sentence": true
    },
    {
        "source_sentence": "第四顯壽之脩短，隨感而應也；",
        "from": "T37n1763_022:0466b02_15",
        "context_with_next_sentence": true
    },
    {
        "source_sentence": "第五明如來是眾聖之王，能為物益也。",
        "from": "T37n1763_022:0466b03_12",
        "context_with_next_sentence": true
    },
    {
        "source_sentence": "須彌障故不見者，有四天下，而須彌處中，日月運行周迴旋轉也。",
        "from": "T37n1763_022:0466b05_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_022:0466b06_3",
        "context_with_next_sentence": true
    },
    {
        "source_sentence": "如此滿月餘方見滿至是故名為常住不變。",
        "from": "T37n1763_022:0466b07_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466b07_7",
        "context_with_next_sentence": true
    },
    {
        "source_sentence": "第二事，廣上生滅義也。",
        "from": "T37n1763_022:0466b07_18",
        "context_with_next_sentence": true
    },
    {
        "source_sentence": "從初至十五日，廣生義；",
        "from": "T37n1763_022:0466b08_9",
        "context_with_next_sentence": true
    },
    {
        "source_sentence": "自下廣滅義也。",
        "from": "T37n1763_022:0466b08_16",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466b09_5",
        "context_with_next_sentence": true
    },
    {
        "source_sentence": "譬如滿月至如來常住無有變異。",
        "from": "T37n1763_022:0466b09_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466b10_4",
        "context_with_next_sentence": true
    },
    {
        "source_sentence": "第三事，普應六道隨感而現，亦是廣生中事也。",
        "from": "T37n1763_022:0466b11_7",
        "context_with_next_sentence": true
    },
    {
        "source_sentence": "在在處處者，既大小之器不同，月形亦異，譬六道既殊，迹亦不一也。",
        "from": "T37n1763_022:0466b12_19",
        "context_with_next_sentence": true
    },
    {
        "source_sentence": "百由旬者，向舉水器明隨處而現，此明去來隨人也。",
        "from": "T37n1763_022:0466b14_2",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0466b14_6",
        "context_with_next_sentence": true
    },
    {
        "source_sentence": "猶是第二事。",
        "from": "T37n1763_022:0466b14_12",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466b15_5",
        "context_with_next_sentence": true
    },
    {
        "source_sentence": "如羅睺羅至分別法句如彼醫子。",
        "from": "T37n1763_022:0466b15_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466b16_4",
        "context_with_next_sentence": true
    },
    {
        "source_sentence": "第四事，為制戒故，示有出身血等也。",
        "from": "T37n1763_022:0466b17_2",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0466b17_6",
        "context_with_next_sentence": true
    },
    {
        "source_sentence": "明果報必受也。",
        "from": "T37n1763_022:0466b17_13",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0466b17_17",
        "context_with_next_sentence": true
    },
    {
        "source_sentence": "第三事也。",
        "from": "T37n1763_022:0466b18_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0466b18_5",
        "context_with_next_sentence": true
    },
    {
        "source_sentence": "此示制戒，凡有三意：",
        "from": "T37n1763_022:0466b18_15",
        "context_with_next_sentence": true
    },
    {
        "source_sentence": "第一明法身無損，猶如滿月，雖有其事，而無所傷。",
        "from": "T37n1763_022:0466b19_17",
        "context_with_next_sentence": true
    },
    {
        "source_sentence": "第二所以無傷，引二人共鬪，本無殺心，雖死無罪。",
        "from": "T37n1763_022:0466b20_19",
        "context_with_next_sentence": true
    },
    {
        "source_sentence": "第三舉醫譬，明有此示現，必有利益也。",
        "from": "T37n1763_022:0466b21_16",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466b22_5",
        "context_with_next_sentence": true
    },
    {
        "source_sentence": "如人見月至是故如來常住無變。",
        "from": "T37n1763_022:0466b22_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466b23_4",
        "context_with_next_sentence": true
    },
    {
        "source_sentence": "第五事，顯現涅槃及業報等也。",
        "from": "T37n1763_022:0466b23_18",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0466b24_3",
        "context_with_next_sentence": true
    },
    {
        "source_sentence": "前示行惡止善也，此示行善制戒也。",
        "from": "T37n1763_022:0466b24_19",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0466b25_3",
        "context_with_next_sentence": true
    },
    {
        "source_sentence": "第四事，月實不蝕，似損月，取譬涅槃。",
        "from": "T37n1763_022:0466b25_21",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466b26_5",
        "context_with_next_sentence": true
    },
    {
        "source_sentence": "譬如明月至故言如來譬如明月。",
        "from": "T37n1763_022:0466b26_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466b27_4",
        "context_with_next_sentence": true
    },
    {
        "source_sentence": "第六事，佛之功德略如彼也。",
        "from": "T37n1763_022:0466b27_17",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0466b28_3",
        "context_with_next_sentence": true
    },
    {
        "source_sentence": "第五事也。",
        "from": "T37n1763_022:0466b28_8",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0466b28_12",
        "context_with_next_sentence": true
    },
    {
        "source_sentence": "既示行善、制戒止惡，今明樂法眾生從教無厭也。",
        "from": "T37n1763_022:0466b29_13",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466c01_5",
        "context_with_next_sentence": true
    },
    {
        "source_sentence": "譬如日出至即是諸佛真實法性。",
        "from": "T37n1763_022:0466c01_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466c02_4",
        "context_with_next_sentence": true
    },
    {
        "source_sentence": "答日問也。",
        "from": "T37n1763_022:0466c02_9",
        "context_with_next_sentence": true
    },
    {
        "source_sentence": "有二譬，初取長短為喻、次以損益為譬也。",
        "from": "T37n1763_022:0466c03_10",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466c04_5",
        "context_with_next_sentence": true
    },
    {
        "source_sentence": "譬如眾星至猶如世人不見晝星。",
        "from": "T37n1763_022:0466c04_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466c05_4",
        "context_with_next_sentence": true
    },
    {
        "source_sentence": "答太白星問也。",
        "from": "T37n1763_022:0466c05_11",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0466c05_15",
        "context_with_next_sentence": true
    },
    {
        "source_sentence": "譬法身玄妙寂寞，絕於視聽之表。",
        "from": "T37n1763_022:0466c06_11",
        "context_with_next_sentence": true
    },
    {
        "source_sentence": "於情為隱，唯見丈六謂之為極；",
        "from": "T37n1763_022:0466c07_5",
        "context_with_next_sentence": true
    },
    {
        "source_sentence": "二乘之謂言無，故二乘不見也。",
        "from": "T37n1763_022:0466c07_19",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466c08_5",
        "context_with_next_sentence": true
    },
    {
        "source_sentence": "譬如陰闇至不為諸垢之所染故。",
        "from": "T37n1763_022:0466c08_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466c09_4",
        "context_with_next_sentence": true
    },
    {
        "source_sentence": "總以日月譬三寶滅也。",
        "from": "T37n1763_022:0466c09_14",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0466c10_1",
        "context_with_next_sentence": true
    },
    {
        "source_sentence": "譬佛在世，人謂體盡丈六，是則無有常住法身。",
        "from": "T37n1763_022:0466c11_2",
        "context_with_next_sentence": true
    },
    {
        "source_sentence": "今明涅槃之後，故異上耳。",
        "from": "T37n1763_022:0466c11_14",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466c12_5",
        "context_with_next_sentence": true
    },
    {
        "source_sentence": "譬如黑月至如彼日月無有滅沒。",
        "from": "T37n1763_022:0466c12_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466c13_4",
        "context_with_next_sentence": true
    },
    {
        "source_sentence": "答慧星問也。",
        "from": "T37n1763_022:0466c13_10",
        "context_with_next_sentence": true
    },
    {
        "source_sentence": "謂佛不並興，若辟支出世，真佛滅度。",
        "from": "T37n1763_022:0466c14_9",
        "context_with_next_sentence": true
    },
    {
        "source_sentence": "人生倒見，謂不祥也。",
        "from": "T37n1763_022:0466c14_19",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0466c15_2",
        "context_with_next_sentence": true
    },
    {
        "source_sentence": "黑月者，以脩羅手障，令不見也。",
        "from": "T37n1763_022:0466c15_17",
        "context_with_next_sentence": true
    },
    {
        "source_sentence": "又言水精白銀為月，以水精邊故，如黑月也。",
        "from": "T37n1763_022:0466c16_17",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0466c17_5",
        "context_with_next_sentence": true
    },
    {
        "source_sentence": "譬如日出至一切諸惡無間罪業。",
        "from": "T37n1763_022:0466c17_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0466c18_4",
        "context_with_next_sentence": true
    },
    {
        "source_sentence": "已證佛常，六行已顯。",
        "from": "T37n1763_022:0466c18_14",
        "context_with_next_sentence": true
    },
    {
        "source_sentence": "今說經功德及聞經之益，勸人受持。",
        "from": "T37n1763_022:0466c19_11",
        "context_with_next_sentence": true
    },
    {
        "source_sentence": "通答二問：",
        "from": "T37n1763_022:0466c19_16",
        "context_with_next_sentence": true
    },
    {
        "source_sentence": "「云何未發心，而名為菩薩」，至「猶如閻浮金，無能說其過」也。",
        "from": "T37n1763_022:0466c21_3",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0466c21_7",
        "context_with_next_sentence": true
    },
    {
        "source_sentence": "前日月太白慧星等譬，廣上〈長壽〉、〈金剛〉品也，今次廣上〈名字功德品〉也。",
        "from": "T37n1763_022:0466c22_24",
        "context_with_next_sentence": true
    },
    {
        "source_sentence": "一經耳者，起一聞之功，終藉此慧，眾惡消除；",
        "from": "T37n1763_022:0466c23_19",
        "context_with_next_sentence": true
    },
    {
        "source_sentence": "不言一經歷耳煩惱便盡也。",
        "from": "T37n1763_022:0466c24_10",
        "context_with_next_sentence": true
    },
    {
        "source_sentence": "正顯此經功能滅惡生善，齊法身也。",
        "from": "T37n1763_022:0466c25_8",
        "context_with_next_sentence": true
    },
    {
        "source_sentence": "竟良醫譬，皆明經力也。",
        "from": "T37n1763_022:0466c25_19",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0466c26_2",
        "context_with_next_sentence": true
    },
    {
        "source_sentence": "經之置品，乃出自後人隨義類而標之耳。",
        "from": "T37n1763_022:0466c27_1",
        "context_with_next_sentence": true
    },
    {
        "source_sentence": "謂〈菩薩品〉名應在此初，相承仍舊，輒改為難，付之來哲也。",
        "from": "T37n1763_022:0466c28_8",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0466c28_12",
        "context_with_next_sentence": true
    },
    {
        "source_sentence": "若經生歷死發心之者，名發心菩薩。",
        "from": "T37n1763_022:0466c29_8",
        "context_with_next_sentence": true
    },
    {
        "source_sentence": "今言未發心者，就一生之中作論也。",
        "from": "T37n1763_022:0467a01_5",
        "context_with_next_sentence": true
    },
    {
        "source_sentence": "此生中未經發心，但見《涅槃經》，改惡脩善、起弘護之心，便名發心菩薩也。",
        "from": "T37n1763_022:0467a02_18",
        "context_with_next_sentence": true
    },
    {
        "source_sentence": "將欲廣答此問，故先借日月之光以譬《涅槃經》也。",
        "from": "T37n1763_022:0467a04_1",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_022:0467a04_5",
        "context_with_next_sentence": true
    },
    {
        "source_sentence": "此下有三意。",
        "from": "T37n1763_022:0467a04_11",
        "context_with_next_sentence": true
    },
    {
        "source_sentence": "第一從此訖答二難，廣顯經力也；",
        "from": "T37n1763_022:0467a05_5",
        "context_with_next_sentence": true
    },
    {
        "source_sentence": "第二次因迦葉舉其前問，即是正答所問；",
        "from": "T37n1763_022:0467a06_4",
        "context_with_next_sentence": true
    },
    {
        "source_sentence": "第三後廣釋除闡提之義也。",
        "from": "T37n1763_022:0467a06_16",
        "context_with_next_sentence": true
    },
    {
        "source_sentence": "是大涅槃甚深境界至正法不斷僧寶不滅。",
        "from": "T37n1763_022:0467a07_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_022:0467a08_4",
        "context_with_next_sentence": true
    },
    {
        "source_sentence": "此明思慧思惟常住三寶之心。",
        "from": "T37n1763_022:0467a08_17",
        "context_with_next_sentence": true
    },
    {
        "source_sentence": "是故應當多脩方便至阿耨多羅三藐三菩提。",
        "from": "T37n1763_022:0467a09_18",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_022:0467a10_4",
        "context_with_next_sentence": true
    },
    {
        "source_sentence": "此明脩慧也。",
        "from": "T37n1763_022:0467a10_10",
        "context_with_next_sentence": true
    },
    {
        "source_sentence": "以勤學故，得近無上道，故言不久。",
        "from": "T37n1763_022:0467a11_7",
        "context_with_next_sentence": true
    },
    {
        "source_sentence": "是故此經名為無量功德所成。",
        "from": "T37n1763_022:0467a12_12",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_022:0467a12_17",
        "context_with_next_sentence": true
    },
    {
        "source_sentence": "此經正明佛是常住，常住猶三慧而成，今以此三苞一切行盡，故言無量功德之所成也。",
        "from": "T37n1763_022:0467a14_18",
        "context_with_next_sentence": true
    },
    {
        "source_sentence": "亦名菩提不可窮盡。",
        "from": "T37n1763_022:0467a15_8",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_022:0467a15_13",
        "context_with_next_sentence": true
    },
    {
        "source_sentence": "因既無量，果亦無窮。",
        "from": "T37n1763_022:0467a16_4",
        "context_with_next_sentence": true
    },
    {
        "source_sentence": "以因果俱無量故，故稱大。",
        "from": "T37n1763_022:0467a16_16",
        "context_with_next_sentence": true
    },
    {
        "source_sentence": "以不盡故故得稱為至身無邊故名大涅槃。",
        "from": "T37n1763_022:0467a17_17",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_022:0467a18_4",
        "context_with_next_sentence": true
    },
    {
        "source_sentence": "有般若智光故法身無邊，以此二事名為大涅槃也。",
        "from": "T37n1763_022:0467a19_7",
        "context_with_next_sentence": true
    },
    {
        "source_sentence": "16 菩薩品(二二-二四)1菩薩品第十六復次善男子！",
        "from": "T37n1763_022:0467a21_5",
        "context_with_next_sentence": true
    },
    {
        "source_sentence": "如日月光至是故復名大般涅槃。",
        "from": "T37n1763_022:0467a21_19",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_022:0467a22_4",
        "context_with_next_sentence": true
    },
    {
        "source_sentence": "雖未發心，而得為菩提之因，與大權無異。",
        "from": "T37n1763_022:0467a23_4",
        "context_with_next_sentence": true
    },
    {
        "source_sentence": "若聞佛性信解，則是菩提心發，乃為因耳；",
        "from": "T37n1763_022:0467a24_3",
        "context_with_next_sentence": true
    },
    {
        "source_sentence": "若生誹謗，豈為因耶？",
        "from": "T37n1763_022:0467a24_13",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_022:0467a24_17",
        "context_with_next_sentence": true
    },
    {
        "source_sentence": "眾生受道必由內信。",
        "from": "T37n1763_022:0467a25_5",
        "context_with_next_sentence": true
    },
    {
        "source_sentence": "信之微者，無過四重五逆，善根不斷由如毛髮。",
        "from": "T37n1763_022:0467a26_6",
        "context_with_next_sentence": true
    },
    {
        "source_sentence": "藉此微善，感涅槃光、成菩提因，得名菩薩，不畏大眾，如彼真金無過可說也。",
        "from": "T37n1763_022:0467a28_1",
        "context_with_next_sentence": true
    },
    {
        "source_sentence": "作菩提緣者，菩薩以發心為因，住前三十心是初發心之因。",
        "from": "T37n1763_022:0467a29_7",
        "context_with_next_sentence": true
    },
    {
        "source_sentence": "即日未有此心，而有重惡所障，以經力故得作菩薩也。",
        "from": "T37n1763_022:0467b01_12",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0467b01_16",
        "context_with_next_sentence": true
    },
    {
        "source_sentence": "向明能滅諸惡，此明能生諸善、發菩提心也。",
        "from": "T37n1763_022:0467b02_16",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0467b02_20",
        "context_with_next_sentence": true
    },
    {
        "source_sentence": "善根未斷，必有絲髮許也。",
        "from": "T37n1763_022:0467b03_11",
        "context_with_next_sentence": true
    },
    {
        "source_sentence": "經有緣發之力，能令感悟，深自改悔，上求佛慧、下度眾生，令未發心作菩薩也。",
        "from": "T37n1763_022:0467b05_6",
        "context_with_next_sentence": true
    },
    {
        "source_sentence": "入毛孔者，將明此經力能除闇，稱為光也。",
        "from": "T37n1763_022:0467b06_6",
        "context_with_next_sentence": true
    },
    {
        "source_sentence": "善以感教，教善相扶，義如入也。",
        "from": "T37n1763_022:0467b07_1",
        "context_with_next_sentence": true
    },
    {
        "source_sentence": "所益未深，稱毛孔也。",
        "from": "T37n1763_022:0467b07_11",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_022:0467b08_7",
        "context_with_next_sentence": true
    },
    {
        "source_sentence": "世尊至云何能斷一切煩惱。",
        "from": "T37n1763_022:0467b08_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0467b09_4",
        "context_with_next_sentence": true
    },
    {
        "source_sentence": "夫有三障則不受道，若聞皆作菩提因者，則善惡無差也。",
        "from": "T37n1763_022:0467b10_11",
        "context_with_next_sentence": true
    },
    {
        "source_sentence": "如來何故說四依義者，若一經耳，以是耳識所得已為菩提因者，何故昔云依智不依識耶？",
        "from": "T37n1763_022:0467b12_12",
        "context_with_next_sentence": true
    },
    {
        "source_sentence": "云何斷一切煩惱者，夫不退菩薩要伏斷煩惱，若不解義，云何伏結耶？",
        "from": "T37n1763_022:0467b14_4",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0467b14_8",
        "context_with_next_sentence": true
    },
    {
        "source_sentence": "兩難各有兩關，便成四也。",
        "from": "T37n1763_022:0467b14_20",
        "context_with_next_sentence": true
    },
    {
        "source_sentence": "初關一往且非今旨也。",
        "from": "T37n1763_022:0467b15_9",
        "context_with_next_sentence": true
    },
    {
        "source_sentence": "若三種罪人聞經便為菩提因者，治戒破戒復有何殊？",
        "from": "T37n1763_022:0467b16_14",
        "context_with_next_sentence": true
    },
    {
        "source_sentence": "第二關，即以四依品結難也，謂治戒者聞經亦為菩薩，破戒者亦爾者，何用四依出世治破戒耶？",
        "from": "T37n1763_022:0467b18_17",
        "context_with_next_sentence": true
    },
    {
        "source_sentence": "又如佛言，第二難亦兩關：",
        "from": "T37n1763_022:0467b19_10",
        "context_with_next_sentence": true
    },
    {
        "source_sentence": "初關即引上〈鳥喻品〉云：",
        "from": "T37n1763_022:0467b20_1",
        "context_with_next_sentence": true
    },
    {
        "source_sentence": "若能歸依一體三寶者，雖有煩惱如無煩惱。",
        "from": "T37n1763_022:0467b21_1",
        "context_with_next_sentence": true
    },
    {
        "source_sentence": "若果一聞此經便能決信，即令煩惱根虛者，佛〈四依品〉中自說恒沙佛所發心，聞經尚不解義，云何一聞經耳便斷煩惱？",
        "from": "T37n1763_022:0467b23_14",
        "context_with_next_sentence": true
    },
    {
        "source_sentence": "第二關，即以理徵，結成難也，謂解惑相違也。",
        "from": "T37n1763_022:0467b24_15",
        "context_with_next_sentence": true
    },
    {
        "source_sentence": "彼之積德，猶尚未解；",
        "from": "T37n1763_022:0467b25_4",
        "context_with_next_sentence": true
    },
    {
        "source_sentence": "而此之經耳，云何除惑耶？",
        "from": "T37n1763_022:0467b25_16",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_022:0467b25_20",
        "context_with_next_sentence": true
    },
    {
        "source_sentence": "有兩難。",
        "from": "T37n1763_022:0467b26_3",
        "context_with_next_sentence": true
    },
    {
        "source_sentence": "第一云：",
        "from": "T37n1763_022:0467b26_7",
        "context_with_next_sentence": true
    },
    {
        "source_sentence": "若三種罪人心不樂向，而以經力強令發心者，何須依四依人耶？",
        "from": "T37n1763_022:0467b27_15",
        "context_with_next_sentence": true
    },
    {
        "source_sentence": "第二若果發心便是得理、即能遣惑者，云何彼云三恒河沙佛所發心猶未解義？",
        "from": "T37n1763_022:0467b29_11",
        "context_with_next_sentence": true
    },
    {
        "source_sentence": "此彼二說，未可解也。",
        "from": "T37n1763_022:0467c01_2",
        "context_with_next_sentence": true
    },
    {
        "source_sentence": "佛言：",
        "from": "T37n1763_022:0467c02_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_022:0467c02_6",
        "context_with_next_sentence": true
    },
    {
        "source_sentence": "除一闡提至以是義故名為大事。",
        "from": "T37n1763_022:0467c02_20",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0467c03_4",
        "context_with_next_sentence": true
    },
    {
        "source_sentence": "除一闡提者，具三障故也。",
        "from": "T37n1763_022:0467c03_16",
        "context_with_next_sentence": true
    },
    {
        "source_sentence": "云何為具？",
        "from": "T37n1763_022:0467c04_2",
        "context_with_next_sentence": true
    },
    {
        "source_sentence": "謂不見因果，煩惱障也；",
        "from": "T37n1763_022:0467c04_13",
        "context_with_next_sentence": true
    },
    {
        "source_sentence": "說無因果，業障也；",
        "from": "T37n1763_022:0467c05_1",
        "context_with_next_sentence": true
    },
    {
        "source_sentence": "世世積惡，今成闡提，報障也。",
        "from": "T37n1763_022:0467c05_15",
        "context_with_next_sentence": true
    },
    {
        "source_sentence": "其餘眾生聞是經者，謂四重五逆。",
        "from": "T37n1763_022:0467c06_10",
        "context_with_next_sentence": true
    },
    {
        "source_sentence": "雖有惡業，聞經生信，必久種功德，非無因也。",
        "from": "T37n1763_022:0467c07_10",
        "context_with_next_sentence": true
    },
    {
        "source_sentence": "凡夫下劣不得聞者，謂不應經耳，聞亦不生信也。",
        "from": "T37n1763_022:0467c08_12",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_022:0467c09_7",
        "context_with_next_sentence": true
    },
    {
        "source_sentence": "世尊至未發菩提心者得菩提因。",
        "from": "T37n1763_022:0467c10_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0467c10_7",
        "context_with_next_sentence": true
    },
    {
        "source_sentence": "謂此二人既有業障，應障發心，云何得發耶？",
        "from": "T37n1763_022:0467c11_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0467c11_12",
        "context_with_next_sentence": true
    },
    {
        "source_sentence": "二難既通，今廣明經力發心之由。",
        "from": "T37n1763_022:0467c12_6",
        "context_with_next_sentence": true
    },
    {
        "source_sentence": "佛告迦葉：",
        "from": "T37n1763_022:0467c13_4",
        "context_with_next_sentence": true
    },
    {
        "source_sentence": "若有聞是大涅槃至大乘妙典真佛所說。",
        "from": "T37n1763_022:0467c14_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0467c14_7",
        "context_with_next_sentence": true
    },
    {
        "source_sentence": "見羅剎像者，以有障故，雖復聞經，不即發心。",
        "from": "T37n1763_022:0467c15_8",
        "context_with_next_sentence": true
    },
    {
        "source_sentence": "由經發夢，夢見業果，懼苦發心，經之力也。",
        "from": "T37n1763_022:0467c16_7",
        "context_with_next_sentence": true
    },
    {
        "source_sentence": "憶念菩提者，發心有強弱也，強者生人中、弱者生三塗，雖受罪報，菩提之心不絕也。",
        "from": "T37n1763_022:0467c18_5",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0467c18_9",
        "context_with_next_sentence": true
    },
    {
        "source_sentence": "誹謗經者，將絕之時，謗對相現，方生怖懼。",
        "from": "T37n1763_022:0467c19_8",
        "context_with_next_sentence": true
    },
    {
        "source_sentence": "臨終之時，其心憒亂，謂之夢也。",
        "from": "T37n1763_022:0467c20_2",
        "context_with_next_sentence": true
    },
    {
        "source_sentence": "罪對切人，可怖可懼，有過羅剎也。",
        "from": "T37n1763_022:0467c20_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0467c21_1",
        "context_with_next_sentence": true
    },
    {
        "source_sentence": "大論經教有二時明義也。",
        "from": "T37n1763_022:0467c21_12",
        "context_with_next_sentence": true
    },
    {
        "source_sentence": "經言以下下智斷上上煩惱者，應以昔經治三種罪，而今涅槃之教方云能除此惑，則於理相反，云何為中耶？",
        "from": "T37n1763_022:0467c24_3",
        "context_with_next_sentence": true
    },
    {
        "source_sentence": "經言下下智斷上上惑者，此據真無漏道斷通為語。",
        "from": "T37n1763_022:0467c25_6",
        "context_with_next_sentence": true
    },
    {
        "source_sentence": "今所釋兩經，正明伏道也。",
        "from": "T37n1763_022:0467c25_18",
        "context_with_next_sentence": true
    },
    {
        "source_sentence": "夫起惑之與生善，本在有漏心中，若心重心輕，善惡俱爾也。",
        "from": "T37n1763_022:0467c27_5",
        "context_with_next_sentence": true
    },
    {
        "source_sentence": "昔經明理不圓、解亦微尠，故以輕善伏於輕惑。",
        "from": "T37n1763_022:0467c28_6",
        "context_with_next_sentence": true
    },
    {
        "source_sentence": "今經所明理既周足、信解深勝，故以增上之善得抑上上之惑。",
        "from": "T37n1763_022:0467c29_14",
        "context_with_next_sentence": true
    },
    {
        "source_sentence": "所以知如此者，如戒律中若犯第二篇，則於二十人中懺方滅。",
        "from": "T37n1763_022:0468a02_3",
        "context_with_next_sentence": true
    },
    {
        "source_sentence": "犯第三篇以去，直對手而除，乃至突吉羅罪責心而遣。",
        "from": "T37n1763_022:0468a03_7",
        "context_with_next_sentence": true
    },
    {
        "source_sentence": "若尋此為言，則應輕罪，須多人而滅也。",
        "from": "T37n1763_022:0468a04_5",
        "context_with_next_sentence": true
    },
    {
        "source_sentence": "今則不然，故知昔經理淺，生善則劣，止伏輕惑；",
        "from": "T37n1763_022:0468a05_7",
        "context_with_next_sentence": true
    },
    {
        "source_sentence": "今經理深，生福增上，能伏重惑。",
        "from": "T37n1763_022:0468a06_2",
        "context_with_next_sentence": true
    },
    {
        "source_sentence": "尋此而推，昔經不能令人得道明矣。",
        "from": "T37n1763_022:0468a06_18",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0468a07_5",
        "context_with_next_sentence": true
    },
    {
        "source_sentence": "如虛空中至一闡提輩立菩提因。",
        "from": "T37n1763_022:0468a07_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0468a08_4",
        "context_with_next_sentence": true
    },
    {
        "source_sentence": "手瘡者，闡提以耶見為手，有善則壞，取譬瘡也。",
        "from": "T37n1763_022:0468a09_7",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0468a10_5",
        "context_with_next_sentence": true
    },
    {
        "source_sentence": "如馬齒草至密緻猶如金剛不容外物。",
        "from": "T37n1763_022:0468a11_2",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_022:0468a11_7",
        "context_with_next_sentence": true
    },
    {
        "source_sentence": "雨降無甄，密緻者不受。",
        "from": "T37n1763_022:0468a11_18",
        "context_with_next_sentence": true
    },
    {
        "source_sentence": "闡提如是，豈法雨之咎耶？",
        "from": "T37n1763_022:0468a12_10",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_022:0468a13_7",
        "context_with_next_sentence": true
    },
    {
        "source_sentence": "世尊至如是所說有何等義。",
        "from": "T37n1763_022:0468a13_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0468a14_4",
        "context_with_next_sentence": true
    },
    {
        "source_sentence": "引昔說作惡不悔偈，證闡提不可化也。",
        "from": "T37n1763_022:0468a15_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0468a15_7",
        "context_with_next_sentence": true
    },
    {
        "source_sentence": "更問昔偈，廣彰其惡。",
        "from": "T37n1763_022:0468a15_17",
        "context_with_next_sentence": true
    },
    {
        "source_sentence": "先舉可畏，欲顯後偈無畏義也。",
        "from": "T37n1763_022:0468a16_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0468a16_14",
        "context_with_next_sentence": true
    },
    {
        "source_sentence": "此下答第十五問，明三種罪人聞《涅槃經》，改悔脩善，能為人天之福田也。",
        "from": "T37n1763_022:0468a18_6",
        "context_with_next_sentence": true
    },
    {
        "source_sentence": "本時有惡，恒畏大眾；",
        "from": "T37n1763_022:0468a18_16",
        "context_with_next_sentence": true
    },
    {
        "source_sentence": "今改往脩來，則無懼矣。",
        "from": "T37n1763_022:0468a19_7",
        "context_with_next_sentence": true
    },
    {
        "source_sentence": "此答中說三偈，初一行作造惡於眾有畏之偈。",
        "from": "T37n1763_022:0468a20_7",
        "context_with_next_sentence": true
    },
    {
        "source_sentence": "佛言：",
        "from": "T37n1763_022:0468a21_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_022:0468a21_6",
        "context_with_next_sentence": true
    },
    {
        "source_sentence": "不見者謂至嶮惡道者謂諸行也。",
        "from": "T37n1763_022:0468a21_20",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_022:0468a22_4",
        "context_with_next_sentence": true
    },
    {
        "source_sentence": "佛自廣釋也。",
        "from": "T37n1763_022:0468a22_10",
        "context_with_next_sentence": true
    },
    {
        "source_sentence": "迦葉復言：",
        "from": "T37n1763_022:0468a23_4",
        "context_with_next_sentence": true
    },
    {
        "source_sentence": "如佛所說至如王夷坦道是義何謂。",
        "from": "T37n1763_022:0468a23_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0468a24_4",
        "context_with_next_sentence": true
    },
    {
        "source_sentence": "引昔作罪能悔之偈，證四重可化也。",
        "from": "T37n1763_022:0468a25_2",
        "context_with_next_sentence": true
    },
    {
        "source_sentence": "上說發心，今說除惡也。",
        "from": "T37n1763_022:0468a25_13",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0468a25_17",
        "context_with_next_sentence": true
    },
    {
        "source_sentence": "此答云何於大眾得無畏。",
        "from": "T37n1763_022:0468a26_7",
        "context_with_next_sentence": true
    },
    {
        "source_sentence": "言依經改悔，廣脩諸善，眾惡消滅，如王夷坦道也。",
        "from": "T37n1763_022:0468a27_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0468a27_14",
        "context_with_next_sentence": true
    },
    {
        "source_sentence": "此第二偈，政明惡時不畏大眾，說其本乃惡，今依經改悔者也。",
        "from": "T37n1763_022:0468a29_2",
        "context_with_next_sentence": true
    },
    {
        "source_sentence": "佛言：",
        "from": "T37n1763_022:0468b01_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_022:0468b01_6",
        "context_with_next_sentence": true
    },
    {
        "source_sentence": "見所作者至何以故諸佛法爾。",
        "from": "T37n1763_022:0468b01_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0468b02_4",
        "context_with_next_sentence": true
    },
    {
        "source_sentence": "至無至處者，無至名無始，從無始已來盡發露也。",
        "from": "T37n1763_022:0468b03_6",
        "context_with_next_sentence": true
    },
    {
        "source_sentence": "又無至名涅槃，以發露能至涅槃也。",
        "from": "T37n1763_022:0468b04_3",
        "context_with_next_sentence": true
    },
    {
        "source_sentence": "膏油俱盡者，言佛由行，得自然相好，亦與人俱滅耳。",
        "from": "T37n1763_022:0468b05_6",
        "context_with_next_sentence": true
    },
    {
        "source_sentence": "若有菩薩以下，不信二人，用發露功德，迴向菩提，即名菩薩也。",
        "from": "T37n1763_022:0468b06_15",
        "context_with_next_sentence": true
    },
    {
        "source_sentence": "為闡提毀訾，言無因果。",
        "from": "T37n1763_022:0468b07_6",
        "context_with_next_sentence": true
    },
    {
        "source_sentence": "然諸菩薩不以彼惡，不捨而不救也。",
        "from": "T37n1763_022:0468b08_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0468b08_6",
        "context_with_next_sentence": true
    },
    {
        "source_sentence": "從有生死際至涅槃以來，所作惡業盡皆發露。",
        "from": "T37n1763_022:0468b09_6",
        "context_with_next_sentence": true
    },
    {
        "source_sentence": "作此心而悔，則無罪而不滅也。",
        "from": "T37n1763_022:0468b10_1",
        "context_with_next_sentence": true
    },
    {
        "source_sentence": "獼猴捉水中月者，為闡提作喻。",
        "from": "T37n1763_022:0468b10_15",
        "context_with_next_sentence": true
    },
    {
        "source_sentence": "夫水中之月，月之影也。",
        "from": "T37n1763_022:0468b11_6",
        "context_with_next_sentence": true
    },
    {
        "source_sentence": "獼猴譬闡提，月譬涅槃，水譬有漏相善，水中月譬涅槃影也。",
        "from": "T37n1763_022:0468b12_12",
        "context_with_next_sentence": true
    },
    {
        "source_sentence": "無水則無月影，緣有佛說有漏之善，善本資向涅槃，氣分相關也。",
        "from": "T37n1763_022:0468b14_2",
        "context_with_next_sentence": true
    },
    {
        "source_sentence": "凡夫脩相善，故遏重惑，得人天報，無大麁苦，顛倒謂樂。",
        "from": "T37n1763_022:0468b15_8",
        "context_with_next_sentence": true
    },
    {
        "source_sentence": "猶如闡提，見生死中五欲之樂謂為真實也。",
        "from": "T37n1763_022:0468b16_7",
        "context_with_next_sentence": true
    },
    {
        "source_sentence": "作惡不即受如乳即成酪猶灰䨱火上愚者輕蹈之。",
        "from": "T37n1763_022:0468b18_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0468b18_7",
        "context_with_next_sentence": true
    },
    {
        "source_sentence": "作惡方便及闡提之惡，不即受報，闡提生報非現報也。",
        "from": "T37n1763_022:0468b19_12",
        "context_with_next_sentence": true
    },
    {
        "source_sentence": "如乳即成酪者，乳有現果，明不如此。",
        "from": "T37n1763_022:0468b20_11",
        "context_with_next_sentence": true
    },
    {
        "source_sentence": "愚者輕蹈者，愚人見現在、不見未來，以非現報而輕造之，將出闡提之行，先說偈也。",
        "from": "T37n1763_022:0468b22_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_022:0468b22_12",
        "context_with_next_sentence": true
    },
    {
        "source_sentence": "還釋作惡之人所以造罪，以不見後世故爾。",
        "from": "T37n1763_022:0468b23_11",
        "context_with_next_sentence": true
    },
    {
        "source_sentence": "若使前念為惡、後念受報，誰敢為惡？",
        "from": "T37n1763_022:0468b24_8",
        "context_with_next_sentence": true
    },
    {
        "source_sentence": "以不見後世故，如灰覆火，愚人所踐，不覺燒也。",
        "from": "T37n1763_022:0468b25_9",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0468b25_13",
        "context_with_next_sentence": true
    },
    {
        "source_sentence": "第三偈明不依經悔者也。",
        "from": "T37n1763_022:0468b26_4",
        "context_with_next_sentence": true
    },
    {
        "source_sentence": "一闡提者名為無目至流轉生死無有窮已。",
        "from": "T37n1763_022:0468b27_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0468b28_4",
        "context_with_next_sentence": true
    },
    {
        "source_sentence": "無目者，謂但見現在，不見未來也。",
        "from": "T37n1763_022:0468b29_1",
        "context_with_next_sentence": true
    },
    {
        "source_sentence": "不見羅漢道者，羅漢能斷未生，而此人不見也。",
        "from": "T37n1763_022:0468c01_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_022:0468c01_6",
        "context_with_next_sentence": true
    },
    {
        "source_sentence": "譬如王使者，乃應出是羅漢似闡提，而但將菩薩來對，明此羅漢堅信大乘，一向撥《法華》以前經，云非實而是方便。",
        "from": "T37n1763_022:0468c03_18",
        "context_with_next_sentence": true
    },
    {
        "source_sentence": "言中乃以闡提也。",
        "from": "T37n1763_022:0468c04_5",
        "context_with_next_sentence": true
    },
    {
        "source_sentence": "王使譬菩薩也。",
        "from": "T37n1763_022:0468c04_12",
        "context_with_next_sentence": true
    },
    {
        "source_sentence": "善談論者，明菩薩四辨也。",
        "from": "T37n1763_022:0468c05_4",
        "context_with_next_sentence": true
    },
    {
        "source_sentence": "奉命他國者，捨法身之地，應生死也。",
        "from": "T37n1763_022:0468c06_1",
        "context_with_next_sentence": true
    },
    {
        "source_sentence": "寧喪身命終不匿王說者，乃可為外道所弊，終不唱佛是無常也。",
        "from": "T37n1763_022:0468c07_10",
        "context_with_next_sentence": true
    },
    {
        "source_sentence": "譬如蓮華者，喻行人也。",
        "from": "T37n1763_022:0468c08_1",
        "context_with_next_sentence": true
    },
    {
        "source_sentence": "既協信作罪，若見涅槃日者，其信心必增明也。",
        "from": "T37n1763_022:0468c09_2",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_022:0468c10_5",
        "context_with_next_sentence": true
    },
    {
        "source_sentence": "如優鉢羅華至何以故非法器故。",
        "from": "T37n1763_022:0468c10_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_022:0468c11_4",
        "context_with_next_sentence": true
    },
    {
        "source_sentence": "答問云何處濁世不污如蓮華，與二人為譬。",
        "from": "T37n1763_022:0468c12_5",
        "context_with_next_sentence": true
    },
    {
        "source_sentence": "雖有重罪，不障發心，不為罪行污也。",
        "from": "T37n1763_022:0468c13_2",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_022:0468c13_6",
        "context_with_next_sentence": true
    },
    {
        "source_sentence": "明菩薩能於眾無畏，必忘身命，宣弘常住。",
        "from": "T37n1763_022:0468c14_4",
        "context_with_next_sentence": true
    },
    {
        "source_sentence": "而惡之世，耶見誹謗其說，而執解不從，不改其橾，是處濁世不污，如蓮華也。",
        "from": "T37n1763_022:0468c15_19",
        "context_with_next_sentence": true
    },
    {
        "source_sentence": "夫能不從外耶者，皆由自己肉眼伏累，不歸煩惱污其內心也，故處煩惱不能染也。",
        "from": "T37n1763_022:0468c17_17",
        "context_with_next_sentence": true
    },
    {
        "source_sentence": "四種蓮華生淤泥中，不為彼淤泥所污，答處世不污也。",
        "from": "T37n1763_022:0468c19_4",
        "context_with_next_sentence": true
    },
    {
        "source_sentence": "次下句雖有煩惱終不為所污，以知如來性相力故。",
        "from": "T37n1763_022:0468c20_7",
        "context_with_next_sentence": true
    },
    {
        "source_sentence": "至譬良醫，答煩惱不染也。",
        "from": "T37n1763_022:0468c20_19",
        "context_with_next_sentence": true
    },
    {
        "source_sentence": "大般涅槃經集解卷第二十二",
        "from": "T37n1763_022:0468c21_100",
        "context_with_next_sentence": false
    }
]