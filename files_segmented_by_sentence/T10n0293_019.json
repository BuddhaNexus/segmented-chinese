[
    {
        "source_sentence": "大方廣佛華嚴經卷第十九",
        "from": "T10n0293_019:0745c24_0",
        "context_with_next_sentence": true
    },
    {
        "source_sentence": "罽賓國三藏般若奉　詔譯",
        "from": "T10n0293_019:0745c26_0",
        "context_with_next_sentence": true
    },
    {
        "source_sentence": "入不思議解脫境界普賢行願品",
        "from": "T10n0293_019:0745c27_0",
        "context_with_next_sentence": true
    },
    {
        "source_sentence": "爾時，善財童子見聞如上所現一切諸希有事，念念觀察，思惟解了，隨順修行，深入安住，平等成就；",
        "from": "T10n0293_019:0746a01_4",
        "context_with_next_sentence": true
    },
    {
        "source_sentence": "承佛威力及解脫力，得菩薩不可思議大速疾力普喜幢無垢解脫門。",
        "from": "T10n0293_019:0746a02_14",
        "context_with_next_sentence": true
    },
    {
        "source_sentence": "何以故？",
        "from": "T10n0293_019:0746a02_18",
        "context_with_next_sentence": true
    },
    {
        "source_sentence": "與彼夜神於往昔時同修行故，如來威力所加持故，不思議善根所祐助故，得菩薩諸根故，生如來種中故，得善友力所攝受故，受諸如來所護念故，毘盧遮那如來曾所化故，彼分善根已成熟故，堪修普賢菩薩行故。",
        "from": "T10n0293_019:0746a07_16",
        "context_with_next_sentence": true
    },
    {
        "source_sentence": "爾時，善財童子得此解脫已，心生歡喜，十方如來威神力故，合掌向喜目觀察夜神，以偈讚曰：",
        "from": "T10n0293_019:0746a10_1",
        "context_with_next_sentence": true
    },
    {
        "source_sentence": "「天於無量大劫中，　　善學諸佛甚深法，",
        "from": "T10n0293_019:0746a11_0",
        "context_with_next_sentence": true
    },
    {
        "source_sentence": "普隨一切眾生類，　　顯現色身無所著。",
        "from": "T10n0293_019:0746a12_17",
        "context_with_next_sentence": true
    },
    {
        "source_sentence": "了知沈溺諸眾生，　　無主無親嬰妄想，",
        "from": "T10n0293_019:0746a13_0",
        "context_with_next_sentence": true
    },
    {
        "source_sentence": "為現神通種種身，　　宣示正法令調伏。",
        "from": "T10n0293_019:0746a14_17",
        "context_with_next_sentence": true
    },
    {
        "source_sentence": "法身寂靜恒無二，　　無依無著無分別，",
        "from": "T10n0293_019:0746a15_0",
        "context_with_next_sentence": true
    },
    {
        "source_sentence": "為化眾生普現身，　　演說正法令調伏。",
        "from": "T10n0293_019:0746a16_17",
        "context_with_next_sentence": true
    },
    {
        "source_sentence": "仁於諸蘊及界處，　　了法皆空無所著，",
        "from": "T10n0293_019:0746a17_0",
        "context_with_next_sentence": true
    },
    {
        "source_sentence": "示現色相莊嚴身，　　演說正法令調伏。",
        "from": "T10n0293_019:0746a18_17",
        "context_with_next_sentence": true
    },
    {
        "source_sentence": "不著內外一切法，　　已出無邊生死海，",
        "from": "T10n0293_019:0746a19_0",
        "context_with_next_sentence": true
    },
    {
        "source_sentence": "欲拔眾生離有無，　　現同類身無不遍。",
        "from": "T10n0293_019:0746a20_17",
        "context_with_next_sentence": true
    },
    {
        "source_sentence": "仁心能於一切境，　　永離諸欲及分別，",
        "from": "T10n0293_019:0746a21_0",
        "context_with_next_sentence": true
    },
    {
        "source_sentence": "普為癡暗諸眾生，　　顯自覺法令調伏。",
        "from": "T10n0293_019:0746a22_17",
        "context_with_next_sentence": true
    },
    {
        "source_sentence": "仁心能住於三昧，　　經於多劫恒不動，",
        "from": "T10n0293_019:0746a23_0",
        "context_with_next_sentence": true
    },
    {
        "source_sentence": "於身毛孔出化雲，　　為供十方諸善逝。",
        "from": "T10n0293_019:0746a24_17",
        "context_with_next_sentence": true
    },
    {
        "source_sentence": "汝入如來十力門，　　念念方便無邊際，",
        "from": "T10n0293_019:0746a25_0",
        "context_with_next_sentence": true
    },
    {
        "source_sentence": "隨應化現各不同，　　普攝一切諸群品。",
        "from": "T10n0293_019:0746a26_17",
        "context_with_next_sentence": true
    },
    {
        "source_sentence": "汝審諦觀諸有海，　　種種業力具莊嚴，",
        "from": "T10n0293_019:0746a27_0",
        "context_with_next_sentence": true
    },
    {
        "source_sentence": "於無障礙道法中，　　為說令心得清淨。",
        "from": "T10n0293_019:0746a28_17",
        "context_with_next_sentence": true
    },
    {
        "source_sentence": "汝身色相如普賢，　　清淨莊嚴妙無比，",
        "from": "T10n0293_019:0746a29_0",
        "context_with_next_sentence": true
    },
    {
        "source_sentence": "隨諸眾生種種欲，　　普能顯示於世間。",
        "from": "T10n0293_019:0746b01_17",
        "context_with_next_sentence": true
    },
    {
        "source_sentence": "」爾時，善財童子以此妙偈讚夜神已，白言：",
        "from": "T10n0293_019:0746b02_18",
        "context_with_next_sentence": true
    },
    {
        "source_sentence": "「聖天！",
        "from": "T10n0293_019:0746b03_1",
        "context_with_next_sentence": true
    },
    {
        "source_sentence": "汝發阿耨多羅三藐三菩提心其已久如？",
        "from": "T10n0293_019:0746b03_18",
        "context_with_next_sentence": true
    },
    {
        "source_sentence": "得此解脫為幾時耶？",
        "from": "T10n0293_019:0746b04_8",
        "context_with_next_sentence": true
    },
    {
        "source_sentence": "」爾時，夜天以偈答曰：",
        "from": "T10n0293_019:0746b04_19",
        "context_with_next_sentence": true
    },
    {
        "source_sentence": "「我念過去經多劫，　　過於佛剎微塵數，",
        "from": "T10n0293_019:0746b05_0",
        "context_with_next_sentence": true
    },
    {
        "source_sentence": "剎號摩尼安樂光，　　劫名寂靜大音聲。",
        "from": "T10n0293_019:0746b06_17",
        "context_with_next_sentence": true
    },
    {
        "source_sentence": "剎中所有四天下，　　百千俱胝那由他，",
        "from": "T10n0293_019:0746b07_0",
        "context_with_next_sentence": true
    },
    {
        "source_sentence": "其中有一四天下，　　名摩尼山眾色光。",
        "from": "T10n0293_019:0746b08_17",
        "context_with_next_sentence": true
    },
    {
        "source_sentence": "其中所有廣大城，　　百千萬億那由他，",
        "from": "T10n0293_019:0746b09_0",
        "context_with_next_sentence": true
    },
    {
        "source_sentence": "於中有一王都城，　　名眾香光摩尼幢，",
        "from": "T10n0293_019:0746b10_0",
        "context_with_next_sentence": true
    },
    {
        "source_sentence": "具足妙寶所莊嚴，　　人天見者皆欣悅。",
        "from": "T10n0293_019:0746b11_17",
        "context_with_next_sentence": true
    },
    {
        "source_sentence": "彼時有一轉輪王，　　名廣大身為世主，",
        "from": "T10n0293_019:0746b12_0",
        "context_with_next_sentence": true
    },
    {
        "source_sentence": "三十二相皆圓滿，　　種種隨好以嚴身。",
        "from": "T10n0293_019:0746b13_17",
        "context_with_next_sentence": true
    },
    {
        "source_sentence": "真金妙色光明聚，　　清淨蓮華之所生，",
        "from": "T10n0293_019:0746b14_0",
        "context_with_next_sentence": true
    },
    {
        "source_sentence": "騰空自在放身光，　　其光普及閻浮界。",
        "from": "T10n0293_019:0746b15_17",
        "context_with_next_sentence": true
    },
    {
        "source_sentence": "其轉輪王有千子，　　威勢勇猛相端嚴，",
        "from": "T10n0293_019:0746b16_0",
        "context_with_next_sentence": true
    },
    {
        "source_sentence": "良臣輔佐一俱胝，　　智慧多聞咸具足。",
        "from": "T10n0293_019:0746b17_17",
        "context_with_next_sentence": true
    },
    {
        "source_sentence": "后妃嬪御有十億，　　皆如天女悅人心，",
        "from": "T10n0293_019:0746b18_0",
        "context_with_next_sentence": true
    },
    {
        "source_sentence": "能隨王意性調柔，　　恒起慈心而給侍。",
        "from": "T10n0293_019:0746b19_17",
        "context_with_next_sentence": true
    },
    {
        "source_sentence": "時王以法利群生，　　正法宣流四天下，",
        "from": "T10n0293_019:0746b20_0",
        "context_with_next_sentence": true
    },
    {
        "source_sentence": "鐵圍大地皆臣屬，　　富樂豐饒人庶歡。",
        "from": "T10n0293_019:0746b21_17",
        "context_with_next_sentence": true
    },
    {
        "source_sentence": "我時與王為寶女，　　言辭具足梵音聲，",
        "from": "T10n0293_019:0746b22_0",
        "context_with_next_sentence": true
    },
    {
        "source_sentence": "身光照及千由旬，　　光如無垢真金色。",
        "from": "T10n0293_019:0746b23_17",
        "context_with_next_sentence": true
    },
    {
        "source_sentence": "有時日光既已沒，　　所奏音樂咸寂然，",
        "from": "T10n0293_019:0746b24_0",
        "context_with_next_sentence": true
    },
    {
        "source_sentence": "大王及我諸妃嬪，　　一切無不皆安寢。",
        "from": "T10n0293_019:0746b25_17",
        "context_with_next_sentence": true
    },
    {
        "source_sentence": "彼時有佛出世間，　　號曰吉祥功德海，",
        "from": "T10n0293_019:0746b26_0",
        "context_with_next_sentence": true
    },
    {
        "source_sentence": "顯現無量神通力，　　普遍十方諸世界。",
        "from": "T10n0293_019:0746b27_17",
        "context_with_next_sentence": true
    },
    {
        "source_sentence": "復出無量光明海，　　等一切剎微塵數，",
        "from": "T10n0293_019:0746b28_0",
        "context_with_next_sentence": true
    },
    {
        "source_sentence": "示現種種自在身，　　遍滿十方無有盡。",
        "from": "T10n0293_019:0746b29_17",
        "context_with_next_sentence": true
    },
    {
        "source_sentence": "大地諸山皆震動，　　發聲普告佛出興，",
        "from": "T10n0293_019:0746c01_0",
        "context_with_next_sentence": true
    },
    {
        "source_sentence": "天人龍眾阿脩羅，　　聞佛出世皆歡喜。",
        "from": "T10n0293_019:0746c02_17",
        "context_with_next_sentence": true
    },
    {
        "source_sentence": "復從一一毛孔中，　　出佛化身神變海，",
        "from": "T10n0293_019:0746c03_0",
        "context_with_next_sentence": true
    },
    {
        "source_sentence": "十方世界皆充滿，　　隨眾生心說妙法。",
        "from": "T10n0293_019:0746c04_17",
        "context_with_next_sentence": true
    },
    {
        "source_sentence": "我時於彼夜夢中，　　見佛種種諸神變，",
        "from": "T10n0293_019:0746c05_0",
        "context_with_next_sentence": true
    },
    {
        "source_sentence": "亦聞演說甚深法，　　愛樂喜歎未曾有。",
        "from": "T10n0293_019:0746c06_17",
        "context_with_next_sentence": true
    },
    {
        "source_sentence": "時有十千主夜神，　　在王宮上空中住，",
        "from": "T10n0293_019:0746c07_0",
        "context_with_next_sentence": true
    },
    {
        "source_sentence": "同時讚佛諸功德，　　以妙言音覺悟我。",
        "from": "T10n0293_019:0746c08_17",
        "context_with_next_sentence": true
    },
    {
        "source_sentence": "勝智賢后汝應起，　　佛已出興於汝國，",
        "from": "T10n0293_019:0746c09_0",
        "context_with_next_sentence": true
    },
    {
        "source_sentence": "百千劫海難值遇，　　見者利樂皆清淨。",
        "from": "T10n0293_019:0746c10_17",
        "context_with_next_sentence": true
    },
    {
        "source_sentence": "我時寢寤心欣敬，　　即覩清淨妙光明，",
        "from": "T10n0293_019:0746c11_0",
        "context_with_next_sentence": true
    },
    {
        "source_sentence": "觀此光相從何來，　　見佛坐於樹王下。",
        "from": "T10n0293_019:0746c12_17",
        "context_with_next_sentence": true
    },
    {
        "source_sentence": "三十二相莊嚴體，　　妙色出過寶山王，",
        "from": "T10n0293_019:0746c13_0",
        "context_with_next_sentence": true
    },
    {
        "source_sentence": "復於一切毛孔中，　　普放廣大光明海。",
        "from": "T10n0293_019:0746c14_17",
        "context_with_next_sentence": true
    },
    {
        "source_sentence": "我時見已生歡喜，　　即發廣大希有心，",
        "from": "T10n0293_019:0746c15_0",
        "context_with_next_sentence": true
    },
    {
        "source_sentence": "願我亦當如世尊，　　具足廣大神通力。",
        "from": "T10n0293_019:0746c16_17",
        "context_with_next_sentence": true
    },
    {
        "source_sentence": "我於是時尋覺悟，　　大王妃嬪諸眷屬，",
        "from": "T10n0293_019:0746c17_0",
        "context_with_next_sentence": true
    },
    {
        "source_sentence": "咸令見佛大光明，　　一切身心皆慶悅。",
        "from": "T10n0293_019:0746c18_17",
        "context_with_next_sentence": true
    },
    {
        "source_sentence": "我時與彼轉輪王，　　四兵千億同圍遶，",
        "from": "T10n0293_019:0746c19_0",
        "context_with_next_sentence": true
    },
    {
        "source_sentence": "及與無量諸眾生，　　俱行共詣如來所。",
        "from": "T10n0293_019:0746c20_17",
        "context_with_next_sentence": true
    },
    {
        "source_sentence": "我時經於二萬歲，　　一心供養彼如來，",
        "from": "T10n0293_019:0746c21_0",
        "context_with_next_sentence": true
    },
    {
        "source_sentence": "七寶大地四天下，　　敬心奉施曾無倦。",
        "from": "T10n0293_019:0746c22_17",
        "context_with_next_sentence": true
    },
    {
        "source_sentence": "時彼如來為我說，　　修多羅海功德雲，",
        "from": "T10n0293_019:0746c23_0",
        "context_with_next_sentence": true
    },
    {
        "source_sentence": "以佛威力應群心，　　發起莊嚴諸願海。",
        "from": "T10n0293_019:0746c24_17",
        "context_with_next_sentence": true
    },
    {
        "source_sentence": "彼時夜神覺悟我，　　令我見佛心增益，",
        "from": "T10n0293_019:0746c25_0",
        "context_with_next_sentence": true
    },
    {
        "source_sentence": "我時願得如是身，　　覺悟一切諸放逸。",
        "from": "T10n0293_019:0746c26_17",
        "context_with_next_sentence": true
    },
    {
        "source_sentence": "我從於此初發心，　　願趣無上菩提道，",
        "from": "T10n0293_019:0746c27_0",
        "context_with_next_sentence": true
    },
    {
        "source_sentence": "往來生死諸有海，　　能滅眾苦心無失。",
        "from": "T10n0293_019:0746c28_17",
        "context_with_next_sentence": true
    },
    {
        "source_sentence": "此後常以深信心，　　供佛十億那由他，",
        "from": "T10n0293_019:0746c29_0",
        "context_with_next_sentence": true
    },
    {
        "source_sentence": "恒受人天安隱樂，　　饒益一切諸群生。",
        "from": "T10n0293_019:0747a01_17",
        "context_with_next_sentence": true
    },
    {
        "source_sentence": "初佛號名吉祥海，　　二名功德無盡燈，",
        "from": "T10n0293_019:0747a02_0",
        "context_with_next_sentence": true
    },
    {
        "source_sentence": "第三佛號妙寶幢，　　第四佛號虛空慧，",
        "from": "T10n0293_019:0747a03_0",
        "context_with_next_sentence": true
    },
    {
        "source_sentence": "第五佛號拘蘇摩，　　第六智月無所著，",
        "from": "T10n0293_019:0747a04_0",
        "context_with_next_sentence": true
    },
    {
        "source_sentence": "第七法月光明王，　　第八智輪光普照，",
        "from": "T10n0293_019:0747a05_0",
        "context_with_next_sentence": true
    },
    {
        "source_sentence": "第九如來兩足尊，　　號為寶焰山燈光，",
        "from": "T10n0293_019:0747a06_0",
        "context_with_next_sentence": true
    },
    {
        "source_sentence": "第十調御天人師，　　名曰三世大光音。",
        "from": "T10n0293_019:0747a07_17",
        "context_with_next_sentence": true
    },
    {
        "source_sentence": "如是十億那由他，　　我皆供養心歡喜，",
        "from": "T10n0293_019:0747a08_0",
        "context_with_next_sentence": true
    },
    {
        "source_sentence": "然猶未得智慧眼，　　入此甚深解脫海。",
        "from": "T10n0293_019:0747a09_17",
        "context_with_next_sentence": true
    },
    {
        "source_sentence": "從此次第復有剎，　　名一切佛寶光明，",
        "from": "T10n0293_019:0747a10_0",
        "context_with_next_sentence": true
    },
    {
        "source_sentence": "其劫名為天吉祥，　　五百如來出興世。",
        "from": "T10n0293_019:0747a11_17",
        "context_with_next_sentence": true
    },
    {
        "source_sentence": "初佛月輪圓滿光，　　第二佛名為日燈，",
        "from": "T10n0293_019:0747a12_0",
        "context_with_next_sentence": true
    },
    {
        "source_sentence": "第三佛號星宿幢，　　第四佛名妙寶峯，",
        "from": "T10n0293_019:0747a13_0",
        "context_with_next_sentence": true
    },
    {
        "source_sentence": "五華焰光六海燈，　　七焰吉祥八天德，",
        "from": "T10n0293_019:0747a14_0",
        "context_with_next_sentence": true
    },
    {
        "source_sentence": "第九法王號光幢，　　第十普智光明王。",
        "from": "T10n0293_019:0747a15_17",
        "context_with_next_sentence": true
    },
    {
        "source_sentence": "如是五百諸如來，　　一一我皆曾供養，",
        "from": "T10n0293_019:0747a16_0",
        "context_with_next_sentence": true
    },
    {
        "source_sentence": "尚於我愛阿賴耶，　　不知無依計為有。",
        "from": "T10n0293_019:0747a17_17",
        "context_with_next_sentence": true
    },
    {
        "source_sentence": "從此次第復有劫，　　名眾妙色梵光明，",
        "from": "T10n0293_019:0747a18_0",
        "context_with_next_sentence": true
    },
    {
        "source_sentence": "世界具足寶莊嚴，　　名勝吉祥華燈雲。",
        "from": "T10n0293_019:0747a19_17",
        "context_with_next_sentence": true
    },
    {
        "source_sentence": "彼中無量佛出興，　　一一我皆曾供養，",
        "from": "T10n0293_019:0747a20_0",
        "context_with_next_sentence": true
    },
    {
        "source_sentence": "亦供如來大眾會，　　恭敬聽法心歡喜。",
        "from": "T10n0293_019:0747a21_17",
        "context_with_next_sentence": true
    },
    {
        "source_sentence": "初佛號曰寶須彌，　　二名光明功德海，",
        "from": "T10n0293_019:0747a22_0",
        "context_with_next_sentence": true
    },
    {
        "source_sentence": "三名法界妙音幢，　　四號法海大聲王，",
        "from": "T10n0293_019:0747a23_0",
        "context_with_next_sentence": true
    },
    {
        "source_sentence": "五法幢佛六威嚴，　　七法力光八空智，",
        "from": "T10n0293_019:0747a24_0",
        "context_with_next_sentence": true
    },
    {
        "source_sentence": "第九法焰須彌光，　　第十佛名雲吉祥。",
        "from": "T10n0293_019:0747a25_17",
        "context_with_next_sentence": true
    },
    {
        "source_sentence": "如是上首等諸佛，　　一一我皆親供養，",
        "from": "T10n0293_019:0747a26_0",
        "context_with_next_sentence": true
    },
    {
        "source_sentence": "未能明了深法性，　　而得入於諸佛海。",
        "from": "T10n0293_019:0747a27_17",
        "context_with_next_sentence": true
    },
    {
        "source_sentence": "此後次第復有劫，　　其劫名為月吉祥，",
        "from": "T10n0293_019:0747a28_0",
        "context_with_next_sentence": true
    },
    {
        "source_sentence": "當於彼時有佛剎，　　號曰日燈吉祥幢。",
        "from": "T10n0293_019:0747a29_17",
        "context_with_next_sentence": true
    },
    {
        "source_sentence": "彼時有佛出於世，　　其數八十那由他，",
        "from": "T10n0293_019:0747b01_0",
        "context_with_next_sentence": true
    },
    {
        "source_sentence": "廣陳一切莊嚴具，　　皆以深心而敬奉。",
        "from": "T10n0293_019:0747b02_17",
        "context_with_next_sentence": true
    },
    {
        "source_sentence": "最初甘露味王佛，　　第二佛名大樹王，",
        "from": "T10n0293_019:0747b03_0",
        "context_with_next_sentence": true
    },
    {
        "source_sentence": "三名功德須彌峯，　　四名平等妙寶眼，",
        "from": "T10n0293_019:0747b04_0",
        "context_with_next_sentence": true
    },
    {
        "source_sentence": "五光遍照六光嚴，　　七法海佛八勝力，",
        "from": "T10n0293_019:0747b05_0",
        "context_with_next_sentence": true
    },
    {
        "source_sentence": "九名世主威力賢，　　第十一切法光王。",
        "from": "T10n0293_019:0747b06_17",
        "context_with_next_sentence": true
    },
    {
        "source_sentence": "如是上首等諸佛，　　我悉供養咸親近，",
        "from": "T10n0293_019:0747b07_0",
        "context_with_next_sentence": true
    },
    {
        "source_sentence": "然猶未獲深妙智，　　能入甚深諸法海。",
        "from": "T10n0293_019:0747b08_17",
        "context_with_next_sentence": true
    },
    {
        "source_sentence": "此後無間復有劫，　　名為寂靜智威力，",
        "from": "T10n0293_019:0747b09_0",
        "context_with_next_sentence": true
    },
    {
        "source_sentence": "其剎名曰普光雲，　　金剛堅固摩尼寶。",
        "from": "T10n0293_019:0747b10_17",
        "context_with_next_sentence": true
    },
    {
        "source_sentence": "無數莊嚴具眾色，　　於中千佛出興世，",
        "from": "T10n0293_019:0747b11_0",
        "context_with_next_sentence": true
    },
    {
        "source_sentence": "眾生多淨少煩惱，　　離垢眾會具莊嚴。",
        "from": "T10n0293_019:0747b12_17",
        "context_with_next_sentence": true
    },
    {
        "source_sentence": "最初佛號金剛𪗇，　　第二受持無著力，",
        "from": "T10n0293_019:0747b13_0",
        "context_with_next_sentence": true
    },
    {
        "source_sentence": "第三法界影像佛，　　四普光照十方王，",
        "from": "T10n0293_019:0747b14_0",
        "context_with_next_sentence": true
    },
    {
        "source_sentence": "第五大悲威德佛，　　第六名為苦行海，",
        "from": "T10n0293_019:0747b15_0",
        "context_with_next_sentence": true
    },
    {
        "source_sentence": "第七忍辱圓滿燈，　　第八覺法圓滿光，",
        "from": "T10n0293_019:0747b16_0",
        "context_with_next_sentence": true
    },
    {
        "source_sentence": "第九佛號海莊嚴，　　最後寂靜光王佛。",
        "from": "T10n0293_019:0747b17_17",
        "context_with_next_sentence": true
    },
    {
        "source_sentence": "如是上首等千佛，　　我悉一一曾供養，",
        "from": "T10n0293_019:0747b18_0",
        "context_with_next_sentence": true
    },
    {
        "source_sentence": "然於法性未深悟，　　平等如空性清淨，",
        "from": "T10n0293_019:0747b19_0",
        "context_with_next_sentence": true
    },
    {
        "source_sentence": "及遍遊行一切剎，　　而於彼剎修諸行。",
        "from": "T10n0293_019:0747b20_17",
        "context_with_next_sentence": true
    },
    {
        "source_sentence": "次第無間復有劫，　　其劫名為妙出生，",
        "from": "T10n0293_019:0747b21_0",
        "context_with_next_sentence": true
    },
    {
        "source_sentence": "剎號香燈雲吉祥，　　於中淨穢恒相雜。",
        "from": "T10n0293_019:0747b22_17",
        "context_with_next_sentence": true
    },
    {
        "source_sentence": "於中億佛出興世，　　彼剎及劫妙莊嚴，",
        "from": "T10n0293_019:0747b23_0",
        "context_with_next_sentence": true
    },
    {
        "source_sentence": "彼佛所說妙法輪，　　我以念力皆能受。",
        "from": "T10n0293_019:0747b24_17",
        "context_with_next_sentence": true
    },
    {
        "source_sentence": "初無垢稱二法海，　　第三佛號雲吉祥，",
        "from": "T10n0293_019:0747b25_0",
        "context_with_next_sentence": true
    },
    {
        "source_sentence": "四名法主五德雲，　　六名法山須彌冠，",
        "from": "T10n0293_019:0747b26_0",
        "context_with_next_sentence": true
    },
    {
        "source_sentence": "第七智焰威德佛，　　第八虛空大聲佛，",
        "from": "T10n0293_019:0747b27_0",
        "context_with_next_sentence": true
    },
    {
        "source_sentence": "第九復有兩足尊，　　名普出生殊勝燈，",
        "from": "T10n0293_019:0747b28_0",
        "context_with_next_sentence": true
    },
    {
        "source_sentence": "最後第十無上士，　　號眉間光智吉祥。",
        "from": "T10n0293_019:0747b29_17",
        "context_with_next_sentence": true
    },
    {
        "source_sentence": "供彼一切人中尊，　　未能淨治無礙道，",
        "from": "T10n0293_019:0747c01_0",
        "context_with_next_sentence": true
    },
    {
        "source_sentence": "次第無間復有劫，　　名集堅固妙高王。",
        "from": "T10n0293_019:0747c02_17",
        "context_with_next_sentence": true
    },
    {
        "source_sentence": "剎號寶峯勝頂幢，　　上妙雜寶為嚴飾。",
        "from": "T10n0293_019:0747c03_17",
        "context_with_next_sentence": true
    },
    {
        "source_sentence": "有五百佛於中現，　　色身遍滿勝莊嚴。",
        "from": "T10n0293_019:0747c04_17",
        "context_with_next_sentence": true
    },
    {
        "source_sentence": "供彼一切自覺尊，　　求此甚深真解脫。",
        "from": "T10n0293_019:0747c05_17",
        "context_with_next_sentence": true
    },
    {
        "source_sentence": "第一功德圓滿佛，　　二寂靜音三海山，",
        "from": "T10n0293_019:0747c06_0",
        "context_with_next_sentence": true
    },
    {
        "source_sentence": "四威德佛五山王，　　六須彌相大雲聲，",
        "from": "T10n0293_019:0747c07_0",
        "context_with_next_sentence": true
    },
    {
        "source_sentence": "七法自在八功德，　　九福須彌十寂光。",
        "from": "T10n0293_019:0747c08_17",
        "context_with_next_sentence": true
    },
    {
        "source_sentence": "此等上首五百佛，　　我皆次第興供養，",
        "from": "T10n0293_019:0747c09_0",
        "context_with_next_sentence": true
    },
    {
        "source_sentence": "彼佛所有真淨道，　　我皆普入盡無餘，",
        "from": "T10n0293_019:0747c10_0",
        "context_with_next_sentence": true
    },
    {
        "source_sentence": "然未能於佛法中，　　成就甚深平等忍。",
        "from": "T10n0293_019:0747c11_17",
        "context_with_next_sentence": true
    },
    {
        "source_sentence": "次第無間復有劫，　　名為安樂莊嚴光，",
        "from": "T10n0293_019:0747c12_0",
        "context_with_next_sentence": true
    },
    {
        "source_sentence": "剎號寂音瓔珞智，　　眾生清淨少煩惱。",
        "from": "T10n0293_019:0747c13_17",
        "context_with_next_sentence": true
    },
    {
        "source_sentence": "於中所有諸佛現，　　其數八十那由他，",
        "from": "T10n0293_019:0747c14_0",
        "context_with_next_sentence": true
    },
    {
        "source_sentence": "我悉供彼人中尊，　　修佛最勝清淨道。",
        "from": "T10n0293_019:0747c15_17",
        "context_with_next_sentence": true
    },
    {
        "source_sentence": "初佛華聚拘蘇摩，　　二海藏佛三德生，",
        "from": "T10n0293_019:0747c16_0",
        "context_with_next_sentence": true
    },
    {
        "source_sentence": "第四佛號天王髻，　　第五摩尼勝藏王，",
        "from": "T10n0293_019:0747c17_0",
        "context_with_next_sentence": true
    },
    {
        "source_sentence": "第六佛名真金山，　　第七佛號寶聚尊，",
        "from": "T10n0293_019:0747c18_0",
        "context_with_next_sentence": true
    },
    {
        "source_sentence": "第八法幢九財勝，　　最後名為智慧王。",
        "from": "T10n0293_019:0747c19_17",
        "context_with_next_sentence": true
    },
    {
        "source_sentence": "如是上首天人主，　　我皆供養無不盡。",
        "from": "T10n0293_019:0747c20_17",
        "context_with_next_sentence": true
    },
    {
        "source_sentence": "此後次第復有劫，　　其劫名為千吉祥，",
        "from": "T10n0293_019:0747c21_0",
        "context_with_next_sentence": true
    },
    {
        "source_sentence": "剎號妙燈變化幢，　　億那由他佛出現。",
        "from": "T10n0293_019:0747c22_17",
        "context_with_next_sentence": true
    },
    {
        "source_sentence": "最初佛名寂靜幢，　　第二佛號奢摩他，",
        "from": "T10n0293_019:0747c23_0",
        "context_with_next_sentence": true
    },
    {
        "source_sentence": "第三寂靜百燈雲，　　第四世尊吉祥王，",
        "from": "T10n0293_019:0747c24_0",
        "context_with_next_sentence": true
    },
    {
        "source_sentence": "第五佛號最勝王，　　第六佛名如雲行，",
        "from": "T10n0293_019:0747c25_0",
        "context_with_next_sentence": true
    },
    {
        "source_sentence": "第七如來日威德，　　第八勝法須彌燈，",
        "from": "T10n0293_019:0747c26_0",
        "context_with_next_sentence": true
    },
    {
        "source_sentence": "九名天焰妙吉祥，　　十師子吼智慧燈。",
        "from": "T10n0293_019:0747c27_17",
        "context_with_next_sentence": true
    },
    {
        "source_sentence": "如是上首諸善逝，　　我悉供養無空過，",
        "from": "T10n0293_019:0747c28_0",
        "context_with_next_sentence": true
    },
    {
        "source_sentence": "然猶未得清淨忍，　　入彼甚深諸法海。",
        "from": "T10n0293_019:0747c29_17",
        "context_with_next_sentence": true
    },
    {
        "source_sentence": "此後次第復有劫，　　名為無著遍莊嚴，",
        "from": "T10n0293_019:0748a01_0",
        "context_with_next_sentence": true
    },
    {
        "source_sentence": "當於彼時有世界，　　名無邊光普吉祥，",
        "from": "T10n0293_019:0748a02_0",
        "context_with_next_sentence": true
    },
    {
        "source_sentence": "其中諸佛出興世，　　三十六億那由他。",
        "from": "T10n0293_019:0748a03_17",
        "context_with_next_sentence": true
    },
    {
        "source_sentence": "初佛名普功德雲，　　第二無間虛空心，",
        "from": "T10n0293_019:0748a04_0",
        "context_with_next_sentence": true
    },
    {
        "source_sentence": "三佛妙生具莊嚴，　　四名法海大吼聲，",
        "from": "T10n0293_019:0748a05_0",
        "context_with_next_sentence": true
    },
    {
        "source_sentence": "第五法界大音聲，　　六妙變化功德山，",
        "from": "T10n0293_019:0748a06_0",
        "context_with_next_sentence": true
    },
    {
        "source_sentence": "第七普方威德尊，　　第八出生法海聲，",
        "from": "T10n0293_019:0748a07_0",
        "context_with_next_sentence": true
    },
    {
        "source_sentence": "第九海燈功德山，　　第十隨順智日王。",
        "from": "T10n0293_019:0748a08_17",
        "context_with_next_sentence": true
    },
    {
        "source_sentence": "彼所出現諸如來，　　我皆供養心歡喜。",
        "from": "T10n0293_019:0748a09_17",
        "context_with_next_sentence": true
    },
    {
        "source_sentence": "最後有佛出興世，　　名寶吉祥功德幢，",
        "from": "T10n0293_019:0748a10_0",
        "context_with_next_sentence": true
    },
    {
        "source_sentence": "我為天后名月面，　　供養於彼人中尊。",
        "from": "T10n0293_019:0748a11_17",
        "context_with_next_sentence": true
    },
    {
        "source_sentence": "時佛為我說契經，　　名無依著莊嚴門，",
        "from": "T10n0293_019:0748a12_0",
        "context_with_next_sentence": true
    },
    {
        "source_sentence": "成就出生諸願海，　　我以念力皆受持。",
        "from": "T10n0293_019:0748a13_17",
        "context_with_next_sentence": true
    },
    {
        "source_sentence": "獲得廣大清淨眼，　　寂靜總持三昧力，",
        "from": "T10n0293_019:0748a14_0",
        "context_with_next_sentence": true
    },
    {
        "source_sentence": "恒於相續念念中，　　悉見十方諸佛海。",
        "from": "T10n0293_019:0748a15_17",
        "context_with_next_sentence": true
    },
    {
        "source_sentence": "得彼諸佛大悲藏，　　及普方便大慈門，",
        "from": "T10n0293_019:0748a16_0",
        "context_with_next_sentence": true
    },
    {
        "source_sentence": "增長如空大智心，　　成就無量如來力。",
        "from": "T10n0293_019:0748a17_17",
        "context_with_next_sentence": true
    },
    {
        "source_sentence": "見諸眾生顛倒心，　　堅執常樂我淨想，",
        "from": "T10n0293_019:0748a18_0",
        "context_with_next_sentence": true
    },
    {
        "source_sentence": "黑暗愚癡雲所迷，　　惑亂妄起諸煩惱。",
        "from": "T10n0293_019:0748a19_17",
        "context_with_next_sentence": true
    },
    {
        "source_sentence": "行止恒遊邪見林，　　來往入於貪欲海，",
        "from": "T10n0293_019:0748a20_0",
        "context_with_next_sentence": true
    },
    {
        "source_sentence": "積集種種輪迴業，　　墮落種種諸苦趣。",
        "from": "T10n0293_019:0748a21_17",
        "context_with_next_sentence": true
    },
    {
        "source_sentence": "一切眾生諸趣中，　　各隨其業而受身，",
        "from": "T10n0293_019:0748a22_0",
        "context_with_next_sentence": true
    },
    {
        "source_sentence": "生老病死所逼迫，　　身心恒受無邊苦。",
        "from": "T10n0293_019:0748a23_17",
        "context_with_next_sentence": true
    },
    {
        "source_sentence": "為欲安樂彼眾生，　　發起最勝菩提志，",
        "from": "T10n0293_019:0748a24_0",
        "context_with_next_sentence": true
    },
    {
        "source_sentence": "願如十方一切剎，　　所有出現十力尊。",
        "from": "T10n0293_019:0748a25_17",
        "context_with_next_sentence": true
    },
    {
        "source_sentence": "為求成佛利眾生，　　起大願雲周法界，",
        "from": "T10n0293_019:0748a26_0",
        "context_with_next_sentence": true
    },
    {
        "source_sentence": "從是具修功德聚，　　趣入佛道總持門。",
        "from": "T10n0293_019:0748a27_17",
        "context_with_next_sentence": true
    },
    {
        "source_sentence": "發起廣大行願雲，　　速疾普入無生道，",
        "from": "T10n0293_019:0748a28_0",
        "context_with_next_sentence": true
    },
    {
        "source_sentence": "具足廣大波羅蜜，　　法界出生無不遍。",
        "from": "T10n0293_019:0748a29_17",
        "context_with_next_sentence": true
    },
    {
        "source_sentence": "速疾普入於諸地，　　亦入三世方便海，",
        "from": "T10n0293_019:0748b01_0",
        "context_with_next_sentence": true
    },
    {
        "source_sentence": "一念普修一切佛，　　所有地度無礙行。",
        "from": "T10n0293_019:0748b02_17",
        "context_with_next_sentence": true
    },
    {
        "source_sentence": "我時得為佛長子，　　得入普賢深行願，",
        "from": "T10n0293_019:0748b03_0",
        "context_with_next_sentence": true
    },
    {
        "source_sentence": "了十法界差別門，　　通達甚深諸佛教。",
        "from": "T10n0293_019:0748b04_17",
        "context_with_next_sentence": true
    },
    {
        "source_sentence": "「善男子！",
        "from": "T10n0293_019:0748b05_4",
        "context_with_next_sentence": true
    },
    {
        "source_sentence": "於汝意云何？",
        "from": "T10n0293_019:0748b05_10",
        "context_with_next_sentence": true
    },
    {
        "source_sentence": "彼時轉輪聖王名十方主，能建正法，紹繼佛種使不斷者，豈異人乎？",
        "from": "T10n0293_019:0748b07_1",
        "context_with_next_sentence": true
    },
    {
        "source_sentence": "文殊師利童子是也。",
        "from": "T10n0293_019:0748b07_10",
        "context_with_next_sentence": true
    },
    {
        "source_sentence": "爾時，夜神覺悟我者，普賢菩薩之所化耳。",
        "from": "T10n0293_019:0748b08_10",
        "context_with_next_sentence": true
    },
    {
        "source_sentence": "善男子！",
        "from": "T10n0293_019:0748b08_14",
        "context_with_next_sentence": true
    },
    {
        "source_sentence": "我於彼時為王寶女，蒙彼夜神覺悟於我，令我見佛，發阿耨多羅三藐三菩提心。",
        "from": "T10n0293_019:0748b10_10",
        "context_with_next_sentence": true
    },
    {
        "source_sentence": "從是以來，經佛剎極微塵數劫，未曾生於惡道之中；",
        "from": "T10n0293_019:0748b11_14",
        "context_with_next_sentence": true
    },
    {
        "source_sentence": "常生人天，恒得自在，於一切處不捨見佛，其心堅固。",
        "from": "T10n0293_019:0748b12_18",
        "context_with_next_sentence": true
    },
    {
        "source_sentence": "乃至於功德幢寶吉祥燈佛所，得此菩薩大速疾力普喜幢無垢解脫，以此解脫，能得如是功德嚴身，種種供養，親近諸佛及善知識，成熟調伏利益眾生，令修妙行。",
        "from": "T10n0293_019:0748b16_12",
        "context_with_next_sentence": true
    },
    {
        "source_sentence": "善男子！",
        "from": "T10n0293_019:0748b16_16",
        "context_with_next_sentence": true
    },
    {
        "source_sentence": "我唯知此大速疾力普喜幢無垢解脫門，如諸菩薩摩訶薩於念念中普詣一切諸如來所，速疾趣入一切智海；",
        "from": "T10n0293_019:0748b19_6",
        "context_with_next_sentence": true
    },
    {
        "source_sentence": "於念念中以發趣門，入於一切諸大願海；",
        "from": "T10n0293_019:0748b20_5",
        "context_with_next_sentence": true
    },
    {
        "source_sentence": "於念念中以願海門，盡未來劫念念出生一切諸行；",
        "from": "T10n0293_019:0748b21_8",
        "context_with_next_sentence": true
    },
    {
        "source_sentence": "一一行中變化出生一切佛剎極微塵數身；",
        "from": "T10n0293_019:0748b22_8",
        "context_with_next_sentence": true
    },
    {
        "source_sentence": "一一身遍入一切法界門；",
        "from": "T10n0293_019:0748b23_1",
        "context_with_next_sentence": true
    },
    {
        "source_sentence": "一一法界門一切佛剎中，應眾生心說諸妙行；",
        "from": "T10n0293_019:0748b24_2",
        "context_with_next_sentence": true
    },
    {
        "source_sentence": "一切佛剎一一塵中，悉見無邊諸如來海；",
        "from": "T10n0293_019:0748b25_1",
        "context_with_next_sentence": true
    },
    {
        "source_sentence": "一一如來所悉見遍法界諸佛神通遊戲自在；",
        "from": "T10n0293_019:0748b26_2",
        "context_with_next_sentence": true
    },
    {
        "source_sentence": "一一如來所悉見往劫修諸菩薩種種妙行；",
        "from": "T10n0293_019:0748b27_2",
        "context_with_next_sentence": true
    },
    {
        "source_sentence": "一一如來所受持守護所有法輪，常不忘失，悉見三世一切如來種種神變方便教海，而我云何能知、能說彼功德行？",
        "from": "T10n0293_019:0748b29_15",
        "context_with_next_sentence": true
    },
    {
        "source_sentence": "善男子！",
        "from": "T10n0293_019:0748b29_19",
        "context_with_next_sentence": true
    },
    {
        "source_sentence": "於此如來大眾會中，有主夜神名普救護一切眾生威德吉祥，汝詣彼問菩薩云何入菩薩行，圓滿清淨諸菩薩道。",
        "from": "T10n0293_019:0748c03_12",
        "context_with_next_sentence": true
    },
    {
        "source_sentence": "」時，善財童子禮夜神足，遶無數匝，慇懃瞻仰，一心戀慕，辭退而去。",
        "from": "T10n0293_019:0748c05_2",
        "context_with_next_sentence": true
    },
    {
        "source_sentence": "爾時，善財童子從喜目夜神所聞普喜幢解脫，深信趣入，隨順觀察；",
        "from": "T10n0293_019:0748c07_11",
        "context_with_next_sentence": true
    },
    {
        "source_sentence": "念善知識所有教誨，心無暫捨，作意思惟，諸根不散，一心願得遇善知識，普於十方勤求匪懈，願常親近諸善知識，生諸功德；",
        "from": "T10n0293_019:0748c10_8",
        "context_with_next_sentence": true
    },
    {
        "source_sentence": "於善知識承事供養，常令歡喜，與善知識所有善根同一體性，得善知識巧方便行，無能破壞；",
        "from": "T10n0293_019:0748c12_11",
        "context_with_next_sentence": true
    },
    {
        "source_sentence": "依善知識速疾增長，入精進海；",
        "from": "T10n0293_019:0748c13_6",
        "context_with_next_sentence": true
    },
    {
        "source_sentence": "與善知識隨順共住，常不遠離。",
        "from": "T10n0293_019:0748c14_1",
        "context_with_next_sentence": true
    },
    {
        "source_sentence": "作是願已，往詣普救眾生威德神所。",
        "from": "T10n0293_019:0748c14_17",
        "context_with_next_sentence": true
    },
    {
        "source_sentence": "時，彼夜神即為善財示現菩薩調伏眾生解脫神力，以諸相好莊嚴其身，即於眉間放大光明，名普智焰無垢星宿幢，無量光明以為眷屬。",
        "from": "T10n0293_019:0748c18_2",
        "context_with_next_sentence": true
    },
    {
        "source_sentence": "其光普照一切世間，照世間已，入善財頂，充滿其身。",
        "from": "T10n0293_019:0748c19_7",
        "context_with_next_sentence": true
    },
    {
        "source_sentence": "善財即時得極清淨圓滿三昧，得三昧已，悉見喜目、普救二神兩處中間所有一切地塵、水塵、及以火塵、金剛摩尼眾寶微塵，華香瓔珞諸莊嚴具，如是一切所有極微一一塵中，各見佛剎極微塵數世界成壞，及見一切地、水、火、風諸大積聚，亦見一切世界連接，皆以地輪任持而住，種種形像、種種眷屬、種種山海、種種河池、種種樹林、種種宮殿。",
        "from": "T10n0293_019:0748c27_3",
        "context_with_next_sentence": true
    },
    {
        "source_sentence": "所謂：",
        "from": "T10n0293_019:0748c27_6",
        "context_with_next_sentence": true
    },
    {
        "source_sentence": "天宮殿、龍宮殿、夜叉宮殿、乾闥婆、阿修羅、迦樓羅、緊那羅、摩睺羅伽、人、非人等宮殿屋宅，種種莊嚴，地獄、畜生、閻羅王界一切住處，諸趣輪轉，生死往來，隨業受報，各各差別；",
        "from": "T10n0293_019:0749a02_6",
        "context_with_next_sentence": true
    },
    {
        "source_sentence": "普遍出生，不相雜亂，靡不知見。",
        "from": "T10n0293_019:0749a02_21",
        "context_with_next_sentence": true
    },
    {
        "source_sentence": "善財又見一切世界種種差別；",
        "from": "T10n0293_019:0749a03_12",
        "context_with_next_sentence": true
    },
    {
        "source_sentence": "所謂：",
        "from": "T10n0293_019:0749a03_15",
        "context_with_next_sentence": true
    },
    {
        "source_sentence": "或有世界雜穢，或有世界清淨，或有世界趣雜穢，或有世界趣清淨，或有世界雜穢清淨，或有世界清淨雜穢，或有世界其形平正，或有世界隨心想住，或有覆住，或有側住。",
        "from": "T10n0293_019:0749a07_14",
        "context_with_next_sentence": true
    },
    {
        "source_sentence": "如是世界一切趣類，一切生中，皆悉見此普救眾生威德夜神，於一切時，遍一切處，隨諸眾生如是壽量，如是信樂，形貌、言辭、行解差別，以方便力普現其前，隨宜調伏而成熟之。",
        "from": "T10n0293_019:0749a11_14",
        "context_with_next_sentence": true
    },
    {
        "source_sentence": "令地獄眾生免諸苦毒，令畜生眾生不相食噉，令閻羅界餓鬼眾生無有飢渴，令諸龍等離一切怖，令欲界眾生離欲界怖，令人趣眾生離暗夜怖、毀訾怖、惡名怖、大眾怖、不活怖、死怖、惡道怖、斷善根怖、退菩提心怖、遇惡知識怖、離善知識怖、墮二乘地怖、種種生死怖、異類眾生同住怖、惡時受生怖、惡種族中受生怖、造惡業怖、業煩惱障怖、執著諸相種種繫縛怖，如是等怖，悉令捨離，迴向菩提。",
        "from": "T10n0293_019:0749a20_18",
        "context_with_next_sentence": true
    },
    {
        "source_sentence": "善財又見一切眾生：",
        "from": "T10n0293_019:0749a21_7",
        "context_with_next_sentence": true
    },
    {
        "source_sentence": "卵生、胎生、濕生、化生、有色、無色、有想、無想、非有想、非無想，普現其前，常勤救護；",
        "from": "T10n0293_019:0749a23_6",
        "context_with_next_sentence": true
    },
    {
        "source_sentence": "為成就菩薩大願力故，深入菩薩三昧力故，堅固菩薩神通力故，出生普賢行願力故，增廣菩薩大悲海故，得普覆眾生無礙大慈故，得普與眾生無量喜樂故，得普攝眾生智慧方便故，得菩薩解脫自在神通故，嚴淨一切諸佛剎故，覺悟了知一切法故，承事供養一切佛故，受持一切諸佛教故，積集一切勝善根故，修諸菩薩諸妙行故，入眾生心無障礙故，知眾生根能成熟故，淨一切眾生信解海故，破一切眾生無知闇故，得一切智清淨光明故。",
        "from": "T10n0293_019:0749b04_8",
        "context_with_next_sentence": true
    },
    {
        "source_sentence": "爾時，善財童子見普救眾生威德夜神入調伏一切眾生解脫門，現不思議甚深境界神通力已，心大歡喜，踊躍無量，頭面作禮，一心瞻仰。",
        "from": "T10n0293_019:0749b07_13",
        "context_with_next_sentence": true
    },
    {
        "source_sentence": "時，彼夜神即捨菩薩種種相好妙莊嚴身，還復本形，而不捨其神通變化自在威力。",
        "from": "T10n0293_019:0749b09_9",
        "context_with_next_sentence": true
    },
    {
        "source_sentence": "爾時，善財童子恭敬合掌，却住一面，觀察夜神，以偈讚曰：",
        "from": "T10n0293_019:0749b10_17",
        "context_with_next_sentence": true
    },
    {
        "source_sentence": "「我見仁尊今所現，　　如是廣大神通力，",
        "from": "T10n0293_019:0749b11_0",
        "context_with_next_sentence": true
    },
    {
        "source_sentence": "令我發生歡喜心，　　即說妙偈而稱讚。",
        "from": "T10n0293_019:0749b12_17",
        "context_with_next_sentence": true
    },
    {
        "source_sentence": "我見聖者廣大身，　　殊勝妙寶莊嚴色，",
        "from": "T10n0293_019:0749b13_0",
        "context_with_next_sentence": true
    },
    {
        "source_sentence": "譬如星月處空中，　　難思相好皆微妙。",
        "from": "T10n0293_019:0749b14_17",
        "context_with_next_sentence": true
    },
    {
        "source_sentence": "身放清淨光明輪，　　量等無邊剎塵數，",
        "from": "T10n0293_019:0749b15_0",
        "context_with_next_sentence": true
    },
    {
        "source_sentence": "種種色相皆殊妙，　　普照十方無不遍。",
        "from": "T10n0293_019:0749b16_17",
        "context_with_next_sentence": true
    },
    {
        "source_sentence": "於仁一一毛孔出，　　等諸眾生心數光，",
        "from": "T10n0293_019:0749b17_0",
        "context_with_next_sentence": true
    },
    {
        "source_sentence": "光中佛坐寶蓮華，　　化現能滅眾生苦，",
        "from": "T10n0293_019:0749b18_0",
        "context_with_next_sentence": true
    },
    {
        "source_sentence": "光中復出妙香雲，　　普熏一切眾生類，",
        "from": "T10n0293_019:0749b19_0",
        "context_with_next_sentence": true
    },
    {
        "source_sentence": "復能普雨眾妙華，　　普供十方一切佛。",
        "from": "T10n0293_019:0749b20_17",
        "context_with_next_sentence": true
    },
    {
        "source_sentence": "眉放廣大光明聚，　　寶光無垢等須彌，",
        "from": "T10n0293_019:0749b21_0",
        "context_with_next_sentence": true
    },
    {
        "source_sentence": "普照十方世界中，　　觸者令滅愚癡暗。",
        "from": "T10n0293_019:0749b22_17",
        "context_with_next_sentence": true
    },
    {
        "source_sentence": "口常普放無垢光，　　光輪廣大如千日，",
        "from": "T10n0293_019:0749b23_0",
        "context_with_next_sentence": true
    },
    {
        "source_sentence": "普照十方諸世界，　　毘盧遮那所行境。",
        "from": "T10n0293_019:0749b24_17",
        "context_with_next_sentence": true
    },
    {
        "source_sentence": "眼放無垢光明雲，　　光明晃耀如星月，",
        "from": "T10n0293_019:0749b25_0",
        "context_with_next_sentence": true
    },
    {
        "source_sentence": "普照一切十方剎，　　滅除三有諸癡翳。",
        "from": "T10n0293_019:0749b26_17",
        "context_with_next_sentence": true
    },
    {
        "source_sentence": "仁所化現種種身，　　其身相狀等眾生，",
        "from": "T10n0293_019:0749b27_0",
        "context_with_next_sentence": true
    },
    {
        "source_sentence": "充滿十方法界中，　　調伏無量眾生海。",
        "from": "T10n0293_019:0749b28_17",
        "context_with_next_sentence": true
    },
    {
        "source_sentence": "分身普往遍十方，　　悉現一切眾生前，",
        "from": "T10n0293_019:0749b29_0",
        "context_with_next_sentence": true
    },
    {
        "source_sentence": "滅除王賊水火怖，　　令心調伏生歡喜。",
        "from": "T10n0293_019:0749c01_17",
        "context_with_next_sentence": true
    },
    {
        "source_sentence": "我承喜眼天神教，　　念尊功德來奉事，",
        "from": "T10n0293_019:0749c02_0",
        "context_with_next_sentence": true
    },
    {
        "source_sentence": "見尊毫相放光雲，　　圓明廣大無諸垢。",
        "from": "T10n0293_019:0749c03_17",
        "context_with_next_sentence": true
    },
    {
        "source_sentence": "此光普照於十方，　　悉滅眾生煩惱暗，",
        "from": "T10n0293_019:0749c04_0",
        "context_with_next_sentence": true
    },
    {
        "source_sentence": "顯現種種神通力，　　然後而來入我身。",
        "from": "T10n0293_019:0749c05_17",
        "context_with_next_sentence": true
    },
    {
        "source_sentence": "我時遇此圓滿光，　　身心安樂生歡喜，",
        "from": "T10n0293_019:0749c06_0",
        "context_with_next_sentence": true
    },
    {
        "source_sentence": "得百總持三昧海，　　普見十方善逝尊。",
        "from": "T10n0293_019:0749c07_17",
        "context_with_next_sentence": true
    },
    {
        "source_sentence": "我於所有經行處，　　悉見一切極微塵，",
        "from": "T10n0293_019:0749c08_0",
        "context_with_next_sentence": true
    },
    {
        "source_sentence": "於彼一一極微中，　　各見佛剎如塵數。",
        "from": "T10n0293_019:0749c09_17",
        "context_with_next_sentence": true
    },
    {
        "source_sentence": "或有塵中無數剎，　　一向雜染恒濁穢，",
        "from": "T10n0293_019:0749c10_0",
        "context_with_next_sentence": true
    },
    {
        "source_sentence": "眾生無救受諸苦，　　發聲悲歎常號泣，",
        "from": "T10n0293_019:0749c11_0",
        "context_with_next_sentence": true
    },
    {
        "source_sentence": "或有諸剎染淨雜，　　眾生少樂多憂苦，",
        "from": "T10n0293_019:0749c12_0",
        "context_with_next_sentence": true
    },
    {
        "source_sentence": "現佛獨覺聲聞形，　　大悲往彼而救度。",
        "from": "T10n0293_019:0749c13_17",
        "context_with_next_sentence": true
    },
    {
        "source_sentence": "有剎先淨後雜染，　　男女端嚴皆可樂，",
        "from": "T10n0293_019:0749c14_0",
        "context_with_next_sentence": true
    },
    {
        "source_sentence": "菩薩充滿具莊嚴，　　住持無量諸佛法。",
        "from": "T10n0293_019:0749c15_17",
        "context_with_next_sentence": true
    },
    {
        "source_sentence": "十方一一極微中，　　皆有無量淨剎海，",
        "from": "T10n0293_019:0749c16_0",
        "context_with_next_sentence": true
    },
    {
        "source_sentence": "毘盧遮那於往昔，　　普修行海所莊嚴。",
        "from": "T10n0293_019:0749c17_17",
        "context_with_next_sentence": true
    },
    {
        "source_sentence": "佛於十方一切剎，　　悉坐最勝菩提場，",
        "from": "T10n0293_019:0749c18_0",
        "context_with_next_sentence": true
    },
    {
        "source_sentence": "成等正覺現神通，　　說法調伏群生類。",
        "from": "T10n0293_019:0749c19_17",
        "context_with_next_sentence": true
    },
    {
        "source_sentence": "我見普救威德天，　　其身普往無邊剎，",
        "from": "T10n0293_019:0749c20_0",
        "context_with_next_sentence": true
    },
    {
        "source_sentence": "毘盧遮那境界中，　　供事十方一切佛。",
        "from": "T10n0293_019:0749c21_17",
        "context_with_next_sentence": true
    },
    {
        "source_sentence": "」爾時，善財童子說此偈已，白普救眾生威德神言：",
        "from": "T10n0293_019:0749c23_2",
        "context_with_next_sentence": true
    },
    {
        "source_sentence": "「希有聖者！",
        "from": "T10n0293_019:0749c23_8",
        "context_with_next_sentence": true
    },
    {
        "source_sentence": "乃能住此甚深解脫。",
        "from": "T10n0293_019:0749c23_17",
        "context_with_next_sentence": true
    },
    {
        "source_sentence": "得此解脫其已久如？",
        "from": "T10n0293_019:0749c24_6",
        "context_with_next_sentence": true
    },
    {
        "source_sentence": "本修何行而能清淨？",
        "from": "T10n0293_019:0749c24_15",
        "context_with_next_sentence": true
    },
    {
        "source_sentence": "」夜神告言：",
        "from": "T10n0293_019:0749c25_2",
        "context_with_next_sentence": true
    },
    {
        "source_sentence": "「善男子！",
        "from": "T10n0293_019:0749c25_7",
        "context_with_next_sentence": true
    },
    {
        "source_sentence": "此處難知，一切世間天人二乘所不能測。",
        "from": "T10n0293_019:0749c26_5",
        "context_with_next_sentence": true
    },
    {
        "source_sentence": "何以故？",
        "from": "T10n0293_019:0749c26_9",
        "context_with_next_sentence": true
    },
    {
        "source_sentence": "此是住普賢菩薩行者境界故，隨順大悲藏者境界故，救護一切眾生者境界故，能淨一切三惡八難者境界故，能以無上清淨莊嚴一切佛剎者境界故，能於一切諸佛剎中紹繼佛種不斷者境界故，能持一切諸佛正法者境界故，能於一切劫修菩薩行成滿大願海者境界故，能於一切法界海以清淨智光滅無明闇障者境界故，能以一念智慧光明普照一切三世方便海者境界故，我當承佛威力為汝宣說。",
        "from": "T10n0293_019:0750a06_16",
        "context_with_next_sentence": true
    },
    {
        "source_sentence": "善男子！",
        "from": "T10n0293_019:0750a07_2",
        "context_with_next_sentence": true
    },
    {
        "source_sentence": "乃往古世，過佛剎極微塵數劫，爾時有劫名無垢圓滿，世界名毘盧遮那威德吉祥，有須彌山極微塵數如來於中出現。",
        "from": "T10n0293_019:0750a09_14",
        "context_with_next_sentence": true
    },
    {
        "source_sentence": "其佛世界以一切香王摩尼寶金剛為體，以天龍宮殿眾寶莊嚴，住無垢光明摩尼王海上，其形正圓，清淨無垢；",
        "from": "T10n0293_019:0750a12_7",
        "context_with_next_sentence": true
    },
    {
        "source_sentence": "一切瓔珞嚴具帳雲而覆其上，一切莊嚴摩尼輪山千匝圍遶，十萬億那由他四天下皆妙莊嚴；",
        "from": "T10n0293_019:0750a14_9",
        "context_with_next_sentence": true
    },
    {
        "source_sentence": "或有四天下惡業眾生於中止住，或有四天下雜業眾生於中止住，或有四天下善根眾生於中止住，或有四天下一向清淨諸大菩薩之所止住。",
        "from": "T10n0293_019:0750a17_15",
        "context_with_next_sentence": true
    },
    {
        "source_sentence": "善男子！",
        "from": "T10n0293_019:0750a18_3",
        "context_with_next_sentence": true
    },
    {
        "source_sentence": "彼界東際輪圍山側，有四天下名寶燈華幢，國界清淨，安隱豐樂，不藉耕耘而生稻粱，皆由往業勝力成熟；",
        "from": "T10n0293_019:0750a20_13",
        "context_with_next_sentence": true
    },
    {
        "source_sentence": "宮殿樓閣悉皆奇妙，諸如意樹處處行列，種種香樹恒出香雲，諸末香樹雨末香雲，種種鬘樹恒出鬘雲，種種華樹雨不思議眾妙華雲，種種寶樹雨大摩尼珍奇妙寶，無量色光周匝照曜，諸音樂樹出諸音樂，隨風吹動演妙音聲，日月光明摩尼寶王普照一切，晝夜受樂，無時間斷。",
        "from": "T10n0293_019:0750a27_3",
        "context_with_next_sentence": true
    },
    {
        "source_sentence": "此四天下有百萬億那由他諸王國土，一一國土有千大河周匝圍遶，一一皆以妙華覆上，隨流漂動，出天樂音，一切寶樹列植其岸，種種珍奇以為嚴飾，舟船來往，稱情嬉戲，種種資緣，受用安樂。",
        "from": "T10n0293_019:0750b02_13",
        "context_with_next_sentence": true
    },
    {
        "source_sentence": "一一河間有百萬億城，一一城有百萬億那由他聚落，如是一切城邑聚落，各有無量百千億那由他宮殿園林，周匝圍遶以為眷屬。",
        "from": "T10n0293_019:0750b05_12",
        "context_with_next_sentence": true
    },
    {
        "source_sentence": "此四天下閻浮提中，有一國土名寶華燈，安隱豐樂，人民熾盛，宮殿嚴好，自在圓滿，其中眾生具行十善。",
        "from": "T10n0293_019:0750b08_1",
        "context_with_next_sentence": true
    },
    {
        "source_sentence": "有轉輪王於中出現，名毘盧遮那寶蓮華藏，於蓮華中欻然化生，三十二相莊嚴其身，七寶成就，王四天下，恒以正法教導群生。",
        "from": "T10n0293_019:0750b10_20",
        "context_with_next_sentence": true
    },
    {
        "source_sentence": "王有千子，端正勇健，威力自在，能伏怨敵，百萬億那由他宮人、采女以為眷屬。",
        "from": "T10n0293_019:0750b12_14",
        "context_with_next_sentence": true
    },
    {
        "source_sentence": "皆悉與王同種善根，同修諸行，同時誕生，同以寶飾瓔珞莊嚴，端正姝妙，猶如天女，身真金色，常放光明，諸毛孔中恒出妙香，良臣猛將具足十億。",
        "from": "T10n0293_019:0750b16_4",
        "context_with_next_sentence": true
    },
    {
        "source_sentence": "王有正妃名具足圓滿吉祥面，是王女寶，端嚴殊特，觀者無厭，最勝清淨，皮膚金色，目髮紺青，言同梵音，身有天香，常放光明照千由旬。",
        "from": "T10n0293_019:0750b19_6",
        "context_with_next_sentence": true
    },
    {
        "source_sentence": "其妃有女名普喜吉祥蓮華眼，形體端嚴，德行具足，相好圓滿，如轉輪王，眾生見者心無厭足。",
        "from": "T10n0293_019:0750b21_10",
        "context_with_next_sentence": true
    },
    {
        "source_sentence": "彼時，眾生壽命無量，或有不定而中夭者；",
        "from": "T10n0293_019:0750b22_10",
        "context_with_next_sentence": true
    },
    {
        "source_sentence": "種種形色，種種音聲，種種名字，種種族姓，長、短，大、小，勇、怯，愚、智，貧、富，苦、樂，信樂勝劣，無量品類，皆悉不同。",
        "from": "T10n0293_019:0750b24_22",
        "context_with_next_sentence": true
    },
    {
        "source_sentence": "時，或有人謂餘人言：",
        "from": "T10n0293_019:0750b25_7",
        "context_with_next_sentence": true
    },
    {
        "source_sentence": "『我身端正，汝形醜陋。",
        "from": "T10n0293_019:0750b25_18",
        "context_with_next_sentence": true
    },
    {
        "source_sentence": "』作是語已，互相毀辱，集不善業；",
        "from": "T10n0293_019:0750b26_12",
        "context_with_next_sentence": true
    },
    {
        "source_sentence": "以是業故，壽命色力一切樂事，悉皆損減。",
        "from": "T10n0293_019:0750b27_10",
        "context_with_next_sentence": true
    },
    {
        "source_sentence": "大方廣佛華嚴經卷第十九",
        "from": "T10n0293_019:0750b28_100",
        "context_with_next_sentence": false
    }
]