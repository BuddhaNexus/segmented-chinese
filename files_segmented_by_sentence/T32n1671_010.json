[
    {
        "source_sentence": "福蓋正行所集經卷第十",
        "from": "T32n1671_010:0738b11_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_010:0738b13_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1671_010:0738b14_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫沙門臣日稱等奉　詔譯是時長者復以伽陀稱讚佛已，發誠實言作大誓願：",
        "from": "T32n1671_010:0738b18_3",
        "context_with_next_sentence": true
    },
    {
        "source_sentence": "「以我所修善根功德，願未來世得成佛道，亦如世尊具足成就三十二相、八十種好，以無礙智無上法藥能愈眾生貪恚癡病，於無親者為作主宰，於黑暗者為作照明，未調伏者令善調伏，未信解者令生信解，未安隱者令得安隱，未涅盤者令得涅盤，畢竟出離生老病死憂悲苦惱，咸使生天受妙快樂。",
        "from": "T32n1671_010:0738b25_2",
        "context_with_next_sentence": true
    },
    {
        "source_sentence": "復能勸修八聖道行，開示宣暢四聖諦法，令彼聞已心得悟解，讚佛法僧種種功德、無量智慧，自性清淨、廣大威神無能勝者，能拔輪迴生死苦惱，方便誘導入解脫城，漸次令修諸功德法，守護淨戒，修奢摩他、毘鉢舍那，於四無畏及四神足、四正勤等治諸懈怠，於四念處明記不忘，四無量心平等修習，依五根力斷五趣障，了五蘊相自他同等，具足圓成六波羅蜜，以七聖財普施一切。",
        "from": "T32n1671_010:0738c04_15",
        "context_with_next_sentence": true
    },
    {
        "source_sentence": "修淨戒足，蹈七覺花，一心安住七方便觀，分別演說八聖道支，善能修習九次第定，具足十力，名聞十方、得十自在，乃至成佛。",
        "from": "T32n1671_010:0738c07_13",
        "context_with_next_sentence": true
    },
    {
        "source_sentence": "」爾時世尊見彼長者於大眾中發誓願已，讚言：",
        "from": "T32n1671_010:0738c09_1",
        "context_with_next_sentence": true
    },
    {
        "source_sentence": "「善哉！",
        "from": "T32n1671_010:0738c09_5",
        "context_with_next_sentence": true
    },
    {
        "source_sentence": "汝今真是人中大龍、人中師子、最上最勝、人中大仙，離諸垢染如白蓮華，堪能運載一切眾生、堪能荷擔無上菩提。",
        "from": "T32n1671_010:0738c11_14",
        "context_with_next_sentence": true
    },
    {
        "source_sentence": "」是時世尊舒金色手如蓮華開，指間網絻其紋巧妙，如父撫子按長者頂，以梵音聲如春雷震而作是言：",
        "from": "T32n1671_010:0738c14_2",
        "context_with_next_sentence": true
    },
    {
        "source_sentence": "「汝於來世當得作佛，號能滿眾生志願如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T32n1671_010:0738c16_16",
        "context_with_next_sentence": true
    },
    {
        "source_sentence": "具足十力，破諸魔眾，其土清淨，廣大富樂。",
        "from": "T32n1671_010:0738c17_14",
        "context_with_next_sentence": true
    },
    {
        "source_sentence": "」時虛空中有諸天子，雨妙香花而為供養。",
        "from": "T32n1671_010:0738c18_12",
        "context_with_next_sentence": true
    },
    {
        "source_sentence": "普佛世界一切有情，皆發信心，樂修福行。",
        "from": "T32n1671_010:0738c19_12",
        "context_with_next_sentence": true
    },
    {
        "source_sentence": "爾時世尊而說偈言：",
        "from": "T32n1671_010:0738c20_1",
        "context_with_next_sentence": true
    },
    {
        "source_sentence": "「汝於未來世，　　積集勝功德，",
        "from": "T32n1671_010:0738c21_0",
        "context_with_next_sentence": true
    },
    {
        "source_sentence": "於生死海中，　　拯濟諸沈溺。",
        "from": "T32n1671_010:0738c22_13",
        "context_with_next_sentence": true
    },
    {
        "source_sentence": "過無數劫已，　　當得成佛道，",
        "from": "T32n1671_010:0738c23_0",
        "context_with_next_sentence": true
    },
    {
        "source_sentence": "慧眼淨無垢，　　現證一切法。",
        "from": "T32n1671_010:0738c24_13",
        "context_with_next_sentence": true
    },
    {
        "source_sentence": "具相放光明，　　如世間杲日，",
        "from": "T32n1671_010:0738c25_0",
        "context_with_next_sentence": true
    },
    {
        "source_sentence": "令一切眾生，　　除三毒黑暗。",
        "from": "T32n1671_010:0738c26_13",
        "context_with_next_sentence": true
    },
    {
        "source_sentence": "天人大眾中，　　最勝無過上，",
        "from": "T32n1671_010:0738c27_0",
        "context_with_next_sentence": true
    },
    {
        "source_sentence": "善調伏有情，　　皆令修梵行。",
        "from": "T32n1671_010:0738c28_13",
        "context_with_next_sentence": true
    },
    {
        "source_sentence": "為第一導師，　　具足一切智，",
        "from": "T32n1671_010:0738c29_0",
        "context_with_next_sentence": true
    },
    {
        "source_sentence": "得最上菩提，　　如蓮華出水。",
        "from": "T32n1671_010:0739a01_13",
        "context_with_next_sentence": true
    },
    {
        "source_sentence": "」爾時世尊與彼長者於大眾中授佛記已，時頻婆娑羅王國內人民咸發信心，歎未曾有。",
        "from": "T32n1671_010:0739a03_18",
        "context_with_next_sentence": true
    },
    {
        "source_sentence": "由於佛等專修施行，於人天中常為主宰、有大威力，常以大悲利益安樂一切眾生，無上菩提決定獲得。",
        "from": "T32n1671_010:0739a06_6",
        "context_with_next_sentence": true
    },
    {
        "source_sentence": "是故佛勅諸比丘等，於此經典常當受持、為人宣說。",
        "from": "T32n1671_010:0739a07_10",
        "context_with_next_sentence": true
    },
    {
        "source_sentence": "廣明施行，恐繁且止。",
        "from": "T32n1671_010:0739a08_9",
        "context_with_next_sentence": true
    },
    {
        "source_sentence": "持戒功德，今當顯示。",
        "from": "T32n1671_010:0739a08_19",
        "context_with_next_sentence": true
    },
    {
        "source_sentence": "云何布施之後即云持戒？",
        "from": "T32n1671_010:0739a09_9",
        "context_with_next_sentence": true
    },
    {
        "source_sentence": "此依諸經，次第如是。",
        "from": "T32n1671_010:0739a09_19",
        "context_with_next_sentence": true
    },
    {
        "source_sentence": "又諸眾生放逸著樂，多由內心自邪思惟，隨順造作乃至現行，流至身語破毀禁戒。",
        "from": "T32n1671_010:0739a11_16",
        "context_with_next_sentence": true
    },
    {
        "source_sentence": "為令眾生發起對治，故布施後說持戒相。",
        "from": "T32n1671_010:0739a12_15",
        "context_with_next_sentence": true
    },
    {
        "source_sentence": "若佛弟子及諸白衣，於彼禁戒堅持無犯，此說是名清淨持戒。",
        "from": "T32n1671_010:0739a14_4",
        "context_with_next_sentence": true
    },
    {
        "source_sentence": "若諸眾生發起邪思身語意業，造眾多罪，殺害眾生斷人命根，他所有物不與而取，妉著染欲心無暫捨，妄言、綺語、惡口、兩舌，起大邪見撥無因果，殺父、害母、殺阿羅漢、以惡毒心出佛身血、破和合僧，破塔壞寺、盜眾僧物、污淨行尼，於諸善人喜生罵辱，常樂聚集說無義語，輕法慢教、貪營世務。",
        "from": "T32n1671_010:0739a21_1",
        "context_with_next_sentence": true
    },
    {
        "source_sentence": "為邪活命，造諸惡業，魁膾獄卒、屠殺捕魚、穿窬抄劫，乃至貧人微少財物亦行剝奪。",
        "from": "T32n1671_010:0739a22_19",
        "context_with_next_sentence": true
    },
    {
        "source_sentence": "與他毒藥損害眾生，象馬牛等樂為犍犗。",
        "from": "T32n1671_010:0739a23_17",
        "context_with_next_sentence": true
    },
    {
        "source_sentence": "破壞聚落、斫伐林木。",
        "from": "T32n1671_010:0739a24_8",
        "context_with_next_sentence": true
    },
    {
        "source_sentence": "發言磣毒，譏刺賢善。",
        "from": "T32n1671_010:0739a24_18",
        "context_with_next_sentence": true
    },
    {
        "source_sentence": "詐現威儀，其心諂曲，善說不善，與令不與。",
        "from": "T32n1671_010:0739a25_17",
        "context_with_next_sentence": true
    },
    {
        "source_sentence": "造眾罪已，臨命終時，種種苦相皆悉現前。",
        "from": "T32n1671_010:0739a26_15",
        "context_with_next_sentence": true
    },
    {
        "source_sentence": "識既滅謝，惡業隨逐，墮地獄中受極重苦。",
        "from": "T32n1671_010:0739a27_15",
        "context_with_next_sentence": true
    },
    {
        "source_sentence": "地獄有四：",
        "from": "T32n1671_010:0739a28_1",
        "context_with_next_sentence": true
    },
    {
        "source_sentence": "一曰煻煨、二曰屍糞、三曰劍林、四曰灰河，是四地獄名為近邊。",
        "from": "T32n1671_010:0739a29_10",
        "context_with_next_sentence": true
    },
    {
        "source_sentence": "復有八熱根本地獄：",
        "from": "T32n1671_010:0739b01_1",
        "context_with_next_sentence": true
    },
    {
        "source_sentence": "一名燒然、二極燒然、三名眾合、四名號叫、五大號叫、六名炎熱、七極炎熱、八名無間。",
        "from": "T32n1671_010:0739b03_1",
        "context_with_next_sentence": true
    },
    {
        "source_sentence": "時彼獄中有諸獄卒，厥狀醜惡甚可怖畏，或作牛頭驢象頭等。",
        "from": "T32n1671_010:0739b04_10",
        "context_with_next_sentence": true
    },
    {
        "source_sentence": "其形長大、肥壯多力，身皮黑澁、髮毛黃赤，皺眉怒目、褰鼻嚲脣，兩臂堅硬，手執鐵棒，或持利斧、槍戟鎚鋸、劍輪󱹍索種種苦具，皆出猛焰。",
        "from": "T32n1671_010:0739b07_15",
        "context_with_next_sentence": true
    },
    {
        "source_sentence": "是諸獄卒兇險卒暴，於彼罪人無少慈心，或燒或煮、或斫或鋸，尋即命終，須臾復活。",
        "from": "T32n1671_010:0739b09_13",
        "context_with_next_sentence": true
    },
    {
        "source_sentence": "或復驅入煻煨屍糞地獄之中，下足燋爛，舉復如故。",
        "from": "T32n1671_010:0739b10_16",
        "context_with_next_sentence": true
    },
    {
        "source_sentence": "遙見林木即往逃避，到已枝葉皆為鋒刃，從上而墜斫截其身。",
        "from": "T32n1671_010:0739b12_4",
        "context_with_next_sentence": true
    },
    {
        "source_sentence": "有諸鷙獸、虎兕師子、摩竭魚等，張口吐火、齒牙銛利，咀嚼吞噉造惡有情。",
        "from": "T32n1671_010:0739b13_17",
        "context_with_next_sentence": true
    },
    {
        "source_sentence": "有大鐵樹名娑拉末黎，上有百千鋒刃鐵刺，一一鐵刺長十六指。",
        "from": "T32n1671_010:0739b15_6",
        "context_with_next_sentence": true
    },
    {
        "source_sentence": "時彼獄卒驅逐罪人，隨其上下而逆刺之。",
        "from": "T32n1671_010:0739b16_5",
        "context_with_next_sentence": true
    },
    {
        "source_sentence": "諸惡飛禽競集其上，利喙堅爪或鵮或躩。",
        "from": "T32n1671_010:0739b17_5",
        "context_with_next_sentence": true
    },
    {
        "source_sentence": "獄卒或以大熱鐵丸，以鈐擘口逼令吞之，或鎔銅汁灌其口中，從咽徹下悉皆燋爛。",
        "from": "T32n1671_010:0739b19_3",
        "context_with_next_sentence": true
    },
    {
        "source_sentence": "或以鐵釘而釘其舌，復以鐵犁使牛耕之。",
        "from": "T32n1671_010:0739b20_2",
        "context_with_next_sentence": true
    },
    {
        "source_sentence": "或投罪人大鐵臼中，復以其杵而擣碎之。",
        "from": "T32n1671_010:0739b21_1",
        "context_with_next_sentence": true
    },
    {
        "source_sentence": "或以鐵匣而夾其身，耳鼻口中悉皆流血，一切身分破壞無餘。",
        "from": "T32n1671_010:0739b22_10",
        "context_with_next_sentence": true
    },
    {
        "source_sentence": "有大炭坑極深炎熾，以彼罪人擲入其中，倏然之間變成火聚。",
        "from": "T32n1671_010:0739b24_1",
        "context_with_next_sentence": true
    },
    {
        "source_sentence": "時諸獄卒咸共呵責：",
        "from": "T32n1671_010:0739b24_10",
        "context_with_next_sentence": true
    },
    {
        "source_sentence": "「汝於昔時多造諸惡、心無慈行，破犯禁戒。",
        "from": "T32n1671_010:0739b25_11",
        "context_with_next_sentence": true
    },
    {
        "source_sentence": "今受其報，自當知之。",
        "from": "T32n1671_010:0739b26_1",
        "context_with_next_sentence": true
    },
    {
        "source_sentence": "」此中極苦難堪難忍，長時受罪，業盡方出。",
        "from": "T32n1671_010:0739b27_1",
        "context_with_next_sentence": true
    },
    {
        "source_sentence": "是故佛勅，汝等比丘常於此經受持讀誦、為人演說，令修施戒得成福蓋。",
        "from": "T32n1671_010:0739b28_15",
        "context_with_next_sentence": true
    },
    {
        "source_sentence": "佛言彼破戒者，由彼惡慧內心思構，不起對治，熱惱逼迫造作眾罪。",
        "from": "T32n1671_010:0739c01_10",
        "context_with_next_sentence": true
    },
    {
        "source_sentence": "猶如乾枯樹穴之中置之炎火，必為所燒。",
        "from": "T32n1671_010:0739c02_9",
        "context_with_next_sentence": true
    },
    {
        "source_sentence": "如敗種子，雖植良田畢竟不能生長其芽；",
        "from": "T32n1671_010:0739c03_7",
        "context_with_next_sentence": true
    },
    {
        "source_sentence": "彼破戒者，於佛法田不生善芽亦復如是。",
        "from": "T32n1671_010:0739c04_6",
        "context_with_next_sentence": true
    },
    {
        "source_sentence": "又如林木悉伐其本，莖幹枝葉不復滋茂；",
        "from": "T32n1671_010:0739c05_5",
        "context_with_next_sentence": true
    },
    {
        "source_sentence": "破戒之人斷其善根、壞功德法亦復如是。",
        "from": "T32n1671_010:0739c06_5",
        "context_with_next_sentence": true
    },
    {
        "source_sentence": "猶如枯井，諸渴乏者欲求其水必不可得；",
        "from": "T32n1671_010:0739c07_5",
        "context_with_next_sentence": true
    },
    {
        "source_sentence": "彼破戒者，一切善人從其求法亦不復得。",
        "from": "T32n1671_010:0739c08_5",
        "context_with_next_sentence": true
    },
    {
        "source_sentence": "如旃茶羅不堪為王，一切人民不肯信伏；",
        "from": "T32n1671_010:0739c09_5",
        "context_with_next_sentence": true
    },
    {
        "source_sentence": "彼破戒者不堪說法，一切眾生不能聽受。",
        "from": "T32n1671_010:0739c10_5",
        "context_with_next_sentence": true
    },
    {
        "source_sentence": "譬如人於腐爛甘蔗欲求其味，終不可得；",
        "from": "T32n1671_010:0739c11_4",
        "context_with_next_sentence": true
    },
    {
        "source_sentence": "若於毀犯禁戒之人求其功德，畢竟無有。",
        "from": "T32n1671_010:0739c12_3",
        "context_with_next_sentence": true
    },
    {
        "source_sentence": "又諸白衣見彼沙門孤單無累、寂靜安樂，棄捨其家樂作沙門，彼無正因，心不決定愚癡暗鈍。",
        "from": "T32n1671_010:0739c14_5",
        "context_with_next_sentence": true
    },
    {
        "source_sentence": "作沙門已，復樂經營世俗事業、妉著染欲，破毀禁戒。",
        "from": "T32n1671_010:0739c15_9",
        "context_with_next_sentence": true
    },
    {
        "source_sentence": "時彼眾中有諸耆德，呵責於彼，為說偈言：",
        "from": "T32n1671_010:0739c16_8",
        "context_with_next_sentence": true
    },
    {
        "source_sentence": "「汝持佛三衣，　　樂作非法行，",
        "from": "T32n1671_010:0739c17_0",
        "context_with_next_sentence": true
    },
    {
        "source_sentence": "污辱彼淨眾，　　旃茶羅無異。",
        "from": "T32n1671_010:0739c18_13",
        "context_with_next_sentence": true
    },
    {
        "source_sentence": "內心邪思惟，　　五欲諸境界，",
        "from": "T32n1671_010:0739c19_0",
        "context_with_next_sentence": true
    },
    {
        "source_sentence": "猶如彼犢子，　　常念於水草。",
        "from": "T32n1671_010:0739c20_13",
        "context_with_next_sentence": true
    },
    {
        "source_sentence": "樂作世俗事，　　貨易諸珍異，",
        "from": "T32n1671_010:0739c21_0",
        "context_with_next_sentence": true
    },
    {
        "source_sentence": "增減其價直，　　言說無誠實。",
        "from": "T32n1671_010:0739c22_13",
        "context_with_next_sentence": true
    },
    {
        "source_sentence": "彼則如漏巵，　　其心常不足，",
        "from": "T32n1671_010:0739c23_0",
        "context_with_next_sentence": true
    },
    {
        "source_sentence": "為求少財利，　　營構虛詐事。",
        "from": "T32n1671_010:0739c24_13",
        "context_with_next_sentence": true
    },
    {
        "source_sentence": "譬如蜂採花，　　當依蓮花林，",
        "from": "T32n1671_010:0739c25_0",
        "context_with_next_sentence": true
    },
    {
        "source_sentence": "返入荊棘叢，　　枉受諸艱苦。",
        "from": "T32n1671_010:0739c26_13",
        "context_with_next_sentence": true
    },
    {
        "source_sentence": "我佛法大海，　　終不容其屍，",
        "from": "T32n1671_010:0739c27_0",
        "context_with_next_sentence": true
    },
    {
        "source_sentence": "彼鹻鹵田中，　　不復生種子，",
        "from": "T32n1671_010:0739c28_0",
        "context_with_next_sentence": true
    },
    {
        "source_sentence": "如癩病縈纏，　　無方可療治。",
        "from": "T32n1671_010:0739c29_13",
        "context_with_next_sentence": true
    },
    {
        "source_sentence": "汝作諸惡業，　　何不生驚怖？",
        "from": "T32n1671_010:0740a01_13",
        "context_with_next_sentence": true
    },
    {
        "source_sentence": "亦如漏舡舫，　　自他豈能渡？",
        "from": "T32n1671_010:0740a02_13",
        "context_with_next_sentence": true
    },
    {
        "source_sentence": "」佛言：",
        "from": "T32n1671_010:0740a03_2",
        "context_with_next_sentence": true
    },
    {
        "source_sentence": "破戒之人，無所堪任。",
        "from": "T32n1671_010:0740a03_12",
        "context_with_next_sentence": true
    },
    {
        "source_sentence": "由多欲故，心則多求，侵犯他色，常懷驚懼、失壞名聞、離善知識。",
        "from": "T32n1671_010:0740a05_1",
        "context_with_next_sentence": true
    },
    {
        "source_sentence": "當知此輩如彼慳者，畢竟無有少施功德。",
        "from": "T32n1671_010:0740a06_1",
        "context_with_next_sentence": true
    },
    {
        "source_sentence": "彼破戒人如貧無手，雖至寶山而無所得。",
        "from": "T32n1671_010:0740a07_1",
        "context_with_next_sentence": true
    },
    {
        "source_sentence": "如不淨瓶滿而流溢，如彼陷穽人見遠避，如室中蛇人常恐懼，如好園林中蹲猛虎，如險惡道人不欲往，如彼破車不能運載，如彼惡人眾皆擯棄，如彼毒蛇眼不欲視，如尸陀林人多厭惡，如彼狂象惡人所制，如竊盜人富者所忌。",
        "from": "T32n1671_010:0740a12_10",
        "context_with_next_sentence": true
    },
    {
        "source_sentence": "猶如彩畫占博迦花，彼無戒香亦復如是。",
        "from": "T32n1671_010:0740a13_10",
        "context_with_next_sentence": true
    },
    {
        "source_sentence": "如旃檀林有󰏳麻樹，其臭相雜，速當斫伐。",
        "from": "T32n1671_010:0740a14_11",
        "context_with_next_sentence": true
    },
    {
        "source_sentence": "假使口中有百千舌，不能盡說破戒過失，欲知其數無有邊際。",
        "from": "T32n1671_010:0740a15_19",
        "context_with_next_sentence": true
    },
    {
        "source_sentence": "由破戒故，不能增長一切眾生平等善法。",
        "from": "T32n1671_010:0740a16_17",
        "context_with_next_sentence": true
    },
    {
        "source_sentence": "如契經說：",
        "from": "T32n1671_010:0740a17_3",
        "context_with_next_sentence": true
    },
    {
        "source_sentence": "有一士夫謂其婿曰：",
        "from": "T32n1671_010:0740a17_12",
        "context_with_next_sentence": true
    },
    {
        "source_sentence": "「汝今駕車，入林伐薪。",
        "from": "T32n1671_010:0740a18_2",
        "context_with_next_sentence": true
    },
    {
        "source_sentence": "」由伐薪故，乃失其牛。",
        "from": "T32n1671_010:0740a18_13",
        "context_with_next_sentence": true
    },
    {
        "source_sentence": "因尋牛故，令人守車。",
        "from": "T32n1671_010:0740a19_1",
        "context_with_next_sentence": true
    },
    {
        "source_sentence": "牛尚未獲，車復失矣。",
        "from": "T32n1671_010:0740a19_11",
        "context_with_next_sentence": true
    },
    {
        "source_sentence": "是人周慞，處處推覓。",
        "from": "T32n1671_010:0740a20_1",
        "context_with_next_sentence": true
    },
    {
        "source_sentence": "到一池所，見有飛禽，即取其斧遠而擲之。",
        "from": "T32n1671_010:0740a21_1",
        "context_with_next_sentence": true
    },
    {
        "source_sentence": "擊禽不中，斧墜池中。",
        "from": "T32n1671_010:0740a21_11",
        "context_with_next_sentence": true
    },
    {
        "source_sentence": "脫衣岸上，入池求斧，斧不復得，衣為人偷。",
        "from": "T32n1671_010:0740a22_11",
        "context_with_next_sentence": true
    },
    {
        "source_sentence": "裸形歸家，時已昏黑，既至門首，潛窺牕下。",
        "from": "T32n1671_010:0740a23_11",
        "context_with_next_sentence": true
    },
    {
        "source_sentence": "彼家中人咸謂賊至，以杖擊之，而傷一目，眼中流血悶絕于地。",
        "from": "T32n1671_010:0740a25_1",
        "context_with_next_sentence": true
    },
    {
        "source_sentence": "時有惡蟲從上而墜，聞其血腥，復食一目。",
        "from": "T32n1671_010:0740a26_1",
        "context_with_next_sentence": true
    },
    {
        "source_sentence": "向曉丈人自舍而出，知其是婿，怪而詰之。",
        "from": "T32n1671_010:0740a26_20",
        "context_with_next_sentence": true
    },
    {
        "source_sentence": "具陳上事。",
        "from": "T32n1671_010:0740a27_4",
        "context_with_next_sentence": true
    },
    {
        "source_sentence": "即為其婿乃說偈曰：",
        "from": "T32n1671_010:0740a27_13",
        "context_with_next_sentence": true
    },
    {
        "source_sentence": "「失衣及壞目，　　人身何所為？",
        "from": "T32n1671_010:0740a28_14",
        "context_with_next_sentence": true
    },
    {
        "source_sentence": "既不堪承事，　　由此而遐棄。",
        "from": "T32n1671_010:0740a29_13",
        "context_with_next_sentence": true
    },
    {
        "source_sentence": "亦如佛弟子，　　寧廢其多聞，",
        "from": "T32n1671_010:0740b01_0",
        "context_with_next_sentence": true
    },
    {
        "source_sentence": "於戒當護持，　　破戒如無目。",
        "from": "T32n1671_010:0740b02_13",
        "context_with_next_sentence": true
    },
    {
        "source_sentence": "是知毀戒者，　　假名為沙門，",
        "from": "T32n1671_010:0740b03_0",
        "context_with_next_sentence": true
    },
    {
        "source_sentence": "不應受供養，　　失諸善功德。",
        "from": "T32n1671_010:0740b04_13",
        "context_with_next_sentence": true
    },
    {
        "source_sentence": "」此中復說，譬如長者而有多子，常加訓誨令無放逸，即以庫藏種種財物、奴婢僕從，悉付與之，如此則能長守快樂。",
        "from": "T32n1671_010:0740b07_11",
        "context_with_next_sentence": true
    },
    {
        "source_sentence": "其諸子中或有奢侈、樂著女色，長者聞已即集親屬苦切責之，以少財物遣出其舍，復誡之曰：",
        "from": "T32n1671_010:0740b09_15",
        "context_with_next_sentence": true
    },
    {
        "source_sentence": "「慎莫放逸散壞汝財，後受貧苦，為他所棄。",
        "from": "T32n1671_010:0740b10_15",
        "context_with_next_sentence": true
    },
    {
        "source_sentence": "」是長者子不從其教，未久之間所費都盡，形容憔悴，以乞自活，為彼親族之所惡賤。",
        "from": "T32n1671_010:0740b12_15",
        "context_with_next_sentence": true
    },
    {
        "source_sentence": "時父長者見已憂惱，心則棄捨，於眾人前高聲唱言：",
        "from": "T32n1671_010:0740b14_1",
        "context_with_next_sentence": true
    },
    {
        "source_sentence": "「此非我子。",
        "from": "T32n1671_010:0740b14_7",
        "context_with_next_sentence": true
    },
    {
        "source_sentence": "此非我子。",
        "from": "T32n1671_010:0740b14_12",
        "context_with_next_sentence": true
    },
    {
        "source_sentence": "」令彼聞已，深懷慚恧。",
        "from": "T32n1671_010:0740b15_1",
        "context_with_next_sentence": true
    },
    {
        "source_sentence": "佛言：",
        "from": "T32n1671_010:0740b15_4",
        "context_with_next_sentence": true
    },
    {
        "source_sentence": "「我亦如是。",
        "from": "T32n1671_010:0740b15_10",
        "context_with_next_sentence": true
    },
    {
        "source_sentence": "若諸弟子破毀禁戒、無慚無愧，即便擯出佛法之中，亦不付與菩提分等諸功德法、種種聖財。",
        "from": "T32n1671_010:0740b17_11",
        "context_with_next_sentence": true
    },
    {
        "source_sentence": "乃於人天、沙門婆羅門等大眾之中高聲唱言：",
        "from": "T32n1671_010:0740b18_11",
        "context_with_next_sentence": true
    },
    {
        "source_sentence": "『此破戒者，非我弟子。",
        "from": "T32n1671_010:0740b19_3",
        "context_with_next_sentence": true
    },
    {
        "source_sentence": "』令彼聞已。",
        "from": "T32n1671_010:0740b19_9",
        "context_with_next_sentence": true
    },
    {
        "source_sentence": "羞恥過罪。",
        "from": "T32n1671_010:0740b19_14",
        "context_with_next_sentence": true
    },
    {
        "source_sentence": "」又諸白衣既出家已，當依沙門清淨而住，著袈裟衣、執持應器，被精進鐙、修習多聞。",
        "from": "T32n1671_010:0740b21_18",
        "context_with_next_sentence": true
    },
    {
        "source_sentence": "返依世俗作邪活命，乘御象馬、身擐甲冑、持弓負矢入軍陣中。",
        "from": "T32n1671_010:0740b23_5",
        "context_with_next_sentence": true
    },
    {
        "source_sentence": "如是等比，於我法中毀壞律儀，眼不欲視。",
        "from": "T32n1671_010:0740b24_6",
        "context_with_next_sentence": true
    },
    {
        "source_sentence": "譬如世間彩畫燈炬，設使眾多不能除暗。",
        "from": "T32n1671_010:0740b25_4",
        "context_with_next_sentence": true
    },
    {
        "source_sentence": "彼愚癡人不能發起無漏聖智為世照明，亦復如是。",
        "from": "T32n1671_010:0740b26_8",
        "context_with_next_sentence": true
    },
    {
        "source_sentence": "如俳優者著妙衣冠，於眾人前自稱王者，然彼實無第一娛樂。",
        "from": "T32n1671_010:0740b27_15",
        "context_with_next_sentence": true
    },
    {
        "source_sentence": "破戒之人雖服袈裟、作沙門相，則無清淨出世妙樂。",
        "from": "T32n1671_010:0740b29_1",
        "context_with_next_sentence": true
    },
    {
        "source_sentence": "又如貧人詐稱豪貴，於大眾中高聲自謂我是長者，然彼實無隨意自在。",
        "from": "T32n1671_010:0740c01_14",
        "context_with_next_sentence": true
    },
    {
        "source_sentence": "彼破戒者假名沙門，則不能得解脫妙果。",
        "from": "T32n1671_010:0740c02_13",
        "context_with_next_sentence": true
    },
    {
        "source_sentence": "福蓋正行所集經卷第十",
        "from": "T32n1671_010:0740c03_100",
        "context_with_next_sentence": false
    }
]