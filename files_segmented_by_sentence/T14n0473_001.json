[
    {
        "source_sentence": "佛說妙吉祥菩薩所問大乘法螺",
        "from": "T14n0473_001:0516b24_0",
        "context_with_next_sentence": true
    },
    {
        "source_sentence": "經",
        "from": "T14n0473_001:0516b25_0",
        "context_with_next_sentence": true
    },
    {
        "source_sentence": "西天譯經三藏、朝散大夫、試光祿",
        "from": "T14n0473_001:0516b27_0",
        "context_with_next_sentence": true
    },
    {
        "source_sentence": "卿、明教大師臣法賢奉　詔譯如是我聞：",
        "from": "T14n0473_001:0516b29_4",
        "context_with_next_sentence": true
    },
    {
        "source_sentence": "一時佛在舍衛國普遍殿內，坐寶師子之座，與大苾芻眾萬二千五百人俱，復有菩薩摩訶薩，及百千緣熟所度之眾。",
        "from": "T14n0473_001:0516c02_16",
        "context_with_next_sentence": true
    },
    {
        "source_sentence": "爾時妙吉祥菩薩摩訶薩，承佛威神即從座起，偏袒右肩右膝著地，合掌頂禮而白佛言：",
        "from": "T14n0473_001:0516c04_19",
        "context_with_next_sentence": true
    },
    {
        "source_sentence": "「世尊！",
        "from": "T14n0473_001:0516c05_3",
        "context_with_next_sentence": true
    },
    {
        "source_sentence": "有大福德，云何挍量？",
        "from": "T14n0473_001:0516c05_13",
        "context_with_next_sentence": true
    },
    {
        "source_sentence": "如是大福，有無量俱胝那由他百千之數，緣熟所度之眾意願欲滿，云何如來為彼法螺？",
        "from": "T14n0473_001:0516c07_11",
        "context_with_next_sentence": true
    },
    {
        "source_sentence": "」爾時世尊聞是語已，告妙吉祥菩薩言：",
        "from": "T14n0473_001:0516c08_16",
        "context_with_next_sentence": true
    },
    {
        "source_sentence": "「妙吉祥！",
        "from": "T14n0473_001:0516c09_1",
        "context_with_next_sentence": true
    },
    {
        "source_sentence": "不可思議行，大智慧、大慈大悲，是大福德。",
        "from": "T14n0473_001:0516c09_21",
        "context_with_next_sentence": true
    },
    {
        "source_sentence": "如是大福，令一切聲聞、緣覺，發大方便精進、持戒願行，成就得最上三摩地，觀想一切緣熟所度之眾，即是如來法螺。",
        "from": "T14n0473_001:0516c12_10",
        "context_with_next_sentence": true
    },
    {
        "source_sentence": "」佛告妙吉祥菩薩：",
        "from": "T14n0473_001:0516c13_7",
        "context_with_next_sentence": true
    },
    {
        "source_sentence": "「所有南閻浮提一切眾生，持十善法所獲福德，如是挍量：",
        "from": "T14n0473_001:0516c14_13",
        "context_with_next_sentence": true
    },
    {
        "source_sentence": "於彼福德積成百倍，是即一金輪王福德。",
        "from": "T14n0473_001:0516c15_12",
        "context_with_next_sentence": true
    },
    {
        "source_sentence": "而彼輪王，統四大洲，七寶具足，所謂輪寶、象寶、馬寶、摩尼寶、玉女寶、主藏寶、主兵寶，復有千子，勇猛威德，色相端嚴，能破他軍。",
        "from": "T14n0473_001:0516c18_9",
        "context_with_next_sentence": true
    },
    {
        "source_sentence": "妙吉祥！",
        "from": "T14n0473_001:0516c18_13",
        "context_with_next_sentence": true
    },
    {
        "source_sentence": "彼金輪王有如是大威力。",
        "from": "T14n0473_001:0516c19_5",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0516c20_9",
        "context_with_next_sentence": true
    },
    {
        "source_sentence": "四大洲界，所有一切眾生，如是一一眾生，各等一金輪王福德。",
        "from": "T14n0473_001:0516c21_15",
        "context_with_next_sentence": true
    },
    {
        "source_sentence": "於彼眾生所有福德，如是挍量乃至千倍，是即一帝釋天主福德；",
        "from": "T14n0473_001:0516c23_5",
        "context_with_next_sentence": true
    },
    {
        "source_sentence": "如是帝釋，有大威神福德之力。",
        "from": "T14n0473_001:0516c23_19",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0516c24_9",
        "context_with_next_sentence": true
    },
    {
        "source_sentence": "四大洲界所有一切眾生，如是一一眾生，各等一帝釋福德，於彼眾生所有福德，如是挍量百千倍數，是即一大力那羅延天福德；",
        "from": "T14n0473_001:0516c27_6",
        "context_with_next_sentence": true
    },
    {
        "source_sentence": "如是那羅延天，有大威神福德力故。",
        "from": "T14n0473_001:0516c28_3",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0516c29_9",
        "context_with_next_sentence": true
    },
    {
        "source_sentence": "四大洲界所有一切眾生，如是一一眾生，各等一大力那羅延天福德，於彼眾生所有福德，如是挍量無數百千倍，是即一欲界他化自在天魔王福德；",
        "from": "T14n0473_001:0517a03_14",
        "context_with_next_sentence": true
    },
    {
        "source_sentence": "如是魔王宿種善根，生彼欲天，有大威力，而能調伏諸天人故。",
        "from": "T14n0473_001:0517a05_4",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0517a06_9",
        "context_with_next_sentence": true
    },
    {
        "source_sentence": "四大洲界所有一切眾生，如是一一眾生，各等一魔王福德，於彼眾生所有福德，如是挍量無數百千倍，是即一二千世界梵天福德；",
        "from": "T14n0473_001:0517a09_8",
        "context_with_next_sentence": true
    },
    {
        "source_sentence": "而彼梵天，於二千世界行慈悲化故。",
        "from": "T14n0473_001:0517a10_5",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0517a11_9",
        "context_with_next_sentence": true
    },
    {
        "source_sentence": "於二千世界所有眾生，如是一一眾生，各等一二千世界梵天福德，於彼所有福德，如是挍量無數百千倍，是即一三千大千世界主大自在天及梵天福德；",
        "from": "T14n0473_001:0517a14_16",
        "context_with_next_sentence": true
    },
    {
        "source_sentence": "彼大自在天及梵王，於三千大千世界行慈悲化故。",
        "from": "T14n0473_001:0517a16_2",
        "context_with_next_sentence": true
    },
    {
        "source_sentence": "」佛告妙吉祥菩薩：",
        "from": "T14n0473_001:0517a17_7",
        "context_with_next_sentence": true
    },
    {
        "source_sentence": "「汝應見此劫壞之時，大火所燒，經一中劫。",
        "from": "T14n0473_001:0517a18_7",
        "context_with_next_sentence": true
    },
    {
        "source_sentence": "爾時，大自在天及梵天王，降澍大雨，其水遍滿三千大千世界，上至梵天。",
        "from": "T14n0473_001:0517a19_19",
        "context_with_next_sentence": true
    },
    {
        "source_sentence": "而此大水，即是大自在天及梵王威力所作，如是大自在天及彼梵王，種大善根，得生彼天，具智慧有大威力。",
        "from": "T14n0473_001:0517a22_9",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0517a23_9",
        "context_with_next_sentence": true
    },
    {
        "source_sentence": "所有三千大千世界一切眾生，如是一一眾生，各等一三千大千世界大自在天及梵王福德，於彼眾生所有福德，如是挍量無數百千俱胝倍，是即一大精進緣覺福德。",
        "from": "T14n0473_001:0517a27_4",
        "context_with_next_sentence": true
    },
    {
        "source_sentence": "妙吉祥！",
        "from": "T14n0473_001:0517a27_8",
        "context_with_next_sentence": true
    },
    {
        "source_sentence": "勿謂三千大千世界一切眾生，皆如大梵王福德，等彼緣覺而以為多。",
        "from": "T14n0473_001:0517a28_19",
        "context_with_next_sentence": true
    },
    {
        "source_sentence": "假使十方佛剎，一切眾生所有福德，等一精進緣覺猶未為多。",
        "from": "T14n0473_001:0517b01_7",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0517b02_9",
        "context_with_next_sentence": true
    },
    {
        "source_sentence": "於彼十方佛剎，一切眾生所有福德，如是一一眾生，各等緣覺福德，於彼眾生所有福德，如是挍量無數百千俱胝那由他倍，是即一初發心菩薩福德。",
        "from": "T14n0473_001:0517b05_15",
        "context_with_next_sentence": true
    },
    {
        "source_sentence": "妙吉祥！",
        "from": "T14n0473_001:0517b05_19",
        "context_with_next_sentence": true
    },
    {
        "source_sentence": "勿謂無數百千俱胝那由他倍一切眾生福德，等一初發心菩薩福德，而以為多。",
        "from": "T14n0473_001:0517b07_16",
        "context_with_next_sentence": true
    },
    {
        "source_sentence": "假使十方盡虛空界，所有卵生、胎生、濕生、化生，有色、無色，有想、無想，非有想、非無想，如是一切眾生所有福德，無數百千俱胝那由他倍，等一初發心菩薩，亦未為多。",
        "from": "T14n0473_001:0517b11_10",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0517b12_9",
        "context_with_next_sentence": true
    },
    {
        "source_sentence": "如是盡虛空界一切眾生，各等初發心菩薩福德，如是挍量無數百千俱胝那由他倍，是即如來一毛孔量福德。",
        "from": "T14n0473_001:0517b14_17",
        "context_with_next_sentence": true
    },
    {
        "source_sentence": "諸佛如來身中毛孔，各各復有九十九千細妙毛孔。",
        "from": "T14n0473_001:0517b16_2",
        "context_with_next_sentence": true
    },
    {
        "source_sentence": "妙吉祥！",
        "from": "T14n0473_001:0517b16_6",
        "context_with_next_sentence": true
    },
    {
        "source_sentence": "如是佛身一切毛孔所有福德，而以挍量無數百千俱胝那由他倍，是即如來身分之中一種好福德。",
        "from": "T14n0473_001:0517b18_10",
        "context_with_next_sentence": true
    },
    {
        "source_sentence": "如是佛身八十種好，各各具足如前福德。",
        "from": "T14n0473_001:0517b19_10",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0517b20_9",
        "context_with_next_sentence": true
    },
    {
        "source_sentence": "如來八十種好所有福德，而以挍量無數百千俱胝那由他倍，是即如來手足之下相文福德之量。",
        "from": "T14n0473_001:0517b22_11",
        "context_with_next_sentence": true
    },
    {
        "source_sentence": "如是各各相文，皆有八十種好，顯現手足之下。",
        "from": "T14n0473_001:0517b23_13",
        "context_with_next_sentence": true
    },
    {
        "source_sentence": "」頌曰：",
        "from": "T14n0473_001:0517b23_17",
        "context_with_next_sentence": true
    },
    {
        "source_sentence": "「傘蓋幢吉祥，　　鬘鉤冠寶杖，",
        "from": "T14n0473_001:0517b24_0",
        "context_with_next_sentence": true
    },
    {
        "source_sentence": "寶瓶象馬虎，　　金翅摩竭魚，",
        "from": "T14n0473_001:0517b25_0",
        "context_with_next_sentence": true
    },
    {
        "source_sentence": "龜魚及孔雀，　　迦陵頻伽鳥，",
        "from": "T14n0473_001:0517b26_0",
        "context_with_next_sentence": true
    },
    {
        "source_sentence": "命命佐沙鳥，　　拶俱囉鴛鴦，",
        "from": "T14n0473_001:0517b27_0",
        "context_with_next_sentence": true
    },
    {
        "source_sentence": "鸚鵡鵝鳩麥，　　大藥提努牛，",
        "from": "T14n0473_001:0517b28_0",
        "context_with_next_sentence": true
    },
    {
        "source_sentence": "羖羊龍牛王，　　寶山吉祥果，",
        "from": "T14n0473_001:0517b29_0",
        "context_with_next_sentence": true
    },
    {
        "source_sentence": "播那波鹿王，　　摩尼寶利劍，",
        "from": "T14n0473_001:0517c01_0",
        "context_with_next_sentence": true
    },
    {
        "source_sentence": "金剛杵弓旗，　　三叉犁鉞斧，",
        "from": "T14n0473_001:0517c02_0",
        "context_with_next_sentence": true
    },
    {
        "source_sentence": "擣杵箭󱹍索，　　虞拏與彌伽，",
        "from": "T14n0473_001:0517c03_0",
        "context_with_next_sentence": true
    },
    {
        "source_sentence": "梵天帝釋主，　　持國天水天，",
        "from": "T14n0473_001:0517c04_0",
        "context_with_next_sentence": true
    },
    {
        "source_sentence": "廣目多聞天，　　大仙吉祥日，",
        "from": "T14n0473_001:0517c05_0",
        "context_with_next_sentence": true
    },
    {
        "source_sentence": "火天月風天，　　蓮花萬字相，",
        "from": "T14n0473_001:0517c06_0",
        "context_with_next_sentence": true
    },
    {
        "source_sentence": "莎悉帝迦好，　　訥哩嚩賢座，",
        "from": "T14n0473_001:0517c07_0",
        "context_with_next_sentence": true
    },
    {
        "source_sentence": "鏡拂憍尸迦，　　童子童女天，",
        "from": "T14n0473_001:0517c08_0",
        "context_with_next_sentence": true
    },
    {
        "source_sentence": "鼓螺蜜哩誐，　　手釧及鈴鐸，",
        "from": "T14n0473_001:0517c09_0",
        "context_with_next_sentence": true
    },
    {
        "source_sentence": "耳環與指環，　　軍拏羅羅多，",
        "from": "T14n0473_001:0517c10_0",
        "context_with_next_sentence": true
    },
    {
        "source_sentence": "妙花王樹王，　　眾中釋師子，",
        "from": "T14n0473_001:0517c11_0",
        "context_with_next_sentence": true
    },
    {
        "source_sentence": "如是等八十，　　一一俱名好，",
        "from": "T14n0473_001:0517c12_0",
        "context_with_next_sentence": true
    },
    {
        "source_sentence": "出現手足下。",
        "from": "T14n0473_001:0517c13_5",
        "context_with_next_sentence": true
    },
    {
        "source_sentence": "」佛告妙吉祥菩薩：",
        "from": "T14n0473_001:0517c14_7",
        "context_with_next_sentence": true
    },
    {
        "source_sentence": "「所有如是八十種好一切福德，如是挍量無數百千俱胝那由他倍，是即如來身分之中一大丈夫相福德。",
        "from": "T14n0473_001:0517c16_14",
        "context_with_next_sentence": true
    },
    {
        "source_sentence": "如是佛身三十二大丈夫相，一一各有如前福德，於佛身中分明出現。",
        "from": "T14n0473_001:0517c18_7",
        "context_with_next_sentence": true
    },
    {
        "source_sentence": "」頌曰：",
        "from": "T14n0473_001:0517c18_11",
        "context_with_next_sentence": true
    },
    {
        "source_sentence": "「烏瑟膩沙相，　　螺髻髮紺青，",
        "from": "T14n0473_001:0517c19_0",
        "context_with_next_sentence": true
    },
    {
        "source_sentence": "滋潤而右旋，　　額廣而平正，",
        "from": "T14n0473_001:0517c20_0",
        "context_with_next_sentence": true
    },
    {
        "source_sentence": "眉間白毫光，　　皮膚妙柔軟，",
        "from": "T14n0473_001:0517c21_0",
        "context_with_next_sentence": true
    },
    {
        "source_sentence": "目廣青蓮葉，　　齒密而齊整，",
        "from": "T14n0473_001:0517c22_0",
        "context_with_next_sentence": true
    },
    {
        "source_sentence": "四十悉具足，　　四牙俱鋒利，",
        "from": "T14n0473_001:0517c23_0",
        "context_with_next_sentence": true
    },
    {
        "source_sentence": "白類如珂雪，　　腮臉并胸臆，",
        "from": "T14n0473_001:0517c24_0",
        "context_with_next_sentence": true
    },
    {
        "source_sentence": "上半如師子，　　舌相而廣長，",
        "from": "T14n0473_001:0517c25_0",
        "context_with_next_sentence": true
    },
    {
        "source_sentence": "身形妙圓滿，　　如尼拘陀樹，",
        "from": "T14n0473_001:0517c26_0",
        "context_with_next_sentence": true
    },
    {
        "source_sentence": "身毛順右旋，　　臍輪淨深隱，",
        "from": "T14n0473_001:0517c27_0",
        "context_with_next_sentence": true
    },
    {
        "source_sentence": "雙股俱平正，　　兩腨如鹿王，",
        "from": "T14n0473_001:0517c28_0",
        "context_with_next_sentence": true
    },
    {
        "source_sentence": "二足下平滿，　　手足俱柔軟，",
        "from": "T14n0473_001:0517c29_0",
        "context_with_next_sentence": true
    },
    {
        "source_sentence": "十指而纖長，　　俱有網鞔相，",
        "from": "T14n0473_001:0518a01_0",
        "context_with_next_sentence": true
    },
    {
        "source_sentence": "行步而直進，　　舌常得上味，",
        "from": "T14n0473_001:0518a02_0",
        "context_with_next_sentence": true
    },
    {
        "source_sentence": "善相屬著身，　　七處皆平滿，",
        "from": "T14n0473_001:0518a03_0",
        "context_with_next_sentence": true
    },
    {
        "source_sentence": "足下而平正，　　常現千輻輪，",
        "from": "T14n0473_001:0518a04_0",
        "context_with_next_sentence": true
    },
    {
        "source_sentence": "如是大丈夫，　　三十二種相。",
        "from": "T14n0473_001:0518a05_13",
        "context_with_next_sentence": true
    },
    {
        "source_sentence": "」佛告妙吉祥菩薩：",
        "from": "T14n0473_001:0518a06_7",
        "context_with_next_sentence": true
    },
    {
        "source_sentence": "「如是三十二大丈夫相，於此三十二相所有福德，而以挍量阿僧祇不可思議、不可稱量，無等等、不可說不可說倍數，為緣熟度眾所願圓滿福德，是故如來說因緣成熟所度之眾而為法螺。",
        "from": "T14n0473_001:0518a10_12",
        "context_with_next_sentence": true
    },
    {
        "source_sentence": "」佛告妙吉祥菩薩：",
        "from": "T14n0473_001:0518a11_7",
        "context_with_next_sentence": true
    },
    {
        "source_sentence": "「所有如來妙法螺音，無量無邊阿僧祇世界一切眾生，悉得普聞。",
        "from": "T14n0473_001:0518a12_16",
        "context_with_next_sentence": true
    },
    {
        "source_sentence": "妙吉祥菩薩！",
        "from": "T14n0473_001:0518a13_3",
        "context_with_next_sentence": true
    },
    {
        "source_sentence": "非唯螺音如是，如來身光亦能照曜無量無邊阿僧祇世界，令諸有情得見佛身，如是不可思議。",
        "from": "T14n0473_001:0518a15_6",
        "context_with_next_sentence": true
    },
    {
        "source_sentence": "」佛告妙吉祥菩薩：",
        "from": "T14n0473_001:0518a16_7",
        "context_with_next_sentence": true
    },
    {
        "source_sentence": "「大智慧、大慈悲是大福德，一切聲聞、緣覺善解願力行，大方便，清淨持戒，得最上三摩地。",
        "from": "T14n0473_001:0518a18_8",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0518a19_9",
        "context_with_next_sentence": true
    },
    {
        "source_sentence": "佛身無為離諸相故，一切聲聞、緣覺及諸菩薩不能見故。",
        "from": "T14n0473_001:0518a20_13",
        "context_with_next_sentence": true
    },
    {
        "source_sentence": "如來所化色身有二種義故，一者酬於因中度生願故，二者所度有情今緣熟故，是以如來化現色身。",
        "from": "T14n0473_001:0518a22_18",
        "context_with_next_sentence": true
    },
    {
        "source_sentence": "所現之身清淨微妙，令諸眾生親近供養得大利益。",
        "from": "T14n0473_001:0518a24_3",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0518a25_9",
        "context_with_next_sentence": true
    },
    {
        "source_sentence": "佛身最上故，相好最上；",
        "from": "T14n0473_001:0518a25_20",
        "context_with_next_sentence": true
    },
    {
        "source_sentence": "相好最上故，光明最上；",
        "from": "T14n0473_001:0518a26_9",
        "context_with_next_sentence": true
    },
    {
        "source_sentence": "光明最上故，梵音最上；",
        "from": "T14n0473_001:0518a26_20",
        "context_with_next_sentence": true
    },
    {
        "source_sentence": "梵音最上故，說法最上；",
        "from": "T14n0473_001:0518a27_10",
        "context_with_next_sentence": true
    },
    {
        "source_sentence": "說法最上故，佛行最上。",
        "from": "T14n0473_001:0518a28_1",
        "context_with_next_sentence": true
    },
    {
        "source_sentence": "是故如來所現色身，令彼有情得大利益。",
        "from": "T14n0473_001:0518a29_1",
        "context_with_next_sentence": true
    },
    {
        "source_sentence": "「復次，妙吉祥菩薩！",
        "from": "T14n0473_001:0518b01_9",
        "context_with_next_sentence": true
    },
    {
        "source_sentence": "如來身中具攝一切諸相；",
        "from": "T14n0473_001:0518b01_20",
        "context_with_next_sentence": true
    },
    {
        "source_sentence": "隨諸眾生根、欲、性等利鈍不同，所現色身各各有異，令諸眾生各得親近，樂聞妙法，皆得度脫，乃至行住之時常得見佛。",
        "from": "T14n0473_001:0518b04_13",
        "context_with_next_sentence": true
    },
    {
        "source_sentence": "」佛告妙吉祥菩薩：",
        "from": "T14n0473_001:0518b05_7",
        "context_with_next_sentence": true
    },
    {
        "source_sentence": "「如來具足應供、正等正覺，出現世間，慈愍有情，利益安樂無量人天諸眾生故。",
        "from": "T14n0473_001:0518b07_3",
        "context_with_next_sentence": true
    },
    {
        "source_sentence": "」爾時妙吉祥菩薩摩訶薩從座而起，偏袒右肩右膝著地，合掌向佛，頂禮世尊而白佛言：",
        "from": "T14n0473_001:0518b09_19",
        "context_with_next_sentence": true
    },
    {
        "source_sentence": "「我今快得善利。",
        "from": "T14n0473_001:0518b10_7",
        "context_with_next_sentence": true
    },
    {
        "source_sentence": "如是世尊，三界無著，最尊、最勝，利益一切眾生。",
        "from": "T14n0473_001:0518b11_8",
        "context_with_next_sentence": true
    },
    {
        "source_sentence": "佛觀一切世法，不動如須彌，無著如虛空，不可思、不可議，非見、非不見。",
        "from": "T14n0473_001:0518b13_1",
        "context_with_next_sentence": true
    },
    {
        "source_sentence": "」爾時世尊說此經已，妙吉祥菩薩摩訶薩，及諸苾芻并諸菩薩摩訶薩，一切天、人、阿蘇囉、巘達哩嚩等，聞佛所說皆大歡喜，信受奉行。",
        "from": "T14n0473_001:0518b17_1",
        "context_with_next_sentence": true
    },
    {
        "source_sentence": "佛說妙吉祥菩薩所問大乘法螺經",
        "from": "T14n0473_001:0518b18_100",
        "context_with_next_sentence": false
    }
]