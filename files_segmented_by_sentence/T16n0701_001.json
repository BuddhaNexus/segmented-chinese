[
    {
        "source_sentence": "佛說溫室洗浴眾僧經",
        "from": "T16n0701_001:0802c05_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T16n0701_001:0802c07_0",
        "context_with_next_sentence": true
    },
    {
        "source_sentence": "阿難曰：「吾從佛聞如是：「一時佛在摩竭國",
        "from": "T16n0701_001:0802c08_0",
        "context_with_next_sentence": true
    },
    {
        "source_sentence": "因沙崛山中。",
        "from": "T16n0701_001:0802c09_5",
        "context_with_next_sentence": true
    },
    {
        "source_sentence": "王舍城內，有大長者奈女之子，名曰耆域，為大醫王，療治眾病——少小好學，才藝過通；",
        "from": "T16n0701_001:0802c11_4",
        "context_with_next_sentence": true
    },
    {
        "source_sentence": "智達五經、天文地理——其所治者，莫不除愈，死者更生，喪車得還。",
        "from": "T16n0701_001:0802c12_13",
        "context_with_next_sentence": true
    },
    {
        "source_sentence": "其德甚多，不可具陳；",
        "from": "T16n0701_001:0802c13_3",
        "context_with_next_sentence": true
    },
    {
        "source_sentence": "八國宗仰，見者歡喜。",
        "from": "T16n0701_001:0802c13_13",
        "context_with_next_sentence": true
    },
    {
        "source_sentence": "「於是耆域夜欻生念：",
        "from": "T16n0701_001:0802c14_9",
        "context_with_next_sentence": true
    },
    {
        "source_sentence": "『明至佛所，當問我疑。",
        "from": "T16n0701_001:0802c14_20",
        "context_with_next_sentence": true
    },
    {
        "source_sentence": "』晨旦，勅家大小眷屬，嚴至佛所。",
        "from": "T16n0701_001:0802c15_14",
        "context_with_next_sentence": true
    },
    {
        "source_sentence": "到精舍門，見佛炳然，光照天地。",
        "from": "T16n0701_001:0802c16_8",
        "context_with_next_sentence": true
    },
    {
        "source_sentence": "眾坐四輩，數千萬人，佛為說法，一心靜聽。",
        "from": "T16n0701_001:0802c17_8",
        "context_with_next_sentence": true
    },
    {
        "source_sentence": "耆域、眷屬下車直進，為佛作禮，各坐一面。",
        "from": "T16n0701_001:0802c18_8",
        "context_with_next_sentence": true
    },
    {
        "source_sentence": "「佛慰勞曰：",
        "from": "T16n0701_001:0802c19_5",
        "context_with_next_sentence": true
    },
    {
        "source_sentence": "『善來，醫王！",
        "from": "T16n0701_001:0802c19_12",
        "context_with_next_sentence": true
    },
    {
        "source_sentence": "欲有所問，莫得疑難！",
        "from": "T16n0701_001:0802c19_22",
        "context_with_next_sentence": true
    },
    {
        "source_sentence": "』「耆域長跪白佛言：",
        "from": "T16n0701_001:0802c20_8",
        "context_with_next_sentence": true
    },
    {
        "source_sentence": "『雖得生世，為人疎野，隨俗眾流，未曾為福。",
        "from": "T16n0701_001:0802c21_8",
        "context_with_next_sentence": true
    },
    {
        "source_sentence": "今欲請佛及諸眾僧、菩薩大士，入溫室澡浴。",
        "from": "T16n0701_001:0802c22_9",
        "context_with_next_sentence": true
    },
    {
        "source_sentence": "願令眾生長夜清淨，穢垢消除，不遭眾患。",
        "from": "T16n0701_001:0802c23_8",
        "context_with_next_sentence": true
    },
    {
        "source_sentence": "唯佛聖旨，不忽所願！",
        "from": "T16n0701_001:0802c23_18",
        "context_with_next_sentence": true
    },
    {
        "source_sentence": "』「佛告醫王：",
        "from": "T16n0701_001:0802c24_5",
        "context_with_next_sentence": true
    },
    {
        "source_sentence": "『善哉，妙意！",
        "from": "T16n0701_001:0802c24_12",
        "context_with_next_sentence": true
    },
    {
        "source_sentence": "治眾人病，皆蒙除愈，遠近慶賴，莫不歡喜。",
        "from": "T16n0701_001:0802c25_9",
        "context_with_next_sentence": true
    },
    {
        "source_sentence": "今復請佛及諸眾僧，入溫室洗浴，願及十方眾藥療病，洗浴除垢，其福無量。",
        "from": "T16n0701_001:0802c27_8",
        "context_with_next_sentence": true
    },
    {
        "source_sentence": "一心諦聽，吾當為汝先說澡浴眾僧反報之福！",
        "from": "T16n0701_001:0802c28_9",
        "context_with_next_sentence": true
    },
    {
        "source_sentence": "』「佛告耆域：",
        "from": "T16n0701_001:0802c28_16",
        "context_with_next_sentence": true
    },
    {
        "source_sentence": "『澡浴之法，當用七物，除去七病，得七福報。",
        "from": "T16n0701_001:0802c29_16",
        "context_with_next_sentence": true
    },
    {
        "source_sentence": "何謂七物？",
        "from": "T16n0701_001:0803a01_1",
        "context_with_next_sentence": true
    },
    {
        "source_sentence": "一者、然火；",
        "from": "T16n0701_001:0803a01_7",
        "context_with_next_sentence": true
    },
    {
        "source_sentence": "二者、淨水；",
        "from": "T16n0701_001:0803a01_13",
        "context_with_next_sentence": true
    },
    {
        "source_sentence": "三者、澡豆；",
        "from": "T16n0701_001:0803a01_19",
        "context_with_next_sentence": true
    },
    {
        "source_sentence": "四者、蘇膏；",
        "from": "T16n0701_001:0803a02_2",
        "context_with_next_sentence": true
    },
    {
        "source_sentence": "五者、淳灰；",
        "from": "T16n0701_001:0803a02_8",
        "context_with_next_sentence": true
    },
    {
        "source_sentence": "六者、楊枝；",
        "from": "T16n0701_001:0803a02_14",
        "context_with_next_sentence": true
    },
    {
        "source_sentence": "七者、內衣。",
        "from": "T16n0701_001:0803a02_20",
        "context_with_next_sentence": true
    },
    {
        "source_sentence": "此是澡浴之法。",
        "from": "T16n0701_001:0803a03_5",
        "context_with_next_sentence": true
    },
    {
        "source_sentence": "何謂除去七病？",
        "from": "T16n0701_001:0803a03_12",
        "context_with_next_sentence": true
    },
    {
        "source_sentence": "一者、四大安隱；",
        "from": "T16n0701_001:0803a04_1",
        "context_with_next_sentence": true
    },
    {
        "source_sentence": "二者、除風病；",
        "from": "T16n0701_001:0803a04_8",
        "context_with_next_sentence": true
    },
    {
        "source_sentence": "三者、除濕痺；",
        "from": "T16n0701_001:0803a04_15",
        "context_with_next_sentence": true
    },
    {
        "source_sentence": "四者、除寒氷；",
        "from": "T16n0701_001:0803a04_22",
        "context_with_next_sentence": true
    },
    {
        "source_sentence": "五者、除熱氣；",
        "from": "T16n0701_001:0803a05_6",
        "context_with_next_sentence": true
    },
    {
        "source_sentence": "六者、除垢穢；",
        "from": "T16n0701_001:0803a05_13",
        "context_with_next_sentence": true
    },
    {
        "source_sentence": "七者、身體輕便，眼目精明。",
        "from": "T16n0701_001:0803a06_3",
        "context_with_next_sentence": true
    },
    {
        "source_sentence": "是為除去眾僧七病。",
        "from": "T16n0701_001:0803a06_12",
        "context_with_next_sentence": true
    },
    {
        "source_sentence": "如是供養，便得七福。",
        "from": "T16n0701_001:0803a07_3",
        "context_with_next_sentence": true
    },
    {
        "source_sentence": "何謂七福？",
        "from": "T16n0701_001:0803a07_8",
        "context_with_next_sentence": true
    },
    {
        "source_sentence": "一者、四大無病，所生常安，勇武丁健，眾所敬仰；",
        "from": "T16n0701_001:0803a08_11",
        "context_with_next_sentence": true
    },
    {
        "source_sentence": "二者、所生清淨，面目端正，塵水不著，為人所敬；",
        "from": "T16n0701_001:0803a09_13",
        "context_with_next_sentence": true
    },
    {
        "source_sentence": "三者、身體常香，衣服潔淨，見者歡喜，莫不恭敬；",
        "from": "T16n0701_001:0803a10_16",
        "context_with_next_sentence": true
    },
    {
        "source_sentence": "四者、肌體濡澤，威光德大，莫不敬歎，獨步無雙；",
        "from": "T16n0701_001:0803a11_19",
        "context_with_next_sentence": true
    },
    {
        "source_sentence": "五者、多饒人從，拂拭塵垢，自然受福，常識宿命；",
        "from": "T16n0701_001:0803a13_2",
        "context_with_next_sentence": true
    },
    {
        "source_sentence": "六者、口齒香好，方白齊平，所說教令，莫不肅用；",
        "from": "T16n0701_001:0803a14_4",
        "context_with_next_sentence": true
    },
    {
        "source_sentence": "七者、所生之處，自然衣裳、光飾、珍寶，見者悚息。",
        "from": "T16n0701_001:0803a15_7",
        "context_with_next_sentence": true
    },
    {
        "source_sentence": "』「佛告耆域：",
        "from": "T16n0701_001:0803a16_5",
        "context_with_next_sentence": true
    },
    {
        "source_sentence": "『作此洗浴眾僧、開士，七福如是：",
        "from": "T16n0701_001:0803a16_21",
        "context_with_next_sentence": true
    },
    {
        "source_sentence": "從此因緣，或為人臣；",
        "from": "T16n0701_001:0803a17_8",
        "context_with_next_sentence": true
    },
    {
        "source_sentence": "或為帝王；",
        "from": "T16n0701_001:0803a17_13",
        "context_with_next_sentence": true
    },
    {
        "source_sentence": "或為日、月四天神王；",
        "from": "T16n0701_001:0803a18_3",
        "context_with_next_sentence": true
    },
    {
        "source_sentence": "或為帝釋、轉輪聖王；",
        "from": "T16n0701_001:0803a18_13",
        "context_with_next_sentence": true
    },
    {
        "source_sentence": "或生梵天，受福難量；",
        "from": "T16n0701_001:0803a19_3",
        "context_with_next_sentence": true
    },
    {
        "source_sentence": "或為菩薩，發意持地，功成志就，遂致作佛。",
        "from": "T16n0701_001:0803a20_3",
        "context_with_next_sentence": true
    },
    {
        "source_sentence": "斯之因緣，供養眾僧，無量福田，旱澇不傷。",
        "from": "T16n0701_001:0803a21_3",
        "context_with_next_sentence": true
    },
    {
        "source_sentence": "』「於是世尊重為耆域而作頌曰：",
        "from": "T16n0701_001:0803a21_18",
        "context_with_next_sentence": true
    },
    {
        "source_sentence": "「『觀諸三界中，　　天人受景福，",
        "from": "T16n0701_001:0803a22_0",
        "context_with_next_sentence": true
    },
    {
        "source_sentence": "道德無限量，　　諦聽次說之。",
        "from": "T16n0701_001:0803a23_13",
        "context_with_next_sentence": true
    },
    {
        "source_sentence": "夫人生處世，　　端正人所敬，",
        "from": "T16n0701_001:0803a24_0",
        "context_with_next_sentence": true
    },
    {
        "source_sentence": "體性常清淨，　　斯由洗眾僧。",
        "from": "T16n0701_001:0803a25_13",
        "context_with_next_sentence": true
    },
    {
        "source_sentence": "若為大臣子，　　財富常吉安，",
        "from": "T16n0701_001:0803a26_0",
        "context_with_next_sentence": true
    },
    {
        "source_sentence": "勇健中賢良，　　出入無罣礙，",
        "from": "T16n0701_001:0803a27_0",
        "context_with_next_sentence": true
    },
    {
        "source_sentence": "所說人奉用，　　身體常香潔，",
        "from": "T16n0701_001:0803a28_0",
        "context_with_next_sentence": true
    },
    {
        "source_sentence": "端正色從容，　　斯由洗眾僧。",
        "from": "T16n0701_001:0803a29_13",
        "context_with_next_sentence": true
    },
    {
        "source_sentence": "若生天王家，　　生即常潔淨，",
        "from": "T16n0701_001:0803b01_0",
        "context_with_next_sentence": true
    },
    {
        "source_sentence": "洗浴以香湯，　　苾芬以熏身，",
        "from": "T16n0701_001:0803b02_0",
        "context_with_next_sentence": true
    },
    {
        "source_sentence": "形體與眾異，　　見者莫不欣，",
        "from": "T16n0701_001:0803b03_0",
        "context_with_next_sentence": true
    },
    {
        "source_sentence": "斯造溫室浴，　　洗僧之福報。",
        "from": "T16n0701_001:0803b04_13",
        "context_with_next_sentence": true
    },
    {
        "source_sentence": "第一四天王，　　典領四方域，",
        "from": "T16n0701_001:0803b05_0",
        "context_with_next_sentence": true
    },
    {
        "source_sentence": "光明身端正，　　威德護四鎮，",
        "from": "T16n0701_001:0803b06_0",
        "context_with_next_sentence": true
    },
    {
        "source_sentence": "日月及星宿，　　光照除陰冥，",
        "from": "T16n0701_001:0803b07_0",
        "context_with_next_sentence": true
    },
    {
        "source_sentence": "斯由洗眾僧，　　福報如影響。",
        "from": "T16n0701_001:0803b08_13",
        "context_with_next_sentence": true
    },
    {
        "source_sentence": "第二忉利天，　　帝釋名曰因，",
        "from": "T16n0701_001:0803b09_0",
        "context_with_next_sentence": true
    },
    {
        "source_sentence": "六重之寶城，　　七寶為宮殿，",
        "from": "T16n0701_001:0803b10_0",
        "context_with_next_sentence": true
    },
    {
        "source_sentence": "勇猛天中尊，　　端正壽延長，",
        "from": "T16n0701_001:0803b11_0",
        "context_with_next_sentence": true
    },
    {
        "source_sentence": "斯由洗眾僧，　　其報無等倫。",
        "from": "T16n0701_001:0803b12_13",
        "context_with_next_sentence": true
    },
    {
        "source_sentence": "世間轉輪王，　　七寶導在前，",
        "from": "T16n0701_001:0803b13_0",
        "context_with_next_sentence": true
    },
    {
        "source_sentence": "周行四海外，　　兵馬八萬四，",
        "from": "T16n0701_001:0803b14_0",
        "context_with_next_sentence": true
    },
    {
        "source_sentence": "明寶照晝夜，　　玉女隨時供，",
        "from": "T16n0701_001:0803b15_0",
        "context_with_next_sentence": true
    },
    {
        "source_sentence": "端正身香潔，　　斯由洗眾僧。",
        "from": "T16n0701_001:0803b16_13",
        "context_with_next_sentence": true
    },
    {
        "source_sentence": "第六化應天，　　欲界中獨尊，",
        "from": "T16n0701_001:0803b17_0",
        "context_with_next_sentence": true
    },
    {
        "source_sentence": "天相光影足，　　威靈震六天，",
        "from": "T16n0701_001:0803b18_0",
        "context_with_next_sentence": true
    },
    {
        "source_sentence": "自然食甘露，　　妓女常在邊，",
        "from": "T16n0701_001:0803b19_0",
        "context_with_next_sentence": true
    },
    {
        "source_sentence": "眾德難稱譽，　　斯由洗眾僧。",
        "from": "T16n0701_001:0803b20_13",
        "context_with_next_sentence": true
    },
    {
        "source_sentence": "梵魔三鉢天，　　淨居修自然，",
        "from": "T16n0701_001:0803b21_0",
        "context_with_next_sentence": true
    },
    {
        "source_sentence": "行淨無垢穢，　　又無女人形，",
        "from": "T16n0701_001:0803b22_0",
        "context_with_next_sentence": true
    },
    {
        "source_sentence": "梵行修潔己，　　志淳在泥洹，",
        "from": "T16n0701_001:0803b23_0",
        "context_with_next_sentence": true
    },
    {
        "source_sentence": "得生彼天中，　　斯由洗眾僧。",
        "from": "T16n0701_001:0803b24_13",
        "context_with_next_sentence": true
    },
    {
        "source_sentence": "佛為三界尊，　　修道甚苦勤，",
        "from": "T16n0701_001:0803b25_0",
        "context_with_next_sentence": true
    },
    {
        "source_sentence": "積行無數劫，　　今乃得道真，",
        "from": "T16n0701_001:0803b26_0",
        "context_with_next_sentence": true
    },
    {
        "source_sentence": "金體玉為瓔，　　塵垢不著身，",
        "from": "T16n0701_001:0803b27_0",
        "context_with_next_sentence": true
    },
    {
        "source_sentence": "圓光相具足，　　斯由洗眾僧。",
        "from": "T16n0701_001:0803b28_13",
        "context_with_next_sentence": true
    },
    {
        "source_sentence": "諸佛從行得，　　種種不勞勤，",
        "from": "T16n0701_001:0803b29_0",
        "context_with_next_sentence": true
    },
    {
        "source_sentence": "所施三界人，　　無所不周遍，",
        "from": "T16n0701_001:0803c01_0",
        "context_with_next_sentence": true
    },
    {
        "source_sentence": "眾僧之聖尊，　　四道良福田，",
        "from": "T16n0701_001:0803c02_0",
        "context_with_next_sentence": true
    },
    {
        "source_sentence": "道德從中出，　　是行最妙真。",
        "from": "T16n0701_001:0803c03_13",
        "context_with_next_sentence": true
    },
    {
        "source_sentence": "』「佛說偈已，重告耆域：",
        "from": "T16n0701_001:0803c04_10",
        "context_with_next_sentence": true
    },
    {
        "source_sentence": "『觀彼三界，人天品類，高下長短，福德多少，皆由先世用心不等，是以所受各異，不同如此；",
        "from": "T16n0701_001:0803c06_10",
        "context_with_next_sentence": true
    },
    {
        "source_sentence": "受諸福報，皆由洗浴聖眾得之耳！",
        "from": "T16n0701_001:0803c07_6",
        "context_with_next_sentence": true
    },
    {
        "source_sentence": "』」佛說經已，阿難白佛言：",
        "from": "T16n0701_001:0803c07_19",
        "context_with_next_sentence": true
    },
    {
        "source_sentence": "「當何名此經？",
        "from": "T16n0701_001:0803c08_3",
        "context_with_next_sentence": true
    },
    {
        "source_sentence": "以何勸誨之？",
        "from": "T16n0701_001:0803c08_9",
        "context_with_next_sentence": true
    },
    {
        "source_sentence": "」佛告阿難：",
        "from": "T16n0701_001:0803c09_4",
        "context_with_next_sentence": true
    },
    {
        "source_sentence": "「此經名曰『溫室洗浴眾僧經』。",
        "from": "T16n0701_001:0803c09_19",
        "context_with_next_sentence": true
    },
    {
        "source_sentence": "諸佛所說，非我獨造；",
        "from": "T16n0701_001:0803c10_8",
        "context_with_next_sentence": true
    },
    {
        "source_sentence": "行者得度，非神授與。",
        "from": "T16n0701_001:0803c10_18",
        "context_with_next_sentence": true
    },
    {
        "source_sentence": "求清淨福，自當奉行。",
        "from": "T16n0701_001:0803c11_8",
        "context_with_next_sentence": true
    },
    {
        "source_sentence": "」佛說是經竟，耆域、眷屬聞經歡喜，皆得須陀洹道，禮佛求退，嚴辦洗具。",
        "from": "T16n0701_001:0803c13_2",
        "context_with_next_sentence": true
    },
    {
        "source_sentence": "眾坐大小，各得道迹，皆共稽首，禮佛而去。",
        "from": "T16n0701_001:0803c14_2",
        "context_with_next_sentence": true
    },
    {
        "source_sentence": "佛說溫室洗浴眾僧經",
        "from": "T16n0701_001:0803c15_100",
        "context_with_next_sentence": false
    }
]