[
    {
        "source_sentence": "大般涅槃經集解卷第二十一",
        "from": "T37n1763_021:0464a05_0",
        "context_with_next_sentence": true
    },
    {
        "source_sentence": "文字品第十三　鳥喻品第十四",
        "from": "T37n1763_021:0464a06_0",
        "context_with_next_sentence": true
    },
    {
        "source_sentence": "　釋十四音　釋鳥喻",
        "from": "T37n1763_021:0464a08_0",
        "context_with_next_sentence": true
    },
    {
        "source_sentence": "　明常無常六行不相離釋山頂見平地譬13 文字品(二一)文字品第十三案僧亮曰：",
        "from": "T37n1763_021:0464a11_4",
        "context_with_next_sentence": true
    },
    {
        "source_sentence": "此品答云何解滿字及與半字義，廣上〈名字品〉也。",
        "from": "T37n1763_021:0464a12_8",
        "context_with_next_sentence": true
    },
    {
        "source_sentence": "上說雖聞契經，不知佛性；",
        "from": "T37n1763_021:0464a12_20",
        "context_with_next_sentence": true
    },
    {
        "source_sentence": "聞《涅槃經》，知有佛性，十地聞說，猶尚髣髴。",
        "from": "T37n1763_021:0464a13_20",
        "context_with_next_sentence": true
    },
    {
        "source_sentence": "佛性始終皆由經說，問以顯之也。",
        "from": "T37n1763_021:0464a14_12",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_021:0464a14_16",
        "context_with_next_sentence": true
    },
    {
        "source_sentence": "上明佛性難見，十住猶不明了，唯佛能見。",
        "from": "T37n1763_021:0464a15_15",
        "context_with_next_sentence": true
    },
    {
        "source_sentence": "是則佛性之理滿足，以況滿字；",
        "from": "T37n1763_021:0464a16_9",
        "context_with_next_sentence": true
    },
    {
        "source_sentence": "非佛性者皆非滿足，以況半字。",
        "from": "T37n1763_021:0464a17_3",
        "context_with_next_sentence": true
    },
    {
        "source_sentence": "又況無常教為半字，常教為滿字也。",
        "from": "T37n1763_021:0464a17_19",
        "context_with_next_sentence": true
    },
    {
        "source_sentence": "又惑之根本為半字，一切善為滿字也。",
        "from": "T37n1763_021:0464a18_16",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_021:0464a19_1",
        "context_with_next_sentence": true
    },
    {
        "source_sentence": "上已廣因果及廣流通，然以文理合為經體，故此品廣文，鳥月二喻廣理也。",
        "from": "T37n1763_021:0464a20_15",
        "context_with_next_sentence": true
    },
    {
        "source_sentence": "文理既彰，於經無闕矣。",
        "from": "T37n1763_021:0464a21_7",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0464a21_11",
        "context_with_next_sentence": true
    },
    {
        "source_sentence": "前品中，迦葉云：",
        "from": "T37n1763_021:0464a21_19",
        "context_with_next_sentence": true
    },
    {
        "source_sentence": "常我之名不應為凡夫所得。",
        "from": "T37n1763_021:0464a22_10",
        "context_with_next_sentence": true
    },
    {
        "source_sentence": "佛舉王子為譬，明常我之名乃由佛有，是以迦葉因致此問：",
        "from": "T37n1763_021:0464a23_17",
        "context_with_next_sentence": true
    },
    {
        "source_sentence": "若常我之名由佛有者，未知其餘名字復因誰有？",
        "from": "T37n1763_021:0464a25_1",
        "context_with_next_sentence": true
    },
    {
        "source_sentence": "所以言云何解滿字及半字所由也。",
        "from": "T37n1763_021:0464a25_16",
        "context_with_next_sentence": true
    },
    {
        "source_sentence": "佛復告迦葉：",
        "from": "T37n1763_021:0464a26_5",
        "context_with_next_sentence": true
    },
    {
        "source_sentence": "所有種種異論至皆是佛說非外道說。",
        "from": "T37n1763_021:0464a27_2",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_021:0464a27_7",
        "context_with_next_sentence": true
    },
    {
        "source_sentence": "因上所言。",
        "from": "T37n1763_021:0464a27_12",
        "context_with_next_sentence": true
    },
    {
        "source_sentence": "凡夫所謂我者，本出於佛，今明外道所說亦皆如是。",
        "from": "T37n1763_021:0464a28_15",
        "context_with_next_sentence": true
    },
    {
        "source_sentence": "然則文字語言，當理者是佛、乖則凡夫，於佛皆成真實、於凡皆成俗諦也。",
        "from": "T37n1763_021:0464b01_9",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_021:0464b02_7",
        "context_with_next_sentence": true
    },
    {
        "source_sentence": "世尊至然後能知是法非法。",
        "from": "T37n1763_021:0464b02_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_021:0464b03_4",
        "context_with_next_sentence": true
    },
    {
        "source_sentence": "明非但常名為外道所竊，凡是一切記論、有益之言，皆從佛出也。",
        "from": "T37n1763_021:0464b04_15",
        "context_with_next_sentence": true
    },
    {
        "source_sentence": "傳云：",
        "from": "T37n1763_021:0464b04_18",
        "context_with_next_sentence": true
    },
    {
        "source_sentence": "十四是字，後者名音，字與音合名為滿也；",
        "from": "T37n1763_021:0464b05_16",
        "context_with_next_sentence": true
    },
    {
        "source_sentence": "十四未滿，為半也。",
        "from": "T37n1763_021:0464b06_5",
        "context_with_next_sentence": true
    },
    {
        "source_sentence": "音字合故，有記論也。",
        "from": "T37n1763_021:0464b06_15",
        "context_with_next_sentence": true
    },
    {
        "source_sentence": "陰者有為，實法無為也。",
        "from": "T37n1763_021:0464b07_5",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0464b07_9",
        "context_with_next_sentence": true
    },
    {
        "source_sentence": "此品有七段。",
        "from": "T37n1763_021:0464b07_15",
        "context_with_next_sentence": true
    },
    {
        "source_sentence": "第一正答問；",
        "from": "T37n1763_021:0464b08_1",
        "context_with_next_sentence": true
    },
    {
        "source_sentence": "第二列出十四音；",
        "from": "T37n1763_021:0464b08_9",
        "context_with_next_sentence": true
    },
    {
        "source_sentence": "第三約四音結成字義；",
        "from": "T37n1763_021:0464b08_19",
        "context_with_next_sentence": true
    },
    {
        "source_sentence": "第四明音所以得有差別，有十四音也；",
        "from": "T37n1763_021:0464b09_16",
        "context_with_next_sentence": true
    },
    {
        "source_sentence": "第五明滿字半字昇降相；",
        "from": "T37n1763_021:0464b10_8",
        "context_with_next_sentence": true
    },
    {
        "source_sentence": "第六明知不知相；",
        "from": "T37n1763_021:0464b10_16",
        "context_with_next_sentence": true
    },
    {
        "source_sentence": "第七導領勸旨，佛即述也。",
        "from": "T37n1763_021:0464b11_9",
        "context_with_next_sentence": true
    },
    {
        "source_sentence": "此第一段，有三翻：",
        "from": "T37n1763_021:0464b11_18",
        "context_with_next_sentence": true
    },
    {
        "source_sentence": "第一佛先唱文字皆是佛說；",
        "from": "T37n1763_021:0464b12_10",
        "context_with_next_sentence": true
    },
    {
        "source_sentence": "第二迦葉請釋根本；",
        "from": "T37n1763_021:0464b13_1",
        "context_with_next_sentence": true
    },
    {
        "source_sentence": "第三佛廣說字之本義也。",
        "from": "T37n1763_021:0464b13_12",
        "context_with_next_sentence": true
    },
    {
        "source_sentence": "迦葉菩薩復白佛言至即是如來金剛之身。",
        "from": "T37n1763_021:0464b14_17",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_021:0464b15_4",
        "context_with_next_sentence": true
    },
    {
        "source_sentence": "彼之字義，名曰不盡。",
        "from": "T37n1763_021:0464b15_14",
        "context_with_next_sentence": true
    },
    {
        "source_sentence": "而指法身，今先據涅槃為端也。",
        "from": "T37n1763_021:0464b16_8",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_021:0464b16_12",
        "context_with_next_sentence": true
    },
    {
        "source_sentence": "其義云何者，問其字體，亦問字義也。",
        "from": "T37n1763_021:0464b17_9",
        "context_with_next_sentence": true
    },
    {
        "source_sentence": "有十四音，此答字體也。",
        "from": "T37n1763_021:0464b17_20",
        "context_with_next_sentence": true
    },
    {
        "source_sentence": "傳云：",
        "from": "T37n1763_021:0464b18_2",
        "context_with_next_sentence": true
    },
    {
        "source_sentence": "胡本言字不言音，譯人誤也。",
        "from": "T37n1763_021:0464b18_15",
        "context_with_next_sentence": true
    },
    {
        "source_sentence": "名涅槃者，此答字義也。",
        "from": "T37n1763_021:0464b19_7",
        "context_with_next_sentence": true
    },
    {
        "source_sentence": "佛說字意，本為涅槃息有為之苦，說字之義也。",
        "from": "T37n1763_021:0464b20_8",
        "context_with_next_sentence": true
    },
    {
        "source_sentence": "常故不流者，釋音也，涅槃不為生滅所遷流也。",
        "from": "T37n1763_021:0464b21_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_021:0464b21_12",
        "context_with_next_sentence": true
    },
    {
        "source_sentence": "傳譯云十四音者，為天下音之本也。",
        "from": "T37n1763_021:0464b22_9",
        "context_with_next_sentence": true
    },
    {
        "source_sentence": "如善用宮商，於十四音中隨宜制語，是故為一切字本也。",
        "from": "T37n1763_021:0464b23_14",
        "context_with_next_sentence": true
    },
    {
        "source_sentence": "此中但有十二字，餘二字零落不傳，相承云悉曇二字是也。",
        "from": "T37n1763_021:0464b25_2",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0464b25_6",
        "context_with_next_sentence": true
    },
    {
        "source_sentence": "此下第二段也。",
        "from": "T37n1763_021:0464b25_13",
        "context_with_next_sentence": true
    },
    {
        "source_sentence": "十四音，從惡阿有十二，合則為六也。",
        "from": "T37n1763_021:0464b26_9",
        "context_with_next_sentence": true
    },
    {
        "source_sentence": "從迦佉以下有二十五音，以五為一，合則成五也，并前為十一音也。",
        "from": "T37n1763_021:0464b27_20",
        "context_with_next_sentence": true
    },
    {
        "source_sentence": "後有九音，耶羅等合三為一，復得成三，并為十四也。",
        "from": "T37n1763_021:0464b29_3",
        "context_with_next_sentence": true
    },
    {
        "source_sentence": "彼此不同，風俗有異，信之譯人耳。",
        "from": "T37n1763_021:0464b29_19",
        "context_with_next_sentence": true
    },
    {
        "source_sentence": "是十四音名曰字本至最為殊勝是故名痾。",
        "from": "T37n1763_021:0464c01_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0464c02_4",
        "context_with_next_sentence": true
    },
    {
        "source_sentence": "言十四音而所別十二者，《瑞應經》云「書缺二字」，以此為證也。",
        "from": "T37n1763_021:0464c03_15",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_021:0464c03_19",
        "context_with_next_sentence": true
    },
    {
        "source_sentence": "若就此文而斷，正應用涅槃為二字；",
        "from": "T37n1763_021:0464c04_12",
        "context_with_next_sentence": true
    },
    {
        "source_sentence": "然相傳不取，未詳所以也。",
        "from": "T37n1763_021:0464c05_4",
        "context_with_next_sentence": true
    },
    {
        "source_sentence": "迦者於諸眾生起大慈悲至大般涅槃是故名摩。",
        "from": "T37n1763_021:0464c07_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_021:0464c07_6",
        "context_with_next_sentence": true
    },
    {
        "source_sentence": "三十八音從十四音出，但就三十八中前二十五音是次第從舌本聲，次至舌端、次齒、次脣。",
        "from": "T37n1763_021:0464c09_9",
        "context_with_next_sentence": true
    },
    {
        "source_sentence": "從第二十六至第三十，此是超越不定。",
        "from": "T37n1763_021:0464c10_5",
        "context_with_next_sentence": true
    },
    {
        "source_sentence": "下有八字，皆表長短超聲之相。",
        "from": "T37n1763_021:0464c10_19",
        "context_with_next_sentence": true
    },
    {
        "source_sentence": "半字為字本者，義生此也。",
        "from": "T37n1763_021:0464c11_11",
        "context_with_next_sentence": true
    },
    {
        "source_sentence": "夫致教之體，要先半而後漏，此是前後次第根本耳。",
        "from": "T37n1763_021:0464c12_14",
        "context_with_next_sentence": true
    },
    {
        "source_sentence": "迦呿此五字，是舌本音也。",
        "from": "T37n1763_021:0464c13_7",
        "context_with_next_sentence": true
    },
    {
        "source_sentence": "遮車此五字，舌中音也。",
        "from": "T37n1763_021:0464c13_18",
        "context_with_next_sentence": true
    },
    {
        "source_sentence": "吒他此五字，舌端音也。",
        "from": "T37n1763_021:0464c14_8",
        "context_with_next_sentence": true
    },
    {
        "source_sentence": "多他此五字，是舌齒音也。",
        "from": "T37n1763_021:0464c14_20",
        "context_with_next_sentence": true
    },
    {
        "source_sentence": "波頗此五字，是脣音也。",
        "from": "T37n1763_021:0464c15_10",
        "context_with_next_sentence": true
    },
    {
        "source_sentence": "耶羅和此五字，是超聲也。",
        "from": "T37n1763_021:0464c16_2",
        "context_with_next_sentence": true
    },
    {
        "source_sentence": "下八字，皆是縮張含吐之異也。",
        "from": "T37n1763_021:0464c16_16",
        "context_with_next_sentence": true
    },
    {
        "source_sentence": "曇纖曰：",
        "from": "T37n1763_021:0464c16_20",
        "context_with_next_sentence": true
    },
    {
        "source_sentence": "此二十五字，皆前十二字中出，下去諸字皆不從出也。",
        "from": "T37n1763_021:0464c18_4",
        "context_with_next_sentence": true
    },
    {
        "source_sentence": "耶者是諸菩薩在在處處至有父母妻子是故名羅。",
        "from": "T37n1763_021:0464c20_2",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_021:0464c20_7",
        "context_with_next_sentence": true
    },
    {
        "source_sentence": "十四音訖此也，此中九字為三音也。",
        "from": "T37n1763_021:0464c21_5",
        "context_with_next_sentence": true
    },
    {
        "source_sentence": "魯流盧樓如是四字至以是故名魯流盧樓。",
        "from": "T37n1763_021:0464c22_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0464c23_4",
        "context_with_next_sentence": true
    },
    {
        "source_sentence": "向來諸字，當字表義。",
        "from": "T37n1763_021:0464c23_14",
        "context_with_next_sentence": true
    },
    {
        "source_sentence": "今此四字，共表四義。",
        "from": "T37n1763_021:0464c24_4",
        "context_with_next_sentence": true
    },
    {
        "source_sentence": "四義者，謂三寶、對法，三寶以善對惡也；",
        "from": "T37n1763_021:0464c25_2",
        "context_with_next_sentence": true
    },
    {
        "source_sentence": "對法者，以惡對惡。",
        "from": "T37n1763_021:0464c25_11",
        "context_with_next_sentence": true
    },
    {
        "source_sentence": "如調達三逆種種為惡，越制戒因緣，未來惡也。",
        "from": "T37n1763_021:0464c26_12",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0464c26_16",
        "context_with_next_sentence": true
    },
    {
        "source_sentence": "第三段，結成字義也。",
        "from": "T37n1763_021:0464c27_5",
        "context_with_next_sentence": true
    },
    {
        "source_sentence": "正是以音表旨，故目此音為字也。",
        "from": "T37n1763_021:0464c28_1",
        "context_with_next_sentence": true
    },
    {
        "source_sentence": "字有滿半者，以十四音用表圓理目為滿字，表未圓理謂之半字也。",
        "from": "T37n1763_021:0464c29_11",
        "context_with_next_sentence": true
    },
    {
        "source_sentence": "吸氣舌根隨鼻之聲至皆因舌齒而有差別。",
        "from": "T37n1763_021:0465a01_17",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_021:0465a02_4",
        "context_with_next_sentence": true
    },
    {
        "source_sentence": "第四段，明音所以得有十四之音也。",
        "from": "T37n1763_021:0465a03_1",
        "context_with_next_sentence": true
    },
    {
        "source_sentence": "如是字義能令眾生至而不同於陰界入也。",
        "from": "T37n1763_021:0465a04_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465a05_4",
        "context_with_next_sentence": true
    },
    {
        "source_sentence": "身口是文字之因，文字是口業之因，皆是作法也。",
        "from": "T37n1763_021:0465a06_7",
        "context_with_next_sentence": true
    },
    {
        "source_sentence": "眾生佛性則不如是者，乃由文字說性，眾生得知，人謂佛性亦由文字得清淨也。",
        "from": "T37n1763_021:0465a08_3",
        "context_with_next_sentence": true
    },
    {
        "source_sentence": "今明不了者，從緣生故，是作法也。",
        "from": "T37n1763_021:0465a08_19",
        "context_with_next_sentence": true
    },
    {
        "source_sentence": "佛性從緣見，非作法也。",
        "from": "T37n1763_021:0465a09_9",
        "context_with_next_sentence": true
    },
    {
        "source_sentence": "不同陰界入者，不可壞也。",
        "from": "T37n1763_021:0465a10_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_021:0465a10_5",
        "context_with_next_sentence": true
    },
    {
        "source_sentence": "佛性雖在陰界入中而非陰所攝者，真俗兩諦乃是共成一神明法，而俗邊恒陰入界，真體恒無為也。",
        "from": "T37n1763_021:0465a12_10",
        "context_with_next_sentence": true
    },
    {
        "source_sentence": "以真體無為故，雖在陰而非陰所攝也。",
        "from": "T37n1763_021:0465a13_7",
        "context_with_next_sentence": true
    },
    {
        "source_sentence": "體性不動而用無暫虧，以用無虧故取為正因。",
        "from": "T37n1763_021:0465a14_9",
        "context_with_next_sentence": true
    },
    {
        "source_sentence": "若無此妙體為神用之本者，則不應言雖在陰入界中而非陰入所攝也。",
        "from": "T37n1763_021:0465a16_3",
        "context_with_next_sentence": true
    },
    {
        "source_sentence": "故知理致必爾矣。",
        "from": "T37n1763_021:0465a16_11",
        "context_with_next_sentence": true
    },
    {
        "source_sentence": "如脫不爾者，復不可使佛果佛性倒入陰入界中，而唱非陰界所攝也。",
        "from": "T37n1763_021:0465a18_3",
        "context_with_next_sentence": true
    },
    {
        "source_sentence": "即曰謹述誠旨，不敢妄有所作也。",
        "from": "T37n1763_021:0465a18_18",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0465a19_2",
        "context_with_next_sentence": true
    },
    {
        "source_sentence": "為成歎字功也。",
        "from": "T37n1763_021:0465a19_9",
        "context_with_next_sentence": true
    },
    {
        "source_sentence": "以此而言，歎字所表既妙，下結勸也。",
        "from": "T37n1763_021:0465a20_6",
        "context_with_next_sentence": true
    },
    {
        "source_sentence": "是故眾生悉應歸依至等視眾生無有差別。",
        "from": "T37n1763_021:0465a21_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465a22_4",
        "context_with_next_sentence": true
    },
    {
        "source_sentence": "依不壞之性，成不壞之果也。",
        "from": "T37n1763_021:0465a22_17",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0465a23_2",
        "context_with_next_sentence": true
    },
    {
        "source_sentence": "字有所表，故遂感菩薩等視也。",
        "from": "T37n1763_021:0465a23_16",
        "context_with_next_sentence": true
    },
    {
        "source_sentence": "是故半字於諸經書記論文章而為根本。",
        "from": "T37n1763_021:0465a24_16",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465a25_4",
        "context_with_next_sentence": true
    },
    {
        "source_sentence": "說字說音事已究竟，此結上也。",
        "from": "T37n1763_021:0465a25_18",
        "context_with_next_sentence": true
    },
    {
        "source_sentence": "又半字義皆是煩惱至脩善行者名為滿人。",
        "from": "T37n1763_021:0465a26_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465a27_4",
        "context_with_next_sentence": true
    },
    {
        "source_sentence": "上明未與音合之字為半；",
        "from": "T37n1763_021:0465a27_15",
        "context_with_next_sentence": true
    },
    {
        "source_sentence": "今明雖合，不得字旨，亦是半也。",
        "from": "T37n1763_021:0465a28_11",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0465a28_15",
        "context_with_next_sentence": true
    },
    {
        "source_sentence": "次下顯半字之功優劣也。",
        "from": "T37n1763_021:0465a29_5",
        "context_with_next_sentence": true
    },
    {
        "source_sentence": "如是一切經書記論至無閡無著真得解脫。",
        "from": "T37n1763_021:0465b01_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465b02_4",
        "context_with_next_sentence": true
    },
    {
        "source_sentence": "上云一切善法根本，人謂亦與如來為本。",
        "from": "T37n1763_021:0465b03_3",
        "context_with_next_sentence": true
    },
    {
        "source_sentence": "佛無師悟，非字所攝。",
        "from": "T37n1763_021:0465b03_13",
        "context_with_next_sentence": true
    },
    {
        "source_sentence": "名離文字，但言半者是不善、滿者皆善也。",
        "from": "T37n1763_021:0465b04_11",
        "context_with_next_sentence": true
    },
    {
        "source_sentence": "何等名為解了字義至是人不知如來之性。",
        "from": "T37n1763_021:0465b05_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465b06_4",
        "context_with_next_sentence": true
    },
    {
        "source_sentence": "已說字竟，次明解與不解。",
        "from": "T37n1763_021:0465b06_16",
        "context_with_next_sentence": true
    },
    {
        "source_sentence": "若得出之旨，為解字也。",
        "from": "T37n1763_021:0465b07_7",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0465b07_11",
        "context_with_next_sentence": true
    },
    {
        "source_sentence": "此下第六，辯知不知相也。",
        "from": "T37n1763_021:0465b08_2",
        "context_with_next_sentence": true
    },
    {
        "source_sentence": "何等名為無字義耶至應離半字善解滿字。",
        "from": "T37n1763_021:0465b09_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465b10_4",
        "context_with_next_sentence": true
    },
    {
        "source_sentence": "字義者，雖復讀誦文字，而行違說旨者，字則不為是人出也，名為無字，未知常住佛性故也。",
        "from": "T37n1763_021:0465b12_5",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_021:0465b13_7",
        "context_with_next_sentence": true
    },
    {
        "source_sentence": "世尊至樂正法者應如是學。",
        "from": "T37n1763_021:0465b13_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_021:0465b14_4",
        "context_with_next_sentence": true
    },
    {
        "source_sentence": "第七段，迦葉領旨，佛述成也。",
        "from": "T37n1763_021:0465b14_18",
        "context_with_next_sentence": true
    },
    {
        "source_sentence": "14 鳥喻品(二一)鳥喻品第十四案僧亮曰：",
        "from": "T37n1763_021:0465b16_4",
        "context_with_next_sentence": true
    },
    {
        "source_sentence": "答問云何共聖行至太白與彗星也。",
        "from": "T37n1763_021:0465b17_1",
        "context_with_next_sentence": true
    },
    {
        "source_sentence": "上說文字，此顯文之所表六行。",
        "from": "T37n1763_021:0465b17_15",
        "context_with_next_sentence": true
    },
    {
        "source_sentence": "經體具足，法理不偏，六行常俱，以鳥為譬也。",
        "from": "T37n1763_021:0465b18_15",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_021:0465b18_19",
        "context_with_next_sentence": true
    },
    {
        "source_sentence": "滿字者，即是常義。",
        "from": "T37n1763_021:0465b19_7",
        "context_with_next_sentence": true
    },
    {
        "source_sentence": "半字者，即無常義。",
        "from": "T37n1763_021:0465b19_16",
        "context_with_next_sentence": true
    },
    {
        "source_sentence": "常以無常雖殊，其理致是同。",
        "from": "T37n1763_021:0465b20_8",
        "context_with_next_sentence": true
    },
    {
        "source_sentence": "昔說無常，為令得常。",
        "from": "T37n1763_021:0465b20_18",
        "context_with_next_sentence": true
    },
    {
        "source_sentence": "得常由乎無常，豈得相離？",
        "from": "T37n1763_021:0465b21_9",
        "context_with_next_sentence": true
    },
    {
        "source_sentence": "是則共成一聖，名為共聖行也。",
        "from": "T37n1763_021:0465b22_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_021:0465b22_7",
        "context_with_next_sentence": true
    },
    {
        "source_sentence": "大分此品為三段，第一則六行體、第二寄因以明六行也、第三就相行以明六也。",
        "from": "T37n1763_021:0465b24_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_021:0465b24_7",
        "context_with_next_sentence": true
    },
    {
        "source_sentence": "此下兩品，同廣文字下旨，謂常無常六行也。",
        "from": "T37n1763_021:0465b25_6",
        "context_with_next_sentence": true
    },
    {
        "source_sentence": "〈鳥喻品〉雙明六行，〈月喻品〉偏明三行，然俱廣明理，故共答一問也。",
        "from": "T37n1763_021:0465b26_16",
        "context_with_next_sentence": true
    },
    {
        "source_sentence": "此品總別有二門：",
        "from": "T37n1763_021:0465b27_4",
        "context_with_next_sentence": true
    },
    {
        "source_sentence": "第一從品初以下，總門也；",
        "from": "T37n1763_021:0465b27_16",
        "context_with_next_sentence": true
    },
    {
        "source_sentence": "第二從「如來已離憂悲」訖品，別門也。",
        "from": "T37n1763_021:0465b28_14",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0465b28_18",
        "context_with_next_sentence": true
    },
    {
        "source_sentence": "此品分為二段。",
        "from": "T37n1763_021:0465b29_3",
        "context_with_next_sentence": true
    },
    {
        "source_sentence": "第一從初訖「復異豆粟甘蔗」，略列六行也。",
        "from": "T37n1763_021:0465c01_2",
        "context_with_next_sentence": true
    },
    {
        "source_sentence": "第二從「如是諸種」訖品，廣明六行也。",
        "from": "T37n1763_021:0465c01_20",
        "context_with_next_sentence": true
    },
    {
        "source_sentence": "廣中別有章門，至彼更關。",
        "from": "T37n1763_021:0465c02_10",
        "context_with_next_sentence": true
    },
    {
        "source_sentence": "佛復告迦葉：",
        "from": "T37n1763_021:0465c03_5",
        "context_with_next_sentence": true
    },
    {
        "source_sentence": "善男子！",
        "from": "T37n1763_021:0465c03_9",
        "context_with_next_sentence": true
    },
    {
        "source_sentence": "鳥有二種至何以故性真實故。",
        "from": "T37n1763_021:0465c04_2",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_021:0465c04_7",
        "context_with_next_sentence": true
    },
    {
        "source_sentence": "第一總別六行體也。",
        "from": "T37n1763_021:0465c04_16",
        "context_with_next_sentence": true
    },
    {
        "source_sentence": "迦葉白佛言：",
        "from": "T37n1763_021:0465c05_5",
        "context_with_next_sentence": true
    },
    {
        "source_sentence": "世尊！",
        "from": "T37n1763_021:0465c05_8",
        "context_with_next_sentence": true
    },
    {
        "source_sentence": "如是等物至乃至無我亦復如是。",
        "from": "T37n1763_021:0465c06_2",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_021:0465c06_7",
        "context_with_next_sentence": true
    },
    {
        "source_sentence": "就明六行體中有三章，此第一就偏教以明常無常也。",
        "from": "T37n1763_021:0465c07_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_021:0465c07_16",
        "context_with_next_sentence": true
    },
    {
        "source_sentence": "上來至此總門明六行也。",
        "from": "T37n1763_021:0465c08_8",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0465c08_12",
        "context_with_next_sentence": true
    },
    {
        "source_sentence": "此廣門中第二，先明常無常也。",
        "from": "T37n1763_021:0465c09_6",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_021:0465c10_7",
        "context_with_next_sentence": true
    },
    {
        "source_sentence": "世尊至是名鴛鴦迦隣提鳥。",
        "from": "T37n1763_021:0465c10_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_021:0465c11_4",
        "context_with_next_sentence": true
    },
    {
        "source_sentence": "此第二階，寄真應以明我無我也。",
        "from": "T37n1763_021:0465c12_1",
        "context_with_next_sentence": true
    },
    {
        "source_sentence": "至極法身無有憂悲；",
        "from": "T37n1763_021:0465c12_10",
        "context_with_next_sentence": true
    },
    {
        "source_sentence": "即我義。",
        "from": "T37n1763_021:0465c12_14",
        "context_with_next_sentence": true
    },
    {
        "source_sentence": "見有憂悲，似如無我也。",
        "from": "T37n1763_021:0465c13_5",
        "context_with_next_sentence": true
    },
    {
        "source_sentence": "借無想天以為況也，無想天報唯有四陰，不域其方所。",
        "from": "T37n1763_021:0465c14_10",
        "context_with_next_sentence": true
    },
    {
        "source_sentence": "雖無住處，要不得無也。",
        "from": "T37n1763_021:0465c15_1",
        "context_with_next_sentence": true
    },
    {
        "source_sentence": "近事尚難可知，況法身妙極耶？",
        "from": "T37n1763_021:0465c15_15",
        "context_with_next_sentence": true
    },
    {
        "source_sentence": "樹神依樹，亦如是也。",
        "from": "T37n1763_021:0465c16_4",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_021:0465c16_8",
        "context_with_next_sentence": true
    },
    {
        "source_sentence": "廣門第二，明無我也。",
        "from": "T37n1763_021:0465c16_18",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_021:0465c17_5",
        "context_with_next_sentence": true
    },
    {
        "source_sentence": "佛法猶如至第一微妙壞諸行故。",
        "from": "T37n1763_021:0465c17_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_021:0465c18_4",
        "context_with_next_sentence": true
    },
    {
        "source_sentence": "第三階，明苦樂也。",
        "from": "T37n1763_021:0465c18_13",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_021:0465c19_7",
        "context_with_next_sentence": true
    },
    {
        "source_sentence": "世尊至異法是我異法無我。",
        "from": "T37n1763_021:0465c19_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_021:0465c20_4",
        "context_with_next_sentence": true
    },
    {
        "source_sentence": "寄因以辨六行也。",
        "from": "T37n1763_021:0465c20_12",
        "context_with_next_sentence": true
    },
    {
        "source_sentence": "明放逸則無常苦果，不放逸則常樂果也。",
        "from": "T37n1763_021:0465c21_11",
        "context_with_next_sentence": true
    },
    {
        "source_sentence": "長行釋偈，小不次第也，先釋放逸果、次釋不放逸果、次釋放逸因、次釋不放逸因也。",
        "from": "T37n1763_021:0465c23_9",
        "context_with_next_sentence": true
    },
    {
        "source_sentence": "非聖凡夫者，前已釋二家因果，今出其人也。",
        "from": "T37n1763_021:0465c24_9",
        "context_with_next_sentence": true
    },
    {
        "source_sentence": "如人在地仰觀虛空至如迦隣提鴛鴦等鳥。",
        "from": "T37n1763_021:0465c25_17",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_021:0465c26_4",
        "context_with_next_sentence": true
    },
    {
        "source_sentence": "第三就相待明六行也。",
        "from": "T37n1763_021:0465c26_14",
        "context_with_next_sentence": true
    },
    {
        "source_sentence": "以生死為下、佛果為上，以上知下，所以而常；",
        "from": "T37n1763_021:0465c27_16",
        "context_with_next_sentence": true
    },
    {
        "source_sentence": "下不知上，故無常也。",
        "from": "T37n1763_021:0465c28_6",
        "context_with_next_sentence": true
    },
    {
        "source_sentence": "寄譬明如來住智慧之上，見五道生死也。",
        "from": "T37n1763_021:0465c29_4",
        "context_with_next_sentence": true
    },
    {
        "source_sentence": "借譬以明見，而物情於譬生滯，故迦葉仰諮，以拂斯迹也。",
        "from": "T37n1763_021:0466a01_10",
        "context_with_next_sentence": true
    },
    {
        "source_sentence": "大般涅槃經集解卷第二十一",
        "from": "T37n1763_021:0466a02_100",
        "context_with_next_sentence": false
    }
]