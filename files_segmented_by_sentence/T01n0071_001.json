[
    {
        "source_sentence": "梵志頞波羅延問種尊經",
        "from": "T01n0071_001:0876b24_0",
        "context_with_next_sentence": true
    },
    {
        "source_sentence": "東晉西域三藏竺曇無蘭譯",
        "from": "T01n0071_001:0876b26_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，時",
        "from": "T01n0071_001:0876b27_0",
        "context_with_next_sentence": true
    },
    {
        "source_sentence": "有五百比丘俱。",
        "from": "T01n0071_001:0876b28_6",
        "context_with_next_sentence": true
    },
    {
        "source_sentence": "舍衛城中有婆羅門五百人，五百人相將俱出城，自至其田廬，相與共坐講議言：",
        "from": "T01n0071_001:0876c01_3",
        "context_with_next_sentence": true
    },
    {
        "source_sentence": "「本初起地上人時，皆是我曹婆羅門種，第二種者剎利，第三種者田家，第四種者工師，我曹種最尊。",
        "from": "T01n0071_001:0876c03_8",
        "context_with_next_sentence": true
    },
    {
        "source_sentence": "初起地上作人時，皆是我曹種，初生時從口中出，今世人反從下出，在天下者，我曹種為最尊。",
        "from": "T01n0071_001:0876c05_10",
        "context_with_next_sentence": true
    },
    {
        "source_sentence": "我曹種皆是第七梵天子孫，佛反言天下一種耳，佛皆持我曹種，與剎利、田家、工師種等。",
        "from": "T01n0071_001:0876c07_11",
        "context_with_next_sentence": true
    },
    {
        "source_sentence": "我曹種死皆上梵天，佛反持我曹種，與凡人等，自相與議。",
        "from": "T01n0071_001:0876c08_16",
        "context_with_next_sentence": true
    },
    {
        "source_sentence": "誰能與佛共講議分別是種者？",
        "from": "T01n0071_001:0876c09_9",
        "context_with_next_sentence": true
    },
    {
        "source_sentence": "」時有婆羅門，有一子年十五六，字頞波羅延大聖，明工書、知方來之事，五百婆羅門中，無有能與等者，皆師事之，能說經知天下事。",
        "from": "T01n0071_001:0876c12_9",
        "context_with_next_sentence": true
    },
    {
        "source_sentence": "頞波羅延大聖身有奇相，諸婆羅門自共議言：",
        "from": "T01n0071_001:0876c13_10",
        "context_with_next_sentence": true
    },
    {
        "source_sentence": "「獨頞波羅延能與佛共談，我曹皆不能與佛共談。",
        "from": "T01n0071_001:0876c14_12",
        "context_with_next_sentence": true
    },
    {
        "source_sentence": "」五百人共告頞波羅延言：",
        "from": "T01n0071_001:0876c15_4",
        "context_with_next_sentence": true
    },
    {
        "source_sentence": "「佛以天下人為一種，我曹種與剎利、田家、工師異，我曹種從梵天來下，生從口出，今世人生反從下出。",
        "from": "T01n0071_001:0876c17_10",
        "context_with_next_sentence": true
    },
    {
        "source_sentence": "佛言：",
        "from": "T01n0071_001:0876c17_13",
        "context_with_next_sentence": true
    },
    {
        "source_sentence": "『天下有四種，四種皆佳。",
        "from": "T01n0071_001:0876c18_3",
        "context_with_next_sentence": true
    },
    {
        "source_sentence": "』願頞波羅延自屈俱往與佛共講。",
        "from": "T01n0071_001:0876c18_18",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0876c19_4",
        "context_with_next_sentence": true
    },
    {
        "source_sentence": "「佛持正道，能答應正道者，欲持婆羅門種往，不其有持道道正也。",
        "from": "T01n0071_001:0876c20_13",
        "context_with_next_sentence": true
    },
    {
        "source_sentence": "」五百人皆言：",
        "from": "T01n0071_001:0876c20_20",
        "context_with_next_sentence": true
    },
    {
        "source_sentence": "「我曹持頞波羅延作師，何為不往講是四種事？",
        "from": "T01n0071_001:0876c22_1",
        "context_with_next_sentence": true
    },
    {
        "source_sentence": "」如是者再三，頞波羅延即起，與五百人俱到佛所祇樹。",
        "from": "T01n0071_001:0876c23_5",
        "context_with_next_sentence": true
    },
    {
        "source_sentence": "阿難白佛：",
        "from": "T01n0071_001:0876c23_10",
        "context_with_next_sentence": true
    },
    {
        "source_sentence": "「有婆羅門子字頞波羅延，年十五六，所從五百長老婆羅門，來在外。",
        "from": "T01n0071_001:0876c25_1",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0876c25_5",
        "context_with_next_sentence": true
    },
    {
        "source_sentence": "「呼入。",
        "from": "T01n0071_001:0876c25_9",
        "context_with_next_sentence": true
    },
    {
        "source_sentence": "」阿難出，請頞波羅延入。",
        "from": "T01n0071_001:0876c25_21",
        "context_with_next_sentence": true
    },
    {
        "source_sentence": "頞波羅延等五百人皆住，不為佛作禮，自說言：",
        "from": "T01n0071_001:0876c26_17",
        "context_with_next_sentence": true
    },
    {
        "source_sentence": "「我有小事欲問佛。",
        "from": "T01n0071_001:0876c27_5",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0876c27_9",
        "context_with_next_sentence": true
    },
    {
        "source_sentence": "「可坐。",
        "from": "T01n0071_001:0876c27_13",
        "context_with_next_sentence": true
    },
    {
        "source_sentence": "」頞波羅延白佛：",
        "from": "T01n0071_001:0876c27_21",
        "context_with_next_sentence": true
    },
    {
        "source_sentence": "「我欲有所問，寧可相答？",
        "from": "T01n0071_001:0876c28_8",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0876c28_12",
        "context_with_next_sentence": true
    },
    {
        "source_sentence": "「有所疑者便說之。",
        "from": "T01n0071_001:0876c28_21",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0876c29_4",
        "context_with_next_sentence": true
    },
    {
        "source_sentence": "「我曹種道說與剎利、田家、工師種異，言我曹種是梵天子孫，我曹先祖初生時皆從口出，死皆上天。",
        "from": "T01n0071_001:0877a02_9",
        "context_with_next_sentence": true
    },
    {
        "source_sentence": "」佛報言：",
        "from": "T01n0071_001:0877a02_14",
        "context_with_next_sentence": true
    },
    {
        "source_sentence": "「我經不道說異種。",
        "from": "T01n0071_001:0877a03_1",
        "context_with_next_sentence": true
    },
    {
        "source_sentence": "若婆羅門娶剎利女，剎利女為生子；",
        "from": "T01n0071_001:0877a03_17",
        "context_with_next_sentence": true
    },
    {
        "source_sentence": "剎利娶田家女，田家女為生子；",
        "from": "T01n0071_001:0877a04_11",
        "context_with_next_sentence": true
    },
    {
        "source_sentence": "田家娶工師女，工師女為生子；",
        "from": "T01n0071_001:0877a05_5",
        "context_with_next_sentence": true
    },
    {
        "source_sentence": "工師娶婆羅門女，婆羅門女為生子。",
        "from": "T01n0071_001:0877a06_2",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877a06_6",
        "context_with_next_sentence": true
    },
    {
        "source_sentence": "「我經中以施行為本，施行善者最為大種，其天下尊貴者，皆施行善得耳，不以種得也。",
        "from": "T01n0071_001:0877a08_3",
        "context_with_next_sentence": true
    },
    {
        "source_sentence": "我先世無數劫時，亦作婆羅門子，亦作剎利子，亦作田家子，亦作工師子，自致為王子，今身為佛。",
        "from": "T01n0071_001:0877a10_7",
        "context_with_next_sentence": true
    },
    {
        "source_sentence": "」佛告頞波羅延：",
        "from": "T01n0071_001:0877a10_15",
        "context_with_next_sentence": true
    },
    {
        "source_sentence": "「我問若一事，若如事說之。",
        "from": "T01n0071_001:0877a11_5",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877a11_9",
        "context_with_next_sentence": true
    },
    {
        "source_sentence": "「若見世間人善家子為人作奴，奴反免為人作子不？",
        "from": "T01n0071_001:0877a12_11",
        "context_with_next_sentence": true
    },
    {
        "source_sentence": "」頞波羅延白佛言：",
        "from": "T01n0071_001:0877a13_1",
        "context_with_next_sentence": true
    },
    {
        "source_sentence": "「我聞月支國中有是。",
        "from": "T01n0071_001:0877a13_11",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877a13_15",
        "context_with_next_sentence": true
    },
    {
        "source_sentence": "「是何等故？",
        "from": "T01n0071_001:0877a13_21",
        "context_with_next_sentence": true
    },
    {
        "source_sentence": "」「善家子反作奴，奴反為人作子，是奴志意施行善故，人用作子，子作奴者，志意施行惡故，自賣為人作奴耳。",
        "from": "T01n0071_001:0877a16_5",
        "context_with_next_sentence": true
    },
    {
        "source_sentence": "」「若曹言人有種如是者，人種在何所？",
        "from": "T01n0071_001:0877a17_2",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877a17_6",
        "context_with_next_sentence": true
    },
    {
        "source_sentence": "「若有婆羅門、剎利、田家、工師是四種，甚為憙殺、憙盜、憙婬、憙兩舌、憙惡口、憙妄言、憙讒人、喜與癡人相隨、喜瞋怒、喜祠祀。",
        "from": "T01n0071_001:0877a19_20",
        "context_with_next_sentence": true
    },
    {
        "source_sentence": "作是行者，寧墮地獄中不？",
        "from": "T01n0071_001:0877a20_10",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877a20_17",
        "context_with_next_sentence": true
    },
    {
        "source_sentence": "「婆羅門種說，雖有是惡，我種最尊，是梵天子孫，生從口出，死皆當上天。",
        "from": "T01n0071_001:0877a22_8",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877a22_12",
        "context_with_next_sentence": true
    },
    {
        "source_sentence": "「其有婆羅門、剎利、田家、工師種，無殺心、無盜心、無婬心、無兩舌心、無惡口心、無妄言心，無憙讒人心、無憙隨愚癡心，無憙瞋恚心、祠祀心，如是死者不生天上耶？",
        "from": "T01n0071_001:0877a26_2",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877a26_9",
        "context_with_next_sentence": true
    },
    {
        "source_sentence": "「如是，皆生天上。",
        "from": "T01n0071_001:0877a26_18",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877a26_22",
        "context_with_next_sentence": true
    },
    {
        "source_sentence": "「若說種類者在何所？",
        "from": "T01n0071_001:0877a27_6",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877a27_10",
        "context_with_next_sentence": true
    },
    {
        "source_sentence": "「人種類皆從心意識出。",
        "from": "T01n0071_001:0877a27_21",
        "context_with_next_sentence": true
    },
    {
        "source_sentence": "心意識施行善者，生天上人間；",
        "from": "T01n0071_001:0877a28_13",
        "context_with_next_sentence": true
    },
    {
        "source_sentence": "心意識惡者，入虫獸畜生、鬼神、地獄道中。",
        "from": "T01n0071_001:0877a29_13",
        "context_with_next_sentence": true
    },
    {
        "source_sentence": "其有婆羅門、剎利、田家、工師種，施行惡者，同入三惡道中。",
        "from": "T01n0071_001:0877b01_20",
        "context_with_next_sentence": true
    },
    {
        "source_sentence": "如是者，種在何所？",
        "from": "T01n0071_001:0877b02_7",
        "context_with_next_sentence": true
    },
    {
        "source_sentence": "婆羅門種施行亦有善惡，剎利種施行亦有善惡，田家種施行亦有善惡，工師種施行亦有善惡。",
        "from": "T01n0071_001:0877b04_9",
        "context_with_next_sentence": true
    },
    {
        "source_sentence": "若曹自說言有種，如是種為在何所？",
        "from": "T01n0071_001:0877b05_6",
        "context_with_next_sentence": true
    },
    {
        "source_sentence": "若婆羅門持意怨是虛空，剎利田家工師亦怨是虛空，不能中傷也，用意言等，但婆羅門持意自貢高世間耳。",
        "from": "T01n0071_001:0877b07_15",
        "context_with_next_sentence": true
    },
    {
        "source_sentence": "婆羅門種、剎利田家工師種，入大溪水中各自浴，垢墮水中，寧能別知是婆羅門垢、剎利垢、田家垢、工師垢不？",
        "from": "T01n0071_001:0877b10_4",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877b10_11",
        "context_with_next_sentence": true
    },
    {
        "source_sentence": "「垢在大溪水中，當知在何所。",
        "from": "T01n0071_001:0877b11_3",
        "context_with_next_sentence": true
    },
    {
        "source_sentence": "」「若尚不知人垢，反言我種在天上，本從口出，餘人從下出，我種人中最尊貴。",
        "from": "T01n0071_001:0877b12_17",
        "context_with_next_sentence": true
    },
    {
        "source_sentence": "」佛告頞波羅延：",
        "from": "T01n0071_001:0877b13_4",
        "context_with_next_sentence": true
    },
    {
        "source_sentence": "「若國王聞某國某郡縣某聚落，有婆羅門及子高明，有剎利及子高明，有田家及子高明，有工師及子高明，王即徵召俱為王臣，王豈問種類耶？",
        "from": "T01n0071_001:0877b16_9",
        "context_with_next_sentence": true
    },
    {
        "source_sentence": "其高才明達者，王即先與好郡國。",
        "from": "T01n0071_001:0877b17_4",
        "context_with_next_sentence": true
    },
    {
        "source_sentence": "王何以不問子種類？",
        "from": "T01n0071_001:0877b17_13",
        "context_with_next_sentence": true
    },
    {
        "source_sentence": "若曹言有種類者，為頞波羅延！",
        "from": "T01n0071_001:0877b18_8",
        "context_with_next_sentence": true
    },
    {
        "source_sentence": "若戒在何所？",
        "from": "T01n0071_001:0877b18_14",
        "context_with_next_sentence": true
    },
    {
        "source_sentence": "從諸長老坐在長老上，是五百人，何以不責若種類、若作師？",
        "from": "T01n0071_001:0877b20_1",
        "context_with_next_sentence": true
    },
    {
        "source_sentence": "其有婆羅門、剎利、田家、工師種及餘種，寒時俱在大火邊，火熱不獨至一種所，溫熱皆等耳。",
        "from": "T01n0071_001:0877b22_2",
        "context_with_next_sentence": true
    },
    {
        "source_sentence": "若有大船渡水，婆羅門、剎利、田家、工師種俱在一船上，渡船不獨渡婆羅門種，亦不獨渡餘種。",
        "from": "T01n0071_001:0877b24_5",
        "context_with_next_sentence": true
    },
    {
        "source_sentence": "」佛問頞波羅延：",
        "from": "T01n0071_001:0877b24_13",
        "context_with_next_sentence": true
    },
    {
        "source_sentence": "「若婆羅門、剎利、田家、工師種亦餘種子，在母腹中，時同十月，有增減耶？",
        "from": "T01n0071_001:0877b26_4",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877b26_11",
        "context_with_next_sentence": true
    },
    {
        "source_sentence": "「皆十月耳，無有增減也。",
        "from": "T01n0071_001:0877b27_2",
        "context_with_next_sentence": true
    },
    {
        "source_sentence": "」「若曹何以說言我種梵天子孫，生從口出？",
        "from": "T01n0071_001:0877b28_1",
        "context_with_next_sentence": true
    },
    {
        "source_sentence": "婆羅門種、剎利種、田家種、工師種亦餘種，日月何以不獨照若一種？",
        "from": "T01n0071_001:0877b29_10",
        "context_with_next_sentence": true
    },
    {
        "source_sentence": "何為并照餘種？",
        "from": "T01n0071_001:0877b29_17",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877c01_4",
        "context_with_next_sentence": true
    },
    {
        "source_sentence": "「我種自說言勝餘種。",
        "from": "T01n0071_001:0877c01_14",
        "context_with_next_sentence": true
    },
    {
        "source_sentence": "」佛告頞波羅延：",
        "from": "T01n0071_001:0877c02_1",
        "context_with_next_sentence": true
    },
    {
        "source_sentence": "「有驢父馬母，馬為生子，名是何等？",
        "from": "T01n0071_001:0877c02_18",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877c03_2",
        "context_with_next_sentence": true
    },
    {
        "source_sentence": "「名騾。",
        "from": "T01n0071_001:0877c03_6",
        "context_with_next_sentence": true
    },
    {
        "source_sentence": "父亦不字為騾，母亦不字為騾。",
        "from": "T01n0071_001:0877c03_20",
        "context_with_next_sentence": true
    },
    {
        "source_sentence": "」「若何以字為騾？",
        "from": "T01n0071_001:0877c04_5",
        "context_with_next_sentence": true
    },
    {
        "source_sentence": "」「我先祖呼作騾，我隨言騾。",
        "from": "T01n0071_001:0877c04_19",
        "context_with_next_sentence": true
    },
    {
        "source_sentence": "」「有馬父驢母，驢為生子，若名為何等字為駏驉？",
        "from": "T01n0071_001:0877c05_18",
        "context_with_next_sentence": true
    },
    {
        "source_sentence": "父亦不字為駏驉，母亦不字為駏驉，若何知為駏驉？",
        "from": "T01n0071_001:0877c07_2",
        "context_with_next_sentence": true
    },
    {
        "source_sentence": "」「我先祖呼為駏驉，因隨言駏驉。",
        "from": "T01n0071_001:0877c07_18",
        "context_with_next_sentence": true
    },
    {
        "source_sentence": "」「婆羅門娶剎利女，剎利女為生子，當名為何等？",
        "from": "T01n0071_001:0877c08_17",
        "context_with_next_sentence": true
    },
    {
        "source_sentence": "當言婆羅門種？",
        "from": "T01n0071_001:0877c09_4",
        "context_with_next_sentence": true
    },
    {
        "source_sentence": "剎利種？",
        "from": "T01n0071_001:0877c09_8",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877c09_15",
        "context_with_next_sentence": true
    },
    {
        "source_sentence": "「不知當呼何種？",
        "from": "T01n0071_001:0877c10_1",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877c10_5",
        "context_with_next_sentence": true
    },
    {
        "source_sentence": "「若不自知類，何以名騾、駏驉？",
        "from": "T01n0071_001:0877c10_20",
        "context_with_next_sentence": true
    },
    {
        "source_sentence": "剎利女為婆羅門生子，入若門中，隨若祠祀，隨若種類，是兒然後高明，若曹當承事當出去？",
        "from": "T01n0071_001:0877c12_17",
        "context_with_next_sentence": true
    },
    {
        "source_sentence": "我曹當承事？",
        "from": "T01n0071_001:0877c13_3",
        "context_with_next_sentence": true
    },
    {
        "source_sentence": "婆羅門娶田家女，田家女為生子，子有殺心、有盜心、有婬心、有兩舌心、有惡口心、有妄言心、有讒人心、有憙隨愚癡心、有瞋恚心、有祠祀心，有是行者，若曹與相隨不？",
        "from": "T01n0071_001:0877c16_16",
        "context_with_next_sentence": true
    },
    {
        "source_sentence": "」「我曹不與相隨。",
        "from": "T01n0071_001:0877c17_3",
        "context_with_next_sentence": true
    },
    {
        "source_sentence": "子心意識施行惡，我曹當逐出，不內我曹群輩中。",
        "from": "T01n0071_001:0877c18_5",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877c18_9",
        "context_with_next_sentence": true
    },
    {
        "source_sentence": "「若曹自說是梵天子孫，生從口出，死當上天。",
        "from": "T01n0071_001:0877c19_8",
        "context_with_next_sentence": true
    },
    {
        "source_sentence": "若曹但見心意識施行惡便生相逐，何為道說種類？",
        "from": "T01n0071_001:0877c20_11",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877c20_15",
        "context_with_next_sentence": true
    },
    {
        "source_sentence": "「若有婆羅門種，中有不孝父母者，憙殺盜行十惡者，死當趣何道？",
        "from": "T01n0071_001:0877c22_3",
        "context_with_next_sentence": true
    },
    {
        "source_sentence": "」頞波羅延言：",
        "from": "T01n0071_001:0877c22_10",
        "context_with_next_sentence": true
    },
    {
        "source_sentence": "「心意識施行如是者，死當入地獄中。",
        "from": "T01n0071_001:0877c23_5",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877c23_9",
        "context_with_next_sentence": true
    },
    {
        "source_sentence": "「若曹言，我種本梵天，生從口出，於人中最尊。",
        "from": "T01n0071_001:0877c24_8",
        "context_with_next_sentence": true
    },
    {
        "source_sentence": "何為入地獄中？",
        "from": "T01n0071_001:0877c24_15",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877c24_19",
        "context_with_next_sentence": true
    },
    {
        "source_sentence": "「天下人無種類、無有常高明者。",
        "from": "T01n0071_001:0877c25_11",
        "context_with_next_sentence": true
    },
    {
        "source_sentence": "心意志善、施行好，是為尊貴；",
        "from": "T01n0071_001:0877c26_4",
        "context_with_next_sentence": true
    },
    {
        "source_sentence": "心意、施行惡，是為下賤。",
        "from": "T01n0071_001:0877c26_16",
        "context_with_next_sentence": true
    },
    {
        "source_sentence": "」頞波羅延自思念：",
        "from": "T01n0071_001:0877c27_3",
        "context_with_next_sentence": true
    },
    {
        "source_sentence": "「我本不欲來，眾人共使我來。",
        "from": "T01n0071_001:0877c27_17",
        "context_with_next_sentence": true
    },
    {
        "source_sentence": "」自思惟：",
        "from": "T01n0071_001:0877c28_1",
        "context_with_next_sentence": true
    },
    {
        "source_sentence": "「我本意不得與佛諍，我續言佛道正。",
        "from": "T01n0071_001:0877c28_18",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0877c29_1",
        "context_with_next_sentence": true
    },
    {
        "source_sentence": "「若本時言人當種佳，今反就我言心意志佳。",
        "from": "T01n0071_001:0878a01_1",
        "context_with_next_sentence": true
    },
    {
        "source_sentence": "」頞波羅延自思念：",
        "from": "T01n0071_001:0878a01_10",
        "context_with_next_sentence": true
    },
    {
        "source_sentence": "「佛語遮我前後。",
        "from": "T01n0071_001:0878a01_18",
        "context_with_next_sentence": true
    },
    {
        "source_sentence": "」佛告頞波羅延：",
        "from": "T01n0071_001:0878a02_3",
        "context_with_next_sentence": true
    },
    {
        "source_sentence": "「乃往去時有七婆羅門，皆有道，日日祠祀於天。",
        "from": "T01n0071_001:0878a03_4",
        "context_with_next_sentence": true
    },
    {
        "source_sentence": "七婆羅門亦自道說：",
        "from": "T01n0071_001:0878a03_13",
        "context_with_next_sentence": true
    },
    {
        "source_sentence": "『我是梵天子孫，我曹生亦從口出，凡人從下出，我種與凡人異，我種死皆當上天。",
        "from": "T01n0071_001:0878a05_10",
        "context_with_next_sentence": true
    },
    {
        "source_sentence": "』」佛言：",
        "from": "T01n0071_001:0878a05_15",
        "context_with_next_sentence": true
    },
    {
        "source_sentence": "「我是時亦作道人，字阿洫，眾人共呼我道為天道。",
        "from": "T01n0071_001:0878a06_15",
        "context_with_next_sentence": true
    },
    {
        "source_sentence": "我是時見七婆羅門乃在焰火祠，諸婆羅門皆言：",
        "from": "T01n0071_001:0878a07_16",
        "context_with_next_sentence": true
    },
    {
        "source_sentence": "『我曹死當如是，火光當上天。",
        "from": "T01n0071_001:0878a08_10",
        "context_with_next_sentence": true
    },
    {
        "source_sentence": "』」佛言：",
        "from": "T01n0071_001:0878a08_15",
        "context_with_next_sentence": true
    },
    {
        "source_sentence": "「我見子曹所為，我自變身體，手持黃金柄幢旄，身著白衣，從人假車而往至七婆羅門所。",
        "from": "T01n0071_001:0878a10_11",
        "context_with_next_sentence": true
    },
    {
        "source_sentence": "七婆羅門時經行，及子曹見我，呼我作：",
        "from": "T01n0071_001:0878a11_11",
        "context_with_next_sentence": true
    },
    {
        "source_sentence": "『婆羅門！",
        "from": "T01n0071_001:0878a11_16",
        "context_with_next_sentence": true
    },
    {
        "source_sentence": "道從何所來？",
        "from": "T01n0071_001:0878a11_22",
        "context_with_next_sentence": true
    },
    {
        "source_sentence": "』七婆羅門言：",
        "from": "T01n0071_001:0878a12_5",
        "context_with_next_sentence": true
    },
    {
        "source_sentence": "『若是天道，略與我等，何以著好衣載車手持黃金幢？",
        "from": "T01n0071_001:0878a13_8",
        "context_with_next_sentence": true
    },
    {
        "source_sentence": "若從何所生？",
        "from": "T01n0071_001:0878a13_14",
        "context_with_next_sentence": true
    },
    {
        "source_sentence": "欲至何所？",
        "from": "T01n0071_001:0878a13_19",
        "context_with_next_sentence": true
    },
    {
        "source_sentence": "從何所來？",
        "from": "T01n0071_001:0878a14_4",
        "context_with_next_sentence": true
    },
    {
        "source_sentence": "何以來到是間？",
        "from": "T01n0071_001:0878a14_11",
        "context_with_next_sentence": true
    },
    {
        "source_sentence": "』時我不與語。",
        "from": "T01n0071_001:0878a14_18",
        "context_with_next_sentence": true
    },
    {
        "source_sentence": "子曹見我不語，皆瞋，既呪我，欲令我住死。",
        "from": "T01n0071_001:0878a15_17",
        "context_with_next_sentence": true
    },
    {
        "source_sentence": "子曹呪我，我面更好；",
        "from": "T01n0071_001:0878a16_6",
        "context_with_next_sentence": true
    },
    {
        "source_sentence": "子曹更復呪，我面色復重好。",
        "from": "T01n0071_001:0878a16_19",
        "context_with_next_sentence": true
    },
    {
        "source_sentence": "七婆羅門大驚言：",
        "from": "T01n0071_001:0878a17_6",
        "context_with_next_sentence": true
    },
    {
        "source_sentence": "『我曹所呪者皆死；",
        "from": "T01n0071_001:0878a17_15",
        "context_with_next_sentence": true
    },
    {
        "source_sentence": "今我呪之，面色復更好？",
        "from": "T01n0071_001:0878a18_5",
        "context_with_next_sentence": true
    },
    {
        "source_sentence": "』更復呼阿洫。",
        "from": "T01n0071_001:0878a18_12",
        "context_with_next_sentence": true
    },
    {
        "source_sentence": "自思念：",
        "from": "T01n0071_001:0878a18_16",
        "context_with_next_sentence": true
    },
    {
        "source_sentence": "『子欲趣何等道？",
        "from": "T01n0071_001:0878a19_2",
        "context_with_next_sentence": true
    },
    {
        "source_sentence": "』阿洫即答言：",
        "from": "T01n0071_001:0878a19_9",
        "context_with_next_sentence": true
    },
    {
        "source_sentence": "『我道意勝，若曹何為怒？",
        "from": "T01n0071_001:0878a19_21",
        "context_with_next_sentence": true
    },
    {
        "source_sentence": "若曹聞阿洫道天道不？",
        "from": "T01n0071_001:0878a20_8",
        "context_with_next_sentence": true
    },
    {
        "source_sentence": "』子曹言：",
        "from": "T01n0071_001:0878a20_13",
        "context_with_next_sentence": true
    },
    {
        "source_sentence": "『我不聞。",
        "from": "T01n0071_001:0878a20_18",
        "context_with_next_sentence": true
    },
    {
        "source_sentence": "』『賢者道人！",
        "from": "T01n0071_001:0878a21_1",
        "context_with_next_sentence": true
    },
    {
        "source_sentence": "相見當相問，何為相瞋？",
        "from": "T01n0071_001:0878a21_12",
        "context_with_next_sentence": true
    },
    {
        "source_sentence": "』阿洫言：",
        "from": "T01n0071_001:0878a21_17",
        "context_with_next_sentence": true
    },
    {
        "source_sentence": "『我聞若曹說，天下婆羅門為梵天子孫，生從口出，人中獨尊。",
        "from": "T01n0071_001:0878a23_3",
        "context_with_next_sentence": true
    },
    {
        "source_sentence": "用是故來相問：",
        "from": "T01n0071_001:0878a23_10",
        "context_with_next_sentence": true
    },
    {
        "source_sentence": "「若起是火祠天，祠天若法何師道得？",
        "from": "T01n0071_001:0878a24_6",
        "context_with_next_sentence": true
    },
    {
        "source_sentence": "無復從先祖聞。",
        "from": "T01n0071_001:0878a24_13",
        "context_with_next_sentence": true
    },
    {
        "source_sentence": "」』七婆羅門言：",
        "from": "T01n0071_001:0878a24_21",
        "context_with_next_sentence": true
    },
    {
        "source_sentence": "『我先祖為我曹效耳。",
        "from": "T01n0071_001:0878a25_9",
        "context_with_next_sentence": true
    },
    {
        "source_sentence": "』阿洫道人言：",
        "from": "T01n0071_001:0878a25_16",
        "context_with_next_sentence": true
    },
    {
        "source_sentence": "『若曹先祖母是婆羅門女、他人女？",
        "from": "T01n0071_001:0878a26_10",
        "context_with_next_sentence": true
    },
    {
        "source_sentence": "』言：",
        "from": "T01n0071_001:0878a26_13",
        "context_with_next_sentence": true
    },
    {
        "source_sentence": "『我曹不知先祖母剎利女、田家女、工師女？",
        "from": "T01n0071_001:0878a27_11",
        "context_with_next_sentence": true
    },
    {
        "source_sentence": "』『我不知若先祖母為婆羅門生，若曹愛他人生若曹種類，若殊不知先祖，何以知先祖從梵天來生？",
        "from": "T01n0071_001:0878a29_14",
        "context_with_next_sentence": true
    },
    {
        "source_sentence": "女人心不可保？",
        "from": "T01n0071_001:0878b01_2",
        "context_with_next_sentence": true
    },
    {
        "source_sentence": "若曹能知世間人，夫婦合會云何生子？",
        "from": "T01n0071_001:0878b01_19",
        "context_with_next_sentence": true
    },
    {
        "source_sentence": "』子曹皆言我不知。",
        "from": "T01n0071_001:0878b02_7",
        "context_with_next_sentence": true
    },
    {
        "source_sentence": "『若亦不知先祖，亦不知人所生，何為向我瞋怒？",
        "from": "T01n0071_001:0878b03_9",
        "context_with_next_sentence": true
    },
    {
        "source_sentence": "凡人相見，當先相勞問高下，當知人意志乃可怒，何為先怒？",
        "from": "T01n0071_001:0878b04_16",
        "context_with_next_sentence": true
    },
    {
        "source_sentence": "若知子初入腹中時不？",
        "from": "T01n0071_001:0878b05_6",
        "context_with_next_sentence": true
    },
    {
        "source_sentence": "父有貪婬之態，母有愛慕之心，所當為作子者，三合成子。",
        "from": "T01n0071_001:0878b06_13",
        "context_with_next_sentence": true
    },
    {
        "source_sentence": "所當為子者，誰令溫意得父母乃成為子？",
        "from": "T01n0071_001:0878b07_10",
        "context_with_next_sentence": true
    },
    {
        "source_sentence": "子在腹中，或先世作惡，今在腹中或盲或聾、或瘂或傴、或跛或杌，父母皆不知。",
        "from": "T01n0071_001:0878b09_5",
        "context_with_next_sentence": true
    },
    {
        "source_sentence": "近父母懷子在腹中，尚不能知其子好醜，若曹何以知先祖是梵天子孫，生從口出，人中獨尊？",
        "from": "T01n0071_001:0878b11_9",
        "context_with_next_sentence": true
    },
    {
        "source_sentence": "』」佛告頞波羅延：",
        "from": "T01n0071_001:0878b11_18",
        "context_with_next_sentence": true
    },
    {
        "source_sentence": "「先世時七婆羅門尚能呪殺人，是時我不聽子曹，所語亦不錄也。",
        "from": "T01n0071_001:0878b13_5",
        "context_with_next_sentence": true
    },
    {
        "source_sentence": "今我作佛，若復來道說，我梵天子孫，生從口出，人中獨尊。",
        "from": "T01n0071_001:0878b14_12",
        "context_with_next_sentence": true
    },
    {
        "source_sentence": "」佛告頞波羅延：",
        "from": "T01n0071_001:0878b14_20",
        "context_with_next_sentence": true
    },
    {
        "source_sentence": "「思惟我所語，天下生子，養者為父母，成者師也。",
        "from": "T01n0071_001:0878b15_20",
        "context_with_next_sentence": true
    },
    {
        "source_sentence": "」頞波羅延婆羅門，又與五百婆羅門及諸婆羅門共思惟：",
        "from": "T01n0071_001:0878b17_5",
        "context_with_next_sentence": true
    },
    {
        "source_sentence": "「我往時尚為七婆羅門作師，七婆羅門皆道德人，能呪殺人；",
        "from": "T01n0071_001:0878b18_12",
        "context_with_next_sentence": true
    },
    {
        "source_sentence": "我於今分別道說：",
        "from": "T01n0071_001:0878b19_1",
        "context_with_next_sentence": true
    },
    {
        "source_sentence": "『是人有種，一為百百為千，千為萬萬為一。",
        "from": "T01n0071_001:0878b19_21",
        "context_with_next_sentence": true
    },
    {
        "source_sentence": "』」頞波羅延及諸婆羅門俱前，以頭面著佛足：",
        "from": "T01n0071_001:0878b20_18",
        "context_with_next_sentence": true
    },
    {
        "source_sentence": "「不審一為百百為千，千為萬萬為一。",
        "from": "T01n0071_001:0878b21_16",
        "context_with_next_sentence": true
    },
    {
        "source_sentence": "是者何謂？",
        "from": "T01n0071_001:0878b22_1",
        "context_with_next_sentence": true
    },
    {
        "source_sentence": "」佛言：",
        "from": "T01n0071_001:0878b22_5",
        "context_with_next_sentence": true
    },
    {
        "source_sentence": "「是世間人貪樂生死者眾多，一人生子孫，然後更分為百家，百家求道一道耳。",
        "from": "T01n0071_001:0878b23_18",
        "context_with_next_sentence": true
    },
    {
        "source_sentence": "何等為一道？",
        "from": "T01n0071_001:0878b24_4",
        "context_with_next_sentence": true
    },
    {
        "source_sentence": "謂無為道。",
        "from": "T01n0071_001:0878b24_9",
        "context_with_next_sentence": true
    },
    {
        "source_sentence": "如是者一為千，千為萬。",
        "from": "T01n0071_001:0878b24_20",
        "context_with_next_sentence": true
    },
    {
        "source_sentence": "」頞波羅延前長跪言：",
        "from": "T01n0071_001:0878b25_8",
        "context_with_next_sentence": true
    },
    {
        "source_sentence": "「寧可哀畜我曹，如哀沙門，莫有恨心，於我曹所請，歸相撿斂。",
        "from": "T01n0071_001:0878b26_17",
        "context_with_next_sentence": true
    },
    {
        "source_sentence": "」佛言「善！",
        "from": "T01n0071_001:0878b27_2",
        "context_with_next_sentence": true
    },
    {
        "source_sentence": "若曹朝來不食。",
        "from": "T01n0071_001:0878b27_9",
        "context_with_next_sentence": true
    },
    {
        "source_sentence": "」皆起，以頭面著佛足，去。",
        "from": "T01n0071_001:0878b27_22",
        "context_with_next_sentence": true
    },
    {
        "source_sentence": "梵志頞波羅延問種尊經",
        "from": "T01n0071_001:0878b28_100",
        "context_with_next_sentence": false
    }
]