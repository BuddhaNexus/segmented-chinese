[
    {
        "source_sentence": "佛說隨勇尊者經",
        "from": "T14n0505_001:0773a03_0",
        "context_with_next_sentence": true
    },
    {
        "source_sentence": "西天譯經三藏朝奉大夫試",
        "from": "T14n0505_001:0773a05_0",
        "context_with_next_sentence": true
    },
    {
        "source_sentence": "光祿卿傳法大師賜紫沙門",
        "from": "T14n0505_001:0773a06_0",
        "context_with_next_sentence": true
    },
    {
        "source_sentence": "臣施護等奉　詔譯如是我聞：",
        "from": "T14n0505_001:0773a08_4",
        "context_with_next_sentence": true
    },
    {
        "source_sentence": "一時，佛在王舍城迦蘭陀竹林精舍，與苾芻眾俱。",
        "from": "T14n0505_001:0773a09_7",
        "context_with_next_sentence": true
    },
    {
        "source_sentence": "時有尊者名曰隨勇，在王舍城側尸陀林間，蛇聚孤峯之上大僧坊中，而獨經行。",
        "from": "T14n0505_001:0773a11_15",
        "context_with_next_sentence": true
    },
    {
        "source_sentence": "忽為毒蛇之所噬蠚，蛇之身形瘦細精光、猛惡可畏，如安惹那舍羅迦。",
        "from": "T14n0505_001:0773a13_7",
        "context_with_next_sentence": true
    },
    {
        "source_sentence": "即時，隨勇尊者呼苾芻眾謂言：",
        "from": "T14n0505_001:0773a14_2",
        "context_with_next_sentence": true
    },
    {
        "source_sentence": "「諸尊者！",
        "from": "T14n0505_001:0773a14_7",
        "context_with_next_sentence": true
    },
    {
        "source_sentence": "我為毒蛇之所噬蠚，膚體潰壞，今宜置我於僧坊外，無令延毒而復流散。",
        "from": "T14n0505_001:0773a15_17",
        "context_with_next_sentence": true
    },
    {
        "source_sentence": "」是時，尊者舍利子去隨勇尊者所止不遠，在一樹下坐，聞彼隨勇發如是言，聞已即時往詣其所，到已謂言：",
        "from": "T14n0505_001:0773a18_8",
        "context_with_next_sentence": true
    },
    {
        "source_sentence": "「尊者隨勇！",
        "from": "T14n0505_001:0773a18_14",
        "context_with_next_sentence": true
    },
    {
        "source_sentence": "我向觀汝面及諸根，本無異相，何故今時乃發是聲？",
        "from": "T14n0505_001:0773a19_17",
        "context_with_next_sentence": true
    },
    {
        "source_sentence": "」隨勇答言：",
        "from": "T14n0505_001:0773a20_3",
        "context_with_next_sentence": true
    },
    {
        "source_sentence": "「尊者！",
        "from": "T14n0505_001:0773a20_7",
        "context_with_next_sentence": true
    },
    {
        "source_sentence": "我為毒蛇之所噬蠚，膚體潰壞，今宜置我於僧坊外，無令延毒而復流散。",
        "from": "T14n0505_001:0773a21_19",
        "context_with_next_sentence": true
    },
    {
        "source_sentence": "「尊者舍利子！",
        "from": "T14n0505_001:0773a22_6",
        "context_with_next_sentence": true
    },
    {
        "source_sentence": "若我取著，眼是我眼是我所；",
        "from": "T14n0505_001:0773a22_19",
        "context_with_next_sentence": true
    },
    {
        "source_sentence": "耳鼻舌身意是我，意是我所；",
        "from": "T14n0505_001:0773a23_11",
        "context_with_next_sentence": true
    },
    {
        "source_sentence": "色是我，色是我所；",
        "from": "T14n0505_001:0773a23_20",
        "context_with_next_sentence": true
    },
    {
        "source_sentence": "聲香味觸法是我，法是我所；",
        "from": "T14n0505_001:0773a24_12",
        "context_with_next_sentence": true
    },
    {
        "source_sentence": "地界是我，地界是我所；",
        "from": "T14n0505_001:0773a25_3",
        "context_with_next_sentence": true
    },
    {
        "source_sentence": "水火風空識界是我，識界是我所；",
        "from": "T14n0505_001:0773a25_18",
        "context_with_next_sentence": true
    },
    {
        "source_sentence": "色蘊是我，色蘊是我所；",
        "from": "T14n0505_001:0773a26_9",
        "context_with_next_sentence": true
    },
    {
        "source_sentence": "受想行識蘊是我，識蘊是我所；",
        "from": "T14n0505_001:0773a27_3",
        "context_with_next_sentence": true
    },
    {
        "source_sentence": "我若取著如是等法，面及諸根可有異相。",
        "from": "T14n0505_001:0773a28_2",
        "context_with_next_sentence": true
    },
    {
        "source_sentence": "「尊者舍利子！",
        "from": "T14n0505_001:0773a28_9",
        "context_with_next_sentence": true
    },
    {
        "source_sentence": "我不如是取著諸法，謂眼是我，眼是我所；",
        "from": "T14n0505_001:0773a29_8",
        "context_with_next_sentence": true
    },
    {
        "source_sentence": "乃至識蘊是我，識蘊是我所；",
        "from": "T14n0505_001:0773b01_1",
        "context_with_next_sentence": true
    },
    {
        "source_sentence": "今此何故面及諸根有是異相？",
        "from": "T14n0505_001:0773b01_14",
        "context_with_next_sentence": true
    },
    {
        "source_sentence": "」舍利子言：",
        "from": "T14n0505_001:0773b01_20",
        "context_with_next_sentence": true
    },
    {
        "source_sentence": "「尊者隨勇！",
        "from": "T14n0505_001:0773b02_5",
        "context_with_next_sentence": true
    },
    {
        "source_sentence": "若我、我所見及我慢等斷取著已，復能了知所斷根本永斷無餘，如破多羅樹心不復更生，證無生法者，彼復何有異相可得？",
        "from": "T14n0505_001:0773b05_1",
        "context_with_next_sentence": true
    },
    {
        "source_sentence": "」時尊者舍利子，以尊者隨勇置僧坊外，僵仆于地。",
        "from": "T14n0505_001:0773b06_4",
        "context_with_next_sentence": true
    },
    {
        "source_sentence": "爾時尊者舍利子，即說伽陀曰：",
        "from": "T14n0505_001:0773b06_18",
        "context_with_next_sentence": true
    },
    {
        "source_sentence": "「智者善行於梵行，　　復常善修正道因，",
        "from": "T14n0505_001:0773b07_0",
        "context_with_next_sentence": true
    },
    {
        "source_sentence": "臨捨壽時喜心生，　　如重病人得輕差。",
        "from": "T14n0505_001:0773b08_17",
        "context_with_next_sentence": true
    },
    {
        "source_sentence": "智者善行於梵行，　　復常善修正道因，",
        "from": "T14n0505_001:0773b09_0",
        "context_with_next_sentence": true
    },
    {
        "source_sentence": "臨捨壽時喜心生，　　猶如棄置惡毒器。",
        "from": "T14n0505_001:0773b10_17",
        "context_with_next_sentence": true
    },
    {
        "source_sentence": "智者善行於梵行，　　復常善修正道因，",
        "from": "T14n0505_001:0773b11_0",
        "context_with_next_sentence": true
    },
    {
        "source_sentence": "能頴脫於捨報時，　　如人出離於火宅。",
        "from": "T14n0505_001:0773b12_17",
        "context_with_next_sentence": true
    },
    {
        "source_sentence": "智行梵行修正道，　　悉觀世間如草木，",
        "from": "T14n0505_001:0773b13_0",
        "context_with_next_sentence": true
    },
    {
        "source_sentence": "都無義利無所成，　　畢竟一切無繫著。",
        "from": "T14n0505_001:0773b14_17",
        "context_with_next_sentence": true
    },
    {
        "source_sentence": "」爾時，尊者舍利子為隨勇尊者安置事已，往詣佛所，到已頭面禮世尊足，具陳上事。",
        "from": "T14n0505_001:0773b16_17",
        "context_with_next_sentence": true
    },
    {
        "source_sentence": "佛言：",
        "from": "T14n0505_001:0773b17_1",
        "context_with_next_sentence": true
    },
    {
        "source_sentence": "「舍利子！",
        "from": "T14n0505_001:0773b17_6",
        "context_with_next_sentence": true
    },
    {
        "source_sentence": "彼隨勇善男子，若於爾時得聞我說勝妙伽陀及大明章句，彼定不為毒蛇所蠚，潰壞其身。",
        "from": "T14n0505_001:0773b19_6",
        "context_with_next_sentence": true
    },
    {
        "source_sentence": "」舍利子白佛言：",
        "from": "T14n0505_001:0773b19_14",
        "context_with_next_sentence": true
    },
    {
        "source_sentence": "「世尊！",
        "from": "T14n0505_001:0773b19_18",
        "context_with_next_sentence": true
    },
    {
        "source_sentence": "何等勝妙伽陀？",
        "from": "T14n0505_001:0773b20_3",
        "context_with_next_sentence": true
    },
    {
        "source_sentence": "何等大明章句？",
        "from": "T14n0505_001:0773b20_10",
        "context_with_next_sentence": true
    },
    {
        "source_sentence": "願為我說。",
        "from": "T14n0505_001:0773b20_15",
        "context_with_next_sentence": true
    },
    {
        "source_sentence": "」爾時，世尊即說伽陀曰：",
        "from": "T14n0505_001:0773b21_10",
        "context_with_next_sentence": true
    },
    {
        "source_sentence": "「持國天王我行慈，　　愛囉嚩尾龍亦然，",
        "from": "T14n0505_001:0773b22_0",
        "context_with_next_sentence": true
    },
    {
        "source_sentence": "阿說多哩劍末羅，　　悉體埵子悉慈愛。",
        "from": "T14n0505_001:0773b23_17",
        "context_with_next_sentence": true
    },
    {
        "source_sentence": "廣目天王我行慈，　　黑瞿曇龍慈亦然，",
        "from": "T14n0505_001:0773b24_0",
        "context_with_next_sentence": true
    },
    {
        "source_sentence": "難陀烏波難陀龍，　　彼二行慈亦如是。",
        "from": "T14n0505_001:0773b25_17",
        "context_with_next_sentence": true
    },
    {
        "source_sentence": "我於無足行慈愛，　　二足四足亦復然，",
        "from": "T14n0505_001:0773b26_0",
        "context_with_next_sentence": true
    },
    {
        "source_sentence": "及彼多足諸有情，　　等行慈心悉無異。",
        "from": "T14n0505_001:0773b27_17",
        "context_with_next_sentence": true
    },
    {
        "source_sentence": "一切龍等行慈愛，　　彼龍棲止大海中，",
        "from": "T14n0505_001:0773b28_0",
        "context_with_next_sentence": true
    },
    {
        "source_sentence": "於諸有情普慈心，　　若情若器皆如是。",
        "from": "T14n0505_001:0773b29_17",
        "context_with_next_sentence": true
    },
    {
        "source_sentence": "所有一切有情類，　　乃至蜎飛及蠕動，",
        "from": "T14n0505_001:0773c01_0",
        "context_with_next_sentence": true
    },
    {
        "source_sentence": "普願銷除病惱因，　　一切獲得安隱樂；",
        "from": "T14n0505_001:0773c02_17",
        "context_with_next_sentence": true
    },
    {
        "source_sentence": "所有一切有情類，　　乃至蜎飛及蠕動，",
        "from": "T14n0505_001:0773c03_0",
        "context_with_next_sentence": true
    },
    {
        "source_sentence": "普以賢善平等觀，　　一切蠲除諸罪惡。",
        "from": "T14n0505_001:0773c04_17",
        "context_with_next_sentence": true
    },
    {
        "source_sentence": "蛇之為毒極猛熾，　　其毒能壞人身命，",
        "from": "T14n0505_001:0773c05_0",
        "context_with_next_sentence": true
    },
    {
        "source_sentence": "而彼蛇窟山峯中，　　我常處之而遊上。",
        "from": "T14n0505_001:0773c06_17",
        "context_with_next_sentence": true
    },
    {
        "source_sentence": "我為無上世間師，　　我常宣說真實語，",
        "from": "T14n0505_001:0773c07_0",
        "context_with_next_sentence": true
    },
    {
        "source_sentence": "以我真實語業因，　　我身蛇毒不能入。",
        "from": "T14n0505_001:0773c08_17",
        "context_with_next_sentence": true
    },
    {
        "source_sentence": "所有貪瞋及癡法，　　此三世間為大毒，",
        "from": "T14n0505_001:0773c09_0",
        "context_with_next_sentence": true
    },
    {
        "source_sentence": "世尊大覺毒不侵，　　佛真實力能破毒，",
        "from": "T14n0505_001:0773c10_0",
        "context_with_next_sentence": true
    },
    {
        "source_sentence": "所有貪瞋及癡法，　　此三世間為大毒，",
        "from": "T14n0505_001:0773c11_0",
        "context_with_next_sentence": true
    },
    {
        "source_sentence": "世尊正法毒不侵，　　法真實力能破毒；",
        "from": "T14n0505_001:0773c12_17",
        "context_with_next_sentence": true
    },
    {
        "source_sentence": "所有貪瞋及癡法，　　此三世間為大毒，",
        "from": "T14n0505_001:0773c13_0",
        "context_with_next_sentence": true
    },
    {
        "source_sentence": "世尊淨眾毒不侵，　　僧真實力能破毒，",
        "from": "T14n0505_001:0773c14_0",
        "context_with_next_sentence": true
    },
    {
        "source_sentence": "世間所有諸毒中，　　而彼貪毒最為上，",
        "from": "T14n0505_001:0773c15_0",
        "context_with_next_sentence": true
    },
    {
        "source_sentence": "唯佛能破能攝持，　　由斯諸毒皆息滅。",
        "from": "T14n0505_001:0773c16_17",
        "context_with_next_sentence": true
    },
    {
        "source_sentence": "」爾時，世尊說大明曰：",
        "from": "T14n0505_001:0773c17_9",
        "context_with_next_sentence": true
    },
    {
        "source_sentence": "「怛𭔞切身佗一句　唵引凍蜜里引二　凍蜜里引三　凍彌引四　鉢囉二合凍彌引五　那致引六　蘇那致引七　計引嚩致引八　母那曳引九　薩三摩曳引十　難帝引十一　難底里引十二　泥引里引十三　泥引羅計引尸引十四　嚩引里引十五　嚩引羅計引尸引十六　嗢里引十七　泥羊二合虞引里引莎引賀引十八」佛言：",
        "from": "T14n0505_001:0773c24_2",
        "context_with_next_sentence": true
    },
    {
        "source_sentence": "「舍利子！",
        "from": "T14n0505_001:0773c24_7",
        "context_with_next_sentence": true
    },
    {
        "source_sentence": "彼隨勇善男子！",
        "from": "T14n0505_001:0773c24_14",
        "context_with_next_sentence": true
    },
    {
        "source_sentence": "若於爾時得聞我說如是伽陀及大明章句，彼定不為蛇毒所蠚潰壞其身。",
        "from": "T14n0505_001:0773c26_7",
        "context_with_next_sentence": true
    },
    {
        "source_sentence": "」舍利子白佛言：",
        "from": "T14n0505_001:0773c26_15",
        "context_with_next_sentence": true
    },
    {
        "source_sentence": "「世尊！",
        "from": "T14n0505_001:0773c26_19",
        "context_with_next_sentence": true
    },
    {
        "source_sentence": "如佛今說勝妙伽陀及此大明章句，彼隨勇苾芻蛇所蠚時，離於佛所，如是妙法其云何得？",
        "from": "T14n0505_001:0773c29_1",
        "context_with_next_sentence": true
    },
    {
        "source_sentence": "」爾時，尊者舍利子說是語已，頭面著地禮世尊足，出於佛會。",
        "from": "T14n0505_001:0774a02_7",
        "context_with_next_sentence": true
    },
    {
        "source_sentence": "佛說隨勇尊者經",
        "from": "T14n0505_001:0774a03_100",
        "context_with_next_sentence": false
    }
]