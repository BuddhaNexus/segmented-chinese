{
    "T08n0224_007:0458b15_0": "道行般若經卷第七",
    "T08n0224_007:0458b16_0": "後漢月支國三藏支婁迦讖譯",
    "T08n0224_007:0458b17_0": "◎摩訶般若波羅蜜守空品第十七",
    "T08n0224_007:0458b18_0": "須菩提白佛言：「菩薩行般若波羅蜜，何等為入空？",
    "T08n0224_007:0458b19_1": "何等為守空三昧？」",
    "T08n0224_007:0458b19_2": "佛言：「菩薩行般若波羅蜜，色痛痒思想生死識空觀，當作是觀，一心作是觀不見法，如是不見法，於法中不作證。」",
    "T08n0224_007:0458b22_3": "須菩提言：「佛所說不於空中作證，云何菩薩於三昧中住，於空中不得證？」",
    "T08n0224_007:0458b23_4": "佛言：「菩薩悉具足念空不得證，作是觀不取證，作是觀觀入處，甫欲向是時不取證，不入三昧，心無所著，是時不失菩薩法本，不中道得證。",
    "T08n0224_007:0458b26_5": "何以故？",
    "T08n0224_007:0458b27_0": "本願悉護薩和薩故，為極慈哀故。",
    "T08n0224_007:0458b27_1": "自念言：『我悉具足於功德，是時不取證。』",
    "T08n0224_007:0458b28_2": "菩薩得般若波羅蜜，獲得極大功德，悉得智慧力。",
    "T08n0224_007:0458b29_3": "譬若人能勇悍却敵，為人極端正猛健，無所不能，能曉兵法，六十四變皆知習之，為眾人所敬。",
    "T08n0224_007:0458c03_4": "若有所至處，無不得其力者。",
    "T08n0224_007:0458c03_5": "有所得者轉分布與人，其心歡欣。",
    "T08n0224_007:0458c04_6": "若有他事，與父母妻子俱去，過大劇道厄難之中，安隱父母，語其妻子言：『莫有恐懼，當俱出是難中。』",
    "T08n0224_007:0458c06_7": "既出，得送父母妻子歸鄉里，不逢邪惡到家，莫不歡欣者。",
    "T08n0224_007:0458c08_0": "何以故？",
    "T08n0224_007:0458c08_1": "用是人勇悍多智慧黠健故。",
    "T08n0224_007:0458c08_2": "是菩薩行極大慈，心念十方薩和薩，是時持慈心悉施人上，是菩薩過阿羅漢地，出辟支佛地。",
    "T08n0224_007:0458c11_3": "於三昧中住，悉愍傷薩和薩無所見，於是中不取證，入空中深不作阿羅漢。",
    "T08n0224_007:0458c12_4": "菩薩作是行時，為行空三昧，向泥洹門不有想，不入空取證。",
    "T08n0224_007:0458c14_5": "譬若飛鳥飛行空中無所觸礙，菩薩行甫欲向空，至空向無想，不墮空中，不墮無想，悉欲具佛諸法。",
    "T08n0224_007:0458c16_6": "譬若工射人射空中，其箭住於空中，後箭中前箭，各各復射，後箭各各中前箭，其人射欲令前箭墮，爾乃墮。",
    "T08n0224_007:0458c18_7": "菩薩行般若波羅蜜，為漚惒拘舍羅所護，自於其地不中道取證，墮阿羅漢、辟支佛地，持是功德逮得阿耨多羅三耶三菩，功德盛滿便得佛。",
    "T08n0224_007:0458c22_0": "為菩薩於經本中觀，不中道取證。」",
    "T08n0224_007:0458c22_1": "須菩提白佛言：「菩薩謙苦作是學，不中道取證。」",
    "T08n0224_007:0458c23_2": "佛言：「是菩薩悉為護薩和薩，守空三昧向泥洹門，心念分別。",
    "T08n0224_007:0458c25_3": "何等為分別？",
    "T08n0224_007:0458c25_4": "守空三昧、無相三昧、無願三昧，是為分別漚惒拘舍羅，使是菩薩不中道取證。",
    "T08n0224_007:0458c27_5": "何以故？",
    "T08n0224_007:0458c27_6": "漚惒拘舍羅護之故，故心念一切薩和薩。",
    "T08n0224_007:0458c28_7": "持是所念故，得漚惒拘舍羅，不中道取證。",
    "T08n0224_007:0458c29_8": "若菩薩深入觀，守空三昧向泥洹門，無想三昧向泥洹門，無願三昧向泥洹門，用是故分別久遠已來人所因緣想中，求得阿耨多羅三耶三菩為說經，當使遠是因緣，守空三昧、守無想三昧、守無願三昧，向泥洹門，皆不中道取證。",
    "T08n0224_007:0459a05_9": "菩薩如是念久遠人，呼常有想，常有安想，常有我想，常有好想，各各本。",
    "T08n0224_007:0459a07_10": "我作阿耨多羅三耶三菩時，用人故為說經，使斷有想、有安想、有我想、有好想，悉斷求。",
    "T08n0224_007:0459a09_11": "云何斷？",
    "T08n0224_007:0459a09_12": "是常無常，是樂皆苦，是身非身，是好皆醜。",
    "T08n0224_007:0459a10_13": "菩薩自心念：『為得漚惒拘舍羅，守空、守無想、守無願三昧，向泥洹門，不中道取證。』",
    "T08n0224_007:0459a12_14": "若有菩薩心念：『人發遠已來，求因緣，求想，求欲，求聚想，求空想，求是想，皆現在。』",
    "T08n0224_007:0459a14_0": "菩薩言：『我一切欲使世間無有是，用是念人故得漚惒拘舍羅，是法觀空、想、願、識，無所從生齊限，是菩薩不中道取證，法當作是知。』",
    "T08n0224_007:0459a16_1": "云何菩薩求般若波羅蜜，當曉習於法中，心當何緣求，心當云何入，守空三昧、守無相三昧、守無願三昧，向泥洹門，皆不中道取證。",
    "T08n0224_007:0459a19_2": "守無識三昧，守無所從生三昧，是菩薩不得決故，守空三昧、無相三昧、無願三昧、無識三昧、無所從生三昧。",
    "T08n0224_007:0459a22_3": "念是三昧竟，有來問者，不即持不可計心為解者，知是非阿惟越致菩薩。",
    "T08n0224_007:0459a23_4": "何以故？",
    "T08n0224_007:0459a24_5": "阿惟越致心無央數悉知，用是比行不具足，知是菩薩未得阿惟越致。」",
    "T08n0224_007:0459a25_6": "須菩提白佛言：「若有菩薩能解是者，便為阿惟越致。」",
    "T08n0224_007:0459a26_7": "佛言：「聞深般若波羅蜜，若不聞能解者，即是阿惟越致。」",
    "T08n0224_007:0459a28_8": "須菩提言：「不可計人求菩薩道，少有能解者。」",
    "T08n0224_007:0459a29_9": "佛言：「能解者以受決，以於是功德中，極姝所知法者，阿羅漢、辟支佛所不能及，諸天、阿須倫、龍、鬼神所不及，是為阿惟越致相。」",
    "T08n0224_007:0459b03_10": "◎◎摩訶般若波羅蜜道行經遠離品第十八佛言：「復次，須菩提！",
    "T08n0224_007:0459b05_11": "夢中菩薩摩訶薩不入阿羅漢地，不入辟支佛地，不樂索其中，亦不教他人入其中，心亦不念般若中諸法，夢中視，不般若中為證，心悉常在佛。",
    "T08n0224_007:0459b08_12": "如是，須菩提！",
    "T08n0224_007:0459b09_13": "阿惟越致菩薩摩訶薩當知是阿惟越致相。",
    "T08n0224_007:0459b10_14": "「復次，須菩提！",
    "T08n0224_007:0459b10_15": "菩薩摩訶薩夢中與若干百弟子共會，在中央坐；不可數千弟子，不可數百千弟子共會，在中央坐說經；與比丘僧相隨，最在前頭。",
    "T08n0224_007:0459b13_16": "怛薩阿竭、阿羅呵、三耶三佛說經悉見。",
    "T08n0224_007:0459b14_17": "亦復是，須菩提！",
    "T08n0224_007:0459b14_18": "阿惟越致菩薩摩訶薩當知是阿惟越致相。",
    "T08n0224_007:0459b15_19": "「復次，須菩提！",
    "T08n0224_007:0459b15_20": "菩薩摩訶薩夢中在極高虛空中坐，為比丘僧說經，還自見七尺光，自在所變化，於餘處所作，為如佛說經，菩薩摩訶薩於夢中作是。",
    "T08n0224_007:0459b18_21": "亦復是，須菩提！",
    "T08n0224_007:0459b19_22": "阿惟越致菩薩摩訶薩當知是阿惟越致相。",
    "T08n0224_007:0459b20_23": "「復次，須菩提！",
    "T08n0224_007:0459b20_24": "菩薩摩訶薩夢中不恐不怖不難不畏，夢中若見郡縣，其中兵起展轉相攻，若火起，若見虎狼師子及餘獸，若見斷人頭者，如是餘變化大勤苦者，多困窮者，飢者渴者，都以厄難，悉作是見，其心不恐不怖不驚不搖。",
    "T08n0224_007:0459b25_25": "於夢中見，以覺即起坐，作是念：『如夢中所見，都是三處，我作佛時悉為說經遍教。』",
    "T08n0224_007:0459b27_26": "亦復是，須菩提！",
    "T08n0224_007:0459b27_27": "阿惟越致菩薩摩訶薩當知是阿惟越致相。",
    "T08n0224_007:0459b28_28": "「復次，須菩提！",
    "T08n0224_007:0459b28_29": "何從知是菩薩摩訶薩得阿耨多羅三耶三菩成作佛時，其境內一切無有惡心？",
    "T08n0224_007:0459c01_30": "是時，須菩提！",
    "T08n0224_007:0459c02_31": "菩薩摩訶薩夢中若見畜生相噉、人民疾疫時，其心稍稍生，逮得是願，作是念：『我會當作佛，如我作佛時，使我境界中一切無有惡。』",
    "T08n0224_007:0459c04_32": "用是故知。",
    "T08n0224_007:0459c05_33": "亦復是，須菩提！",
    "T08n0224_007:0459c05_34": "阿惟越致菩薩摩訶薩當知是阿惟越致相。",
    "T08n0224_007:0459c06_35": "諸惡悉除賜，亦復是，須菩提！",
    "T08n0224_007:0459c07_36": "阿惟越致相。",
    "T08n0224_007:0459c07_37": "「復次，須菩提！",
    "T08n0224_007:0459c07_38": "是菩薩摩訶薩於夢中覺已，若見城郭火起時，便作是念：『我於夢中所見，用是比、用是相見不怖，用是比、用是相行具足。』",
    "T08n0224_007:0459c10_39": "菩薩摩訶薩如是，是為阿惟越致相。",
    "T08n0224_007:0459c11_40": "『持是比、持是相行具足，是為阿惟越致菩薩摩訶薩。",
    "T08n0224_007:0459c12_41": "今我審應審至審，是所向者，當無異今是城郭火起，用我故，悉當滅，悉當消，悉當去，不復現。』」",
    "T08n0224_007:0459c14_42": "佛言：「假令火賜滅已、賜消已、賜去已，知是，須菩提！",
    "T08n0224_007:0459c15_43": "菩薩摩訶薩受決已，過去怛薩阿竭阿羅訶三耶三佛，授阿耨多羅三耶三菩，知是阿惟越致相。",
    "T08n0224_007:0459c17_44": "假令火不滅、不消、不去，知是菩薩摩訶薩未受決。",
    "T08n0224_007:0459c19_0": "設火神燒一舍置一舍，復越燒一里置一里，知是，須菩提！",
    "T08n0224_007:0459c20_1": "其家人前世時斷經故所致，是輩之人所作宿命悉自見，宿命所作惡於是悉除賜，從是以來斷經餘殃悉盡，是宿命惡悉消。",
    "T08n0224_007:0459c23_2": "如是，須菩提！",
    "T08n0224_007:0459c23_3": "知是菩薩摩訶薩未得阿惟越致、阿耨多羅三耶三菩。",
    "T08n0224_007:0459c24_4": "「復次，須菩提！",
    "T08n0224_007:0459c24_5": "用是比、用是相行具足，菩薩摩訶薩當作是視，持是比、持是相，當為說令知之。",
    "T08n0224_007:0459c26_6": "或時，須菩提！",
    "T08n0224_007:0459c27_0": "若男子、女人為鬼神所下，若為所持，是彼菩薩作是念：『或我受決，如過去怛薩阿竭、阿羅訶、三耶三佛授我阿耨多羅三耶三菩阿惟三佛，是阿耨多羅三耶三菩所念悉淨潔故。",
    "T08n0224_007:0459c30_1": "設我當作阿耨多羅三耶三菩阿惟三佛，所念皆淨潔，是阿耨多羅三耶三菩，却阿羅漢心，却辟支佛心。",
    "T08n0224_007:0460a03_2": "設却阿羅漢心以，設却辟支佛心以，阿耨多羅三耶三菩會當作佛，不得不作佛。",
    "T08n0224_007:0460a05_3": "阿耨多羅三耶三菩當作佛者，十方阿僧祇剎現在諸佛，無不知者、無不見者、無不證者。",
    "T08n0224_007:0460a07_4": "今怛薩阿竭、阿羅訶、三耶三佛，悉知我所識念，我審當作阿耨多羅三耶三菩阿惟三佛，審如我所語，審如我所為，審如我所言，是鬼神當用我故去。』",
    "T08n0224_007:0460a10_5": "便告言：『是男子、女人，何等鬼神所取持乎？』",
    "T08n0224_007:0460a11_6": "鬼神即為去。",
    "T08n0224_007:0460a11_7": "設是不去者，是菩薩摩訶薩說是時，當知，須菩提！",
    "T08n0224_007:0460a12_8": "是菩薩摩訶薩未受決，過去怛薩阿竭、阿羅訶、三耶三佛，不授阿耨多羅三耶三菩。」",
    "T08n0224_007:0460a14_9": "佛語須菩提：「其人審至誠者，弊魔往到是菩薩摩訶薩前住，作是語言：『若本作是住，若本字某，若以受決。』",
    "T08n0224_007:0460a17_10": "欲以亂之。",
    "T08n0224_007:0460a17_11": "是菩薩當說是語：『時我是真者，鬼神當隨我語，我審受決，為阿耨多羅三耶三菩。",
    "T08n0224_007:0460a19_12": "審如我至誠者，是鬼神即當去。』",
    "T08n0224_007:0460a19_13": "是弊魔便作是念：『我當使鬼神去。』",
    "T08n0224_007:0460a20_14": "何以故？",
    "T08n0224_007:0460a20_15": "弊魔極尊有威神，鬼神不敢當。",
    "T08n0224_007:0460a21_16": "魔作是念，鬼神用魔威神故便捨去。",
    "T08n0224_007:0460a22_17": "如是菩薩作是念：『用我威神故，鬼神即去耳。』」",
    "T08n0224_007:0460a23_18": "佛言：「不知用魔威神故去也，是彼菩薩摩訶薩以自謂審然，便自貢高，輕易人形，笑人無所錄，語人言：『我於過去怛薩阿竭、阿羅訶、三耶三佛所受決以，其餘人悉未受決。』",
    "T08n0224_007:0460a27_19": "用是故自可、自貢高，反瞋恚起，恚怒稍稍增多，則離薩芸若大遠，失阿耨多羅三耶三菩智。",
    "T08n0224_007:0460a29_20": "是輩菩薩無有漚惒拘舍羅，瞋怒更生，起是兩地，當墮阿羅漢地，若墮辟支佛道地。",
    "T08n0224_007:0460b02_21": "是輩，須菩提！",
    "T08n0224_007:0460b02_22": "持不成，是菩薩摩訶薩當覺知魔為。",
    "T08n0224_007:0460b03_23": "捨善知識去，亦不與善知識語，亦不與善知識從事，亦不錄善知識，用是故知為魔所固。",
    "T08n0224_007:0460b05_24": "如是，須菩提！",
    "T08n0224_007:0460b05_25": "菩薩摩訶薩當知魔為。",
    "T08n0224_007:0460b06_0": "何以故？",
    "T08n0224_007:0460b06_1": "當覺是事，知魔來在菩薩前，魔時時變服，往作是語言：『過去怛薩阿竭、阿羅呵、三耶三佛授，若受阿耨多羅三耶三菩，若本字某，若母字某，若父字某，若兄字某，若姊字某，若弟字某，若親厚字某，若知識字某，若父母兄字某，若七世祖父母字某，若母外家字某，若父外家字某，若在某城生，若在某國生，若在某郡生，若在某縣生，若在某鄉生，若常軟語，若今作是語，若乃前世時亦復作是軟語，或時高才。』",
    "T08n0224_007:0460b15_2": "便復隨形，言：『若前世時亦復高明，或見自字，或見乞食，或時一處飯，或時就飯者，或時先噉果菜却食飯，或時在丘墓間，或時路靖，或時在樹間止，或時有受請者，或時不受請，或時少多取足，或時麻油不塗身，或時語聲好，或時巧談語。』",
    "T08n0224_007:0460b20_3": "魔見如是，因底詭言：『若前世時亦復巧談語如是，若前世時施行法亦復如是。",
    "T08n0224_007:0460b22_4": "何以故？",
    "T08n0224_007:0460b22_5": "若前世時淨潔行今還得，若前世時行淨潔故，功德所致，今若還是功德耳。",
    "T08n0224_007:0460b24_6": "若前世時某家子，若種姓亦復字某，前世有是行，若今世亦復淨潔得是。』",
    "T08n0224_007:0460b26_7": "彼菩薩心便作是念想：『我得無爾乎？』",
    "T08n0224_007:0460b27_8": "是弊魔便復作是語言：『若以受決阿惟越致，過去怛薩阿竭、阿羅訶、三耶三佛，若授決已，用是故若得淨潔。』」",
    "T08n0224_007:0460b29_9": "佛語須菩提：「我所說阿惟越致菩薩摩訶薩，持是比、持是相、持是行用占之，我所說者不具足，得反自用是，當知是菩薩輩終不成就，當知為魔所壞。",
    "T08n0224_007:0460c03_10": "何以故？",
    "T08n0224_007:0460c04_11": "用是比、用是相，阿惟越致菩薩摩訶薩，知是了不得用，魔說其功德故，說其字故，是輩菩薩摩訶薩聞魔所語，心歡欣，自謂審然，便行形調人，輕易同學人，自貢高。",
    "T08n0224_007:0460c07_12": "彼菩薩用受是字故，便失其本行，墮魔羅網。",
    "T08n0224_007:0460c08_13": "「復次，須菩提！",
    "T08n0224_007:0460c09_14": "用受是字故，菩薩摩訶薩不覺魔為，反自呼得阿耨多羅三耶三菩。",
    "T08n0224_007:0460c10_15": "魔復作是語言：『若當作阿耨多羅三耶三菩，若作佛時當字某。』",
    "T08n0224_007:0460c12_16": "是菩薩聞是字，心中作是念：『我得無然乎？",
    "T08n0224_007:0460c13_0": "我亦先時念如是，我本作是生意，以我本作是念已。』」",
    "T08n0224_007:0460c14_1": "佛言：「是菩薩如是於智中少，是菩薩無有漚惒拘舍羅，反作是念：『是所言我字當作佛時，亦如我先時所念，我定當作阿耨多羅三耶三菩，字如是。』」",
    "T08n0224_007:0460c17_2": "佛言：「如魔所教，若魔天共作，是比丘為魔所迷。」",
    "T08n0224_007:0460c18_3": "佛語須菩提：「我所署菩薩，用是比、用是相，我不教令作是為，我所教了不得，亡是比、失是相，反用是字，故自意念：『我是阿惟越致。』",
    "T08n0224_007:0460c21_4": "便輕餘菩薩，用是輕易故離佛，遠離薩芸若，遠離阿耨多羅三耶三菩智，遠是漚惒拘舍羅，亡以般若波羅蜜，亡以善知識，以更得惡知識，是菩薩會墮阿羅漢、辟支佛道中。",
    "T08n0224_007:0460c25_5": "若後大久遠勤苦能復求佛者，用般若波羅蜜恩故，當復得阿耨多羅三耶三菩自致作佛。」",
    "T08n0224_007:0460c27_6": "佛言：「爾時發意受是字時，不即覺，不即改，不即悔，如是當墮阿羅漢、辟支佛道。」",
    "T08n0224_007:0460c29_7": "佛言：「若有比丘教重禁四事法，若復他事，所犯毀是禁，不復成沙門，不復為佛子，是壞菩薩輩，罪過於比丘四事法。",
    "T08n0224_007:0461a01_8": "是菩薩言：『我於某國某郡某縣某鄉生。』",
    "T08n0224_007:0461a02_9": "作是意生念時，其罪最重，當作是知。",
    "T08n0224_007:0461a03_10": "置是四事重法，是為五逆惡，當意生是念時，其罪重。",
    "T08n0224_007:0461a04_11": "是菩薩用受其字故，意信，生是念故，其罪大，當作是知。",
    "T08n0224_007:0461a06_12": "如是，須菩提！",
    "T08n0224_007:0461a06_13": "用是字故，為魔入深罪。",
    "T08n0224_007:0461a06_14": "「復次，須菩提！",
    "T08n0224_007:0461a07_15": "遠離之德菩薩摩訶薩，弊魔復往作是語言：『遠離法正當爾，怛薩阿竭、阿羅訶、三耶三佛所稱譽。』」",
    "T08n0224_007:0461a10_0": "佛語須菩提：「我不作是說遠離，教菩薩摩訶薩於獨處止、於樹間止、於閑處止。」",
    "T08n0224_007:0461a11_1": "須菩提白佛言：「云何，天中天！",
    "T08n0224_007:0461a12_2": "菩薩摩訶薩遠離何所？",
    "T08n0224_007:0461a12_3": "復有異遠離乎？",
    "T08n0224_007:0461a13_4": "亦不於獨處止，亦不於樹間止，亦不於閑處止，何等為異遠離？」",
    "T08n0224_007:0461a14_5": "佛語須菩提：「正使各各有阿羅漢隨是行念，各各有辟支佛隨是行念，各各有菩薩摩訶薩城外行遠離，各各行菩薩摩訶薩，一切惡不得犯，各各行菩薩摩訶薩，若當於獨處止，若於樹間止，若於閑處止，了了行菩薩摩訶薩是遠離法。",
    "T08n0224_007:0461a20_0": "我樂使作是行，不使遠行絕無人處於中也。",
    "T08n0224_007:0461a21_0": "菩薩摩訶薩持是遠離，當晝夜行，當了了行，是故菩薩摩訶薩遠離於城傍行。",
    "T08n0224_007:0461a22_1": "持是比菩薩摩訶薩當各各行，若於獨處止，若於樹間止，若於閑處止，各各行菩薩摩訶薩，我所說遠離法如是。",
    "T08n0224_007:0461a25_2": "爾時弊魔，當往教行遠離法語言：『若當於獨處止，若於樹間止，若於閑處止，當作是行。』",
    "T08n0224_007:0461a27_3": "是菩薩隨魔教，便亡遠離法。",
    "T08n0224_007:0461a27_4": "魔語言道：『等取阿羅漢法，作是念無有異，當隨是行，辟支佛道作是念無有異，亦當隨是行，菩薩道作是念無有異，亦當隨是行，般若波羅蜜難了知入中，若當作是行捨般若波羅蜜。』」",
    "T08n0224_007:0461b03_0": "佛言：「是菩薩所願未得，反隨其行，於法中未了知，是菩薩摩訶薩反自用是，當輕易餘菩薩，自念：『誰能過我者。』",
    "T08n0224_007:0461b05_1": "輕易城傍行菩薩。",
    "T08n0224_007:0461b05_2": "城傍行菩薩，了了淨潔，心無所念，不入阿羅漢法中住，不入辟支佛法中住，所有惡心不受，禪悅棄定，於三昧中悉逮得，所願悉具足度。」",
    "T08n0224_007:0461b08_3": "佛言：「是無有漚惒拘舍羅菩薩，正使於百千由旬空澤中，在其中行，禽獸所不至處，賊所不至處，羅剎所不至處，在彼間止，若百歲、若百千歲、若百千萬歲，正使復過是，不知是遠離法，會無所益。",
    "T08n0224_007:0461b13_4": "是遠離菩薩不具足，自念自用悉得，以了不自知為亡也。",
    "T08n0224_007:0461b14_5": "自用在遠離中立，是為兩舌耳，不得遠離也。",
    "T08n0224_007:0461b15_6": "我不喜是菩薩心爾也，我所道遠離菩薩摩訶薩不爾也。",
    "T08n0224_007:0461b16_7": "是所遠離不具足知，於是遠離中了不得，如是為三遠離耳。",
    "T08n0224_007:0461b18_8": "如是弊魔便往飛在虛空中立，作是語：『善哉，善男子！",
    "T08n0224_007:0461b19_9": "是真遠離法，怛薩阿竭、阿羅訶、三耶三佛所說，正當隨是遠離行，如是疾得阿耨多羅三耶三菩阿惟三佛。』",
    "T08n0224_007:0461b21_10": "是菩薩聞是語喜，便從遠離起去，往到城傍遠離菩薩所，是菩薩比丘成就有德人也，反往輕言：『若所行法，非也。』」",
    "T08n0224_007:0461b24_11": "佛言：「如是諸仁者中，有了了隨行菩薩摩訶薩，反呼非，中有反行反呼是，不當敬者而敬之，當所敬者反瞋向，語是菩薩言：『我行遠離，有飛人來語我言：「善哉，善哉！",
    "T08n0224_007:0461b28_0": "若審是遠離法，正當隨是行。」",
    "T08n0224_007:0461b28_1": "用是故我來相語耳。",
    "T08n0224_007:0461b29_2": "今若當隨我所行，如我所行無有比，若有城傍行，誰當來語若，誰當來告若善哉？』」",
    "T08n0224_007:0461c01_3": "佛言：「是菩薩有德之人，而反輕如是。",
    "T08n0224_007:0461c02_4": "須菩提！",
    "T08n0224_007:0461c03_0": "菩薩當作是知，如擔死人種，無所復中直反呼，是菩薩有短，是為菩薩怨家，是為厭菩薩，以是為天上天下之大賊也；正使如沙門被服，亦復是賊無異也；於菩薩有德人中，亦復是賊也。",
    "T08n0224_007:0461c07_1": "是曹輩，須菩提！",
    "T08n0224_007:0461c07_2": "不當與共從事也，不當與共語言也，亦不當恭敬視也。",
    "T08n0224_007:0461c08_3": "何以故？",
    "T08n0224_007:0461c09_0": "多瞋怒起，敗人好心。",
    "T08n0224_007:0461c09_1": "是輩人也，當作是知。",
    "T08n0224_007:0461c09_2": "何所，須菩提！",
    "T08n0224_007:0461c10_3": "菩薩摩訶薩不捨薩芸若？",
    "T08n0224_007:0461c10_4": "不置阿耨多羅三耶三菩？",
    "T08n0224_007:0461c11_5": "是所菩薩摩訶薩不捨薩芸若故，是阿耨多羅三耶三菩阿惟三佛，為一切護薩和薩。",
    "T08n0224_007:0461c13_6": "是彼壞菩薩輩，不當與從事，不當敬，不當與會。",
    "T08n0224_007:0461c14_7": "所當護法，一當自堅持，常當急持淨潔心立，心所狎習，常當諦持，常當正心，常當怖畏勤苦處，無得入其中，無得入三處，是彼壞菩薩輩，所在彼處，常當持慈心向，常當哀之令安隱，愍傷之、慈念之，常當自護自念：『使我無得生是惡心，一切使我心無瑕穢，我設有是不善，疾使我棄。』",
    "T08n0224_007:0461c20_8": "如是，須菩提！",
    "T08n0224_007:0461c21_9": "菩薩摩訶薩所有行極上，當作是知。",
    "T08n0224_007:0461c22_0": "摩訶般若波羅蜜道行經善知識品第十九「復次，須菩提！",
    "T08n0224_007:0461c23_1": "菩薩摩訶薩在事，欲得阿耨多羅三耶三菩阿惟三佛，是彼當與善知識從事，恭敬承事。」",
    "T08n0224_007:0461c25_2": "須菩提問佛：「菩薩摩訶薩善知識，當何以知之？」",
    "T08n0224_007:0461c26_3": "佛語須菩提：「佛天中天，是菩薩摩訶薩善知識；若有說般若波羅蜜者，教人入是經中，是菩薩摩訶薩善知識；六波羅蜜是菩薩摩訶薩善知識。",
    "T08n0224_007:0461c29_4": "當作是知。",
    "T08n0224_007:0461c29_5": "六波羅蜜是舍怛羅，六波羅蜜是道，六波羅蜜是護，六波羅蜜是一，六波羅蜜是將，過去怛薩阿竭、阿羅訶、三耶三佛，皆從六波羅蜜出；甫當來怛薩阿竭、阿羅訶、三耶三佛，皆從六波羅蜜出；今現在十方阿僧祇剎怛薩阿竭、阿羅訶、三耶三佛，亦皆從六波羅蜜出，成薩芸若。",
    "T08n0224_007:0462a07_0": "皆於四事中取道，用四事護薩和薩。",
    "T08n0224_007:0462a07_1": "何等四事？",
    "T08n0224_007:0462a08_2": "一者、布施於人，二者、歡樂於人，三者、饒益於人，四者、等與。",
    "T08n0224_007:0462a09_3": "是為四。",
    "T08n0224_007:0462a09_4": "如是，須菩提！",
    "T08n0224_007:0462a09_5": "菩薩摩訶薩是故為舍怛羅，是故為母，是故為父，是故為舍，是故為臺，是故為度，是故為自歸，是故為導，是故為六波羅蜜，是故為薩和薩之度。",
    "T08n0224_007:0462a13_0": "何因菩薩摩訶薩學六波羅蜜？",
    "T08n0224_007:0462a13_1": "用無有極處人民故，悉欲斷其根，是菩薩摩訶薩皆於般若波羅蜜中學。」",
    "T08n0224_007:0462a15_2": "須菩提問佛：「何所是般若波羅蜜相？」",
    "T08n0224_007:0462a16_3": "佛語須菩提：「無所罣礙是般若波羅蜜相。」",
    "T08n0224_007:0462a17_4": "須菩提言：「是所相得般若波羅蜜，如是相得諸法。」",
    "T08n0224_007:0462a18_5": "佛言：「如是，須菩提！",
    "T08n0224_007:0462a18_6": "無所有相得般若波羅蜜，是所相得諸法。",
    "T08n0224_007:0462a19_7": "何以故？",
    "T08n0224_007:0462a19_8": "須菩提！",
    "T08n0224_007:0462a19_9": "諸法各各異，諸法各各虛空。",
    "T08n0224_007:0462a20_10": "如是，須菩提！",
    "T08n0224_007:0462a20_11": "是所相各各虛空，是為般若波羅蜜相，諸法各各虛空。",
    "T08n0224_007:0462a22_12": "如是，須菩提！",
    "T08n0224_007:0462a22_13": "是所相般若波羅蜜各各虛空，隨是相諸法各各虛空。」",
    "T08n0224_007:0462a23_14": "須菩提問佛：「正使，天中天！",
    "T08n0224_007:0462a24_15": "諸法各各虛空，何緣人民欲生無有盡時，各各無有減時，各各無有盡處時，虛空無有增時，虛空無有息時，各各虛空無有阿耨多羅三耶三菩阿惟三佛，不從是中各各虛空，是法不得阿耨多羅三耶三菩阿惟三佛。",
    "T08n0224_007:0462a29_16": "云何，天中天！",
    "T08n0224_007:0462a29_17": "是法當何以知決？」",
    "T08n0224_007:0462a29_18": "佛語須菩提：「爾須菩提！",
    "T08n0224_007:0462b01_19": "晝夜人民欲得是因致是，作是求。」",
    "T08n0224_007:0462b02_20": "須菩提言：「如是，天中天！",
    "T08n0224_007:0462b02_21": "晝夜人民欲得是因致是，作是求。」",
    "T08n0224_007:0462b03_22": "佛言：「云何，須菩提！",
    "T08n0224_007:0462b03_23": "若見我欲得是空不？」",
    "T08n0224_007:0462b04_24": "須菩提言：「不也，天中天！」",
    "T08n0224_007:0462b04_25": "佛言：「如是不？",
    "T08n0224_007:0462b05_26": "須菩提！",
    "T08n0224_007:0462b05_27": "自作是得是空不？」",
    "T08n0224_007:0462b05_28": "須菩提言：「如是，天中天！",
    "T08n0224_007:0462b06_29": "空。」",
    "T08n0224_007:0462b06_30": "佛言：「云何，須菩提！",
    "T08n0224_007:0462b06_31": "但用是故，欲得是因致是，人民用是故勤苦，無有解已時。」",
    "T08n0224_007:0462b08_32": "須菩提言：「如天中天極安隱人民，欲得是因致是，勤苦無有休息時。」",
    "T08n0224_007:0462b09_33": "佛言：「如是，須菩提！",
    "T08n0224_007:0462b10_34": "人民所欲故便著，當作是知。",
    "T08n0224_007:0462b10_35": "人民所生本從是生，從是中無可取，無可取者不作是得，是了無所有。",
    "T08n0224_007:0462b12_36": "如是，須菩提！",
    "T08n0224_007:0462b12_37": "無有減盡時，從是中了無有生增益者。",
    "T08n0224_007:0462b13_38": "作是曉知，是為菩薩摩訶薩行般若波羅蜜。」",
    "T08n0224_007:0462b14_39": "須菩提白佛言：「作是曉知者，菩薩摩訶薩為不求色，不求痛痒思想生死識。",
    "T08n0224_007:0462b16_40": "作是曉知，行般若波羅蜜菩薩摩訶薩，為悉等行，諸阿羅漢、諸辟支佛所不能及，有德之人所行道，是彼極過上，是所得愛無有能逮者。",
    "T08n0224_007:0462b19_41": "是菩薩摩訶薩當作是念：『得般若波羅蜜已，當作是行。』",
    "T08n0224_007:0462b20_42": "菩薩摩訶薩晝夜行，疾近阿耨多羅三耶三菩阿惟三佛。」",
    "T08n0224_007:0462b21_43": "佛言：「云何，須菩提！",
    "T08n0224_007:0462b22_44": "閻浮利人民及四面，蜎飛蠕動悉令作人，各各得人道已，皆令求阿耨多羅三耶三菩，以發意索佛道，各各盡壽作布施，持是布施施與作阿耨多羅三耶三菩。",
    "T08n0224_007:0462b25_45": "於須菩提意云何，是菩薩摩訶薩作是布施，其福寧多不？」",
    "T08n0224_007:0462b27_46": "須菩提言：「甚多，甚多！",
    "T08n0224_007:0462b27_47": "天中天！」",
    "T08n0224_007:0462b27_48": "佛言：「不如是菩薩摩訶薩得般若波羅蜜已守一日，正使最後守一日，如般若波羅蜜中教，作是念行，其福過彼上。",
    "T08n0224_007:0462c01_49": "或時菩薩摩訶薩得般若波羅蜜已，如是法作是念行，是都盧於眾中極尊。",
    "T08n0224_007:0462c03_50": "何以故？",
    "T08n0224_007:0462c03_51": "其餘人無有能及是慈者，捨諸佛，是菩薩摩訶薩無有與等者。",
    "T08n0224_007:0462c04_52": "是善男子深入知中，曉了是智悉具足，悉見世間勤苦者，爾時極大愍傷，念眼徹視見不可計人民，悉具足無有懈時，用不懈故得是行。",
    "T08n0224_007:0462c07_53": "當爾時極大感念，悉念薩和薩，不用是相住，亦不用餘住是所。",
    "T08n0224_007:0462c09_54": "須菩提！",
    "T08n0224_007:0462c09_55": "菩薩摩訶薩其智極大明，雖未作阿耨多羅三耶三菩，明如是。",
    "T08n0224_007:0462c10_56": "隨是行，一切剎土皆共尊舉，正上阿耨多羅三耶三菩，終不逮，若受人衣被、飲食、床臥具、醫藥悉具足。",
    "T08n0224_007:0462c13_57": "是般若波羅蜜者，心在其中立，所受施悉除去，近薩芸若。",
    "T08n0224_007:0462c14_58": "如是，須菩提！",
    "T08n0224_007:0462c14_59": "菩薩摩訶薩所噉無有罪益，於薩和薩悉示道徑，無有邊，無有極處，悉明照；諸在牢獄中者，悉欲度脫；薩和薩悉欲示眼。",
    "T08n0224_007:0462c17_60": "是般若波羅蜜中法，當念行，當隨是教，用是念行，是般若波羅蜜有入中者，不動行，不搖行。",
    "T08n0224_007:0462c19_61": "何以故？",
    "T08n0224_007:0462c19_62": "隨是不動搖行，莫念想，莫得作異念持短入般若波羅蜜中，當作是行，晝夜入般若波羅蜜中莫懈止。",
    "T08n0224_007:0462c22_63": "譬若，須菩提！",
    "T08n0224_007:0462c22_64": "男子得摩尼珠，前時未得，却後得是摩尼珠，歡欣踊躍。",
    "T08n0224_007:0462c23_65": "得是摩尼珠已，却後復亡之，用是故大愁毒，坐起憂念想，如亡七寶，作是念：『云何我直亡是珍寶？』",
    "T08n0224_007:0462c26_66": "如是，須菩提！",
    "T08n0224_007:0462c26_67": "菩薩摩訶薩欲索珍寶者，常當堅持心無得失薩芸若，常當入是中念。」",
    "T08n0224_007:0462c27_68": "須菩提白佛言：「設使所念用身亡乎？",
    "T08n0224_007:0462c28_69": "云何菩薩摩訶薩念薩芸若不亡？」",
    "T08n0224_007:0462c29_70": "佛語須菩提：「設是菩薩摩訶薩作是知無為，不失般若波羅蜜。",
    "T08n0224_007:0463a01_71": "何以故？",
    "T08n0224_007:0463a02_72": "須菩提！",
    "T08n0224_007:0463a02_73": "般若波羅蜜虛空，是般若波羅蜜亦不增亦不減。」",
    "T08n0224_007:0463a03_74": "須菩提言：「是般若波羅蜜虛空，云何生菩薩摩訶薩，般若波羅蜜成就其行，近阿耨多羅三耶三菩？」",
    "T08n0224_007:0463a05_75": "佛言：「不也，須菩提！",
    "T08n0224_007:0463a06_76": "菩薩摩訶薩亦不增亦不減。",
    "T08n0224_007:0463a06_77": "正使，須菩提！",
    "T08n0224_007:0463a07_0": "是經中說時，菩薩摩訶薩聞是亦不恐亦不怖，當作是知，是善男子則為行般若波羅蜜。」",
    "T08n0224_007:0463a09_0": "須菩提白佛言：「如是般若波羅蜜為空行乎不？",
    "T08n0224_007:0463a10_1": "須菩提有離般若波羅蜜行得不？",
    "T08n0224_007:0463a10_2": "須菩提空行不？",
    "T08n0224_007:0463a11_3": "須菩提離空行不？",
    "T08n0224_007:0463a11_4": "須菩提敗色行不？",
    "T08n0224_007:0463a12_0": "須菩提敗痛痒思想生死識行不？",
    "T08n0224_007:0463a12_1": "須菩提離色頗所有行不？",
    "T08n0224_007:0463a13_2": "須菩提離痛痒思想生死識頗所有行不？」",
    "T08n0224_007:0463a14_3": "須菩提言：「云何，天中天，行般若波羅蜜？」",
    "T08n0224_007:0463a15_4": "佛言：「云何，須菩提！",
    "T08n0224_007:0463a15_5": "見是法不？",
    "T08n0224_007:0463a15_6": "何所法行般若波羅蜜？」",
    "T08n0224_007:0463a16_7": "須菩提言：「不見也，天中天！」",
    "T08n0224_007:0463a16_8": "佛言：「云何，須菩提！",
    "T08n0224_007:0463a17_9": "遍見不？",
    "T08n0224_007:0463a17_10": "見般若波羅蜜何所菩薩摩訶薩行？」",
    "T08n0224_007:0463a18_11": "須菩提言：「不見也，天中天！」",
    "T08n0224_007:0463a19_0": "佛言：「設使，須菩提！",
    "T08n0224_007:0463a19_1": "遍見不？",
    "T08n0224_007:0463a19_2": "是菩薩摩訶薩行般若波羅蜜。」",
    "T08n0224_007:0463a20_3": "須菩提言：「不見也，天中天！」",
    "T08n0224_007:0463a20_4": "佛言：「設使，須菩提！",
    "T08n0224_007:0463a21_5": "不遍見，法有所生處不？」",
    "T08n0224_007:0463a21_6": "須菩提言：「不見也，天中天！」",
    "T08n0224_007:0463a22_7": "佛語須菩提：「是菩薩摩訶薩逮無所從生法樂，如是樂悉具足，無所從生受決阿耨多羅三耶三菩，是怛薩阿竭、阿羅訶、三耶三佛所至處，無所復畏，悉作是護，菩薩摩訶薩作是求、作是行、作是力，為逮佛慧、極大慧、自在慧、薩芸若慧、怛薩阿竭慧。",
    "T08n0224_007:0463a28_8": "設見不得佛，佛語為有異。」",
    "T08n0224_007:0463a28_9": "須菩提白佛言：「設使諸法無所從生，受決阿耨多羅三耶三菩。」",
    "T08n0224_007:0463b01_10": "佛語須菩提：「不也。」",
    "T08n0224_007:0463b01_11": "須菩提白佛言：「云何菩薩摩訶薩得阿耨多羅三耶三菩？」",
    "T08n0224_007:0463b02_12": "佛語須菩提：「見不所當受決阿耨多羅三耶三菩。」",
    "T08n0224_007:0463b03_13": "須菩提言：「我不見法當作阿耨多羅三耶三菩。」",
    "T08n0224_007:0463b05_0": "佛言：「如是，須菩提！",
    "T08n0224_007:0463b05_1": "如是諸法，無無從中得。",
    "T08n0224_007:0463b06_0": "菩薩不作是念：『持是法當受決不受決。』」",
    "T08n0224_007:0463b06_1": "◎道行般若經卷第七"
}