[
    {
        "source_sentence": "十二因緣論一卷",
        "from": "T32n1651_001:0480c13_0",
        "context_with_next_sentence": true
    },
    {
        "source_sentence": "淨意菩薩造",
        "from": "T32n1651_001:0480c15_0",
        "context_with_next_sentence": true
    },
    {
        "source_sentence": "後魏北印度三藏菩提流支譯",
        "from": "T32n1651_001:0480c16_0",
        "context_with_next_sentence": true
    },
    {
        "source_sentence": "歸命牟尼尊，　　妙法比丘僧，",
        "from": "T32n1651_001:0480c17_0",
        "context_with_next_sentence": true
    },
    {
        "source_sentence": "略作因緣論，　　為義顯現故。",
        "from": "T32n1651_001:0480c18_13",
        "context_with_next_sentence": true
    },
    {
        "source_sentence": "牟尼所演說，　　十二勝上分，",
        "from": "T32n1651_001:0480c19_0",
        "context_with_next_sentence": true
    },
    {
        "source_sentence": "因緣所生法，　　彼為三所攝。",
        "from": "T32n1651_001:0480c20_13",
        "context_with_next_sentence": true
    },
    {
        "source_sentence": "煩惱業及苦，　　次說應當知，",
        "from": "T32n1651_001:0480c21_0",
        "context_with_next_sentence": true
    },
    {
        "source_sentence": "煩惱初八九，　　業二及以十，",
        "from": "T32n1651_001:0480c22_0",
        "context_with_next_sentence": true
    },
    {
        "source_sentence": "餘七說為苦，　　三攝十二法，",
        "from": "T32n1651_001:0480c23_0",
        "context_with_next_sentence": true
    },
    {
        "source_sentence": "從三故生二，　　從二故生七，",
        "from": "T32n1651_001:0480c24_0",
        "context_with_next_sentence": true
    },
    {
        "source_sentence": "從七復生三，　　是故如輪轉。",
        "from": "T32n1651_001:0480c25_13",
        "context_with_next_sentence": true
    },
    {
        "source_sentence": "一切世間法，　　唯因果無人，",
        "from": "T32n1651_001:0480c26_0",
        "context_with_next_sentence": true
    },
    {
        "source_sentence": "但從諸空法，　　唯生於空法。",
        "from": "T32n1651_001:0480c27_13",
        "context_with_next_sentence": true
    },
    {
        "source_sentence": "誦燈印鏡響，　　日珠種子水，",
        "from": "T32n1651_001:0480c28_0",
        "context_with_next_sentence": true
    },
    {
        "source_sentence": "諸陰轉不轉，　　智者善思量。",
        "from": "T32n1651_001:0480c29_13",
        "context_with_next_sentence": true
    },
    {
        "source_sentence": "有弟子成就，隨所聞法堪能受持，令不忘失於如來法，謂事非事及性相等。",
        "from": "T32n1651_001:0481a02_13",
        "context_with_next_sentence": true
    },
    {
        "source_sentence": "如是義中心懷疑惑，為得知故，問言尊者：",
        "from": "T32n1651_001:0481a03_13",
        "context_with_next_sentence": true
    },
    {
        "source_sentence": "「牟尼所演說，　　十二勝上分，",
        "from": "T32n1651_001:0481a04_0",
        "context_with_next_sentence": true
    },
    {
        "source_sentence": "因緣所生法，　　彼為三所攝。",
        "from": "T32n1651_001:0481a05_13",
        "context_with_next_sentence": true
    },
    {
        "source_sentence": "如是等諸事，　　今為知請問，",
        "from": "T32n1651_001:0481a06_0",
        "context_with_next_sentence": true
    },
    {
        "source_sentence": "願為我解釋，　　除斷我疑網。",
        "from": "T32n1651_001:0481a07_13",
        "context_with_next_sentence": true
    },
    {
        "source_sentence": "師見弟子意，　　於法生渴仰，",
        "from": "T32n1651_001:0481a08_0",
        "context_with_next_sentence": true
    },
    {
        "source_sentence": "恭敬請示故，　　即答言：",
        "from": "T32n1651_001:0481a09_11",
        "context_with_next_sentence": true
    },
    {
        "source_sentence": "「汝聽！",
        "from": "T32n1651_001:0481a09_15",
        "context_with_next_sentence": true
    },
    {
        "source_sentence": "十二勝上分，　　彼為三所攝，",
        "from": "T32n1651_001:0481a10_0",
        "context_with_next_sentence": true
    },
    {
        "source_sentence": "煩惱業及苦，　　次說應當知。",
        "from": "T32n1651_001:0481a11_13",
        "context_with_next_sentence": true
    },
    {
        "source_sentence": "是中十及二，　　故曰為十二，",
        "from": "T32n1651_001:0481a12_0",
        "context_with_next_sentence": true
    },
    {
        "source_sentence": "以彼不異分，　　故名為勝分。",
        "from": "T32n1651_001:0481a13_13",
        "context_with_next_sentence": true
    },
    {
        "source_sentence": "如車輿分故，　　說勝分應知。",
        "from": "T32n1651_001:0481a14_13",
        "context_with_next_sentence": true
    },
    {
        "source_sentence": "」言牟尼者，名為寂滅，亦名無分別，亦名為定，亦名無言說。",
        "from": "T32n1651_001:0481a16_5",
        "context_with_next_sentence": true
    },
    {
        "source_sentence": "彼牟尼所演、宣暢辯說，是名假名。",
        "from": "T32n1651_001:0481a17_2",
        "context_with_next_sentence": true
    },
    {
        "source_sentence": "然彼非是大人丈夫自在定時性相所生，但唯因緣所生成故。",
        "from": "T32n1651_001:0481a18_11",
        "context_with_next_sentence": true
    },
    {
        "source_sentence": "彼十二分，於煩惱、業及以苦處，三法迭互共作因緣，如拒瓶案。",
        "from": "T32n1651_001:0481a19_19",
        "context_with_next_sentence": true
    },
    {
        "source_sentence": "如是三處所攝應知。",
        "from": "T32n1651_001:0481a20_8",
        "context_with_next_sentence": true
    },
    {
        "source_sentence": "問曰：",
        "from": "T32n1651_001:0481a21_2",
        "context_with_next_sentence": true
    },
    {
        "source_sentence": "何者為煩惱、何者為業、何者為苦，而得有此諸因緣法勝分攝成？",
        "from": "T32n1651_001:0481a22_10",
        "context_with_next_sentence": true
    },
    {
        "source_sentence": "答曰：",
        "from": "T32n1651_001:0481a23_2",
        "context_with_next_sentence": true
    },
    {
        "source_sentence": "於此十二勝上分中，初為無明、第八為愛、第九為取，此三勝分是煩惱所攝；",
        "from": "T32n1651_001:0481a24_16",
        "context_with_next_sentence": true
    },
    {
        "source_sentence": "第二為行、第十為有，此二勝分是業所攝；",
        "from": "T32n1651_001:0481a25_16",
        "context_with_next_sentence": true
    },
    {
        "source_sentence": "餘七勝分是苦所攝。",
        "from": "T32n1651_001:0481a26_6",
        "context_with_next_sentence": true
    },
    {
        "source_sentence": "此是煩惱、業、苦等三，攝十二分應知。",
        "from": "T32n1651_001:0481a27_3",
        "context_with_next_sentence": true
    },
    {
        "source_sentence": "言餘七者，謂識、名色、六入、觸、受及生、老死。",
        "from": "T32n1651_001:0481a28_2",
        "context_with_next_sentence": true
    },
    {
        "source_sentence": "恩愛別離、怨憎合會、所求不得，如是等法生一切苦。",
        "from": "T32n1651_001:0481a29_6",
        "context_with_next_sentence": true
    },
    {
        "source_sentence": "如是諸分，於向所說，煩惱業苦以為根本。",
        "from": "T32n1651_001:0481b01_5",
        "context_with_next_sentence": true
    },
    {
        "source_sentence": "應知攝十二分唯有三事，更無餘法。",
        "from": "T32n1651_001:0481b02_3",
        "context_with_next_sentence": true
    },
    {
        "source_sentence": "一切經中但有此分，更無有餘。",
        "from": "T32n1651_001:0481b02_17",
        "context_with_next_sentence": true
    },
    {
        "source_sentence": "問曰：",
        "from": "T32n1651_001:0481b03_2",
        "context_with_next_sentence": true
    },
    {
        "source_sentence": "已知此等諸勝分義，為我解釋煩惱業苦在於何處？",
        "from": "T32n1651_001:0481b04_5",
        "context_with_next_sentence": true
    },
    {
        "source_sentence": "復云何成一切諸事？",
        "from": "T32n1651_001:0481b04_14",
        "context_with_next_sentence": true
    },
    {
        "source_sentence": "答曰：",
        "from": "T32n1651_001:0481b04_17",
        "context_with_next_sentence": true
    },
    {
        "source_sentence": "從三生二，三是煩惱，二是業，謂從煩惱而生於業。",
        "from": "T32n1651_001:0481b06_1",
        "context_with_next_sentence": true
    },
    {
        "source_sentence": "從二生七，七者是苦，謂從於業而生於苦。",
        "from": "T32n1651_001:0481b07_1",
        "context_with_next_sentence": true
    },
    {
        "source_sentence": "從七生三者，謂從於苦而生煩惱。",
        "from": "T32n1651_001:0481b07_16",
        "context_with_next_sentence": true
    },
    {
        "source_sentence": "此說煩惱、業、苦三種迭互相生，是故生有輪轉不定。",
        "from": "T32n1651_001:0481b08_20",
        "context_with_next_sentence": true
    },
    {
        "source_sentence": "所言有者，所謂欲、色、無色界等，彼中不住，喻如輪轉。",
        "from": "T32n1651_001:0481b10_3",
        "context_with_next_sentence": true
    },
    {
        "source_sentence": "以彼有故，一切世間凡夫眾生，次第上下，猶如輪轉，有中不定。",
        "from": "T32n1651_001:0481b11_12",
        "context_with_next_sentence": true
    },
    {
        "source_sentence": "以不定故，說有三處。",
        "from": "T32n1651_001:0481b12_2",
        "context_with_next_sentence": true
    },
    {
        "source_sentence": "問曰：",
        "from": "T32n1651_001:0481b13_2",
        "context_with_next_sentence": true
    },
    {
        "source_sentence": "彼造一切身自在眾生，何者是彼？",
        "from": "T32n1651_001:0481b13_17",
        "context_with_next_sentence": true
    },
    {
        "source_sentence": "作事云何？",
        "from": "T32n1651_001:0481b14_2",
        "context_with_next_sentence": true
    },
    {
        "source_sentence": "答曰：",
        "from": "T32n1651_001:0481b15_2",
        "context_with_next_sentence": true
    },
    {
        "source_sentence": "偈言「一切世間法，唯因果無人，除假說故有，此是正思量。",
        "from": "T32n1651_001:0481b16_8",
        "context_with_next_sentence": true
    },
    {
        "source_sentence": "」彼非說性，是故見作眾生不成。",
        "from": "T32n1651_001:0481b17_2",
        "context_with_next_sentence": true
    },
    {
        "source_sentence": "問曰：",
        "from": "T32n1651_001:0481b18_2",
        "context_with_next_sentence": true
    },
    {
        "source_sentence": "若如是者，云何得從現在世間而取未來世間？",
        "from": "T32n1651_001:0481b19_3",
        "context_with_next_sentence": true
    },
    {
        "source_sentence": "答曰：",
        "from": "T32n1651_001:0481b20_2",
        "context_with_next_sentence": true
    },
    {
        "source_sentence": "乃至無有一毫等法從現在世間而取未來世間。",
        "from": "T32n1651_001:0481b21_4",
        "context_with_next_sentence": true
    },
    {
        "source_sentence": "是故偈言「但從諸空法，唯生於空法。",
        "from": "T32n1651_001:0481b22_1",
        "context_with_next_sentence": true
    },
    {
        "source_sentence": "」此明自我、我所空，謂煩惱業處此五法行，性離無我。",
        "from": "T32n1651_001:0481b23_4",
        "context_with_next_sentence": true
    },
    {
        "source_sentence": "應如是取。",
        "from": "T32n1651_001:0481b23_9",
        "context_with_next_sentence": true
    },
    {
        "source_sentence": "問曰：",
        "from": "T32n1651_001:0481b24_2",
        "context_with_next_sentence": true
    },
    {
        "source_sentence": "若性無我法中而行性無我者，今說何為證？",
        "from": "T32n1651_001:0481b25_2",
        "context_with_next_sentence": true
    },
    {
        "source_sentence": "答曰：",
        "from": "T32n1651_001:0481b26_2",
        "context_with_next_sentence": true
    },
    {
        "source_sentence": "偈言「誦燈印鏡響，日珠種子水。",
        "from": "T32n1651_001:0481b26_17",
        "context_with_next_sentence": true
    },
    {
        "source_sentence": "」如是等諸喻，為證可取。",
        "from": "T32n1651_001:0481b27_7",
        "context_with_next_sentence": true
    },
    {
        "source_sentence": "信無自體，性假名故。",
        "from": "T32n1651_001:0481b27_17",
        "context_with_next_sentence": true
    },
    {
        "source_sentence": "有言：",
        "from": "T32n1651_001:0481b27_20",
        "context_with_next_sentence": true
    },
    {
        "source_sentence": "現在世、未來世者，如師所誦，實不從師轉至弟子。",
        "from": "T32n1651_001:0481b29_2",
        "context_with_next_sentence": true
    },
    {
        "source_sentence": "雖不從師轉至弟子，豈可不成授弟子義？",
        "from": "T32n1651_001:0481c01_1",
        "context_with_next_sentence": true
    },
    {
        "source_sentence": "可言弟子無因而得，遮護妄計無因患故。",
        "from": "T32n1651_001:0481c01_19",
        "context_with_next_sentence": true
    },
    {
        "source_sentence": "如是臨命終時，心識不至未來世間，防常患故。",
        "from": "T32n1651_001:0481c03_1",
        "context_with_next_sentence": true
    },
    {
        "source_sentence": "非未來身從餘處來，遮護妄計無因患故。",
        "from": "T32n1651_001:0481c03_19",
        "context_with_next_sentence": true
    },
    {
        "source_sentence": "如師誦為因，令弟子得，彼不可說以為即是亦不可說為一向異。",
        "from": "T32n1651_001:0481c05_8",
        "context_with_next_sentence": true
    },
    {
        "source_sentence": "如是臨命終時，心識為因，是故得生後身心識。",
        "from": "T32n1651_001:0481c06_10",
        "context_with_next_sentence": true
    },
    {
        "source_sentence": "而彼心識，不可說一、不可說異，亦不離彼、亦不即彼。",
        "from": "T32n1651_001:0481c07_16",
        "context_with_next_sentence": true
    },
    {
        "source_sentence": "如是從燈生燈、從印生印、從鏡生像、從聲有響，從日從珠出生於火、從子生芽、如安石榴菴羅果等口生涎水。",
        "from": "T32n1651_001:0481c10_5",
        "context_with_next_sentence": true
    },
    {
        "source_sentence": "如是等法，不名即彼、不名異彼。",
        "from": "T32n1651_001:0481c11_1",
        "context_with_next_sentence": true
    },
    {
        "source_sentence": "如是一切諸因緣法轉不轉事，諸有智者善思量應知。",
        "from": "T32n1651_001:0481c12_5",
        "context_with_next_sentence": true
    },
    {
        "source_sentence": "是中陰者，所謂說色、受、想、行、識。",
        "from": "T32n1651_001:0481c12_23",
        "context_with_next_sentence": true
    },
    {
        "source_sentence": "彼託生者，此諸陰滅，因彼滅陰後相似生，然實無有一毫等法從此至彼。",
        "from": "T32n1651_001:0481c14_11",
        "context_with_next_sentence": true
    },
    {
        "source_sentence": "此是世間漸次之義。",
        "from": "T32n1651_001:0481c15_2",
        "context_with_next_sentence": true
    },
    {
        "source_sentence": "以是義故，一切世間無常、不淨、苦、無我等。",
        "from": "T32n1651_001:0481c16_1",
        "context_with_next_sentence": true
    },
    {
        "source_sentence": "以能觀察如是事故，於諸法中不生疑惑，不疑惑故則不生染，不生染故則不生著，不生著故則不虛渴，不虛渴故則不造業，以無業故則不取事，不取事故不造有為行，無有為行故則不復生，以不生故無有一切身心等苦。",
        "from": "T32n1651_001:0481c21_3",
        "context_with_next_sentence": true
    },
    {
        "source_sentence": "如是不造五種因故，則於彼處無七種果，以無果故名為解脫。",
        "from": "T32n1651_001:0481c22_12",
        "context_with_next_sentence": true
    },
    {
        "source_sentence": "如是作故，則是釋成不生不滅、不常不斷。",
        "from": "T32n1651_001:0481c23_11",
        "context_with_next_sentence": true
    },
    {
        "source_sentence": "有邊無邊如是等句，於中有偈：",
        "from": "T32n1651_001:0481c24_6",
        "context_with_next_sentence": true
    },
    {
        "source_sentence": "不見無緣生，　　決定是正義，",
        "from": "T32n1651_001:0481c25_0",
        "context_with_next_sentence": true
    },
    {
        "source_sentence": "於諸最妙事，　　是故不成斷。",
        "from": "T32n1651_001:0481c26_13",
        "context_with_next_sentence": true
    },
    {
        "source_sentence": "於中無所減，　　亦復無所增，",
        "from": "T32n1651_001:0481c27_0",
        "context_with_next_sentence": true
    },
    {
        "source_sentence": "應見如諦實，　　隨狀及如彼。",
        "from": "T32n1651_001:0481c28_13",
        "context_with_next_sentence": true
    },
    {
        "source_sentence": "十二因緣論一卷",
        "from": "T32n1651_001:0481c29_100",
        "context_with_next_sentence": false
    }
]