[
    {
        "source_sentence": "般若波羅蜜多心經幽贊卷下",
        "from": "T33n1710_002:0533b13_0",
        "context_with_next_sentence": true
    },
    {
        "source_sentence": "大乘　基撰",
        "from": "T33n1710_002:0533b15_0",
        "context_with_next_sentence": true
    },
    {
        "source_sentence": "知所學法，如是修已，何相名成能修學者？種、",
        "from": "T33n1710_002:0533b16_0",
        "context_with_next_sentence": true
    },
    {
        "source_sentence": "行具修，成十二住，總攝一切菩薩皆盡，此後方得無上菩提，第十三住成圓滿果。",
        "from": "T33n1710_002:0533b18_15",
        "context_with_next_sentence": true
    },
    {
        "source_sentence": "頌曰：",
        "from": "T33n1710_002:0533b18_18",
        "context_with_next_sentence": true
    },
    {
        "source_sentence": "種姓勝解行，　　極喜增上戒，",
        "from": "T33n1710_002:0533b19_0",
        "context_with_next_sentence": true
    },
    {
        "source_sentence": "增上心三慧，　　無相有功用。",
        "from": "T33n1710_002:0533b20_13",
        "context_with_next_sentence": true
    },
    {
        "source_sentence": "無相無功用，　　及以無礙解，",
        "from": "T33n1710_002:0533b21_0",
        "context_with_next_sentence": true
    },
    {
        "source_sentence": "最上菩薩住，　　最極如來住。",
        "from": "T33n1710_002:0533b22_13",
        "context_with_next_sentence": true
    },
    {
        "source_sentence": "一、種姓住。",
        "from": "T33n1710_002:0533b23_5",
        "context_with_next_sentence": true
    },
    {
        "source_sentence": "猶未發趣無上菩提，於餘住中唯有因轉，相如前說。",
        "from": "T33n1710_002:0533b24_8",
        "context_with_next_sentence": true
    },
    {
        "source_sentence": "二、勝解行住。",
        "from": "T33n1710_002:0533b24_15",
        "context_with_next_sentence": true
    },
    {
        "source_sentence": "從初發心乃至初地，由前修相，於自住中雖已得淨，為得淨故而修正行，起分別慧，勵意修作，成苦遲通行；",
        "from": "T33n1710_002:0533b27_2",
        "context_with_next_sentence": true
    },
    {
        "source_sentence": "勉勵說法，隨力亦能現正覺等利益安樂；",
        "from": "T33n1710_002:0533b28_1",
        "context_with_next_sentence": true
    },
    {
        "source_sentence": "於前諸行或未普學，諸相未成，意樂未淨。",
        "from": "T33n1710_002:0533b28_20",
        "context_with_next_sentence": true
    },
    {
        "source_sentence": "三、極歡喜住，即是初地。",
        "from": "T33n1710_002:0533b29_11",
        "context_with_next_sentence": true
    },
    {
        "source_sentence": "如前白品并十大願皆現圓滿，由此轉名淨勝意樂；",
        "from": "T33n1710_002:0533c01_13",
        "context_with_next_sentence": true
    },
    {
        "source_sentence": "超過異生地，證正性離生，生如來家，成佛真子，紹隆佛種；",
        "from": "T33n1710_002:0533c02_20",
        "context_with_next_sentence": true
    },
    {
        "source_sentence": "得諸平等，離諸諍害，獲實證淨，知於菩提我已隣近；",
        "from": "T33n1710_002:0533c04_3",
        "context_with_next_sentence": true
    },
    {
        "source_sentence": "證二空理，成二妙智，生大歡喜，行十法淨修住，謂信、慈、悲、惠捨、無倦、知諸論、解世間、修慚愧、堅力持、供養諸佛。",
        "from": "T33n1710_002:0533c06_15",
        "context_with_next_sentence": true
    },
    {
        "source_sentence": "於九住法專精求趣，多為輪王，王此洲界，調伏慳垢，乃至願我恒處最尊，為有情依，作諸義利。",
        "from": "T33n1710_002:0533c08_16",
        "context_with_next_sentence": true
    },
    {
        "source_sentence": "或樂精進，淨信出家，瞬息須臾證百三摩地，以淨天眼於諸佛國見百如來，變化、住持，皆能解了，神力能動百佛世界，身亦能往，放大光明，普令他見，化為百類，利百有情。",
        "from": "T33n1710_002:0533c12_13",
        "context_with_next_sentence": true
    },
    {
        "source_sentence": "若欲留身，得百劫住，見前後際各百劫事，證百法門，化為百身，身皆能現百菩薩眷屬。",
        "from": "T33n1710_002:0533c14_11",
        "context_with_next_sentence": true
    },
    {
        "source_sentence": "四、增上戒住，即第二地。",
        "from": "T33n1710_002:0533c15_2",
        "context_with_next_sentence": true
    },
    {
        "source_sentence": "由前住中十意樂住淨，得入此住。",
        "from": "T33n1710_002:0533c15_17",
        "context_with_next_sentence": true
    },
    {
        "source_sentence": "性戒具足，少邪業道諸惡犯戒亦不現行，況中、上品？",
        "from": "T33n1710_002:0533c17_1",
        "context_with_next_sentence": true
    },
    {
        "source_sentence": "能善了知業道因果，自及勸他行諸淨業，於有情苦得大哀愍。",
        "from": "T33n1710_002:0533c18_8",
        "context_with_next_sentence": true
    },
    {
        "source_sentence": "如實觀照，廣見諸佛善根清淨；",
        "from": "T33n1710_002:0533c19_3",
        "context_with_next_sentence": true
    },
    {
        "source_sentence": "多為輪王，王四天下。",
        "from": "T33n1710_002:0533c19_13",
        "context_with_next_sentence": true
    },
    {
        "source_sentence": "止息犯戒，一切威力過前十倍。",
        "from": "T33n1710_002:0533c20_6",
        "context_with_next_sentence": true
    },
    {
        "source_sentence": "五、增上心住，即第三地。",
        "from": "T33n1710_002:0533c20_18",
        "context_with_next_sentence": true
    },
    {
        "source_sentence": "由前作意解了通達，復由十淨心得入此住。",
        "from": "T33n1710_002:0533c21_16",
        "context_with_next_sentence": true
    },
    {
        "source_sentence": "能通達諸行有情大菩提，亦正推求脫苦方便，諸煩惱纏無障礙智，淨法界中無分別慧，辨此智見勝三摩地；",
        "from": "T33n1710_002:0533c24_6",
        "context_with_next_sentence": true
    },
    {
        "source_sentence": "於菩薩藏精進多聞，不惜身命，捨諸所愛，無有師長不誓承事，教誓皆行，身誓受苦，但聞一頌，勝得大千充滿妙寶，聞佛一句法能引正等覺淨菩薩行，勝得釋、梵、護世等果。",
        "from": "T33n1710_002:0533c28_4",
        "context_with_next_sentence": true
    },
    {
        "source_sentence": "設有告言，「我有一句法能引正等覺淨菩薩行，汝若能投大火坑者，當為汝說」，菩薩歡喜踊躍言能，「正使火坑等三千界，為聞法故，我從梵天尚能投入，況小火坑？",
        "from": "T33n1710_002:0534a02_17",
        "context_with_next_sentence": true
    },
    {
        "source_sentence": "為求佛法，尚應久處大地獄中，況餘小苦？",
        "from": "T33n1710_002:0534a03_16",
        "context_with_next_sentence": true
    },
    {
        "source_sentence": "」聞已便能法隨法行，能引住世間靜慮、等至等，復還棄捨，隨願受生；",
        "from": "T33n1710_002:0534a05_7",
        "context_with_next_sentence": true
    },
    {
        "source_sentence": "多作釋天帝，化他令斷欲貪，威力過前百千之數。",
        "from": "T33n1710_002:0534a06_8",
        "context_with_next_sentence": true
    },
    {
        "source_sentence": "六、覺分相應增上慧住，即第四地。",
        "from": "T33n1710_002:0534a07_4",
        "context_with_next_sentence": true
    },
    {
        "source_sentence": "由前求多聞成十法明，得入此住。",
        "from": "T33n1710_002:0534a07_19",
        "context_with_next_sentence": true
    },
    {
        "source_sentence": "得十成熟智，修菩提分法，能斷薩迦耶見等一切執著；",
        "from": "T33n1710_002:0534a09_4",
        "context_with_next_sentence": true
    },
    {
        "source_sentence": "離訶毀業，修讚美業；",
        "from": "T33n1710_002:0534a09_14",
        "context_with_next_sentence": true
    },
    {
        "source_sentence": "心轉調柔，功德隆盛，安住尋求修治地業；",
        "from": "T33n1710_002:0534a10_12",
        "context_with_next_sentence": true
    },
    {
        "source_sentence": "圓滿意樂勝解界性，聖教怨敵不能傾動；",
        "from": "T33n1710_002:0534a11_11",
        "context_with_next_sentence": true
    },
    {
        "source_sentence": "多作蘇夜摩天王，化除薩迦耶見，威力過前俱胝之數。",
        "from": "T33n1710_002:0534a12_15",
        "context_with_next_sentence": true
    },
    {
        "source_sentence": "七、諸諦相應增上慧住，即第五地。",
        "from": "T33n1710_002:0534a13_12",
        "context_with_next_sentence": true
    },
    {
        "source_sentence": "由前十平等清淨意樂，得入此住。",
        "from": "T33n1710_002:0534a14_8",
        "context_with_next_sentence": true
    },
    {
        "source_sentence": "以十方便觀察諸諦，正毀諸行，悲愍有情；",
        "from": "T33n1710_002:0534a15_7",
        "context_with_next_sentence": true
    },
    {
        "source_sentence": "攝受資糧，勤修正願、念、慧行等，皆得增長，離異作意；",
        "from": "T33n1710_002:0534a16_11",
        "context_with_next_sentence": true
    },
    {
        "source_sentence": "以諸方便成熟有情，一切工巧皆能引發；",
        "from": "T33n1710_002:0534a17_8",
        "context_with_next_sentence": true
    },
    {
        "source_sentence": "多作珊都使多天王，化捨一切內外邪法。",
        "from": "T33n1710_002:0534a18_7",
        "context_with_next_sentence": true
    },
    {
        "source_sentence": "八、緣起相應增上慧住，即第六地。",
        "from": "T33n1710_002:0534a19_3",
        "context_with_next_sentence": true
    },
    {
        "source_sentence": "由前十種法平等性，得入此住。",
        "from": "T33n1710_002:0534a19_17",
        "context_with_next_sentence": true
    },
    {
        "source_sentence": "覺悟緣起，生解脫門，一切邪想皆不能動；",
        "from": "T33n1710_002:0534a20_17",
        "context_with_next_sentence": true
    },
    {
        "source_sentence": "為益有情攝受生死，智、悲隨逐，無所著智、般若波羅蜜多住現前；",
        "from": "T33n1710_002:0534a22_6",
        "context_with_next_sentence": true
    },
    {
        "source_sentence": "證得無量勝三摩地，意樂不壞，餘不能奪；",
        "from": "T33n1710_002:0534a23_6",
        "context_with_next_sentence": true
    },
    {
        "source_sentence": "多作妙化天王，化除一切增上慢等，威力過前百千俱胝之數。",
        "from": "T33n1710_002:0534a24_13",
        "context_with_next_sentence": true
    },
    {
        "source_sentence": "九、有功用無相住，即第七地。",
        "from": "T33n1710_002:0534a25_7",
        "context_with_next_sentence": true
    },
    {
        "source_sentence": "由前十種妙方便慧所引世間進道勝行，得入此住。",
        "from": "T33n1710_002:0534a26_10",
        "context_with_next_sentence": true
    },
    {
        "source_sentence": "達佛境界無間缺修，一一剎那證十度等菩提分法，有加行行一切圓滿，極淨住前導猶名有染；",
        "from": "T33n1710_002:0534a28_13",
        "context_with_next_sentence": true
    },
    {
        "source_sentence": "工巧智滿，超二乘三摩地境，念念能入滅盡定，能現菩薩甚希奇業；",
        "from": "T33n1710_002:0534b01_4",
        "context_with_next_sentence": true
    },
    {
        "source_sentence": "多作他化自在天王，能授二乘現觀方便，威力過前俱胝百千之數。",
        "from": "T33n1710_002:0534b02_14",
        "context_with_next_sentence": true
    },
    {
        "source_sentence": "十、無功用無相住，即第八地。",
        "from": "T33n1710_002:0534b03_8",
        "context_with_next_sentence": true
    },
    {
        "source_sentence": "由前十種入一切法第一義智，得入此住。",
        "from": "T33n1710_002:0534b04_7",
        "context_with_next_sentence": true
    },
    {
        "source_sentence": "以前所修四如實智，今得清淨，成無生忍；",
        "from": "T33n1710_002:0534b05_6",
        "context_with_next_sentence": true
    },
    {
        "source_sentence": "斷四災患，愛甚深住，蒙諸如來覺悟勸導，授與無量引發門智、神通、事業，悟入無量分身妙智，得十自在，隨受勝利；",
        "from": "T33n1710_002:0534b07_17",
        "context_with_next_sentence": true
    },
    {
        "source_sentence": "多作初靜慮天王，創入此住第一剎那，所有福智一切威力，過前諸住所得一倍，第二剎那過前二倍，至十地滿運運增長，說不能盡。",
        "from": "T33n1710_002:0534b10_17",
        "context_with_next_sentence": true
    },
    {
        "source_sentence": "十一、無礙解住，即第九地。",
        "from": "T33n1710_002:0534b11_9",
        "context_with_next_sentence": true
    },
    {
        "source_sentence": "由前於甚深住不生喜足，復於智殊勝性愛樂隨入，起智加行，宣說諸法，說法所作皆如實知，成大法師，具無礙解；",
        "from": "T33n1710_002:0534b14_1",
        "context_with_next_sentence": true
    },
    {
        "source_sentence": "多作第二靜慮天王。",
        "from": "T33n1710_002:0534b14_10",
        "context_with_next_sentence": true
    },
    {
        "source_sentence": "十二、最上成滿菩薩住，即第十地。",
        "from": "T33n1710_002:0534b15_6",
        "context_with_next_sentence": true
    },
    {
        "source_sentence": "前無礙解遍清淨已，堪為法王，受法灌頂，得離垢等無量等持，作佛所作，得一切佛相稱法、座、身、諸眷屬，得大光明，證利有情佛事妙智，逮得無量解脫、陀羅尼門、神通、大念等無數功德；",
        "from": "T33n1710_002:0534b19_9",
        "context_with_next_sentence": true
    },
    {
        "source_sentence": "多作過色究竟大自在天王，菩薩道滿資糧周備，從佛大雲堪領廣大微妙法雨，自如大雲同現等覺，普雨法雨殄息塵埃，令善稼穡生長成熟。",
        "from": "T33n1710_002:0534b22_13",
        "context_with_next_sentence": true
    },
    {
        "source_sentence": "此一一住所斷、所修、所證功德，非餘住無，依各圓滿故別建立。",
        "from": "T33n1710_002:0534b24_2",
        "context_with_next_sentence": true
    },
    {
        "source_sentence": "勝解行住趣無相修，所作狹小，有缺不定；",
        "from": "T33n1710_002:0534b25_1",
        "context_with_next_sentence": true
    },
    {
        "source_sentence": "次後六住獲無相修，所作廣大，無缺決定；",
        "from": "T33n1710_002:0534b26_1",
        "context_with_next_sentence": true
    },
    {
        "source_sentence": "後之四住圓證清淨，領受修果，所作無量。",
        "from": "T33n1710_002:0534b26_20",
        "context_with_next_sentence": true
    },
    {
        "source_sentence": "勝解行住，信等第六心，信生不退、不斷善根；",
        "from": "T33n1710_002:0534b27_20",
        "context_with_next_sentence": true
    },
    {
        "source_sentence": "十住第七心，居位不退，不作二乘；",
        "from": "T33n1710_002:0534b28_15",
        "context_with_next_sentence": true
    },
    {
        "source_sentence": "至極喜住，所證不退，永無忘失；",
        "from": "T33n1710_002:0534b29_9",
        "context_with_next_sentence": true
    },
    {
        "source_sentence": "至無功用無相住，修行不退，任運進修皆求種智，廣行利樂，故留諸惑助願受生，由此不說斷煩惱相。",
        "from": "T33n1710_002:0534c02_14",
        "context_with_next_sentence": true
    },
    {
        "source_sentence": "生有五種。",
        "from": "T33n1710_002:0534c02_19",
        "context_with_next_sentence": true
    },
    {
        "source_sentence": "一、除災生。",
        "from": "T33n1710_002:0534c03_5",
        "context_with_next_sentence": true
    },
    {
        "source_sentence": "由願自在，為大魚等濟諸飢乏，為大醫藥救諸疾病，為大善巧善和諍鬪，為大國王如法息苦，為大天神斷邪見行，為火、為水、為乘、為船、為種種物息除災患。",
        "from": "T33n1710_002:0534c06_16",
        "context_with_next_sentence": true
    },
    {
        "source_sentence": "二、隨類生。",
        "from": "T33n1710_002:0534c06_22",
        "context_with_next_sentence": true
    },
    {
        "source_sentence": "願自在力，於傍生等惡類中生，彼所行惡而自不行，彼不行善而自行之，如入酒肆能立其志，入諸婬舍示欲之過，為說正法除彼過失。",
        "from": "T33n1710_002:0534c10_1",
        "context_with_next_sentence": true
    },
    {
        "source_sentence": "三、大勢生。",
        "from": "T33n1710_002:0534c10_7",
        "context_with_next_sentence": true
    },
    {
        "source_sentence": "稟性生時，壽量、形色、族姓、貴富最為殊勝，能除眾生輕慢等過。",
        "from": "T33n1710_002:0534c11_13",
        "context_with_next_sentence": true
    },
    {
        "source_sentence": "四、增上生，受十王果，自在化導，隨所應生。",
        "from": "T33n1710_002:0534c12_14",
        "context_with_next_sentence": true
    },
    {
        "source_sentence": "五、最後生，此生資糧已極圓滿，如慈氏等生婆羅門大國師家，如釋迦等生剎帝利大國王家，能現等覺，作諸佛事。",
        "from": "T33n1710_002:0534c15_6",
        "context_with_next_sentence": true
    },
    {
        "source_sentence": "復以四相攝受有情。",
        "from": "T33n1710_002:0534c15_15",
        "context_with_next_sentence": true
    },
    {
        "source_sentence": "一者、頓普。",
        "from": "T33n1710_002:0534c15_21",
        "context_with_next_sentence": true
    },
    {
        "source_sentence": "初發心位，普頓攝受一切有情皆為眷屬，隨力饒益。",
        "from": "T33n1710_002:0534c17_3",
        "context_with_next_sentence": true
    },
    {
        "source_sentence": "二者、增上。",
        "from": "T33n1710_002:0534c17_9",
        "context_with_next_sentence": true
    },
    {
        "source_sentence": "若為家主，勸識恩惠，孝養父母，妻子等所隨時愍給，僕隷等所終不逼切而能堪忍，病等瞻療，愛語、慰喻，猶如自身，不生賤想。",
        "from": "T33n1710_002:0534c20_4",
        "context_with_next_sentence": true
    },
    {
        "source_sentence": "若為國王，不行刀杖，以法理化；",
        "from": "T33n1710_002:0534c20_19",
        "context_with_next_sentence": true
    },
    {
        "source_sentence": "財利饒益，依本土田而自食用，不行侵掠；",
        "from": "T33n1710_002:0534c21_17",
        "context_with_next_sentence": true
    },
    {
        "source_sentence": "視諸眾生如父、如子，所言誠諦，不行欺詐，勸捨諸惡，教修諸善。",
        "from": "T33n1710_002:0534c23_6",
        "context_with_next_sentence": true
    },
    {
        "source_sentence": "三者、攝取。",
        "from": "T33n1710_002:0534c23_12",
        "context_with_next_sentence": true
    },
    {
        "source_sentence": "平等無儻，不希名利，秉事徒眾等無染攝受，於自義利，正教修習，非邪加行而陷逗之。",
        "from": "T33n1710_002:0534c25_10",
        "context_with_next_sentence": true
    },
    {
        "source_sentence": "四者、隨時。",
        "from": "T33n1710_002:0534c25_16",
        "context_with_next_sentence": true
    },
    {
        "source_sentence": "諸有情類下、中、上品，長、短、少時方堪淨故，隨應成熟而行攝受。",
        "from": "T33n1710_002:0534c27_4",
        "context_with_next_sentence": true
    },
    {
        "source_sentence": "此十三住，七地所攝，一、種姓地，二、勝解行地，三、淨勝意樂地，此之三地即初三住；",
        "from": "T33n1710_002:0534c29_2",
        "context_with_next_sentence": true
    },
    {
        "source_sentence": "四、行正行地，即次六住；",
        "from": "T33n1710_002:0534c29_14",
        "context_with_next_sentence": true
    },
    {
        "source_sentence": "五、決定地，即第十住，墮在第三決定中故；",
        "from": "T33n1710_002:0535a01_11",
        "context_with_next_sentence": true
    },
    {
        "source_sentence": "六、決定行地，即第十一住；",
        "from": "T33n1710_002:0535a02_3",
        "context_with_next_sentence": true
    },
    {
        "source_sentence": "七、倒究竟地，即第十二、第十三住，因果二中皆究竟故。",
        "from": "T33n1710_002:0535a03_8",
        "context_with_next_sentence": true
    },
    {
        "source_sentence": "此前所說諸菩薩行雖有無量，不過四種。",
        "from": "T33n1710_002:0535a04_8",
        "context_with_next_sentence": true
    },
    {
        "source_sentence": "一、波羅蜜多行，則六、十度。",
        "from": "T33n1710_002:0535a04_22",
        "context_with_next_sentence": true
    },
    {
        "source_sentence": "二、菩提分行，三十七品、四尋思等一切妙行。",
        "from": "T33n1710_002:0535a05_20",
        "context_with_next_sentence": true
    },
    {
        "source_sentence": "三、神通行，即六神通。",
        "from": "T33n1710_002:0535a06_10",
        "context_with_next_sentence": true
    },
    {
        "source_sentence": "四、成熟有情行，即所調伏界、調伏方便界無量，如上所說若所學處、若所學法、若能修學，皆菩薩行，勇猛熾然依前修學，不見行相，是名為行。",
        "from": "T33n1710_002:0535a09_14",
        "context_with_next_sentence": true
    },
    {
        "source_sentence": "此所行法云何名深？",
        "from": "T33n1710_002:0535a10_3",
        "context_with_next_sentence": true
    },
    {
        "source_sentence": "勝空者言，妙理玄邈，不可思議，二乘不能曉，凡夫所不測，故名為深。",
        "from": "T33n1710_002:0535a11_15",
        "context_with_next_sentence": true
    },
    {
        "source_sentence": "如應者言，真諦智境超言議道，非喻所喻，微妙難知，備三無上，具七大性，體、業、利、樂一切殊勝，白法溟海，妙寶泉池，非大菩提為法界主無由相稱，故所修學皆名為深，應勤趣證。",
        "from": "T33n1710_002:0535a15_18",
        "context_with_next_sentence": true
    },
    {
        "source_sentence": "或此一切諸菩薩行，真如實相難可圓證，智慧觀照難可獲得，詮教文字難可悟說，萬行眷屬難可成就，有空境界難可通達，以慧為首，餘性或資，皆名般若，故並名深。",
        "from": "T33n1710_002:0535a19_14",
        "context_with_next_sentence": true
    },
    {
        "source_sentence": "云何名「時」？",
        "from": "T33n1710_002:0535a19_21",
        "context_with_next_sentence": true
    },
    {
        "source_sentence": "勝空者言，若依世俗，信、學、修、證，求、照、達、空；",
        "from": "T33n1710_002:0535a20_24",
        "context_with_next_sentence": true
    },
    {
        "source_sentence": "若依勝義，悟法體空，修行般若，事緒究竟，總名為時。",
        "from": "T33n1710_002:0535a22_1",
        "context_with_next_sentence": true
    },
    {
        "source_sentence": "如應者言，無上菩提廣大深遠，非少積因可能證獲，於前所說十二住中，若日夜等時分算數，一一住中經多俱胝百千大劫，或過是數方證方滿。",
        "from": "T33n1710_002:0535a25_7",
        "context_with_next_sentence": true
    },
    {
        "source_sentence": "若以大劫超過一切算數之量，總經於三無數大劫方得證滿。",
        "from": "T33n1710_002:0535a26_15",
        "context_with_next_sentence": true
    },
    {
        "source_sentence": "經初無數大劫於一行中修一行，故證極喜住；",
        "from": "T33n1710_002:0535a27_16",
        "context_with_next_sentence": true
    },
    {
        "source_sentence": "經第二無數大劫於一行中修一切行，證無功用、無相住，以意樂淨決定勇猛；",
        "from": "T33n1710_002:0535a29_12",
        "context_with_next_sentence": true
    },
    {
        "source_sentence": "後經第三無數大劫一切行中修一切行，證如來住。",
        "from": "T33n1710_002:0535b01_15",
        "context_with_next_sentence": true
    },
    {
        "source_sentence": "此常精進，非不爾者。",
        "from": "T33n1710_002:0535b02_6",
        "context_with_next_sentence": true
    },
    {
        "source_sentence": "若上勇猛如翹足等，或有能轉眾多中劫或多大劫，決定無轉無數大劫，故知因位決定經三無數大劫修行圓滿方證菩提，五種彼岸皆能到故。",
        "from": "T33n1710_002:0535b05_10",
        "context_with_next_sentence": true
    },
    {
        "source_sentence": "此意即說修五般若三劫分位，或隨自心變作分限，事緒究竟總立時名。",
        "from": "T33n1710_002:0535b07_3",
        "context_with_next_sentence": true
    },
    {
        "source_sentence": "若達空時唯正智證，既修學位通攝所餘。",
        "from": "T33n1710_002:0535b08_2",
        "context_with_next_sentence": true
    },
    {
        "source_sentence": "獨覺利根尚經百劫，況求作佛無多劫因？",
        "from": "T33n1710_002:0535b09_1",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0535b10_2",
        "context_with_next_sentence": true
    },
    {
        "source_sentence": "照見五蘊等皆空。",
        "from": "T33n1710_002:0535b10_10",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0535b10_13",
        "context_with_next_sentence": true
    },
    {
        "source_sentence": "此顯由行甚深般若得正慧眼。",
        "from": "T33n1710_002:0535b11_7",
        "context_with_next_sentence": true
    },
    {
        "source_sentence": "達空名「照」，謂色、受等諸有為法，皆有三世、內外、麁細、劣勝、近遠。",
        "from": "T33n1710_002:0535b12_19",
        "context_with_next_sentence": true
    },
    {
        "source_sentence": "積聚名「蘊」，此五謂色、受、想、行、識。",
        "from": "T33n1710_002:0535b13_17",
        "context_with_next_sentence": true
    },
    {
        "source_sentence": "「等」言等取處等諸法。",
        "from": "T33n1710_002:0535b14_2",
        "context_with_next_sentence": true
    },
    {
        "source_sentence": "勝空者言，前破能觀執，顯能觀空，今破所觀執，顯所觀空。",
        "from": "T33n1710_002:0535b15_8",
        "context_with_next_sentence": true
    },
    {
        "source_sentence": "若癡所蔽，迷勝義理，於蘊等中妄執為有，如處夢者見境現前；",
        "from": "T33n1710_002:0535b16_15",
        "context_with_next_sentence": true
    },
    {
        "source_sentence": "若正了知勝義諦理，不生執著，如夢覺位了境非有；",
        "from": "T33n1710_002:0535b17_19",
        "context_with_next_sentence": true
    },
    {
        "source_sentence": "故行般若，便照性空。",
        "from": "T33n1710_002:0535b18_9",
        "context_with_next_sentence": true
    },
    {
        "source_sentence": "如應者言，雖修一切皆行般若，證真遣妄，由慧照空，故此偏說。",
        "from": "T33n1710_002:0535b19_18",
        "context_with_next_sentence": true
    },
    {
        "source_sentence": "此中「空」言，即三無性。",
        "from": "T33n1710_002:0535b20_10",
        "context_with_next_sentence": true
    },
    {
        "source_sentence": "謂計所執本體非有，相無自性，所以稱空；",
        "from": "T33n1710_002:0535b21_7",
        "context_with_next_sentence": true
    },
    {
        "source_sentence": "諸依他起，色如聚沫，受喻浮泡，想同陽焰，行類芭蕉，識猶幻事，無如所執自然生性，故亦名空；",
        "from": "T33n1710_002:0535b23_9",
        "context_with_next_sentence": true
    },
    {
        "source_sentence": "圓成實性因觀所執空無方證，或無如彼所執真性，故真勝義亦名為空。",
        "from": "T33n1710_002:0535b25_2",
        "context_with_next_sentence": true
    },
    {
        "source_sentence": "據實三性非空非不空，對破有執總密說空，非後二性都無名空，說一切空是佛密意，於有及無總說空故，如世尊說：",
        "from": "T33n1710_002:0535b27_15",
        "context_with_next_sentence": true
    },
    {
        "source_sentence": "相、生、勝義無自性，　　如是我皆已顯示，",
        "from": "T33n1710_002:0535b28_0",
        "context_with_next_sentence": true
    },
    {
        "source_sentence": "若不知佛此密意，　　失壞正道不能往。",
        "from": "T33n1710_002:0535b29_17",
        "context_with_next_sentence": true
    },
    {
        "source_sentence": "又此空者即真如理，性非空、有，因空所顯，遮執為有故假名空，愚夫不知，執五蘊等定離真有，起相分別，今推歸本，體即真如，事離於理，無別性故。",
        "from": "T33n1710_002:0535c04_6",
        "context_with_next_sentence": true
    },
    {
        "source_sentence": "由此經言，一切有情皆如來藏，一切法等皆即真如，說有相事則無相空，令諸有情斷諸相縛。",
        "from": "T33n1710_002:0535c06_8",
        "context_with_next_sentence": true
    },
    {
        "source_sentence": "眼類有五，一、肉眼，非定所生大造淨色。",
        "from": "T33n1710_002:0535c07_6",
        "context_with_next_sentence": true
    },
    {
        "source_sentence": "二、天眼，因定所起大造淨色。",
        "from": "T33n1710_002:0535c07_20",
        "context_with_next_sentence": true
    },
    {
        "source_sentence": "三、慧眼，照理空智。",
        "from": "T33n1710_002:0535c08_9",
        "context_with_next_sentence": true
    },
    {
        "source_sentence": "四、法眼，達教有慧。",
        "from": "T33n1710_002:0535c08_19",
        "context_with_next_sentence": true
    },
    {
        "source_sentence": "五、佛眼，前四覺滿總得佛名。",
        "from": "T33n1710_002:0535c09_8",
        "context_with_next_sentence": true
    },
    {
        "source_sentence": "今在因位，慧眼達空，明了矚觀，故名「照見」。",
        "from": "T33n1710_002:0535c10_10",
        "context_with_next_sentence": true
    },
    {
        "source_sentence": "然此空性，資糧位中聽聞、思惟，多唯信解；",
        "from": "T33n1710_002:0535c11_7",
        "context_with_next_sentence": true
    },
    {
        "source_sentence": "在加行位方純修觀，雖皆名照，猶帶相故，而未證真；",
        "from": "T33n1710_002:0535c12_11",
        "context_with_next_sentence": true
    },
    {
        "source_sentence": "住十地中起無漏觀，通達真理，方實照空；",
        "from": "T33n1710_002:0535c13_9",
        "context_with_next_sentence": true
    },
    {
        "source_sentence": "至如來位照見圓滿，知離言境，假名為空。",
        "from": "T33n1710_002:0535c14_8",
        "context_with_next_sentence": true
    },
    {
        "source_sentence": "雖此空言通空我、法，逗舍利子，唯說法空，我執久亡，不假空故。",
        "from": "T33n1710_002:0535c15_17",
        "context_with_next_sentence": true
    },
    {
        "source_sentence": "或復我執依法執生，但觀法空，我隨空故。",
        "from": "T33n1710_002:0535c16_15",
        "context_with_next_sentence": true
    },
    {
        "source_sentence": "此所說空雖體無異，而依事顯亦有差別，如《大經》中或說十六，謂內空、外空、內外空、大空、空空、勝義空、有為空、無為空、畢竟空、無際空、無散空、本性空、相空、一切法空、無性空、無性自性空；",
        "from": "T33n1710_002:0535c21_2",
        "context_with_next_sentence": true
    },
    {
        "source_sentence": "或說十七，加無所得空；",
        "from": "T33n1710_002:0535c21_13",
        "context_with_next_sentence": true
    },
    {
        "source_sentence": "或說十八，又加自性空；",
        "from": "T33n1710_002:0535c22_3",
        "context_with_next_sentence": true
    },
    {
        "source_sentence": "或說十九，別加所緣、增上及互無空；",
        "from": "T33n1710_002:0535c22_20",
        "context_with_next_sentence": true
    },
    {
        "source_sentence": "或說二十，於十八中離無散空為散空、無變異空，離相空為自相空、共相空。",
        "from": "T33n1710_002:0535c24_15",
        "context_with_next_sentence": true
    },
    {
        "source_sentence": "釋初頌曰：",
        "from": "T33n1710_002:0535c25_1",
        "context_with_next_sentence": true
    },
    {
        "source_sentence": "能食及所食，　　此依身所住，",
        "from": "T33n1710_002:0535c26_0",
        "context_with_next_sentence": true
    },
    {
        "source_sentence": "能見此如理，　　所求二諦空。",
        "from": "T33n1710_002:0535c27_13",
        "context_with_next_sentence": true
    },
    {
        "source_sentence": "為常益有情，　　為不捨生死，",
        "from": "T33n1710_002:0535c28_0",
        "context_with_next_sentence": true
    },
    {
        "source_sentence": "為善無窮盡，　　故觀此為空。",
        "from": "T33n1710_002:0535c29_13",
        "context_with_next_sentence": true
    },
    {
        "source_sentence": "為種姓清淨，　　為得諸相好，",
        "from": "T33n1710_002:0536a01_0",
        "context_with_next_sentence": true
    },
    {
        "source_sentence": "為淨諸佛法，　　故菩薩觀空。",
        "from": "T33n1710_002:0536a02_13",
        "context_with_next_sentence": true
    },
    {
        "source_sentence": "補特伽羅、法，　　實性俱非有，",
        "from": "T33n1710_002:0536a03_0",
        "context_with_next_sentence": true
    },
    {
        "source_sentence": "此無性、有性，　　故別立二空。",
        "from": "T33n1710_002:0536a04_14",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0536a05_2",
        "context_with_next_sentence": true
    },
    {
        "source_sentence": "度一切苦厄。",
        "from": "T33n1710_002:0536a05_8",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0536a05_11",
        "context_with_next_sentence": true
    },
    {
        "source_sentence": "勝空者言，此上略說破二執、顯二空能度眾苦，既照性空，離諸分別，如蛾出𧌙，永離纏裹，便度苦厄，疾證涅槃。",
        "from": "T33n1710_002:0536a08_1",
        "context_with_next_sentence": true
    },
    {
        "source_sentence": "雖依勝義無度、無得，隨世俗中有度、有得。",
        "from": "T33n1710_002:0536a08_21",
        "context_with_next_sentence": true
    },
    {
        "source_sentence": "如應者言，由照性空，能越生死，顯先修益，第三練磨心也。",
        "from": "T33n1710_002:0536a10_5",
        "context_with_next_sentence": true
    },
    {
        "source_sentence": "謂觀轉依深妙難證，若生退屈，應練磨心。",
        "from": "T33n1710_002:0536a11_4",
        "context_with_next_sentence": true
    },
    {
        "source_sentence": "世間有情行麁施等，於命終位尚招勝果，況我今修無障妙善，當來不證度苦轉依？",
        "from": "T33n1710_002:0536a13_2",
        "context_with_next_sentence": true
    },
    {
        "source_sentence": "如彼行慧已度苦厄，捨麁重依得無麁重，我亦應爾，勵已增修，不應自輕而生退屈。",
        "from": "T33n1710_002:0536a14_20",
        "context_with_next_sentence": true
    },
    {
        "source_sentence": "「度」者，越也，脫也。",
        "from": "T33n1710_002:0536a15_10",
        "context_with_next_sentence": true
    },
    {
        "source_sentence": "「苦」謂三界有情及處，即業、煩惱所生、所起。",
        "from": "T33n1710_002:0536a16_6",
        "context_with_next_sentence": true
    },
    {
        "source_sentence": "理實有漏無非是苦，此略有三。",
        "from": "T33n1710_002:0536a16_20",
        "context_with_next_sentence": true
    },
    {
        "source_sentence": "諸有漏法，性墮遷流，逼迫不安，皆名行苦。",
        "from": "T33n1710_002:0536a17_19",
        "context_with_next_sentence": true
    },
    {
        "source_sentence": "世間諸樂必歸壞盡，緣合纏憂，俱名壞苦。",
        "from": "T33n1710_002:0536a18_17",
        "context_with_next_sentence": true
    },
    {
        "source_sentence": "性已逼迫，更增楚切，難忍重生，皆名苦苦。",
        "from": "T33n1710_002:0536a19_17",
        "context_with_next_sentence": true
    },
    {
        "source_sentence": "此苦即「厄」，災難義故。",
        "from": "T33n1710_002:0536a20_8",
        "context_with_next_sentence": true
    },
    {
        "source_sentence": "苦或八苦，住胎、出胎俱受逼迫，眾苦根本名生苦，時分朽壞名老苦，大種衰變名病苦，壽命衰沒名死苦，不愛現前名怨憎會苦，所愛乖離名愛別離苦，所希不遂名求不得苦，諸有漏行名略攝一切五取蘊苦。",
        "from": "T33n1710_002:0536a25_2",
        "context_with_next_sentence": true
    },
    {
        "source_sentence": "「厄」謂八難，及諸危怖、小三災等。",
        "from": "T33n1710_002:0536a25_19",
        "context_with_next_sentence": true
    },
    {
        "source_sentence": "由未照空，境相拘縛，心起分別，發煩惱、業，五趣苦生。",
        "from": "T33n1710_002:0536a26_22",
        "context_with_next_sentence": true
    },
    {
        "source_sentence": "既見三種無性為空，或照蘊等即真如空，分別不生，惡果隨滅，故諸苦厄皆能越度。",
        "from": "T33n1710_002:0536a28_17",
        "context_with_next_sentence": true
    },
    {
        "source_sentence": "如有頌言：",
        "from": "T33n1710_002:0536a29_2",
        "context_with_next_sentence": true
    },
    {
        "source_sentence": "相縛縛眾生，　　亦由麁重縛，",
        "from": "T33n1710_002:0536b01_0",
        "context_with_next_sentence": true
    },
    {
        "source_sentence": "善雙修止觀，　　方乃俱解脫。",
        "from": "T33n1710_002:0536b02_13",
        "context_with_next_sentence": true
    },
    {
        "source_sentence": "據實照空亦度惑、業，體寬現果唯說度苦。",
        "from": "T33n1710_002:0536b03_18",
        "context_with_next_sentence": true
    },
    {
        "source_sentence": "即此空相，資糧位中聞、思等照，初十心位第六心後信心不退，不斷善根，便永伏度極重苦厄，故經頌言：",
        "from": "T33n1710_002:0536b06_6",
        "context_with_next_sentence": true
    },
    {
        "source_sentence": "若有成世間，　　增上品正見，",
        "from": "T33n1710_002:0536b07_0",
        "context_with_next_sentence": true
    },
    {
        "source_sentence": "雖經歷千生，　　終不墮惡道。",
        "from": "T33n1710_002:0536b08_13",
        "context_with_next_sentence": true
    },
    {
        "source_sentence": "至十住中第四住後，麁無明等皆始不行，方能伏度惡趣苦厄，生貴住說除滅煩惱永盡無餘，捨離生死，能出三界。",
        "from": "T33n1710_002:0536b11_12",
        "context_with_next_sentence": true
    },
    {
        "source_sentence": "《緣起經》說，外道異生諸行，皆以四愚為緣；",
        "from": "T33n1710_002:0536b12_10",
        "context_with_next_sentence": true
    },
    {
        "source_sentence": "內法異生若放逸者福、不動行，三愚為緣；",
        "from": "T33n1710_002:0536b13_10",
        "context_with_next_sentence": true
    },
    {
        "source_sentence": "不放逸者所有諸行，我不說以無明為緣。",
        "from": "T33n1710_002:0536b14_7",
        "context_with_next_sentence": true
    },
    {
        "source_sentence": "故知此後，伏離惡趣一切苦厄。",
        "from": "T33n1710_002:0536b15_2",
        "context_with_next_sentence": true
    },
    {
        "source_sentence": "第七住後更不退位，伏離二乘所應苦厄。",
        "from": "T33n1710_002:0536b16_1",
        "context_with_next_sentence": true
    },
    {
        "source_sentence": "至通達位初證真空後，能永度三惡趣、八處、無暇、貧疾等種一切苦厄，或有亦能永離三界分段苦厄，怖煩惱故；",
        "from": "T33n1710_002:0536b18_12",
        "context_with_next_sentence": true
    },
    {
        "source_sentence": "有八地後方離此厄，七地已前留煩惱故。",
        "from": "T33n1710_002:0536b19_11",
        "context_with_next_sentence": true
    },
    {
        "source_sentence": "第十地終照空圓滿，一切有漏種子永除，變易死等苦厄皆盡。",
        "from": "T33n1710_002:0536b20_19",
        "context_with_next_sentence": true
    },
    {
        "source_sentence": "至如來位利樂眾生，或時示現，非實如是。",
        "from": "T33n1710_002:0536b21_18",
        "context_with_next_sentence": true
    },
    {
        "source_sentence": "此觀自在猶未成佛，由照空故，當必皆除，勸示發心，言度一切。",
        "from": "T33n1710_002:0536b23_7",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0536b24_2",
        "context_with_next_sentence": true
    },
    {
        "source_sentence": "舍利子！",
        "from": "T33n1710_002:0536b24_6",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0536b24_9",
        "context_with_next_sentence": true
    },
    {
        "source_sentence": "勝空者言，生由法立，法即生因，此廣生空，法空後顯。",
        "from": "T33n1710_002:0536b25_13",
        "context_with_next_sentence": true
    },
    {
        "source_sentence": "如應者言，下陳機感者名，述理垂喻，示彼勝行，除四處也。",
        "from": "T33n1710_002:0536b26_20",
        "context_with_next_sentence": true
    },
    {
        "source_sentence": "義段有三，初、「舍利子」等，總告彰空；",
        "from": "T33n1710_002:0536b27_18",
        "context_with_next_sentence": true
    },
    {
        "source_sentence": "次、「是故」等，別結所空；",
        "from": "T33n1710_002:0536b28_4",
        "context_with_next_sentence": true
    },
    {
        "source_sentence": "後、「以無所得故」，釋成空理。",
        "from": "T33n1710_002:0536b28_19",
        "context_with_next_sentence": true
    },
    {
        "source_sentence": "梵云「舍利」，唐曰春鶖，由母辨才指喻為號，顯彼所生故復稱子。",
        "from": "T33n1710_002:0536c01_4",
        "context_with_next_sentence": true
    },
    {
        "source_sentence": "母因能論，子假為名，樹正摧邪，少聞多解，昔楊知見最初悟入，今演性空呼而垂喻。",
        "from": "T33n1710_002:0536c03_2",
        "context_with_next_sentence": true
    },
    {
        "source_sentence": "唯說勝教以統法，顯是理皆空，獨告上人以攝機，即時眾咸告，彼雖秉告而未悟空，先勸練磨，方除四處。",
        "from": "T33n1710_002:0536c05_9",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0536c06_2",
        "context_with_next_sentence": true
    },
    {
        "source_sentence": "色不異空，空不異色，色即是空，空即是色。",
        "from": "T33n1710_002:0536c07_1",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0536c07_4",
        "context_with_next_sentence": true
    },
    {
        "source_sentence": "謂四大種及此所造，即十色處及法處色，性皆變現，總立色名。",
        "from": "T33n1710_002:0536c08_13",
        "context_with_next_sentence": true
    },
    {
        "source_sentence": "勝空者言，下廣法空。",
        "from": "T33n1710_002:0536c09_3",
        "context_with_next_sentence": true
    },
    {
        "source_sentence": "《大經》說言，「所以者何？",
        "from": "T33n1710_002:0536c09_16",
        "context_with_next_sentence": true
    },
    {
        "source_sentence": "色自性空，不由空故。",
        "from": "T33n1710_002:0536c10_2",
        "context_with_next_sentence": true
    },
    {
        "source_sentence": "色空非色，色不離空，空不離色，色即是空，空即是色」。",
        "from": "T33n1710_002:0536c11_7",
        "context_with_next_sentence": true
    },
    {
        "source_sentence": "此破二種執。",
        "from": "T33n1710_002:0536c11_13",
        "context_with_next_sentence": true
    },
    {
        "source_sentence": "「色不異空，空不異色」者，破執世俗所取色外別有真空。",
        "from": "T33n1710_002:0536c12_16",
        "context_with_next_sentence": true
    },
    {
        "source_sentence": "不悟真空，執著諸色，妄增惑、業，輪轉生死；",
        "from": "T33n1710_002:0536c13_17",
        "context_with_next_sentence": true
    },
    {
        "source_sentence": "今顯由翳所見花色，目病故然，非異空有，故依勝義，色不異空。",
        "from": "T33n1710_002:0536c15_3",
        "context_with_next_sentence": true
    },
    {
        "source_sentence": "如聖教說，因緣生法，我說空故。",
        "from": "T33n1710_002:0536c15_18",
        "context_with_next_sentence": true
    },
    {
        "source_sentence": "「色即是空，空即是色」者，破愚夫執要色無位方始有空，於色、於空種種分別。",
        "from": "T33n1710_002:0536c17_12",
        "context_with_next_sentence": true
    },
    {
        "source_sentence": "今顯依勝義，色本性空，迷悟位殊，義彰空色，如何色滅方乃見空？",
        "from": "T33n1710_002:0536c19_1",
        "context_with_next_sentence": true
    },
    {
        "source_sentence": "如翳見花，自性非有，豈要花滅，彼始成空？",
        "from": "T33n1710_002:0536c19_21",
        "context_with_next_sentence": true
    },
    {
        "source_sentence": "故於色、空勿生封執，應除倒見，究竟涅槃。",
        "from": "T33n1710_002:0536c20_19",
        "context_with_next_sentence": true
    },
    {
        "source_sentence": "由此二句，經作是言，「色自性空，非色滅空」。",
        "from": "T33n1710_002:0536c21_20",
        "context_with_next_sentence": true
    },
    {
        "source_sentence": "如應者言，若依勝義，諸法皆空都無有者，初雖可爾，理未必然。",
        "from": "T33n1710_002:0536c23_6",
        "context_with_next_sentence": true
    },
    {
        "source_sentence": "真、俗相形，俗無真滅；",
        "from": "T33n1710_002:0536c23_17",
        "context_with_next_sentence": true
    },
    {
        "source_sentence": "色、空相待，色滅空亡；",
        "from": "T33n1710_002:0536c24_4",
        "context_with_next_sentence": true
    },
    {
        "source_sentence": "故非本來色體空也。",
        "from": "T33n1710_002:0536c24_13",
        "context_with_next_sentence": true
    },
    {
        "source_sentence": "勝空者言，據實此空非空、不空，翻迷對色悟說色空，非此空言即定為空，空亦空故。",
        "from": "T33n1710_002:0536c26_12",
        "context_with_next_sentence": true
    },
    {
        "source_sentence": "如應者言，若因緣色自本都無，應諸愚夫先來智者，是則凡聖互是聖凡，自處師資，實為誰迷？",
        "from": "T33n1710_002:0536c28_17",
        "context_with_next_sentence": true
    },
    {
        "source_sentence": "勝空者言，煩惱成覺分，生死即涅槃，塵勞之儔為如來種，諸眾生等本來寂滅，豈非愚夫先即智者？",
        "from": "T33n1710_002:0537a02_3",
        "context_with_next_sentence": true
    },
    {
        "source_sentence": "如應者言，若許色事有異空理，可捨色迷而求空悟；",
        "from": "T33n1710_002:0537a03_6",
        "context_with_next_sentence": true
    },
    {
        "source_sentence": "既空本色，智即為愚，求智捨愚，豈非顛倒？",
        "from": "T33n1710_002:0537a04_6",
        "context_with_next_sentence": true
    },
    {
        "source_sentence": "且厭生死，求趣涅槃，苦樂不殊，求之何用？",
        "from": "T33n1710_002:0537a05_4",
        "context_with_next_sentence": true
    },
    {
        "source_sentence": "愚夫生死已得涅槃，聖者更求極成邪妄。",
        "from": "T33n1710_002:0537a06_4",
        "context_with_next_sentence": true
    },
    {
        "source_sentence": "勝空者言，俗事迷悟，求聖去凡；",
        "from": "T33n1710_002:0537a06_19",
        "context_with_next_sentence": true
    },
    {
        "source_sentence": "真理色空，何成取捨？",
        "from": "T33n1710_002:0537a07_9",
        "context_with_next_sentence": true
    },
    {
        "source_sentence": "如應者言，若許事別亦說即空，俱勝義中自成𨥨楯，應未悟者知色即空，其已悟者不悟空色，精勤聖者可愍可傷，懈怠愚夫可欣可樂。",
        "from": "T33n1710_002:0537a10_10",
        "context_with_next_sentence": true
    },
    {
        "source_sentence": "如世尊言，云何菩薩隨順會通方便善巧波羅蜜多？",
        "from": "T33n1710_002:0537a11_12",
        "context_with_next_sentence": true
    },
    {
        "source_sentence": "若諸有情於佛所說空性經典，謂一切法皆無自性、皆無有事、無生無滅、皆如幻夢，於是等法不能解了；",
        "from": "T33n1710_002:0537a14_1",
        "context_with_next_sentence": true
    },
    {
        "source_sentence": "菩薩為彼如理會通，應告彼言，此經不說一切諸法都無所有，但說諸法所言自性都無所有，故說諸法皆無自性；",
        "from": "T33n1710_002:0537a16_12",
        "context_with_next_sentence": true
    },
    {
        "source_sentence": "雖有一切所言說事，依止彼故諸言說轉，然彼所說可說自性，據勝義諦非其自性，故說諸法皆無所有；",
        "from": "T33n1710_002:0537a18_19",
        "context_with_next_sentence": true
    },
    {
        "source_sentence": "彼一切法所言自性理，既從本都無所有，當何所生？",
        "from": "T33n1710_002:0537a20_3",
        "context_with_next_sentence": true
    },
    {
        "source_sentence": "當何所滅？",
        "from": "T33n1710_002:0537a20_8",
        "context_with_next_sentence": true
    },
    {
        "source_sentence": "故說諸法無生無滅；",
        "from": "T33n1710_002:0537a20_17",
        "context_with_next_sentence": true
    },
    {
        "source_sentence": "又如幻夢，非如顯現如實是有，亦非一切幻夢形質都無所有，如是諸法非如愚夫言說串習勢力所現如實是有，亦非一切諸法勝義離言自性都無所有，由此悟入一切諸法非有非無，猶如幻夢，其性無二，故說諸法皆如幻夢。",
        "from": "T33n1710_002:0537a26_1",
        "context_with_next_sentence": true
    },
    {
        "source_sentence": "如是菩薩普於一切諸法法界，不取少分，不捨少分，不作損減，不作增益，無所失壞。",
        "from": "T33n1710_002:0537a27_19",
        "context_with_next_sentence": true
    },
    {
        "source_sentence": "若法實有，知為實有；",
        "from": "T33n1710_002:0537a28_8",
        "context_with_next_sentence": true
    },
    {
        "source_sentence": "若法實無，知為實無；",
        "from": "T33n1710_002:0537a28_18",
        "context_with_next_sentence": true
    },
    {
        "source_sentence": "如是開示是名菩薩隨順會通方便善巧。",
        "from": "T33n1710_002:0537a29_14",
        "context_with_next_sentence": true
    },
    {
        "source_sentence": "此經意說，一切愚夫如言所執實有可說諸法自性，如實幻夢皆無自性，都無有事，無生無滅，非無聖智真俗諦境離言法性，非如幻夢形質亦體都無名無性等。",
        "from": "T33n1710_002:0537b04_8",
        "context_with_next_sentence": true
    },
    {
        "source_sentence": "達所執無，名悟非有；",
        "from": "T33n1710_002:0537b04_18",
        "context_with_next_sentence": true
    },
    {
        "source_sentence": "達聖境有，名悟非無；",
        "from": "T33n1710_002:0537b05_8",
        "context_with_next_sentence": true
    },
    {
        "source_sentence": "故言菩薩不取少分，不捨少分，無知為無，有知為有。",
        "from": "T33n1710_002:0537b06_12",
        "context_with_next_sentence": true
    },
    {
        "source_sentence": "若依勝義，法體都空無少有者，作此會通便非善巧，稱悟非無不捨少分亦徒施設，乃為損減失壞正理。",
        "from": "T33n1710_002:0537b08_17",
        "context_with_next_sentence": true
    },
    {
        "source_sentence": "由此故知，此經意破先執色有故說色空。",
        "from": "T33n1710_002:0537b09_16",
        "context_with_next_sentence": true
    },
    {
        "source_sentence": "空者，無也，非法性空，愚夫所執當情色相本性非有。",
        "from": "T33n1710_002:0537b11_1",
        "context_with_next_sentence": true
    },
    {
        "source_sentence": "若執非空及色滅無方成空體，既成二倒，故應雙遣，顯色事、理非如所執，勿起妄情生顛倒見，妄情既斷，所執色亡，故斷依他，遣計所執，如翳既滅，不見空花，二乘、外道執實作用、因緣生法性都非有。",
        "from": "T33n1710_002:0537b15_11",
        "context_with_next_sentence": true
    },
    {
        "source_sentence": "故聖說言，「因緣生法，我說皆空」，非謂依他如幻之色亦皆空也。",
        "from": "T33n1710_002:0537b16_20",
        "context_with_next_sentence": true
    },
    {
        "source_sentence": "故有頌言：",
        "from": "T33n1710_002:0537b17_4",
        "context_with_next_sentence": true
    },
    {
        "source_sentence": "虛妄分別性，　　由此義得成，",
        "from": "T33n1710_002:0537b18_0",
        "context_with_next_sentence": true
    },
    {
        "source_sentence": "非實有全無，　　許滅解脫故。",
        "from": "T33n1710_002:0537b19_13",
        "context_with_next_sentence": true
    },
    {
        "source_sentence": "聖教又說，「諸法不自生，亦不從他生，亦不從共生，非不從二生」，雖無所執作用因緣，而有功能緣可得故；",
        "from": "T33n1710_002:0537b22_6",
        "context_with_next_sentence": true
    },
    {
        "source_sentence": "此若無者，應無俗諦，俗諦無故，真諦亦無，依誰、由誰而得解脫？",
        "from": "T33n1710_002:0537b23_16",
        "context_with_next_sentence": true
    },
    {
        "source_sentence": "或此空者即法性空，若執遍計所執諸色及依他色定異真有，真、俗定別，極成迷亂。",
        "from": "T33n1710_002:0537b25_14",
        "context_with_next_sentence": true
    },
    {
        "source_sentence": "今顯二色性即空如、無相無為、非詮智境，應捨二執求趣真空，故攝歸空，雙除妄見，法性之色體即真相，不異即空，此復何惑？",
        "from": "T33n1710_002:0537b28_9",
        "context_with_next_sentence": true
    },
    {
        "source_sentence": "聖說二諦各有淺深，彼互相形皆有真俗，有俗俗俗，有俗俗真，有真真真，有真真俗，即俗真俗，真亦俗真，有俗有真，俗無真滅，既非無色而獨有空，亦非色、空定不異、即，故真空與色非異非不異，非即非不即。",
        "from": "T33n1710_002:0537c04_2",
        "context_with_next_sentence": true
    },
    {
        "source_sentence": "今遮定異等，唯說不異、即，此不異、即，言亦非不異、即。",
        "from": "T33n1710_002:0537c05_6",
        "context_with_next_sentence": true
    },
    {
        "source_sentence": "《辯中邊》說：",
        "from": "T33n1710_002:0537c05_13",
        "context_with_next_sentence": true
    },
    {
        "source_sentence": "無二有無故，　　非有亦非無，",
        "from": "T33n1710_002:0537c06_0",
        "context_with_next_sentence": true
    },
    {
        "source_sentence": "非異亦非一，　　是說為空相。",
        "from": "T33n1710_002:0537c07_13",
        "context_with_next_sentence": true
    },
    {
        "source_sentence": "今說色、空互相顯者，令義增明破疑執故，前說觀自在教練磨心，今說色、空等令除四處。",
        "from": "T33n1710_002:0537c09_19",
        "context_with_next_sentence": true
    },
    {
        "source_sentence": "一者、二乘作意狹劣，欣厭不樂利他；",
        "from": "T33n1710_002:0537c10_16",
        "context_with_next_sentence": true
    },
    {
        "source_sentence": "二者、於大乘中顛倒推求，及起疑惑；",
        "from": "T33n1710_002:0537c11_12",
        "context_with_next_sentence": true
    },
    {
        "source_sentence": "三者、於聞、思等言我能然種種法執；",
        "from": "T33n1710_002:0537c12_8",
        "context_with_next_sentence": true
    },
    {
        "source_sentence": "四者、現前安立骨瑣色等，乃至菩提，執著分別。",
        "from": "T33n1710_002:0537c13_11",
        "context_with_next_sentence": true
    },
    {
        "source_sentence": "今說色等不異、即空，令捨二乘劣作意等，得無分別，出世行成。",
        "from": "T33n1710_002:0537c14_18",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0537c15_2",
        "context_with_next_sentence": true
    },
    {
        "source_sentence": "受、想、行、識等，亦復如是。",
        "from": "T33n1710_002:0537c15_16",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0537c15_19",
        "context_with_next_sentence": true
    },
    {
        "source_sentence": "恐彼疑執唯色不異空，唯色體即空，餘法不爾故，以受等亦例同色。",
        "from": "T33n1710_002:0537c17_6",
        "context_with_next_sentence": true
    },
    {
        "source_sentence": "能領納境，起苦、樂、捨名受；",
        "from": "T33n1710_002:0537c17_20",
        "context_with_next_sentence": true
    },
    {
        "source_sentence": "能取於境，有相、無相、小、大、無量、無少所有分齊名想；",
        "from": "T33n1710_002:0537c19_3",
        "context_with_next_sentence": true
    },
    {
        "source_sentence": "思造善、惡、無記分位及餘心所等遷流名行；",
        "from": "T33n1710_002:0537c20_3",
        "context_with_next_sentence": true
    },
    {
        "source_sentence": "心、意、識三皆能了別，並通名識，謂四識住及能住識。",
        "from": "T33n1710_002:0537c21_6",
        "context_with_next_sentence": true
    },
    {
        "source_sentence": "如色而領，如領而知，如知而作，如作而了，故色、受等如是次第。",
        "from": "T33n1710_002:0537c22_16",
        "context_with_next_sentence": true
    },
    {
        "source_sentence": "然由世執我事有五，謂我身具、我受用、我言說、我造作、我自體，今顯是蘊唯法功能，無實自性，非我、我所，故唯說五，不減不增。",
        "from": "T33n1710_002:0537c25_14",
        "context_with_next_sentence": true
    },
    {
        "source_sentence": "愚夫不知為破我執，於非蘊中假說為蘊，遂執為有，故今對破，並說為空。",
        "from": "T33n1710_002:0537c27_6",
        "context_with_next_sentence": true
    },
    {
        "source_sentence": "《二十論》云，「說無有情我，但有法因故」等者，等取下處、界等五種善巧。",
        "from": "T33n1710_002:0537c28_17",
        "context_with_next_sentence": true
    },
    {
        "source_sentence": "然《大經》言，色空，乃至菩提亦空，設有一法過涅槃者，我亦說為如幻如化。",
        "from": "T33n1710_002:0538a01_8",
        "context_with_next_sentence": true
    },
    {
        "source_sentence": "故此等言，通攝一切。",
        "from": "T33n1710_002:0538a01_18",
        "context_with_next_sentence": true
    },
    {
        "source_sentence": "勝空、如應二皆准釋。",
        "from": "T33n1710_002:0538a02_8",
        "context_with_next_sentence": true
    },
    {
        "source_sentence": "《大經》次言，受、想、行、識自性空，不由空故，乃至廣說。",
        "from": "T33n1710_002:0538a03_11",
        "context_with_next_sentence": true
    },
    {
        "source_sentence": "受、想、行、識即是空，空即是受、想、行、識。",
        "from": "T33n1710_002:0538a04_9",
        "context_with_next_sentence": true
    },
    {
        "source_sentence": "何以故？",
        "from": "T33n1710_002:0538a04_13",
        "context_with_next_sentence": true
    },
    {
        "source_sentence": "此但有名，謂為菩提，謂之為空，此但有名，謂之為色、受、想、行、識。",
        "from": "T33n1710_002:0538a05_22",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0538a06_2",
        "context_with_next_sentence": true
    },
    {
        "source_sentence": "舍利子！",
        "from": "T33n1710_002:0538a06_6",
        "context_with_next_sentence": true
    },
    {
        "source_sentence": "是諸法空相，不生不滅，不垢不淨，不增不減。",
        "from": "T33n1710_002:0538a07_4",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0538a07_7",
        "context_with_next_sentence": true
    },
    {
        "source_sentence": "前告法體空，今告法義空。",
        "from": "T33n1710_002:0538a07_19",
        "context_with_next_sentence": true
    },
    {
        "source_sentence": "「是諸法」者，指前對空色、受等法。",
        "from": "T33n1710_002:0538a08_16",
        "context_with_next_sentence": true
    },
    {
        "source_sentence": "本無今有名「生」，暫有還無名「滅」；",
        "from": "T33n1710_002:0538a09_12",
        "context_with_next_sentence": true
    },
    {
        "source_sentence": "障染名「垢」，翻此名「淨」；",
        "from": "T33n1710_002:0538a09_26",
        "context_with_next_sentence": true
    },
    {
        "source_sentence": "相廣名「增」，翻此名「減」。",
        "from": "T33n1710_002:0538a10_11",
        "context_with_next_sentence": true
    },
    {
        "source_sentence": "勝空者言，依世俗諦，許色等有，可有生等；",
        "from": "T33n1710_002:0538a11_7",
        "context_with_next_sentence": true
    },
    {
        "source_sentence": "依勝義諦，色等本空，如何空中更有生等？",
        "from": "T33n1710_002:0538a12_5",
        "context_with_next_sentence": true
    },
    {
        "source_sentence": "故生滅等空相皆無。",
        "from": "T33n1710_002:0538a12_14",
        "context_with_next_sentence": true
    },
    {
        "source_sentence": "如應者言，遍計所執及依他上自然生法本性空無，法性色等體即空理，皆無如彼二乘等執生等位別，故說空相不生滅等。",
        "from": "T33n1710_002:0538a15_11",
        "context_with_next_sentence": true
    },
    {
        "source_sentence": "又若有執有為遷流定有生滅，無為在纏、出纏位別實有垢淨，未證真位及證真已有為、無為互有增減，如是定執皆所執故，體相都無，寧如彼執有為生滅、無為垢淨、通二增減？",
        "from": "T33n1710_002:0538a19_11",
        "context_with_next_sentence": true
    },
    {
        "source_sentence": "如見陽焰執為實水，此水本空，何有生等？",
        "from": "T33n1710_002:0538a20_9",
        "context_with_next_sentence": true
    },
    {
        "source_sentence": "非無陽焰似水生等。",
        "from": "T33n1710_002:0538a20_18",
        "context_with_next_sentence": true
    },
    {
        "source_sentence": "又設難言，若攝歸性，依他色等皆即空如，彼有生滅，此亦應爾。",
        "from": "T33n1710_002:0538a22_7",
        "context_with_next_sentence": true
    },
    {
        "source_sentence": "今義答言，如太空中色雖生滅，而空相無，如是依他雖有生滅，真空不爾。",
        "from": "T33n1710_002:0538a23_20",
        "context_with_next_sentence": true
    },
    {
        "source_sentence": "復有難言，若一切法皆即真空，空相遍在貪等垢染、信等淨中，如應垢淨。",
        "from": "T33n1710_002:0538a25_13",
        "context_with_next_sentence": true
    },
    {
        "source_sentence": "今義答言，如太空中有色染淨，空相不爾，如是諸法雖有垢淨，而空相無。",
        "from": "T33n1710_002:0538a27_6",
        "context_with_next_sentence": true
    },
    {
        "source_sentence": "故有頌言：",
        "from": "T33n1710_002:0538a27_11",
        "context_with_next_sentence": true
    },
    {
        "source_sentence": "非染非不染，　　非淨非不淨，",
        "from": "T33n1710_002:0538a28_0",
        "context_with_next_sentence": true
    },
    {
        "source_sentence": "心性本淨故，　　由客塵所染。",
        "from": "T33n1710_002:0538a29_13",
        "context_with_next_sentence": true
    },
    {
        "source_sentence": "或有難言，若法皆真無別相者，甘露聖教既有增減，真空應爾。",
        "from": "T33n1710_002:0538b02_8",
        "context_with_next_sentence": true
    },
    {
        "source_sentence": "今義答言，如太空中色相增減，空相不然，如是聖教雖有增減，而空性無，皆由事理、體相別故。",
        "from": "T33n1710_002:0538b04_12",
        "context_with_next_sentence": true
    },
    {
        "source_sentence": "若一切法唯真如空，如何得有生滅等事？",
        "from": "T33n1710_002:0538b05_10",
        "context_with_next_sentence": true
    },
    {
        "source_sentence": "以上總說非但色體不異即空，色上生等諸差別義亦不異即空，今遮通別，且略舉三，而實空相亦不一等。",
        "from": "T33n1710_002:0538b07_18",
        "context_with_next_sentence": true
    },
    {
        "source_sentence": "《大經》次言，如是自性無生無滅、無染無淨，菩薩如是修行般若波羅蜜多時，不見生滅、不見染淨。",
        "from": "T33n1710_002:0538b10_2",
        "context_with_next_sentence": true
    },
    {
        "source_sentence": "何以故？",
        "from": "T33n1710_002:0538b10_6",
        "context_with_next_sentence": true
    },
    {
        "source_sentence": "但假立客名，別別於法而起分別；",
        "from": "T33n1710_002:0538b11_1",
        "context_with_next_sentence": true
    },
    {
        "source_sentence": "隨起言說，如如言說如是如是生起執著；",
        "from": "T33n1710_002:0538b11_19",
        "context_with_next_sentence": true
    },
    {
        "source_sentence": "菩薩修行般若波羅蜜多時，於如是等一切不見，由不見故不生執著。",
        "from": "T33n1710_002:0538b13_11",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0538b14_2",
        "context_with_next_sentence": true
    },
    {
        "source_sentence": "是故空中無色，無受、想、行、識。",
        "from": "T33n1710_002:0538b14_18",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0538b14_21",
        "context_with_next_sentence": true
    },
    {
        "source_sentence": "勝空者言，上以色等體義，總對於空明不異、即，恐義不明，令觀純熟，別結空中所無之法，乘前起結，說「是故」言，此言通下諸所無法。",
        "from": "T33n1710_002:0538b17_22",
        "context_with_next_sentence": true
    },
    {
        "source_sentence": "如應者言，三乘通修五種善巧，謂蘊、處、界、緣起及諦，隨彼所應為遠近觀。",
        "from": "T33n1710_002:0538b19_13",
        "context_with_next_sentence": true
    },
    {
        "source_sentence": "由二乘等皆隨執有，今對說無，所執空中體、義俱寂，故所執蘊其性都無；",
        "from": "T33n1710_002:0538b21_6",
        "context_with_next_sentence": true
    },
    {
        "source_sentence": "然佛方便，於有為中施設為蘊，破五我事，漸令入真，說為善巧，非謂實有。",
        "from": "T33n1710_002:0538b22_21",
        "context_with_next_sentence": true
    },
    {
        "source_sentence": "故經頌言：",
        "from": "T33n1710_002:0538b23_4",
        "context_with_next_sentence": true
    },
    {
        "source_sentence": "如星、翳、燈、幻，　　露、泡、夢、電、雲，",
        "from": "T33n1710_002:0538b24_0",
        "context_with_next_sentence": true
    },
    {
        "source_sentence": "諸和合所為，　　應作如是觀。",
        "from": "T33n1710_002:0538b25_13",
        "context_with_next_sentence": true
    },
    {
        "source_sentence": "有為之法尚非定蘊，所執蘊等，何理成真？",
        "from": "T33n1710_002:0538b26_18",
        "context_with_next_sentence": true
    },
    {
        "source_sentence": "法性空如故非蘊相，是故空中都無五蘊。",
        "from": "T33n1710_002:0538b27_16",
        "context_with_next_sentence": true
    },
    {
        "source_sentence": "《大經》次言，復次，舍利子！",
        "from": "T33n1710_002:0538b28_9",
        "context_with_next_sentence": true
    },
    {
        "source_sentence": "諸菩薩修行般若波羅蜜多時，應如是觀，菩薩但有名，般若波羅蜜多但有名，色、受、想、行、識但有名，乃至廣說。",
        "from": "T33n1710_002:0538c01_21",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0538c02_2",
        "context_with_next_sentence": true
    },
    {
        "source_sentence": "無眼、耳、鼻、舌、身、意，無色、聲、香、味、觸、法。",
        "from": "T33n1710_002:0538c02_28",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0538c03_1",
        "context_with_next_sentence": true
    },
    {
        "source_sentence": "此說空中無十二處。",
        "from": "T33n1710_002:0538c03_10",
        "context_with_next_sentence": true
    },
    {
        "source_sentence": "勝空者言，佛權方便說有處等，引令入真，既入真已，依真實義故說皆空。",
        "from": "T33n1710_002:0538c05_3",
        "context_with_next_sentence": true
    },
    {
        "source_sentence": "如應者言，唯由根、境能與六行為生長門，說為處義，然以世間相見、問訊、塗香、受膳、侍給、分別故，佛說處次第如是。",
        "from": "T33n1710_002:0538c07_17",
        "context_with_next_sentence": true
    },
    {
        "source_sentence": "因位眼、耳不至能取，鼻、舌、身三至方能取，意即八識，果俱不定。",
        "from": "T33n1710_002:0538c09_4",
        "context_with_next_sentence": true
    },
    {
        "source_sentence": "眼、耳用勝，天得通名，變化非真，唯欲、色界，下地諸識有依上者，業、緣、通、定、法力皆生，諸位隨應用有勝劣，如次九、八、七、五緣起。",
        "from": "T33n1710_002:0538c12_2",
        "context_with_next_sentence": true
    },
    {
        "source_sentence": "色謂顯、形、表，聲謂執受、不執受、俱大種所生，香謂俱生、和合、變異，味謂苦、酢、甘、辛、醎、淡，觸謂四大及此所造，法謂無對色及餘心所、不相應、無為。",
        "from": "T33n1710_002:0538c15_10",
        "context_with_next_sentence": true
    },
    {
        "source_sentence": "初五唯二，餘通異熟、長養、等流，異熟唯欲、色，後二通三界，色、聲有表，意、法通三，十色皆唯無記及善，即離依有假立造名，一切皆通有漏、無漏。",
        "from": "T33n1710_002:0538c18_16",
        "context_with_next_sentence": true
    },
    {
        "source_sentence": "《二十》頌曰：",
        "from": "T33n1710_002:0538c19_1",
        "context_with_next_sentence": true
    },
    {
        "source_sentence": "依彼所化生，　　世尊密意趣，",
        "from": "T33n1710_002:0538c20_0",
        "context_with_next_sentence": true
    },
    {
        "source_sentence": "說有色等處，　　如化生有情。",
        "from": "T33n1710_002:0538c21_13",
        "context_with_next_sentence": true
    },
    {
        "source_sentence": "此說佛為妄執有我久沈生死不肯趣求，非處法中說之為處，如遮斷見密說化生，引令入真，除捨我執。",
        "from": "T33n1710_002:0538c24_7",
        "context_with_next_sentence": true
    },
    {
        "source_sentence": "二乘等不了方便言說，執為實有，今顯所執性本都無，因緣法中既非實處，法性空理亦無處相故，乘前義而結處無。",
        "from": "T33n1710_002:0538c27_1",
        "context_with_next_sentence": true
    },
    {
        "source_sentence": "《大經》次言，眼處但有名，乃至法處但有名，眼處空乃至法處空。",
        "from": "T33n1710_002:0538c28_8",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0538c29_2",
        "context_with_next_sentence": true
    },
    {
        "source_sentence": "無眼界，乃至無意識界。",
        "from": "T33n1710_002:0538c29_13",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0538c29_16",
        "context_with_next_sentence": true
    },
    {
        "source_sentence": "此說空中無十八界。",
        "from": "T33n1710_002:0539a01_5",
        "context_with_next_sentence": true
    },
    {
        "source_sentence": "勝空者言，眼界、色界、眼識界、耳界、聲界、耳識界、鼻界、香界、鼻識界、舌界、味界、舌識界、身界、觸界、身識界、意界、法界、意識界名十八界，今舉無初、後，例中間十六界。",
        "from": "T33n1710_002:0539a05_1",
        "context_with_next_sentence": true
    },
    {
        "source_sentence": "世俗故說有，勝義故皆無，唯有假名，自性空故。",
        "from": "T33n1710_002:0539a06_2",
        "context_with_next_sentence": true
    },
    {
        "source_sentence": "如應者言，由根及境能持六識，彼復自持因果性義名之為界。",
        "from": "T33n1710_002:0539a07_9",
        "context_with_next_sentence": true
    },
    {
        "source_sentence": "前處次第，識界隨生，故十八界次第如是，能取於境是六內界相，眼等所取是六外界相，依根、緣境、似境了別是六識界相。",
        "from": "T33n1710_002:0539a10_4",
        "context_with_next_sentence": true
    },
    {
        "source_sentence": "此中意界即心、意、識。",
        "from": "T33n1710_002:0539a10_15",
        "context_with_next_sentence": true
    },
    {
        "source_sentence": "心謂第八識，持種、受熏、趣生等體，善、無覆性，能變身、器為有情依，有三位名。",
        "from": "T33n1710_002:0539a12_8",
        "context_with_next_sentence": true
    },
    {
        "source_sentence": "一、我愛執藏位，名阿賴耶，此翻為藏，能藏、所藏、執藏義故。",
        "from": "T33n1710_002:0539a13_15",
        "context_with_next_sentence": true
    },
    {
        "source_sentence": "二、善惡業果位，名毘播迦，此云異熟，善、不善業所招集故。",
        "from": "T33n1710_002:0539a14_21",
        "context_with_next_sentence": true
    },
    {
        "source_sentence": "三、相續執持位，名阿陀那，此云執持，能執持身不失壞故。",
        "from": "T33n1710_002:0539a16_5",
        "context_with_next_sentence": true
    },
    {
        "source_sentence": "意謂第七識，染執我相，為有漏依，淨常平等，性善、有覆，亦三位名。",
        "from": "T33n1710_002:0539a17_17",
        "context_with_next_sentence": true
    },
    {
        "source_sentence": "一、我執相應位，名有覆末那，緣阿賴耶，執為我故。",
        "from": "T33n1710_002:0539a18_18",
        "context_with_next_sentence": true
    },
    {
        "source_sentence": "二、法執相應位，名無覆末那，緣毘播迦，執為法故。",
        "from": "T33n1710_002:0539a19_20",
        "context_with_next_sentence": true
    },
    {
        "source_sentence": "三、思量性位，但名末那，緣阿陀那等，起思量故，能緣、所緣短長平等。",
        "from": "T33n1710_002:0539a21_11",
        "context_with_next_sentence": true
    },
    {
        "source_sentence": "故七、八識各有三名，初二名皆有漏，後一名通無漏。",
        "from": "T33n1710_002:0539a22_13",
        "context_with_next_sentence": true
    },
    {
        "source_sentence": "識謂餘六，如自名顯，皆通三性。",
        "from": "T33n1710_002:0539a23_8",
        "context_with_next_sentence": true
    },
    {
        "source_sentence": "至佛位中，轉異熟識名圓鏡智，九喻影像於中現故。",
        "from": "T33n1710_002:0539a24_11",
        "context_with_next_sentence": true
    },
    {
        "source_sentence": "隨應初地轉二末那名平等智，能具十種平等性故。",
        "from": "T33n1710_002:0539a25_14",
        "context_with_next_sentence": true
    },
    {
        "source_sentence": "三乘見位轉第六識名妙觀智，隨應具足十勝用故；",
        "from": "T33n1710_002:0539a26_17",
        "context_with_next_sentence": true
    },
    {
        "source_sentence": "轉前五識名成事智，起十化業，滿本願故。",
        "from": "T33n1710_002:0539a27_17",
        "context_with_next_sentence": true
    },
    {
        "source_sentence": "因多分別，以識為主；",
        "from": "T33n1710_002:0539a28_7",
        "context_with_next_sentence": true
    },
    {
        "source_sentence": "果皆決斷，標智為名。",
        "from": "T33n1710_002:0539a28_17",
        "context_with_next_sentence": true
    },
    {
        "source_sentence": "此前八識即七心界。",
        "from": "T33n1710_002:0539a29_5",
        "context_with_next_sentence": true
    },
    {
        "source_sentence": "四智唯善，並法界攝，三照有空，具真、俗智。",
        "from": "T33n1710_002:0539b01_5",
        "context_with_next_sentence": true
    },
    {
        "source_sentence": "成事照有，俗智非真；",
        "from": "T33n1710_002:0539b01_15",
        "context_with_next_sentence": true
    },
    {
        "source_sentence": "圓鏡、平等恒不動搖，初恒遍觀名一切智，妙觀、成事有時間斷。",
        "from": "T33n1710_002:0539b03_2",
        "context_with_next_sentence": true
    },
    {
        "source_sentence": "雖此四智皆具眾德，而隨相增，起攝不定。",
        "from": "T33n1710_002:0539b04_1",
        "context_with_next_sentence": true
    },
    {
        "source_sentence": "然佛說法有略廣門，於蘊義中略說色、識，處、界隨廣；",
        "from": "T33n1710_002:0539b05_5",
        "context_with_next_sentence": true
    },
    {
        "source_sentence": "蘊廣心所，處、界皆略。",
        "from": "T33n1710_002:0539b05_16",
        "context_with_next_sentence": true
    },
    {
        "source_sentence": "為愚三故，蘊說有為，處說二取，界增取體，機欲待故。",
        "from": "T33n1710_002:0539b06_18",
        "context_with_next_sentence": true
    },
    {
        "source_sentence": "破我能持，施設為界，二乘等不了，便執為實，所執都無，餘非實界，故乘前義，亦結此無。",
        "from": "T33n1710_002:0539b08_17",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0539b09_2",
        "context_with_next_sentence": true
    },
    {
        "source_sentence": "無無明，亦無無明盡；",
        "from": "T33n1710_002:0539b09_12",
        "context_with_next_sentence": true
    },
    {
        "source_sentence": "乃至無老死，亦無老死盡。",
        "from": "T33n1710_002:0539b10_2",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0539b10_5",
        "context_with_next_sentence": true
    },
    {
        "source_sentence": "勝空者言，上無遠觀，下無近觀，此無獨覺隣近所觀，故契經言，為求獨覺者說應十二緣起法。",
        "from": "T33n1710_002:0539b12_8",
        "context_with_next_sentence": true
    },
    {
        "source_sentence": "又說，無明乃至老死唯有假名，自性空故今說為無。",
        "from": "T33n1710_002:0539b13_12",
        "context_with_next_sentence": true
    },
    {
        "source_sentence": "盡者，空也，空亦空故，說無無明盡乃至無老死盡。",
        "from": "T33n1710_002:0539b14_15",
        "context_with_next_sentence": true
    },
    {
        "source_sentence": "十二緣起有、空俱無，例餘皆爾，今影顯之。",
        "from": "T33n1710_002:0539b15_16",
        "context_with_next_sentence": true
    },
    {
        "source_sentence": "如應者言，慈氏尊說此於染淨皆有順逆，雜染順觀依於生死流轉法說，逆依世間加行法說；",
        "from": "T33n1710_002:0539b17_16",
        "context_with_next_sentence": true
    },
    {
        "source_sentence": "清淨順觀依於根本斷障法說，逆依斷已重觀法說。",
        "from": "T33n1710_002:0539b19_1",
        "context_with_next_sentence": true
    },
    {
        "source_sentence": "雜染順觀者，初知體性具十二支，一、無明，謂迷內、外愚；",
        "from": "T33n1710_002:0539b20_6",
        "context_with_next_sentence": true
    },
    {
        "source_sentence": "二、行，謂福、非福、不動；",
        "from": "T33n1710_002:0539b20_19",
        "context_with_next_sentence": true
    },
    {
        "source_sentence": "三、識，謂異熟識；",
        "from": "T33n1710_002:0539b21_2",
        "context_with_next_sentence": true
    },
    {
        "source_sentence": "四、名色，謂五蘊；",
        "from": "T33n1710_002:0539b21_11",
        "context_with_next_sentence": true
    },
    {
        "source_sentence": "五、六處，謂六根、六觸能對境之勝劣；",
        "from": "T33n1710_002:0539b22_5",
        "context_with_next_sentence": true
    },
    {
        "source_sentence": "七、受，能領境之苦樂；",
        "from": "T33n1710_002:0539b22_16",
        "context_with_next_sentence": true
    },
    {
        "source_sentence": "八、愛，謂三界貪；",
        "from": "T33n1710_002:0539b23_3",
        "context_with_next_sentence": true
    },
    {
        "source_sentence": "九、取，謂煩惱；",
        "from": "T33n1710_002:0539b23_11",
        "context_with_next_sentence": true
    },
    {
        "source_sentence": "十、有，即行至受六支種子，由愛、取潤，能有後有；",
        "from": "T33n1710_002:0539b24_12",
        "context_with_next_sentence": true
    },
    {
        "source_sentence": "十一、生，謂苦果現起；",
        "from": "T33n1710_002:0539b24_23",
        "context_with_next_sentence": true
    },
    {
        "source_sentence": "十二、老死，謂衰變、終沒。",
        "from": "T33n1710_002:0539b25_12",
        "context_with_next_sentence": true
    },
    {
        "source_sentence": "次觀由癡發起邪行，能集當來隨業果識，五蘊相起，諸根圓滿，觸受境界，種子感果，耽著希求，煩惱滋長，潤前業等，五趣苦生，老死、憂悲之所隨逐。",
        "from": "T33n1710_002:0539b28_17",
        "context_with_next_sentence": true
    },
    {
        "source_sentence": "故契經言，無明緣行乃至生緣老死。",
        "from": "T33n1710_002:0539b29_12",
        "context_with_next_sentence": true
    },
    {
        "source_sentence": "識等五支因無次第，依當起位說為後緣。",
        "from": "T33n1710_002:0539c01_11",
        "context_with_next_sentence": true
    },
    {
        "source_sentence": "雜染逆觀者，依初習位安立諦說，謂老死苦、老死集、老死滅、老死趣滅行，乃至隨應歷觀諸諦。",
        "from": "T33n1710_002:0539c03_16",
        "context_with_next_sentence": true
    },
    {
        "source_sentence": "由老死支苦諦所攝，於緣起中先逆觀察，以三種相觀老死支，一、細因緣，二、麁因緣，三、非不定。",
        "from": "T33n1710_002:0539c05_22",
        "context_with_next_sentence": true
    },
    {
        "source_sentence": "感生因緣名細，謂愛、取、有；",
        "from": "T33n1710_002:0539c06_12",
        "context_with_next_sentence": true
    },
    {
        "source_sentence": "生自體名麁，謂生支；",
        "from": "T33n1710_002:0539c07_1",
        "context_with_next_sentence": true
    },
    {
        "source_sentence": "由此二生而有老死，當來老死細生為因，現法老死麁生為因，除二生體，餘定無能與老死果，名非不定。",
        "from": "T33n1710_002:0539c09_8",
        "context_with_next_sentence": true
    },
    {
        "source_sentence": "雖觀老死苦諦，至愛於後際苦并彼集諦未為喜足，遂復觀察後集因緣現在眾苦，謂遍逆觀受、觸、六處、名色與識，觀未來苦是當苦諦。",
        "from": "T33n1710_002:0539c12_8",
        "context_with_next_sentence": true
    },
    {
        "source_sentence": "觀彼集因是當集諦，觀未來世苦之集諦由誰而有？",
        "from": "T33n1710_002:0539c13_11",
        "context_with_next_sentence": true
    },
    {
        "source_sentence": "知由從先集所生起識為邊際現法苦有，既知從先集所生起，不應復觀此云何有？",
        "from": "T33n1710_002:0539c15_10",
        "context_with_next_sentence": true
    },
    {
        "source_sentence": "由識、名色譬如束蘆，展轉相緣，無作者等，是故觀察齊識退還。",
        "from": "T33n1710_002:0539c16_18",
        "context_with_next_sentence": true
    },
    {
        "source_sentence": "如是順、逆觀察苦、集唯十支已，次觀滅諦，始從老死乃至無明，云何一切皆當滅盡？",
        "from": "T33n1710_002:0539c18_15",
        "context_with_next_sentence": true
    },
    {
        "source_sentence": "謂由不造無明為緣新業行故，彼苦方滅。",
        "from": "T33n1710_002:0539c19_14",
        "context_with_next_sentence": true
    },
    {
        "source_sentence": "次更尋求證此滅道，憶昔師授於緣起法世間正見念智現前，如是數觀令見增長，是名雜染順、逆觀察。",
        "from": "T33n1710_002:0539c22_2",
        "context_with_next_sentence": true
    },
    {
        "source_sentence": "清淨順觀者，由先已集正見資糧，能於諸諦漸次獲得有學、無學清淨智見，能無餘斷無明及愛，諸無明觸為緣生受亦復隨斷，於現法中證慧解脫，受、相應心、貪愛煩惱得離繫故證心解脫。",
        "from": "T33n1710_002:0539c26_7",
        "context_with_next_sentence": true
    },
    {
        "source_sentence": "無明斷故，應生諸行、識乃至受皆不得生，是故經言，無明滅故行滅，乃至觸滅故受滅，彼受不生，無由起愛，由斯復說，受滅故愛滅，乃至愁歎憂惱皆滅，唯有識等清淨鮮白，住有餘依般涅槃界，名為證得現法涅槃；",
        "from": "T33n1710_002:0540a02_4",
        "context_with_next_sentence": true
    },
    {
        "source_sentence": "後有漏盡，住真常跡，名無餘依般涅槃界。",
        "from": "T33n1710_002:0540a03_3",
        "context_with_next_sentence": true
    },
    {
        "source_sentence": "清淨逆觀者，既斷滅已，還逆觀察。",
        "from": "T33n1710_002:0540a03_19",
        "context_with_next_sentence": true
    },
    {
        "source_sentence": "由誰無故老死無？",
        "from": "T33n1710_002:0540a04_6",
        "context_with_next_sentence": true
    },
    {
        "source_sentence": "由誰滅故老死滅？",
        "from": "T33n1710_002:0540a04_14",
        "context_with_next_sentence": true
    },
    {
        "source_sentence": "知由無作、緣生種子、現行二生無故老死無，無常、緣生二生滅故老死滅；",
        "from": "T33n1710_002:0540a06_7",
        "context_with_next_sentence": true
    },
    {
        "source_sentence": "如是乃至知由無作、緣生發起纏、隨眠三無明無故行無，無常、緣生三無明滅故行滅，是名清淨順逆觀察。",
        "from": "T33n1710_002:0540a08_15",
        "context_with_next_sentence": true
    },
    {
        "source_sentence": "有依順染不說生支，機欲待故，說逆唯九，以業為識非集緣故。",
        "from": "T33n1710_002:0540a10_4",
        "context_with_next_sentence": true
    },
    {
        "source_sentence": "或觀十一，無明無因，智種闕故。",
        "from": "T33n1710_002:0540a10_19",
        "context_with_next_sentence": true
    },
    {
        "source_sentence": "世尊如是方便施設令獨覺等獲自菩提，而彼不了，妄執有實染、淨緣起，今說彼無，令捨執著。",
        "from": "T33n1710_002:0540a13_2",
        "context_with_next_sentence": true
    },
    {
        "source_sentence": "於雜染品唯說無無明乃至無老死，於清淨品唯說無無明盡乃至無老死盡，各但無順而例無逆，舉無初、後例中亦無，故第六地雖作此觀，尚執有實流轉、還滅，第七地中方除生滅障。",
        "from": "T33n1710_002:0540a17_5",
        "context_with_next_sentence": true
    },
    {
        "source_sentence": "生者順染，即此所無無明乃至老死；",
        "from": "T33n1710_002:0540a18_2",
        "context_with_next_sentence": true
    },
    {
        "source_sentence": "滅者順淨，即此所無無明盡乃至老死盡。",
        "from": "T33n1710_002:0540a19_1",
        "context_with_next_sentence": true
    },
    {
        "source_sentence": "其所無者，謂無所執作者、常住二種緣生，非無功能緣起滅理，以契經言不壞世諦入於勝義，無造、受者業不亡故。",
        "from": "T33n1710_002:0540a21_14",
        "context_with_next_sentence": true
    },
    {
        "source_sentence": "依他既非定緣起相，真理亦非無明等滅，故並無之。",
        "from": "T33n1710_002:0540a22_17",
        "context_with_next_sentence": true
    },
    {
        "source_sentence": "若善惡業一切都無，契經唯應說法非有，何容繁長言亦非無？",
        "from": "T33n1710_002:0540a24_5",
        "context_with_next_sentence": true
    },
    {
        "source_sentence": "待因緣故，諸法成立，自事既重，故應詳究。",
        "from": "T33n1710_002:0540a25_4",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0540a26_2",
        "context_with_next_sentence": true
    },
    {
        "source_sentence": "無苦、集、滅、道。",
        "from": "T33n1710_002:0540a26_11",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0540a26_14",
        "context_with_next_sentence": true
    },
    {
        "source_sentence": "勝空者言，前無獨覺近觀，此無聲聞近觀。",
        "from": "T33n1710_002:0540a27_10",
        "context_with_next_sentence": true
    },
    {
        "source_sentence": "故契經言，為求聲聞者說應四諦法。",
        "from": "T33n1710_002:0540a28_6",
        "context_with_next_sentence": true
    },
    {
        "source_sentence": "又說，四諦唯有假名，自性空故。",
        "from": "T33n1710_002:0540a29_1",
        "context_with_next_sentence": true
    },
    {
        "source_sentence": "然上兼下，此亦餘境，於緣起中亦修諦觀，故緣起後方說諦無。",
        "from": "T33n1710_002:0540b01_10",
        "context_with_next_sentence": true
    },
    {
        "source_sentence": "如應者言，《勝鬘經》說安立四聖諦、非安立四聖諦，如是八聖諦非二乘所知。",
        "from": "T33n1710_002:0540b03_5",
        "context_with_next_sentence": true
    },
    {
        "source_sentence": "分段生死名苦，煩惱及有漏業名集，擇滅名滅，生空智品名道，麁顯施設，淺智所知，名安立諦；",
        "from": "T33n1710_002:0540b05_8",
        "context_with_next_sentence": true
    },
    {
        "source_sentence": "變易生死名苦，所知障及無漏有分別業名集，自性清淨、無住涅槃名滅，法空智品名道，微隱難知，非麁淺境，名非安立諦。",
        "from": "T33n1710_002:0540b08_3",
        "context_with_next_sentence": true
    },
    {
        "source_sentence": "總合說者，有漏逼迫皆苦，招感後有名集，故無記法皆非集諦，此即略說生死果因；",
        "from": "T33n1710_002:0540b10_2",
        "context_with_next_sentence": true
    },
    {
        "source_sentence": "四種涅槃名滅，無漏有為為證滅路名道，此即略說出世果因。",
        "from": "T33n1710_002:0540b11_10",
        "context_with_next_sentence": true
    },
    {
        "source_sentence": "如療病者知病、病因、病除、除法，觀生死苦、苦因、苦滅、滅法亦然。",
        "from": "T33n1710_002:0540b12_21",
        "context_with_next_sentence": true
    },
    {
        "source_sentence": "唯聖知實，名為聖諦。",
        "from": "T33n1710_002:0540b13_9",
        "context_with_next_sentence": true
    },
    {
        "source_sentence": "或隨觀察二空真如，不作別觀，名非安立。",
        "from": "T33n1710_002:0540b14_8",
        "context_with_next_sentence": true
    },
    {
        "source_sentence": "遠觀四諦各有四行，謂無常、苦、空、無我，因、集、生、緣，滅、靜、妙、離，道、如、行、出，由苦諦行，能除四倒，故有通局，為入真門。",
        "from": "T33n1710_002:0540b17_2",
        "context_with_next_sentence": true
    },
    {
        "source_sentence": "近加行觀不唯觀苦，觀非安立方入真故。",
        "from": "T33n1710_002:0540b18_1",
        "context_with_next_sentence": true
    },
    {
        "source_sentence": "於非苦等中佛說為苦等，聲聞等不了，如言起著，今破彼執，故說為無。",
        "from": "T33n1710_002:0540b19_13",
        "context_with_next_sentence": true
    },
    {
        "source_sentence": "依他定非苦、集等相，真理何由有彼差別？",
        "from": "T33n1710_002:0540b20_11",
        "context_with_next_sentence": true
    },
    {
        "source_sentence": "由此並無。",
        "from": "T33n1710_002:0540b20_16",
        "context_with_next_sentence": true
    },
    {
        "source_sentence": "故第五地雖作此觀，尚執有實染淨麁相，第六地中方除染淨障。",
        "from": "T33n1710_002:0540b22_5",
        "context_with_next_sentence": true
    },
    {
        "source_sentence": "染者有漏，即此所無苦、集二諦；",
        "from": "T33n1710_002:0540b22_20",
        "context_with_next_sentence": true
    },
    {
        "source_sentence": "淨者無漏，既此所無滅、道二諦。",
        "from": "T33n1710_002:0540b23_14",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0540b24_2",
        "context_with_next_sentence": true
    },
    {
        "source_sentence": "無智亦無得。",
        "from": "T33n1710_002:0540b24_8",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0540b24_11",
        "context_with_next_sentence": true
    },
    {
        "source_sentence": "勝空者言，上無聲聞近觀，此無菩薩近觀。",
        "from": "T33n1710_002:0540b25_10",
        "context_with_next_sentence": true
    },
    {
        "source_sentence": "能證道名智，所證境名得，有能證智，可有所得；",
        "from": "T33n1710_002:0540b26_12",
        "context_with_next_sentence": true
    },
    {
        "source_sentence": "證智非有，所得亦空。",
        "from": "T33n1710_002:0540b27_1",
        "context_with_next_sentence": true
    },
    {
        "source_sentence": "如契經言，為求菩薩者說應六波羅蜜多法，唯言無智、得，總合說故。",
        "from": "T33n1710_002:0540b28_13",
        "context_with_next_sentence": true
    },
    {
        "source_sentence": "若法非空，初有所行，後可有得，法既非有，初無所行，後何有得？",
        "from": "T33n1710_002:0540c01_1",
        "context_with_next_sentence": true
    },
    {
        "source_sentence": "故《大經》言，一切智空，乃至無上菩提亦空。",
        "from": "T33n1710_002:0540c01_22",
        "context_with_next_sentence": true
    },
    {
        "source_sentence": "如應者言，菩薩真觀唯非安立，故總說近，亦無智、得。",
        "from": "T33n1710_002:0540c03_5",
        "context_with_next_sentence": true
    },
    {
        "source_sentence": "如有頌言：",
        "from": "T33n1710_002:0540c03_10",
        "context_with_next_sentence": true
    },
    {
        "source_sentence": "依識有所得，　　境無所得生，",
        "from": "T33n1710_002:0540c04_0",
        "context_with_next_sentence": true
    },
    {
        "source_sentence": "依境無所得，　　識無所得生。",
        "from": "T33n1710_002:0540c05_13",
        "context_with_next_sentence": true
    },
    {
        "source_sentence": "無分別智證真如位，心境冥合，平等平等，能取、所取一切皆無；",
        "from": "T33n1710_002:0540c07_8",
        "context_with_next_sentence": true
    },
    {
        "source_sentence": "後得智中，離諸相縛，無虛妄執，亦離二取。",
        "from": "T33n1710_002:0540c08_7",
        "context_with_next_sentence": true
    },
    {
        "source_sentence": "復有頌言：",
        "from": "T33n1710_002:0540c08_12",
        "context_with_next_sentence": true
    },
    {
        "source_sentence": "由識有得性，　　亦成無所得，",
        "from": "T33n1710_002:0540c09_0",
        "context_with_next_sentence": true
    },
    {
        "source_sentence": "故知二有得，　　無得性平等。",
        "from": "T33n1710_002:0540c10_13",
        "context_with_next_sentence": true
    },
    {
        "source_sentence": "餘位執種猶未斷，故觀不分明，謂有二取；",
        "from": "T33n1710_002:0540c11_18",
        "context_with_next_sentence": true
    },
    {
        "source_sentence": "破實能取故說無智，破實所取復言無得。",
        "from": "T33n1710_002:0540c12_16",
        "context_with_next_sentence": true
    },
    {
        "source_sentence": "又於二法俱遮二取，別遮二取說為無得，能、所得故；",
        "from": "T33n1710_002:0540c14_1",
        "context_with_next_sentence": true
    },
    {
        "source_sentence": "遮有妙用故言無智，照斷能故。",
        "from": "T33n1710_002:0540c14_15",
        "context_with_next_sentence": true
    },
    {
        "source_sentence": "此釋皆除遍計所執，依他幻事非定智、得，真如體寂都無二相，故依三性皆說為無，非真智生一切非有，說智及智處俱名般若，真無相取，不取相故。",
        "from": "T33n1710_002:0540c18_2",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0540c19_2",
        "context_with_next_sentence": true
    },
    {
        "source_sentence": "以無所得故。",
        "from": "T33n1710_002:0540c19_8",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0540c19_11",
        "context_with_next_sentence": true
    },
    {
        "source_sentence": "勝空者言，前說「是故空中無色」等者，雖結成上色不異空、無生滅等，而未釋色等無之所由，今顯空中無法所以。",
        "from": "T33n1710_002:0540c22_2",
        "context_with_next_sentence": true
    },
    {
        "source_sentence": "若色等中體少是有，應依勝義有少所得，既都無得，故本皆空。",
        "from": "T33n1710_002:0540c23_11",
        "context_with_next_sentence": true
    },
    {
        "source_sentence": "如《大經》言，自性空故，一切皆空。",
        "from": "T33n1710_002:0540c24_4",
        "context_with_next_sentence": true
    },
    {
        "source_sentence": "如應者言，《辯中邊》言，菩薩正修十善巧觀，一、蘊，二、處，三、界，四、緣起，五、處、非處，六、根，七、世，八、諦，九、乘，十、有為、無為。",
        "from": "T33n1710_002:0540c26_25",
        "context_with_next_sentence": true
    },
    {
        "source_sentence": "由舍利子漸悟大乘故，此俱無三乘通、別、近、遠、加行、根本六種，二真觀位證法事理，所執六相都無所有，依他、圓成非定六相，故以無得通釋上無。",
        "from": "T33n1710_002:0541a01_4",
        "context_with_next_sentence": true
    },
    {
        "source_sentence": "如《大經》言，色等諸法無所得，故甚深般若亦無所得。",
        "from": "T33n1710_002:0541a02_7",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0541a03_2",
        "context_with_next_sentence": true
    },
    {
        "source_sentence": "菩提薩埵依般若波羅蜜多故，心無罣礙，無罣礙故，無有恐怖，遠離一切顛倒夢想，究竟涅槃。",
        "from": "T33n1710_002:0541a05_2",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0541a05_5",
        "context_with_next_sentence": true
    },
    {
        "source_sentence": "勝空者言，上破二執，廣顯二空，下歎二依，彰獲二利。",
        "from": "T33n1710_002:0541a06_11",
        "context_with_next_sentence": true
    },
    {
        "source_sentence": "此歎因依斷障染利，依即前說行之異名。",
        "from": "T33n1710_002:0541a07_8",
        "context_with_next_sentence": true
    },
    {
        "source_sentence": "罣者障，礙者拘，恐者畏，怖者懼。",
        "from": "T33n1710_002:0541a08_3",
        "context_with_next_sentence": true
    },
    {
        "source_sentence": "未依慧悟，滯色等有，拘溺眾苦，畏懼恒生，有虛妄顛倒及生死夢想，由斯欣樂究竟涅槃。",
        "from": "T33n1710_002:0541a10_3",
        "context_with_next_sentence": true
    },
    {
        "source_sentence": "既依般若達色等空，便無拘礙、苦畏、倒想，以色生死即涅槃故，何假虛求究竟圓寂？",
        "from": "T33n1710_002:0541a12_2",
        "context_with_next_sentence": true
    },
    {
        "source_sentence": "故依般若，一切遠離。",
        "from": "T33n1710_002:0541a12_12",
        "context_with_next_sentence": true
    },
    {
        "source_sentence": "如應者言，下彰依學德歎獲勝利，離苦圓證也。",
        "from": "T33n1710_002:0541a13_13",
        "context_with_next_sentence": true
    },
    {
        "source_sentence": "此歎菩薩因位修益，菩薩常時緣說文字，學起觀照，尋觀實相，修持眷屬，不妄求知一切境界，名依般若。",
        "from": "T33n1710_002:0541a16_1",
        "context_with_next_sentence": true
    },
    {
        "source_sentence": "「罣」謂煩惱障，不得涅槃故；",
        "from": "T33n1710_002:0541a16_15",
        "context_with_next_sentence": true
    },
    {
        "source_sentence": "「礙」謂所知障，不得菩提故。",
        "from": "T33n1710_002:0541a17_4",
        "context_with_next_sentence": true
    },
    {
        "source_sentence": "或罣即礙，俱通二障。",
        "from": "T33n1710_002:0541a17_14",
        "context_with_next_sentence": true
    },
    {
        "source_sentence": "「恐怖」者謂五怖畏，一、不活畏，由分別我，資生愛起。",
        "from": "T33n1710_002:0541a18_18",
        "context_with_next_sentence": true
    },
    {
        "source_sentence": "二、惡名畏，行不饒益，有悕望起。",
        "from": "T33n1710_002:0541a19_11",
        "context_with_next_sentence": true
    },
    {
        "source_sentence": "三、死畏，由有我見，失懷想起。",
        "from": "T33n1710_002:0541a20_3",
        "context_with_next_sentence": true
    },
    {
        "source_sentence": "四、惡趣畏，不遇諸佛，惡業所起。",
        "from": "T33n1710_002:0541a20_19",
        "context_with_next_sentence": true
    },
    {
        "source_sentence": "五、怯眾畏，見已證劣，他勝所起。",
        "from": "T33n1710_002:0541a21_13",
        "context_with_next_sentence": true
    },
    {
        "source_sentence": "「顛倒」者，謂七倒，一、想，二、見，三、心，四、於無常謂常，五、於苦謂樂，六、於不淨謂淨，七、於無我謂我。",
        "from": "T33n1710_002:0541a23_17",
        "context_with_next_sentence": true
    },
    {
        "source_sentence": "於後四種妄想分別名想倒，忍可、欲樂、建立、執著名見倒，心倒者謂煩惱。",
        "from": "T33n1710_002:0541a25_9",
        "context_with_next_sentence": true
    },
    {
        "source_sentence": "此有三，一、根本，謂愚癡；",
        "from": "T33n1710_002:0541a26_1",
        "context_with_next_sentence": true
    },
    {
        "source_sentence": "二、體性，謂邊執見一分、戒禁取、見取及貪、薩迦耶見；",
        "from": "T33n1710_002:0541a27_6",
        "context_with_next_sentence": true
    },
    {
        "source_sentence": "三、等流謂餘煩惱。",
        "from": "T33n1710_002:0541a27_15",
        "context_with_next_sentence": true
    },
    {
        "source_sentence": "「夢想」者，未真智覺，恒處夢中，由斯佛說生死長夜。",
        "from": "T33n1710_002:0541a28_16",
        "context_with_next_sentence": true
    },
    {
        "source_sentence": "夢由想起故名夢想，前之七倒由妄想生，處夢而行故名夢想。",
        "from": "T33n1710_002:0541b01_4",
        "context_with_next_sentence": true
    },
    {
        "source_sentence": "或前諸倒皆生死因，此夢想者即生死果，如處夢中多矚身境，故偏於果標夢想名。",
        "from": "T33n1710_002:0541b03_2",
        "context_with_next_sentence": true
    },
    {
        "source_sentence": "梵云「涅槃」，唐言圓寂，即體周遍、性湛然義。",
        "from": "T33n1710_002:0541b04_1",
        "context_with_next_sentence": true
    },
    {
        "source_sentence": "雖真如性無二無別，依緣盡證說有四種。",
        "from": "T33n1710_002:0541b04_19",
        "context_with_next_sentence": true
    },
    {
        "source_sentence": "一、自性清淨涅槃，謂一切法實相真如；",
        "from": "T33n1710_002:0541b05_17",
        "context_with_next_sentence": true
    },
    {
        "source_sentence": "二、無住處涅槃，謂大悲、慧常所輔翼，出所知障清淨真如；",
        "from": "T33n1710_002:0541b07_3",
        "context_with_next_sentence": true
    },
    {
        "source_sentence": "三、有餘依涅槃，謂集諦盡所顯真如；",
        "from": "T33n1710_002:0541b07_20",
        "context_with_next_sentence": true
    },
    {
        "source_sentence": "四、無餘依涅槃，謂苦諦盡所顯真如。",
        "from": "T33n1710_002:0541b08_16",
        "context_with_next_sentence": true
    },
    {
        "source_sentence": "有處依初說，諸凡聖平等共有，一切有情無生滅等本來涅槃。",
        "from": "T33n1710_002:0541b10_4",
        "context_with_next_sentence": true
    },
    {
        "source_sentence": "有依第二說，諸菩薩住無所住，及聲聞等不得涅槃。",
        "from": "T33n1710_002:0541b11_7",
        "context_with_next_sentence": true
    },
    {
        "source_sentence": "有依後二說，三乘者同得解脫。",
        "from": "T33n1710_002:0541b12_2",
        "context_with_next_sentence": true
    },
    {
        "source_sentence": "此中總說，由諸菩薩依般若故，悟三無性，及因我、法二空所顯一切空故，其心不為二障所礙、五怖所恐、七倒所纏、夢想所惑，便能究竟契證涅槃。",
        "from": "T33n1710_002:0541b15_7",
        "context_with_next_sentence": true
    },
    {
        "source_sentence": "或諸菩薩由依般若，勝解行位資糧道中，漸伏分別二障現行；",
        "from": "T33n1710_002:0541b16_15",
        "context_with_next_sentence": true
    },
    {
        "source_sentence": "於加行道，能頓伏盡，亦能漸伏俱生二障，心無罣礙；",
        "from": "T33n1710_002:0541b17_20",
        "context_with_next_sentence": true
    },
    {
        "source_sentence": "見道位中，斷分別執，隨願速滿，無有恐怖；",
        "from": "T33n1710_002:0541b18_19",
        "context_with_next_sentence": true
    },
    {
        "source_sentence": "於修道位，解行廣增，斷諸顛倒；",
        "from": "T33n1710_002:0541b19_13",
        "context_with_next_sentence": true
    },
    {
        "source_sentence": "遠離一切生死夢想，當無學道究竟涅槃。",
        "from": "T33n1710_002:0541b20_11",
        "context_with_next_sentence": true
    },
    {
        "source_sentence": "四位所彰，從增說故。",
        "from": "T33n1710_002:0541b21_1",
        "context_with_next_sentence": true
    },
    {
        "source_sentence": "又極喜住，一切惡趣諸煩惱品及所知障在皮麁重皆悉永斷，能令煩惱皆不現行，心無罣礙，最初證得無漏智故；",
        "from": "T33n1710_002:0541b23_12",
        "context_with_next_sentence": true
    },
    {
        "source_sentence": "無功用無相住，一切能障無生法忍諸煩惱品及所知障在膚麁重皆悉永斷，一切煩惱皆不現前，無有恐怖，因從果名，果已斷故；",
        "from": "T33n1710_002:0541b26_12",
        "context_with_next_sentence": true
    },
    {
        "source_sentence": "最上成滿菩薩住，一切煩惱、習氣隨眠及所知障在骨麁重皆悉永斷，入如來住，名為遠離顛倒夢想，即是二障三住所斷，由斯佛位究竟涅槃。",
        "from": "T33n1710_002:0541b29_15",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0541c01_2",
        "context_with_next_sentence": true
    },
    {
        "source_sentence": "三世諸佛依般若波羅蜜多故，得阿耨多羅三藐三菩提。",
        "from": "T33n1710_002:0541c02_6",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0541c02_9",
        "context_with_next_sentence": true
    },
    {
        "source_sentence": "勝空者言，上歎因依斷障染利，下歎果依得菩提利。",
        "from": "T33n1710_002:0541c03_13",
        "context_with_next_sentence": true
    },
    {
        "source_sentence": "「三世」者，去、來、今。",
        "from": "T33n1710_002:0541c04_1",
        "context_with_next_sentence": true
    },
    {
        "source_sentence": "「諸佛」者，非一故，梵言佛陀，此略云佛，有慧之主，唐言覺者。",
        "from": "T33n1710_002:0541c05_7",
        "context_with_next_sentence": true
    },
    {
        "source_sentence": "「得」謂獲證。",
        "from": "T33n1710_002:0541c05_14",
        "context_with_next_sentence": true
    },
    {
        "source_sentence": "「阿」云無，「耨多羅」云上，「三」云正，「藐」云等，「三」又云正，「菩提」云覺，「末伽」名道，此不名也。",
        "from": "T33n1710_002:0541c07_9",
        "context_with_next_sentence": true
    },
    {
        "source_sentence": "無法可過，故名無上；",
        "from": "T33n1710_002:0541c07_19",
        "context_with_next_sentence": true
    },
    {
        "source_sentence": "理事遍知，故名正等；",
        "from": "T33n1710_002:0541c08_7",
        "context_with_next_sentence": true
    },
    {
        "source_sentence": "離妄照真，復云正覺；",
        "from": "T33n1710_002:0541c08_17",
        "context_with_next_sentence": true
    },
    {
        "source_sentence": "即是無上正等正覺。",
        "from": "T33n1710_002:0541c09_5",
        "context_with_next_sentence": true
    },
    {
        "source_sentence": "《大智度論》說，智及智處俱名般若，三世覺者由依此故，證智達空名得正覺。",
        "from": "T33n1710_002:0541c10_19",
        "context_with_next_sentence": true
    },
    {
        "source_sentence": "或唯空性說名菩提，如來妙體即法身故。",
        "from": "T33n1710_002:0541c11_17",
        "context_with_next_sentence": true
    },
    {
        "source_sentence": "如應者言，出生死而慧悟，如從夢覺；",
        "from": "T33n1710_002:0541c12_15",
        "context_with_next_sentence": true
    },
    {
        "source_sentence": "契法性而敷闡，喻若花開。",
        "from": "T33n1710_002:0541c13_7",
        "context_with_next_sentence": true
    },
    {
        "source_sentence": "成真、俗智，具自、他覺，慧行俱滿，標以佛名。",
        "from": "T33n1710_002:0541c14_7",
        "context_with_next_sentence": true
    },
    {
        "source_sentence": "覺慧圓滿，雖更不修，然持不捨，濟有情類，故亦說佛依於般若。",
        "from": "T33n1710_002:0541c15_15",
        "context_with_next_sentence": true
    },
    {
        "source_sentence": "或依即修，佛由因位依行般若得正覺故。",
        "from": "T33n1710_002:0541c16_12",
        "context_with_next_sentence": true
    },
    {
        "source_sentence": "此彰五法，一、淨法界，即佛法身、真如、涅槃，具真性相微妙功德，由觀空理所得果故；",
        "from": "T33n1710_002:0541c18_11",
        "context_with_next_sentence": true
    },
    {
        "source_sentence": "餘之四智謂有為德，即是所證受用佛身，修自利因所得果故。",
        "from": "T33n1710_002:0541c19_19",
        "context_with_next_sentence": true
    },
    {
        "source_sentence": "為大菩薩所現淨相廣大佛身，名他受用；",
        "from": "T33n1710_002:0541c20_17",
        "context_with_next_sentence": true
    },
    {
        "source_sentence": "為二乘等現淨穢相不定佛身，名為變化，俱利他因所宜現故。",
        "from": "T33n1710_002:0541c22_6",
        "context_with_next_sentence": true
    },
    {
        "source_sentence": "自受用身具百四十不共實德，謂諸如來三十二種大丈夫相、八十隨好、四一切種清淨、十力、四無所畏、三念住、三不護、大悲、無忘失法、永害習氣、一切種妙智，及八解脫、八勝處、九次第定、十遍處、四無量、三解脫門、三無生忍、三十七種菩提分法、五眼、六通、四無礙解、無諍、願智、恒住捨性、十八佛不共法乃至一切智、種智無量功德，說不能盡。",
        "from": "T33n1710_002:0542a01_6",
        "context_with_next_sentence": true
    },
    {
        "source_sentence": "他受用身及變化身亦具有此相似功德故，有為功德四智所攝。",
        "from": "T33n1710_002:0542a02_14",
        "context_with_next_sentence": true
    },
    {
        "source_sentence": "以智為主名菩提智，法身真如名菩提斷。",
        "from": "T33n1710_002:0542a03_13",
        "context_with_next_sentence": true
    },
    {
        "source_sentence": "如契經言，菩提智、菩提斷俱名菩提，由此故知皆稱菩提。",
        "from": "T33n1710_002:0542a04_19",
        "context_with_next_sentence": true
    },
    {
        "source_sentence": "假者名佛，即總假者證得別法，故說諸佛依得菩提，如是總攝諸功德盡，智、斷圓滿名無上覺。",
        "from": "T33n1710_002:0542a07_2",
        "context_with_next_sentence": true
    },
    {
        "source_sentence": "異生邪智，簡名正覺；",
        "from": "T33n1710_002:0542a07_12",
        "context_with_next_sentence": true
    },
    {
        "source_sentence": "二乘分智，簡名等覺；",
        "from": "T33n1710_002:0542a08_2",
        "context_with_next_sentence": true
    },
    {
        "source_sentence": "菩薩缺智，簡復名正覺；",
        "from": "T33n1710_002:0542a08_13",
        "context_with_next_sentence": true
    },
    {
        "source_sentence": "唯佛圓證，獨得全名。",
        "from": "T33n1710_002:0542a09_3",
        "context_with_next_sentence": true
    },
    {
        "source_sentence": "《金剛分》言，一切諸佛從此經出，一切如來從此經生，是故三佛俱是菩提。",
        "from": "T33n1710_002:0542a10_15",
        "context_with_next_sentence": true
    },
    {
        "source_sentence": "《理趣分》說，信學此經，速能滿足諸菩薩行，疾證無上正等菩提，故三菩提皆由此得。",
        "from": "T33n1710_002:0542a12_13",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0542a13_2",
        "context_with_next_sentence": true
    },
    {
        "source_sentence": "故知般若波羅蜜多是大神呪，是大明呪，是無上呪，是無等等呪。",
        "from": "T33n1710_002:0542a14_10",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0542a14_13",
        "context_with_next_sentence": true
    },
    {
        "source_sentence": "勝空者言，上已別顯因果二依，斷、得二利，下文總歎般若勝用。",
        "from": "T33n1710_002:0542a16_2",
        "context_with_next_sentence": true
    },
    {
        "source_sentence": "乘前起結名曰「故知」，妙用無方曰「神」，無幽不燭曰「明」，最勝第一名「無上」，無類可類名「無等等」，大師秘密，妙法紀綱，顯正摧邪，除惡務善，靈祇敬奉，賢聖遵持，威力莫加，故名為「呪。",
        "from": "T33n1710_002:0542a20_2",
        "context_with_next_sentence": true
    },
    {
        "source_sentence": "」如應者言，梵云陀羅尼，此曰總持。",
        "from": "T33n1710_002:0542a20_19",
        "context_with_next_sentence": true
    },
    {
        "source_sentence": "略有四種，一者、法，以略教含廣；",
        "from": "T33n1710_002:0542a21_12",
        "context_with_next_sentence": true
    },
    {
        "source_sentence": "二者、義，以略義含廣；",
        "from": "T33n1710_002:0542a22_1",
        "context_with_next_sentence": true
    },
    {
        "source_sentence": "三者、能，得菩薩無生法忍，慈氏尊說「壹胝蜜胝吉胝毘羼底丁履反鉢陀膩莎訶」；",
        "from": "T33n1710_002:0542a23_19",
        "context_with_next_sentence": true
    },
    {
        "source_sentence": "四者、呪，《大經》中說「納慕薄伽筏帝一　鉢剌壞波羅弭多曳二　呾姪他三　室囇曳四　室囇曳五　室囇曳六　室囇曳細七莎訶」。",
        "from": "T33n1710_002:0542a27_7",
        "context_with_next_sentence": true
    },
    {
        "source_sentence": "此呪神力，廣說如經，念、慧二能，具含萬德，順此古說總立呪名。",
        "from": "T33n1710_002:0542a29_7",
        "context_with_next_sentence": true
    },
    {
        "source_sentence": "此乘前結法、義二持，起下呪持，說「故知」也。",
        "from": "T33n1710_002:0542b01_9",
        "context_with_next_sentence": true
    },
    {
        "source_sentence": "由此總持出過異生、聲聞、獨覺、菩薩四道。",
        "from": "T33n1710_002:0542b02_7",
        "context_with_next_sentence": true
    },
    {
        "source_sentence": "或文字妙用、觀照圓鑒、眷屬勝益、實相無喻，或四皆通，故此般若名神等呪。",
        "from": "T33n1710_002:0542b04_1",
        "context_with_next_sentence": true
    },
    {
        "source_sentence": "或此般若是大神者，乃至是無等等者之所說呪，勸諸學者皆於此經修十法行，慈氏頌言：",
        "from": "T33n1710_002:0542b06_2",
        "context_with_next_sentence": true
    },
    {
        "source_sentence": "謂書寫供養，　　施他聽披讀，",
        "from": "T33n1710_002:0542b07_0",
        "context_with_next_sentence": true
    },
    {
        "source_sentence": "受持正開演，　　諷誦及思修。",
        "from": "T33n1710_002:0542b08_13",
        "context_with_next_sentence": true
    },
    {
        "source_sentence": "行十法行者，　　獲福聚無量，",
        "from": "T33n1710_002:0542b09_0",
        "context_with_next_sentence": true
    },
    {
        "source_sentence": "勝故無盡故，　　由攝他不息。",
        "from": "T33n1710_002:0542b10_13",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0542b11_2",
        "context_with_next_sentence": true
    },
    {
        "source_sentence": "能除一切苦。",
        "from": "T33n1710_002:0542b11_8",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0542b11_11",
        "context_with_next_sentence": true
    },
    {
        "source_sentence": "前明具德，此明破惡，信、學、證、說，皆除眾苦，故《大經》言，能於此經行十法行，一切障蓋皆不能染，雖造一切極重惡業，而能超越一切惡趣。",
        "from": "T33n1710_002:0542b14_13",
        "context_with_next_sentence": true
    },
    {
        "source_sentence": "假殺三界一切眾生，終不由斯墮於地獄、傍生、鬼界；",
        "from": "T33n1710_002:0542b15_18",
        "context_with_next_sentence": true
    },
    {
        "source_sentence": "設住一切煩惱叢中，而猶蓮花終不為染，常與一切勝事和合。",
        "from": "T33n1710_002:0542b17_5",
        "context_with_next_sentence": true
    },
    {
        "source_sentence": "於法、有情得無礙智，能善悟入諸平等性，自他忿等皆能調伏，現世怨敵咸起慈心；",
        "from": "T33n1710_002:0542b19_3",
        "context_with_next_sentence": true
    },
    {
        "source_sentence": "常見諸佛，得宿住智，所聞正法總持不忘，諸勝喜樂恒現在前，常勤精進修諸善法；",
        "from": "T33n1710_002:0542b21_1",
        "context_with_next_sentence": true
    },
    {
        "source_sentence": "惡魔外道不能稽留，四天王等常隨擁衛，終不橫死、枉遭衰患，諸佛菩薩恒共護持，令一切時善增惡減，於諸佛土隨願往生，乃至菩提不墮惡趣；",
        "from": "T33n1710_002:0542b24_6",
        "context_with_next_sentence": true
    },
    {
        "source_sentence": "速能滿足諸菩薩行，疾證無上正等菩提，隨心所願無不成辦。",
        "from": "T33n1710_002:0542b25_14",
        "context_with_next_sentence": true
    },
    {
        "source_sentence": "所以王城四眾纔誦念而魔伏，天宮千眼始受持而怨潰，況復深衷懇己、因植果圓？",
        "from": "T33n1710_002:0542b27_13",
        "context_with_next_sentence": true
    },
    {
        "source_sentence": "不拔五趣以為師，跨十方而為主，未之有也。",
        "from": "T33n1710_002:0542b28_13",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0542b29_2",
        "context_with_next_sentence": true
    },
    {
        "source_sentence": "真實不虛。",
        "from": "T33n1710_002:0542b29_7",
        "context_with_next_sentence": true
    },
    {
        "source_sentence": "贊曰：",
        "from": "T33n1710_002:0542b29_10",
        "context_with_next_sentence": true
    },
    {
        "source_sentence": "除疑勸信，重說此言，何有棄大寶輪王之位，處寂林而落飾，稱慈父法王之尊，踐眾道而提譽，對諸龍象，導彼天人，誑誘群生？",
        "from": "T33n1710_002:0542c03_7",
        "context_with_next_sentence": true
    },
    {
        "source_sentence": "誠為未可。",
        "from": "T33n1710_002:0542c03_12",
        "context_with_next_sentence": true
    },
    {
        "source_sentence": "所以經言，如來是真語者乃至不異語者，故應信奉，勿起驚疑。",
        "from": "T33n1710_002:0542c05_1",
        "context_with_next_sentence": true
    },
    {
        "source_sentence": "經曰：",
        "from": "T33n1710_002:0542c06_2",
        "context_with_next_sentence": true
    },
    {
        "source_sentence": "故說般若波羅蜜多呪，即說呪曰：",
        "from": "T33n1710_002:0542c06_17",
        "context_with_next_sentence": true
    },
    {
        "source_sentence": "揭諦揭諦　波羅揭諦　波羅僧揭諦　菩提莎訶贊曰：",
        "from": "T33n1710_002:0542c08_4",
        "context_with_next_sentence": true
    },
    {
        "source_sentence": "前說法、義二持，雖勸信學；",
        "from": "T33n1710_002:0542c08_17",
        "context_with_next_sentence": true
    },
    {
        "source_sentence": "欲令神用速備，更說呪持。",
        "from": "T33n1710_002:0542c09_9",
        "context_with_next_sentence": true
    },
    {
        "source_sentence": "佛以大劫慧、悲難修誓行，加略文字，意趣深遠，教理幽廣，不易詳贊。",
        "from": "T33n1710_002:0542c10_21",
        "context_with_next_sentence": true
    },
    {
        "source_sentence": "般若波羅蜜多心經幽贊卷下貞應三年甲申正月十五日，為助先師真歸上人餘業，敬彫摸畢。",
        "from": "T33n1710_002:0542c13_8",
        "context_with_next_sentence": true
    },
    {
        "source_sentence": "兼以此功，令故權大僧都重信蕩流轉妄，執趣菩提正道，及自他群類同開真解矣。",
        "from": "T33n1710_002:0542c15_5",
        "context_with_next_sentence": true
    },
    {
        "source_sentence": "　　　　　　　願主性如",
        "from": "T33n1710_002:0542c15_100",
        "context_with_next_sentence": false
    }
]