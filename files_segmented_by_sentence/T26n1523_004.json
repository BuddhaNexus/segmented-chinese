{
    "T26n1523_004:0224b04_0": "大寶積經論卷第四",
    "T26n1523_004:0224b06_0": "後魏北印度三藏菩提流支譯",
    "T26n1523_004:0224b07_0": "「迦葉！",
    "T26n1523_004:0224b07_1": "有當來比丘如犬逐塊」者，是中向外道如犬者，色等五種境界如塊，擲者如畏色聲香味觸示現畏諸境界。",
    "T26n1523_004:0224b09_2": "彼畏境界，不證知畏因故，示現有四種相故唯逐境界。",
    "T26n1523_004:0224b10_3": "住空閑處者，為欲轉得勝境界，取空閑處。",
    "T26n1523_004:0224b11_4": "彼住獨無等侶，除彼雜染，永住無二，以身離五欲而心不捨。",
    "T26n1523_004:0224b13_5": "是人有時或念好聲香味觸，貪心微著而不觀內，不知不覺故。",
    "T26n1523_004:0224b14_6": "憶念諸境界，忍故彼不知。",
    "T26n1523_004:0224b15_7": "云何當得離色聲香味觸？",
    "T26n1523_004:0224b15_8": "彼以不知不覺故，後時來入城邑聚落王都等在人眾中，還復為好色聲香味觸五欲所縛，故還復退。",
    "T26n1523_004:0224b18_9": "若空閑處死者，持俗戒故，便得生天有，為上天五欲所愛縛。",
    "T26n1523_004:0224b19_10": "復彼從天上滅，亦不離四惡道。",
    "T26n1523_004:0224b20_11": "何等為四？",
    "T26n1523_004:0224b20_12": "所謂地獄、餓鬼、畜生、阿修羅道。",
    "T26n1523_004:0224b21_13": "天中生墮，盡依貪欲行故黑朋應知，依見行故說白朋應知。",
    "T26n1523_004:0224b22_14": "以見人無我故，彼對治釋成二種黑白朋等應知。",
    "T26n1523_004:0224b23_15": "如是修諸行已，有散心令使攝取，已攝者令得解脫。",
    "T26n1523_004:0224b24_16": "是中修多羅句喻，以不入定心為得解脫故，說諸方便舍摩他，取捨諸煩惱舍摩他等相錯心，治故顯說咽喉喻及縛人喻等。",
    "T26n1523_004:0224b27_17": "以一心定心中說解脫方便，示現見修相，煩惱中說方便令滅故，彼障身見愛樂三昧故，如咽喉及縛喻等識故。",
    "T26n1523_004:0224c01_18": "證諦時以出世間智作令難故，身見如咽喉處病應知。",
    "T26n1523_004:0224c02_19": "如是行行已防有防等法故，說二種空喻不淨心：一者讀誦世間外道經書諸論等；二者多畜好衣鉢依業及依身故。",
    "T26n1523_004:0224c05_20": "此諸二法能令得二種縛，如次：一見縛；二利養名聞等縛。",
    "T26n1523_004:0224c06_21": "然此二種能縛，以未生善法為令不生作障，當得二種法：一者聖種朋；二者親近諸檀越。",
    "T26n1523_004:0224c08_22": "已生善法能滅及作污染故，令得二種垢：一者忍諸煩惱垢；二者貪諸檀越知識等。",
    "T26n1523_004:0224c10_23": "永斷拔諸善根法故，令助得二種雨雹壞法：一者毀謗正法；二者破戒受人信施。",
    "T26n1523_004:0224c12_24": "現法中彼不可治故，令得二種癰瘡：一者求見他過；二者自覆諸罪。",
    "T26n1523_004:0224c13_25": "現法中苦惡行故，令得二種燒法：一者有垢身心受著袈裟；二者受他持戒有功德人所禮拜供養等。",
    "T26n1523_004:0224c16_26": "未來喻者，為得不得不能生故，令得二種不可治病：一者懷增上慢而自伏心；二者壞他發大乘心。",
    "T26n1523_004:0224c18_27": "謗菩薩故，依聲聞戒，未來更有漸次應知。",
    "T26n1523_004:0224c19_28": "「迦葉！",
    "T26n1523_004:0224c19_29": "當自觀內」者，如是乃至「中有誰黠慧」，調伏貪惱等故，說增上戒行多聞喻。",
    "T26n1523_004:0224c21_30": "生厭悔意故，明增上心戒行。",
    "T26n1523_004:0224c21_31": "咽喉喻及繫縛人喻者，以人無我及法無我故，增上智戒行。",
    "T26n1523_004:0224c23_32": "若以調伏貪惱等增上心戒行經所說者，何故此中說增上戒行？",
    "T26n1523_004:0224c24_33": "答曰：能發起貪惱行故。",
    "T26n1523_004:0224c25_34": "罪多因貪瞋癡等相發起，是故說調伏貪惱等是增上戒行。",
    "T26n1523_004:0224c26_35": "問曰：云何貪惱等令能發起罪？",
    "T26n1523_004:0224c27_36": "答曰：有二種相故。",
    "T26n1523_004:0224c27_37": "如彼不能懺悔；如彼懺悔而不成懺悔。",
    "T26n1523_004:0224c28_38": "喻若有諸沙門及婆羅門不知煩惱因故，怖畏色等境界。",
    "T26n1523_004:0224c29_39": "住閑空處，自心發起不善思惟故，亦起貪惱我慢境界。",
    "T26n1523_004:0225a02_40": "或餘處念見貪等，隨逐如犬逐土塊，以塊打故唯逐塊。",
    "T26n1523_004:0225a03_41": "如是不除貪等故，若以聚落等所有親近事作現念，是名未除。",
    "T26n1523_004:0225a04_42": "順義故名除及以除竟。",
    "T26n1523_004:0225a05_43": "何故黑朋中說貪調伏不說於惱，白朋中說惱調伏不說於貪？",
    "T26n1523_004:0225a06_44": "答曰：二俱欲界中故，示現有餘調、有餘不調。",
    "T26n1523_004:0225a07_45": "示現有餘調、有餘不調者，若在空閑處而命終，如是未調故，住戒者亦壞，成增上戒故；況復不住戒者，如馬下道或錯。",
    "T26n1523_004:0225a10_46": "如是行者行增上戒，以錯諸念亦名亂，如咽喉病能斷命根。",
    "T26n1523_004:0225a11_47": "如是依人無我行增上智，以身見能斷法命根，如有人隨所縛處而求解脫。",
    "T26n1523_004:0225a13_48": "如是依法無我行增上智，隨所性脫妄念中令計心。",
    "T26n1523_004:0225a14_49": "此三修戒中，有八種戒相違法、有八種隨順不淨心，讀誦世間外道經書諸論等、多好衣鉢等，無所用故。",
    "T26n1523_004:0225a17_50": "如空橫染，橫染是縛因，故漸次說二種縛：一者見縛；二者名聞利養縛。",
    "T26n1523_004:0225a18_51": "於縛作因故說此漸次。",
    "T26n1523_004:0225a19_52": "以見縛故，憎謗聖種朋。",
    "T26n1523_004:0225a19_53": "以利養名聞故，親近白衣。",
    "T26n1523_004:0225a20_54": "如垢障因故，漸次說二種垢：一憎怨謗聖朋，忍受諸煩惱；二親近白衣故，貪諸檀越知識等。",
    "T26n1523_004:0225a22_55": "是垢如雨雹因故，次說雨雹。",
    "T26n1523_004:0225a23_56": "忍受諸煩惱故，毀謗正法。",
    "T26n1523_004:0225a23_57": "貪諸檀越，以親近破戒緣故，說破戒受人信施。",
    "T26n1523_004:0225a24_58": "於雨雹因故，次有癰瘡，以毀謗正法及破戒受人信施故、自覆諸罪故。",
    "T26n1523_004:0225a26_59": "燒煮癰瘡因故，次說燒法，求見他過，說有垢身心受著袈裟，以自覆罪故，受他持戒有功德人所禮拜供養等。",
    "T26n1523_004:0225a29_0": "於燒成病因故，次說不可治病，故言有垢身心受著袈裟，而懷增上慢而集戒心故，受他持戒有功德人所作禮拜供養等故，壞他住發大乘心。",
    "T26n1523_004:0225b03_1": "對此故說白朋應知。",
    "T26n1523_004:0225b03_2": "此二人中初是見行人，第二貪愛行人應知。",
    "T26n1523_004:0225b04_3": "有四種沙門者，以何漸次示現？",
    "T26n1523_004:0225b05_4": "如彼違戒法患，或親近或捨，得人患或得人功德已，所有於念中成障。",
    "T26n1523_004:0225b07_5": "或非障者，彼示現是中人患有三種，依三種人故說應知。",
    "T26n1523_004:0225b08_6": "形服相沙門者，心行俱壞，依喜惡故說依義。",
    "T26n1523_004:0225b09_7": "誑詐沙門及名聞沙門，行成就而壞心，依二種喜欲大及有喜欲。",
    "T26n1523_004:0225b10_8": "是中喜欲惡者，若言沙門而非沙門。",
    "T26n1523_004:0225b11_9": "怖大者，若有諸德，而自意過有自德，恒作是念。",
    "T26n1523_004:0225b12_10": "有喜欲者，若有德而與德等生心。",
    "T26n1523_004:0225b13_11": "初者有二種壞行：一者有餘；二者無餘。",
    "T26n1523_004:0225b14_12": "有餘者；依四沙門故說應知。",
    "T26n1523_004:0225b15_13": "依於受戒有漏乃至行不淨意業；就此三不善調伏等如次示現。",
    "T26n1523_004:0225b16_14": "依乞食故，說不淨命。",
    "T26n1523_004:0225b17_15": "依受用故，說慳事受用畜聚[卄/積]宿等。",
    "T26n1523_004:0225b18_0": "依修業故，說不淨命。",
    "T26n1523_004:0225b18_1": "依受用故，說慳事受用畜[卄/積]宿等。",
    "T26n1523_004:0225b19_2": "依修業故，說懈怠。",
    "T26n1523_004:0225b19_3": "無餘者，以破戒故，教犯根本戒故。",
    "T26n1523_004:0225b20_4": "壞心者，以惡法故，及覆藏彼故。",
    "T26n1523_004:0225b21_5": "第二成就行故，依行命戒受用及修道應知。",
    "T26n1523_004:0225b22_6": "是中成就行者，依行故。",
    "T26n1523_004:0225b22_7": "成就境界者，依命故。",
    "T26n1523_004:0225b23_8": "成就威儀者，以染心四行故。",
    "T26n1523_004:0225b24_0": "依戒者，受用麁澁食，故少欲。",
    "T26n1523_004:0225b24_1": "四聖種性者，依受用故，言不親近諸道俗等故，依修道故。",
    "T26n1523_004:0225b25_2": "少言少語故，樂寂靜。",
    "T26n1523_004:0225b26_3": "依論說慰喻等應知。",
    "T26n1523_004:0225b26_4": "雖行如是等法皆為誑詐不為善淨心者，以壞心故。",
    "T26n1523_004:0225b28_5": "依修行行故，誑詐應知。",
    "T26n1523_004:0225b28_6": "常有我見者，依人無我，不滅我見行行故。",
    "T26n1523_004:0225b29_7": "於空法中而生怖畏難，如臨深坑。",
    "T26n1523_004:0225c01_8": "依法無我不分別空，及彼說者生怨家等想。",
    "T26n1523_004:0225c02_9": "第三者成就行順住念，依止及依行，隨順諸法應知。",
    "T26n1523_004:0225c03_10": "是中住者持戒，念者多聞，念彼故得順諸事。",
    "T26n1523_004:0225c04_11": "依止者，空閑處坐，以空閑坐故順諸功德。",
    "T26n1523_004:0225c05_12": "隨順諸法者，少知足少欲等。",
    "T26n1523_004:0225c06_13": "違心於親親中應知。",
    "T26n1523_004:0225c06_14": "是中不滅諸念者，示現有厭離欲。",
    "T26n1523_004:0225c07_15": "彼對治故，滅熾然等，欲三菩提故。",
    "T26n1523_004:0225c08_16": "滅三菩提，以道行果故。",
    "T26n1523_004:0225c08_17": "第四人二俱成就，以九種成就勢應知。",
    "T26n1523_004:0225c09_18": "一、常行勢；二、多聞勢；三、欲勢；四、寂靜思惟勢；五、正見勢；六、證勢；七、滅勢；八、修勢；九、正證勢。",
    "T26n1523_004:0225c11_19": "不求身命者，以不惜身命故，是名常行勢應知。",
    "T26n1523_004:0225c12_20": "樂聞空等法意喜者，明第二多聞勢。",
    "T26n1523_004:0225c13_21": "亦不喜空見等，復不喜涅槃修諸梵行，何況悕求三界。",
    "T26n1523_004:0225c15_0": "不悕求諸見法，亦應滅法故。",
    "T26n1523_004:0225c15_1": "彼果彼道得涅槃意故，說第三欲勢。",
    "T26n1523_004:0225c16_2": "常依止於法、不依止文字章句者，諸煩惱求內解脫，不向外逃走。",
    "T26n1523_004:0225c17_3": "以依止法故，求禪解脫思心世間智等。",
    "T26n1523_004:0225c18_4": "第四寂靜思惟勢，於一切煩惱常求解脫，不向外求，見一法本來性無垢畢竟清淨，而自依止亦不依他者，性不染故。",
    "T26n1523_004:0225c21_5": "有學出世間法自內知見。",
    "T26n1523_004:0225c22_0": "第五正見勢，以正法身尚不見佛，何況色身者，以不見三寶故。",
    "T26n1523_004:0225c23_1": "真實三寶，亦以出世間智分別念故。",
    "T26n1523_004:0225c24_2": "第六證勢，以空患離上不見法，何況貪著音聲言說，以滅除所應除者故。",
    "T26n1523_004:0225c26_0": "第七滅勢，無所修應修者，以修故。",
    "T26n1523_004:0225c26_1": "第八修勢，不生生死不著涅槃，知一切法本來寂滅，不見有縛不求解脫。",
    "T26n1523_004:0225c28_2": "是故不捨世間不證涅槃者，以滅世間因故。",
    "T26n1523_004:0225c29_3": "及以得涅槃故，不生世間不求涅槃，不悕求死及壽命，不求解不求縛，已滅故。",
    "T26n1523_004:0226a02_4": "及有餘分故，不行亦不滅。",
    "T26n1523_004:0226a02_5": "是中性滅盡無生智等所攝諸無學法應知，是名第九正證勢。",
    "T26n1523_004:0226a04_6": "所有彼三種沙門立沙門名，彼名無義，及不相似示現，以名所伐故，說貧窮喻。",
    "T26n1523_004:0226a06_7": "云何以名所伐？",
    "T26n1523_004:0226a06_8": "異沙門名形服故，妄受信施利養，自此已後非真實行沙門，及識知起我慢真實行沙門故，并持戒識知顛倒說似如持戒故。",
    "T26n1523_004:0226a09_9": "聞思修等智，依彼慢故說二喻譬。",
    "T26n1523_004:0226a10_10": "如有人漂沒大水渴乏而死。",
    "T26n1523_004:0226a10_11": "此喻示現以有聞慧故生我慢。",
    "T26n1523_004:0226a11_12": "藥師喻，以有思慧故，樂著三摩拔提。",
    "T26n1523_004:0226a12_13": "凡夫離欲者，樂著利養恭敬故。",
    "T26n1523_004:0226a13_14": "有學者起悔修三摩拔提者，修慧邪行故。",
    "T26n1523_004:0226a14_15": "示現行正行中起我慢故，說餘三喻。",
    "T26n1523_004:0226a14_16": "初名病人喻；第二者寶喻；第三者死人喻，依戒起彼慢故，示現有四種破戒比丘。",
    "T26n1523_004:0226a16_17": "自善持戒等喻，是中初者假受戒；第二者說不善持律明了懈怠；三者以行似彼故，於破戒障壞故，說壞障戒；第四者說具受十二頭陀功德，是假名持戒。",
    "T26n1523_004:0226a20_18": "是中初者，見患滅破戒對治障故，名為破戒應知。",
    "T26n1523_004:0226a21_19": "有者以破戒故，不可持彼中一，於涅槃中生恐怖，不能滅破戒障故，修行對治。",
    "T26n1523_004:0226a23_20": "第二以我慢故，生得解脫相，對治彼故說諸真實持戒功德。",
    "T26n1523_004:0226a24_21": "然破戒惡所顯及修道行所顯，是中初持戒者，說內入非外入故。",
    "T26n1523_004:0226a26_0": "第二說作染業無作，善無作非是身等作，染業亦無非作，是能作善無行無非行，依雜染不雜染，依乞食無所行亦無不行，依雜染不雜染受用故，無名無色無餘涅槃，無想無非想無相行中離念一切想故。",
    "T26n1523_004:0226b01_1": "及念無想戒無滅無非滅，無學行於涅槃有餘故，煩惱無餘故。",
    "T26n1523_004:0226b03_2": "無取無捨，常行離喜憂故，及捨念同生有故。",
    "T26n1523_004:0226b04_3": "無可取無可捨，還彼初境界，不取憂喜及取捨念同生故。",
    "T26n1523_004:0226b05_4": "無眾生無眾生名，乃至無心。",
    "T26n1523_004:0226b06_0": "無心名依解釋喻。",
    "T26n1523_004:0226b06_1": "既滅隨所能記及隨所記隨所者，無世間無非世間，依器世間雜不雜行人行故。",
    "T26n1523_004:0226b08_2": "言無依止無非依止，依雜染及不雜染，依六識村田境界故。",
    "T26n1523_004:0226b09_3": "言不以戒自高不謗下他戒，依親近家故。",
    "T26n1523_004:0226b10_4": "亦不憶想分別彼戒，不分別我是持戒、我有如是持戒，不分別彼性故。",
    "T26n1523_004:0226b12_5": "無漏亦有世間共可滅，尋即顯故說不共。",
    "T26n1523_004:0226b13_6": "然彼若三界非果、非求三界因，是二句示現，是名以漸次。",
    "T26n1523_004:0226b14_7": "依於戒有順不順諸法故，說善學不善學沙門差別事。",
    "T26n1523_004:0226b15_8": "何者不善學沙門？",
    "T26n1523_004:0226b16_9": "是中有三種應知。",
    "T26n1523_004:0226b16_10": "形服相似沙門。",
    "T26n1523_004:0226b16_11": "不惜沙門戒，唯形服同不同者，形命受用與命戒見心不相似等。",
    "T26n1523_004:0226b18_12": "是中形處及服處故，名形服處相似。",
    "T26n1523_004:0226b19_13": "是中服處者，以彼僧伽梨等故名服同。",
    "T26n1523_004:0226b20_14": "形處者，以剃鬚髮執持鉢故名為形同。",
    "T26n1523_004:0226b21_15": "以不淨身等業行故，名行不相似。",
    "T26n1523_004:0226b21_16": "不淨命故，命不相似。",
    "T26n1523_004:0226b22_17": "慳故，於受用中不相似。",
    "T26n1523_004:0226b22_18": "懈怠故，用行不相似。",
    "T26n1523_004:0226b23_19": "破戒故，於持戒中不相似。",
    "T26n1523_004:0226b24_20": "以惡法故，於見不相似。",
    "T26n1523_004:0226b24_21": "不調不伏不隱諸根故，於心不相似。",
    "T26n1523_004:0226b25_22": "二威儀誑詐沙門者，乞資用精進用等應知。",
    "T26n1523_004:0226b26_23": "增上心、增上慧同彼行及心不相似，成就用意等故。",
    "T26n1523_004:0226b27_24": "增上戒同，一心安詳故，乃至不樂雜亂故。",
    "T26n1523_004:0226b28_25": "增上心行同，少言少語故。",
    "T26n1523_004:0226b29_26": "增上智行同，誑詐等彼行心不同故。",
    "T26n1523_004:0226b29_27": "三名聞沙門者，唯求名聞應知。",
    "T26n1523_004:0226c01_28": "舍摩他分同、毘婆舍那分同，彼二分修同，還彼二助行同，心性不同。",
    "T26n1523_004:0226c03_29": "是中以戒故、有戒分故，舍摩他分同，戒是三昧因故。",
    "T26n1523_004:0226c04_30": "以多聞故，於毘婆舍那分同，聞能領得無漏智故。",
    "T26n1523_004:0226c05_31": "以住空閑阿蘭若故，彼二修分相似同，於空閑處住修因故。",
    "T26n1523_004:0226c06_32": "少欲等彼二助道行同，彼少欲等是助習行等故。",
    "T26n1523_004:0226c08_33": "親近他故，心不相似應知。",
    "T26n1523_004:0226c08_34": "何者善學沙門？",
    "T26n1523_004:0226c09_35": "有四種相應知：行故、心故、證故及盡至故。",
    "T26n1523_004:0226c10_0": "以不惜身命故，於現法中得厭悔行故。",
    "T26n1523_004:0226c10_1": "空等沙門意喜故，未來生教化身行故。",
    "T26n1523_004:0226c11_2": "是名行勢應知。",
    "T26n1523_004:0226c12_3": "以依真如行故，信法無我意故，不喜涅槃故，及不喜空故，所應得及所能得，彼亦離假名性相不正執故。",
    "T26n1523_004:0226c14_4": "常依了義不依文字者，悕求所須義故。",
    "T26n1523_004:0226c15_5": "於煩惱中而求解脫，不向外逃走，不如隨聲性故。",
    "T26n1523_004:0226c16_6": "是名心勢應知。",
    "T26n1523_004:0226c16_7": "見一切法體永清淨不染，以真如法故，作助己形及他，不緣他智性，不染證故。",
    "T26n1523_004:0226c18_8": "是中諸報等盡見解脫，不見假名性相故。",
    "T26n1523_004:0226c19_9": "是名證勢應知。",
    "T26n1523_004:0226c20_10": "一切眾生自性滅故，不行善修一切煩惱染等對治故。",
    "T26n1523_004:0226c21_11": "不取滅度，真如不斷故，及不觀非事。",
    "T26n1523_004:0226c22_12": "是名盡至勢應知。",
    "T26n1523_004:0226c22_13": "是中貧人喻，與不善學沙門，以三種相故，於名不如義應知。",
    "T26n1523_004:0226c23_14": "壞心成就行，成就心而壞行，亦壞心及壞行。",
    "T26n1523_004:0226c24_15": "是中壞心成就行有三種應知。",
    "T26n1523_004:0226c25_16": "能聞及所聞心為知足，能說彼中而為知足，得世間三昧故，及得彼功德以為樂著。",
    "T26n1523_004:0226c27_17": "是中漂墮河喻，說壞心成就行，唯有聞等事應知。",
    "T26n1523_004:0226c28_18": "醫師喻，還彼唯有說事應知。",
    "T26n1523_004:0226c29_19": "幻喻，得彼世間三昧，唯樂著彼事應知。",
    "T26n1523_004:0227a01_20": "摩尼寶喻，成就心而壞行應知。",
    "T26n1523_004:0227a01_21": "死喻，說壞心及壞行應知。",
    "T26n1523_004:0227a02_22": "長者子喻，成就心及成就行應知。",
    "T26n1523_004:0227a03_23": "以一相義故，善學沙門應知。",
    "T26n1523_004:0227a03_24": "說有四種破戒比丘似善持戒，有何漸次？",
    "T26n1523_004:0227a04_25": "以真實沙門，示受真實行。",
    "T26n1523_004:0227a05_26": "以示現如戒相似住假名戒，示現假名戒。",
    "T26n1523_004:0227a06_27": "示現假名戒何者？",
    "T26n1523_004:0227a06_28": "住假名戒行有四種應知。",
    "T26n1523_004:0227a07_29": "彼復以我慢等壞身故，名為住假名戒行。",
    "T26n1523_004:0227a08_30": "初者成就六種戒，以二種障壞戒。",
    "T26n1523_004:0227a09_0": "何者六種行分戒持成？",
    "T26n1523_004:0227a09_1": "依波羅提木叉所說而行成就，行成就壞境界成就，於微罪中而見怖畏，受而修行。",
    "T26n1523_004:0227a11_2": "於諸戒中有二種障。",
    "T26n1523_004:0227a11_3": "何者二種？",
    "T26n1523_004:0227a12_4": "身見熾盛令戒中起及命知。",
    "T26n1523_004:0227a12_5": "第二捨彼二患，離身見熾然處故。",
    "T26n1523_004:0227a13_6": "以律師故，於諸犯戒善能發起。",
    "T26n1523_004:0227a14_7": "然以等世間淨故，諸利養不能動，同生身見。",
    "T26n1523_004:0227a15_8": "第三此同法得世間淨戒，復同生身見，不解法無我，聞生恐怖懈怠。",
    "T26n1523_004:0227a16_9": "第四離一切與患，然以信邪法無我故，壞我慢戒，住四種不正戒。",
    "T26n1523_004:0227a18_10": "覺知謗等法戒，彼相彼無漏應知。",
    "T26n1523_004:0227a19_0": "何者謗等法？",
    "T26n1523_004:0227a19_1": "初住假名戒者，亦見有我，亦言有我所，對治彼故，言無我無我所故。",
    "T26n1523_004:0227a20_2": "所作犯戒者是名不作，對治彼故，言無作無非作故。",
    "T26n1523_004:0227a22_0": "作行彼亦非行，對治彼故，言無有所作亦無作者故。",
    "T26n1523_004:0227a23_1": "安詳行亦名非行，對治彼故，言無行無非行故。",
    "T26n1523_004:0227a24_2": "妄念行者是名非行，對治彼故，言無有所行亦無不行故。",
    "T26n1523_004:0227a25_3": "第二住假名戒行，身見朋煩惱隨順，亦見名及見色，對治彼故，言無名無色故。",
    "T26n1523_004:0227a27_4": "未來生想定有及彼想，對治彼故，言無想無非想故。",
    "T26n1523_004:0227a28_5": "彼熾然滅使者亦名不滅，對治彼故，言無滅無非滅故。",
    "T26n1523_004:0227a29_6": "執人無我及捨取人，對治彼故，言無取無捨故。",
    "T26n1523_004:0227b01_7": "還彼眾生無我執中亦可取亦不可取，對治彼故，言無可取無可捨故。",
    "T26n1523_004:0227b03_8": "不以色等執眾生相，彼說取善哉，對治彼故，言無眾生無眾生名。",
    "T26n1523_004:0227b04_9": "語亦說彼取善哉分別，對治彼故，言無身無身名，無口無口名故。",
    "T26n1523_004:0227b06_10": "彼分別是心，及彼取分別善哉，對治彼故，言無心無心分別名。",
    "T26n1523_004:0227b07_11": "第三住戒行者，上生世間亦向捨下故非世間，對治彼故，言無世間無非世間。",
    "T26n1523_004:0227b09_12": "依三昧亦依不貪欲，對治彼故，言無依止無非依止。",
    "T26n1523_004:0227b10_13": "攝取自戒不毀他戒，對治彼故，言不以戒自高、不毀下他戒。",
    "T26n1523_004:0227b12_14": "第四住假名戒，言我是能持戒，生分別念，對治彼故，言亦不分別戒故。",
    "T26n1523_004:0227b13_15": "勝性念等戒分別念，對治彼故，言不分別戒及不念此戒故，是名謗法。",
    "T26n1523_004:0227b15_16": "無漏戒中盡能滅盡，是名諸聖持戒無漏足句。",
    "T26n1523_004:0227b16_17": "無所著者，出世間故，不至三界理、不順一切煩惱故。",
    "T26n1523_004:0227b17_18": "離一切依止，對治離三界故。",
    "T26n1523_004:0227b18_19": "是故於有還淨示現勝，彼持戒故。",
    "T26n1523_004:0227b18_20": "說諸偈應知：「具足持戒者，　　無垢無所有。」",
    "T26n1523_004:0227b21_0": "初偈第一句，離垢故說性清淨。",
    "T26n1523_004:0227b21_1": "貪欲等有餘離已，彼因淨故得戒性淨，示現同因等淨。",
    "T26n1523_004:0227b22_2": "餘三句者，還彼持戒，示現同伴等因淨。",
    "T26n1523_004:0227b23_3": "是中破戒同伴及諸同因，對治故，於戒同伴及諸同因者有三種差別應知。",
    "T26n1523_004:0227b25_4": "是中破戒同伴有三種，慢同色等，依止因故，迷惑意故，見如愚癡，同樂三摩拔提，屈復同伴取念。",
    "T26n1523_004:0227b27_5": "同事念者，如鹿處同身樂愛喜伴，是名第一偈義。",
    "T26n1523_004:0227b29_0": "還彼持戒中一切相，明依清淨戒故，說第二偈應知。",
    "T26n1523_004:0227c01_1": "寂滅常畢竟如是等，是中有四種性同患，對治故，說波羅提木叉戒清淨應知，以不闕故。",
    "T26n1523_004:0227c03_2": "於受戒禪淨、餘者無漏戒淨，還依彼持戒，無諸患淨，故說第三偈。",
    "T26n1523_004:0227c05_0": "「不貪惜身命。」",
    "T26n1523_004:0227c06_0": "如是等有五種患。",
    "T26n1523_004:0227c06_1": "何者彼五患？",
    "T26n1523_004:0227c06_2": "一者利養恭敬患，以惜身故。",
    "T26n1523_004:0227c07_3": "二者懈怠患，繼念莫死起樂命故。",
    "T26n1523_004:0227c08_4": "三者起願持梵行患，希求一切有生故。",
    "T26n1523_004:0227c09_0": "四者唯戒為足患，不正至故。",
    "T26n1523_004:0227c09_1": "五者不出至患，如諸外道說成不正理故。",
    "T26n1523_004:0227c10_2": "遠離此五種患故，釋成清淨無諸患應知。",
    "T26n1523_004:0227c11_3": "依無煩惱淨故，說第四偈：「持戒不染世。」",
    "T26n1523_004:0227c14_0": "世法不能染故。",
    "T26n1523_004:0227c14_1": "依集諦所攝染，同至熾染起欲處，二識著諸愛染，故言不依世法耳。",
    "T26n1523_004:0227c15_2": "不依世者，滅前復有愛故滅。",
    "T26n1523_004:0227c17_0": "「速得智慧明，　　以得光明故，　於見諦道中。」",
    "T26n1523_004:0227c19_0": "無礙無所有。",
    "T26n1523_004:0227c19_1": "無礙無所有事，以修道無明等及餘對治彼故言。",
    "T26n1523_004:0227c21_0": "無我無彼相，離我他相故。",
    "T26n1523_004:0227c21_1": "依無學道離我慢清淨故，說第五偈。",
    "T26n1523_004:0227c23_0": "「無此無彼岸，　　亦無有中間。」",
    "T26n1523_004:0227c24_0": "無相行中不著內外入故。",
    "T26n1523_004:0227c25_0": "無著縛無漏，滅煩惱及使熾然滅故。",
    "T26n1523_004:0227c25_1": "無諂及無漏，無我慢差別。",
    "T26n1523_004:0227c26_2": "明依永淨故，說第六偈：「心不著名色。」",
    "T26n1523_004:0227c27_3": "於有不起願故，不離寂滅法。",
    "T26n1523_004:0227c28_0": "彼者以持戒不足故，諸根調伏故，於三昧中不足故。",
    "T26n1523_004:0228a01_0": "不生我我所乃至有頂世間，知足故，住持戒故。",
    "T26n1523_004:0228a02_1": "說於戒中永示現依世間淨故，說第七偈應知。",
    "T26n1523_004:0228a04_0": "「雖行持諸戒，　　其心不自高。」",
    "T26n1523_004:0228a05_0": "示現以持戒故心不生高下，無厭足故。",
    "T26n1523_004:0228a06_0": "「亦不以為上，　　過是求聖道。」",
    "T26n1523_004:0228a07_0": "淨持戒者，此相以三昧不足故，求出世間道。",
    "T26n1523_004:0228a08_0": "依出世間淨故，說第八偈：「不以戒為最。」",
    "T26n1523_004:0228a09_1": "不以戒為足故。",
    "T26n1523_004:0228a09_2": "「亦不貴三昧。」",
    "T26n1523_004:0228a10_3": "不樂著三昧故。",
    "T26n1523_004:0228a10_4": "「過此二事已，　　修習上智慧。」",
    "T26n1523_004:0228a12_0": "無分別是聖性。",
    "T26n1523_004:0228a12_1": "無分別是修，攝取增上智，諸佛所稱歎。",
    "T26n1523_004:0228a13_2": "是故知餘者勝歎事故。",
    "T26n1523_004:0228a13_3": "依有學無學非有學非無學淨故，說第九偈：「心解脫身見。」",
    "T26n1523_004:0228a15_4": "滅有分別身見，示現學戒淨故。",
    "T26n1523_004:0228a16_5": "「滅除我我所。」",
    "T26n1523_004:0228a16_6": "以滅同生身見故，示現無學戒淨。",
    "T26n1523_004:0228a17_7": "「信空佛境界。」",
    "T26n1523_004:0228a18_0": "以信空故，示現非學非無學淨事。",
    "T26n1523_004:0228a18_1": "依悋著淨故，說第十偈：「依戒得三昧，　　三昧能修慧。」",
    "T26n1523_004:0228a21_0": "示現未得八聖道戒故，說不持戒淨。",
    "T26n1523_004:0228a22_0": "「依因所修慧，　　速得於淨智；　以得淨智故，　　具足清淨戒。」",
    "T26n1523_004:0228a24_0": "示現以得聖智故，後得戒清淨，說此偈。",
    "T26n1523_004:0228a25_0": "「時八百比丘，不受諸漏心得解脫。",
    "T26n1523_004:0228a25_1": "三萬二千人遠塵離垢得法眼淨」，示現此教誨中有如是等大利益，亦復示現現即得大果，於化者有學無學等得故。",
    "T26n1523_004:0228a28_2": "「及五百比丘得禪定者，聞此深法，心不信解不能通達，從座而起去」者，示現彼難調伏能調伏已，不能信解、不能通達入深法故。",
    "T26n1523_004:0228b01_3": "有二種相不能通達諸法：以不信故、以信不樂故，智慧不能通達諸義故。",
    "T26n1523_004:0228b03_0": "是偈甚深者，難知故。",
    "T26n1523_004:0228b03_1": "諸佛如來菩提甚深者，意難測量故。",
    "T26n1523_004:0228b04_2": "彼若不淳種諸善根，惡知識所攝，自信力少難得信受。",
    "T26n1523_004:0228b05_3": "以惡知識所攝故，不淳修諸善根，以不信多故應知。",
    "T26n1523_004:0228b06_4": "「爾時世尊語尊者須菩提」，顯菩提時諸聲聞是如來作，堪能化度勝義故。",
    "T26n1523_004:0228b08_5": "是故乃至假名真實差別應知。",
    "T26n1523_004:0228b09_6": "「爾時世尊即時化作二比丘」者，示現如來方便應度故。",
    "T26n1523_004:0228b10_7": "示現化者有二種相故，示現信於同服及見同法事故。",
    "T26n1523_004:0228b11_8": "彼諸比丘攝取，為已說正教誨故。",
    "T26n1523_004:0228b12_9": "彼以妄執取涅槃，生我慢故生怖畏，為信故說如實涅槃無有眾生。",
    "T26n1523_004:0228b13_10": "若入涅槃者，非諸貪欲等有故而有盡滅。",
    "T26n1523_004:0228b14_11": "彼者，如不生故。",
    "T26n1523_004:0228b15_12": "示現涅槃者，唯滅不生故。",
    "T26n1523_004:0228b15_13": "言「汝等莫作憶想、莫作分別」者，於內外入中是我我所。",
    "T26n1523_004:0228b17_14": "如次。",
    "T26n1523_004:0228b17_15": "即於諸法無著者，以貪瞋本來無生故。",
    "T26n1523_004:0228b18_16": "無離者，未來不離故。",
    "T26n1523_004:0228b18_17": "是名寂滅者，防護此執，本非寂滅而有寂滅，所有戒等品，彼亦不住不來。",
    "T26n1523_004:0228b20_18": "復不滅盡者，以眾生名永寂滅故。",
    "T26n1523_004:0228b21_19": "不住不來者，以不染故。",
    "T26n1523_004:0228b21_20": "復不滅盡者，性自滅盡故。",
    "T26n1523_004:0228b22_21": "彼者亦無餘，若本不寂滅已於後成寂滅，汝等可捨離是相。",
    "T26n1523_004:0228b23_22": "所謂涅槃，無彼事故。",
    "T26n1523_004:0228b24_23": "言勿我入涅槃，以相向涅槃故作涅槃相。",
    "T26n1523_004:0228b25_24": "勿以貪欲等相故識為涅槃相，非貪欲等無故名為涅槃，是名彼者相。",
    "T26n1523_004:0228b26_25": "復無相行中方便。",
    "T26n1523_004:0228b27_26": "設無漏已，次後說現法樂行方便，入滅盡定行起故。",
    "T26n1523_004:0228b28_27": "或復此是異義。",
    "T26n1523_004:0228b28_28": "經言「彼若不淳種諸善根」者，智慧功德助道行乏少故。",
    "T26n1523_004:0228b29_29": "增上煩惱塵是義非惡知識所攝者，以善知識所不攝故。",
    "T26n1523_004:0228c02_30": "壞是義不能信解者，離智助道行故。",
    "T26n1523_004:0228c02_31": "能信甚深處是義不能信解者，是故總不能通達者，不能測量知法體智住故。",
    "T26n1523_004:0228c04_32": "復不能信解，已不能正決真智故。",
    "T26n1523_004:0228c05_33": "如來化度方便事有二種應知。",
    "T26n1523_004:0228c06_34": "化者以我慢共體故，示現同共事故。",
    "T26n1523_004:0228c07_0": "所說能順行教故，及得教誨有出世因故，說正淨教方便教授故。",
    "T26n1523_004:0228c08_1": "彼復有四種相應知。",
    "T26n1523_004:0228c08_2": "染淨中恐怖故；依順說故，離授煩惱因；於淨法中教授，捨恐怖因故；及教授現法，見最樂行方便故。",
    "T26n1523_004:0228c11_3": "此身復有我見，以我正證故，依於淨染中順空教授故。",
    "T26n1523_004:0228c12_4": "言我當無辜生怖染，以染故。",
    "T26n1523_004:0228c13_5": "世間行是名初相。",
    "T26n1523_004:0228c13_6": "汝等莫作憶想莫作分別者，煩惱因示現有二種假名性：慢執煩惱分別性故，及執彼功德患勝分別故，是名第二相。",
    "T26n1523_004:0228c16_7": "淨略有二種應知：一者淨道行；二者涅槃淨。",
    "T26n1523_004:0228c17_8": "是中有二種相故，淨道行是怖畏因應知。",
    "T26n1523_004:0228c18_9": "「汝等比丘！",
    "T26n1523_004:0228c18_10": "所有戒品彼不往來復不滅盡」者，計是真如中永淨故。",
    "T26n1523_004:0228c19_11": "前者釋有煩惱分別，及離煩惱分別亦不成。",
    "T26n1523_004:0228c20_12": "彼淨道行中煩惱及離煩惱彼分別已，於淨道行中而生恐怖，有二種相故，於淨涅槃因中生恐怖應知。",
    "T26n1523_004:0228c22_13": "汝等可捨離是想，所謂涅槃不異假名性想執故。",
    "T26n1523_004:0228c24_14": "莫隨於想莫隨非想者，是名涅槃異想，憶作心想故。",
    "T26n1523_004:0228c25_15": "莫異想，識想；莫異想，觀名，是名寂滅內心之想。",
    "T26n1523_004:0228c26_16": "復莫以想觀想者，此二無因故。",
    "T26n1523_004:0228c27_0": "於涅槃中不生恐怖，是名第三想應知。",
    "T26n1523_004:0228c27_1": "捨彼二因故，教授最上行諸方便等應知。",
    "T26n1523_004:0228c28_2": "捨彼二因事及捨煩惱因，於淨法中捨恐怖因，是名第四相應知。",
    "T26n1523_004:0229a01_3": "於中乃至如來化度方便應知。",
    "T26n1523_004:0229a02_0": "自此已後說正智作大益應知。",
    "T26n1523_004:0229a02_1": "依六事故說：一者為因事；二者依事；三者響音事；四者寂靜思惟事；五者訓誨事；六者證法及順法事故。",
    "T26n1523_004:0229a05_2": "言「爾時尊者須菩提問彼比丘言：汝等比丘！",
    "T26n1523_004:0229a06_3": "去至何所今何從來？",
    "T26n1523_004:0229a06_4": "諸比丘言：須菩提！",
    "T26n1523_004:0229a07_5": "佛所說法，無所從來、去無所至」。",
    "T26n1523_004:0229a07_6": "有何義故作如是說？",
    "T26n1523_004:0229a08_7": "初依樂因故。",
    "T26n1523_004:0229a08_8": "以何義故，彼處無有來往？",
    "T26n1523_004:0229a09_9": "喻若世間。",
    "T26n1523_004:0229a09_10": "「復問誰為汝師？",
    "T26n1523_004:0229a09_11": "答言我等師者，若先來不生亦無有滅」。",
    "T26n1523_004:0229a10_12": "有何義故作如是說？",
    "T26n1523_004:0229a11_13": "依第二因事。",
    "T26n1523_004:0229a11_14": "依非色身世尊故，彼無生亦無滅，是涅槃性故。",
    "T26n1523_004:0229a12_15": "「復問汝等云何？",
    "T26n1523_004:0229a13_0": "從誰聞法？",
    "T26n1523_004:0229a13_1": "答言不為縛、不為解」。",
    "T26n1523_004:0229a13_2": "有何義故作如是說？",
    "T26n1523_004:0229a14_3": "第三依響音因事為說法，彼不為縛。",
    "T26n1523_004:0229a15_4": "依上等生愛對治故不為解，彼已得脫故。",
    "T26n1523_004:0229a16_0": "「復問汝等習行何法？",
    "T26n1523_004:0229a16_1": "答曰不為滅無明、不為生明」者，有何義故作如是說？",
    "T26n1523_004:0229a17_2": "第四依寂靜思惟事故，不為滅無明故。",
    "T26n1523_004:0229a18_3": "不為依雜無明，諸聖聞有彼行故。",
    "T26n1523_004:0229a19_4": "不為生明者，已生故。",
    "T26n1523_004:0229a19_5": "「復問汝等師是誰？",
    "T26n1523_004:0229a20_6": "答言若無得無知者是」。",
    "T26n1523_004:0229a20_7": "彼弟子若未得及未證者，以何義故作如是說？",
    "T26n1523_004:0229a21_8": "依第五訓誨事故。",
    "T26n1523_004:0229a22_9": "所有化比丘身勸彼，故第六證法及順法行事，依十事故說應知。",
    "T26n1523_004:0229a23_10": "依有餘涅槃無餘涅槃，滅見諦行煩惱，滅修道行煩惱，滅苦，供養尊者，行布施行過凡夫地，入住聖人地，及同得至解脫故。",
    "T26n1523_004:0229a26_11": "「復問汝等是誰同習梵行？",
    "T26n1523_004:0229a27_12": "答言若於三界不行亦非不行」者，有何義故作如是說？",
    "T26n1523_004:0229a28_13": "無餘涅槃有餘事故，爾時共諸同法者住故。",
    "T26n1523_004:0229a29_14": "「復問汝等幾何當得涅槃也？",
    "T26n1523_004:0229b01_15": "答言如若如來所化人入涅槃者，我等亦當得入」，有何義故作如是說？",
    "T26n1523_004:0229b02_16": "依有餘涅槃，彼本起滅故，他力相似法本業應故，爾時共餘者住故。",
    "T26n1523_004:0229b04_17": "「復問汝等煩惱盡耶？",
    "T26n1523_004:0229b04_18": "答言一切諸法畢竟盡相」者，有何義故作如是說？",
    "T26n1523_004:0229b05_19": "以滅見諦惑故。",
    "T26n1523_004:0229b06_20": "一切法永滅者，諸趣惡處故。",
    "T26n1523_004:0229b06_21": "「復問汝等已得己利耶？",
    "T26n1523_004:0229b07_22": "答言知斷無我無我所」者，有何義故作如是說？",
    "T26n1523_004:0229b08_23": "依滅修想煩惱故，及滅同生身見故。",
    "T26n1523_004:0229b09_24": "「復問汝等破於魔耶？",
    "T26n1523_004:0229b09_25": "答言陰魔不可得」者，有何義故作如是說？",
    "T26n1523_004:0229b10_26": "滅苦故，及陰魔不可得故，未來生彼不可見故。",
    "T26n1523_004:0229b12_0": "是故於中降伏一切魔怨應知。",
    "T26n1523_004:0229b12_1": "以陰無故，餘魔不行。",
    "T26n1523_004:0229b13_2": "「復問汝等奉如來耶？",
    "T26n1523_004:0229b13_3": "答言不以身口心」者，有何義故作如是說？",
    "T26n1523_004:0229b14_4": "恭敬尊者不以身等，得涅槃中得親敬故。",
    "T26n1523_004:0229b15_5": "「復問汝等作福田耶？",
    "T26n1523_004:0229b16_6": "答言無取無有作者」。",
    "T26n1523_004:0229b16_7": "何等故作如是說？",
    "T26n1523_004:0229b17_0": "檀越作敬不可取及不可作，離見動惡等故。",
    "T26n1523_004:0229b18_0": "如次「復問汝等斷於生死往來也？",
    "T26n1523_004:0229b18_1": "答言無常無斷」者，何義故作如是說？",
    "T26n1523_004:0229b19_2": "過非聖人地故。",
    "T26n1523_004:0229b20_0": "不斷世間令作少方便非上者，以有涅槃故，此示現不斷等事故。",
    "T26n1523_004:0229b21_1": "「復問汝等隨順聖人地行耶？",
    "T26n1523_004:0229b22_2": "答言離一切取有得無礙解脫」者，有何義故作如是說？",
    "T26n1523_004:0229b23_3": "住聖人地故，離一切取解脫故，不橫執離不正取故。",
    "T26n1523_004:0229b24_4": "「復問汝等究竟當依止何所？",
    "T26n1523_004:0229b25_5": "答言隨於如來化人所至」者，有何義故作如是說？",
    "T26n1523_004:0229b26_6": "解脫同至，於如來無異勝相似法故，示現解脫同至。",
    "T26n1523_004:0229b27_7": "或復以心得自在諸善男子，是能隨時以能受於正記，為如是尊者故，為次說正記，能作大利益應知。",
    "T26n1523_004:0229b29_8": "何者密語？",
    "T26n1523_004:0229c01_9": "不二相智。",
    "T26n1523_004:0229c01_10": "及一切密語入相不二相。",
    "T26n1523_004:0229c01_11": "何者是？",
    "T26n1523_004:0229c02_12": "所說句處事，然是彼性無故。",
    "T26n1523_004:0229c02_13": "所說性熏一相，境界性相有故不二。",
    "T26n1523_004:0229c03_14": "彼不二中生執，二相是染，不執二故名淨。",
    "T26n1523_004:0229c04_15": "雖說所有說一切句處有事者，彼亦假名言熏相，境界性無故。",
    "T26n1523_004:0229c06_16": "彼二熏相，境界性有故彼二。",
    "T26n1523_004:0229c06_17": "於彼不二執二相故有染，不執盡故淨。",
    "T26n1523_004:0229c07_18": "如是一切諸佛入彼密語，是不二相應知。",
    "T26n1523_004:0229c08_19": "是中五種相者，於尊處及彼教授中有五種果事，及有五種果益事，成就持故說諸密事應知。",
    "T26n1523_004:0229c10_20": "有五種相。",
    "T26n1523_004:0229c11_21": "何者五種尊？",
    "T26n1523_004:0229c11_22": "若有想說彼成就故，成就尊事應知。",
    "T26n1523_004:0229c12_23": "復有何義？",
    "T26n1523_004:0229c12_24": "謂涅槃永證彼故。",
    "T26n1523_004:0229c12_25": "佛所說法無所從來去無所至，離六種入滅故。",
    "T26n1523_004:0229c13_26": "彼界中諸有等，謗不能謗故，及無分別覺故。",
    "T26n1523_004:0229c15_0": "一切諸法，何者是彼尊而能說法？",
    "T26n1523_004:0229c15_1": "彼有何相？",
    "T26n1523_004:0229c16_0": "先來未生亦無有滅，依法身無生滅故。",
    "T26n1523_004:0229c16_1": "說何等法？",
    "T26n1523_004:0229c17_2": "若不為縛不為解。",
    "T26n1523_004:0229c17_3": "縛解者，性相無故。",
    "T26n1523_004:0229c18_0": "為令覺知諸行故，以幾種性相說？",
    "T26n1523_004:0229c18_1": "不斷滅無明、不生明故。",
    "T26n1523_004:0229c19_2": "明與無明假名性，不可得見覺故。",
    "T26n1523_004:0229c20_3": "為誰說？",
    "T26n1523_004:0229c20_4": "若未得及未正覺。",
    "T26n1523_004:0229c20_5": "正覺不已彼無故。",
    "T26n1523_004:0229c21_6": "何者成就果勝事？",
    "T26n1523_004:0229c21_7": "謂無餘涅槃界故。",
    "T26n1523_004:0229c21_8": "若於三界不行，依無餘涅槃界處，唯淨真如住處故，作如是說有餘涅槃界。",
    "T26n1523_004:0229c23_9": "若如來化者，而入涅槃真實處，唯有性涅槃。",
    "T26n1523_004:0229c24_10": "一切諸法依世諦涅槃故作如是說，能滿聖道行，所作已辦故。",
    "T26n1523_004:0229c26_11": "言我作已辦，於有我無我我所，依證法無我故作如是說。",
    "T26n1523_004:0229c27_12": "伐內怨以內力故，諸煩惱怨以證法無我故，永滅說故作如是言。",
    "T26n1523_004:0229c28_13": "伐外怨不覺見陰魔故，所有外陰所攝。",
    "T26n1523_004:0229c29_14": "陰者，外怨聲說應知。",
    "T26n1523_004:0230a01_15": "勝彼者，離分別念，陰性不覺故應知。",
    "T26n1523_004:0230a02_16": "是中成就果利益事者，已恭敬於尊，非身等耳，以順行法故。",
    "T26n1523_004:0230a03_17": "善淨受信施所施故，以了福田不取一切法故，度世間苦海。",
    "T26n1523_004:0230a04_18": "度世間者，以法無我，不斷及常故，不退於福田處故。",
    "T26n1523_004:0230a06_19": "行福田地，捨取法慢故。",
    "T26n1523_004:0230a06_20": "及法化者名成佛子，依如來故。",
    "T26n1523_004:0230a07_21": "言汝等何行去無所至者，如如來所化者來故。",
    "T26n1523_004:0230a08_22": "「須菩提如是問答諸比丘，時有八百比丘不受諸法心得解脫，三萬二千人遠塵離垢得法眼淨」者，此正授記中有此大利益事。",
    "T26n1523_004:0230a11_23": "若有學者得無學，成熟凡夫得有學地。",
    "T26n1523_004:0230a12_24": "「世尊！",
    "T26n1523_004:0230a12_25": "此寶積法門是希有，能與住大乘善男子善女人作大利益」者，自此已後顯此法門說大利益事，以有益故。",
    "T26n1523_004:0230a14_26": "於諸菩薩成佛法，及化眾生故，以中道義訓誨等如次。",
    "T26n1523_004:0230a15_27": "彼善男子善女人得幾功德者，示現聞菩薩藏中有教誨信益事。",
    "T26n1523_004:0230a17_28": "「迦葉！",
    "T26n1523_004:0230a17_29": "若有善男子善女人」如是等，示現有五種相現利益信事。",
    "T26n1523_004:0230a18_30": "一世界持時大德；二自在成就退因故；三轉身故；四彼處故，成就說堪作器故；五聽者作器故，及捨身時得見淨業故。",
    "T26n1523_004:0230a21_31": "是中世界大者，佛及彼聲聞并諸塔等。",
    "T26n1523_004:0230a22_32": "持者，諸寶滿諸世界衣服等，是時無量阿僧祇劫故。",
    "T26n1523_004:0230a23_33": "是中有五種相，得大自在因退事應知：以有量悕無量果因故，以有盡無盡法故，以非上得上樂故，助知道彼行性故，及以彼引取故。",
    "T26n1523_004:0230a26_34": "復有五種相，令得成就大自在退因事應知：一微惡樂因故；二不定一向樂因故；三不永樂因故；四顛倒意受樂因故；五依苦身受樂因故，是名彼者。",
    "T26n1523_004:0230a29_35": "最後受女身轉身故，及彼地處所敬如聖塔故，彼處所以為作器故。",
    "T26n1523_004:0230b02_36": "隨彼法法所讀誦受持等者，明說者，為作器故。",
    "T26n1523_004:0230b03_37": "彼人命終時得見如來，得身口意業清淨，捨身時得見淨故。",
    "T26n1523_004:0230b04_38": "及得淨業故，無有諸患，而令命終離諸苦受故。",
    "T26n1523_004:0230b05_39": "及以離憂惱因故，憂惱心不能降伏故。",
    "T26n1523_004:0230b06_40": "不動眴諸目，識諦知諸意有故。",
    "T26n1523_004:0230b07_41": "不動搖手足，成就威儀故。",
    "T26n1523_004:0230b08_42": "不失大小便胸分無汗，以無畏故。",
    "T26n1523_004:0230b08_43": "不作捲不摸空，無諸惡相故。",
    "T26n1523_004:0230b09_44": "隨坐而捨受命者，以身調伏故。",
    "T26n1523_004:0230b10_45": "善正言音者，以離諸畏難故。",
    "T26n1523_004:0230b11_46": "滑利言音者，以離澁惡言故。",
    "T26n1523_004:0230b11_47": "上妙言音者，以上妙言說諸佛如來妙法語故。",
    "T26n1523_004:0230b12_48": "愛樂言音者，讚歎說諸如來故。",
    "T26n1523_004:0230b13_49": "天人所樂擁護言音及柔軟言音者，同法者以理施答對故。",
    "T26n1523_004:0230b14_50": "不背說言音者，以無諸妄故。",
    "T26n1523_004:0230b15_51": "快說言音者，前後言不相違故。",
    "T26n1523_004:0230b16_52": "可取言音者，不違順理語故。",
    "T26n1523_004:0230b16_53": "天擁護言音者，信佛法諸天擁護故。",
    "T26n1523_004:0230b17_54": "諸佛所擁護言音者，諸佛攝取故，不瞋現得惡能忍故。",
    "T26n1523_004:0230b18_55": "不恨者，能忍過去惡故。",
    "T26n1523_004:0230b19_56": "不忿惱者，不覆諸惡故。",
    "T26n1523_004:0230b20_0": "不懷報者，憂悔等熱不能燒故。",
    "T26n1523_004:0230b20_1": "不計過患者，不悕求貪欲等故。",
    "T26n1523_004:0230b21_2": "不懷者，以不悕求保故。",
    "T26n1523_004:0230b22_0": "無有異相不怯弱心於戒法中者，不取異見故。",
    "T26n1523_004:0230b23_1": "常不放逸勤心精進者，不亂寂靜心故。",
    "T26n1523_004:0230b23_2": "以不怯弱心取佛世界清淨者，以不喜自身諸佛菩薩所持而取上妙佛世界故。",
    "T26n1523_004:0230b25_3": "離慢及增上慢者，得一切佛法現氣故。",
    "T26n1523_004:0230b26_4": "離慢及增上慢者，世間三昧三摩拔提，微細深心分別以不求，以用一切佛法現氣因，得不以勝。",
    "T26n1523_004:0230b28_5": "一切諸佛三昧為菩薩藏，得教誨中正信利益事。",
    "T26n1523_004:0230c01_0": "如是無量阿僧祇，彼分別從本差別，信益轉無量無邊阿僧祇應知耳。",
    "T26n1523_004:0230c03_0": "　作此寶積論，　　我所得功德，　以勇意淨故，　　願世得究竟。",
    "T26n1523_004:0230c05_0": "　妙法寶積經，　　無垢大智明，　此論除翳障，　　造寫所得福。",
    "T26n1523_004:0230c07_0": "　所有著諸見，　　及墮無智網，　無障礙佛眼，　　願世速令得。",
    "T26n1523_004:0230c09_0": "大寶積經論卷第四"
}