[
    {
        "source_sentence": "妙法聖念處經卷第四",
        "from": "T17n0722_004:0428b02_0",
        "context_with_next_sentence": true
    },
    {
        "source_sentence": "大宋西天中印度摩伽陀國",
        "from": "T17n0722_004:0428b04_0",
        "context_with_next_sentence": true
    },
    {
        "source_sentence": "那爛陀寺三藏傳教大師賜紫",
        "from": "T17n0722_004:0428b05_0",
        "context_with_next_sentence": true
    },
    {
        "source_sentence": "沙門臣法天奉　詔譯爾時世尊，四眾圍繞，樂聞深法，瞻仰踊躍。",
        "from": "T17n0722_004:0428b07_19",
        "context_with_next_sentence": true
    },
    {
        "source_sentence": "時，諸苾芻白世尊言：",
        "from": "T17n0722_004:0428b08_7",
        "context_with_next_sentence": true
    },
    {
        "source_sentence": "「若復有人愛樂諸天，受勝妙樂，不墮三塗，修何因行，獲此勝報？",
        "from": "T17n0722_004:0428b09_17",
        "context_with_next_sentence": true
    },
    {
        "source_sentence": "願佛演說，利益未來。",
        "from": "T17n0722_004:0428b10_6",
        "context_with_next_sentence": true
    },
    {
        "source_sentence": "」爾時，世尊告諸苾芻：",
        "from": "T17n0722_004:0428b11_9",
        "context_with_next_sentence": true
    },
    {
        "source_sentence": "「若復有人恒修布施、持戒、靜慮，作意堅固，修習增長，遠離繫縛、染欲諸纏，不起過非，令智增明，廣修眾善。",
        "from": "T17n0722_004:0428b13_17",
        "context_with_next_sentence": true
    },
    {
        "source_sentence": "命終之後，諸天化生，自在無礙，形相具足，富樂無比。",
        "from": "T17n0722_004:0428b15_1",
        "context_with_next_sentence": true
    },
    {
        "source_sentence": "多諸眷屬、善友、知識，互相和順，謙敬離慢，愛樂深法。",
        "from": "T17n0722_004:0428b16_6",
        "context_with_next_sentence": true
    },
    {
        "source_sentence": "恒值聖賢說法勸導，遠離三毒，諸不善業。",
        "from": "T17n0722_004:0428b17_6",
        "context_with_next_sentence": true
    },
    {
        "source_sentence": "恒樂正法，內心寂靜，離於睡眠，覺悟虛妄。",
        "from": "T17n0722_004:0428b18_6",
        "context_with_next_sentence": true
    },
    {
        "source_sentence": "趣求勝法，了達深信。",
        "from": "T17n0722_004:0428b18_16",
        "context_with_next_sentence": true
    },
    {
        "source_sentence": "猶如眾星處於虛空，種種光彩，嚴麗殊妙。",
        "from": "T17n0722_004:0428b19_14",
        "context_with_next_sentence": true
    },
    {
        "source_sentence": "若諸天身、宮殿、樓閣亦復如是，眾妙珍寶種種莊嚴，光明照耀，圓滿色相具足無比，言不能盡。",
        "from": "T17n0722_004:0428b21_16",
        "context_with_next_sentence": true
    },
    {
        "source_sentence": "」爾時，世尊乃說頌曰：",
        "from": "T17n0722_004:0428b22_9",
        "context_with_next_sentence": true
    },
    {
        "source_sentence": "「世及出世間，　　一切由心造，",
        "from": "T17n0722_004:0428b23_0",
        "context_with_next_sentence": true
    },
    {
        "source_sentence": "猶如工畫師，　　巧善皆成就。",
        "from": "T17n0722_004:0428b24_13",
        "context_with_next_sentence": true
    },
    {
        "source_sentence": "沈溺於三有，　　出離亦由心，",
        "from": "T17n0722_004:0428b25_0",
        "context_with_next_sentence": true
    },
    {
        "source_sentence": "如蠶自纏縛，　　迷執諸境界。",
        "from": "T17n0722_004:0428b26_13",
        "context_with_next_sentence": true
    },
    {
        "source_sentence": "」爾時，世尊說此偈已，告諸苾芻：",
        "from": "T17n0722_004:0428b27_14",
        "context_with_next_sentence": true
    },
    {
        "source_sentence": "「一切有情，輪轉三有，迷染境界，散亂纏縛。",
        "from": "T17n0722_004:0428b28_13",
        "context_with_next_sentence": true
    },
    {
        "source_sentence": "於諸正道，而非覺悟。",
        "from": "T17n0722_004:0428b29_2",
        "context_with_next_sentence": true
    },
    {
        "source_sentence": "法及非法，真實、虛妄，勝慧、邪執，亦皆不了。",
        "from": "T17n0722_004:0428c01_1",
        "context_with_next_sentence": true
    },
    {
        "source_sentence": "於阿素囉眷屬妓樂，眾多圍繞，愛樂嬉戲，迷亂耽染，恣縱淫逸，恒不棄捨。",
        "from": "T17n0722_004:0428c02_16",
        "context_with_next_sentence": true
    },
    {
        "source_sentence": "「比丘應知，觀察於彼，勿生迷執，應修施戒守護清淨，能得諸天宮殿、五欲、父母、親友、珍寶、財物，皆悉具足；",
        "from": "T17n0722_004:0428c05_7",
        "context_with_next_sentence": true
    },
    {
        "source_sentence": "及諸庫藏，受用無盡，眾所愛樂。",
        "from": "T17n0722_004:0428c06_1",
        "context_with_next_sentence": true
    },
    {
        "source_sentence": "「比丘當知，有智之人，能護淨戒，能趣善道，及能稱讚最勝無比寂靜安樂，能離沈溺，所獲根形，勝妙具足，光明照耀，稱歎無盡。",
        "from": "T17n0722_004:0428c09_18",
        "context_with_next_sentence": true
    },
    {
        "source_sentence": "護戒最勝，水、火、強賊不能侵毀；",
        "from": "T17n0722_004:0428c10_13",
        "context_with_next_sentence": true
    },
    {
        "source_sentence": "護戒最勝，能離卑賤，趣向圓寂；",
        "from": "T17n0722_004:0428c11_6",
        "context_with_next_sentence": true
    },
    {
        "source_sentence": "護戒最勝，福德增長，恭敬尊重；",
        "from": "T17n0722_004:0428c12_14",
        "context_with_next_sentence": true
    },
    {
        "source_sentence": "護戒最勝，美名流布，聞皆歡喜；",
        "from": "T17n0722_004:0428c13_8",
        "context_with_next_sentence": true
    },
    {
        "source_sentence": "護戒最勝，貪忿遠離，煩惱輕微；",
        "from": "T17n0722_004:0428c14_2",
        "context_with_next_sentence": true
    },
    {
        "source_sentence": "護戒最勝，圓寂速證；",
        "from": "T17n0722_004:0428c14_12",
        "context_with_next_sentence": true
    },
    {
        "source_sentence": "護戒最勝，恒處人天；",
        "from": "T17n0722_004:0428c15_2",
        "context_with_next_sentence": true
    },
    {
        "source_sentence": "護戒最勝，成就三昧；",
        "from": "T17n0722_004:0428c15_12",
        "context_with_next_sentence": true
    },
    {
        "source_sentence": "護戒最勝，能息諸障；",
        "from": "T17n0722_004:0428c16_2",
        "context_with_next_sentence": true
    },
    {
        "source_sentence": "護戒最勝，身心安樂；",
        "from": "T17n0722_004:0428c16_12",
        "context_with_next_sentence": true
    },
    {
        "source_sentence": "護戒最勝，堅固福德；",
        "from": "T17n0722_004:0428c17_1",
        "context_with_next_sentence": true
    },
    {
        "source_sentence": "護戒最勝，傍生遠離；",
        "from": "T17n0722_004:0428c17_11",
        "context_with_next_sentence": true
    },
    {
        "source_sentence": "護戒最勝，裸形棄捨；",
        "from": "T17n0722_004:0428c18_1",
        "context_with_next_sentence": true
    },
    {
        "source_sentence": "護戒最勝，園苑自在；",
        "from": "T17n0722_004:0428c18_11",
        "context_with_next_sentence": true
    },
    {
        "source_sentence": "護戒最勝，眷屬圓滿；",
        "from": "T17n0722_004:0428c19_1",
        "context_with_next_sentence": true
    },
    {
        "source_sentence": "護戒最勝，潔淨三業；",
        "from": "T17n0722_004:0428c19_11",
        "context_with_next_sentence": true
    },
    {
        "source_sentence": "護戒最勝，諸天適悅；",
        "from": "T17n0722_004:0428c20_1",
        "context_with_next_sentence": true
    },
    {
        "source_sentence": "護戒最勝，所願皆成；",
        "from": "T17n0722_004:0428c20_11",
        "context_with_next_sentence": true
    },
    {
        "source_sentence": "護戒最勝，恒值善友；",
        "from": "T17n0722_004:0428c21_1",
        "context_with_next_sentence": true
    },
    {
        "source_sentence": "護戒最勝，遠離飢饉及諸怖畏；",
        "from": "T17n0722_004:0428c21_15",
        "context_with_next_sentence": true
    },
    {
        "source_sentence": "護戒最勝，三災、八難皆悉遠離；",
        "from": "T17n0722_004:0428c22_11",
        "context_with_next_sentence": true
    },
    {
        "source_sentence": "護戒最勝，譬如利器能斷不善；",
        "from": "T17n0722_004:0428c23_5",
        "context_with_next_sentence": true
    },
    {
        "source_sentence": "護戒最勝，寬廣自在離諸繫縛。",
        "from": "T17n0722_004:0428c24_1",
        "context_with_next_sentence": true
    },
    {
        "source_sentence": "比丘應知，護戒清淨，獲如是等無量功德。",
        "from": "T17n0722_004:0428c25_1",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0722_004:0428c26_4",
        "context_with_next_sentence": true
    },
    {
        "source_sentence": "「若復有人護戒清淨，諸天化生，恒處摩尼宮殿樓閣，園林浴池，愛樂遊戲，極妙境界，觀察無窮，自在無礙。",
        "from": "T17n0722_004:0428c28_13",
        "context_with_next_sentence": true
    },
    {
        "source_sentence": "」爾時，世尊乃說頌曰：",
        "from": "T17n0722_004:0428c29_9",
        "context_with_next_sentence": true
    },
    {
        "source_sentence": "「六根緣諸境，　　惑業從此生，",
        "from": "T17n0722_004:0429a01_0",
        "context_with_next_sentence": true
    },
    {
        "source_sentence": "沈淪三惡道，　　相續無間斷；",
        "from": "T17n0722_004:0429a02_13",
        "context_with_next_sentence": true
    },
    {
        "source_sentence": "猶如於野火，　　能滅諸柴薪，",
        "from": "T17n0722_004:0429a03_0",
        "context_with_next_sentence": true
    },
    {
        "source_sentence": "根識緣於境，　　善滅亦如是。",
        "from": "T17n0722_004:0429a04_13",
        "context_with_next_sentence": true
    },
    {
        "source_sentence": "」爾時，世尊說此偈已，告諸比丘：",
        "from": "T17n0722_004:0429a05_14",
        "context_with_next_sentence": true
    },
    {
        "source_sentence": "「若復有人毀犯淨戒，趣求人天安樂勝報，終不能得；",
        "from": "T17n0722_004:0429a06_17",
        "context_with_next_sentence": true
    },
    {
        "source_sentence": "所有宮殿、珍寶、眷屬亦皆離散。",
        "from": "T17n0722_004:0429a07_12",
        "context_with_next_sentence": true
    },
    {
        "source_sentence": "「比丘應知，若有智者護戒清淨，捨離三塗，恒處諸天，七寶階道，遊戲往來，自在快樂；",
        "from": "T17n0722_004:0429a09_18",
        "context_with_next_sentence": true
    },
    {
        "source_sentence": "珍寶無量，見者歡喜，最勝園林，歡娛自在；",
        "from": "T17n0722_004:0429a10_17",
        "context_with_next_sentence": true
    },
    {
        "source_sentence": "身光照耀，猶如燈燭，經行宮殿，種種殊妙勝報難窮，不可稱歎。",
        "from": "T17n0722_004:0429a12_6",
        "context_with_next_sentence": true
    },
    {
        "source_sentence": "」爾時，世尊告諸比丘：",
        "from": "T17n0722_004:0429a13_9",
        "context_with_next_sentence": true
    },
    {
        "source_sentence": "「殷勤護戒，潔淨澡浴，於一切處寬廣無礙。",
        "from": "T17n0722_004:0429a14_7",
        "context_with_next_sentence": true
    },
    {
        "source_sentence": "天鬘、瓔珞恒自莊嚴，天諸音樂相續不絕，受諸快樂於一切時。",
        "from": "T17n0722_004:0429a15_15",
        "context_with_next_sentence": true
    },
    {
        "source_sentence": "上妙之境思念即至，園苑種種花果茂盛。",
        "from": "T17n0722_004:0429a16_14",
        "context_with_next_sentence": true
    },
    {
        "source_sentence": "又於一切若人、若天，恭敬供養，清淨奉事。",
        "from": "T17n0722_004:0429a17_16",
        "context_with_next_sentence": true
    },
    {
        "source_sentence": "「是故，比丘！",
        "from": "T17n0722_004:0429a18_6",
        "context_with_next_sentence": true
    },
    {
        "source_sentence": "守護淨戒，悲愍三惡，受苦有情濟拔出離。",
        "from": "T17n0722_004:0429a19_3",
        "context_with_next_sentence": true
    },
    {
        "source_sentence": "若復有人恒行惠施於諸有情困苦飢貧；",
        "from": "T17n0722_004:0429a20_3",
        "context_with_next_sentence": true
    },
    {
        "source_sentence": "復離殺生，廣修眾善，獲報天上。",
        "from": "T17n0722_004:0429a20_18",
        "context_with_next_sentence": true
    },
    {
        "source_sentence": "遠離邪欲，恒起正信，愛樂圓寂。",
        "from": "T17n0722_004:0429a21_12",
        "context_with_next_sentence": true
    },
    {
        "source_sentence": "不貪世間，所有利名及諸酒、色、虛幻不實，皆悉遠離。",
        "from": "T17n0722_004:0429a22_16",
        "context_with_next_sentence": true
    },
    {
        "source_sentence": "於諸有情，捨離毀犯及業煩惱。",
        "from": "T17n0722_004:0429a23_10",
        "context_with_next_sentence": true
    },
    {
        "source_sentence": "」爾時，世尊乃說頌曰：",
        "from": "T17n0722_004:0429a24_9",
        "context_with_next_sentence": true
    },
    {
        "source_sentence": "「果從業或有，　　如樹依根生，",
        "from": "T17n0722_004:0429a25_0",
        "context_with_next_sentence": true
    },
    {
        "source_sentence": "或業互為緣，　　相續無窮盡。",
        "from": "T17n0722_004:0429a26_13",
        "context_with_next_sentence": true
    },
    {
        "source_sentence": "善惡因心造，　　如影不離身，",
        "from": "T17n0722_004:0429a27_0",
        "context_with_next_sentence": true
    },
    {
        "source_sentence": "蜜毒互相和，　　衰損亦如是。",
        "from": "T17n0722_004:0429a28_13",
        "context_with_next_sentence": true
    },
    {
        "source_sentence": "」爾時，世尊說此偈已，告諸比丘：",
        "from": "T17n0722_004:0429a29_14",
        "context_with_next_sentence": true
    },
    {
        "source_sentence": "「若復有人諸天福盡，衰相現前，所有眷屬，皆悉捨離。",
        "from": "T17n0722_004:0429b01_18",
        "context_with_next_sentence": true
    },
    {
        "source_sentence": "如燈將滅，光明必暗，諸天亦爾。",
        "from": "T17n0722_004:0429b02_12",
        "context_with_next_sentence": true
    },
    {
        "source_sentence": "當於此時，福命欲盡，眾苦所逼，憂惱纏縛恐怖無量，身心逼迫，起諸煩惱。",
        "from": "T17n0722_004:0429b04_6",
        "context_with_next_sentence": true
    },
    {
        "source_sentence": "由此非久，必當命終，隨於宿業，墮於三塗；",
        "from": "T17n0722_004:0429b05_6",
        "context_with_next_sentence": true
    },
    {
        "source_sentence": "或處人中輪轉不息，猶如枷鎖繫縛有情，沈溺諸有，不得解脫。",
        "from": "T17n0722_004:0429b06_15",
        "context_with_next_sentence": true
    },
    {
        "source_sentence": "迷惑正信，遠離寂靜，親近惡友及結宿冤。",
        "from": "T17n0722_004:0429b07_13",
        "context_with_next_sentence": true
    },
    {
        "source_sentence": "「比丘應知，如是三界輪轉諸趣，皆由惑業不能伏除，亦非省悟。",
        "from": "T17n0722_004:0429b09_8",
        "context_with_next_sentence": true
    },
    {
        "source_sentence": "由此業惑，隨逐有情焚燒不息，猶如柴薪被火焚燒焰猛增盛，此三毒火能燒眾善，亦復如是。",
        "from": "T17n0722_004:0429b11_10",
        "context_with_next_sentence": true
    },
    {
        "source_sentence": "「比丘應知，此貪、瞋、癡，猶如大河漂溺有情令不出離。",
        "from": "T17n0722_004:0429b13_3",
        "context_with_next_sentence": true
    },
    {
        "source_sentence": "又此貪等，猶如羂索繫縛眾生，不得解脫；",
        "from": "T17n0722_004:0429b14_3",
        "context_with_next_sentence": true
    },
    {
        "source_sentence": "又此貪等，亦如塵垢染污有情，不得清淨。",
        "from": "T17n0722_004:0429b15_2",
        "context_with_next_sentence": true
    },
    {
        "source_sentence": "是故智者應當除斷。",
        "from": "T17n0722_004:0429b15_11",
        "context_with_next_sentence": true
    },
    {
        "source_sentence": "若復有人護佛淨戒及行惠施，捨離諂誑，伏除貪癡，漸令輕微，了達諸法不起執著。",
        "from": "T17n0722_004:0429b17_10",
        "context_with_next_sentence": true
    },
    {
        "source_sentence": "「比丘當知，若復有人貪等諸惑，苦種若現，不能伏除，而不出離三有諸苦，譬如渴人飲於鹽水，渴無由免。",
        "from": "T17n0722_004:0429b20_7",
        "context_with_next_sentence": true
    },
    {
        "source_sentence": "「比丘應知，觀察無上解脫快樂，趣向圓寂。",
        "from": "T17n0722_004:0429b21_19",
        "context_with_next_sentence": true
    },
    {
        "source_sentence": "修習靜慮，滅除諸染，勿著繫縛，墮落泥梨，恒受眾苦違背正道。",
        "from": "T17n0722_004:0429b23_7",
        "context_with_next_sentence": true
    },
    {
        "source_sentence": "天、阿素囉悉皆捨離，諸龍瞋怒，非時風雨，四時不順，穀米不熟，人民飢饉。",
        "from": "T17n0722_004:0429b25_1",
        "context_with_next_sentence": true
    },
    {
        "source_sentence": "所有快樂皆悉遠離，可愛宮殿及諸園林，極妙境界，壞滅非有。",
        "from": "T17n0722_004:0429b26_11",
        "context_with_next_sentence": true
    },
    {
        "source_sentence": "庫藏財物，皆悉隳散。",
        "from": "T17n0722_004:0429b26_21",
        "context_with_next_sentence": true
    },
    {
        "source_sentence": "互相殘害，迷妄顛倒，而非省悟。",
        "from": "T17n0722_004:0429b27_14",
        "context_with_next_sentence": true
    },
    {
        "source_sentence": "最上利益，曾無修習。",
        "from": "T17n0722_004:0429b28_3",
        "context_with_next_sentence": true
    },
    {
        "source_sentence": "三乘正法，毀謗非有。",
        "from": "T17n0722_004:0429b28_13",
        "context_with_next_sentence": true
    },
    {
        "source_sentence": "迷於三界，妄執真實以為究竟。",
        "from": "T17n0722_004:0429b29_6",
        "context_with_next_sentence": true
    },
    {
        "source_sentence": "日月星辰，亦皆妄計。",
        "from": "T17n0722_004:0429b29_16",
        "context_with_next_sentence": true
    },
    {
        "source_sentence": "乃至一切有情所有罪福，妄撥非有。",
        "from": "T17n0722_004:0429c01_12",
        "context_with_next_sentence": true
    },
    {
        "source_sentence": "甘露正法，不能了達，恒生憎嫉，猶如冤毒厭棄捨離。",
        "from": "T17n0722_004:0429c02_16",
        "context_with_next_sentence": true
    },
    {
        "source_sentence": "「比丘應知，愚迷有情，於諸世間苦中執樂，不淨計淨，歸依邪道，妄執最上極惡之處，愛樂修習。",
        "from": "T17n0722_004:0429c04_18",
        "context_with_next_sentence": true
    },
    {
        "source_sentence": "於無常等，不能了達，妄計邪法，以為最上。",
        "from": "T17n0722_004:0429c05_18",
        "context_with_next_sentence": true
    },
    {
        "source_sentence": "愛樂決定精勤修習，義利非有，不免輪迴，苦澁恒時。",
        "from": "T17n0722_004:0429c07_1",
        "context_with_next_sentence": true
    },
    {
        "source_sentence": "智者觀察不應迷執，了達虛妄，顯現是非，悟省醉迷，令心不亂。",
        "from": "T17n0722_004:0429c08_11",
        "context_with_next_sentence": true
    },
    {
        "source_sentence": "」時，諸大眾圍遶世尊，聞法歡喜娛樂慶快，繫縛捨離，瞻仰如來，目不暫捨。",
        "from": "T17n0722_004:0429c10_6",
        "context_with_next_sentence": true
    },
    {
        "source_sentence": "爾時，比丘乃說頌曰：",
        "from": "T17n0722_004:0429c11_9",
        "context_with_next_sentence": true
    },
    {
        "source_sentence": "「譬如蘇彌盧，　　莊嚴四寶成，",
        "from": "T17n0722_004:0429c12_0",
        "context_with_next_sentence": true
    },
    {
        "source_sentence": "七金周圍遶，　　八海湛然清。",
        "from": "T17n0722_004:0429c13_13",
        "context_with_next_sentence": true
    },
    {
        "source_sentence": "世尊相無比，　　理智離言詮，",
        "from": "T17n0722_004:0429c14_0",
        "context_with_next_sentence": true
    },
    {
        "source_sentence": "萬行因修滿，　　三身果德圓。",
        "from": "T17n0722_004:0429c15_13",
        "context_with_next_sentence": true
    },
    {
        "source_sentence": "人、天瞻仰望，　　願說宿因緣。",
        "from": "T17n0722_004:0429c16_14",
        "context_with_next_sentence": true
    },
    {
        "source_sentence": "」時，諸比丘偈讚佛已，白世尊言：",
        "from": "T17n0722_004:0429c17_14",
        "context_with_next_sentence": true
    },
    {
        "source_sentence": "「欲色諸天，形量福德，差別有殊。",
        "from": "T17n0722_004:0429c18_8",
        "context_with_next_sentence": true
    },
    {
        "source_sentence": "願佛演說，利益未來。",
        "from": "T17n0722_004:0429c18_18",
        "context_with_next_sentence": true
    },
    {
        "source_sentence": "」爾時，世尊告諸比丘：",
        "from": "T17n0722_004:0429c19_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T17n0722_004:0429c19_16",
        "context_with_next_sentence": true
    },
    {
        "source_sentence": "應當諦聽，吾為汝說。",
        "from": "T17n0722_004:0429c20_3",
        "context_with_next_sentence": true
    },
    {
        "source_sentence": "若復有人奉持淨戒，善護諸根令無毀犯，三業清淨。",
        "from": "T17n0722_004:0429c21_7",
        "context_with_next_sentence": true
    },
    {
        "source_sentence": "於諸有情，悲愍饒益，勤修方便，捨離散亂，趣求靜慮。",
        "from": "T17n0722_004:0429c22_11",
        "context_with_next_sentence": true
    },
    {
        "source_sentence": "於所修因，勝劣不等，有上、中、下，果感亦殊；",
        "from": "T17n0722_004:0429c23_11",
        "context_with_next_sentence": true
    },
    {
        "source_sentence": "乃至外器，宮殿莊嚴，高下狀貌，隨宿因緣，皆悉有異。",
        "from": "T17n0722_004:0429c24_13",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0722_004:0429c25_4",
        "context_with_next_sentence": true
    },
    {
        "source_sentence": "「由護淨戒及行惠施，恒處諸天，捨離諸垢，所有纏縛伏除不起。",
        "from": "T17n0722_004:0429c26_12",
        "context_with_next_sentence": true
    },
    {
        "source_sentence": "於彼諸天，內身外器，愛樂趣求，不生毀謗，破壞厭離。",
        "from": "T17n0722_004:0429c27_17",
        "context_with_next_sentence": true
    },
    {
        "source_sentence": "命終之後，決定生彼，獲報勝劣，隨因有異。",
        "from": "T17n0722_004:0429c28_16",
        "context_with_next_sentence": true
    },
    {
        "source_sentence": "「比丘應知，護佛淨戒，諸天宮殿恒自快樂；",
        "from": "T17n0722_004:0429c29_19",
        "context_with_next_sentence": true
    },
    {
        "source_sentence": "護佛淨戒，捨離諸苦解脫無染；",
        "from": "T17n0722_004:0430a01_12",
        "context_with_next_sentence": true
    },
    {
        "source_sentence": "護佛淨戒，天鬘、瓔珞恒自莊嚴；",
        "from": "T17n0722_004:0430a02_6",
        "context_with_next_sentence": true
    },
    {
        "source_sentence": "護佛淨戒，烏鉢羅花妙香適意；",
        "from": "T17n0722_004:0430a03_2",
        "context_with_next_sentence": true
    },
    {
        "source_sentence": "護佛淨戒，極妙境界悅暢無盡；",
        "from": "T17n0722_004:0430a03_16",
        "context_with_next_sentence": true
    },
    {
        "source_sentence": "護佛淨戒，龍天八部恒時助祐；",
        "from": "T17n0722_004:0430a04_11",
        "context_with_next_sentence": true
    },
    {
        "source_sentence": "護佛淨戒，眾寶莊嚴，離諸垢故；",
        "from": "T17n0722_004:0430a05_6",
        "context_with_next_sentence": true
    },
    {
        "source_sentence": "護佛淨戒，種種天花色妙開敷，隨心自在；",
        "from": "T17n0722_004:0430a06_6",
        "context_with_next_sentence": true
    },
    {
        "source_sentence": "護佛淨戒，微妙香風悅意無盡；",
        "from": "T17n0722_004:0430a07_1",
        "context_with_next_sentence": true
    },
    {
        "source_sentence": "護佛淨戒，房室園林慶快隨意；",
        "from": "T17n0722_004:0430a07_15",
        "context_with_next_sentence": true
    },
    {
        "source_sentence": "護佛淨戒，獲於種種摩魯迦花、瞻波迦花、計多迦花，出妙香氣最上無比，恒現在前；",
        "from": "T17n0722_004:0430a09_15",
        "context_with_next_sentence": true
    },
    {
        "source_sentence": "護佛淨戒，遠離諸橫；",
        "from": "T17n0722_004:0430a10_6",
        "context_with_next_sentence": true
    },
    {
        "source_sentence": "護佛淨戒，善種增長；",
        "from": "T17n0722_004:0430a10_16",
        "context_with_next_sentence": true
    },
    {
        "source_sentence": "護佛淨戒，犯戒之緣，皆悉遠離；",
        "from": "T17n0722_004:0430a11_9",
        "context_with_next_sentence": true
    },
    {
        "source_sentence": "護佛淨戒，圓滿忍行；",
        "from": "T17n0722_004:0430a11_19",
        "context_with_next_sentence": true
    },
    {
        "source_sentence": "護佛淨戒，妙寶階道成就現前；",
        "from": "T17n0722_004:0430a12_12",
        "context_with_next_sentence": true
    },
    {
        "source_sentence": "護佛淨戒，工巧種種及可愛具，悉得成就。",
        "from": "T17n0722_004:0430a13_11",
        "context_with_next_sentence": true
    },
    {
        "source_sentence": "「比丘應知，護佛淨戒，於當來世獲果如是。",
        "from": "T17n0722_004:0430a14_19",
        "context_with_next_sentence": true
    },
    {
        "source_sentence": "猶如畫師，世及出世種種形像，皆能成就；",
        "from": "T17n0722_004:0430a15_17",
        "context_with_next_sentence": true
    },
    {
        "source_sentence": "護戒亦爾，於當來世，所有一切隨意成就。",
        "from": "T17n0722_004:0430a16_16",
        "context_with_next_sentence": true
    },
    {
        "source_sentence": "「若復有人毀犯淨戒，於當來世，沈淪惡道，受種種苦，捨離人天可愛之境。",
        "from": "T17n0722_004:0430a18_12",
        "context_with_next_sentence": true
    },
    {
        "source_sentence": "亦如彩畫，風雨、煙塵而能破壞。",
        "from": "T17n0722_004:0430a19_6",
        "context_with_next_sentence": true
    },
    {
        "source_sentence": "貪、瞋等垢能壞淨戒，亦能捨離世及出世可愛之果。",
        "from": "T17n0722_004:0430a20_9",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_004:0430a21_6",
        "context_with_next_sentence": true
    },
    {
        "source_sentence": "貪等諸惑，能壞有情。",
        "from": "T17n0722_004:0430a21_16",
        "context_with_next_sentence": true
    },
    {
        "source_sentence": "所有善業亦能增長。",
        "from": "T17n0722_004:0430a22_3",
        "context_with_next_sentence": true
    },
    {
        "source_sentence": "諸不善業，如世之火猛焰增長，能壞柴薪。",
        "from": "T17n0722_004:0430a23_2",
        "context_with_next_sentence": true
    },
    {
        "source_sentence": "「比丘應知，有情根識，攀緣六塵，迷惑不了。",
        "from": "T17n0722_004:0430a24_20",
        "context_with_next_sentence": true
    },
    {
        "source_sentence": "虛妄執著境界纏縛，起於貪、瞋；",
        "from": "T17n0722_004:0430a25_13",
        "context_with_next_sentence": true
    },
    {
        "source_sentence": "諸業隨生，輪轉諸有，受苦無量，不能遠離。",
        "from": "T17n0722_004:0430a26_12",
        "context_with_next_sentence": true
    },
    {
        "source_sentence": "貪欲諸毒，愚迷不了。",
        "from": "T17n0722_004:0430a27_1",
        "context_with_next_sentence": true
    },
    {
        "source_sentence": "貪火盛猛，損壞眾善及諸可愛宮殿林池，眾妙果實悉皆散壞。",
        "from": "T17n0722_004:0430a28_8",
        "context_with_next_sentence": true
    },
    {
        "source_sentence": "攞娑囉迦，勝妙福報，珍寶無量庫藏盈滿，娛樂自在。",
        "from": "T17n0722_004:0430a29_12",
        "context_with_next_sentence": true
    },
    {
        "source_sentence": "父母眷屬福德最上，世所希有，快樂無礙。",
        "from": "T17n0722_004:0430b01_12",
        "context_with_next_sentence": true
    },
    {
        "source_sentence": "「比丘應知，若復有人修習檀度，於當來世財物具足，離諸損壞。",
        "from": "T17n0722_004:0430b03_1",
        "context_with_next_sentence": true
    },
    {
        "source_sentence": "檀度最勝，快樂自在；",
        "from": "T17n0722_004:0430b03_11",
        "context_with_next_sentence": true
    },
    {
        "source_sentence": "檀行最勝，福報隨形如影不捨；",
        "from": "T17n0722_004:0430b04_5",
        "context_with_next_sentence": true
    },
    {
        "source_sentence": "檀行最勝，人天可愛，莊嚴歡喜；",
        "from": "T17n0722_004:0430b05_1",
        "context_with_next_sentence": true
    },
    {
        "source_sentence": "檀行最勝，能離貧乏；",
        "from": "T17n0722_004:0430b05_11",
        "context_with_next_sentence": true
    },
    {
        "source_sentence": "檀行最勝，慳悋不起；",
        "from": "T17n0722_004:0430b06_1",
        "context_with_next_sentence": true
    },
    {
        "source_sentence": "檀行最勝，能伏愚癡，出離三塗；",
        "from": "T17n0722_004:0430b06_16",
        "context_with_next_sentence": true
    },
    {
        "source_sentence": "檀行最勝，見者歡喜；",
        "from": "T17n0722_004:0430b07_6",
        "context_with_next_sentence": true
    },
    {
        "source_sentence": "檀行最勝，諸根無缺；",
        "from": "T17n0722_004:0430b07_16",
        "context_with_next_sentence": true
    },
    {
        "source_sentence": "檀行最勝，傍生樂見；",
        "from": "T17n0722_004:0430b08_6",
        "context_with_next_sentence": true
    },
    {
        "source_sentence": "檀行最勝，遠離愛憎；",
        "from": "T17n0722_004:0430b08_16",
        "context_with_next_sentence": true
    },
    {
        "source_sentence": "檀行最勝，邊地不生；",
        "from": "T17n0722_004:0430b09_6",
        "context_with_next_sentence": true
    },
    {
        "source_sentence": "檀行最勝，諸天快樂；",
        "from": "T17n0722_004:0430b09_16",
        "context_with_next_sentence": true
    },
    {
        "source_sentence": "檀行最勝，離苦纏縛；",
        "from": "T17n0722_004:0430b10_4",
        "context_with_next_sentence": true
    },
    {
        "source_sentence": "檀行最勝，超越輪迴；",
        "from": "T17n0722_004:0430b10_14",
        "context_with_next_sentence": true
    },
    {
        "source_sentence": "檀行最勝，娛樂自在；",
        "from": "T17n0722_004:0430b11_3",
        "context_with_next_sentence": true
    },
    {
        "source_sentence": "檀行最勝，能趣三乘，究竟解脫。",
        "from": "T17n0722_004:0430b11_18",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_004:0430b12_6",
        "context_with_next_sentence": true
    },
    {
        "source_sentence": "應當觀察，輪迴諸苦，眾多逼迫，應當厭離。",
        "from": "T17n0722_004:0430b13_3",
        "context_with_next_sentence": true
    },
    {
        "source_sentence": "審諦觀察彼非究竟，無常敗壞，如夢、如焰，芭蕉非實；",
        "from": "T17n0722_004:0430b14_7",
        "context_with_next_sentence": true
    },
    {
        "source_sentence": "乃至色界及無色界所有境界，虛幻不實而非究竟，應當厭離，不應封著，妄為最勝，令心愛樂。",
        "from": "T17n0722_004:0430b16_11",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0722_004:0430b17_4",
        "context_with_next_sentence": true
    },
    {
        "source_sentence": "「圓寂安樂遠離諸相，體非一異，亦非三世，彼此俱非，離諸繫縛，究竟圓滿。",
        "from": "T17n0722_004:0430b18_18",
        "context_with_next_sentence": true
    },
    {
        "source_sentence": "汝當趣求，勿應棄捨。",
        "from": "T17n0722_004:0430b19_7",
        "context_with_next_sentence": true
    },
    {
        "source_sentence": "自在無礙，寂靜無染，應當速證。",
        "from": "T17n0722_004:0430b20_1",
        "context_with_next_sentence": true
    },
    {
        "source_sentence": "」妙法聖念處經卷第四",
        "from": "T17n0722_004:0430b21_100",
        "context_with_next_sentence": false
    }
]