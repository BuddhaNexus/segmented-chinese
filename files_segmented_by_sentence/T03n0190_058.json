{
    "T03n0190_058:0919a04_0": "佛本行集經卷第五十八",
    "T03n0190_058:0919a06_0": "隋天竺三藏闍那崛多譯",
    "T03n0190_058:0919a07_0": "婆提唎迦等品中",
    "T03n0190_058:0919a08_0": "爾時，長老優波離波多作是思惟：「世尊今者既不聽許彼人出家，我若輙爾放出家者，是我不善。」",
    "T03n0190_058:0919a10_1": "如是念已，尋即告彼提婆達多作如是言：「如世尊教，汝必應當作如是事。」",
    "T03n0190_058:0919a12_0": "提婆達多如是次第，處處至於大德上座諸比丘所，而諸大德上座比丘，亦皆語彼提婆達多作如是言：「世尊既有如此之語，汝必應當作如是事。」",
    "T03n0190_058:0919a15_1": "爾時，提婆達多所至之處，皆不許已，還乘白象，向迦毘羅婆蘇都城，還於家內。",
    "T03n0190_058:0919a18_0": "於時，阿難釋種童子，初見五百釋童子等悉得出家，便作是念：「我於今日，亦須捨家至於佛邊而求出家。」",
    "T03n0190_058:0919a20_1": "如是念已，至父母邊而白言曰：「我今意欲捨家往至佛邊出家，唯願放我，而出家耳。」",
    "T03n0190_058:0919a23_0": "爾時，阿難所生之母，本於佛邊無有淨心。",
    "T03n0190_058:0919a23_1": "所以者何？",
    "T03n0190_058:0919a24_2": "世尊在家為菩薩時，其阿難母既見菩薩功德巍巍威力顯赫，遂於菩薩生其染心，說於種種邪異之言。",
    "T03n0190_058:0919a27_0": "爾時，菩薩但以彼親是其姨母，於此言說默然無答，以是因緣故，於菩薩無有淨心。",
    "T03n0190_058:0919a28_1": "無淨心故，恒常不放己子阿難捨家出家。",
    "T03n0190_058:0919b01_0": "爾時，提婆達多聞他人說，阿難意欲捨家出家，然其父母，不聽出家。",
    "T03n0190_058:0919b02_1": "提婆達多詣阿難所，問言阿難：「汝心實欲捨家出家，父母頗曾不聽已不？」",
    "T03n0190_058:0919b04_2": "阿難報言：「提婆達多！",
    "T03n0190_058:0919b04_3": "實如所語。",
    "T03n0190_058:0919b05_4": "今者不知作何事業，令得父母放我出家得成比丘，受具足戒？」",
    "T03n0190_058:0919b07_0": "爾時，釋子提婆達多謂阿難言：「汝後若知父母許汝捨家出家，必語我知我，當共汝俱時出家。」",
    "T03n0190_058:0919b09_1": "阿難尋報提婆達多作如是言：「如汝所論，我不違也。」",
    "T03n0190_058:0919b10_2": "爾時，阿難作如是念：「我之父母，決不聽我捨家出家。」",
    "T03n0190_058:0919b11_3": "作是念已，即在其家，取五百枚波利沙般，私往至於毘提耶國。",
    "T03n0190_058:0919b12_4": "而彼聚落有一長者，是其父王舊日知識，將此五百波利沙般以相付囑，而語之言：「今以此錢付囑於汝，為我食直，我若須食而來此者，必將此錢為我買食。",
    "T03n0190_058:0919b16_5": "當至之時，汝亦不須問我來所，但我到此，汝必當知須食故來。」",
    "T03n0190_058:0919b17_6": "作是語已，至於空閑阿蘭若處，受無語戒，行住坐臥，默然不言。",
    "T03n0190_058:0919b19_7": "須食之時，默然來至寄錢之家，寂靜而坐默受飲食，食訖還復默然而去。",
    "T03n0190_058:0919b21_0": "時，彼聚落所居諸人，數見阿難釋種童子默然行住去來坐臥，見已問言：「仁者是誰？」",
    "T03n0190_058:0919b22_1": "爾時，阿難亦不言語以報彼人，還復如本默然而去。",
    "T03n0190_058:0919b24_0": "時彼人輩各相謂言：「此之仙人，應是毘提耶國而出。」",
    "T03n0190_058:0919b25_1": "作是語已，為其立名，稱為毘提耶國仙人。",
    "T03n0190_058:0919b27_0": "爾時，阿難父母聞人說如此語，阿難從此逃遁，往至毘提耶國城邑聚落，受不言戒，行仙人行而得成仙。",
    "T03n0190_058:0919b29_1": "聞已即遣使人，往至謂言：「子子！",
    "T03n0190_058:0919c01_2": "汝若決定不住家者，但來向此，於我釋種童子之邊而出家耳。」",
    "T03n0190_058:0919c03_0": "爾時，阿難遂即還來，往語釋種提婆達多作如是言：「提婆達多！",
    "T03n0190_058:0919c04_1": "汝今當知！",
    "T03n0190_058:0919c04_2": "我之父母，今已放我而出家也。」",
    "T03n0190_058:0919c06_0": "提婆達多復問阿難：「汝今意欲誰邊出家？」",
    "T03n0190_058:0919c06_1": "阿難報言：「我今意欲佛邊出家。」",
    "T03n0190_058:0919c07_2": "提婆達多復言：「我昔已至佛邊而求出家，為佛不許我出家也。」",
    "T03n0190_058:0919c10_0": "阿難復言：「當至聖者舍利弗邊求請出家。」",
    "T03n0190_058:0919c10_1": "提婆達多復作是言：「彼人亦不與我出家。",
    "T03n0190_058:0919c11_2": "如是乃至摩訶目揵連，摩訶迦葉，大迦旃延，優樓頻螺迦葉，那提迦葉，伽耶迦葉，優波斯那，摩訶俱郗羅，摩訶專陀，優波離波多。",
    "T03n0190_058:0919c14_3": "有如是等，大德上座，諸比丘輩，悉皆不許聽我出家。」",
    "T03n0190_058:0919c17_0": "阿難復問提婆達多，作如是言：「提婆達多！",
    "T03n0190_058:0919c17_1": "如汝意者，欲何處去？」",
    "T03n0190_058:0919c18_2": "提婆達多報言：「阿難！",
    "T03n0190_058:0919c18_3": "我所去處，不令人識。」",
    "T03n0190_058:0919c19_4": "阿難復言：「我亦隨從提婆達多如是意趣。」",
    "T03n0190_058:0919c20_5": "爾時，多有大威勢力釋種童子，家別一人佛邊出家。",
    "T03n0190_058:0919c21_6": "時，迦毘羅婆蘇都城有二兄弟，小者名曰摩尼樓陀(舊作阿尼婁陀)，大者名曰摩訶那摩摩尼樓陀。",
    "T03n0190_058:0919c23_7": "久種善根修解脫藏，面向涅槃背於煩惱，不欲生於一切有中，欲於此世在三界內，當取漏盡。",
    "T03n0190_058:0919c25_8": "已曾積集大功德聚故，生於彼釋種家內。",
    "T03n0190_058:0919c26_9": "自生彼家，其家生業，漸漸增長，所謂錢財諸穀麥等，真珠琉璃珊瑚虎魄諸璧玉等，及以金銀二足四足，皆悉備有。",
    "T03n0190_058:0919c29_10": "地下復有五百伏藏，自然顯現，其在臥床眠息睡時，乃有諸天將五百種無價珍寶，置於床上。",
    "T03n0190_058:0920a02_11": "其人眷屬，見如是等希有之事，共相議言：「此之童子睡眠之時，諸天乃將無價寶物以覆其上，是故我等須立名為摩尼樓陀。」",
    "T03n0190_058:0920a06_0": "然彼童子可喜端正，觀者無厭，身體黃白，猶如金色，其頭形狀似如傘蓋，鼻隆高滿如鸚鵡[口*(隹/乃)]，兩臂傭停下垂過膝。",
    "T03n0190_058:0920a08_1": "身體縱廣，上下齊等，諸根具足，無所缺減。",
    "T03n0190_058:0920a09_2": "然其父母為置四種阿嬭看視，所謂抱者，又洗浴者，飲飼乳者，伴遊戲者。",
    "T03n0190_058:0920a11_3": "其四嬭母，養育瞻視，漸至長大，智慧成就。",
    "T03n0190_058:0920a12_4": "復見行步，東西馳走，及至堪事，教授家業種種技藝，所謂書算造印，音樂歌舞，戲笑謿謔，滑稽趨蹡妖冶，造摩尼寶，染衣裁衣，和合諸香，綵畫花葉及諸形像，圍碁六博樗蒱等戲，造作文章。",
    "T03n0190_058:0920a16_5": "象伎馬伎及以車伎，弓射之術，俯仰容儀，捔力出壯，按摩等伎，超梁賭走。",
    "T03n0190_058:0920a18_6": "調象擲&#;修治園圃，行來入出，知解吉凶，細行竊密，破餘軍陣，自把其拳，他擘不得，蹋地正立，人推不動。",
    "T03n0190_058:0920a20_7": "理髮梳頭，操刀斫斵，鑽穿等事。",
    "T03n0190_058:0920a21_8": "劈裂木石，射准不差，乃至毛髮射人支節，放箭尋聲，牽弓挽彊。",
    "T03n0190_058:0920a23_9": "如是諸技，悉皆明達，成就具足，無不解者，意智深遠，精神迅疾，心慮巧妙，黠慧聰明。",
    "T03n0190_058:0920a25_0": "然彼童子，至於一時，隨從其父，撿挍田作，及以生資，既至彼處，腹中渴乏，其以渴故，往至水邊，掬水欲飲，其水變成天漿美味。",
    "T03n0190_058:0920a27_1": "爾時，其父，遮不聽飲，唱言：「子子，莫飲此水！",
    "T03n0190_058:0920a28_2": "或恐令汝身體不安。」",
    "T03n0190_058:0920b01_0": "爾時，童子摩尼婁陀嘗此水已，而白父言：「尊者！",
    "T03n0190_058:0920b02_1": "此水甚大甘美。」",
    "T03n0190_058:0920b02_2": "其父不信。",
    "T03n0190_058:0920b02_3": "時彼童子以手掬水，即奉其父，口作是言：「爺若不信願嘗此水。」",
    "T03n0190_058:0920b04_4": "其父於是嘗此水已，報言子子：「我雖生在王宮之內，未曾得此妙甘美水。」",
    "T03n0190_058:0920b05_5": "作是語已，心生喜悅，為未曾有，而自口言：「希有我子！",
    "T03n0190_058:0920b06_6": "大有福業，從生已來，所作飲食，色香味具，倍勝他許。」",
    "T03n0190_058:0920b09_0": "爾時，彼兄摩訶那摩若見若嘗彼之飲食，即生妬心，而口說言：「何故如是，香潔美食唯與小弟而不與我？」",
    "T03n0190_058:0920b12_0": "爾時，其母知有此語，告言：「子子！",
    "T03n0190_058:0920b12_1": "汝知不乎？",
    "T03n0190_058:0920b12_2": "從來為此摩尼婁陀所造飲食，恒常十倍勝他人許。」",
    "T03n0190_058:0920b14_3": "摩訶那摩猶故不信。",
    "T03n0190_058:0920b15_0": "又於一時，摩尼婁陀遊戲園林，在彼園內，往遣使人，從母索食。",
    "T03n0190_058:0920b16_1": "而告使言：「往我母所，令送食來。」",
    "T03n0190_058:0920b17_2": "於時彼母以盤置食，將帊覆蓋，先示大子摩訶那摩，然後遣使往送彼食，將至摩尼婁陀之所。",
    "T03n0190_058:0920b19_3": "摩尼婁陀亦看此食，其食色香，倍即加勝，亦於諸器悉皆盈滿。",
    "T03n0190_058:0920b20_4": "雖復如此，摩訶那摩猶故不信，而口說言：「雖知家內所將好惡，誰知不於諸眷屬家備辦送去？」",
    "T03n0190_058:0920b23_0": "又至一時，摩尼婁陀復在園林，觀看遊戲，又遣使人，啟白母言：「願遣使人送食來此。」",
    "T03n0190_058:0920b24_1": "其母爾時，取諸空器，安著槃上，以巾覆蓋，先示大兒摩訶那摩，然後始送。",
    "T03n0190_058:0920b26_2": "復告之言：「汝自隨看，應知虛實。」",
    "T03n0190_058:0920b27_3": "摩訶那摩聞此語已，即隨槃去，往至摩尼婁陀之邊，彼既見已，一切諸食，色香美味，皆悉充滿。",
    "T03n0190_058:0920c01_0": "爾時，釋子摩訶那摩見是事已，心生喜悅，口言：「希有未曾見也，我弟如是有大福德。」",
    "T03n0190_058:0920c03_0": "摩尼婁陀漸至長大年盛壯已，於是父母，為作三堂：一擬冬坐，二擬春秋，三擬夏坐。",
    "T03n0190_058:0920c04_1": "擬冬坐者，唯備暄暖；擬夏坐者，唯備清涼；擬春秋者，唯備和適。",
    "T03n0190_058:0920c06_2": "其所居堂，無別男子，唯擬一人，受五欲樂，具足自恣，隨意居止。",
    "T03n0190_058:0920c08_0": "爾時，童子摩訶那摩作如是念：「今於釋種諸童子中，有大勢者，悉各家別一人出家。",
    "T03n0190_058:0920c09_1": "我今家內無出家者，唯我應當捨家出家；若不爾者，須遣我弟摩尼婁陀而出家也。」",
    "T03n0190_058:0920c11_2": "摩訶那摩作是念已，便即詣向摩尼婁陀釋童子邊，到已告言：「摩尼婁陀！",
    "T03n0190_058:0920c13_3": "我等釋種有勢力者，悉各家別一人出家，我等家內，無出家者，我今思惟，或汝出家，或我出家。」",
    "T03n0190_058:0920c16_0": "爾時，釋種摩尼婁陀啟白其兄摩訶那摩釋童子言：「摩訶那摩！",
    "T03n0190_058:0920c17_1": "汝自出家，我不能去。」",
    "T03n0190_058:0920c17_2": "摩訶那摩復告彼言：「摩尼婁陀！",
    "T03n0190_058:0920c18_3": "若如此者，我今囑汝家業之事，凡生活法，先犁其地，然後磨治，次復除其瓦石株棘，方下種子，下種子已，若無天雨，依時溉灌，依法鋤治，然後待熟，收刈料理，貯入倉窖。",
    "T03n0190_058:0920c22_4": "作如是已，至於來年，還復如此，次第造作，乃至年年，不得休息。」",
    "T03n0190_058:0920c24_0": "爾時，童子摩尼婁陀啟白其兄摩訶那摩釋童子言：「若如此者，我家作業，不得窮盡，亦無盡時。",
    "T03n0190_058:0920c26_1": "如此作業，既無盡日，何時當得於此三堂受五欲樂？」",
    "T03n0190_058:0920c27_2": "爾時，童子摩訶那摩復語其弟摩尼婁陀，作如是言：「摩尼婁陀！",
    "T03n0190_058:0920c28_3": "作業之事，理不可盡，亦無盡日。",
    "T03n0190_058:0920c29_4": "我等父母，悋惜祖宗造作事業，亦復如此，未見盡時，而命終也。」",
    "T03n0190_058:0921a02_0": "爾時，童子摩尼婁陀復語其兄摩訶那摩，作如是言：「若知作業不可窮盡，不知盡時，我之父母，亦復悋惜祖宗作業，未知盡時，而取命終。",
    "T03n0190_058:0921a05_1": "如是不虛，我今思惟，摩訶那摩應須在家營理家業，我欲捨家出家修道。」",
    "T03n0190_058:0921a07_0": "爾時，童子摩尼婁陀詣父母邊，白言：「爺孃！",
    "T03n0190_058:0921a08_0": "我欲捨家於如來邊求請出家，願垂許我於如來邊而出家也。」",
    "T03n0190_058:0921a10_0": "爾時，父母告彼小兒摩尼婁陀：「當知我等唯有二子，於汝二子大生憐愛，不離心首，若暫不見，心懷憂惱。",
    "T03n0190_058:0921a12_1": "假使我死，猶望共汝不相離別，況復我今生平存在，聽許於汝而出家也？」",
    "T03n0190_058:0921a14_0": "如是再請，乃至三請云：「我欲於如來法中，捨家出家，願垂父母聽許我也。」",
    "T03n0190_058:0921a16_0": "往昔菩薩，從家出家，修梵行時，輸頭檀王為菩薩故，憂惱所逼，聚集釋種諸眷屬等，而告之言：「諸眷屬輩！",
    "T03n0190_058:0921a18_1": "汝等須知，我子悉達，既出家已，我亦不欲處其王位，亦復不用戴此天冠，汝等誰能受王位者，我當委付并即灌頂授與天冠。」",
    "T03n0190_058:0921a22_0": "爾時，眾內有釋童子，其人名曰婆提唎迦，其母名曰黑瞿多彌，而白王言：「我能受此王位及冠。」",
    "T03n0190_058:0921a25_0": "爾時，輸頭檀王及諸釋種，一切眷屬，即將王位及以天冠，付與釋童婆提唎迦，而灌頂之。",
    "T03n0190_058:0921a27_0": "從爾已後，婆提唎迦釋種童子，即作釋王，其諸眷屬，號為釋王婆提唎迦。",
    "T03n0190_058:0921a28_1": "然彼釋王婆提唎迦，受王位後，經十二年，如法治化。",
    "T03n0190_058:0921a29_2": "而彼釋種諸眷屬等，本有要誓：「若有誰得首戴天冠而為王者，彼人當為一切釋種諸眷屬等，造作百味餚饍飲食。」",
    "T03n0190_058:0921b03_3": "其王舊日與彼釋種摩尼婁陀，少小拊塵，共為伴侶，設會之時，口勅喚彼摩尼婁陀，作如是言：「摩尼婁陀！",
    "T03n0190_058:0921b05_4": "汝佐助我，先當供給諸眷屬訖，然後我當與汝共食。」",
    "T03n0190_058:0921b06_5": "摩尼婁陀，啟白釋王婆提唎迦，作如是言：「如王今勅，不敢違也。」",
    "T03n0190_058:0921b08_6": "時彼二人，共設釋種諸眷屬已，然後共食，食已即留摩尼婁陀，在宮止宿。",
    "T03n0190_058:0921b10_7": "爾時，釋王婆提唎迦，過彼夜已，天欲曉時，身自問彼摩尼婁陀，作如是言：「摩尼婁陀安眠已不？」",
    "T03n0190_058:0921b12_8": "摩尼婁陀而報王言：「我於夜眠，不得安隱。」",
    "T03n0190_058:0921b13_9": "王復問言：「何故爾也？」",
    "T03n0190_058:0921b14_0": "摩尼婁陀復報王言：「我夜腹痛，又患寒熱。」",
    "T03n0190_058:0921b14_1": "王復問言：「何故然也？」",
    "T03n0190_058:0921b16_0": "摩尼婁陀復報王言：「於彼飲食，味不調適，是故當時我患腹痛；其所臥褥，當織之時，其彼織師，身患寒熱，是故我亦著寒熱病。」",
    "T03n0190_058:0921b18_1": "於時釋王婆提唎迦，喚造食人，而問之言：「汝當造作百味食時，其食諸味，為有增減？",
    "T03n0190_058:0921b20_2": "為調適也？」",
    "T03n0190_058:0921b21_3": "其造食人而報王言：「如是大王！",
    "T03n0190_058:0921b21_4": "其味稍多，其味如少。",
    "T03n0190_058:0921b22_5": "我於爾時，作事蒼忙，不得如意，事事撿挍，我佐助人，不解用心，悉捉和雜。」",
    "T03n0190_058:0921b25_0": "爾時，釋王婆提唎迦復喚織師，而問之言：「汝當為我織被褥時，何故不精？」",
    "T03n0190_058:0921b26_1": "織師報言：「如是大王！",
    "T03n0190_058:0921b27_2": "我當織時，著寒熱病，大王復遣使人催促，我於爾時，寒熱未差，畏王瞋故，急織而送，是故我織不及精妙。」",
    "T03n0190_058:0921b29_3": "爾時，釋王婆提唎迦，生希有心未曾有心：「如此之事，不可思議。」",
    "T03n0190_058:0921c02_0": "又作是念：「希有希有！",
    "T03n0190_058:0921c02_1": "摩尼婁陀！",
    "T03n0190_058:0921c02_2": "乃有如此勝妙智慧。」",
    "T03n0190_058:0921c04_0": "爾時，釋王婆提唎迦告釋童子摩尼婁陀，作如是言：「摩尼婁陀！",
    "T03n0190_058:0921c05_1": "從今日後，汝於我邊，有所須者，汝莫自來，但遣使至，我不相負。」",
    "T03n0190_058:0921c07_0": "爾時，釋童摩尼婁陀其母念言：「今此釋王，既與我子，少小拊塵，同志善友，其人決定不應出家。」",
    "T03n0190_058:0921c09_1": "作是念已，即喚己子摩尼婁陀，作如是言：「摩尼婁陀！",
    "T03n0190_058:0921c10_2": "若彼釋王婆提唎迦捨家出家，汝於爾時，當出家也。」",
    "T03n0190_058:0921c12_0": "爾時，釋童摩尼婁陀聞是語已，詣向釋王婆提唎所。",
    "T03n0190_058:0921c13_1": "於時釋王婆提唎迦，從宮而出，在那吒迦(隋云以歌說吉事)喜樂之會，觀看而坐。",
    "T03n0190_058:0921c15_0": "爾時，釋童摩尼婁陀作如是念：「我今若入婆提唎迦釋王之會，必當妨他觀看遨戲。」",
    "T03n0190_058:0921c16_1": "作是念已，便坐門頰，待那吒迦喜樂會訖，然後欲入。",
    "T03n0190_058:0921c18_2": "爾時，釋王婆提唎迦，觀看此會正喜樂時，會中有一音聲婦女，手彈箜篌，當爾箜篌，有一絃斷，其彼婦女，尋即還續，而那吒迦喜樂會中，無人覺者，唯有釋王婆提唎迦，一人獨知。",
    "T03n0190_058:0921c22_3": "摩尼婁陀，在於門頰，亦知此事。",
    "T03n0190_058:0921c23_0": "爾時，釋童摩尼婁陀見那吒迦喜會欲訖，方始往詣婆提唎迦釋王之所，到已將手抱釋王項，然後却坐，在於一面。",
    "T03n0190_058:0921c26_0": "爾時，釋王婆提唎迦告釋童子摩尼婁陀，作如是言：「摩尼婁陀！",
    "T03n0190_058:0921c27_1": "我於己前，可不告汝，若有所須，身莫自來，但遣使索，我不相負。",
    "T03n0190_058:0921c28_2": "今日何容身猶自至？」",
    "T03n0190_058:0921c29_3": "摩尼婁陀而報王言：「婆提唎迦！",
    "T03n0190_058:0922a01_4": "此事如是，不可遣人能辦斯事。」",
    "T03n0190_058:0922a02_0": "爾時，釋王復問釋童摩尼婁陀作如是言：「摩尼婁陀！",
    "T03n0190_058:0922a03_1": "所言辦者，事云何也？",
    "T03n0190_058:0922a03_2": "為當由汝？",
    "T03n0190_058:0922a03_3": "為當由我？」",
    "T03n0190_058:0922a04_4": "摩尼婁陀復報王言：「此事由我，亦關於王。」",
    "T03n0190_058:0922a05_5": "婆提唎迦復作是言：「若關於我，汝應即辦。」",
    "T03n0190_058:0922a06_6": "摩尼婁陀復白王言：「大王！",
    "T03n0190_058:0922a06_7": "當知，我意將欲捨家出家，如此之事，必關於汝。」",
    "T03n0190_058:0922a07_8": "婆提唎迦報釋童子摩尼婁陀作如是言：「摩尼婁陀！",
    "T03n0190_058:0922a08_9": "汝今若欲捨家出家，必關我者，我當放汝。",
    "T03n0190_058:0922a09_10": "汝於我邊，勿生疑慮，若欲出家，隨汝意樂。」",
    "T03n0190_058:0922a11_0": "爾時，釋童摩尼婁陀啟白釋王婆提唎迦，作如是言：「汝今當須共我出家。",
    "T03n0190_058:0922a12_1": "何以故？",
    "T03n0190_058:0922a12_2": "我之父母，先語我言：『摩尼婁陀！",
    "T03n0190_058:0922a13_3": "若彼釋王婆提唎迦捨家出家，汝亦隨彼而出家去。』",
    "T03n0190_058:0922a14_4": "時彼釋童摩尼婁陀，復見釋王婆提唎迦，在於大眾，作是實語：『摩尼婁陀！",
    "T03n0190_058:0922a16_5": "汝今若欲捨家出家，既關我者，我不相違，任隨汝去。』",
    "T03n0190_058:0922a17_6": "當於彼時，諸釋種等，復皆實語，是故請王，同共出家。」",
    "T03n0190_058:0922a19_0": "爾時，釋王婆提唎迦告彼釋童摩尼婁陀，作如是言：「若必然者，且住七年，我之家業，事得了辦，辦已然後，當得共汝捨家出家。」",
    "T03n0190_058:0922a22_0": "爾時，釋童摩尼婁陀復白釋王婆提唎迦，作如是言：「婆提唎迦！",
    "T03n0190_058:0922a23_1": "莫作是語。",
    "T03n0190_058:0922a23_2": "我今不能待至七歲。",
    "T03n0190_058:0922a24_3": "所以然者？",
    "T03n0190_058:0922a24_4": "婆提唎迦！",
    "T03n0190_058:0922a24_5": "七歲久遠，誰知我等其間或有出家障閡？」",
    "T03n0190_058:0922a25_6": "婆提唎迦復語釋童摩尼婁陀，作如是言：「摩尼婁陀！",
    "T03n0190_058:0922a26_7": "汝且待我六年之內，備辦家事，然後共汝捨家出家」。",
    "T03n0190_058:0922a27_8": "摩尼婁陀復白王言：「婆提唎迦！",
    "T03n0190_058:0922a28_9": "汝於今者，莫作是語。",
    "T03n0190_058:0922a29_10": "我亦不能待至六年。",
    "T03n0190_058:0922a29_11": "所以者何？",
    "T03n0190_058:0922a29_12": "六年久遠，誰知我等中間儻有出家障閡？」",
    "T03n0190_058:0922b01_13": "婆提唎迦復語釋童摩尼婁陀，作如是言：「摩尼婁陀！",
    "T03n0190_058:0922b03_0": "若必然者，且聽待我於五年內備辦家業。」",
    "T03n0190_058:0922b03_1": "乃至四年三年二年，摩尼婁陀，皆悉不肯。",
    "T03n0190_058:0922b04_2": "時王復言：「若必然者，且待我於一年之內辦諸家業，然後乃當共汝出家。」",
    "T03n0190_058:0922b06_3": "摩尼婁陀猶白王言：「婆提唎迦！",
    "T03n0190_058:0922b07_4": "我不能待乃至一年。",
    "T03n0190_058:0922b07_5": "所以者何？",
    "T03n0190_058:0922b07_6": "一年尚久，誰知我汝儻有障閡？」",
    "T03n0190_058:0922b09_0": "爾時，釋王婆提唎迦復告釋童摩尼婁陀，作如是言：「摩尼婁陀！",
    "T03n0190_058:0922b10_1": "若必然者，且當待我於六月內辦諸家業。」",
    "T03n0190_058:0922b11_2": "乃至三月二月一月，摩尼婁陀悉皆不肯。",
    "T03n0190_058:0922b12_3": "爾時，釋王婆提唎迦復告釋童摩尼婁陀，作如是言：「摩尼婁陀！",
    "T03n0190_058:0922b13_4": "若必然者，且聽待我七日七夜辦諸家事，然後共汝捨家出家。」",
    "T03n0190_058:0922b15_5": "摩尼婁陀，即白釋王婆提唎迦，作如是言：「善哉善哉！",
    "T03n0190_058:0922b16_6": "婆提唎迦！",
    "T03n0190_058:0922b16_7": "任汝意作，我待汝至七日七夜。」",
    "T03n0190_058:0922b17_8": "爾時，世尊住在阿奴彌迦耶聚落，其王於彼七日七夜，營辦家事，所謂瓔珞以自嚴身，至於園內，受五欲樂，喻如有人欲至他家，赴大賓會，沐髮洗梳，瓔珞衣服，莊挍其身，然後始往至他家內，其彼釋王婆提唎迦，欲至園中遨遊戲樂，亦復如是。",
    "T03n0190_058:0922b23_0": "爾時，復有一釋童子名跋涪婆(隋言多眉)，又一釋童名宮毘羅，又一童子名難提迦，復有釋童名曰阿難，有釋童名提婆達多，亦如前者，莊嚴其身，皆悉如上。",
    "T03n0190_058:0922b26_1": "彼諸童子，相共著諸衣服瓔珞，復將一好剃除髮師，嚴四兵已，出迦毘羅婆蘇都城，詣向阿奴彌迦耶聚落。",
    "T03n0190_058:0922b28_2": "於時釋王婆提唎迦，有物價直三百兩金，一百兩金以為衣直，一百兩金為瓔珞直，一百兩金嚴鞍馬直。",
    "T03n0190_058:0922c02_3": "其彼童子摩尼婁陀，亦復如是。",
    "T03n0190_058:0922c03_0": "諸釋童子跋涪婆、宮毘羅、難提迦、阿難陀、提婆達多有如此等，各各亦有寶物價直三百兩金，乃至充用嚴鞍馬直。",
    "T03n0190_058:0922c05_1": "彼諸童子寶物價直，合有二千一百兩金。",
    "T03n0190_058:0922c06_2": "爾時，彼輩諸釋童子，出迦毘羅婆蘇都城，各各下馬，解身瓔珞，皆投與彼剃除髮師，而口各言：「此諸瓔珞，皆以與汝為資生本，汝當受用以為活命生業之基，更莫餘求。」",
    "T03n0190_058:0922c10_3": "付瓔珞已，詣向阿奴彌迦聚落。",
    "T03n0190_058:0922c12_0": "時，剃髮師作如是念：「是諸釋種，威猛熾盛，謂言是我將諸童子，逃走東西，以是因緣，當恐彼來逼切於我。",
    "T03n0190_058:0922c14_1": "彼諸童子，既吐此物，我云何食？",
    "T03n0190_058:0922c15_2": "我今不得受此諸寶。",
    "T03n0190_058:0922c15_3": "彼既如是豪富熾盛，有大威勢，猶捨無量資生財寶王位之事，捨家出家，況我今者何故不從？」",
    "T03n0190_058:0922c17_4": "彼剃髮師，作是思已，將彼瓔珞財寶之物，懸著樹枝，作如是念：「若有見者，任取此物，終不為盜。」",
    "T03n0190_058:0922c19_5": "私自念已，詣向諸釋童子之所。",
    "T03n0190_058:0922c20_6": "而彼諸釋童子，遙見剃髮師來，而告之言：「汝今何故不歸家也？」",
    "T03n0190_058:0922c21_7": "時剃髮師，報諸釋童，作如是言：「諸聖子輩！",
    "T03n0190_058:0922c22_8": "我今私自作如此念：『諸釋強盛，有大威德，有大力勢，謂言我將諸釋童子，東西逃走。",
    "T03n0190_058:0922c24_9": "以是因緣，當恐逼切我之身命。』",
    "T03n0190_058:0922c25_10": "汝之童子！",
    "T03n0190_058:0922c25_11": "既吐此物，我今云何方欲食之？",
    "T03n0190_058:0922c26_12": "如我今者，不受此物。",
    "T03n0190_058:0922c26_13": "何以故？",
    "T03n0190_058:0922c27_14": "諸釋強盛，有大力勢，猶故出家，況我今者，而不出家？",
    "T03n0190_058:0922c28_15": "以此因緣，我不歸去。」",
    "T03n0190_058:0922c29_0": "爾時，釋種諸童子等，聞彼語已，而語之言：「汝今快作如是思惟，作是念已而不還家。",
    "T03n0190_058:0923a01_1": "所以者何？",
    "T03n0190_058:0923a02_2": "如汝所言，我諸釋種，威嚴熾盛，必有此語：『將我童子逃走不疑。』",
    "T03n0190_058:0923a03_3": "既有此語，彼定應來逼汝身命。」",
    "T03n0190_058:0923a05_0": "爾時，諸釋童子等輩，共剃髮師，詣向佛所，到佛所已，頂禮佛足，却坐一面，而作是言：「世尊！",
    "T03n0190_058:0923a07_1": "今者願放我等捨家出家，及受具戒。」",
    "T03n0190_058:0923a07_2": "復白佛言：「世尊！",
    "T03n0190_058:0923a08_3": "欲與我等出家，先當度此剃除髮師，於前出家。",
    "T03n0190_058:0923a09_4": "何以故？",
    "T03n0190_058:0923a09_5": "此剃髮師，長夜勤苦，供承我等，不曾有失，是故於先與彼出家，及受具戒。",
    "T03n0190_058:0923a11_6": "彼出家已，於後方與我等出家，及受具戒，故令我等先當禮此剃除髮師，起動迎逆，合掌恭敬，示現尊重。",
    "T03n0190_058:0923a13_7": "所以者何？",
    "T03n0190_058:0923a13_8": "我等諸釋，憍慢貢高，今因此人，令我諸釋迴意捨除憍慢之心。」",
    "T03n0190_058:0923a16_0": "爾時，世尊既先度彼剃除髮師，及受具戒，然後次與婆提唎迦釋王出家，受具足戒，自餘各各次第出家，及受具戒。",
    "T03n0190_058:0923a18_1": "於時阿難、提婆達多，二人猶故不得出家，從世尊所，迴還至於雪山之下。",
    "T03n0190_058:0923a20_2": "時彼山下，有一長老姓跋[口*耶]瑟吒，名曰僧伽，其人修行，已住三果，成就四禪，恒常依彼雪山而住。",
    "T03n0190_058:0923a23_0": "爾時，跋[口*耶]瑟吒僧伽，見阿難等二人來至，逆慰之言：「諸釋童子！",
    "T03n0190_058:0923a24_1": "何因來此？」",
    "T03n0190_058:0923a24_2": "時彼二人而報之言：「我等今者樂欲出家，故來於此。",
    "T03n0190_058:0923a25_3": "善哉聖者！",
    "T03n0190_058:0923a26_4": "願度我等，令得出家。」",
    "T03n0190_058:0923a27_0": "爾時，跋[口*耶]瑟吒僧伽，不曾觀察提婆達多童子之行，不練其智，即令二人捨家出家，及受具戒。",
    "T03n0190_058:0923a29_1": "長老阿難，出家未久，在於空閑，坐禪思惟，遂作是念：「若優波陀，今必許我至佛所者，我今亦須自見世尊。」",
    "T03n0190_058:0923b02_2": "時彼阿難作是念已，於晨朝時，從房而出，往詣向彼跋[口*耶]瑟吒僧伽之所，頂禮其足，却住一面，住一面已，而白長老跋[口*耶]瑟吒，作如是言：「婆檀多優波陀！",
    "T03n0190_058:0923b05_3": "我今意欲往見於佛，聽許以不？」",
    "T03n0190_058:0923b07_0": "爾時，跋[口*耶]瑟吒僧伽報彼阿難作是言曰：「阿難！",
    "T03n0190_058:0923b08_1": "汝今若知時者，往向佛邊到佛邊已，汝當為我頂禮佛足，為我通傳問訊世尊，少病少惱，身安以不？",
    "T03n0190_058:0923b10_2": "起居輕利，行來化導，不損德也，身體氣力，勝常以不？」",
    "T03n0190_058:0923b12_0": "爾時，阿難聞優波陀作是語已，而白之言：「如優波陀，不敢違教。」",
    "T03n0190_058:0923b13_1": "遂即頂禮跋[口*耶]瑟吒僧伽脚足，圍遶三匝辭別而去。",
    "T03n0190_058:0923b15_0": "佛本行集經卷第五十八"
}