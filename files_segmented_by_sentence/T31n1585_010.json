[
    {
        "source_sentence": "成唯識論卷第十",
        "from": "T31n1585_010:0054a02_0",
        "context_with_next_sentence": true
    },
    {
        "source_sentence": "護法等菩薩造",
        "from": "T31n1585_010:0054a04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1585_010:0054a05_0",
        "context_with_next_sentence": true
    },
    {
        "source_sentence": "此十一障，二障所攝。",
        "from": "T31n1585_010:0054a06_9",
        "context_with_next_sentence": true
    },
    {
        "source_sentence": "煩惱障中見所斷種，於極喜地見道初斷，彼障現起地前已伏。",
        "from": "T31n1585_010:0054a07_16",
        "context_with_next_sentence": true
    },
    {
        "source_sentence": "修所斷種，金剛喻定現在前時一切頓斷。",
        "from": "T31n1585_010:0054a08_15",
        "context_with_next_sentence": true
    },
    {
        "source_sentence": "彼障現起地前漸伏，初地以上能頓伏盡令永不行，如阿羅漢由故意力前七地中雖暫現起而不為失，八地以上畢竟不行。",
        "from": "T31n1585_010:0054a11_12",
        "context_with_next_sentence": true
    },
    {
        "source_sentence": "所知障中見所斷種，於極喜地見道初斷，彼障現起地前已伏。",
        "from": "T31n1585_010:0054a13_2",
        "context_with_next_sentence": true
    },
    {
        "source_sentence": "修所斷種，於十地中漸次斷滅，金剛喻定現在前時方永斷盡。",
        "from": "T31n1585_010:0054a14_9",
        "context_with_next_sentence": true
    },
    {
        "source_sentence": "彼障現起地前漸伏，乃至十地方永伏盡，八地以上六識俱者不復現行，無漏觀心及果相續能違彼故。",
        "from": "T31n1585_010:0054a16_16",
        "context_with_next_sentence": true
    },
    {
        "source_sentence": "第七俱者猶可現行，法空智果起位方伏。",
        "from": "T31n1585_010:0054a17_15",
        "context_with_next_sentence": true
    },
    {
        "source_sentence": "前五轉識設未轉依，無漏伏故障不現起。",
        "from": "T31n1585_010:0054a18_14",
        "context_with_next_sentence": true
    },
    {
        "source_sentence": "雖於修道十地位中皆不斷滅煩惱障種，而彼麁重亦漸斷滅，由斯故說二障麁重一一皆有三位斷義。",
        "from": "T31n1585_010:0054a21_3",
        "context_with_next_sentence": true
    },
    {
        "source_sentence": "雖諸位中皆斷麁重，而三位顯，是故偏說。",
        "from": "T31n1585_010:0054a22_3",
        "context_with_next_sentence": true
    },
    {
        "source_sentence": "斷二障種，漸頓云何？",
        "from": "T31n1585_010:0054a22_13",
        "context_with_next_sentence": true
    },
    {
        "source_sentence": "第七識俱煩惱障種，三乘將得無學果時，一剎那中三界頓斷；",
        "from": "T31n1585_010:0054a24_1",
        "context_with_next_sentence": true
    },
    {
        "source_sentence": "所知障種，將成佛時，一剎那中一切頓斷，任運內起無麁細故。",
        "from": "T31n1585_010:0054a25_10",
        "context_with_next_sentence": true
    },
    {
        "source_sentence": "餘六識俱煩惱障種，見所斷者，三乘見位真見道中一切頓斷；",
        "from": "T31n1585_010:0054a26_17",
        "context_with_next_sentence": true
    },
    {
        "source_sentence": "修所斷者，隨其所應一類二乘三界九地一一漸次九品別斷，一類二乘三界九地合為一聚九品別斷，菩薩要起金剛喻定一剎那中三界頓斷。",
        "from": "T31n1585_010:0054b01_4",
        "context_with_next_sentence": true
    },
    {
        "source_sentence": "所知障種，初地初心頓斷一切見所斷者，修所斷者後於十地修道位中漸次而斷，乃至正起金剛喻定一剎那中方皆斷盡，通緣內外麁細境生品類差別有眾多故。",
        "from": "T31n1585_010:0054b05_1",
        "context_with_next_sentence": true
    },
    {
        "source_sentence": "二乘根鈍漸斷障時，必各別起無間解脫。",
        "from": "T31n1585_010:0054b06_1",
        "context_with_next_sentence": true
    },
    {
        "source_sentence": "加行勝進或別或總，菩薩利根漸斷障位，非要別起無間解脫，剎那剎那能斷證故。",
        "from": "T31n1585_010:0054b07_17",
        "context_with_next_sentence": true
    },
    {
        "source_sentence": "加行等四，剎那剎那前後相望皆容具有。",
        "from": "T31n1585_010:0054b08_16",
        "context_with_next_sentence": true
    },
    {
        "source_sentence": "十真如者，一遍行真如，謂此真如二空所顯，無有一法而不在故。",
        "from": "T31n1585_010:0054b10_8",
        "context_with_next_sentence": true
    },
    {
        "source_sentence": "二最勝真如，謂此真如具無邊德，於一切法最為勝故。",
        "from": "T31n1585_010:0054b11_14",
        "context_with_next_sentence": true
    },
    {
        "source_sentence": "三勝流真如，謂此真如所流教法，於餘教法極為勝故。",
        "from": "T31n1585_010:0054b13_2",
        "context_with_next_sentence": true
    },
    {
        "source_sentence": "四無攝受真如，謂此真如無所繫屬，非我執等所依取故。",
        "from": "T31n1585_010:0054b14_8",
        "context_with_next_sentence": true
    },
    {
        "source_sentence": "五類無別真如，謂此真如類無差別，非如眼等類有異故。",
        "from": "T31n1585_010:0054b15_14",
        "context_with_next_sentence": true
    },
    {
        "source_sentence": "六無染淨真如，謂此真如本性無染，亦不可說後方淨故。",
        "from": "T31n1585_010:0054b17_3",
        "context_with_next_sentence": true
    },
    {
        "source_sentence": "七法無別真如，謂此真如雖多教法種種安立而無異故。",
        "from": "T31n1585_010:0054b18_8",
        "context_with_next_sentence": true
    },
    {
        "source_sentence": "八不增減真如，謂此真如離增減執，不隨淨染有增減故。",
        "from": "T31n1585_010:0054b19_14",
        "context_with_next_sentence": true
    },
    {
        "source_sentence": "即此亦名相土自在所依真如，謂若證得此真如已，現相現土俱自在故。",
        "from": "T31n1585_010:0054b21_10",
        "context_with_next_sentence": true
    },
    {
        "source_sentence": "九智自在所依真如，謂若證得此真如已，於無礙解得自在故。",
        "from": "T31n1585_010:0054b23_1",
        "context_with_next_sentence": true
    },
    {
        "source_sentence": "十業自在等所依真如，謂若證得此真如已，普於一切神通作業總持定門皆自在故。",
        "from": "T31n1585_010:0054b24_18",
        "context_with_next_sentence": true
    },
    {
        "source_sentence": "雖真如性實無差別，而隨勝德假立十種。",
        "from": "T31n1585_010:0054b25_17",
        "context_with_next_sentence": true
    },
    {
        "source_sentence": "雖初地中已達一切，而能證行猶未圓滿，為令圓滿後後建立。",
        "from": "T31n1585_010:0054b27_8",
        "context_with_next_sentence": true
    },
    {
        "source_sentence": "如是菩薩於十地中勇猛修行十種勝行、斷十重障、證十真如，於二轉依便能證得。",
        "from": "T31n1585_010:0054b29_18",
        "context_with_next_sentence": true
    },
    {
        "source_sentence": "轉依位別略有六種：",
        "from": "T31n1585_010:0054c01_8",
        "context_with_next_sentence": true
    },
    {
        "source_sentence": "一損力益能轉，謂初二位，由習勝解及慚愧故，損本識中染種勢力、益本識內淨種功能，雖未斷障種實證轉依，而漸伏現行，亦名為轉。",
        "from": "T31n1585_010:0054c04_14",
        "context_with_next_sentence": true
    },
    {
        "source_sentence": "二通達轉，謂通達位，由見道力通達真如，斷分別生二障麁重，證得一分真實轉依。",
        "from": "T31n1585_010:0054c06_13",
        "context_with_next_sentence": true
    },
    {
        "source_sentence": "三修習轉，謂修習位，由數修習十地行故，漸斷俱生二障麁重，漸次證得真實轉依。",
        "from": "T31n1585_010:0054c08_12",
        "context_with_next_sentence": true
    },
    {
        "source_sentence": "《攝大乘》中說通達轉在前六地有無相觀，通達真俗間雜現前，令真非真現不現故，說修習轉在後四地，純無相觀長時現前，勇猛修習斷餘麁重，多令非真不顯現故。",
        "from": "T31n1585_010:0054c12_8",
        "context_with_next_sentence": true
    },
    {
        "source_sentence": "四果圓滿轉，謂究竟位，由三大劫阿僧企耶修集無邊難行勝行，金剛喻定現在前時，永斷本來一切麁重，頓證佛果圓滿轉依，窮未來際利樂無盡。",
        "from": "T31n1585_010:0054c16_1",
        "context_with_next_sentence": true
    },
    {
        "source_sentence": "五下劣轉，謂二乘位，專求自利厭苦欣寂，唯能通達生空真如，斷煩惱種，證真擇滅，無勝堪能，名下劣轉。",
        "from": "T31n1585_010:0054c18_11",
        "context_with_next_sentence": true
    },
    {
        "source_sentence": "六廣大轉，謂大乘位，為利他故趣大菩提，生死涅槃俱無欣厭，具能通達二空真如，雙斷所知煩惱障種，頓證無上菩提涅槃，有勝堪能，名廣大轉。",
        "from": "T31n1585_010:0054c21_18",
        "context_with_next_sentence": true
    },
    {
        "source_sentence": "此中意說廣大轉依，捨二麁重而證得故。",
        "from": "T31n1585_010:0054c22_17",
        "context_with_next_sentence": true
    },
    {
        "source_sentence": "轉依義別略有四種：",
        "from": "T31n1585_010:0054c23_8",
        "context_with_next_sentence": true
    },
    {
        "source_sentence": "一能轉道。",
        "from": "T31n1585_010:0054c23_13",
        "context_with_next_sentence": true
    },
    {
        "source_sentence": "此復有二：",
        "from": "T31n1585_010:0054c23_18",
        "context_with_next_sentence": true
    },
    {
        "source_sentence": "一能伏道，謂伏二障隨眠勢力，令不引起二障現行。",
        "from": "T31n1585_010:0054c25_5",
        "context_with_next_sentence": true
    },
    {
        "source_sentence": "此通有漏無漏二道加行根本，後得三智隨其所應漸頓伏彼。",
        "from": "T31n1585_010:0054c26_12",
        "context_with_next_sentence": true
    },
    {
        "source_sentence": "二能斷道，謂能永斷二障隨眠。",
        "from": "T31n1585_010:0054c27_8",
        "context_with_next_sentence": true
    },
    {
        "source_sentence": "此道定非有漏加行，有漏曾習相執所引未泯相故，加行趣求所證所引未成辦故。",
        "from": "T31n1585_010:0054c29_7",
        "context_with_next_sentence": true
    },
    {
        "source_sentence": "有義，根本無分別智親證二空所顯真理，無境相故能斷隨眠；",
        "from": "T31n1585_010:0055a01_16",
        "context_with_next_sentence": true
    },
    {
        "source_sentence": "後得不然，故非斷道。",
        "from": "T31n1585_010:0055a02_8",
        "context_with_next_sentence": true
    },
    {
        "source_sentence": "有義，後得無分別智雖不親證二空真理，無力能斷迷理隨眠，而於安立非安立相明了現前無倒證故，亦能永斷迷事隨眠。",
        "from": "T31n1585_010:0055a05_6",
        "context_with_next_sentence": true
    },
    {
        "source_sentence": "故《瑜伽》說修道位中有出世斷道、世出世斷道，無純世間道能永害隨眠，是曾習故相執引故。",
        "from": "T31n1585_010:0055a07_8",
        "context_with_next_sentence": true
    },
    {
        "source_sentence": "由斯理趣，諸見所斷及修所斷迷理隨眠，唯有根本無分別智親證理故能正斷彼。",
        "from": "T31n1585_010:0055a09_6",
        "context_with_next_sentence": true
    },
    {
        "source_sentence": "餘修所斷迷事隨眠，根本後得俱能正斷。",
        "from": "T31n1585_010:0055a10_5",
        "context_with_next_sentence": true
    },
    {
        "source_sentence": "二所轉依。",
        "from": "T31n1585_010:0055a10_10",
        "context_with_next_sentence": true
    },
    {
        "source_sentence": "此復有二：",
        "from": "T31n1585_010:0055a10_15",
        "context_with_next_sentence": true
    },
    {
        "source_sentence": "一持種依，謂本識。",
        "from": "T31n1585_010:0055a11_3",
        "context_with_next_sentence": true
    },
    {
        "source_sentence": "由此能持染淨法種，與染淨法俱為所依，聖道轉令捨染得淨。",
        "from": "T31n1585_010:0055a12_12",
        "context_with_next_sentence": true
    },
    {
        "source_sentence": "餘依他起性雖亦是依，而不能持種，故此不說。",
        "from": "T31n1585_010:0055a13_15",
        "context_with_next_sentence": true
    },
    {
        "source_sentence": "二迷悟依，謂真如。",
        "from": "T31n1585_010:0055a14_5",
        "context_with_next_sentence": true
    },
    {
        "source_sentence": "由此能作迷悟根本，諸染淨法依之得生，聖道轉令捨染得淨。",
        "from": "T31n1585_010:0055a15_13",
        "context_with_next_sentence": true
    },
    {
        "source_sentence": "餘雖亦作迷悟法依，而非根本，故此不說。",
        "from": "T31n1585_010:0055a16_15",
        "context_with_next_sentence": true
    },
    {
        "source_sentence": "三所轉捨。",
        "from": "T31n1585_010:0055a17_1",
        "context_with_next_sentence": true
    },
    {
        "source_sentence": "此復有二：",
        "from": "T31n1585_010:0055a17_6",
        "context_with_next_sentence": true
    },
    {
        "source_sentence": "一所斷捨，謂二障種。",
        "from": "T31n1585_010:0055a17_16",
        "context_with_next_sentence": true
    },
    {
        "source_sentence": "真無間道現在前時，障治相違，彼便斷滅永不成就，說之為捨。",
        "from": "T31n1585_010:0055a19_4",
        "context_with_next_sentence": true
    },
    {
        "source_sentence": "彼種斷故，不復現行妄執我法，所執我法不對妄情亦說為捨，由此名捨遍計所執。",
        "from": "T31n1585_010:0055a21_4",
        "context_with_next_sentence": true
    },
    {
        "source_sentence": "二所棄捨，謂餘有漏劣無漏種。",
        "from": "T31n1585_010:0055a21_18",
        "context_with_next_sentence": true
    },
    {
        "source_sentence": "金剛喻定現在前時，引極圓明純淨本識，非彼依故皆永棄捨。",
        "from": "T31n1585_010:0055a23_6",
        "context_with_next_sentence": true
    },
    {
        "source_sentence": "彼種捨已，現有漏法及劣無漏畢竟不生，既永不生亦說為捨，由此名捨生死劣法。",
        "from": "T31n1585_010:0055a25_5",
        "context_with_next_sentence": true
    },
    {
        "source_sentence": "有義，所餘有漏法種及劣無漏，金剛喻定現在前時皆已棄捨，與二障種俱時捨故。",
        "from": "T31n1585_010:0055a27_3",
        "context_with_next_sentence": true
    },
    {
        "source_sentence": "有義，爾時猶未捨彼，與無間道不相違故，菩薩應無生死法故，此位應無所熏識故，住無間道應名佛故，後解脫道應無用故。",
        "from": "T31n1585_010:0055b01_3",
        "context_with_next_sentence": true
    },
    {
        "source_sentence": "由此應知，餘有漏等解脫道起方棄捨之，第八淨識非彼依故。",
        "from": "T31n1585_010:0055b02_12",
        "context_with_next_sentence": true
    },
    {
        "source_sentence": "四所轉得。",
        "from": "T31n1585_010:0055b02_17",
        "context_with_next_sentence": true
    },
    {
        "source_sentence": "此復有二：",
        "from": "T31n1585_010:0055b03_3",
        "context_with_next_sentence": true
    },
    {
        "source_sentence": "一所顯得，謂大涅槃。",
        "from": "T31n1585_010:0055b03_13",
        "context_with_next_sentence": true
    },
    {
        "source_sentence": "此雖本來自性清淨，而由客障覆令不顯，真聖道生斷彼障故，令其相顯，名得涅槃。",
        "from": "T31n1585_010:0055b05_13",
        "context_with_next_sentence": true
    },
    {
        "source_sentence": "此依真如離障施設，故體即是清淨法界。",
        "from": "T31n1585_010:0055b06_12",
        "context_with_next_sentence": true
    },
    {
        "source_sentence": "涅槃義別略有四種：",
        "from": "T31n1585_010:0055b07_8",
        "context_with_next_sentence": true
    },
    {
        "source_sentence": "一本來自性清淨涅槃，謂一切法相真如理，雖有客染而本性淨，具無數量微妙功德，無生無滅湛若虛空，一切有情平等共有，與一切法不一不異，離一切相一切分別，尋思路絕名言道斷，唯真聖者自內所證，其性本寂，故名涅槃。",
        "from": "T31n1585_010:0055b12_17",
        "context_with_next_sentence": true
    },
    {
        "source_sentence": "二有餘依涅槃，謂即真如出煩惱障，雖有微苦所依未滅而障永寂，故名涅槃。",
        "from": "T31n1585_010:0055b14_13",
        "context_with_next_sentence": true
    },
    {
        "source_sentence": "三無餘依涅槃，謂即真如出生死苦，煩惱既盡餘依亦滅，眾苦永寂，故名涅槃。",
        "from": "T31n1585_010:0055b16_11",
        "context_with_next_sentence": true
    },
    {
        "source_sentence": "四無住處涅槃，謂即真如出所知障，大悲般若常所輔翼，由斯不住生死涅槃，利樂有情窮未來際，用而常寂，故名涅槃。",
        "from": "T31n1585_010:0055b19_7",
        "context_with_next_sentence": true
    },
    {
        "source_sentence": "一切有情皆有初一，二乘無學容有前三，唯我世尊可言具四。",
        "from": "T31n1585_010:0055b20_14",
        "context_with_next_sentence": true
    },
    {
        "source_sentence": "如何善逝有有餘依？",
        "from": "T31n1585_010:0055b21_5",
        "context_with_next_sentence": true
    },
    {
        "source_sentence": "雖無實依而現似有。",
        "from": "T31n1585_010:0055b21_14",
        "context_with_next_sentence": true
    },
    {
        "source_sentence": "或苦依盡說無餘依，非苦依在說有餘依。",
        "from": "T31n1585_010:0055b22_14",
        "context_with_next_sentence": true
    },
    {
        "source_sentence": "是故世尊可言具四。",
        "from": "T31n1585_010:0055b23_4",
        "context_with_next_sentence": true
    },
    {
        "source_sentence": "若聲聞等有無餘依，如何有處設彼非有，有處說彼都無涅槃？",
        "from": "T31n1585_010:0055b24_13",
        "context_with_next_sentence": true
    },
    {
        "source_sentence": "豈有餘依彼亦非有？",
        "from": "T31n1585_010:0055b25_4",
        "context_with_next_sentence": true
    },
    {
        "source_sentence": "然聲聞等身智在時有所知障，苦依未盡圓寂義隱，說無涅槃。",
        "from": "T31n1585_010:0055b26_12",
        "context_with_next_sentence": true
    },
    {
        "source_sentence": "非彼實無煩惱障盡所顯真理有餘涅槃，爾時未證無餘圓寂，故亦說彼無無餘依；",
        "from": "T31n1585_010:0055b28_11",
        "context_with_next_sentence": true
    },
    {
        "source_sentence": "非彼後時滅身智已無苦依盡無餘涅槃。",
        "from": "T31n1585_010:0055b29_10",
        "context_with_next_sentence": true
    },
    {
        "source_sentence": "或說二乘無涅槃者，依無住處，不依前三。",
        "from": "T31n1585_010:0055c01_12",
        "context_with_next_sentence": true
    },
    {
        "source_sentence": "又說彼無無餘依者，依不定性二乘而說。",
        "from": "T31n1585_010:0055c02_12",
        "context_with_next_sentence": true
    },
    {
        "source_sentence": "彼纔證得有餘涅槃，決定迴心求無上覺，由定願力留身久住，非如一類入無餘依。",
        "from": "T31n1585_010:0055c04_13",
        "context_with_next_sentence": true
    },
    {
        "source_sentence": "謂有二乘深樂圓寂，得生空觀親證真如，永滅感生煩惱障盡，顯依真理有餘涅槃。",
        "from": "T31n1585_010:0055c06_13",
        "context_with_next_sentence": true
    },
    {
        "source_sentence": "彼能感生煩惱盡故，後有異熟無由更生，現苦所依任運滅位，餘有為法既無所依，與彼苦依同時頓捨，顯依真理無餘涅槃。",
        "from": "T31n1585_010:0055c09_12",
        "context_with_next_sentence": true
    },
    {
        "source_sentence": "爾時雖無二乘身智，而由彼證可說彼有。",
        "from": "T31n1585_010:0055c10_12",
        "context_with_next_sentence": true
    },
    {
        "source_sentence": "此位唯有清淨真如，離相湛然寂滅安樂，依斯說彼與佛無差；",
        "from": "T31n1585_010:0055c12_3",
        "context_with_next_sentence": true
    },
    {
        "source_sentence": "但無菩提利樂他業，故復說彼與佛有異。",
        "from": "T31n1585_010:0055c13_3",
        "context_with_next_sentence": true
    },
    {
        "source_sentence": "諸所知障既不感生，如何斷彼得無住處？",
        "from": "T31n1585_010:0055c14_3",
        "context_with_next_sentence": true
    },
    {
        "source_sentence": "彼能隱覆法空真如，令不發生大悲般若，窮未來際利樂有情，故斷彼時顯法空理，此理即是無住涅槃，令於二邊俱不住故。",
        "from": "T31n1585_010:0055c17_3",
        "context_with_next_sentence": true
    },
    {
        "source_sentence": "若所知障亦障涅槃，如何斷彼不得擇滅；",
        "from": "T31n1585_010:0055c18_3",
        "context_with_next_sentence": true
    },
    {
        "source_sentence": "擇滅離縛，彼非縛故。",
        "from": "T31n1585_010:0055c18_13",
        "context_with_next_sentence": true
    },
    {
        "source_sentence": "既爾，斷彼寧得涅槃？",
        "from": "T31n1585_010:0055c19_3",
        "context_with_next_sentence": true
    },
    {
        "source_sentence": "非諸涅槃皆擇滅攝，不爾性淨應非涅槃。",
        "from": "T31n1585_010:0055c20_3",
        "context_with_next_sentence": true
    },
    {
        "source_sentence": "能縛有情住生死者，斷此說得擇滅無為。",
        "from": "T31n1585_010:0055c21_4",
        "context_with_next_sentence": true
    },
    {
        "source_sentence": "諸所知障不感生死，非如煩惱能縛有情，故斷彼時不得擇滅。",
        "from": "T31n1585_010:0055c22_13",
        "context_with_next_sentence": true
    },
    {
        "source_sentence": "然斷彼故法空理顯，此理相寂說為涅槃，非此涅槃擇滅為性。",
        "from": "T31n1585_010:0055c24_3",
        "context_with_next_sentence": true
    },
    {
        "source_sentence": "故四圓寂諸無為中初後即真如，中二擇滅攝。",
        "from": "T31n1585_010:0055c25_4",
        "context_with_next_sentence": true
    },
    {
        "source_sentence": "若唯斷縛得擇滅者，不動等二四中誰攝？",
        "from": "T31n1585_010:0055c26_4",
        "context_with_next_sentence": true
    },
    {
        "source_sentence": "非擇滅攝，說暫離故。",
        "from": "T31n1585_010:0055c26_14",
        "context_with_next_sentence": true
    },
    {
        "source_sentence": "擇滅無為唯究竟滅，有非擇滅非永滅故。",
        "from": "T31n1585_010:0055c27_13",
        "context_with_next_sentence": true
    },
    {
        "source_sentence": "或無住處亦擇滅攝，由真擇力滅障得故。",
        "from": "T31n1585_010:0055c28_13",
        "context_with_next_sentence": true
    },
    {
        "source_sentence": "擇滅有二：",
        "from": "T31n1585_010:0055c28_18",
        "context_with_next_sentence": true
    },
    {
        "source_sentence": "一滅縛得，謂斷感生煩惱得者；",
        "from": "T31n1585_010:0055c29_13",
        "context_with_next_sentence": true
    },
    {
        "source_sentence": "二滅障得，謂斷除障而證得者。",
        "from": "T31n1585_010:0056a01_8",
        "context_with_next_sentence": true
    },
    {
        "source_sentence": "故四圓寂諸無為中，初一即真如，後三皆擇滅。",
        "from": "T31n1585_010:0056a02_11",
        "context_with_next_sentence": true
    },
    {
        "source_sentence": "不動等二，暫伏滅者非擇滅攝，究竟滅者擇滅所攝。",
        "from": "T31n1585_010:0056a03_14",
        "context_with_next_sentence": true
    },
    {
        "source_sentence": "既所知障亦障涅槃，如何但說是菩提障？",
        "from": "T31n1585_010:0056a04_13",
        "context_with_next_sentence": true
    },
    {
        "source_sentence": "說煩惱障但障涅槃，豈彼不能為菩提障？",
        "from": "T31n1585_010:0056a05_13",
        "context_with_next_sentence": true
    },
    {
        "source_sentence": "應知聖教依勝用說，理實俱能通障二果。",
        "from": "T31n1585_010:0056a06_13",
        "context_with_next_sentence": true
    },
    {
        "source_sentence": "如是所說四涅槃中，唯後三種名所顯得，二所生得謂大菩提。",
        "from": "T31n1585_010:0056a08_3",
        "context_with_next_sentence": true
    },
    {
        "source_sentence": "此雖本來有能生種，而所知障礙故不生。",
        "from": "T31n1585_010:0056a09_2",
        "context_with_next_sentence": true
    },
    {
        "source_sentence": "由聖道力斷彼障故，令從種起名得菩提，起已相續窮未來際。",
        "from": "T31n1585_010:0056a10_12",
        "context_with_next_sentence": true
    },
    {
        "source_sentence": "此即四智相應心品。",
        "from": "T31n1585_010:0056a11_3",
        "context_with_next_sentence": true
    },
    {
        "source_sentence": "云何四智相應心品？",
        "from": "T31n1585_010:0056a12_8",
        "context_with_next_sentence": true
    },
    {
        "source_sentence": "一大圓鏡智相應心品，謂此心品離諸分別，所緣行相微細難知，不忘不愚一切境相，性相清淨離諸雜染，純淨圓德現種依持，能現能生身土智影，無間無斷窮未來際，如大圓鏡現眾色像。",
        "from": "T31n1585_010:0056a16_16",
        "context_with_next_sentence": true
    },
    {
        "source_sentence": "二平等性智相應心品，謂此心品觀一切法自他有情悉皆平等，大慈悲等恒共相應，隨諸有情所樂示現受用身土影像差別，妙觀察智不共所依，無住涅槃之所建立，一味相續窮未來際。",
        "from": "T31n1585_010:0056a21_4",
        "context_with_next_sentence": true
    },
    {
        "source_sentence": "三妙觀察智相應心品，謂此心品善觀諸法自相共相無礙而轉，攝觀無量總持定門及所發生功德珍寶，於大眾會能現無邊作用差別皆得自在，雨大法雨斷一切疑，令諸有情皆獲利樂。",
        "from": "T31n1585_010:0056a25_12",
        "context_with_next_sentence": true
    },
    {
        "source_sentence": "四成所作智相應心品，謂此心品為欲利樂諸有情故，普於十方示現種種變化三業，成本願力所應作事。",
        "from": "T31n1585_010:0056a28_4",
        "context_with_next_sentence": true
    },
    {
        "source_sentence": "如是四智相應心品，雖各定有二十二法能變所變種現俱生，而智用增，以智名顯，故此四品總攝佛地一切有為功德皆盡。",
        "from": "T31n1585_010:0056b02_1",
        "context_with_next_sentence": true
    },
    {
        "source_sentence": "此轉有漏八七六五識相應品，如次而得。",
        "from": "T31n1585_010:0056b03_1",
        "context_with_next_sentence": true
    },
    {
        "source_sentence": "智雖非識而依識轉，識為主故說轉識得。",
        "from": "T31n1585_010:0056b04_1",
        "context_with_next_sentence": true
    },
    {
        "source_sentence": "又有漏位智劣識強，無漏位中智強識劣，為勸有情依智捨識，故說轉八識而得此四智。",
        "from": "T31n1585_010:0056b06_3",
        "context_with_next_sentence": true
    },
    {
        "source_sentence": "大圓鏡智相應心品，有義菩薩金剛喻定現在前時即初現起，異熟識種與極微細所知障種俱時捨故。",
        "from": "T31n1585_010:0056b08_9",
        "context_with_next_sentence": true
    },
    {
        "source_sentence": "若圓鏡智爾時未起，便無能持淨種識故。",
        "from": "T31n1585_010:0056b09_8",
        "context_with_next_sentence": true
    },
    {
        "source_sentence": "有義，此品解脫道時初成佛故乃得初起，異熟識種金剛喻定現在前時猶未頓捨，與無間道不相違故。",
        "from": "T31n1585_010:0056b11_16",
        "context_with_next_sentence": true
    },
    {
        "source_sentence": "非障有漏劣無漏法，但與佛果定相違故。",
        "from": "T31n1585_010:0056b12_17",
        "context_with_next_sentence": true
    },
    {
        "source_sentence": "金剛喻定無所熏識，無漏不增應成佛故。",
        "from": "T31n1585_010:0056b13_17",
        "context_with_next_sentence": true
    },
    {
        "source_sentence": "由斯此品從初成佛盡未來際相續不斷，持無漏種令不失故。",
        "from": "T31n1585_010:0056b15_8",
        "context_with_next_sentence": true
    },
    {
        "source_sentence": "平等性智相應心品，菩薩見道初現前位，違二執故方得初起。",
        "from": "T31n1585_010:0056b16_17",
        "context_with_next_sentence": true
    },
    {
        "source_sentence": "後十地中執未斷故，有漏等位或有間斷，法雲地後與淨第八相依相續盡未來際。",
        "from": "T31n1585_010:0056b18_15",
        "context_with_next_sentence": true
    },
    {
        "source_sentence": "妙觀察智相應心品，生空觀品二乘見位亦得初起，此後展轉至無學位或至菩薩解行地終或至上位，若非有漏或無心時皆容現起，法空觀品菩薩見位方得初起，此後展轉乃至上位，若非有漏生空智果，或無心時皆容現起。",
        "from": "T31n1585_010:0056b24_4",
        "context_with_next_sentence": true
    },
    {
        "source_sentence": "成所作智相應心品，有義菩薩修道位中後得引故亦得初起有。",
        "from": "T31n1585_010:0056b25_12",
        "context_with_next_sentence": true
    },
    {
        "source_sentence": "義成，佛方得初起，以十地中依異熟識所變眼等，非無漏故，有漏不共必俱同境根發無漏，識理不相應故，此二於境明昧異故，由斯此品要得成佛依無漏根方容現起。",
        "from": "T31n1585_010:0056b29_12",
        "context_with_next_sentence": true
    },
    {
        "source_sentence": "而數間斷，作意起故。",
        "from": "T31n1585_010:0056c01_4",
        "context_with_next_sentence": true
    },
    {
        "source_sentence": "此四種性雖皆本有，而要熏發方得現行，因位漸增、佛果圓滿，不增不減盡未來際。",
        "from": "T31n1585_010:0056c03_4",
        "context_with_next_sentence": true
    },
    {
        "source_sentence": "但從種生，不熏成種，勿前佛德勝後佛故。",
        "from": "T31n1585_010:0056c04_4",
        "context_with_next_sentence": true
    },
    {
        "source_sentence": "大圓鏡智相應心品，有義但緣真如為境，是無分別非後得智，行相所緣不可知故。",
        "from": "T31n1585_010:0056c06_4",
        "context_with_next_sentence": true
    },
    {
        "source_sentence": "有義，此品緣一切法，《莊嚴論》說大圓鏡智於一切境不愚迷故。",
        "from": "T31n1585_010:0056c07_11",
        "context_with_next_sentence": true
    },
    {
        "source_sentence": "《佛地經》說如來智鏡諸處境識眾像現故。",
        "from": "T31n1585_010:0056c08_11",
        "context_with_next_sentence": true
    },
    {
        "source_sentence": "又此決定緣無漏種及身土等諸影像故，行緣微細說不可知。",
        "from": "T31n1585_010:0056c10_2",
        "context_with_next_sentence": true
    },
    {
        "source_sentence": "如阿賴耶亦緣俗故，緣真如故是無分別，緣餘境故後得智攝，其體是一隨用分二。",
        "from": "T31n1585_010:0056c12_2",
        "context_with_next_sentence": true
    },
    {
        "source_sentence": "了俗由證真，故說為後得。",
        "from": "T31n1585_010:0056c12_14",
        "context_with_next_sentence": true
    },
    {
        "source_sentence": "餘一分二，准此應知。",
        "from": "T31n1585_010:0056c13_7",
        "context_with_next_sentence": true
    },
    {
        "source_sentence": "平等性智相應心品，有義但緣第八淨識，如染第七緣藏識故。",
        "from": "T31n1585_010:0056c14_14",
        "context_with_next_sentence": true
    },
    {
        "source_sentence": "有義，但緣真如為境，緣一切法平等性故。",
        "from": "T31n1585_010:0056c15_14",
        "context_with_next_sentence": true
    },
    {
        "source_sentence": "有義，遍緣真俗為境，《佛地經》說平等性智證得十種平等性故，《莊嚴論》說緣諸有情自他平等隨他勝解示現無邊佛影像故。",
        "from": "T31n1585_010:0056c18_13",
        "context_with_next_sentence": true
    },
    {
        "source_sentence": "由斯此品通緣真俗，二智所攝於理無違。",
        "from": "T31n1585_010:0056c19_14",
        "context_with_next_sentence": true
    },
    {
        "source_sentence": "妙觀察智相應心品，緣一切法自相共相皆無障礙，二智所攝。",
        "from": "T31n1585_010:0056c21_6",
        "context_with_next_sentence": true
    },
    {
        "source_sentence": "成所作智相應心品，有義但緣五種現境，《莊嚴論》說如來五根一一皆於五境轉故。",
        "from": "T31n1585_010:0056c23_4",
        "context_with_next_sentence": true
    },
    {
        "source_sentence": "有義，此品亦能遍緣三世諸法不違正理，《佛地經》說成所作智起作三業諸變化事，決擇有情心行差別，領受去來現在等義。",
        "from": "T31n1585_010:0056c26_3",
        "context_with_next_sentence": true
    },
    {
        "source_sentence": "若不遍緣，無此能故；",
        "from": "T31n1585_010:0056c26_13",
        "context_with_next_sentence": true
    },
    {
        "source_sentence": "然此心品隨意樂力，或緣一法或二或多。",
        "from": "T31n1585_010:0056c27_12",
        "context_with_next_sentence": true
    },
    {
        "source_sentence": "且說五根於五境轉，不言唯爾，故不相違。",
        "from": "T31n1585_010:0056c28_13",
        "context_with_next_sentence": true
    },
    {
        "source_sentence": "隨作意生，緣事相境起化業故，後得智攝。",
        "from": "T31n1585_010:0056c29_13",
        "context_with_next_sentence": true
    },
    {
        "source_sentence": "此四心品雖皆遍能緣一切法，而用有異。",
        "from": "T31n1585_010:0057a01_13",
        "context_with_next_sentence": true
    },
    {
        "source_sentence": "謂鏡智品現自受用身淨土相持無漏種；",
        "from": "T31n1585_010:0057a02_12",
        "context_with_next_sentence": true
    },
    {
        "source_sentence": "平等智品現他受用身淨土相；",
        "from": "T31n1585_010:0057a03_8",
        "context_with_next_sentence": true
    },
    {
        "source_sentence": "成事智品能現變化身及土相；",
        "from": "T31n1585_010:0057a04_3",
        "context_with_next_sentence": true
    },
    {
        "source_sentence": "觀察智品觀察自他功能過失，雨大法雨破諸疑網利樂有情。",
        "from": "T31n1585_010:0057a05_11",
        "context_with_next_sentence": true
    },
    {
        "source_sentence": "如是等門差別多種。",
        "from": "T31n1585_010:0057a06_3",
        "context_with_next_sentence": true
    },
    {
        "source_sentence": "此四心品名所生得，此所生得總名菩提，及前涅槃名所轉得。",
        "from": "T31n1585_010:0057a07_11",
        "context_with_next_sentence": true
    },
    {
        "source_sentence": "雖轉依義總有四種，而今但取二所轉得，頌說證得轉依言故。",
        "from": "T31n1585_010:0057a09_2",
        "context_with_next_sentence": true
    },
    {
        "source_sentence": "此修習位說能證得，非已證得因位攝故。",
        "from": "T31n1585_010:0057a10_2",
        "context_with_next_sentence": true
    },
    {
        "source_sentence": "後究竟位其相云何？",
        "from": "T31n1585_010:0057a10_11",
        "context_with_next_sentence": true
    },
    {
        "source_sentence": "頌曰：",
        "from": "T31n1585_010:0057a10_14",
        "context_with_next_sentence": true
    },
    {
        "source_sentence": "３０此即無漏界，　　不思議善常，",
        "from": "T31n1585_010:0057a11_0",
        "context_with_next_sentence": true
    },
    {
        "source_sentence": "安樂解脫身，　　大牟尼名法。",
        "from": "T31n1585_010:0057a12_13",
        "context_with_next_sentence": true
    },
    {
        "source_sentence": "論曰：",
        "from": "T31n1585_010:0057a13_2",
        "context_with_next_sentence": true
    },
    {
        "source_sentence": "前修習位所得轉依，應知即是究竟位相。",
        "from": "T31n1585_010:0057a14_1",
        "context_with_next_sentence": true
    },
    {
        "source_sentence": "此謂此前二轉依果，即是究竟無漏界攝。",
        "from": "T31n1585_010:0057a14_19",
        "context_with_next_sentence": true
    },
    {
        "source_sentence": "諸漏永盡，非漏隨增，性淨圓明，故名無漏。",
        "from": "T31n1585_010:0057a15_19",
        "context_with_next_sentence": true
    },
    {
        "source_sentence": "界是藏義，此中含容無邊希有大功德故。",
        "from": "T31n1585_010:0057a16_16",
        "context_with_next_sentence": true
    },
    {
        "source_sentence": "或是因義，能生五乘世出世間利樂事故。",
        "from": "T31n1585_010:0057a17_15",
        "context_with_next_sentence": true
    },
    {
        "source_sentence": "清淨法界可唯無漏攝，四智心品如何唯無漏？",
        "from": "T31n1585_010:0057a18_16",
        "context_with_next_sentence": true
    },
    {
        "source_sentence": "道諦攝故，唯無漏攝。",
        "from": "T31n1585_010:0057a19_7",
        "context_with_next_sentence": true
    },
    {
        "source_sentence": "謂佛功德及身土等，皆是無漏種性所生，有漏法種已永捨故。",
        "from": "T31n1585_010:0057a20_14",
        "context_with_next_sentence": true
    },
    {
        "source_sentence": "雖有示現作生死身業煩惱等，似苦集諦而實無漏道諦所攝。",
        "from": "T31n1585_010:0057a22_4",
        "context_with_next_sentence": true
    },
    {
        "source_sentence": "《集論》等說，十五界等唯是有漏，如來豈無五根五識五外界等？",
        "from": "T31n1585_010:0057a23_11",
        "context_with_next_sentence": true
    },
    {
        "source_sentence": "有義，如來功德身土甚深微妙非有非無，離諸分別絕諸戲論，非界處等法門所攝，故與彼說理不相違。",
        "from": "T31n1585_010:0057a26_2",
        "context_with_next_sentence": true
    },
    {
        "source_sentence": "有義，如來五根五境妙定生故法界色攝，非佛五識雖依此變然麁細異非五境攝。",
        "from": "T31n1585_010:0057a28_1",
        "context_with_next_sentence": true
    },
    {
        "source_sentence": "如來五識非五識界，經說佛心恒在定故，論說五識性散亂故。",
        "from": "T31n1585_010:0057a29_10",
        "context_with_next_sentence": true
    },
    {
        "source_sentence": "成所作智何識相應？",
        "from": "T31n1585_010:0057b01_1",
        "context_with_next_sentence": true
    },
    {
        "source_sentence": "第六相應，起化用故。",
        "from": "T31n1585_010:0057b01_11",
        "context_with_next_sentence": true
    },
    {
        "source_sentence": "與觀察智性有何別？",
        "from": "T31n1585_010:0057b02_1",
        "context_with_next_sentence": true
    },
    {
        "source_sentence": "彼觀諸法自共相等，此唯起化，故有差別。",
        "from": "T31n1585_010:0057b03_1",
        "context_with_next_sentence": true
    },
    {
        "source_sentence": "此二智品應不並生，一類二識不俱起故。",
        "from": "T31n1585_010:0057b04_1",
        "context_with_next_sentence": true
    },
    {
        "source_sentence": "許不並起，於理無違；",
        "from": "T31n1585_010:0057b04_11",
        "context_with_next_sentence": true
    },
    {
        "source_sentence": "同體用分，俱亦非失。",
        "from": "T31n1585_010:0057b05_1",
        "context_with_next_sentence": true
    },
    {
        "source_sentence": "或與第七淨識相應，依眼等根、緣色等境是平等智作用差別。",
        "from": "T31n1585_010:0057b06_9",
        "context_with_next_sentence": true
    },
    {
        "source_sentence": "謂淨第七起他受用身土相者，平等品攝；",
        "from": "T31n1585_010:0057b07_9",
        "context_with_next_sentence": true
    },
    {
        "source_sentence": "起變化者，成事品攝。",
        "from": "T31n1585_010:0057b07_19",
        "context_with_next_sentence": true
    },
    {
        "source_sentence": "豈不此品攝五識得？",
        "from": "T31n1585_010:0057b08_8",
        "context_with_next_sentence": true
    },
    {
        "source_sentence": "非轉彼得體即是彼，如轉生死言得涅槃，不可涅槃同生死攝，是故於此不應為難。",
        "from": "T31n1585_010:0057b10_11",
        "context_with_next_sentence": true
    },
    {
        "source_sentence": "有義，如來功德身土如應攝在蘊處界中，彼三皆通有漏無漏。",
        "from": "T31n1585_010:0057b12_1",
        "context_with_next_sentence": true
    },
    {
        "source_sentence": "《集論》等說十五界等唯有漏者，彼依二乘麁淺境說，非說一切。",
        "from": "T31n1585_010:0057b13_10",
        "context_with_next_sentence": true
    },
    {
        "source_sentence": "謂餘成就十八界中，唯有後三通無漏攝。",
        "from": "T31n1585_010:0057b14_10",
        "context_with_next_sentence": true
    },
    {
        "source_sentence": "佛成就者雖皆無漏，而非二乘所知境攝。",
        "from": "T31n1585_010:0057b15_10",
        "context_with_next_sentence": true
    },
    {
        "source_sentence": "然餘處說佛功德等非界等者，不同二乘劣智所知界等相故。",
        "from": "T31n1585_010:0057b16_17",
        "context_with_next_sentence": true
    },
    {
        "source_sentence": "理必應爾。",
        "from": "T31n1585_010:0057b17_4",
        "context_with_next_sentence": true
    },
    {
        "source_sentence": "所以者何？",
        "from": "T31n1585_010:0057b17_9",
        "context_with_next_sentence": true
    },
    {
        "source_sentence": "說有為法皆蘊攝故，說一切法界處攝故，十九界等聖所遮故。",
        "from": "T31n1585_010:0057b18_17",
        "context_with_next_sentence": true
    },
    {
        "source_sentence": "若絕戲論，便非界等，亦不應說即無漏界善常安樂解脫身等。",
        "from": "T31n1585_010:0057b20_8",
        "context_with_next_sentence": true
    },
    {
        "source_sentence": "又處處說轉無常蘊獲得常蘊，界處亦然，寧說如來非蘊處界？",
        "from": "T31n1585_010:0057b21_17",
        "context_with_next_sentence": true
    },
    {
        "source_sentence": "故言非者是密意說。",
        "from": "T31n1585_010:0057b22_7",
        "context_with_next_sentence": true
    },
    {
        "source_sentence": "又說五識性散亂者，說餘成者，非佛所成，故佛身中十八界等皆悉具足而純無漏。",
        "from": "T31n1585_010:0057b24_7",
        "context_with_next_sentence": true
    },
    {
        "source_sentence": "此轉依果又不思議，超過尋思言議道故，微妙甚深自內證故，非諸世間喻所喻故，此又是善白法性故，清淨法界遠離生滅極安隱故，四智心品妙用無方極巧便故，二種皆有順益相故，違不善故，俱說為善。",
        "from": "T31n1585_010:0057b29_3",
        "context_with_next_sentence": true
    },
    {
        "source_sentence": "論說處等八唯無記，如來豈無五根三境？",
        "from": "T31n1585_010:0057c01_3",
        "context_with_next_sentence": true
    },
    {
        "source_sentence": "此中三釋廣說如前。",
        "from": "T31n1585_010:0057c01_12",
        "context_with_next_sentence": true
    },
    {
        "source_sentence": "一切如來身土等法皆滅道攝，故唯是善，聖說滅道唯善性故，說佛土等非苦集故。",
        "from": "T31n1585_010:0057c03_10",
        "context_with_next_sentence": true
    },
    {
        "source_sentence": "佛識所變有漏不善無記相等，皆從無漏善種所生，無漏善攝。",
        "from": "T31n1585_010:0057c05_1",
        "context_with_next_sentence": true
    },
    {
        "source_sentence": "此又是常，無盡期故。",
        "from": "T31n1585_010:0057c05_11",
        "context_with_next_sentence": true
    },
    {
        "source_sentence": "清淨法界無生無滅，性無變易故說為常。",
        "from": "T31n1585_010:0057c06_10",
        "context_with_next_sentence": true
    },
    {
        "source_sentence": "四智心品所依常故，無斷盡故亦說為常；",
        "from": "T31n1585_010:0057c07_10",
        "context_with_next_sentence": true
    },
    {
        "source_sentence": "非自性常，從因生故，生者歸滅一向記故，不見色心非無常故。",
        "from": "T31n1585_010:0057c09_2",
        "context_with_next_sentence": true
    },
    {
        "source_sentence": "然四智品由本願力所化有情無盡期故，窮未來際無斷無盡。",
        "from": "T31n1585_010:0057c10_11",
        "context_with_next_sentence": true
    },
    {
        "source_sentence": "此又安樂，無逼惱故。",
        "from": "T31n1585_010:0057c11_2",
        "context_with_next_sentence": true
    },
    {
        "source_sentence": "清淨法界眾相寂靜，故名安樂。",
        "from": "T31n1585_010:0057c11_16",
        "context_with_next_sentence": true
    },
    {
        "source_sentence": "四智心品永離惱害，故名安樂。",
        "from": "T31n1585_010:0057c12_11",
        "context_with_next_sentence": true
    },
    {
        "source_sentence": "此二自性皆無逼惱，及能安樂一切有情，故二轉依俱名安樂。",
        "from": "T31n1585_010:0057c14_1",
        "context_with_next_sentence": true
    },
    {
        "source_sentence": "二乘所得二轉依果，唯永遠離煩惱障縛，無殊勝法，故但名解脫身。",
        "from": "T31n1585_010:0057c15_11",
        "context_with_next_sentence": true
    },
    {
        "source_sentence": "大覺世尊成就無上寂默法，故名大牟尼。",
        "from": "T31n1585_010:0057c16_11",
        "context_with_next_sentence": true
    },
    {
        "source_sentence": "此牟尼尊所得二果，永離二障，亦名法身。",
        "from": "T31n1585_010:0057c17_11",
        "context_with_next_sentence": true
    },
    {
        "source_sentence": "無量無邊力無畏等大功德法所莊嚴故。",
        "from": "T31n1585_010:0057c18_9",
        "context_with_next_sentence": true
    },
    {
        "source_sentence": "體依聚義總說名身，故此法身五法為性，非淨法界獨名法身，二轉依果皆此攝故。",
        "from": "T31n1585_010:0057c20_10",
        "context_with_next_sentence": true
    },
    {
        "source_sentence": "如是法身有三相別：",
        "from": "T31n1585_010:0057c21_1",
        "context_with_next_sentence": true
    },
    {
        "source_sentence": "一自性身，謂諸如來真淨法界，受用、變化平等所依，離相寂然絕諸戲論，具無邊際真常功德，是一切法平等實性。",
        "from": "T31n1585_010:0057c23_13",
        "context_with_next_sentence": true
    },
    {
        "source_sentence": "即此自性亦名法身，大功德法所依止故。",
        "from": "T31n1585_010:0057c24_12",
        "context_with_next_sentence": true
    },
    {
        "source_sentence": "二受用身，此有二種：",
        "from": "T31n1585_010:0057c25_3",
        "context_with_next_sentence": true
    },
    {
        "source_sentence": "一自受用，謂諸如來三無數劫修集無量福慧資糧所起無邊真實功德，及極圓淨常遍色身，相續湛然盡未來際，恒自受用廣大法樂。",
        "from": "T31n1585_010:0057c28_4",
        "context_with_next_sentence": true
    },
    {
        "source_sentence": "二他受用，謂諸如來由平等智示現微妙淨功德身，居純淨土為住十地諸菩薩眾現大神通轉正法輪決眾疑網，令彼受用大乘法樂。",
        "from": "T31n1585_010:0058a02_7",
        "context_with_next_sentence": true
    },
    {
        "source_sentence": "合此二種名受用身。",
        "from": "T31n1585_010:0058a02_16",
        "context_with_next_sentence": true
    },
    {
        "source_sentence": "三變化身，謂諸如來由成事智變現無量隨類化身，居淨穢土為未登地諸菩薩眾、二乘異生稱彼機宜現通說法，令各獲得諸利樂事。",
        "from": "T31n1585_010:0058a06_1",
        "context_with_next_sentence": true
    },
    {
        "source_sentence": "以五法性攝三身者，有義初二攝自性身，經說真如是法身故，論說轉去阿賴耶識得自性身，圓鏡智品轉去藏識而證得故。",
        "from": "T31n1585_010:0058a09_1",
        "context_with_next_sentence": true
    },
    {
        "source_sentence": "中二智品攝受用身，說平等智於純淨土為諸菩薩現佛身故，說觀察智大集會中說法斷疑現自在故，說轉諸轉識得受用身故。",
        "from": "T31n1585_010:0058a12_3",
        "context_with_next_sentence": true
    },
    {
        "source_sentence": "後一智品攝變化身，說成事智於十方土現無量種難思化故。",
        "from": "T31n1585_010:0058a13_11",
        "context_with_next_sentence": true
    },
    {
        "source_sentence": "又智殊勝具攝三身，故知三身皆有實智。",
        "from": "T31n1585_010:0058a14_17",
        "context_with_next_sentence": true
    },
    {
        "source_sentence": "有義，初一攝自性身，說自性身本性常故，說佛法身無生滅故，說證因得非生因故，又說法身諸佛共有遍一切法，猶若虛空無相無為非色心故。",
        "from": "T31n1585_010:0058a18_9",
        "context_with_next_sentence": true
    },
    {
        "source_sentence": "然說轉去藏識得者，謂由轉滅第八識中二障麁重顯法身故。",
        "from": "T31n1585_010:0058a20_1",
        "context_with_next_sentence": true
    },
    {
        "source_sentence": "智殊勝中說法身者，是彼依止，彼實性故。",
        "from": "T31n1585_010:0058a21_1",
        "context_with_next_sentence": true
    },
    {
        "source_sentence": "自性法身雖有真實無邊功德，而無為故，不可說為色心等物。",
        "from": "T31n1585_010:0058a22_10",
        "context_with_next_sentence": true
    },
    {
        "source_sentence": "四智品中真實功德，鏡智所起常遍色身攝自受用，平等智品所現佛身攝他受用，成事智品所現隨類種種身相攝變化身。",
        "from": "T31n1585_010:0058a25_6",
        "context_with_next_sentence": true
    },
    {
        "source_sentence": "說圓鏡智是受用佛，轉諸轉識得受用故。",
        "from": "T31n1585_010:0058a26_6",
        "context_with_next_sentence": true
    },
    {
        "source_sentence": "雖轉藏識亦得受用，然說轉彼顯法身故，於得受用略不說之。",
        "from": "T31n1585_010:0058a27_16",
        "context_with_next_sentence": true
    },
    {
        "source_sentence": "又說法身無生無滅唯證因得非色心等，圓鏡智品與此相違，若非受用屬何身攝？",
        "from": "T31n1585_010:0058a29_17",
        "context_with_next_sentence": true
    },
    {
        "source_sentence": "又受用身攝佛不共有為實德，故四智品實有色心皆受用攝。",
        "from": "T31n1585_010:0058b02_7",
        "context_with_next_sentence": true
    },
    {
        "source_sentence": "又他受用及變化身，皆為化他方便示現，故不可說實智為體。",
        "from": "T31n1585_010:0058b03_15",
        "context_with_next_sentence": true
    },
    {
        "source_sentence": "雖說化身智殊勝攝，而似智現或智所起，假說智名體實非智，但說平等成所作智能現受用三業化身，不說二身即是二智，故此二智自受用攝。",
        "from": "T31n1585_010:0058b07_6",
        "context_with_next_sentence": true
    },
    {
        "source_sentence": "然變化身及他受用，雖無真實心及心所，而有化現心心所法，無上覺者神力難思故能化現無形質法。",
        "from": "T31n1585_010:0058b09_12",
        "context_with_next_sentence": true
    },
    {
        "source_sentence": "若不爾者，云何如來現貪瞋等？",
        "from": "T31n1585_010:0058b10_7",
        "context_with_next_sentence": true
    },
    {
        "source_sentence": "久已斷故。",
        "from": "T31n1585_010:0058b10_12",
        "context_with_next_sentence": true
    },
    {
        "source_sentence": "云何聲聞及傍生等知如來心？",
        "from": "T31n1585_010:0058b11_6",
        "context_with_next_sentence": true
    },
    {
        "source_sentence": "如來實心，等覺菩薩尚不知故。",
        "from": "T31n1585_010:0058b12_1",
        "context_with_next_sentence": true
    },
    {
        "source_sentence": "由此經說化無量類皆令有心，又說如來成所作智化作三業，又說變化有依他心，依他實心相分現故。",
        "from": "T31n1585_010:0058b14_8",
        "context_with_next_sentence": true
    },
    {
        "source_sentence": "雖說變化無根心等，而依餘說，不依如來。",
        "from": "T31n1585_010:0058b15_9",
        "context_with_next_sentence": true
    },
    {
        "source_sentence": "又化色根心心所法無根等用，故不說有。",
        "from": "T31n1585_010:0058b16_9",
        "context_with_next_sentence": true
    },
    {
        "source_sentence": "如是三身雖皆具足無邊功德，而各有異。",
        "from": "T31n1585_010:0058b17_10",
        "context_with_next_sentence": true
    },
    {
        "source_sentence": "謂自性身唯有真實常樂我淨，離諸雜染眾善所依無為功德，無色心等差別相用。",
        "from": "T31n1585_010:0058b19_8",
        "context_with_next_sentence": true
    },
    {
        "source_sentence": "自受用身具無量種妙色心等真實功德。",
        "from": "T31n1585_010:0058b20_7",
        "context_with_next_sentence": true
    },
    {
        "source_sentence": "若他受用及變化身，唯具無邊似色心等利樂他用化相功德。",
        "from": "T31n1585_010:0058b21_14",
        "context_with_next_sentence": true
    },
    {
        "source_sentence": "又自性身正自利攝，寂靜安樂無動作故。",
        "from": "T31n1585_010:0058b22_14",
        "context_with_next_sentence": true
    },
    {
        "source_sentence": "亦兼利他，為增上緣令諸有情得利樂故。",
        "from": "T31n1585_010:0058b23_14",
        "context_with_next_sentence": true
    },
    {
        "source_sentence": "又與受用及變化身為所依止，故俱利攝。",
        "from": "T31n1585_010:0058b24_14",
        "context_with_next_sentence": true
    },
    {
        "source_sentence": "自受用身唯屬自利。",
        "from": "T31n1585_010:0058b25_4",
        "context_with_next_sentence": true
    },
    {
        "source_sentence": "若他受用及變化身唯屬利他，為他現故。",
        "from": "T31n1585_010:0058b26_3",
        "context_with_next_sentence": true
    },
    {
        "source_sentence": "又自性身依法性土，雖此身土體無差別，而屬佛法相性異故。",
        "from": "T31n1585_010:0058b27_12",
        "context_with_next_sentence": true
    },
    {
        "source_sentence": "此佛身土俱非色攝，雖不可說形量小大，然隨事相其量無邊，譬如虛空遍一切處。",
        "from": "T31n1585_010:0058b29_13",
        "context_with_next_sentence": true
    },
    {
        "source_sentence": "自受用身還依自土，謂圓鏡智相應淨識由昔所修自利無漏純淨佛土因緣成熟，從初成佛盡未來際相續變為純淨佛土，周圓無際眾寶莊嚴，自受用身常依而住。",
        "from": "T31n1585_010:0058c04_10",
        "context_with_next_sentence": true
    },
    {
        "source_sentence": "如淨土量身量亦爾，諸根相好一一無邊，無限善根所引生故。",
        "from": "T31n1585_010:0058c06_1",
        "context_with_next_sentence": true
    },
    {
        "source_sentence": "功德智慧既非色法，雖不可說形量大小，而依所證及所依身亦可說言遍一切處。",
        "from": "T31n1585_010:0058c08_1",
        "context_with_next_sentence": true
    },
    {
        "source_sentence": "他受用身亦依自土，謂平等智大慈悲力由昔所修利他無漏純淨佛土因緣成熟，隨住十地菩薩所宜變為淨土，或小或大或劣或勝前後改轉，他受用身依之而住，能依身量亦無定限。",
        "from": "T31n1585_010:0058c12_6",
        "context_with_next_sentence": true
    },
    {
        "source_sentence": "若變化身依變化土，謂成事智大慈悲力由昔所修利他無漏淨穢佛土因緣成熟，隨未登地有情所宜化為佛土，或淨或穢或小或大前後改轉，佛變化身依之而住，能依身量亦無定限。",
        "from": "T31n1585_010:0058c16_12",
        "context_with_next_sentence": true
    },
    {
        "source_sentence": "自性身土一切如來同所證故體無差別。",
        "from": "T31n1585_010:0058c17_11",
        "context_with_next_sentence": true
    },
    {
        "source_sentence": "自受用身及所依土，雖一切佛各變不同，而皆無邊不相障礙。",
        "from": "T31n1585_010:0058c19_1",
        "context_with_next_sentence": true
    },
    {
        "source_sentence": "餘二身土，隨諸如來所化有情有共不共，所化共者同處同時，諸佛各變為身為土形狀相似不相障礙，展轉相雜為增上緣，令所化生自識變現，謂於一土有一佛身為現神通說法饒益。",
        "from": "T31n1585_010:0058c23_9",
        "context_with_next_sentence": true
    },
    {
        "source_sentence": "於不共者唯一佛變，諸有情類無始時來種性法爾更相繫屬，或多屬一或一屬多，故所化生有共不共。",
        "from": "T31n1585_010:0058c26_1",
        "context_with_next_sentence": true
    },
    {
        "source_sentence": "不爾，多佛久住世間各事劬勞實為無益，一佛能益一切生故。",
        "from": "T31n1585_010:0058c27_10",
        "context_with_next_sentence": true
    },
    {
        "source_sentence": "此諸身土若淨若穢無漏識上所變現者，同能變識俱善無漏，純善無漏因緣所生，是道諦攝，非苦集故。",
        "from": "T31n1585_010:0058c29_18",
        "context_with_next_sentence": true
    },
    {
        "source_sentence": "蘊等識相不必皆同，三法因緣雜引生故。",
        "from": "T31n1585_010:0059a01_17",
        "context_with_next_sentence": true
    },
    {
        "source_sentence": "有漏識上所變現者，同能變識皆是有漏，純從有漏因緣所生，是苦集攝，非滅道故。",
        "from": "T31n1585_010:0059a03_17",
        "context_with_next_sentence": true
    },
    {
        "source_sentence": "善等識相不必皆同，三性因緣雜引生故。",
        "from": "T31n1585_010:0059a04_16",
        "context_with_next_sentence": true
    },
    {
        "source_sentence": "蘊等同異類此應知。",
        "from": "T31n1585_010:0059a05_7",
        "context_with_next_sentence": true
    },
    {
        "source_sentence": "不爾應無五十二等。",
        "from": "T31n1585_010:0059a05_16",
        "context_with_next_sentence": true
    },
    {
        "source_sentence": "然相分等依識變現，非如識性依他中實。",
        "from": "T31n1585_010:0059a06_16",
        "context_with_next_sentence": true
    },
    {
        "source_sentence": "不爾唯識理應不成，許識內境俱實有故。",
        "from": "T31n1585_010:0059a07_16",
        "context_with_next_sentence": true
    },
    {
        "source_sentence": "或識相見等從緣生，俱依他起虛實如識，唯言遣外不遮內境，不爾真如亦應非實。",
        "from": "T31n1585_010:0059a09_15",
        "context_with_next_sentence": true
    },
    {
        "source_sentence": "內境與識既並非虛，如何但言唯識非境；",
        "from": "T31n1585_010:0059a10_15",
        "context_with_next_sentence": true
    },
    {
        "source_sentence": "識唯內有，境亦通外，恐濫外故，但言唯識。",
        "from": "T31n1585_010:0059a11_17",
        "context_with_next_sentence": true
    },
    {
        "source_sentence": "或諸愚夫迷執於境，起煩惱業生死沈淪，不解觀心勤求出離。",
        "from": "T31n1585_010:0059a13_6",
        "context_with_next_sentence": true
    },
    {
        "source_sentence": "哀愍彼故說唯識言，令自觀心解脫生死，非謂內境如外都無。",
        "from": "T31n1585_010:0059a14_15",
        "context_with_next_sentence": true
    },
    {
        "source_sentence": "或相分等皆識為性，由熏習力似多分生。",
        "from": "T31n1585_010:0059a15_15",
        "context_with_next_sentence": true
    },
    {
        "source_sentence": "真如亦是識之實性，故除識性無別有法。",
        "from": "T31n1585_010:0059a16_15",
        "context_with_next_sentence": true
    },
    {
        "source_sentence": "此中識言亦說心所，心與心所定相應故。",
        "from": "T31n1585_010:0059a17_15",
        "context_with_next_sentence": true
    },
    {
        "source_sentence": "此論三分成立唯識，是故說為「成唯識論」。",
        "from": "T31n1585_010:0059a18_17",
        "context_with_next_sentence": true
    },
    {
        "source_sentence": "亦說此論名「淨唯識」，顯唯識理極明淨故。",
        "from": "T31n1585_010:0059a19_17",
        "context_with_next_sentence": true
    },
    {
        "source_sentence": "此本論名「唯識三十」，由三十頌顯唯識理，乃得圓滿非增減故。",
        "from": "T31n1585_010:0059a21_6",
        "context_with_next_sentence": true
    },
    {
        "source_sentence": "已依聖教及正理，　　分別唯識性相義，",
        "from": "T31n1585_010:0059a22_0",
        "context_with_next_sentence": true
    },
    {
        "source_sentence": "所獲功德施群生，　　願共速登無上覺。",
        "from": "T31n1585_010:0059a23_17",
        "context_with_next_sentence": true
    },
    {
        "source_sentence": "成唯識論卷第十成唯識論後序成唯識論後序吳興沈玄明撰原夫覺海澂玄，涵萬流而濬宗極；",
        "from": "T31n1585_010:0059b05_14",
        "context_with_next_sentence": true
    },
    {
        "source_sentence": "神幾闡妙，被眾象而凝至真。",
        "from": "T31n1585_010:0059b06_9",
        "context_with_next_sentence": true
    },
    {
        "source_sentence": "朗慧日而鏡六幽，洩慈雲而清八㝢，演一音而懸解，逸三乘以遐騖。",
        "from": "T31n1585_010:0059b07_19",
        "context_with_next_sentence": true
    },
    {
        "source_sentence": "體陳如之半器，津有有於鹿園；",
        "from": "T31n1585_010:0059b08_13",
        "context_with_next_sentence": true
    },
    {
        "source_sentence": "照善現之滿機，繹空空於鷲嶺。",
        "from": "T31n1585_010:0059b09_8",
        "context_with_next_sentence": true
    },
    {
        "source_sentence": "雖絕塵於常斷，詎遺筌於有空？",
        "from": "T31n1585_010:0059b10_2",
        "context_with_next_sentence": true
    },
    {
        "source_sentence": "顯無上之靈宗，凝中道於茲教。",
        "from": "T31n1585_010:0059b10_16",
        "context_with_next_sentence": true
    },
    {
        "source_sentence": "逮金河滅景，派淳源而不追；",
        "from": "T31n1585_010:0059b11_9",
        "context_with_next_sentence": true
    },
    {
        "source_sentence": "玉牒霏華，緒澆風而競扇。",
        "from": "T31n1585_010:0059b12_1",
        "context_with_next_sentence": true
    },
    {
        "source_sentence": "於是二十八見迷桑鴈於五天，一十六師亂雲牛於四主。",
        "from": "T31n1585_010:0059b13_6",
        "context_with_next_sentence": true
    },
    {
        "source_sentence": "半千將聖，茲惟世親寔賢劫之應真，晦生知以提化，飛光毓彩誕暎資靈。",
        "from": "T31n1585_010:0059b15_1",
        "context_with_next_sentence": true
    },
    {
        "source_sentence": "曜常明於八蘊、藻初情於六足，秀談芝於俱舍、摽說有之餘宗，攝玄波於大乘，賁研空之至理，化方昇而照極，湛沖一於斯頌。",
        "from": "T31n1585_010:0059b17_17",
        "context_with_next_sentence": true
    },
    {
        "source_sentence": "唯識三十偈者，世親歸根之遺製也。",
        "from": "T31n1585_010:0059b18_13",
        "context_with_next_sentence": true
    },
    {
        "source_sentence": "理韜淵海，泛浮境於榮河；",
        "from": "T31n1585_010:0059b19_6",
        "context_with_next_sentence": true
    },
    {
        "source_sentence": "義欝煙飈，麗虹章於玄圃。",
        "from": "T31n1585_010:0059b19_18",
        "context_with_next_sentence": true
    },
    {
        "source_sentence": "言含萬象、字苞千訓，妙旨天逸、邃彩星華，幽緒未宣冥神絕境，孤明斂暎祕思潛津。",
        "from": "T31n1585_010:0059b21_15",
        "context_with_next_sentence": true
    },
    {
        "source_sentence": "後有護法、安慧等十大菩薩，韞玄珠於八藏、聳層搆於四圍，宅照二因、捿清三觀，升暉十地，澄智水以潤賢林；",
        "from": "T31n1585_010:0059b24_6",
        "context_with_next_sentence": true
    },
    {
        "source_sentence": "隣幾七覺，皎行月而開重夜。",
        "from": "T31n1585_010:0059b24_19",
        "context_with_next_sentence": true
    },
    {
        "source_sentence": "優柔芳烈、景躅前修，箭涌泉言、風飛寶思，咸觀本頌各裁斯釋，名曰「成唯識論」，或名「淨唯識論」。",
        "from": "T31n1585_010:0059b27_3",
        "context_with_next_sentence": true
    },
    {
        "source_sentence": "空心外之二取，息滯有之迷塗；",
        "from": "T31n1585_010:0059b27_17",
        "context_with_next_sentence": true
    },
    {
        "source_sentence": "有識內之一心，遣歸空之妄執。",
        "from": "T31n1585_010:0059b28_10",
        "context_with_next_sentence": true
    },
    {
        "source_sentence": "晦斯心境，苦海所以長淪；",
        "from": "T31n1585_010:0059b29_2",
        "context_with_next_sentence": true
    },
    {
        "source_sentence": "悟彼有空，覺岸於焉高蹈。",
        "from": "T31n1585_010:0059b29_14",
        "context_with_next_sentence": true
    },
    {
        "source_sentence": "九十外道，亂風轍而靡星旗；",
        "from": "T31n1585_010:0059c01_6",
        "context_with_next_sentence": true
    },
    {
        "source_sentence": "十八小乘，軔羬軒而扶龍轂。",
        "from": "T31n1585_010:0059c01_19",
        "context_with_next_sentence": true
    },
    {
        "source_sentence": "窮神體妙、詣賾探機，精貫十支、洞該九分，顧十翼而搏仙羽、頫九流以濬瓊波，盡邃理之希微、闡法王之奧典，稱謂雙絕、筌象兼忘，曜靈景於西申、閟虹光於震旦，濟物弘道、眇歸宗德。",
        "from": "T31n1585_010:0059c06_3",
        "context_with_next_sentence": true
    },
    {
        "source_sentence": "粵若大和上三藏法師玄奘，體睿舍真、履仁翔慧，九門禪宴證靜於融山、八萬玄津騰流於委海，疊金牆而月曜、峻玉宇而霞騫，軼芳粹於澄蘭、孕風華於龍翼。",
        "from": "T31n1585_010:0059c09_15",
        "context_with_next_sentence": true
    },
    {
        "source_sentence": "悼微言之匿彩、嗟大義之淪暉，用啟誓言、肆茲遙踐，泳祥河之輟水、攀寶樹之低枝、循鏤杠以神遊、𨈆霙峯而安步，昇紫階而證道、瞰玄影以嚴因。",
        "from": "T31n1585_010:0059c13_3",
        "context_with_next_sentence": true
    },
    {
        "source_sentence": "採奧觀奇，徒蒼龍於二紀；",
        "from": "T31n1585_010:0059c13_15",
        "context_with_next_sentence": true
    },
    {
        "source_sentence": "緘檀篆貝，旋白馬於三秦。",
        "from": "T31n1585_010:0059c14_8",
        "context_with_next_sentence": true
    },
    {
        "source_sentence": "我大唐慶表金輪、禎資樞電，奄大千而光宅、御六辯以天飛，神化潛通、九仙賮寶，玄猷旁闡、百靈聳職，凝旒邃拱，沓通夢於霄暉；",
        "from": "T31n1585_010:0059c17_16",
        "context_with_next_sentence": true
    },
    {
        "source_sentence": "掞組摛華，煥騰文以幽贊。",
        "from": "T31n1585_010:0059c18_8",
        "context_with_next_sentence": true
    },
    {
        "source_sentence": "爰降綸旨，溥令翻譯，勅尚書左僕射燕國公于志寧、中書令高陽公許敬宗等潤色，沙門釋神泰等證義，沙門釋靖邁等質文。",
        "from": "T31n1585_010:0059c21_5",
        "context_with_next_sentence": true
    },
    {
        "source_sentence": "肇自貞觀十九年，終于顯慶之末，部將六十，卷出一千。",
        "from": "T31n1585_010:0059c22_11",
        "context_with_next_sentence": true
    },
    {
        "source_sentence": "韜軼蓬萊、池湟環㴾，載隆法寶、大啟群迷，頌德序經並紆宸藻，玄風之盛未之前聞。",
        "from": "T31n1585_010:0059c24_10",
        "context_with_next_sentence": true
    },
    {
        "source_sentence": "粵以顯慶四年龍捿叶洽，玄英應序，厥閏惟陽，糅茲十釋四千五百頌，彙聚群分各遵其本，合為一部勒成十卷。",
        "from": "T31n1585_010:0059c27_1",
        "context_with_next_sentence": true
    },
    {
        "source_sentence": "月窮于紀，銓綜云畢，精括詁訓、研詳夷夏，調驚韶律、藻掞天𨓍，白鳳甄奇、紫微呈瑞，遂使文同義異若一師之製焉，斯則古聖今賢其揆一也。",
        "from": "T31n1585_010:0060a01_6",
        "context_with_next_sentence": true
    },
    {
        "source_sentence": "三藏弟子基，鼎族高門、玉田華胄，壯年味道、綺日參玄，業峻林遠、識清雲鏡，閑儀玉瑩，陵道邃而澄明；",
        "from": "T31n1585_010:0060a03_13",
        "context_with_next_sentence": true
    },
    {
        "source_sentence": "逸韻蘭芳，掩法汰而飛辯。",
        "from": "T31n1585_010:0060a04_5",
        "context_with_next_sentence": true
    },
    {
        "source_sentence": "緒僊音於八梵，舞霄鶴以翔禎；",
        "from": "T31n1585_010:0060a04_19",
        "context_with_next_sentence": true
    },
    {
        "source_sentence": "摛麗範於九章，影桐鸞而絢藻。",
        "from": "T31n1585_010:0060a05_13",
        "context_with_next_sentence": true
    },
    {
        "source_sentence": "昇光譯侶，俯潛叡而融暉；",
        "from": "T31n1585_010:0060a06_5",
        "context_with_next_sentence": true
    },
    {
        "source_sentence": "登彩義徒，顧猷暢而高視。",
        "from": "T31n1585_010:0060a06_17",
        "context_with_next_sentence": true
    },
    {
        "source_sentence": "秀初昕之琁景，晉燭玄儒；",
        "from": "T31n1585_010:0060a07_9",
        "context_with_next_sentence": true
    },
    {
        "source_sentence": "矯彌天之絕翰，騰邁真俗。",
        "from": "T31n1585_010:0060a08_2",
        "context_with_next_sentence": true
    },
    {
        "source_sentence": "親承四辯、言獎三明，䟽發戶牖、液導津涉，繢功資素、通理寄神，綜其綱領、甄其品第，兼撰義䟽傳之後學。",
        "from": "T31n1585_010:0060a10_10",
        "context_with_next_sentence": true
    },
    {
        "source_sentence": "庶教蟠黃陸，跨合璧於龜疇；",
        "from": "T31n1585_010:0060a11_4",
        "context_with_next_sentence": true
    },
    {
        "source_sentence": "祥浮紫宮，掩連珠於麟籀。",
        "from": "T31n1585_010:0060a11_16",
        "context_with_next_sentence": true
    },
    {
        "source_sentence": "式罄庸謏，敘其宗致云。",
        "from": "T31n1585_010:0060a12_7",
        "context_with_next_sentence": true
    }
]