[
    {
        "source_sentence": "妙臂菩薩所問經卷第三",
        "from": "T18n0896_003:0754b09_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T18n0896_003:0754b11_0",
        "context_with_next_sentence": true
    },
    {
        "source_sentence": "傳教大師臣法天奉　詔譯",
        "from": "T18n0896_003:0754b12_0",
        "context_with_next_sentence": true
    },
    {
        "source_sentence": "8 召請缽天說事分召請鉢天說事分第八「復次，若欲召請鉢天來下說事者，彼鉢天下處而有數種，所謂手指、銅鏡、清水、火聚、平正地、琉璃地、燈焰、童子、虛空中及諸供養器等處，皆是鉢天下處。",
        "from": "T18n0896_003:0754b17_6",
        "context_with_next_sentence": true
    },
    {
        "source_sentence": "若有行人請得來已，於前所說下處，自說天上人間、過去未來現在，乃至具說超越三世善惡等事。",
        "from": "T18n0896_003:0754b19_10",
        "context_with_next_sentence": true
    },
    {
        "source_sentence": "若是行人請召之時不依儀則於法有闕，或所誦真言文字訛略或是闕剩，又或不具正信，不讀大乘經法；",
        "from": "T18n0896_003:0754b21_19",
        "context_with_next_sentence": true
    },
    {
        "source_sentence": "或不陳供養，設有供養，隨於處所，不求清淨之地；",
        "from": "T18n0896_003:0754b23_1",
        "context_with_next_sentence": true
    },
    {
        "source_sentence": "或時童子頭面、眼目或手或足，及諸身分無端嚴相；",
        "from": "T18n0896_003:0754b24_4",
        "context_with_next_sentence": true
    },
    {
        "source_sentence": "若如是者，彼諸行人雖復勤勞而鉢天不下，非唯召請不來，而亦返得不吉祥事。",
        "from": "T18n0896_003:0754b26_1",
        "context_with_next_sentence": true
    },
    {
        "source_sentence": "「若持誦行人欲作請召鉢天者，當須修先行法。",
        "from": "T18n0896_003:0754b27_2",
        "context_with_next_sentence": true
    },
    {
        "source_sentence": "先行法者，謂先持誦鉢天真言，一洛叉遍或三洛叉遍，然後取白月吉祥之日，其日不食，求淨土、衢摩夷等相和，塗地作壇如牛皮量，此是下鉢天處。",
        "from": "T18n0896_003:0754c01_9",
        "context_with_next_sentence": true
    },
    {
        "source_sentence": "若欲於童子下者，即將童子澡浴清淨，著新白衣，與授八戒，內外清淨訖，坐壇中心面西而坐，以香花等而為供養，行人自亦於壇內布吉祥草面東而坐，誦本天真言，一心祈請，定獲成就。",
        "from": "T18n0896_003:0754c05_14",
        "context_with_next_sentence": true
    },
    {
        "source_sentence": "若欲令於鏡中下者，先取好鏡，圓滿無損缺者，用淨灰揩拭七遍，或八遍或十遍，令其瑩淨安壇中心，鉢天若下，即於鏡中現世、出世之事。",
        "from": "T18n0896_003:0754c08_16",
        "context_with_next_sentence": true
    },
    {
        "source_sentence": "若欲令於指上下者，即先用紫礦水洗染大指，後用香油塗摩，彼鉢天乃下。",
        "from": "T18n0896_003:0754c10_10",
        "context_with_next_sentence": true
    },
    {
        "source_sentence": "若欲令於水中下者，即取新水仍須濾過，添於瓶內，鉢天乃下於中現事。",
        "from": "T18n0896_003:0754c12_3",
        "context_with_next_sentence": true
    },
    {
        "source_sentence": "若欲令於空地及諸尊像前、燈焰火聚處下者，即先持誦真言，加持淨水灑之，鉢天即下。",
        "from": "T18n0896_003:0754c14_3",
        "context_with_next_sentence": true
    },
    {
        "source_sentence": "「若於如上之處請得下已，即奉種種香花而為供養，令鉢天歡喜。",
        "from": "T18n0896_003:0754c15_12",
        "context_with_next_sentence": true
    },
    {
        "source_sentence": "天歡喜已，乃於夢中說善惡等事。",
        "from": "T18n0896_003:0754c16_7",
        "context_with_next_sentence": true
    },
    {
        "source_sentence": "若或具修諸法而天不下者，當更發大慈大悲利樂之心，一日不食，復受八戒，於殊妙尊像前或舍利塔前，布吉祥草，端身正坐，不動不搖一心專注，持誦本部母或本部主真言，一洛叉遍或二洛叉遍，得數滿已，再作此法。",
        "from": "T18n0896_003:0754c21_8",
        "context_with_next_sentence": true
    },
    {
        "source_sentence": "當誦忿怒王真言及呼我唵字者，至於枯木亦可令入，何況人處。",
        "from": "T18n0896_003:0754c22_17",
        "context_with_next_sentence": true
    },
    {
        "source_sentence": "「若欲令於童子處下者，當先求取童兒十人或童女十人，如數不足或八或六或四或二並通，須年十歲或十二歲，又須是身相圓滿，遍身血脈及諸骨節悉皆不現，膚色鮮白、頭頂端正、髮黑光潤、面如滿月、眼目修長、牙齒齊密、手臂纖長、𦟛圓可愛、兩乳隆起、身毛右旋、心復之間有三約文、臍深平正、腰細端直，乃至股肱膝腨踝指及跟，諸相端嚴悉皆具足，人所見者愛樂不捨。",
        "from": "T18n0896_003:0755a02_6",
        "context_with_next_sentence": true
    },
    {
        "source_sentence": "若得如是童子或童女，即取白月八日或十四日，或十五日或別吉祥日，即先令澡浴清淨，著新白衣或著真珠之衣而為莊嚴。",
        "from": "T18n0896_003:0755a05_4",
        "context_with_next_sentence": true
    },
    {
        "source_sentence": "嚴飾畢已，仍與授八戒訖，將於壇中面東而坐，行人其日自亦不食，澡浴清淨，著新白衣，具種種香花、花鬘塗香、燒香燃燈及上妙種種飲食，供養本尊及護八方天神，又別置供養，奉獻天人、阿修羅及潛行鬼類。",
        "from": "T18n0896_003:0755a09_19",
        "context_with_next_sentence": true
    },
    {
        "source_sentence": "如是作已，持誦行人復以妙花散彼童子，然後手執香爐念鉢天真言。",
        "from": "T18n0896_003:0755a11_10",
        "context_with_next_sentence": true
    },
    {
        "source_sentence": "其真言首當先呼『吽』字，中間復加『屹哩二合訶拏二合』之句，至此以花投於童子，又呼『阿鼻含』字三遍，又呼『乞澁二合鉢囉二合』。",
        "from": "T18n0896_003:0755a14_8",
        "context_with_next_sentence": true
    },
    {
        "source_sentence": "如是誦者，彼鉢天須臾即來入童子身。",
        "from": "T18n0896_003:0755a15_4",
        "context_with_next_sentence": true
    },
    {
        "source_sentence": "亦須審知其相。",
        "from": "T18n0896_003:0755a15_11",
        "context_with_next_sentence": true
    },
    {
        "source_sentence": "若是來者其童子顏容熙怡、目視不瞬、無出入息，即知是其鉢天來已，便可燒香及獻閼伽，心中當須憶念最勝明王真言，禮拜供養，然可請問：",
        "from": "T18n0896_003:0755a18_16",
        "context_with_next_sentence": true
    },
    {
        "source_sentence": "『尊是何天，勞屈至此？",
        "from": "T18n0896_003:0755a19_6",
        "context_with_next_sentence": true
    },
    {
        "source_sentence": "我今於自、於他有所疑事，願為速說。",
        "from": "T18n0896_003:0755a20_2",
        "context_with_next_sentence": true
    },
    {
        "source_sentence": "』仍須速問，不得遲疑。",
        "from": "T18n0896_003:0755a20_13",
        "context_with_next_sentence": true
    },
    {
        "source_sentence": "而彼鉢天一一皆說，多說三世善惡之事，若苦、若樂、得利、失利種種之事一一皆說。",
        "from": "T18n0896_003:0755a22_8",
        "context_with_next_sentence": true
    },
    {
        "source_sentence": "如是說已，宜應信受，勿生疑惑。",
        "from": "T18n0896_003:0755a23_3",
        "context_with_next_sentence": true
    },
    {
        "source_sentence": "所問事畢，速須依法供養，勞謝發遣，請還本位。",
        "from": "T18n0896_003:0755a24_4",
        "context_with_next_sentence": true
    },
    {
        "source_sentence": "「復次，鉢天自身來下，當有證驗，可知彼天作童子相，兩目圓瑩，於黑睛外微有赤色，面首端正顏容熙怡，視物不瞬，無出入息，有意氣大人之相；",
        "from": "T18n0896_003:0755a28_4",
        "context_with_next_sentence": true
    },
    {
        "source_sentence": "若如是者，是真鉢天來下。",
        "from": "T18n0896_003:0755a28_16",
        "context_with_next_sentence": true
    },
    {
        "source_sentence": "若是障魔來下者，其狀亦如童子，無出入息，顏容醜惡，眼圓多赤，作瞋怒相，張口怖畏。",
        "from": "T18n0896_003:0755b01_16",
        "context_with_next_sentence": true
    },
    {
        "source_sentence": "若覩是相，當知是魔、羅剎及龍、潛行鬼類，既審知已，速須作法除遣。",
        "from": "T18n0896_003:0755b03_5",
        "context_with_next_sentence": true
    },
    {
        "source_sentence": "持誦行人即於壇所，讀誦吉祥伽陀或大力明王經及三摩惹經及穢跡忿怒明王真言，乃至大乘諸陀羅尼而發遣之。",
        "from": "T18n0896_003:0755b05_18",
        "context_with_next_sentence": true
    },
    {
        "source_sentence": "如是不去，當誦師子座真言，用阿里迦木及波羅舍木為柴，榅酥蜜酪并稻穀花或胡麻等護摩百遍，然後誦忿怒軍拏利真言護摩三遍或七遍，彼障魔更不敢住，自然退去。",
        "from": "T18n0896_003:0755b09_18",
        "context_with_next_sentence": true
    },
    {
        "source_sentence": "諸有智者，當須解了如是之法一一修行，若為是事，勿令辛勤無所靈應。",
        "from": "T18n0896_003:0755b11_11",
        "context_with_next_sentence": true
    },
    {
        "source_sentence": "」9 說諸遮難分妙臂菩薩所問經說諸遮難分第九復次，妙臂菩薩問金剛手言：",
        "from": "T18n0896_003:0755b13_12",
        "context_with_next_sentence": true
    },
    {
        "source_sentence": "「行人修行持誦，有何罪障不獲悉地？",
        "from": "T18n0896_003:0755b14_8",
        "context_with_next_sentence": true
    },
    {
        "source_sentence": "願為宣說，當令未來諸修行人一一了知，於諸修行而無疑惑。",
        "from": "T18n0896_003:0755b15_16",
        "context_with_next_sentence": true
    },
    {
        "source_sentence": "」爾時，金剛手菩薩告妙臂菩薩言：",
        "from": "T18n0896_003:0755b16_14",
        "context_with_next_sentence": true
    },
    {
        "source_sentence": "「妙臂！",
        "from": "T18n0896_003:0755b16_18",
        "context_with_next_sentence": true
    },
    {
        "source_sentence": "若有行人於過去世乃至今生，於身口意不能善護，造諸重罪，是故修行法難成就。",
        "from": "T18n0896_003:0755b18_15",
        "context_with_next_sentence": true
    },
    {
        "source_sentence": "所謂殺阿羅漢及殺父母、破和合僧、以瞋怒心出佛身血，及毀壞佛塔、或殺菩薩、或強以不淨行污阿羅漢母、或使人或自作逼奪三寶財物，如是之過，佛說此為五無間罪。",
        "from": "T18n0896_003:0755b22_12",
        "context_with_next_sentence": true
    },
    {
        "source_sentence": "若有是過，於法難成。",
        "from": "T18n0896_003:0755b23_2",
        "context_with_next_sentence": true
    },
    {
        "source_sentence": "何以故？",
        "from": "T18n0896_003:0755b23_6",
        "context_with_next_sentence": true
    },
    {
        "source_sentence": "以此重罪，當墮地獄，受苦一劫乃平先罪，方得出離。",
        "from": "T18n0896_003:0755b24_9",
        "context_with_next_sentence": true
    },
    {
        "source_sentence": "故說此人雖復勤苦，以業障故，於諸真言終不成就。",
        "from": "T18n0896_003:0755b25_12",
        "context_with_next_sentence": true
    },
    {
        "source_sentence": "又復於諸如來所說經法，以其瞋心或火燒或水溺或方便毀壞，或謗法身或殺持戒僧尼，或無故殺持戒男子、女人，或以瞋心縱火焚燒伽藍。",
        "from": "T18n0896_003:0755b28_17",
        "context_with_next_sentence": true
    },
    {
        "source_sentence": "若有此罪，雖復勤勞亦不成就。",
        "from": "T18n0896_003:0755b29_11",
        "context_with_next_sentence": true
    },
    {
        "source_sentence": "若或於佛法僧所興損害心不限多少、我今說彼受報少分，如是之人當墮無間地獄，畢是罪報，復生人間，以餘業故，設得人身，生貧賤種，或遇善友勸發無上菩提之心，後又不定，返却歸依外道天等。",
        "from": "T18n0896_003:0755c05_2",
        "context_with_next_sentence": true
    },
    {
        "source_sentence": "彼外道天雖見歸依，亦復不喜，返生瞋害。",
        "from": "T18n0896_003:0755c06_1",
        "context_with_next_sentence": true
    },
    {
        "source_sentence": "若此之人，持誦修行終不成就。",
        "from": "T18n0896_003:0755c06_15",
        "context_with_next_sentence": true
    },
    {
        "source_sentence": "「若復有人從初發起無上菩提之心，從是之後，諸天及人宜應供養。",
        "from": "T18n0896_003:0755c08_5",
        "context_with_next_sentence": true
    },
    {
        "source_sentence": "何以故？",
        "from": "T18n0896_003:0755c08_9",
        "context_with_next_sentence": true
    },
    {
        "source_sentence": "彼人即是荷擔一切有情，能於有情施無畏故，乃至於三寶種能繼嗣故，是以不應返禮諸天。",
        "from": "T18n0896_003:0755c10_11",
        "context_with_next_sentence": true
    },
    {
        "source_sentence": "又復不得作猛害之過及殺仙人；",
        "from": "T18n0896_003:0755c11_6",
        "context_with_next_sentence": true
    },
    {
        "source_sentence": "又復不應於真言明互相破壞；",
        "from": "T18n0896_003:0755c12_1",
        "context_with_next_sentence": true
    },
    {
        "source_sentence": "又或以瞋心故，不供養真言明主；",
        "from": "T18n0896_003:0755c12_16",
        "context_with_next_sentence": true
    },
    {
        "source_sentence": "又或乃至以足踐蓮花及諸印契；",
        "from": "T18n0896_003:0755c13_10",
        "context_with_next_sentence": true
    },
    {
        "source_sentence": "又或無故手折草木之類；",
        "from": "T18n0896_003:0755c14_3",
        "context_with_next_sentence": true
    },
    {
        "source_sentence": "又復禮拜諸惡藥叉之類，或喫供養殘食及供養鬼神殘食，或喫棄地之食；",
        "from": "T18n0896_003:0755c15_16",
        "context_with_next_sentence": true
    },
    {
        "source_sentence": "又或於畜生女行不淨事，或與女人於伽藍清淨之處行不淨事；",
        "from": "T18n0896_003:0755c17_6",
        "context_with_next_sentence": true
    },
    {
        "source_sentence": "或以禁呪或用藥力害諸蛇蟲；",
        "from": "T18n0896_003:0755c18_1",
        "context_with_next_sentence": true
    },
    {
        "source_sentence": "或乘象馬、牛驢，欲令急速，強鞭支之；",
        "from": "T18n0896_003:0755c18_19",
        "context_with_next_sentence": true
    },
    {
        "source_sentence": "又於病患之人及苦難之人不發慈悲救濟之心；",
        "from": "T18n0896_003:0755c19_17",
        "context_with_next_sentence": true
    },
    {
        "source_sentence": "如是等人於真言明終不成就。",
        "from": "T18n0896_003:0755c20_12",
        "context_with_next_sentence": true
    },
    {
        "source_sentence": "「復次，行人譬如虛空不可量度，若復有人於三寶所而行損害，後感其報不可度量亦復如是。",
        "from": "T18n0896_003:0755c23_2",
        "context_with_next_sentence": true
    },
    {
        "source_sentence": "又復行人曾以羅網傷害有情，畜養猫兒捉殺蟲鼠，乃至籠禁鸚䳇飛禽之類。",
        "from": "T18n0896_003:0755c24_16",
        "context_with_next_sentence": true
    },
    {
        "source_sentence": "如是之人不得成就，又不得受用供養佛物，又不得禮拜大自在天及日天、月天、火天、那羅延天，設使遭其苦難亦不應禮拜。",
        "from": "T18n0896_003:0755c27_13",
        "context_with_next_sentence": true
    },
    {
        "source_sentence": "彼諸天等所有教法不應持誦，亦不應供養行彼法人，於彼等法不瞋不喜，亦不隨喜彼法儀則。",
        "from": "T18n0896_003:0755c29_16",
        "context_with_next_sentence": true
    },
    {
        "source_sentence": "或有財寶欲行惠施者，即先發大慈悲心，先當禮拜一切諸佛，次禮菩薩、緣覺、聲聞之眾。",
        "from": "T18n0896_003:0756a02_18",
        "context_with_next_sentence": true
    },
    {
        "source_sentence": "何以故？",
        "from": "T18n0896_003:0756a03_1",
        "context_with_next_sentence": true
    },
    {
        "source_sentence": "彼菩薩等，如月初生，已超眾曜，後漸圓滿，明照世間。",
        "from": "T18n0896_003:0756a04_4",
        "context_with_next_sentence": true
    },
    {
        "source_sentence": "彼菩薩等亦復如是，雖在地位，終當取證無上菩提，是故應須禮拜如是之眾。",
        "from": "T18n0896_003:0756a05_18",
        "context_with_next_sentence": true
    },
    {
        "source_sentence": "又菩薩等乃是荷負一切有情之者，所有發大慈悲欲救濟者宜應先禮此菩薩等。",
        "from": "T18n0896_003:0756a07_15",
        "context_with_next_sentence": true
    },
    {
        "source_sentence": "又復世間有可愍者愚癡下劣有情，於菩薩等不肯禮拜，彼菩薩等具大精進，神通難測，行人若不禮拜，非只所持誦法不獲成就，亦乃輕於諸佛。",
        "from": "T18n0896_003:0756a11_3",
        "context_with_next_sentence": true
    },
    {
        "source_sentence": "何以故？",
        "from": "T18n0896_003:0756a11_7",
        "context_with_next_sentence": true
    },
    {
        "source_sentence": "譬如世間一切果實從花而得，花喻菩薩，果喻菩提，是故行人宜應信禮。",
        "from": "T18n0896_003:0756a12_20",
        "context_with_next_sentence": true
    },
    {
        "source_sentence": "若有菩薩為利益故，於貪欲者示現行欲，乃至於善人、惡人實無愛憎之心，以慈悲故，方便讚毀。",
        "from": "T18n0896_003:0756a15_3",
        "context_with_next_sentence": true
    },
    {
        "source_sentence": "云何行人於菩薩等不生信禮？",
        "from": "T18n0896_003:0756a15_16",
        "context_with_next_sentence": true
    },
    {
        "source_sentence": "彼諸菩薩或復示以種種真言明主之相，為欲隨願滿足有情之心，是故應須信禮一切真言明主之師。",
        "from": "T18n0896_003:0756a18_4",
        "context_with_next_sentence": true
    },
    {
        "source_sentence": "10 說勝道分妙臂菩薩所問經說勝道分第十「復次，持誦行人於所修行勿生疑念，當以八正道常為資持，行此道者於真言行定獲悉地；",
        "from": "T18n0896_003:0756a22_1",
        "context_with_next_sentence": true
    },
    {
        "source_sentence": "又復，當來常生天上、人間勝妙之處。",
        "from": "T18n0896_003:0756a22_18",
        "context_with_next_sentence": true
    },
    {
        "source_sentence": "過去諸佛修行此道得成正覺，現在、未來諸佛世尊亦復如是。",
        "from": "T18n0896_003:0756a24_4",
        "context_with_next_sentence": true
    },
    {
        "source_sentence": "以身口意所修功德，常依佛言，不生疲勞，如是修行名為正業。",
        "from": "T18n0896_003:0756a25_12",
        "context_with_next_sentence": true
    },
    {
        "source_sentence": "以其飲食、湯藥、衣服、臥具諸所受用不生愛著，是名正命。",
        "from": "T18n0896_003:0756a26_18",
        "context_with_next_sentence": true
    },
    {
        "source_sentence": "於自、於他不讚不毀，遠離瞋恚如避火聚，又如猛虎見火驚怖，懼諸過咎，常令如此，是名正行。",
        "from": "T18n0896_003:0756a29_1",
        "context_with_next_sentence": true
    },
    {
        "source_sentence": "不學占相男女吉凶等事，不學天文地理陰陽之法，乃至降龍及調象馬、書算弧矢之藝，能遠斯過，是名正分別。",
        "from": "T18n0896_003:0756b02_12",
        "context_with_next_sentence": true
    },
    {
        "source_sentence": "不應往觀鬪象馬、牛羊、雞鶴飛禽之類及諸男子相撲之戲，能離斯過，是名正念。",
        "from": "T18n0896_003:0756b04_8",
        "context_with_next_sentence": true
    },
    {
        "source_sentence": "乃至不應言說王法國政及地方，論兵戰相持之事、婬坊婬女耽著之論，亦不談說謎語，亦不談說往昔所經之事，乃至世間一切無益文字言論等事，持誦行人當須遠離如是種種之過。",
        "from": "T18n0896_003:0756b08_12",
        "context_with_next_sentence": true
    },
    {
        "source_sentence": "「又，若持誦求悉地者，至成就間，不應時入城廓村落、塔廟伽藍及外道所居神祠宮觀，如是之處皆不應往。",
        "from": "T18n0896_003:0756b11_2",
        "context_with_next_sentence": true
    },
    {
        "source_sentence": "若為持誦，事不獲免，當於如上之處隨求一處清淨勝地，或即別求山間或是池側成就空舍或故神祠、或樹下或河岸，乃至山泉之側，離諸喧雜無人之處專心持誦。",
        "from": "T18n0896_003:0756b14_16",
        "context_with_next_sentence": true
    },
    {
        "source_sentence": "又復，一年之內唯除三月夏安居時不行餘外，若春雨時并及餘時，隨意遊處山林泉池，乃至如上一切勝處專心持誦。",
        "from": "T18n0896_003:0756b17_10",
        "context_with_next_sentence": true
    },
    {
        "source_sentence": "行人若是修先行法，誦數雖滿，夏安居時不得作成就之法。",
        "from": "T18n0896_003:0756b18_18",
        "context_with_next_sentence": true
    },
    {
        "source_sentence": "譬如苾芻夏安居時，一切不作，安坐寂靜，持誦行人亦復如是，唯於持誦不得間斷，夏滿之後如法護身，方作成就。",
        "from": "T18n0896_003:0756b21_11",
        "context_with_next_sentence": true
    },
    {
        "source_sentence": "「復次，欲求悉地者，持誦數滿，須作護摩。",
        "from": "T18n0896_003:0756b22_19",
        "context_with_next_sentence": true
    },
    {
        "source_sentence": "作護摩爐亦有數種，所謂蓮花相、團圓相、三角相、四方相。",
        "from": "T18n0896_003:0756b24_3",
        "context_with_next_sentence": true
    },
    {
        "source_sentence": "如是四種所用不同，並須虔心製造當令如法。",
        "from": "T18n0896_003:0756b25_4",
        "context_with_next_sentence": true
    },
    {
        "source_sentence": "欲作爐者，先求淨土及衢摩夷相和作泥泥爐，爐須有脣極令牢固，亦須四面作基陛相，為供養聖賢之位。",
        "from": "T18n0896_003:0756b27_12",
        "context_with_next_sentence": true
    },
    {
        "source_sentence": "若作善事及求財寶乃至息災及愛重法者，須作圓爐。",
        "from": "T18n0896_003:0756b28_16",
        "context_with_next_sentence": true
    },
    {
        "source_sentence": "若為求一切事，至於童女給侍之類，須作蓮花爐。",
        "from": "T18n0896_003:0756b29_19",
        "context_with_next_sentence": true
    },
    {
        "source_sentence": "若為調伏諸龍及一切鬼類，或令火燒或令苦痛者，須作四方爐。",
        "from": "T18n0896_003:0756c02_9",
        "context_with_next_sentence": true
    },
    {
        "source_sentence": "若為作惡法，欲令冤家心生怖畏馳走遠避不敢來近者，須作三角爐。",
        "from": "T18n0896_003:0756c04_1",
        "context_with_next_sentence": true
    },
    {
        "source_sentence": "「所造爐並須如法依儀製作訖，於爐四面遍敷吉祥草，應是護摩之物並須安置爐外基下有衢摩夷塗處，然後於彼爐邊散種種花、塗香燒香、諸飲食等，供養三寶及本部大金剛族明主、真言主等。",
        "from": "T18n0896_003:0756c08_10",
        "context_with_next_sentence": true
    },
    {
        "source_sentence": "供養訖，然後於爐內生火。",
        "from": "T18n0896_003:0756c09_2",
        "context_with_next_sentence": true
    },
    {
        "source_sentence": "其火不得口吹，用扇子扇火。",
        "from": "T18n0896_003:0756c09_15",
        "context_with_next_sentence": true
    },
    {
        "source_sentence": "得火著已，先用稻花或用胡麻與酥相和，誦本部明主真言，一誦一擲，或七遍或八遍乃至或二十遍擲於火中，此名護摩供養明主。",
        "from": "T18n0896_003:0756c12_14",
        "context_with_next_sentence": true
    },
    {
        "source_sentence": "供養訖，然後依法護摩以求悉地。",
        "from": "T18n0896_003:0756c13_9",
        "context_with_next_sentence": true
    },
    {
        "source_sentence": "行人先自擁護，用忿怒軍拏利真言，呪吉祥草或七遍或八遍或二十遍，結作絡腋護身訖，然後敷吉祥草，面東而坐。",
        "from": "T18n0896_003:0756c16_3",
        "context_with_next_sentence": true
    },
    {
        "source_sentence": "將酥蜜酪和白芥子器內盛之，以所用柴榅兩頭，誦本尊真言擲於火中，一誦一擲。",
        "from": "T18n0896_003:0756c17_20",
        "context_with_next_sentence": true
    },
    {
        "source_sentence": "「火初盛著，先觀火焰，知其吉祥及不吉祥之相。",
        "from": "T18n0896_003:0756c19_1",
        "context_with_next_sentence": true
    },
    {
        "source_sentence": "其火若是不扇自然而著，又得大熾無煙，復無灹聲焰峯眾起，一向右旋如日昭然無諸障蔽，其色如金或如珊瑚，或廣或長相狀多異，或如虹霓或如電閃，或如孔雀尾或如蓮花朵，或如護摩杓或如金剛杵，或如三叉或如橫刀，或如幢幡或如瓶螺，或如拂或如車，又或如諸樂器鼓笛等聲，至於香氣亦如燒酥。",
        "from": "T18n0896_003:0756c26_2",
        "context_with_next_sentence": true
    },
    {
        "source_sentence": "若得如是種種吉祥之相，當知速獲廣大悉地。",
        "from": "T18n0896_003:0756c27_3",
        "context_with_next_sentence": true
    },
    {
        "source_sentence": "「又復，其火初便難著，雖著多煙，其焰不能廣大熾盛，漸却微劣以至燼滅，設得不滅，與煙相兼，無紅赤色，又如日輪在於雲中不能明顯，或得火焰上騰，即作牛頭之狀或如驢馬之狀，或即大灹迸燒行人，或即火氣如燒死屍。",
        "from": "T18n0896_003:0757a03_4",
        "context_with_next_sentence": true
    },
    {
        "source_sentence": "行人若是得此相狀，了知不吉，所求悉地定不成就。",
        "from": "T18n0896_003:0757a04_7",
        "context_with_next_sentence": true
    },
    {
        "source_sentence": "行人便須再以稻花、白芥子酥蜜相和，即誦赤身大力明王真言及穢跡忿怒明王真言等作護摩，前不吉祥相自然不現一切消滅。",
        "from": "T18n0896_003:0757a07_7",
        "context_with_next_sentence": true
    },
    {
        "source_sentence": "「又復，行人不應以刀剃三處毛，亦不應用藥塗落，亦不應以手拔棄。",
        "from": "T18n0896_003:0757a08_18",
        "context_with_next_sentence": true
    },
    {
        "source_sentence": "譬如有人手持利刃，若無智慧速當自損；",
        "from": "T18n0896_003:0757a09_16",
        "context_with_next_sentence": true
    },
    {
        "source_sentence": "若人持誦不依儀法，非唯法不成就，亦當別招自損。",
        "from": "T18n0896_003:0757a11_1",
        "context_with_next_sentence": true
    },
    {
        "source_sentence": "若是行人持誦修行不依儀則或不持戒或不清淨，彼大明主終不瞋害，所有明主侍從眷屬見其過故，便即損害。",
        "from": "T18n0896_003:0757a13_12",
        "context_with_next_sentence": true
    },
    {
        "source_sentence": "「復次，持誦行人若欲持誦速悉地者，所有儀法不得纖毫闕犯，使諸魔障而得其便，當須隨力辦種種飲食、香花、果子等，當祭天、阿修羅、藥叉及龍、揭路荼、揭吒布單曩、乾闥婆、部多一切諸鬼魅等，以祈擁護不為障難。",
        "from": "T18n0896_003:0757a18_16",
        "context_with_next_sentence": true
    },
    {
        "source_sentence": "備祭食已，即須虔心一一呼名，啟請願各降臨，受於供養，助成悉地。",
        "from": "T18n0896_003:0757a20_8",
        "context_with_next_sentence": true
    },
    {
        "source_sentence": "「即誦此啟請真言，真言曰：",
        "from": "T18n0896_003:0757a20_21",
        "context_with_next_sentence": true
    },
    {
        "source_sentence": "「『禰引嚩引阿酥囉引夜叉部𭨚誐引悉馱引哆引叉也二合酥波囉拏二合引羯吒布怛曩引室左二合巘達里嚩二合囉剎仡囉二合賀惹多野室左二合曳引計引唧部冒引尾曩扇帝禰尾也二合儞也二合悉帶二合引迦惹努必里二合體尾多隷引憾訖里二合怛嚩二合引拏隷尾惹拏二合引波夜引弭旦引覩補怛囉二合捺嬭引娑賀部里二合怛也二合僧契引酥嚕二合怛嚩二合引伊賀演引覩阿努誐囉二合賀引囉探二合喻弭不里二合瑟致二合引儞挽帝部哆引曳引難那儞引曳引左酥囉引羅曳引數曳引冒引那夜引悉帝二合引囉滿禰里引數曩誐里引數薩里吠二合引數唧曳引嚩扇帝娑里醋薩里嚩二合引酥左僧誐彌引數囉怛曩二合引羅曳引左引閉訖里二合多引地嚩引娑引嚩引閉多拏引詣引數左波羅嚩二合隷引數俱吠數濕嚩二合部里二合數左儞里惹二合引里引數曳引誐囉二合引摩具引世引布囉迦引曩儞引嚩引輸儞也二合引羅閉引禰引嚩誐里二合呬引數曳引左尾賀引囉唧引怛也二合嚩娑他引室囉二合彌引數摩滯引數舍引羅引左供惹囉引𧹞引曳引部部里二合哆引唧多誐里二合呬引數扇帝囉他也二合酥尾體數左左怛嚩二合里數曳引再迦沒里二合剎引數摩賀引鉢體引數摩賀引舍摩二合舍引儞引數摩賀引嚩儞引數僧呬引怛里娑二合乞叉二合引尾喻二合史哆引酥曳左嚩扇帝具引囉酥摩賀引吒尾酥禰尾二合閉引數禰尾曳二合引數訖里二合哆引羅夜引室左二合禰引嚕引舍摩二合舍引儞引儞嚩扇帝曳引左訶哩二合瑟吒二合引鉢囉二合娑怛曩二合引娑囉二合惹巘馱摩引羅焰二合度波末隣禰波努帝左婆訖怛也二合引誐里二合恨𧹞二合凍部𭨚覩閉挽覩再鑁伊難左迦里摩二合娑頗楞祖產覩𪾼鑁覩訖里二合怛嚩二合引誐囉二合賀布惹喃覩禰誐里左二合曩怛吠二合引迦摩曩引覩俱里也二合印捺囉二合引覩嚩日哩二合娑賀部多僧契引伊𤚥覩誐里二合恨𧹞二合覩末隣儞悉里二合瑟吒二合引阿詣儞二合里也二合冒引乃引里帝部鉢帝室左二合阿鑁引波底里嚩二合引喻嚩曩引地嚩室左二合伊舍引曩部哆引地鉢帝室左二合禰引冒引烏里嘆二合覩贊捺囉二合引里迦二合閉哆引摩賀室左二合禰引嚩引三摩娑哆二合引部尾曳引左曩引誐引馱囉引玉呬也二合誐嬭引娑彌引哆引鉢羅二合底鉢囉二合底怛吠二合曩儞吠引那難覩娑嚩二合迦娑嚩二合迦引歲引嚩禰舍引酥部怛嚩二合引誐里二合恨𧹞二合覩覩瑟吒二合引娑嚩羅引娑賽引儞也二合引娑補怛羅二合那引里引娑嚩二合惹乃引娑彌引哆引度波末隣補瑟波二合尾隷引波難左部𭨚覩惹也二合伽覽二合覩閉挽覩再鑁昧引怛囉焰二合引彌劍引悉弟彌𤚥引禰扇覩𪾼鑁覩藥薩里嚩二合儞拏引左囉引𧹞引迦嚕引怛也二合惹娑覽二合末隣迦里摩二合迦引里焰二合』妙臂菩薩所問經卷第三",
        "from": "T18n0896_003:0757c16_100",
        "context_with_next_sentence": false
    }
]