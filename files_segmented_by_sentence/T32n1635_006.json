[
    {
        "source_sentence": "大乘寶要義論卷第六",
        "from": "T32n1635_006:0063a20_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1635_006:0063a22_0",
        "context_with_next_sentence": true
    },
    {
        "source_sentence": "試鴻臚少卿傳梵大師賜紫",
        "from": "T32n1635_006:0063a23_0",
        "context_with_next_sentence": true
    },
    {
        "source_sentence": "沙門臣法護等奉　詔譯如《寶積經》云，假使滿三界中一切有情，是諸有情各各造立如來塔廟，如是色相一一高顯猶如須彌山王，而諸有情經於殑伽沙數劫中，各各尊重供養是塔。",
        "from": "T32n1635_006:0063a28_11",
        "context_with_next_sentence": true
    },
    {
        "source_sentence": "若有不離一切智心菩薩，但置一華而為供養，此獲福蘊勝前福蘊其數倍多。",
        "from": "T32n1635_006:0063b01_6",
        "context_with_next_sentence": true
    },
    {
        "source_sentence": "彼經又云，假使三千大千世界一切有情悉住大乘，而復皆成轉輪聖王，設以香油如大海水，積燃燈草等須彌量，各各燃是廣大燈明，供養如來所有塔廟。",
        "from": "T32n1635_006:0063b04_16",
        "context_with_next_sentence": true
    },
    {
        "source_sentence": "若有出家菩薩取燃燈草投少分油，於佛塔前燃燈供養，此獲福蘊倍勝於前燈明布施，百分不及一，乃至烏波尼殺曇分亦不及一。",
        "from": "T32n1635_006:0063b07_16",
        "context_with_next_sentence": true
    },
    {
        "source_sentence": "又若彼諸轉輪聖王，各於佛及苾芻眾所普施一切受用樂具。",
        "from": "T32n1635_006:0063b09_5",
        "context_with_next_sentence": true
    },
    {
        "source_sentence": "若有出家菩薩，以自持鉢所乞之食，先減施人然後自食，此獲福蘊勝前福蘊最上廣大。",
        "from": "T32n1635_006:0063b11_5",
        "context_with_next_sentence": true
    },
    {
        "source_sentence": "又若彼諸轉輪聖王，積以妙衣如須彌量，普施佛及諸苾芻眾。",
        "from": "T32n1635_006:0063b12_13",
        "context_with_next_sentence": true
    },
    {
        "source_sentence": "若有出家菩薩，但以三衣，或施十信心菩薩、或施佛及諸苾芻眾、或施如來塔廟之中，此獲福蘊比前所施極為殊勝。",
        "from": "T32n1635_006:0063b15_6",
        "context_with_next_sentence": true
    },
    {
        "source_sentence": "又若彼諸轉輪聖王，一一皆以滿閻浮提布設妙華，廣為供養如來塔廟。",
        "from": "T32n1635_006:0063b16_18",
        "context_with_next_sentence": true
    },
    {
        "source_sentence": "若有出家菩薩，下至但取一華供養如來塔廟者，此獲福蘊比前所施，百分不及一，乃至烏波尼殺曇分亦不及一。",
        "from": "T32n1635_006:0063b19_10",
        "context_with_next_sentence": true
    },
    {
        "source_sentence": "《次第出生經》云，當觀菩薩有其四種賢善稱讚，應於如來策勤供養。",
        "from": "T32n1635_006:0063b21_2",
        "context_with_next_sentence": true
    },
    {
        "source_sentence": "何等為四？",
        "from": "T32n1635_006:0063b21_7",
        "context_with_next_sentence": true
    },
    {
        "source_sentence": "一者自作最上布施供養，令他有情亦如是作供養勝行；",
        "from": "T32n1635_006:0063b22_11",
        "context_with_next_sentence": true
    },
    {
        "source_sentence": "二者勤誠供養諸如來已，轉復堅固大菩提心；",
        "from": "T32n1635_006:0063b23_13",
        "context_with_next_sentence": true
    },
    {
        "source_sentence": "三者現前瞻覩三十二種大丈夫相；",
        "from": "T32n1635_006:0063b24_9",
        "context_with_next_sentence": true
    },
    {
        "source_sentence": "四者種植善根而得增勝。",
        "from": "T32n1635_006:0063b25_2",
        "context_with_next_sentence": true
    },
    {
        "source_sentence": "此等四法，是為最上承事供養諸佛如來。",
        "from": "T32n1635_006:0063b26_1",
        "context_with_next_sentence": true
    },
    {
        "source_sentence": "《海慧問經》云，佛言：",
        "from": "T32n1635_006:0063b26_12",
        "context_with_next_sentence": true
    },
    {
        "source_sentence": "海慧！",
        "from": "T32n1635_006:0063b26_15",
        "context_with_next_sentence": true
    },
    {
        "source_sentence": "有三種最上承事供養如來之法。",
        "from": "T32n1635_006:0063b27_7",
        "context_with_next_sentence": true
    },
    {
        "source_sentence": "何等為三？",
        "from": "T32n1635_006:0063b27_12",
        "context_with_next_sentence": true
    },
    {
        "source_sentence": "一者發生大菩提心、二者攝受如來正法、三者廣為有情起大悲心，此等是為勝義供養之行。",
        "from": "T32n1635_006:0063b29_14",
        "context_with_next_sentence": true
    },
    {
        "source_sentence": "《慈氏師子吼經》云，無佛可想、無佛可觀，何況有佛可供養邪？",
        "from": "T32n1635_006:0063c02_2",
        "context_with_next_sentence": true
    },
    {
        "source_sentence": "有所得者，無有是處。",
        "from": "T32n1635_006:0063c02_12",
        "context_with_next_sentence": true
    },
    {
        "source_sentence": "此中何等是供養佛？",
        "from": "T32n1635_006:0063c03_1",
        "context_with_next_sentence": true
    },
    {
        "source_sentence": "所謂真供養者，應起無想無相之心。",
        "from": "T32n1635_006:0063c03_17",
        "context_with_next_sentence": true
    },
    {
        "source_sentence": "若無心心所作意、無佛想無法想無眾想、無補特伽羅想、無自他想，如是供養者是真供養諸佛如來。",
        "from": "T32n1635_006:0063c06_3",
        "context_with_next_sentence": true
    },
    {
        "source_sentence": "《般若波羅蜜多經》云，佛言：",
        "from": "T32n1635_006:0063c06_17",
        "context_with_next_sentence": true
    },
    {
        "source_sentence": "天主！",
        "from": "T32n1635_006:0063c06_20",
        "context_with_next_sentence": true
    },
    {
        "source_sentence": "假使殑伽沙數世界之中積滿如來舍利置於剎幢之上，若有人書寫般若波羅蜜多經俱為獻施，汝於二分之中當取何分？",
        "from": "T32n1635_006:0063c09_13",
        "context_with_next_sentence": true
    },
    {
        "source_sentence": "帝釋白佛言：",
        "from": "T32n1635_006:0063c09_19",
        "context_with_next_sentence": true
    },
    {
        "source_sentence": "世尊！",
        "from": "T32n1635_006:0063c10_2",
        "context_with_next_sentence": true
    },
    {
        "source_sentence": "我於此二分中當取般若波羅蜜多分。",
        "from": "T32n1635_006:0063c10_18",
        "context_with_next_sentence": true
    },
    {
        "source_sentence": "何以故？",
        "from": "T32n1635_006:0063c11_3",
        "context_with_next_sentence": true
    },
    {
        "source_sentence": "般若能生如來舍利故。",
        "from": "T32n1635_006:0063c11_13",
        "context_with_next_sentence": true
    },
    {
        "source_sentence": "若有供養修習般若波羅蜜多者，是即供養如來舍利。",
        "from": "T32n1635_006:0063c12_17",
        "context_with_next_sentence": true
    },
    {
        "source_sentence": "佛言：",
        "from": "T32n1635_006:0063c13_1",
        "context_with_next_sentence": true
    },
    {
        "source_sentence": "帝釋！",
        "from": "T32n1635_006:0063c13_4",
        "context_with_next_sentence": true
    },
    {
        "source_sentence": "若諸有情信解如來如實涅盤者，極為難得。",
        "from": "T32n1635_006:0063c14_4",
        "context_with_next_sentence": true
    },
    {
        "source_sentence": "此中何等是諸如來如實涅槃？",
        "from": "T32n1635_006:0063c14_17",
        "context_with_next_sentence": true
    },
    {
        "source_sentence": "無數經中作如是說。",
        "from": "T32n1635_006:0063c15_7",
        "context_with_next_sentence": true
    },
    {
        "source_sentence": "《如來興顯經》云，佛言：",
        "from": "T32n1635_006:0063c15_19",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0063c15_22",
        "context_with_next_sentence": true
    },
    {
        "source_sentence": "若諸菩薩樂欲了知諸佛如來大涅槃者，以慧觀察，先當了知法自性性。",
        "from": "T32n1635_006:0063c17_12",
        "context_with_next_sentence": true
    },
    {
        "source_sentence": "法自性者，謂即真如、實際、法界、虛空界、自性清淨際、無相際、我自性際，一切法自性如如涅槃。",
        "from": "T32n1635_006:0063c19_14",
        "context_with_next_sentence": true
    },
    {
        "source_sentence": "應如是了知如來如實涅槃。",
        "from": "T32n1635_006:0063c20_7",
        "context_with_next_sentence": true
    },
    {
        "source_sentence": "何以故？",
        "from": "T32n1635_006:0063c20_11",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0063c20_14",
        "context_with_next_sentence": true
    },
    {
        "source_sentence": "諸法本來如是，無生無所生。",
        "from": "T32n1635_006:0063c21_7",
        "context_with_next_sentence": true
    },
    {
        "source_sentence": "若法本來如是無生無所生，是故無有少法可得。",
        "from": "T32n1635_006:0063c22_8",
        "context_with_next_sentence": true
    },
    {
        "source_sentence": "然佛如來有所生者，但為有情喜樂相續乃有生故，如來入涅槃者，亦為有情厭倦生故，而實如來本無所生亦無涅槃。",
        "from": "T32n1635_006:0063c25_3",
        "context_with_next_sentence": true
    },
    {
        "source_sentence": "是諸如來常住法界。",
        "from": "T32n1635_006:0063c25_12",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0063c25_15",
        "context_with_next_sentence": true
    },
    {
        "source_sentence": "譬如日輪光明出現，普遍照耀一切世界，各於清淨水器之中見日光影，亦非日輪遍一切處，隨入器中乃有所現；",
        "from": "T32n1635_006:0063c28_6",
        "context_with_next_sentence": true
    },
    {
        "source_sentence": "若復彼彼清淨水器，或破壞時、或渾濁時、或減少時，彼日光明而悉不見。",
        "from": "T32n1635_006:0063c29_20",
        "context_with_next_sentence": true
    },
    {
        "source_sentence": "然日光影雖於器中而不顯現，非日之咎，以彼淨器自破壞故。",
        "from": "T32n1635_006:0064a02_7",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0064a02_10",
        "context_with_next_sentence": true
    },
    {
        "source_sentence": "如來亦復如是。",
        "from": "T32n1635_006:0064a02_17",
        "context_with_next_sentence": true
    },
    {
        "source_sentence": "法界日輪廣大光明，從法界中常所出現，普遍照耀隨順一切世間。",
        "from": "T32n1635_006:0064a04_7",
        "context_with_next_sentence": true
    },
    {
        "source_sentence": "若諸有情清淨心相續，如來即為出現影像。",
        "from": "T32n1635_006:0064a05_7",
        "context_with_next_sentence": true
    },
    {
        "source_sentence": "一切有情雖常覩見如來日輪影像，亦非如來遍一切處隨為出現。",
        "from": "T32n1635_006:0064a06_17",
        "context_with_next_sentence": true
    },
    {
        "source_sentence": "若復有情如彼壞器，不清淨心相續業煩惱覆故，不見如來日光影像，彼諸有情即起如來入涅槃想。",
        "from": "T32n1635_006:0064a09_4",
        "context_with_next_sentence": true
    },
    {
        "source_sentence": "然以如來入涅槃者，非如來咎，但為有情相續善根有破壞故。",
        "from": "T32n1635_006:0064a10_11",
        "context_with_next_sentence": true
    },
    {
        "source_sentence": "又復應以大涅槃法所可化度諸有情故，是故如來現入涅槃，而實如來無來無去亦無所住。",
        "from": "T32n1635_006:0064a12_14",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0064a12_17",
        "context_with_next_sentence": true
    },
    {
        "source_sentence": "譬如一切世間悉作火事，或復後時別異聚落國土城邑火事息滅，且非普盡一切世間火事皆息。",
        "from": "T32n1635_006:0064a15_2",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0064a15_5",
        "context_with_next_sentence": true
    },
    {
        "source_sentence": "如來亦復如是，普盡一切世界，隨順施作一切佛事。",
        "from": "T32n1635_006:0064a16_7",
        "context_with_next_sentence": true
    },
    {
        "source_sentence": "若餘佛剎中作佛事已現入涅槃，亦非一切世界諸佛悉入涅槃。",
        "from": "T32n1635_006:0064a17_16",
        "context_with_next_sentence": true
    },
    {
        "source_sentence": "如巧幻師善學幻法，諸明呪力而悉洞曉，於一切三千大千世界中普現其身作諸幻事，一切聚落國土城邑悉遍顯示。",
        "from": "T32n1635_006:0064a20_10",
        "context_with_next_sentence": true
    },
    {
        "source_sentence": "隨其幻力，若住一劫若過一劫、若餘聚落或城邑中，作幻事已隱自身相，亦非一切世間幻事皆隱。",
        "from": "T32n1635_006:0064a22_15",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0064a22_18",
        "context_with_next_sentence": true
    },
    {
        "source_sentence": "如來亦復如是，以無量如幻之智，善學方便勝慧智明，示現一切法界幻事。",
        "from": "T32n1635_006:0064a24_12",
        "context_with_next_sentence": true
    },
    {
        "source_sentence": "如來隨現，然如來身畢竟安住法界及虛空界，一切有情平等事業，別別剎土隨順作已示現涅槃，亦非一佛剎中入涅槃故一切法界如來悉入涅槃。",
        "from": "T32n1635_006:0064a28_1",
        "context_with_next_sentence": true
    },
    {
        "source_sentence": "佛子！",
        "from": "T32n1635_006:0064a28_4",
        "context_with_next_sentence": true
    },
    {
        "source_sentence": "諸有菩薩應如是知，諸佛如來大涅槃故，所知無量畢竟無著，法界無邊亦復無中，如虛空界自性廣大，真如無生而亦無滅安住實際，然以方便隨時示現。",
        "from": "T32n1635_006:0064b02_13",
        "context_with_next_sentence": true
    },
    {
        "source_sentence": "是故當知，一切世間勿生疲厭，隨先行願而自安住，一切世間一切剎土，成辦所有諸勝法行。",
        "from": "T32n1635_006:0064b04_15",
        "context_with_next_sentence": true
    },
    {
        "source_sentence": "《般若波羅蜜多經》云，大涅槃者，所謂自性空。",
        "from": "T32n1635_006:0064b05_17",
        "context_with_next_sentence": true
    },
    {
        "source_sentence": "《妙法蓮華經》云，佛言：",
        "from": "T32n1635_006:0064b06_7",
        "context_with_next_sentence": true
    },
    {
        "source_sentence": "迦葉！",
        "from": "T32n1635_006:0064b06_10",
        "context_with_next_sentence": true
    },
    {
        "source_sentence": "若能覺了彼一切法平等之性，是大涅槃。",
        "from": "T32n1635_006:0064b07_7",
        "context_with_next_sentence": true
    },
    {
        "source_sentence": "彼經又云，佛言：",
        "from": "T32n1635_006:0064b07_15",
        "context_with_next_sentence": true
    },
    {
        "source_sentence": "善男子！",
        "from": "T32n1635_006:0064b07_19",
        "context_with_next_sentence": true
    },
    {
        "source_sentence": "如來諸所作事而皆作已，成佛已來極甚久遠壽命無量，如來常住不入涅槃，為度有情故示現涅槃。",
        "from": "T32n1635_006:0064b10_4",
        "context_with_next_sentence": true
    },
    {
        "source_sentence": "何以故？",
        "from": "T32n1635_006:0064b10_8",
        "context_with_next_sentence": true
    },
    {
        "source_sentence": "應以如是緣成熟有情故。",
        "from": "T32n1635_006:0064b10_19",
        "context_with_next_sentence": true
    },
    {
        "source_sentence": "《大悲經》云，佛言：",
        "from": "T32n1635_006:0064b11_9",
        "context_with_next_sentence": true
    },
    {
        "source_sentence": "大梵！",
        "from": "T32n1635_006:0064b11_12",
        "context_with_next_sentence": true
    },
    {
        "source_sentence": "如是此世業盡、煩惱盡、苦盡，苦緣息滅寂然出離，此說是為涅槃。",
        "from": "T32n1635_006:0064b12_18",
        "context_with_next_sentence": true
    },
    {
        "source_sentence": "大梵！",
        "from": "T32n1635_006:0064b13_1",
        "context_with_next_sentence": true
    },
    {
        "source_sentence": "此中無復有人了是涅槃，謂業煩惱盡、自性清淨。",
        "from": "T32n1635_006:0064b14_3",
        "context_with_next_sentence": true
    },
    {
        "source_sentence": "〈出世品〉云，諸佛方便開示無邊涅槃之法。",
        "from": "T32n1635_006:0064b15_2",
        "context_with_next_sentence": true
    },
    {
        "source_sentence": "《梵王問經》云，梵王白佛言：",
        "from": "T32n1635_006:0064b15_16",
        "context_with_next_sentence": true
    },
    {
        "source_sentence": "世尊！",
        "from": "T32n1635_006:0064b15_19",
        "context_with_next_sentence": true
    },
    {
        "source_sentence": "諸出家者於隨所樂一切相中若能止息，此說是為涅槃。",
        "from": "T32n1635_006:0064b17_2",
        "context_with_next_sentence": true
    },
    {
        "source_sentence": "佛言：",
        "from": "T32n1635_006:0064b17_5",
        "context_with_next_sentence": true
    },
    {
        "source_sentence": "大梵！",
        "from": "T32n1635_006:0064b17_8",
        "context_with_next_sentence": true
    },
    {
        "source_sentence": "此互為緣所成立故。",
        "from": "T32n1635_006:0064b17_17",
        "context_with_next_sentence": true
    },
    {
        "source_sentence": "《覺智方廣經》云，佛言：",
        "from": "T32n1635_006:0064b18_7",
        "context_with_next_sentence": true
    },
    {
        "source_sentence": "大目乾連！",
        "from": "T32n1635_006:0064b18_12",
        "context_with_next_sentence": true
    },
    {
        "source_sentence": "過去有佛號名稱高顯，彼佛剎中唯聲聞眾。",
        "from": "T32n1635_006:0064b19_10",
        "context_with_next_sentence": true
    },
    {
        "source_sentence": "是時有一苾芻名等，觀諸所緣住大乘行。",
        "from": "T32n1635_006:0064b20_8",
        "context_with_next_sentence": true
    },
    {
        "source_sentence": "是人曾於無量俱胝那庾多佛所種植善根，於阿耨多羅三藐三菩提心曾無退轉，安住無上大乘法中，欲令嚴淨不可說不可說佛剎。",
        "from": "T32n1635_006:0064b23_9",
        "context_with_next_sentence": true
    },
    {
        "source_sentence": "其佛剎中無別有情發菩提心，是時彼苾芻雖廣植善根，然於甚深法中生輕慢心，以是緣故當生長壽天。",
        "from": "T32n1635_006:0064b25_17",
        "context_with_next_sentence": true
    },
    {
        "source_sentence": "時名稱高顯如來如其所應作佛事已，即時普觀一切佛剎，何等剎中有情不作佛事？",
        "from": "T32n1635_006:0064b27_16",
        "context_with_next_sentence": true
    },
    {
        "source_sentence": "還自觀見我剎土中，有一苾芻住大乘行、是菩提器。",
        "from": "T32n1635_006:0064b29_1",
        "context_with_next_sentence": true
    },
    {
        "source_sentence": "然彼苾芻有障難事，以生長壽天故，彼之身器不能堪任令其種植菩提善根。",
        "from": "T32n1635_006:0064c01_14",
        "context_with_next_sentence": true
    },
    {
        "source_sentence": "是人命終之後，當墮阿鼻大地獄中，亦復不能堪任種植菩提善根。",
        "from": "T32n1635_006:0064c03_6",
        "context_with_next_sentence": true
    },
    {
        "source_sentence": "地獄出已生於人中而復聾瘂，諸有所作舉手示物，或假他緣方曉其事。",
        "from": "T32n1635_006:0064c04_19",
        "context_with_next_sentence": true
    },
    {
        "source_sentence": "是時名稱高顯如來為欲化度彼苾芻故，以善方便，於六十俱胝那庾多生中，捍勞忍苦作諸化事使令成熟。",
        "from": "T32n1635_006:0064c07_8",
        "context_with_next_sentence": true
    },
    {
        "source_sentence": "佛言：",
        "from": "T32n1635_006:0064c07_11",
        "context_with_next_sentence": true
    },
    {
        "source_sentence": "大目乾連！",
        "from": "T32n1635_006:0064c07_16",
        "context_with_next_sentence": true
    },
    {
        "source_sentence": "汝且觀彼如來大悲心故，為一有情經如是時受其勞苦，乃至彼苾芻機緣成熟安住不退轉地。",
        "from": "T32n1635_006:0064c09_18",
        "context_with_next_sentence": true
    },
    {
        "source_sentence": "大目乾連！",
        "from": "T32n1635_006:0064c10_4",
        "context_with_next_sentence": true
    },
    {
        "source_sentence": "於汝意云何？",
        "from": "T32n1635_006:0064c10_10",
        "context_with_next_sentence": true
    },
    {
        "source_sentence": "彼時名稱高顯如來者豈異人乎？",
        "from": "T32n1635_006:0064c11_5",
        "context_with_next_sentence": true
    },
    {
        "source_sentence": "即現一切義如來是。",
        "from": "T32n1635_006:0064c11_14",
        "context_with_next_sentence": true
    },
    {
        "source_sentence": "彼等觀諸所緣苾芻者，即無量光如來是。",
        "from": "T32n1635_006:0064c12_13",
        "context_with_next_sentence": true
    },
    {
        "source_sentence": "《父子合集經．先行品》云，佛言：",
        "from": "T32n1635_006:0064c13_8",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_006:0064c13_12",
        "context_with_next_sentence": true
    },
    {
        "source_sentence": "彼過去世輪迴之中無量阿僧祇不思議無等比無初際，時有如來名曰帝幢，經于殑伽沙數等世界佛剎，是諸佛剎中諸有情類，皆悉得其五種樂事，或有有情得其欲樂、或得出離樂、或得禪定樂、或得三摩地樂、或得阿耨多羅三藐三菩提樂。",
        "from": "T32n1635_006:0064c19_1",
        "context_with_next_sentence": true
    },
    {
        "source_sentence": "而彼有情雖受諸樂然無繫著，譬如飛鳥騰翔空中而得自在。",
        "from": "T32n1635_006:0064c20_8",
        "context_with_next_sentence": true
    },
    {
        "source_sentence": "彼諸有情受樂亦然，悉無所著。",
        "from": "T32n1635_006:0064c21_3",
        "context_with_next_sentence": true
    },
    {
        "source_sentence": "妙吉祥白佛言：",
        "from": "T32n1635_006:0064c21_10",
        "context_with_next_sentence": true
    },
    {
        "source_sentence": "世尊！",
        "from": "T32n1635_006:0064c21_13",
        "context_with_next_sentence": true
    },
    {
        "source_sentence": "彼時帝幢如來者，即我世尊釋迦牟尼佛是。",
        "from": "T32n1635_006:0064c22_13",
        "context_with_next_sentence": true
    },
    {
        "source_sentence": "《入楞伽經》頌云：",
        "from": "T32n1635_006:0064c23_1",
        "context_with_next_sentence": true
    },
    {
        "source_sentence": "我不觀寂靜，　　亦不起行相，",
        "from": "T32n1635_006:0064c24_0",
        "context_with_next_sentence": true
    },
    {
        "source_sentence": "復無分別心，　　故我證涅槃。",
        "from": "T32n1635_006:0064c25_13",
        "context_with_next_sentence": true
    },
    {
        "source_sentence": "此中當知，於一乘信解極為難得。",
        "from": "T32n1635_006:0064c26_14",
        "context_with_next_sentence": true
    },
    {
        "source_sentence": "此一乘者，而諸經中皆作是說。",
        "from": "T32n1635_006:0064c27_8",
        "context_with_next_sentence": true
    },
    {
        "source_sentence": "《妙法蓮華經》云，我發起一乘為有情說法，所謂佛乘，無二無三。",
        "from": "T32n1635_006:0064c28_17",
        "context_with_next_sentence": true
    },
    {
        "source_sentence": "十方一切世界法爾如是。",
        "from": "T32n1635_006:0064c29_8",
        "context_with_next_sentence": true
    },
    {
        "source_sentence": "何以故？",
        "from": "T32n1635_006:0064c29_12",
        "context_with_next_sentence": true
    },
    {
        "source_sentence": "若過去世十方一切世界諸佛如來，皆發起一乘為有情說法。",
        "from": "T32n1635_006:0065a02_1",
        "context_with_next_sentence": true
    },
    {
        "source_sentence": "若未來世十方一切世界諸佛如來，亦發起一乘為有情說法。",
        "from": "T32n1635_006:0065a03_8",
        "context_with_next_sentence": true
    },
    {
        "source_sentence": "若今現在十方一切世界諸佛如來，復發起一乘為有情說法，所謂佛乘。",
        "from": "T32n1635_006:0065a05_2",
        "context_with_next_sentence": true
    },
    {
        "source_sentence": "以是緣故，十方世界尚無二乘而可建立，何況有三。",
        "from": "T32n1635_006:0065a06_6",
        "context_with_next_sentence": true
    },
    {
        "source_sentence": "〈真實品〉云，佛言：",
        "from": "T32n1635_006:0065a06_16",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_006:0065a06_20",
        "context_with_next_sentence": true
    },
    {
        "source_sentence": "由昔因中一乘境界能具足故，今佛剎中唯一乘法而為出離，而無聲聞緣覺二乘建立。",
        "from": "T32n1635_006:0065a08_16",
        "context_with_next_sentence": true
    },
    {
        "source_sentence": "何以故？",
        "from": "T32n1635_006:0065a09_1",
        "context_with_next_sentence": true
    },
    {
        "source_sentence": "如來已離種種想故。",
        "from": "T32n1635_006:0065a09_10",
        "context_with_next_sentence": true
    },
    {
        "source_sentence": "若有人言：",
        "from": "T32n1635_006:0065a09_15",
        "context_with_next_sentence": true
    },
    {
        "source_sentence": "如來或說大乘之法、或說緣覺乘、或說聲聞乘者。",
        "from": "T32n1635_006:0065a10_17",
        "context_with_next_sentence": true
    },
    {
        "source_sentence": "是人於如來所起不清淨心、不平等心、取著之心。",
        "from": "T32n1635_006:0065a11_19",
        "context_with_next_sentence": true
    },
    {
        "source_sentence": "《大悲經》云，佛言：",
        "from": "T32n1635_006:0065a12_9",
        "context_with_next_sentence": true
    },
    {
        "source_sentence": "我若說有種種想者，即於法中自生諂曲。",
        "from": "T32n1635_006:0065a13_5",
        "context_with_next_sentence": true
    },
    {
        "source_sentence": "然我為諸有情所說諸法，皆悉令於菩提樂欲得大乘法一切智攝，使諸有情同到一切智智之地。",
        "from": "T32n1635_006:0065a15_8",
        "context_with_next_sentence": true
    },
    {
        "source_sentence": "是故無彼諸乘分位而可建立，亦無諸地我所建立，亦不建立補特伽羅事，亦無少行及無量行之所建立，復無三乘而可分別。",
        "from": "T32n1635_006:0065a18_6",
        "context_with_next_sentence": true
    },
    {
        "source_sentence": "彼無分別性入法界門，但為世俗諦故開示引導方便宣說，勝義諦中唯一乘法而無有二。",
        "from": "T32n1635_006:0065a20_7",
        "context_with_next_sentence": true
    },
    {
        "source_sentence": "《般若波羅蜜多經》云，佛言：",
        "from": "T32n1635_006:0065a20_21",
        "context_with_next_sentence": true
    },
    {
        "source_sentence": "天主！",
        "from": "T32n1635_006:0065a21_2",
        "context_with_next_sentence": true
    },
    {
        "source_sentence": "若諸天子未發阿耨多羅三藐三菩提心者，我當令發阿耨多羅三藐三菩提心。",
        "from": "T32n1635_006:0065a22_17",
        "context_with_next_sentence": true
    },
    {
        "source_sentence": "若復不能決定發菩提心者，我亦當令隨喜發於阿耨多羅三藐三菩提心。",
        "from": "T32n1635_006:0065a24_11",
        "context_with_next_sentence": true
    },
    {
        "source_sentence": "何以故？",
        "from": "T32n1635_006:0065a24_15",
        "context_with_next_sentence": true
    },
    {
        "source_sentence": "彼於生死流中相續不斷故。",
        "from": "T32n1635_006:0065a25_8",
        "context_with_next_sentence": true
    },
    {
        "source_sentence": "我意不欲令彼諸善根分有所隱沒，當令於彼最勝法中而有所得。",
        "from": "T32n1635_006:0065a26_18",
        "context_with_next_sentence": true
    },
    {
        "source_sentence": "〈大集會品〉云，一乘普攝彼一切乘，以其一乘攝諸乘故。",
        "from": "T32n1635_006:0065a28_4",
        "context_with_next_sentence": true
    },
    {
        "source_sentence": "同歸一理，普入法界無分別性。",
        "from": "T32n1635_006:0065a28_18",
        "context_with_next_sentence": true
    },
    {
        "source_sentence": "《總持自在王問經》云，佛不說有種種之想。",
        "from": "T32n1635_006:0065a29_17",
        "context_with_next_sentence": true
    },
    {
        "source_sentence": "然佛出世，諸所作事悉同一味法界，而無障礙容受一切有情。",
        "from": "T32n1635_006:0065b02_5",
        "context_with_next_sentence": true
    },
    {
        "source_sentence": "自成正覺已，復令諸有情而亦覺了，然後轉妙法輪，所謂不退轉輪。",
        "from": "T32n1635_006:0065b03_16",
        "context_with_next_sentence": true
    },
    {
        "source_sentence": "譬如治寶之師，於其寶所但取假色瑠璃，先以灰水磨淬令潔，次用黑膩之髮而復治之。",
        "from": "T32n1635_006:0065b05_15",
        "context_with_next_sentence": true
    },
    {
        "source_sentence": "然其寶師曾無疲倦，後以肉汁及以繒帛重復磨治，又用大藥汁及細妙衣次第精治，然後瑩潔，去其假色同真瑠璃。",
        "from": "T32n1635_006:0065b08_10",
        "context_with_next_sentence": true
    },
    {
        "source_sentence": "如來亦復如是，知有情界本不清淨，乃為宣說無常、苦、無我、不淨之法，令於輪迴起厭離想，後以聖法調伏方便開導，如來亦不暫生疲倦；",
        "from": "T32n1635_006:0065b11_12",
        "context_with_next_sentence": true
    },
    {
        "source_sentence": "後為宣說空無相無願之法，令其開覺如來之眼，如來亦不暫生疲倦；",
        "from": "T32n1635_006:0065b13_4",
        "context_with_next_sentence": true
    },
    {
        "source_sentence": "後為宣說不退轉輪，及說三輪清淨，引導有情令入如來境界之中，平等超越種種因性，咸證如來清淨法性。",
        "from": "T32n1635_006:0065b15_13",
        "context_with_next_sentence": true
    },
    {
        "source_sentence": "此說是為世間究竟得無上果。",
        "from": "T32n1635_006:0065b16_7",
        "context_with_next_sentence": true
    },
    {
        "source_sentence": "《阿惟越致經》云，不退轉輪平等故，諸佛說法亦平等。",
        "from": "T32n1635_006:0065b17_11",
        "context_with_next_sentence": true
    },
    {
        "source_sentence": "是故如來為下劣信解諸有情類不能解了一乘法故，乃出娑婆世界五濁時中，以善方便為彼有情建立佛事使成佛果。",
        "from": "T32n1635_006:0065b20_6",
        "context_with_next_sentence": true
    },
    {
        "source_sentence": "《勝鬘師子吼經》云，諸佛如來方便宣說此涅槃法，從三乘中出生諸乘，然由一乘之法取證阿耨多羅三藐三菩提。",
        "from": "T32n1635_006:0065b22_16",
        "context_with_next_sentence": true
    },
    {
        "source_sentence": "《入楞伽經》云，諸煩惱種子入三摩地、三摩鉢底，如實覺了住無漏界，復入聲聞緣覺無漏界中，出世勝行圓滿成辦，得不思議法身自在。",
        "from": "T32n1635_006:0065b25_19",
        "context_with_next_sentence": true
    },
    {
        "source_sentence": "如來為所化有情成諸善行故，以善方便說種種乘。",
        "from": "T32n1635_006:0065b27_3",
        "context_with_next_sentence": true
    },
    {
        "source_sentence": "是故諸如來於種種界中非但說三乘，亦說餘乘法。",
        "from": "T32n1635_006:0065b28_7",
        "context_with_next_sentence": true
    },
    {
        "source_sentence": "大乘寶要義論卷第六",
        "from": "T32n1635_006:0065b29_100",
        "context_with_next_sentence": false
    }
]