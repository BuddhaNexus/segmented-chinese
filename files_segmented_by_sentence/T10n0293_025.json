[
    {
        "source_sentence": "大方廣佛華嚴經卷第二十五",
        "from": "T10n0293_025:0773b09_0",
        "context_with_next_sentence": true
    },
    {
        "source_sentence": "罽賓國三藏般若奉　詔譯",
        "from": "T10n0293_025:0773b11_0",
        "context_with_next_sentence": true
    },
    {
        "source_sentence": "入不思議解脫境界普賢行願品",
        "from": "T10n0293_025:0773b12_0",
        "context_with_next_sentence": true
    },
    {
        "source_sentence": "爾時，夜神告善財言：",
        "from": "T10n0293_025:0773b13_9",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773b13_14",
        "context_with_next_sentence": true
    },
    {
        "source_sentence": "如汝所問，從幾時來發菩提心修菩薩行，如是之義，我承佛力當為汝說。",
        "from": "T10n0293_025:0773b15_5",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773b15_10",
        "context_with_next_sentence": true
    },
    {
        "source_sentence": "菩薩智輪，寂靜圓滿，遠離一切分別境界；",
        "from": "T10n0293_025:0773b16_8",
        "context_with_next_sentence": true
    },
    {
        "source_sentence": "不可以生死妄想之中，長短、染淨、廣狹、多少，如是諸劫，分別顯示開悟眾生。",
        "from": "T10n0293_025:0773b18_3",
        "context_with_next_sentence": true
    },
    {
        "source_sentence": "何以故？",
        "from": "T10n0293_025:0773b18_7",
        "context_with_next_sentence": true
    },
    {
        "source_sentence": "菩薩智輪，本性清淨，離一切分別網，超一切障礙山，隨所應化而普照故。",
        "from": "T10n0293_025:0773b19_19",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773b20_4",
        "context_with_next_sentence": true
    },
    {
        "source_sentence": "譬如日輪，體無晝夜，但出時名晝，沒時名夜；",
        "from": "T10n0293_025:0773b21_3",
        "context_with_next_sentence": true
    },
    {
        "source_sentence": "菩薩智輪，亦復如是，無有分別，亦無三世，但隨世間及菩薩智輪威德力故，於無別中建立差別教化眾生，言其止住，前劫後劫，染淨多少。",
        "from": "T10n0293_025:0773b24_6",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773b24_11",
        "context_with_next_sentence": true
    },
    {
        "source_sentence": "譬如日輪，住閻浮空，其影悉現一切淨寶，及以河海、池沼、器物、諸淨水中，一切眾生莫不目見，而彼日輪不來至此；",
        "from": "T10n0293_025:0773b26_19",
        "context_with_next_sentence": true
    },
    {
        "source_sentence": "菩薩淨智圓滿日輪，亦復如是，出諸有海，住佛實法寂靜空中，無有所依，但為化度諸眾生故，而於諸趣隨類受生，實不生死，亦無染著，無長短劫諸想分別。",
        "from": "T10n0293_025:0773c01_11",
        "context_with_next_sentence": true
    },
    {
        "source_sentence": "何以故？",
        "from": "T10n0293_025:0773c01_15",
        "context_with_next_sentence": true
    },
    {
        "source_sentence": "菩薩究竟離心想見一切顛倒，得真寂見見法實性，知諸世間如夢如幻，無我無人，但以大悲大願力故，放無垢光廣大圓滿，現眾生前教化調伏。",
        "from": "T10n0293_025:0773c05_1",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773c05_6",
        "context_with_next_sentence": true
    },
    {
        "source_sentence": "譬如船師，常以大船於河流中，不依此岸、不著彼岸、不住中流而度眾生，無有休息；",
        "from": "T10n0293_025:0773c07_2",
        "context_with_next_sentence": true
    },
    {
        "source_sentence": "菩薩摩訶薩亦復如是，以波羅蜜船於生死流中，不厭生死、不取涅槃、不住中流而度眾生，達於彼岸，無有休息。",
        "from": "T10n0293_025:0773c09_13",
        "context_with_next_sentence": true
    },
    {
        "source_sentence": "雖於無量無數劫中，常勤精進，修菩薩行教化眾生，未曾分別劫數長短。",
        "from": "T10n0293_025:0773c11_5",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773c11_10",
        "context_with_next_sentence": true
    },
    {
        "source_sentence": "如太虛空，一切世界於中成壞而無分別，本性清淨；",
        "from": "T10n0293_025:0773c12_12",
        "context_with_next_sentence": true
    },
    {
        "source_sentence": "無染、無亂，無礙、無厭，非長、非短，盡未來劫持一切剎。",
        "from": "T10n0293_025:0773c13_17",
        "context_with_next_sentence": true
    },
    {
        "source_sentence": "菩薩摩訶薩亦復如是，以等虛空界廣大深心，起大願風輪，攝諸眾生令離惡道，生諸善趣，悉令安住一切智地，滅諸煩惱生死苦縛，而無憂喜疲厭之心。",
        "from": "T10n0293_025:0773c17_5",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773c17_10",
        "context_with_next_sentence": true
    },
    {
        "source_sentence": "如幻化人，雖復具足一切色身肢體圓滿，而無入息及以出息、寒熱、飢渴、憂喜、生死十種之事；",
        "from": "T10n0293_025:0773c19_14",
        "context_with_next_sentence": true
    },
    {
        "source_sentence": "菩薩摩訶薩亦復如是，以如幻智平等法身，現眾色相，於諸有趣住無量劫教化眾生，於生死中一切境界亦無十事，所謂：",
        "from": "T10n0293_025:0773c22_8",
        "context_with_next_sentence": true
    },
    {
        "source_sentence": "無欣、無厭、無愛、無恚、無苦、無樂、無取、無捨、無安、無怖。",
        "from": "T10n0293_025:0773c23_16",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773c23_21",
        "context_with_next_sentence": true
    },
    {
        "source_sentence": "菩薩智慧雖復如是甚深難測，我當承佛威神之力，為汝解說，令未來世諸菩薩等，滿足種種廣大願門，成就增長種種諸力。",
        "from": "T10n0293_025:0773c26_13",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0773c27_4",
        "context_with_next_sentence": true
    },
    {
        "source_sentence": "乃往古世過世界海極微塵數劫，有世界名寶光明，劫名妙光。",
        "from": "T10n0293_025:0773c28_11",
        "context_with_next_sentence": true
    },
    {
        "source_sentence": "於其劫中有一萬佛出興于世：",
        "from": "T10n0293_025:0773c29_5",
        "context_with_next_sentence": true
    },
    {
        "source_sentence": "其最初佛，號法輪大聲虛空雲燈王如來、應、正等覺，十號圓滿。",
        "from": "T10n0293_025:0774a01_16",
        "context_with_next_sentence": true
    },
    {
        "source_sentence": "彼四天下閻浮提中，有一王都，名一切愛樂寶莊嚴；",
        "from": "T10n0293_025:0774a02_18",
        "context_with_next_sentence": true
    },
    {
        "source_sentence": "城東不遠有一大林，名曰妙光；",
        "from": "T10n0293_025:0774a03_12",
        "context_with_next_sentence": true
    },
    {
        "source_sentence": "於彼林中有菩提樹，名寶拘蘇摩華雲；",
        "from": "T10n0293_025:0774a04_10",
        "context_with_next_sentence": true
    },
    {
        "source_sentence": "於其樹下有師子座，名毘盧遮那摩尼王蓮華藏。",
        "from": "T10n0293_025:0774a05_11",
        "context_with_next_sentence": true
    },
    {
        "source_sentence": "時，彼如來於此座上，成阿耨多羅三藐三菩提；",
        "from": "T10n0293_025:0774a06_13",
        "context_with_next_sentence": true
    },
    {
        "source_sentence": "滿一百年坐於最勝菩提道場，為諸菩薩、諸天世人、及閻浮提宿植善根已成熟者，演說正法。",
        "from": "T10n0293_025:0774a08_15",
        "context_with_next_sentence": true
    },
    {
        "source_sentence": "「是時，國王名曰勝光；",
        "from": "T10n0293_025:0774a09_5",
        "context_with_next_sentence": true
    },
    {
        "source_sentence": "時世人民壽一萬歲，其中多有殺、盜、婬佚、妄言、綺語、離間、麁惡、貪、瞋、邪見、不孝父母、不敬沙門、婆羅門等，如是諸惡增長熾盛。",
        "from": "T10n0293_025:0774a12_4",
        "context_with_next_sentence": true
    },
    {
        "source_sentence": "時，王為欲調伏彼等惡法眾生，令住十善廣大成就，造立囹圄，枷鎖禁閉，無量眾生於中受苦。",
        "from": "T10n0293_025:0774a14_6",
        "context_with_next_sentence": true
    },
    {
        "source_sentence": "王有太子名能勝性，端正殊特，人所喜見，最勝清淨，妙色圓滿，具二十八大人之相。",
        "from": "T10n0293_025:0774a16_4",
        "context_with_next_sentence": true
    },
    {
        "source_sentence": "處自宮中，采女圍遶，遙聞獄囚楚毒音聲，心懷傷愍，從宮殿出，入牢獄中，見諸罪人杻械枷鎖，遞相連繫，置幽闇處，或以火炙、或以煙熏、或被榜笞、或遭臏割，裸形亂髮、飢渴羸瘦、筋斷骨現、號叫苦劇；",
        "from": "T10n0293_025:0774a20_16",
        "context_with_next_sentence": true
    },
    {
        "source_sentence": "太子見已，心生悲愍，發起利益救護之心，以無畏聲安慰之言：",
        "from": "T10n0293_025:0774a22_4",
        "context_with_next_sentence": true
    },
    {
        "source_sentence": "『汝莫憂惱，汝勿愁怖，我當令汝悉得解脫。",
        "from": "T10n0293_025:0774a23_3",
        "context_with_next_sentence": true
    },
    {
        "source_sentence": "』便詣王所而白王言：",
        "from": "T10n0293_025:0774a23_13",
        "context_with_next_sentence": true
    },
    {
        "source_sentence": "『獄中罪人苦毒難處，願垂寬宥，施以無畏。",
        "from": "T10n0293_025:0774a24_13",
        "context_with_next_sentence": true
    },
    {
        "source_sentence": "』「時，王即集五百大臣，而問之言：",
        "from": "T10n0293_025:0774a25_7",
        "context_with_next_sentence": true
    },
    {
        "source_sentence": "『是事云何？",
        "from": "T10n0293_025:0774a25_13",
        "context_with_next_sentence": true
    },
    {
        "source_sentence": "』「諸臣答言：",
        "from": "T10n0293_025:0774a25_20",
        "context_with_next_sentence": true
    },
    {
        "source_sentence": "『彼罪人者，私竊官物，謀奪王位，盜入宮闈，罪應刑戮，不宜寬恕以亂王法；",
        "from": "T10n0293_025:0774a27_10",
        "context_with_next_sentence": true
    },
    {
        "source_sentence": "有哀救者，罪亦當死。",
        "from": "T10n0293_025:0774a27_20",
        "context_with_next_sentence": true
    },
    {
        "source_sentence": "』「時，彼太子聞是語已，悲心轉切，語大臣言：",
        "from": "T10n0293_025:0774a28_20",
        "context_with_next_sentence": true
    },
    {
        "source_sentence": "『如汝所說，但放罪人，所有苦事我悉代受，隨其所應可以治我。",
        "from": "T10n0293_025:0774b01_6",
        "context_with_next_sentence": true
    },
    {
        "source_sentence": "我為彼等苦惱繫縛一切眾生，得解脫故，粉身歿命，無所顧惜，要令罪人皆得免離。",
        "from": "T10n0293_025:0774b03_4",
        "context_with_next_sentence": true
    },
    {
        "source_sentence": "何以故？",
        "from": "T10n0293_025:0774b03_8",
        "context_with_next_sentence": true
    },
    {
        "source_sentence": "若我不救此等眾生令解脫者，云何能救三界牢獄諸苦眾生？",
        "from": "T10n0293_025:0774b04_15",
        "context_with_next_sentence": true
    },
    {
        "source_sentence": "一切眾生在三界中，為諸貪愛之所繫縛，入於種種黑闇稠林，愚癡所蔽，貧無功德，墮諸惡趣，身形鄙陋，諸根放逸，其心迷惑，不求出道，失智慧光，樂著三有，斷諸福德，滅諸智慧，種種煩惱濁亂其心，住苦牢獄，入魔羂網，生老病死，憂悲惱害。",
        "from": "T10n0293_025:0774b10_4",
        "context_with_next_sentence": true
    },
    {
        "source_sentence": "如是諸苦，常所逼迫，我當云何令彼解脫？",
        "from": "T10n0293_025:0774b11_3",
        "context_with_next_sentence": true
    },
    {
        "source_sentence": "是故，應捨一切珍財、眷屬、妻子、乃至身命而救拔之，令彼獄囚而得離苦。",
        "from": "T10n0293_025:0774b12_15",
        "context_with_next_sentence": true
    },
    {
        "source_sentence": "』「時，諸大臣聞是語已，共詣王所，悉舉其手高聲唱言：",
        "from": "T10n0293_025:0774b14_1",
        "context_with_next_sentence": true
    },
    {
        "source_sentence": "『大王！",
        "from": "T10n0293_025:0774b14_5",
        "context_with_next_sentence": true
    },
    {
        "source_sentence": "當知如太子意毀壞王法，禍及萬人，若王愛念不速治責，王之寶祚亦不久立。",
        "from": "T10n0293_025:0774b16_1",
        "context_with_next_sentence": true
    },
    {
        "source_sentence": "』王聞此言，赫然大怒，令誅太子及諸罪人。",
        "from": "T10n0293_025:0774b16_21",
        "context_with_next_sentence": true
    },
    {
        "source_sentence": "王后聞之，愁憂號哭，毀形降服，塵土坌身，與千采女及諸眷屬，馳詣王所，舉體投地，頂禮王足，俱白王言：",
        "from": "T10n0293_025:0774b19_7",
        "context_with_next_sentence": true
    },
    {
        "source_sentence": "『唯願大王，慈恕太子，賜其餘命。",
        "from": "T10n0293_025:0774b20_1",
        "context_with_next_sentence": true
    },
    {
        "source_sentence": "』王即迴意，語太子言：",
        "from": "T10n0293_025:0774b20_12",
        "context_with_next_sentence": true
    },
    {
        "source_sentence": "『此諸獄囚罪在難赦，故我勅汝莫救罪人，若救罪人必當殺汝。",
        "from": "T10n0293_025:0774b22_1",
        "context_with_next_sentence": true
    },
    {
        "source_sentence": "』「爾時，太子為欲開發廣大心故，為欲專求一切智故，為欲利益諸眾生故，為以大悲普救攝故，其心堅固無有退怯。",
        "from": "T10n0293_025:0774b24_12",
        "context_with_next_sentence": true
    },
    {
        "source_sentence": "復白王言：",
        "from": "T10n0293_025:0774b24_17",
        "context_with_next_sentence": true
    },
    {
        "source_sentence": "『願恕彼罪，身當受戮。",
        "from": "T10n0293_025:0774b25_7",
        "context_with_next_sentence": true
    },
    {
        "source_sentence": "』王言：",
        "from": "T10n0293_025:0774b25_11",
        "context_with_next_sentence": true
    },
    {
        "source_sentence": "『隨意。",
        "from": "T10n0293_025:0774b25_15",
        "context_with_next_sentence": true
    },
    {
        "source_sentence": "』爾時，王后既見太子悲救決定，復白王言：",
        "from": "T10n0293_025:0774b26_10",
        "context_with_next_sentence": true
    },
    {
        "source_sentence": "『願聽太子半月行施，恣意修福，然後就戮。",
        "from": "T10n0293_025:0774b27_9",
        "context_with_next_sentence": true
    },
    {
        "source_sentence": "』王即聽許。",
        "from": "T10n0293_025:0774b27_15",
        "context_with_next_sentence": true
    },
    {
        "source_sentence": "是時，王后、眷屬、妃嬪，蒙王許已，悲喜交集，不自勝任。",
        "from": "T10n0293_025:0774b28_20",
        "context_with_next_sentence": true
    },
    {
        "source_sentence": "「時，都城北有一大園，名曰日光，曾是往古諸仙施場。",
        "from": "T10n0293_025:0774c01_2",
        "context_with_next_sentence": true
    },
    {
        "source_sentence": "太子詣彼設大施會，須食與食，須衣與衣，乃至車乘、華鬘、瓔珞、塗香、末香、幢幡、寶蓋、及餘種種寶莊嚴具，隨有所求靡不周給。",
        "from": "T10n0293_025:0774c03_19",
        "context_with_next_sentence": true
    },
    {
        "source_sentence": "經半月已，於最後日，國王群臣、后妃采女、長者居士、城邑人眾、及諸外道，悉來集會。",
        "from": "T10n0293_025:0774c05_18",
        "context_with_next_sentence": true
    },
    {
        "source_sentence": "時，法輪大聲虛空雲燈王如來，知諸眾生調伏時至，即與大眾詣此施場。",
        "from": "T10n0293_025:0774c07_10",
        "context_with_next_sentence": true
    },
    {
        "source_sentence": "所謂：",
        "from": "T10n0293_025:0774c07_13",
        "context_with_next_sentence": true
    },
    {
        "source_sentence": "天王圍遶，龍王供養，夜叉王守護，乾闥婆王讚歎，阿脩羅王曲躬頂禮，迦樓羅王以清淨心散諸寶華，緊那羅王歡喜愛敬歌詠勸請，摩睺羅伽王一心觀察瞻仰尊顏；",
        "from": "T10n0293_025:0774c11_6",
        "context_with_next_sentence": true
    },
    {
        "source_sentence": "與此眾俱，入彼大會。",
        "from": "T10n0293_025:0774c11_16",
        "context_with_next_sentence": true
    },
    {
        "source_sentence": "「爾時，太子及諸大眾遙見如來相好端嚴，諸根寂定，如調順象；",
        "from": "T10n0293_025:0774c13_4",
        "context_with_next_sentence": true
    },
    {
        "source_sentence": "心無垢濁，如清淨池；",
        "from": "T10n0293_025:0774c13_14",
        "context_with_next_sentence": true
    },
    {
        "source_sentence": "威德自在，如大龍王；",
        "from": "T10n0293_025:0774c14_3",
        "context_with_next_sentence": true
    },
    {
        "source_sentence": "現大神通，示大自在；",
        "from": "T10n0293_025:0774c14_13",
        "context_with_next_sentence": true
    },
    {
        "source_sentence": "種種相好，莊嚴其身；",
        "from": "T10n0293_025:0774c15_2",
        "context_with_next_sentence": true
    },
    {
        "source_sentence": "放大光明，普照世界；",
        "from": "T10n0293_025:0774c15_12",
        "context_with_next_sentence": true
    },
    {
        "source_sentence": "一切毛孔，出香焰雲，震動十方無量佛剎；",
        "from": "T10n0293_025:0774c16_10",
        "context_with_next_sentence": true
    },
    {
        "source_sentence": "出興一切莊嚴具雲，普雨一切諸莊嚴具；",
        "from": "T10n0293_025:0774c17_8",
        "context_with_next_sentence": true
    },
    {
        "source_sentence": "以佛威神功德之力，一切眾生見者心淨，增長歡喜，銷滅煩惱。",
        "from": "T10n0293_025:0774c18_17",
        "context_with_next_sentence": true
    },
    {
        "source_sentence": "爾時，太子及諸大眾既見如來種種威力，心意清淨，踊躍無量，即於佛前五體投地，頂禮佛足，安施最勝清淨床座，合掌恭敬，而白佛言：",
        "from": "T10n0293_025:0774c21_20",
        "context_with_next_sentence": true
    },
    {
        "source_sentence": "『善來世尊！",
        "from": "T10n0293_025:0774c22_5",
        "context_with_next_sentence": true
    },
    {
        "source_sentence": "善來善逝！",
        "from": "T10n0293_025:0774c22_10",
        "context_with_next_sentence": true
    },
    {
        "source_sentence": "唯願哀愍攝受於我，處于此座。",
        "from": "T10n0293_025:0774c23_3",
        "context_with_next_sentence": true
    },
    {
        "source_sentence": "』以佛神力，淨居諸天即變此座為香摩尼寶蓮華藏師子之座，佛坐其上，諸菩薩眾各各就座，周匝圍遶，眷屬莊嚴。",
        "from": "T10n0293_025:0774c25_15",
        "context_with_next_sentence": true
    },
    {
        "source_sentence": "時，彼會中一切眾生，因見如來，患苦銷滅，垢障咸除，身器清淨，堪受聖法。",
        "from": "T10n0293_025:0774c27_11",
        "context_with_next_sentence": true
    },
    {
        "source_sentence": "「爾時，能勝性太子見彼人天一切世主、國王、大臣、長者、居士、乃至所有童男、童女、諸外道等，眾會集已，普遍觀察，偏袒右肩，右膝著地，合掌恭敬，一心觀佛，以偈讚曰：",
        "from": "T10n0293_025:0775a02_6",
        "context_with_next_sentence": true
    },
    {
        "source_sentence": "「『梵釋八部五通仙，　　種種辯才同讚佛，",
        "from": "T10n0293_025:0775a03_0",
        "context_with_next_sentence": true
    },
    {
        "source_sentence": "我以微力今隨讚，　　如蜂隨於妙翅飛。",
        "from": "T10n0293_025:0775a04_17",
        "context_with_next_sentence": true
    },
    {
        "source_sentence": "融金色相青蓮眼，　　銷殄魔軍過失除，",
        "from": "T10n0293_025:0775a05_0",
        "context_with_next_sentence": true
    },
    {
        "source_sentence": "威儀嚴淨德充盈，　　十力智光恒普照。",
        "from": "T10n0293_025:0775a06_17",
        "context_with_next_sentence": true
    },
    {
        "source_sentence": "住真寂樂無明盡，　　能除欲醉斷邪因，",
        "from": "T10n0293_025:0775a07_0",
        "context_with_next_sentence": true
    },
    {
        "source_sentence": "截諸愛網利群生，　　十力智光恒普照。",
        "from": "T10n0293_025:0775a08_17",
        "context_with_next_sentence": true
    },
    {
        "source_sentence": "日光天子出現時，　　雖能與世為明導，",
        "from": "T10n0293_025:0775a09_0",
        "context_with_next_sentence": true
    },
    {
        "source_sentence": "種種惑亂蔽其心，　　佛日自他無不照。",
        "from": "T10n0293_025:0775a10_17",
        "context_with_next_sentence": true
    },
    {
        "source_sentence": "雪山住世自在魔，　　龍為瓔珞獸皮服，",
        "from": "T10n0293_025:0775a11_0",
        "context_with_next_sentence": true
    },
    {
        "source_sentence": "常為女色之所昏，　　十力智光恒普照。",
        "from": "T10n0293_025:0775a12_17",
        "context_with_next_sentence": true
    },
    {
        "source_sentence": "月光天子耀世間，　　淨空列宿為嚴飾，",
        "from": "T10n0293_025:0775a13_0",
        "context_with_next_sentence": true
    },
    {
        "source_sentence": "種種惑亂覆其心，　　佛月自他無不照。",
        "from": "T10n0293_025:0775a14_17",
        "context_with_next_sentence": true
    },
    {
        "source_sentence": "青蓮華眼那羅延，　　除滅脩羅能變化，",
        "from": "T10n0293_025:0775a15_0",
        "context_with_next_sentence": true
    },
    {
        "source_sentence": "隨眠昏醉如胎藏，　　十力智光恒普照。",
        "from": "T10n0293_025:0775a16_17",
        "context_with_next_sentence": true
    },
    {
        "source_sentence": "帝釋手執金剛杵，　　威德能碎阿脩羅，",
        "from": "T10n0293_025:0775a17_0",
        "context_with_next_sentence": true
    },
    {
        "source_sentence": "常為女色昏醉心，　　十力智光恒普照。",
        "from": "T10n0293_025:0775a18_17",
        "context_with_next_sentence": true
    },
    {
        "source_sentence": "力賢三十三天主，　　威勢能破脩羅軍，",
        "from": "T10n0293_025:0775a19_0",
        "context_with_next_sentence": true
    },
    {
        "source_sentence": "由昏欲箭中其心，　　十力智光恒普照。",
        "from": "T10n0293_025:0775a20_17",
        "context_with_next_sentence": true
    },
    {
        "source_sentence": "犀牛婆藪蟻樓仙，　　五通神力無能制，",
        "from": "T10n0293_025:0775a21_0",
        "context_with_next_sentence": true
    },
    {
        "source_sentence": "貪欲愚癡常醉心，　　十力智光恒普照。",
        "from": "T10n0293_025:0775a22_17",
        "context_with_next_sentence": true
    },
    {
        "source_sentence": "勝論數論意仙等，　　一切外道常所宗，",
        "from": "T10n0293_025:0775a23_0",
        "context_with_next_sentence": true
    },
    {
        "source_sentence": "癡網所纏墜欲泥，　　十力智光恒普照。",
        "from": "T10n0293_025:0775a24_17",
        "context_with_next_sentence": true
    },
    {
        "source_sentence": "說四圍陀立世界，　　八面四臂勝身天，",
        "from": "T10n0293_025:0775a25_0",
        "context_with_next_sentence": true
    },
    {
        "source_sentence": "種種無明常自昏，　　十力智光恒普照。",
        "from": "T10n0293_025:0775a26_17",
        "context_with_next_sentence": true
    },
    {
        "source_sentence": "邪天愛欲無慚恥，　　那延好殺無愧心，",
        "from": "T10n0293_025:0775a27_0",
        "context_with_next_sentence": true
    },
    {
        "source_sentence": "鬼母血食害牛羊，　　頻那甘酒常昏醉。",
        "from": "T10n0293_025:0775a28_17",
        "context_with_next_sentence": true
    },
    {
        "source_sentence": "唯有如來恒住世，　　智眼常明如日光，",
        "from": "T10n0293_025:0775a29_0",
        "context_with_next_sentence": true
    },
    {
        "source_sentence": "眾生癡闇覆其心，　　不見善逝常迷沒。",
        "from": "T10n0293_025:0775b01_17",
        "context_with_next_sentence": true
    },
    {
        "source_sentence": "我於善逝非親屬，　　於諸異道亦非怨，",
        "from": "T10n0293_025:0775b02_0",
        "context_with_next_sentence": true
    },
    {
        "source_sentence": "異道既非奪我財，　　如來亦不與珍寶。",
        "from": "T10n0293_025:0775b03_17",
        "context_with_next_sentence": true
    },
    {
        "source_sentence": "但以世尊清淨語，　　決定利益無怨親，",
        "from": "T10n0293_025:0775b04_0",
        "context_with_next_sentence": true
    },
    {
        "source_sentence": "滌除妄垢顯心源，　　故我歸依無等者。",
        "from": "T10n0293_025:0775b05_17",
        "context_with_next_sentence": true
    },
    {
        "source_sentence": "能盡未來一切劫，　　利安一切諸眾生，",
        "from": "T10n0293_025:0775b06_0",
        "context_with_next_sentence": true
    },
    {
        "source_sentence": "拔苦與樂無懈心，　　故我頂禮慈悲者。",
        "from": "T10n0293_025:0775b07_17",
        "context_with_next_sentence": true
    },
    {
        "source_sentence": "瞻覩如來寂靜月，　　或起深信或生疑，",
        "from": "T10n0293_025:0775b08_0",
        "context_with_next_sentence": true
    },
    {
        "source_sentence": "或敬或慢或懷憂，　　究竟皆同解脫果。",
        "from": "T10n0293_025:0775b09_17",
        "context_with_next_sentence": true
    },
    {
        "source_sentence": "佛開廣大青蓮眼，　　妙相莊嚴功德身，",
        "from": "T10n0293_025:0775b10_0",
        "context_with_next_sentence": true
    },
    {
        "source_sentence": "人天共讚不能量，　　譬若萬流歸大海。",
        "from": "T10n0293_025:0775b11_17",
        "context_with_next_sentence": true
    },
    {
        "source_sentence": "我此舌根少稱讚，　　所生微分妙善根，",
        "from": "T10n0293_025:0775b12_0",
        "context_with_next_sentence": true
    },
    {
        "source_sentence": "普施法界諸眾生，　　願證法身成正覺。",
        "from": "T10n0293_025:0775b13_17",
        "context_with_next_sentence": true
    },
    {
        "source_sentence": "』「爾時，法輪大聲虛空雲燈王如來，知此太子及彼會中一切眾生，堪受聖化，以圓滿音說修多羅，名普照圓滿因，令諸眾生，隨類各解。",
        "from": "T10n0293_025:0775b16_20",
        "context_with_next_sentence": true
    },
    {
        "source_sentence": "時，彼會中有八十那由他眾生，遠塵離垢，於諸法中，得淨法眼；",
        "from": "T10n0293_025:0775b18_8",
        "context_with_next_sentence": true
    },
    {
        "source_sentence": "無量那由他眾生，得無學地；",
        "from": "T10n0293_025:0775b19_1",
        "context_with_next_sentence": true
    },
    {
        "source_sentence": "十千眾生，住大乘道，入普賢行，成滿大願。",
        "from": "T10n0293_025:0775b20_1",
        "context_with_next_sentence": true
    },
    {
        "source_sentence": "是時，十方各百佛剎極微塵數眾生，於大乘中，心得調伏；",
        "from": "T10n0293_025:0775b21_7",
        "context_with_next_sentence": true
    },
    {
        "source_sentence": "無量世界種種佛剎一切眾生，免離惡趣；",
        "from": "T10n0293_025:0775b22_6",
        "context_with_next_sentence": true
    },
    {
        "source_sentence": "復過算數無量眾生，生於天上；",
        "from": "T10n0293_025:0775b22_20",
        "context_with_next_sentence": true
    },
    {
        "source_sentence": "能勝性太子即於此時，得此菩薩普化眾生，令生善根解脫門。",
        "from": "T10n0293_025:0775b24_7",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0775b25_4",
        "context_with_next_sentence": true
    },
    {
        "source_sentence": "爾時太子豈異人乎？",
        "from": "T10n0293_025:0775b25_13",
        "context_with_next_sentence": true
    },
    {
        "source_sentence": "我身是也。",
        "from": "T10n0293_025:0775b25_18",
        "context_with_next_sentence": true
    },
    {
        "source_sentence": "我因往昔起大悲心，捨身命財一切眷屬，乃至人間安樂壽命，救彼獄中受苦繫縛一切眾生，皆令解脫；",
        "from": "T10n0293_025:0775b28_4",
        "context_with_next_sentence": true
    },
    {
        "source_sentence": "開門大施，心無障礙；",
        "from": "T10n0293_025:0775b28_14",
        "context_with_next_sentence": true
    },
    {
        "source_sentence": "供養於佛，令生歡喜；",
        "from": "T10n0293_025:0775b29_3",
        "context_with_next_sentence": true
    },
    {
        "source_sentence": "發菩提心，得此解脫。",
        "from": "T10n0293_025:0775b29_13",
        "context_with_next_sentence": true
    },
    {
        "source_sentence": "善男子！",
        "from": "T10n0293_025:0775b29_17",
        "context_with_next_sentence": true
    },
    {
        "source_sentence": "我於爾時，但為利益一切眾生，不著三界心無依止，不求果報無所希望，不貪世間一切名稱，不欲自讚輕毀於他，不戀一切世間財寶，於所行施離有相心，於諸世間種種境界，無所貪染，無所怖畏；",
        "from": "T10n0293_025:0775c05_6",
        "context_with_next_sentence": true
    },
    {
        "source_sentence": "但唯愛樂如來境界，淨菩提心，心性堅固猶若金剛，成就眾生勤求匪懈，以大悲力滅眾生苦，以如來力開發內心，觀察菩薩諸清淨行，莊嚴大乘出要之道，常樂觀察一切智門，修諸苦行得此解脫。",
        "from": "T10n0293_025:0775c09_15",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0775c09_20",
        "context_with_next_sentence": true
    },
    {
        "source_sentence": "於意云何？",
        "from": "T10n0293_025:0775c10_4",
        "context_with_next_sentence": true
    },
    {
        "source_sentence": "彼時五百大臣，於勝光王作不善語，欲害我者，豈異人乎？",
        "from": "T10n0293_025:0775c11_11",
        "context_with_next_sentence": true
    },
    {
        "source_sentence": "今提婆達多等五百徒黨惡比丘是。",
        "from": "T10n0293_025:0775c12_6",
        "context_with_next_sentence": true
    },
    {
        "source_sentence": "是諸人等，蒙佛教化調伏成熟，皆已授與阿耨多羅三藐三菩提記，於未來世過須彌山極微塵數劫；",
        "from": "T10n0293_025:0775c14_11",
        "context_with_next_sentence": true
    },
    {
        "source_sentence": "爾時，有劫名善光明，世界名寶光，於中成佛。",
        "from": "T10n0293_025:0775c15_13",
        "context_with_next_sentence": true
    },
    {
        "source_sentence": "其五百佛次第興世，最初如來，號曰大悲；",
        "from": "T10n0293_025:0775c16_12",
        "context_with_next_sentence": true
    },
    {
        "source_sentence": "第二，名饒益一切眾生願月王；",
        "from": "T10n0293_025:0775c17_5",
        "context_with_next_sentence": true
    },
    {
        "source_sentence": "第三，名大悲師子；",
        "from": "T10n0293_025:0775c17_14",
        "context_with_next_sentence": true
    },
    {
        "source_sentence": "第四，名利益一切世間；",
        "from": "T10n0293_025:0775c18_4",
        "context_with_next_sentence": true
    },
    {
        "source_sentence": "乃至最後，名曰醫王。",
        "from": "T10n0293_025:0775c18_14",
        "context_with_next_sentence": true
    },
    {
        "source_sentence": "雖彼諸佛大悲平等，然為調伏諸眾生故，種種國土功德莊嚴，種族、父母，受生、誕生，在家、出家，修菩薩道、往詣道場、降伏魔軍、成等正覺、轉正法輪、說修多羅、語言音聲、顯示神通、現大威力、光明眾會、壽命法住、及其名號，各各差別。",
        "from": "T10n0293_025:0775c24_1",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0775c24_6",
        "context_with_next_sentence": true
    },
    {
        "source_sentence": "彼諸罪人我所救者，即拘留孫等賢劫千佛是。",
        "from": "T10n0293_025:0775c25_5",
        "context_with_next_sentence": true
    },
    {
        "source_sentence": "爾時，百萬阿僧祇諸大菩薩，見彼如來無邊威力，發阿耨多羅三藐三菩提心者，今於十方一切世界，行菩薩行，修習增長，如是菩薩普化眾生，令生善根解脫者是。",
        "from": "T10n0293_025:0775c28_19",
        "context_with_next_sentence": true
    },
    {
        "source_sentence": "時，勝光王，今薩遮尼乾子大論師是。",
        "from": "T10n0293_025:0775c29_16",
        "context_with_next_sentence": true
    },
    {
        "source_sentence": "時，王夫人、內宮采女、及諸眷屬，即彼尼乾六萬弟子，與師俱來建大論幢，共佛論議，悉降伏之，與授阿耨多羅三藐三菩提記者是。",
        "from": "T10n0293_025:0776a03_14",
        "context_with_next_sentence": true
    },
    {
        "source_sentence": "此諸人等皆當作佛，種種佛剎，種種莊嚴，劫數、名號，各各差別。",
        "from": "T10n0293_025:0776a05_6",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0776a05_11",
        "context_with_next_sentence": true
    },
    {
        "source_sentence": "我於爾時救彼罪人令解脫已，父母聽我捨離國土、妻子、財寶、一切眷屬，於法輪大聲虛空雲燈王如來所，出家學道。",
        "from": "T10n0293_025:0776a08_3",
        "context_with_next_sentence": true
    },
    {
        "source_sentence": "於千歲中淨修梵行，即得成就百億三昧門，百億陀羅尼門，百億神通門，百億菩薩大法藏，能生百億求一切智精進門，淨治百億安忍門，增長百億思惟心，成就百億菩薩力，深入百億菩薩種智門，出生百億般若波羅蜜門，得百億十方諸佛現前門，具百億菩薩大願門。",
        "from": "T10n0293_025:0776a14_5",
        "context_with_next_sentence": true
    },
    {
        "source_sentence": "成就圓滿如是法已，於念念中十方各照百億佛剎，於念念中十方各遊百億佛剎，於念念中憶念十方一切世界前後際劫百億諸佛，於念念中能知十方一切世界百億諸佛大變化海，於念念中能見十方百億佛剎所有眾生種種趣類，隨業所受，生時、死時，善趣、惡趣，好色、惡色，其諸眾生種種心行、種種欲樂、種種心性、種種根器、種種業習、種種出生、種種相續、種種成就，可調伏時，皆悉明了。",
        "from": "T10n0293_025:0776a23_6",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0776a23_11",
        "context_with_next_sentence": true
    },
    {
        "source_sentence": "我於爾時命終之後，還復於彼閻浮提中，作轉輪王。",
        "from": "T10n0293_025:0776a24_13",
        "context_with_next_sentence": true
    },
    {
        "source_sentence": "彼法輪大聲虛空雲燈王如來般涅槃後，次即於此，值虛空高勝吉祥王如來，承事供養令生歡喜；",
        "from": "T10n0293_025:0776a26_18",
        "context_with_next_sentence": true
    },
    {
        "source_sentence": "次為帝釋，即此道場，值釋梵主藏王如來，親近供養令生歡喜；",
        "from": "T10n0293_025:0776a28_7",
        "context_with_next_sentence": true
    },
    {
        "source_sentence": "次為夜摩天王，即於此界，值大地威德吉祥山如來，親近供養令生歡喜；",
        "from": "T10n0293_025:0776b01_1",
        "context_with_next_sentence": true
    },
    {
        "source_sentence": "次為兜率天王，即於此界，值法輪光明大聲王如來，親近供養令生歡喜；",
        "from": "T10n0293_025:0776b02_13",
        "context_with_next_sentence": true
    },
    {
        "source_sentence": "次為妙變化天王，即於此界，值虛空智燈王如來，親近供養令生歡喜；",
        "from": "T10n0293_025:0776b04_6",
        "context_with_next_sentence": true
    },
    {
        "source_sentence": "次為他化自在天王，即於此界，值無能壞威力幢王如來，親近供養令生歡喜；",
        "from": "T10n0293_025:0776b06_2",
        "context_with_next_sentence": true
    },
    {
        "source_sentence": "次為阿脩羅王，即於此界，值一切法音王如來，親近供養令生歡喜；",
        "from": "T10n0293_025:0776b07_13",
        "context_with_next_sentence": true
    },
    {
        "source_sentence": "次為大梵天王，即於此界，值普現變化影像法音王如來，親近供養令生歡喜。",
        "from": "T10n0293_025:0776b09_10",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0776b09_15",
        "context_with_next_sentence": true
    },
    {
        "source_sentence": "此寶光明世界妙光劫中，有一萬佛出興于世，我皆親近一一承事，恭敬供養令生歡喜；",
        "from": "T10n0293_025:0776b11_13",
        "context_with_next_sentence": true
    },
    {
        "source_sentence": "次復有劫名曰日光，於彼劫中，有十萬佛出興于世，最初如來，名妙相好吉祥山，我時為王，名曰大慧，於彼如來承事供養令生歡喜；",
        "from": "T10n0293_025:0776b14_12",
        "context_with_next_sentence": true
    },
    {
        "source_sentence": "次有佛出，名圓滿肩，我為居士，親近供養令生歡喜；",
        "from": "T10n0293_025:0776b15_17",
        "context_with_next_sentence": true
    },
    {
        "source_sentence": "次有佛出，名無垢童子，我為輔臣，親近供養令生歡喜；",
        "from": "T10n0293_025:0776b17_2",
        "context_with_next_sentence": true
    },
    {
        "source_sentence": "次有佛出，名勇猛持，我為阿脩羅王，親近供養令生歡喜；",
        "from": "T10n0293_025:0776b18_7",
        "context_with_next_sentence": true
    },
    {
        "source_sentence": "次有佛出，名為妙光，我為山神，親近供養令生歡喜；",
        "from": "T10n0293_025:0776b19_11",
        "context_with_next_sentence": true
    },
    {
        "source_sentence": "次有佛出，名須彌相，我為樹神，親近供養令生歡喜；",
        "from": "T10n0293_025:0776b20_15",
        "context_with_next_sentence": true
    },
    {
        "source_sentence": "次有佛出，名離垢臂，我為商主，親近供養令生歡喜；",
        "from": "T10n0293_025:0776b22_1",
        "context_with_next_sentence": true
    },
    {
        "source_sentence": "次有佛出，名師子遊步，我為城神，親近供養令生歡喜；",
        "from": "T10n0293_025:0776b23_6",
        "context_with_next_sentence": true
    },
    {
        "source_sentence": "次有佛出，名天王寶髻，我為毘沙門天王，親近供養令生歡喜；",
        "from": "T10n0293_025:0776b24_15",
        "context_with_next_sentence": true
    },
    {
        "source_sentence": "次有佛出，名法高稱，我為乾闥婆王，親近供養令生歡喜；",
        "from": "T10n0293_025:0776b26_2",
        "context_with_next_sentence": true
    },
    {
        "source_sentence": "次有佛出，名普光明冠，我為鳩槃茶王，親近供養令生歡喜。",
        "from": "T10n0293_025:0776b27_8",
        "context_with_next_sentence": true
    },
    {
        "source_sentence": "善男子！",
        "from": "T10n0293_025:0776b27_12",
        "context_with_next_sentence": true
    },
    {
        "source_sentence": "於彼劫中，此十如來而為上首，如是次第十萬如來皆悉供養。",
        "from": "T10n0293_025:0776b29_1",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0776b29_6",
        "context_with_next_sentence": true
    },
    {
        "source_sentence": "此世界中次復有劫名妙蓮華，有六十億如來出興於世，我常於此受種種身，以種種威儀，往詣於彼一一佛所，親近承事，以種種資具，恭敬供養，令生歡喜，教化調伏無量眾生，令其成熟阿耨多羅三藐三菩提心。",
        "from": "T10n0293_025:0776c05_3",
        "context_with_next_sentence": true
    },
    {
        "source_sentence": "我又於彼一一佛所，得種種三昧門，種種陀羅尼門，種種神通門，種種辯才門，種種一切智門，種種法明門，種種智慧門，照種種十方海，入種種佛剎海，見種種諸佛海，顯示甚深，普遍建立，清淨成就，增長廣大；",
        "from": "T10n0293_025:0776c09_18",
        "context_with_next_sentence": true
    },
    {
        "source_sentence": "如於此妙蓮華劫中，親近供養爾所諸佛，令生歡喜。",
        "from": "T10n0293_025:0776c11_1",
        "context_with_next_sentence": true
    },
    {
        "source_sentence": "於一切處一切世界海極微塵數劫，所有如來出興于世，親近供養令生歡喜；",
        "from": "T10n0293_025:0776c12_15",
        "context_with_next_sentence": true
    },
    {
        "source_sentence": "一一如來演說妙法，我皆聽聞，聞已信受，守護憶持，為他廣說，教化成熟一切眾生，亦復如是。",
        "from": "T10n0293_025:0776c14_20",
        "context_with_next_sentence": true
    },
    {
        "source_sentence": "如是一切諸如來所，皆悉修習此解脫門，復得無量解脫方便。",
        "from": "T10n0293_025:0776c16_7",
        "context_with_next_sentence": true
    },
    {
        "source_sentence": "」爾時，守護一切眾生大願精進力勇健光明主夜神，欲重宣此解脫門義，即為善財而說偈言：",
        "from": "T10n0293_025:0776c18_10",
        "context_with_next_sentence": true
    },
    {
        "source_sentence": "「汝發大心為世日，　　問我難思解脫門，",
        "from": "T10n0293_025:0776c19_0",
        "context_with_next_sentence": true
    },
    {
        "source_sentence": "我承佛力為汝說，　　汝應一心而諦聽。",
        "from": "T10n0293_025:0776c20_17",
        "context_with_next_sentence": true
    },
    {
        "source_sentence": "往昔無邊廣大劫，　　過於剎海極微數，",
        "from": "T10n0293_025:0776c21_0",
        "context_with_next_sentence": true
    },
    {
        "source_sentence": "彼時剎號寶光明，　　其中有劫名妙光。",
        "from": "T10n0293_025:0776c22_17",
        "context_with_next_sentence": true
    },
    {
        "source_sentence": "於此妙光大劫中，　　一萬如來出興世，",
        "from": "T10n0293_025:0776c23_0",
        "context_with_next_sentence": true
    },
    {
        "source_sentence": "我皆親近而供養，　　從其修習此解脫。",
        "from": "T10n0293_025:0776c24_17",
        "context_with_next_sentence": true
    },
    {
        "source_sentence": "時有王都名喜嚴，　　縱廣寬平極殊麗，",
        "from": "T10n0293_025:0776c25_0",
        "context_with_next_sentence": true
    },
    {
        "source_sentence": "雜業眾生所居住，　　或心清淨或作惡。",
        "from": "T10n0293_025:0776c26_17",
        "context_with_next_sentence": true
    },
    {
        "source_sentence": "彼時有王名勝光，　　恒以正法御群生，",
        "from": "T10n0293_025:0776c27_0",
        "context_with_next_sentence": true
    },
    {
        "source_sentence": "太子名為能勝性，　　形體端嚴備眾相。",
        "from": "T10n0293_025:0776c28_17",
        "context_with_next_sentence": true
    },
    {
        "source_sentence": "爾時幽繫無量人，　　犯王教令當受戮，",
        "from": "T10n0293_025:0776c29_0",
        "context_with_next_sentence": true
    },
    {
        "source_sentence": "太子見已生悲愍，　　上啟於王請寬宥。",
        "from": "T10n0293_025:0777a01_17",
        "context_with_next_sentence": true
    },
    {
        "source_sentence": "王集群臣議所應，　　咸言太子危王國，",
        "from": "T10n0293_025:0777a02_0",
        "context_with_next_sentence": true
    },
    {
        "source_sentence": "如是罪人應就戮，　　如何悉救令除免？",
        "from": "T10n0293_025:0777a03_17",
        "context_with_next_sentence": true
    },
    {
        "source_sentence": "時勝光王語太子：",
        "from": "T10n0293_025:0777a04_7",
        "context_with_next_sentence": true
    },
    {
        "source_sentence": "　　『汝救彼罪自當受。",
        "from": "T10n0293_025:0777a04_18",
        "context_with_next_sentence": true
    },
    {
        "source_sentence": "』太子哀念情轉深，　　誓救眾生無退怯。",
        "from": "T10n0293_025:0777a05_17",
        "context_with_next_sentence": true
    },
    {
        "source_sentence": "時王夫人采女等，　　俱來王所白王言：",
        "from": "T10n0293_025:0777a06_17",
        "context_with_next_sentence": true
    },
    {
        "source_sentence": "『願放太子半月中，　　布施眾生作功德。",
        "from": "T10n0293_025:0777a07_18",
        "context_with_next_sentence": true
    },
    {
        "source_sentence": "時王聞已即聽許，　　設大施會濟貧乏，",
        "from": "T10n0293_025:0777a08_0",
        "context_with_next_sentence": true
    },
    {
        "source_sentence": "一切眾生靡不臻，　　隨有所求咸給與。",
        "from": "T10n0293_025:0777a09_17",
        "context_with_next_sentence": true
    },
    {
        "source_sentence": "如是半月日云滿，　　太子就戮時將至，",
        "from": "T10n0293_025:0777a10_0",
        "context_with_next_sentence": true
    },
    {
        "source_sentence": "大眾百千萬億人，　　同時瞻仰俱號泣。",
        "from": "T10n0293_025:0777a11_17",
        "context_with_next_sentence": true
    },
    {
        "source_sentence": "佛知眾會根將熟，　　慈悲來此化群生，",
        "from": "T10n0293_025:0777a12_0",
        "context_with_next_sentence": true
    },
    {
        "source_sentence": "顯現神變大莊嚴，　　靡不親近而恭敬。",
        "from": "T10n0293_025:0777a13_17",
        "context_with_next_sentence": true
    },
    {
        "source_sentence": "佛以圓音方便說，　　法燈普照修多羅，",
        "from": "T10n0293_025:0777a14_0",
        "context_with_next_sentence": true
    },
    {
        "source_sentence": "無量眾生意調伏，　　悉蒙與授菩提記。",
        "from": "T10n0293_025:0777a15_17",
        "context_with_next_sentence": true
    },
    {
        "source_sentence": "太子聞法生歡喜，　　發興無上正覺心，",
        "from": "T10n0293_025:0777a16_0",
        "context_with_next_sentence": true
    },
    {
        "source_sentence": "誓願承事於如來，　　普為眾生作依處。",
        "from": "T10n0293_025:0777a17_17",
        "context_with_next_sentence": true
    },
    {
        "source_sentence": "自此出家依佛住，　　修行一切種智道，",
        "from": "T10n0293_025:0777a18_0",
        "context_with_next_sentence": true
    },
    {
        "source_sentence": "爾時便得此解脫，　　大悲廣濟諸群生。",
        "from": "T10n0293_025:0777a19_17",
        "context_with_next_sentence": true
    },
    {
        "source_sentence": "於中住止經劫海，　　諦觀諸法真實性，",
        "from": "T10n0293_025:0777a20_0",
        "context_with_next_sentence": true
    },
    {
        "source_sentence": "常於苦海救眾生，　　精勤修習菩提道。",
        "from": "T10n0293_025:0777a21_17",
        "context_with_next_sentence": true
    },
    {
        "source_sentence": "劫中所有諸佛現，　　悉皆承事無有餘，",
        "from": "T10n0293_025:0777a22_0",
        "context_with_next_sentence": true
    },
    {
        "source_sentence": "咸以清淨信解心，　　聽聞持護所說法。",
        "from": "T10n0293_025:0777a23_17",
        "context_with_next_sentence": true
    },
    {
        "source_sentence": "次於佛剎極微數，　　無量無邊諸劫海，",
        "from": "T10n0293_025:0777a24_0",
        "context_with_next_sentence": true
    },
    {
        "source_sentence": "所有諸佛現世間，　　一一供養皆如是。",
        "from": "T10n0293_025:0777a25_17",
        "context_with_next_sentence": true
    },
    {
        "source_sentence": "我念昔為太子時，　　見諸眾生繫囹圄，",
        "from": "T10n0293_025:0777a26_0",
        "context_with_next_sentence": true
    },
    {
        "source_sentence": "誓願捨身而救彼，　　因其證此解脫門。",
        "from": "T10n0293_025:0777a27_17",
        "context_with_next_sentence": true
    },
    {
        "source_sentence": "經於佛剎極微數，　　廣大劫海常修習，",
        "from": "T10n0293_025:0777a28_0",
        "context_with_next_sentence": true
    },
    {
        "source_sentence": "念念令其得增長，　　成就無邊巧方便。",
        "from": "T10n0293_025:0777a29_17",
        "context_with_next_sentence": true
    },
    {
        "source_sentence": "彼中所有諸如來，　　我悉得見蒙開悟，",
        "from": "T10n0293_025:0777b01_0",
        "context_with_next_sentence": true
    },
    {
        "source_sentence": "令我增明此解脫，　　及以種種方便力。",
        "from": "T10n0293_025:0777b02_17",
        "context_with_next_sentence": true
    },
    {
        "source_sentence": "我於無量千億劫，　　學此難思解脫門，",
        "from": "T10n0293_025:0777b03_0",
        "context_with_next_sentence": true
    },
    {
        "source_sentence": "諸佛法海無有邊，　　我悉一時能普飲。",
        "from": "T10n0293_025:0777b04_17",
        "context_with_next_sentence": true
    },
    {
        "source_sentence": "十方所有一切剎，　　其身普入無所礙，",
        "from": "T10n0293_025:0777b05_0",
        "context_with_next_sentence": true
    },
    {
        "source_sentence": "三世種種國土名，　　念念了知皆悉盡。",
        "from": "T10n0293_025:0777b06_17",
        "context_with_next_sentence": true
    },
    {
        "source_sentence": "三世所有諸佛海，　　一一明見盡無餘，",
        "from": "T10n0293_025:0777b07_0",
        "context_with_next_sentence": true
    },
    {
        "source_sentence": "亦能示現其身相，　　普詣於彼如來所。",
        "from": "T10n0293_025:0777b08_17",
        "context_with_next_sentence": true
    },
    {
        "source_sentence": "復於十方一切剎，　　一切諸佛導師前，",
        "from": "T10n0293_025:0777b09_0",
        "context_with_next_sentence": true
    },
    {
        "source_sentence": "普雨一切莊嚴雲，　　供養一切無上覺。",
        "from": "T10n0293_025:0777b10_17",
        "context_with_next_sentence": true
    },
    {
        "source_sentence": "復以無邊大問海，　　啟請一切諸世尊，",
        "from": "T10n0293_025:0777b11_0",
        "context_with_next_sentence": true
    },
    {
        "source_sentence": "彼佛所興妙法雲，　　皆悉受持無忘失。",
        "from": "T10n0293_025:0777b12_17",
        "context_with_next_sentence": true
    },
    {
        "source_sentence": "復於十方無量剎，　　一切如來眾會前，",
        "from": "T10n0293_025:0777b13_0",
        "context_with_next_sentence": true
    },
    {
        "source_sentence": "坐於眾妙莊嚴座，　　示現種種神通力。",
        "from": "T10n0293_025:0777b14_17",
        "context_with_next_sentence": true
    },
    {
        "source_sentence": "復於十方無量剎，　　示現種種諸神變，",
        "from": "T10n0293_025:0777b15_0",
        "context_with_next_sentence": true
    },
    {
        "source_sentence": "一身示現無量身，　　無量身中現一身。",
        "from": "T10n0293_025:0777b16_17",
        "context_with_next_sentence": true
    },
    {
        "source_sentence": "復於一一毛孔中，　　悉放無數大光明，",
        "from": "T10n0293_025:0777b17_0",
        "context_with_next_sentence": true
    },
    {
        "source_sentence": "各以種種巧方便，　　除滅眾生煩惱火。",
        "from": "T10n0293_025:0777b18_17",
        "context_with_next_sentence": true
    },
    {
        "source_sentence": "復於一一毛孔中，　　出現無量化身雲，",
        "from": "T10n0293_025:0777b19_0",
        "context_with_next_sentence": true
    },
    {
        "source_sentence": "充滿十方諸世界，　　普雨法雨濟群品。",
        "from": "T10n0293_025:0777b20_17",
        "context_with_next_sentence": true
    },
    {
        "source_sentence": "十方一切諸菩薩，　　入此難思解脫門，",
        "from": "T10n0293_025:0777b21_0",
        "context_with_next_sentence": true
    },
    {
        "source_sentence": "悉盡未來諸剎劫，　　安住修行菩薩行。",
        "from": "T10n0293_025:0777b22_17",
        "context_with_next_sentence": true
    },
    {
        "source_sentence": "隨諸心樂為說法，　　令彼皆除邪見網，",
        "from": "T10n0293_025:0777b23_0",
        "context_with_next_sentence": true
    },
    {
        "source_sentence": "示以天道及二乘，　　乃至如來一切智。",
        "from": "T10n0293_025:0777b24_17",
        "context_with_next_sentence": true
    },
    {
        "source_sentence": "一切眾生受生處，　　示現無邊種種身，",
        "from": "T10n0293_025:0777b25_0",
        "context_with_next_sentence": true
    },
    {
        "source_sentence": "悉同其類現眾像，　　普應其心而說法。",
        "from": "T10n0293_025:0777b26_17",
        "context_with_next_sentence": true
    },
    {
        "source_sentence": "若有得此解脫門，　　則住無邊功德海，",
        "from": "T10n0293_025:0777b27_0",
        "context_with_next_sentence": true
    },
    {
        "source_sentence": "譬如剎海極微數，　　不可思議無有量。",
        "from": "T10n0293_025:0777b28_17",
        "context_with_next_sentence": true
    },
    {
        "source_sentence": "「善男子！",
        "from": "T10n0293_025:0777b29_4",
        "context_with_next_sentence": true
    },
    {
        "source_sentence": "我唯知此菩薩普化眾生令生善根解脫門，如諸菩薩摩訶薩，超諸世間，現諸趣身，慧眼明徹，永離癡翳，不住攀緣，無有障礙，了達一切諸法自性，除滅眾生無明黑闇，善能觀察一切諸法，善巧方便微細思惟，得無我智，證無我法，教化調伏一切眾生，恒無休息，心常安住無二法門，於三寶境得不壞信，究竟了知諸行生滅，善說三世清淨實際，普入一切諸言辭海。",
        "from": "T10n0293_025:0777c08_8",
        "context_with_next_sentence": true
    },
    {
        "source_sentence": "而我云何能知、能說彼功德海、彼勇猛智、彼心行處、彼三昧境、彼解脫力、彼自在門、彼神通事？",
        "from": "T10n0293_025:0777c10_13",
        "context_with_next_sentence": true
    },
    {
        "source_sentence": "善男子！",
        "from": "T10n0293_025:0777c10_17",
        "context_with_next_sentence": true
    },
    {
        "source_sentence": "此閻浮提從菩提樹，恒河西北，迦毘羅城，有一園林，名嵐毘尼，彼園有神，名妙威德圓滿愛敬。",
        "from": "T10n0293_025:0777c12_18",
        "context_with_next_sentence": true
    },
    {
        "source_sentence": "汝詣彼問菩薩云何修菩薩行？",
        "from": "T10n0293_025:0777c13_12",
        "context_with_next_sentence": true
    },
    {
        "source_sentence": "生如來家？",
        "from": "T10n0293_025:0777c13_17",
        "context_with_next_sentence": true
    },
    {
        "source_sentence": "為無盡燈，光明照世？",
        "from": "T10n0293_025:0777c14_8",
        "context_with_next_sentence": true
    },
    {
        "source_sentence": "盡未來劫，難行能行，而無厭倦？",
        "from": "T10n0293_025:0777c15_2",
        "context_with_next_sentence": true
    },
    {
        "source_sentence": "」時，善財童子頭面禮敬彼夜神足，遶無數匝，慇懃瞻仰，一心戀慕，辭退而去。",
        "from": "T10n0293_025:0777c16_17",
        "context_with_next_sentence": true
    },
    {
        "source_sentence": "大方廣佛華嚴經卷第二十五",
        "from": "T10n0293_025:0777c17_100",
        "context_with_next_sentence": false
    }
]