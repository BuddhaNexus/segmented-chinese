{
    "T26n1539_002:0536a23_0": "阿毘達磨識身足論卷第二",
    "T26n1539_002:0536a25_0": "提婆設摩阿羅漢造",
    "T26n1539_002:0536a26_0": "三藏法師玄奘奉　詔譯",
    "T26n1539_002:0536a27_0": "目乾連蘊第一之二第四嗢拕南頌後",
    "T26n1539_002:0536a28_0": "沙門目連作如是說：過去未來無，現在無為有。",
    "T26n1539_002:0536a29_1": "應問彼言：汝然此不？",
    "T26n1539_002:0536a29_2": "謂契經中世尊善語善詞善說，九有情居有諸有情，有色、有種種身、有種種想，謂人及天一分，是名初有情居。",
    "T26n1539_002:0536b03_0": "有諸有情，有色、有種種身、有一種想，謂梵眾天在彼初生，是名第二有情居。",
    "T26n1539_002:0536b04_1": "有諸有情，有色、有一種身、有種種想，謂光音天，是名第三有情居。",
    "T26n1539_002:0536b06_2": "有諸有情，有色、有一種身、有一種想，謂遍淨天，是名第四有情居。",
    "T26n1539_002:0536b07_3": "有諸有情，有色、無想、無各異想，謂無想天，是名第五有情居。",
    "T26n1539_002:0536b09_4": "有諸有情，無色、一切種色想超過故、有對想滅沒故、種種想不作意故，無邊虛空空無邊處具足住，謂近趣空無邊處天，是名第六有情居。",
    "T26n1539_002:0536b12_5": "有諸有情，無色、一切種無邊虛空處超過已，無邊識識無邊處具足住，謂近趣識無邊處天，是名第七有情居。",
    "T26n1539_002:0536b14_6": "有諸有情，無色、一切種識無邊處超過已，無少所有無所有處具足住，謂近趣無所有處天，是名第八有情居。",
    "T26n1539_002:0536b17_7": "有諸有情，無色、一切種無所有處超過已，非想非非想處具足住，謂近趣非想非非想處天，是名第九有情居。",
    "T26n1539_002:0536b19_8": "彼答言：爾。",
    "T26n1539_002:0536b20_0": "具壽！",
    "T26n1539_002:0536b20_1": "若阿羅漢身在欲界現入滅定，當言住在何有情居？",
    "T26n1539_002:0536b21_2": "彼答言：有種種身、有種種想。",
    "T26n1539_002:0536b21_3": "具壽、由何世想說名有想？",
    "T26n1539_002:0536b22_4": "過去耶、未來耶、現在耶、若言由過去，應說有過去，不應無過去；言過去無，不應道理。",
    "T26n1539_002:0536b24_5": "若言由未來，應說有未來，不應無未來；言未來無，不應道理。",
    "T26n1539_002:0536b25_6": "若言由現在，則不應說現入滅定；言現入滅定，不應道理。",
    "T26n1539_002:0536b27_7": "若言不由過去、未來、現在，是則阿羅漢身在欲界現入滅定，應言無想、應言無想有情、應言住在無想有情。",
    "T26n1539_002:0536c01_0": "沙門目連作如是說：過去未來無，現在無為有。",
    "T26n1539_002:0536c02_1": "應問彼言：汝然此不？",
    "T26n1539_002:0536c02_2": "謂契經中世尊善語善詞善說，一切有情皆依食住。",
    "T26n1539_002:0536c03_3": "彼答言：爾。",
    "T26n1539_002:0536c03_4": "具壽！",
    "T26n1539_002:0536c04_5": "無想有情諸天，當言有何食？",
    "T26n1539_002:0536c04_6": "彼答：有觸、意、思、識食。",
    "T26n1539_002:0536c05_7": "具壽！",
    "T26n1539_002:0536c05_8": "彼食爾時當言在何世？",
    "T26n1539_002:0536c05_9": "過去耶、未來耶、現在耶？",
    "T26n1539_002:0536c06_10": "若言在過去，應說有過去，不應無過去；言過去無；不應道理。",
    "T26n1539_002:0536c07_11": "若言在未來，應說有未來，不應無未來；言未來無，不應道理。",
    "T26n1539_002:0536c09_12": "若言在現在，則不應說無想有情；言無想有情，不應道理。",
    "T26n1539_002:0536c10_13": "若言不在過去、未來、現在，是則經中世尊善語善詞善說，一切有情皆依食住。",
    "T26n1539_002:0536c12_14": "如是契經世尊所說，汝便誹謗違越拒逆。",
    "T26n1539_002:0536c13_15": "若汝誹謗違越拒逆如是世尊所說契經，不應道理。",
    "T26n1539_002:0536c15_0": "沙門目連作如是說：過去未來無，現在無為有。",
    "T26n1539_002:0536c16_1": "應問彼言：汝然此不？",
    "T26n1539_002:0536c16_2": "謂契經中世尊善語善詞善說，有六識身，眼識、耳識、鼻識、舌識、身識、意識。",
    "T26n1539_002:0536c18_3": "彼答言：爾。",
    "T26n1539_002:0536c18_4": "應問彼言：汝然此不？",
    "T26n1539_002:0536c18_5": "謂有能於眼識已觀、今觀、當觀，是無常、是苦、是空、是無我。",
    "T26n1539_002:0536c20_6": "已觀、今觀、當觀，彼因是因、是集、是生、是緣，彼滅是滅、是靜、是妙、是離，能斷彼道是道、是如、是行、是出。",
    "T26n1539_002:0536c22_7": "彼答言：爾。",
    "T26n1539_002:0536c22_8": "為何所觀？",
    "T26n1539_002:0536c22_9": "過去耶、未來耶、現在耶？",
    "T26n1539_002:0536c23_10": "若言觀過去，應說有過去，不應無過去；言過去無，不應道理。",
    "T26n1539_002:0536c24_11": "若言觀未來，應說有未來，不應無未來；言未來無，不應道理。",
    "T26n1539_002:0536c26_12": "若言觀現在，應說有一補特伽羅，非前非後二心和合，一是所觀、一是能觀，此不應理。",
    "T26n1539_002:0536c28_13": "若言無一補特伽羅，非前非後二心和合，一是所觀、一是能觀，則不應說觀於現在；言觀現在，不應道理。",
    "T26n1539_002:0537a01_14": "若言不觀過去、未來、現在，是則應無能於眼識已觀、今觀、當觀，是無常、是苦、是空、是無我。",
    "T26n1539_002:0537a03_15": "已觀、今觀、當觀，彼因是因、是集、是生、是緣，彼滅是滅，是靜，是妙，是離，能斷彼道是道、是如、是行、是出。",
    "T26n1539_002:0537a05_16": "若無能觀，則應無能已厭、今厭、當厭。",
    "T26n1539_002:0537a06_17": "若無能厭，則應無能已離染、今離染、當離染。",
    "T26n1539_002:0537a07_18": "若無能離染，則應無能已解脫、今解脫、當解脫。",
    "T26n1539_002:0537a08_19": "若無能解脫，則應無能已般涅槃、今般涅槃、當般涅槃。",
    "T26n1539_002:0537a10_20": "如眼識，如是耳識、鼻識、舌識、身識、意識亦爾。",
    "T26n1539_002:0537a12_0": "沙門目連作如是說：過去未來無，現在無為有。",
    "T26n1539_002:0537a13_1": "應問彼言：汝然此不？",
    "T26n1539_002:0537a13_2": "謂契經中世尊善語善詞善說，是諸苾芻應斷諸漏。",
    "T26n1539_002:0537a14_3": "彼答言：爾。",
    "T26n1539_002:0537a14_4": "為何所斷？",
    "T26n1539_002:0537a15_5": "過去耶、未來耶、現在耶？",
    "T26n1539_002:0537a15_6": "若言斷過去，應說有過去，不應無過去；言過去無，不應道理。",
    "T26n1539_002:0537a17_7": "若斷未來，應說有未來，不應無未來；言未來無，不應道理。",
    "T26n1539_002:0537a18_8": "若言斷現在，應說有一補特伽羅，非前非後二心和合，一是所斷、一是能斷，此不應理。",
    "T26n1539_002:0537a20_9": "若言無一補特伽羅，非前非後二心和合，一是所斷、一是能斷，則不應說斷於現在；言斷現在，不應道理。",
    "T26n1539_002:0537a22_10": "若言不斷過去、未來、現在，是則經中世尊善語善詞善說，是諸苾芻應斷諸漏。",
    "T26n1539_002:0537a24_11": "如是契經世尊所說，汝便誹謗違越拒逆。",
    "T26n1539_002:0537a25_12": "若汝誹謗違越拒逆如是世尊所說契經，不應道理。",
    "T26n1539_002:0537a27_0": "識身足論補特伽羅蘊第二之一第一嗢拕南頌初　趣補特伽羅，　　八種與三聚，　三種自造作，　　見聞覺知後。",
    "T26n1539_002:0537b02_0": "補特伽羅論者作如是言：諦義勝義補特伽羅，可得、可證、現有、等有，是故定有補特伽羅。",
    "T26n1539_002:0537b04_0": "性空論者作是問言：汝然此不？",
    "T26n1539_002:0537b04_1": "謂契經中世尊善語善詞善說，如是五趣決定安立不相雜亂，謂捺落迦趣、傍生趣、鬼趣、天趣、人趣。",
    "T26n1539_002:0537b06_2": "決定別有[木*奈]落迦趣，乃至決定別有人趣。",
    "T26n1539_002:0537b07_3": "彼答言：爾。",
    "T26n1539_002:0537b08_4": "復問彼言：汝然此不？",
    "T26n1539_002:0537b08_5": "有從[木*奈]落迦沒生傍生趣？",
    "T26n1539_002:0537b09_6": "彼答言：爾。",
    "T26n1539_002:0537b09_7": "汝聽墮負。",
    "T26n1539_002:0537b09_8": "若有五趣決定安立不相雜亂，謂[木*奈]落迦趣乃至人趣，決定別有[木*奈]落迦趣，乃至決定別有人趣，則不應說有從[木*奈]落迦沒生傍生趣。",
    "T26n1539_002:0537b12_9": "汝作是言，不應道理。",
    "T26n1539_002:0537b13_10": "汝今若說有從[木*奈]落迦沒生傍生趣，則不應說如是五趣決定安立不相雜亂，謂[木*奈]落迦趣乃至人趣，決定別有[木*奈]落迦趣，乃至決定別有人趣；言此五趣決定安立不相雜亂，謂[木*奈]落迦趣乃至人趣，決定別有[木*奈]落迦趣，乃至決定別有人趣，不應道理。",
    "T26n1539_002:0537b18_11": "彼作是言：定有從[木*奈]落迦沒生傍生趣。",
    "T26n1539_002:0537b19_12": "應問彼言：汝然此不？",
    "T26n1539_002:0537b20_13": "彼即是彼。",
    "T26n1539_002:0537b20_14": "答言：不爾。",
    "T26n1539_002:0537b20_15": "汝聽墮負。",
    "T26n1539_002:0537b21_0": "若定有從[木*奈]落迦沒生傍生趣，是則應說彼即是彼；汝作是言，不應道理。",
    "T26n1539_002:0537b22_1": "若汝不說彼即是彼，則不應言定有從[木*奈]落迦沒生傍生趣；言定有從[木*奈]落迦沒生傍生趣，不應道理。",
    "T26n1539_002:0537b24_2": "若作是言：彼即是彼。",
    "T26n1539_002:0537b25_3": "應問彼言：汝然此不？",
    "T26n1539_002:0537b25_4": "彼[木*奈]落迦即傍生趣。",
    "T26n1539_002:0537b26_5": "答言：不爾。",
    "T26n1539_002:0537b26_6": "汝聽墮負。",
    "T26n1539_002:0537b26_7": "若彼即是彼，是則應說彼[木*奈]落迦即傍生趣，汝作是言不應道理。",
    "T26n1539_002:0537b28_8": "若汝不說彼[木*奈]落迦即傍生趣，則不應說彼即是彼；言彼即是彼，不應道理。",
    "T26n1539_002:0537c01_9": "若作是言：彼異於彼。",
    "T26n1539_002:0537c01_10": "應問彼言：汝然此不？",
    "T26n1539_002:0537c02_11": "[木*奈]落迦斷別生傍生。",
    "T26n1539_002:0537c02_12": "答言：不爾。",
    "T26n1539_002:0537c02_13": "汝聽墮負。",
    "T26n1539_002:0537c03_0": "若彼異彼，是則應說[木*奈]落迦斷別生傍生，汝作是言不應道理。",
    "T26n1539_002:0537c04_1": "若汝不說[木*奈]落迦斷別生傍生，則不應說彼異於彼；言彼異於彼，不應道理。",
    "T26n1539_002:0537c06_2": "若作是言：不可說彼或彼或異。",
    "T26n1539_002:0537c06_3": "應問彼言：汝然此不？",
    "T26n1539_002:0537c07_4": "有從[木*奈]落迦沒生傍生趣，如是之言亦不可說或彼或異。",
    "T26n1539_002:0537c08_5": "答言：不爾。",
    "T26n1539_002:0537c08_6": "汝聽墮負。",
    "T26n1539_002:0537c09_7": "若不可說彼或彼或異，是則應言有從[木*奈]落迦沒生傍生趣。",
    "T26n1539_002:0537c10_8": "如是之言亦不可說或彼或異，汝作是言不應道理。",
    "T26n1539_002:0537c11_9": "若汝不說有從捺落迦沒生傍生趣，如是之言亦不可說或彼或異，則不應言不可說彼或彼或異；言不可說彼或彼或異，不應道理。",
    "T26n1539_002:0537c14_10": "如有從[木*奈]落迦沒生傍生趣，如是有從[木*奈]落迦沒生於鬼趣亦爾。",
    "T26n1539_002:0537c17_0": "補特伽羅論者作如是言：諦義勝義補特伽羅，可得、可證、現有、等有，是故定有補特伽羅。",
    "T26n1539_002:0537c19_0": "性空論者作是問言：汝然此不？",
    "T26n1539_002:0537c19_1": "謂契經中世尊善語善詞善說，如是五趣決定安立不相雜亂，謂[木*奈]落迦趣、傍生趣、鬼趣、天趣、人趣，決定別有[木*奈]落迦趣，乃至決定別有人趣。",
    "T26n1539_002:0537c22_2": "彼答言：爾。",
    "T26n1539_002:0537c23_3": "復問彼言：汝然此不？",
    "T26n1539_002:0537c23_4": "有從[木*奈]落迦沒生於人趣。",
    "T26n1539_002:0537c24_5": "彼答言：爾。",
    "T26n1539_002:0537c24_6": "汝聽墮負。",
    "T26n1539_002:0537c24_7": "若有五趣決定安立不相雜亂，謂[木*奈]落迦趣乃至人趣，決定別有[木*奈]落迦趣，乃至決定別有人趣，則不應說有從[木*奈]落迦沒生於人趣，汝作是言不應道理。",
    "T26n1539_002:0537c28_8": "汝今若說有從[木*奈]落迦沒生於人趣，則不應說如是五趣決定安立不相雜亂，謂[木*奈]落迦趣乃至人趣，決定別有[木*奈]落迦趣，乃至決定別有人趣；言此五趣決定安立不相雜亂，謂[木*奈]落迦趣乃至人趣，決定別有[木*奈]落迦趣，乃至決定別有人趣，不應道理。",
    "T26n1539_002:0538a04_9": "彼作是言：定有從[木*奈]落迦沒生於人趣。",
    "T26n1539_002:0538a05_10": "應問彼言：汝然此不？",
    "T26n1539_002:0538a06_11": "彼即是彼。",
    "T26n1539_002:0538a06_12": "答言：不爾。",
    "T26n1539_002:0538a06_13": "汝聽墮負。",
    "T26n1539_002:0538a07_0": "若定有從[木*奈]落迦沒生於人趣，是則應說彼即是彼，汝作是言不應道理。",
    "T26n1539_002:0538a08_1": "若汝不說彼即是彼，則不應言定有從[木*奈]落迦沒生於人趣，言定有從[木*奈]落迦沒生於人趣，不應道理。",
    "T26n1539_002:0538a10_2": "若作是言：彼即是彼。",
    "T26n1539_002:0538a11_3": "應問彼言：汝然此不？",
    "T26n1539_002:0538a11_4": "彼[木*奈]落迦即是人趣。",
    "T26n1539_002:0538a12_5": "答言：不爾。",
    "T26n1539_002:0538a12_6": "汝聽墮負。",
    "T26n1539_002:0538a12_7": "若彼即是彼，是則應說彼[木*奈]落迦即是人趣，汝作是言不應道理。",
    "T26n1539_002:0538a14_8": "若汝不說彼[木*奈]落迦即是人趣，則不應說彼即是彼；言彼即是彼，不應道理。",
    "T26n1539_002:0538a16_0": "又若作是言：彼即是彼。",
    "T26n1539_002:0538a16_1": "應問彼言：汝然此不？",
    "T26n1539_002:0538a17_2": "[木*奈]落迦趣於生無漏根、力、覺支無所堪能，入趣有所堪能。",
    "T26n1539_002:0538a18_3": "彼答言爾。",
    "T26n1539_002:0538a18_4": "復問彼言：汝然此不？",
    "T26n1539_002:0538a19_5": "彼無堪能即有堪能。",
    "T26n1539_002:0538a19_6": "答言：不爾。",
    "T26n1539_002:0538a19_7": "汝聽墮負。",
    "T26n1539_002:0538a20_8": "若彼即是彼，是則應說彼無堪能即有堪能，汝作是言不應道理。",
    "T26n1539_002:0538a21_9": "若汝不說彼無堪能即有堪能，則不應說彼即是彼；言彼即是彼，不應道理。",
    "T26n1539_002:0538a23_10": "若作是言：彼異於彼。",
    "T26n1539_002:0538a23_11": "應問彼言：汝然此不？",
    "T26n1539_002:0538a24_12": "[木*奈]落迦斷別生人趣。",
    "T26n1539_002:0538a24_13": "答言：不爾。",
    "T26n1539_002:0538a25_0": "汝聽墮負。",
    "T26n1539_002:0538a25_1": "若彼異於彼，是則應說[木*奈]落迦斷別生人趣，汝作是言不應道理。",
    "T26n1539_002:0538a26_2": "若汝不說[木*奈]落迦斷別生人趣，則不應說彼異於彼；言彼異於彼，不應道理。",
    "T26n1539_002:0538a28_3": "若作是言：不可說彼或彼或異。",
    "T26n1539_002:0538a29_4": "應問彼言：汝然此不？",
    "T26n1539_002:0538a29_5": "有從[木*奈]落迦沒生於人趣，如是之言亦不可說或彼或異。",
    "T26n1539_002:0538b01_6": "答言：不爾。",
    "T26n1539_002:0538b02_7": "汝聽墮負。",
    "T26n1539_002:0538b02_8": "若不可說彼或彼或異，是則應言有從[木*奈]落迦沒生於人趣，如是之言亦不可說或彼或異，汝作是言不應道理。",
    "T26n1539_002:0538b05_0": "若汝不說有從[木*奈]落迦沒生於人趣，如是之言亦不可說或彼或異，則不應言不可說彼或彼或異；言不可說彼或彼或異，不應道理。",
    "T26n1539_002:0538b08_0": "如有從[木*奈]落迦沒生於人趣，如是有從[木*奈]落迦沒生於天趣亦爾。",
    "T26n1539_002:0538b09_1": "如[木*奈]落迦趣，如是傍生鬼天人趣亦爾。",
    "T26n1539_002:0538b10_2": "此中差別者，於[木*奈]落迦傍生鬼趣中不應說有所堪能，於天人趣中應說有所堪能。",
    "T26n1539_002:0538b12_3": "於天人趣中不應說無所堪能，於[木*奈]落迦傍生鬼趣中應說無所堪能。",
    "T26n1539_002:0538b14_0": "補特伽羅論者作如是言：諦義勝義補特伽羅，可得、可證、現有、等有，是故定有補特伽羅。",
    "T26n1539_002:0538b16_0": "性空論者作是問言：汝然此不？",
    "T26n1539_002:0538b16_1": "謂契經中世尊善語善詞善說，如是八種補特伽羅，決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果。",
    "T26n1539_002:0538b22_2": "彼答言：爾。",
    "T26n1539_002:0538b22_3": "復問彼言：汝然此不？",
    "T26n1539_002:0538b23_4": "諸預流果能作證向補特伽羅得預流果。",
    "T26n1539_002:0538b24_0": "彼答言：爾。",
    "T26n1539_002:0538b24_1": "汝聽墮負。",
    "T26n1539_002:0538b24_2": "若有八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果，則不應言諸預流果能作證向補特伽羅得預流果，汝作是言不應道理。",
    "T26n1539_002:0538c02_3": "今汝若說諸預流果能作證向補特伽羅得預流果，則不應說如是八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果。",
    "T26n1539_002:0538c08_4": "言此八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果，不應道理。",
    "T26n1539_002:0538c13_5": "彼作是言：諸預流果能作證向補特伽羅定得預流果。",
    "T26n1539_002:0538c15_6": "應問彼言：汝然此不？",
    "T26n1539_002:0538c15_7": "彼即是彼。",
    "T26n1539_002:0538c15_8": "答言：不爾。",
    "T26n1539_002:0538c16_9": "汝聽墮負。",
    "T26n1539_002:0538c16_10": "若預流果能作證向補特伽羅定得預流果，是則應說彼即是彼，汝作是言不應道理。",
    "T26n1539_002:0538c18_11": "若汝不說彼即是彼，則不應言諸預流果能作證向補特伽羅定得預流果；言預流果能作證向補特伽羅定得預流果，不應道理。",
    "T26n1539_002:0538c21_12": "若作是言：彼即是彼。",
    "T26n1539_002:0538c21_13": "應問彼言：汝然此不？",
    "T26n1539_002:0538c22_14": "彼作證向即是住果。",
    "T26n1539_002:0538c22_15": "答言：不爾。",
    "T26n1539_002:0538c22_16": "汝聽墮負。",
    "T26n1539_002:0538c23_17": "若彼即是彼，汝則應言彼作證向即是住果，汝作是言不應道理。",
    "T26n1539_002:0538c24_18": "若汝不說彼作證向即是住果，則不應言彼即是彼；言彼即是彼，不應道理。",
    "T26n1539_002:0538c26_19": "又若作是言：彼即是彼。",
    "T26n1539_002:0538c26_20": "應問彼言：汝然此不？",
    "T26n1539_002:0538c27_21": "諸預流果能作證向補特伽羅不成就果，若預流果成就於果。",
    "T26n1539_002:0538c28_22": "彼答言：爾。",
    "T26n1539_002:0538c29_0": "復問彼言：汝然此不？",
    "T26n1539_002:0538c29_1": "彼不成就即是成就。",
    "T26n1539_002:0539a01_0": "答言：不爾。",
    "T26n1539_002:0539a01_1": "汝聽墮負。",
    "T26n1539_002:0539a01_2": "若預流果能作證向補特伽羅不成就果，彼預流果成就於果，是則應言彼不成就即是成就，汝作是言不應道理。",
    "T26n1539_002:0539a04_3": "若汝不說彼不成就即是成就，則不應言彼即是彼；言彼即是彼，不應道理。",
    "T26n1539_002:0539a05_4": "若作是言：彼異於彼。",
    "T26n1539_002:0539a06_5": "應問彼言：汝然此不？",
    "T26n1539_002:0539a06_6": "諸預流果能作證向斷別生預流果。",
    "T26n1539_002:0539a07_7": "答言：不爾。",
    "T26n1539_002:0539a07_8": "汝聽墮負。",
    "T26n1539_002:0539a08_9": "若彼異於彼，是則應言諸預流果能作證向斷別生預流果，汝作是言不應道理。",
    "T26n1539_002:0539a10_0": "若汝不說諸預流果能作證向斷別生預流果，則不應言彼異於彼；言彼異於彼，不應道理。",
    "T26n1539_002:0539a12_1": "若作是言：不可說彼或彼或異。",
    "T26n1539_002:0539a12_2": "應問彼言：汝然此不？",
    "T26n1539_002:0539a13_3": "諸預流果能作證向得預流果，如是之言亦不可說或彼或異。",
    "T26n1539_002:0539a14_4": "答言：不爾。",
    "T26n1539_002:0539a15_0": "汝聽墮負。",
    "T26n1539_002:0539a15_1": "若不可說彼或彼或異，是則應言諸預流果能作證向得預流果，如是之言亦不可說或彼或異，汝作是言不應道理。",
    "T26n1539_002:0539a17_2": "若汝不說諸預流果能作證向得預流果，如是之言亦不可說或彼或異，則不應言不可說彼或彼或異，汝作是言不應道理。",
    "T26n1539_002:0539a20_3": "如預流果能作證向望預流果，如是之言亦不可說或彼或異，則不應言不可說彼或彼或異，汝作是言不應道理。",
    "T26n1539_002:0539a23_4": "如預流果能作證向望預流果，如是諸一來果能作證向望一來果亦爾。",
    "T26n1539_002:0539a25_0": "此中差別者，諸一來果能作證向，不應定說不成就果。",
    "T26n1539_002:0539a27_0": "補特伽羅論者作如是言：諦義勝義補特伽羅，可得、可證、現有、等有，是故定有補特伽羅。",
    "T26n1539_002:0539a29_0": "性空論者作是問言：汝然此不？",
    "T26n1539_002:0539a29_1": "謂契經中世尊善語善詞善說，如是八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果。",
    "T26n1539_002:0539b03_2": "決定別有預流果能作證向決定別有預流果，乃至決定別有阿羅漢果能作證向決定別有阿羅漢果。",
    "T26n1539_002:0539b06_3": "彼答言：爾。",
    "T26n1539_002:0539b06_4": "復問彼言：汝然此不？",
    "T26n1539_002:0539b07_0": "諸不還果能作證向得不還果。",
    "T26n1539_002:0539b07_1": "彼答言：爾。",
    "T26n1539_002:0539b07_2": "汝聽墮負。",
    "T26n1539_002:0539b08_3": "若有八種補特伽羅，決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果，則不應說諸不還果能作證向得不還果，汝作是言不應道理。",
    "T26n1539_002:0539b14_4": "汝今若說諸不還果能作證向得不還果，則不應言如是八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果；言有八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果，不應道理。",
    "T26n1539_002:0539b25_5": "彼作是言：諸不還果能作證向定得不還果。",
    "T26n1539_002:0539b26_6": "應問彼言：汝然此不？",
    "T26n1539_002:0539b27_7": "彼即是彼。",
    "T26n1539_002:0539b27_8": "答言：不爾。",
    "T26n1539_002:0539b27_9": "汝聽墮負。",
    "T26n1539_002:0539b28_0": "若不還果能作證向定得不還果，是則應說彼即是彼，汝作是言不應道理。",
    "T26n1539_002:0539b29_1": "若汝不說彼即是彼，則不應言諸不還果能作證向定得不還果；言不還果能作證向定得不還果，不應道理。",
    "T26n1539_002:0539c03_2": "若作是言：彼即是彼。",
    "T26n1539_002:0539c03_3": "應問彼言：汝然此不？",
    "T26n1539_002:0539c04_4": "彼作證向即是住果。",
    "T26n1539_002:0539c04_5": "答言：不爾。",
    "T26n1539_002:0539c05_0": "汝聽墮負。",
    "T26n1539_002:0539c05_1": "若彼即是彼，是則應說彼作證向即是住果，汝作是言不應道理。",
    "T26n1539_002:0539c06_2": "若汝不說彼作證向即是住果，則不應言彼即是彼；言彼即是彼，不應道理。",
    "T26n1539_002:0539c08_3": "又若作是言：彼即是彼。",
    "T26n1539_002:0539c09_0": "應問彼言：汝然此不？",
    "T26n1539_002:0539c09_1": "諸不還果能作證向有其瞋恚，彼不還果遠離瞋恚。",
    "T26n1539_002:0539c10_2": "彼答言：爾。",
    "T26n1539_002:0539c10_3": "復問彼言：汝然此不？",
    "T26n1539_002:0539c11_4": "彼有瞋恚即離瞋恚。",
    "T26n1539_002:0539c11_5": "答言：不爾。",
    "T26n1539_002:0539c12_6": "汝聽墮負。",
    "T26n1539_002:0539c12_7": "若彼即是彼，是則應說彼有瞋恚即離瞋恚，汝作是言不應道理。",
    "T26n1539_002:0539c13_8": "若汝不說彼有瞋恚即離瞋恚，則不應言彼即是彼；言彼即是彼，不應道理。",
    "T26n1539_002:0539c15_9": "若作是言：彼異於彼。",
    "T26n1539_002:0539c16_10": "應問彼言：汝然此不？",
    "T26n1539_002:0539c16_11": "諸不還果能作證向斷別生不還果。",
    "T26n1539_002:0539c17_12": "答言：不爾。",
    "T26n1539_002:0539c17_13": "汝聽墮負。",
    "T26n1539_002:0539c18_0": "若彼異於彼，是則應說諸不還果能作證向斷別生不還果，汝作是言不應道理。",
    "T26n1539_002:0539c19_1": "若汝不說諸不還果能作證向斷別生不還果，則不應言彼異於彼；言彼異於彼；不應道理。",
    "T26n1539_002:0539c21_2": "若作是言：不可說彼或彼或異。",
    "T26n1539_002:0539c22_3": "應問彼言：汝然此不？",
    "T26n1539_002:0539c23_4": "諸不還果能作證向得不還果，如是之言亦不可說或彼或異。",
    "T26n1539_002:0539c24_5": "答言：不爾。",
    "T26n1539_002:0539c24_6": "汝聽墮負。",
    "T26n1539_002:0539c25_7": "若不可說彼或彼或異，是則應說諸不還果能作證向得不還果，如是之言亦不可說或彼或異，汝作是言不應道理。",
    "T26n1539_002:0539c27_8": "若汝不說諸不還果能作證向得不還果，如是之言亦不可說或彼或異，則不應言不可說彼或彼或異；言不可說彼或彼或異，不應道理。",
    "T26n1539_002:0540a03_0": "補特伽羅論者作如是言：諦義勝義補特伽羅：可得、可證、現有、等有，是故定有補特伽羅。",
    "T26n1539_002:0540a05_0": "性空論者作是問言：汝然此不？",
    "T26n1539_002:0540a05_1": "謂契經中世尊善語善詞善說，如是八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果。",
    "T26n1539_002:0540a11_2": "彼答言：爾。",
    "T26n1539_002:0540a11_3": "復問彼言：汝然此不？",
    "T26n1539_002:0540a12_4": "阿羅漢果能作證向得阿羅漢果。",
    "T26n1539_002:0540a12_5": "彼答言：爾。",
    "T26n1539_002:0540a13_6": "汝聽墮負。",
    "T26n1539_002:0540a13_7": "若有八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果，則不應說阿羅漢果能作證向得阿羅漢果，汝作是言不應道理。",
    "T26n1539_002:0540a19_8": "汝今若說阿羅漢果能作證向得阿羅漢果，則不應說如是八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果；言有八種補特伽羅決定安立不相雜亂，謂預流果能作證向若預流果，乃至阿羅漢果能作證向若阿羅漢果，決定別有預流果能作證向決定別有預流果，乃至決定別有阿羅漢果能作證向決定別有阿羅漢果，不應道理。",
    "T26n1539_002:0540b02_0": "彼作是言：阿羅漢果能作證向定得阿羅漢果。",
    "T26n1539_002:0540b03_1": "應問彼言：汝然此不？",
    "T26n1539_002:0540b03_2": "彼即是彼。",
    "T26n1539_002:0540b03_3": "答言：不爾。",
    "T26n1539_002:0540b04_4": "汝聽墮負。",
    "T26n1539_002:0540b04_5": "若有阿羅漢果能作證向定得阿羅漢果，是則應說彼即是彼，汝作是言不應道理。",
    "T26n1539_002:0540b06_6": "若汝不說彼即是彼，則不應言阿羅漢果能作證向定得阿羅漢果；言阿羅漢果能作證向定得阿羅漢果，不應道理。",
    "T26n1539_002:0540b08_7": "若作是言：彼即是彼。",
    "T26n1539_002:0540b09_8": "應問彼言：汝然此不？",
    "T26n1539_002:0540b09_9": "彼作證向即是住果。",
    "T26n1539_002:0540b10_10": "答言：不爾。",
    "T26n1539_002:0540b10_11": "汝聽墮負。",
    "T26n1539_002:0540b10_12": "若彼即是彼，是則應說彼作證向即是住果，汝作是言不應道理。",
    "T26n1539_002:0540b12_13": "若汝不說彼作證向即是住果，則不應言彼即是彼；言彼即是彼，不應道理。",
    "T26n1539_002:0540b14_14": "又若作是言：彼即是彼。",
    "T26n1539_002:0540b14_15": "應問彼言：汝然此不？",
    "T26n1539_002:0540b15_16": "諸阿羅漢果能作證向，未全離貪、未全離慢、未全離無明，學有所作。",
    "T26n1539_002:0540b16_17": "阿羅漢果已全離貪、已全離慢、已全離無明，是其無學，所作已辦。",
    "T26n1539_002:0540b18_18": "彼答言：爾。",
    "T26n1539_002:0540b18_19": "復問彼言：汝然此不？",
    "T26n1539_002:0540b19_20": "彼有所作即所作已辦。",
    "T26n1539_002:0540b19_21": "答言：不爾。",
    "T26n1539_002:0540b19_22": "汝聽墮負。",
    "T26n1539_002:0540b20_23": "若彼即是彼，是則應說彼有所作即所作已辦，汝作是言不應道理。",
    "T26n1539_002:0540b21_24": "若汝不說彼有所作即所作已辦，則不應言彼即是彼；言彼即是彼，不應道理。",
    "T26n1539_002:0540b23_25": "若作是言：彼異於彼。",
    "T26n1539_002:0540b23_26": "應問彼言：汝然此不？",
    "T26n1539_002:0540b24_27": "諸阿羅漢果能作證向斷別生阿羅漢果。",
    "T26n1539_002:0540b25_28": "答言：不爾。",
    "T26n1539_002:0540b25_29": "汝聽墮負。",
    "T26n1539_002:0540b25_30": "若彼異於彼，是則應說諸阿羅漢果能作證向斷別生阿羅漢果，汝作是言不應道理。",
    "T26n1539_002:0540b27_31": "若汝不說諸阿羅漢果，能作證向斷別生阿羅漢果，則不應言彼異於彼；言彼異於彼，不應道理。",
    "T26n1539_002:0540b29_32": "若作是言：不可說彼或彼或異。",
    "T26n1539_002:0540c01_33": "應問彼言：汝然此不？",
    "T26n1539_002:0540c02_34": "諸阿羅漢果能作證向得阿羅漢果，如是之言亦不可說或彼或異。",
    "T26n1539_002:0540c03_35": "答言：不爾。",
    "T26n1539_002:0540c03_36": "汝聽墮負。",
    "T26n1539_002:0540c04_37": "若不可說彼或彼或異，是則應說諸阿羅漢果能作證向得阿羅漢果，如是之言亦不可說或彼或異，汝作是言不應道理。",
    "T26n1539_002:0540c06_38": "若汝不說諸阿羅漢果能作證向得阿羅漢果，如是之言亦不可說或彼或異，則不應言不可說彼或彼或異；言不可說彼或彼或異，不應道理。",
    "T26n1539_002:0540c11_0": "補特伽羅論者作如是言：諦義勝義補特伽羅，可得、可證、現有、等有，是故定有補特伽羅。",
    "T26n1539_002:0540c13_0": "性空論者作是問言：汝然此不？",
    "T26n1539_002:0540c13_1": "謂契經中世尊善語善詞善說，如是三聚決定安立不相雜亂，謂不定聚、邪性定聚、正性定聚，決定別有不定聚、決定別有邪性定聚、決定別有正性定聚。",
    "T26n1539_002:0540c17_2": "彼答言：爾。",
    "T26n1539_002:0540c17_3": "復問彼言：汝然此不？",
    "T26n1539_002:0540c17_4": "有從不定聚入邪性定聚。",
    "T26n1539_002:0540c18_5": "彼答言：爾。",
    "T26n1539_002:0540c18_6": "汝聽墮負。",
    "T26n1539_002:0540c19_0": "若有三聚決定安立不相雜亂，謂不定聚、邪性定聚、正性定聚，決定別有不定聚、決定別有邪性定聚、決定別有正性定聚，則不應說有從不定聚入邪性定聚，汝作是言不應道理。",
    "T26n1539_002:0540c23_1": "汝今若說有從不定聚入邪性定聚，則不應說如是三聚決定安立不相雜亂，謂不定聚、邪性定聚、正性定聚，決定別有不定聚、決定別有邪性定聚、決定別有正性定聚；言有三聚決定安立不相雜亂，謂不定聚，邪性定聚，正性定聚，決定別有不定聚、決定別有邪性定聚、決定別有正性定聚，不應道理。",
    "T26n1539_002:0540c29_2": "彼作是言：定有從不定聚入邪性定聚。",
    "T26n1539_002:0541a01_3": "應問彼言：汝然此不？",
    "T26n1539_002:0541a02_4": "彼即是彼。",
    "T26n1539_002:0541a02_5": "答言：不爾。",
    "T26n1539_002:0541a02_6": "汝聽墮負。",
    "T26n1539_002:0541a03_7": "若定有從不定聚入邪性定聚，是則應說彼即是彼，汝作是言不應道理。",
    "T26n1539_002:0541a04_8": "若汝不說彼即是彼，則不應言定有從不定聚入邪性定聚；言定有從不定聚入邪性定聚，不應道理。",
    "T26n1539_002:0541a07_0": "若作是言：彼即是彼。",
    "T26n1539_002:0541a07_1": "應問彼言：汝然此不？",
    "T26n1539_002:0541a08_0": "諸住不定聚即是住邪性定聚。",
    "T26n1539_002:0541a08_1": "答言：不爾。",
    "T26n1539_002:0541a08_2": "汝聽墮負。",
    "T26n1539_002:0541a09_3": "若彼即是彼，是則應說諸住不定聚即是住邪性定聚，汝作是言不應道理。",
    "T26n1539_002:0541a10_4": "若汝不說諸住不定聚即是住邪性定聚，則不應言彼即是彼；言彼即是彼，不應道理。",
    "T26n1539_002:0541a12_5": "又若作是言：彼即是彼。",
    "T26n1539_002:0541a13_6": "應問彼言：汝然此不？",
    "T26n1539_002:0541a13_7": "住不定聚於生無漏根、力、覺支有所堪能，住邪性定聚無所堪能。",
    "T26n1539_002:0541a15_8": "彼答言：爾。",
    "T26n1539_002:0541a16_0": "復問彼言：汝然此不？",
    "T26n1539_002:0541a16_1": "彼有堪能即無堪能。",
    "T26n1539_002:0541a16_2": "答言：不爾。",
    "T26n1539_002:0541a17_3": "汝聽墮負。",
    "T26n1539_002:0541a17_4": "若彼即是彼，是則應說彼有堪能即無堪能，汝作是言不應道理。",
    "T26n1539_002:0541a18_5": "若汝不說彼有堪能即無堪能，則不應言彼即是彼；言彼即是彼，不應道理。",
    "T26n1539_002:0541a20_6": "若作是言：彼異於彼。",
    "T26n1539_002:0541a21_7": "應問彼言：汝然此不？",
    "T26n1539_002:0541a21_8": "諸住不定聚斷別生住邪性定聚。",
    "T26n1539_002:0541a22_9": "答言：不爾。",
    "T26n1539_002:0541a22_10": "汝聽墮負。",
    "T26n1539_002:0541a22_11": "若彼異於彼，是則應說諸住不定聚斷別生住邪性定聚，汝作是言不應道理。",
    "T26n1539_002:0541a24_12": "若汝不說諸住不定聚斷別生住邪性定聚，則不應言彼異於彼；言彼異於彼不應道理。",
    "T26n1539_002:0541a26_13": "若作是言：不可說彼或彼或異。",
    "T26n1539_002:0541a27_14": "應問彼言：汝然此不？",
    "T26n1539_002:0541a27_15": "諸從不定聚入邪性定聚，如是之言亦不可說或彼或異。",
    "T26n1539_002:0541a29_16": "答言：不爾。",
    "T26n1539_002:0541a29_17": "汝聽墮負。",
    "T26n1539_002:0541a29_18": "若不可說彼或彼或異，是則應說諸從不定聚入邪性定聚，如是之言亦不可說或彼或異，汝作是言不應道理。",
    "T26n1539_002:0541b03_19": "若汝不說諸從不定聚入邪性定聚，如是之言亦不可說或彼或異，則不應言不可說彼或彼或異；言不可說彼或彼或異，不應道理。",
    "T26n1539_002:0541b07_0": "補特伽羅論者作如是言：諦義勝義補特伽羅，可得、可證、現有、等有，是故定有補特伽羅。",
    "T26n1539_002:0541b09_0": "性空論者作是問言：汝然此不？",
    "T26n1539_002:0541b09_1": "謂契經中世尊善語善詞善說，如是三聚決定安立不相雜亂，謂不定聚、邪性定聚、正性定聚，決定別有不定聚、決定別有邪性定聚、決定別有正性定聚。",
    "T26n1539_002:0541b13_2": "彼答言：爾。",
    "T26n1539_002:0541b13_3": "復問彼言：汝然此不？",
    "T26n1539_002:0541b14_0": "有從不定聚入正性定聚。",
    "T26n1539_002:0541b14_1": "彼答言：爾。",
    "T26n1539_002:0541b14_2": "汝聽墮負。",
    "T26n1539_002:0541b15_3": "若有三聚決定安立不相雜亂，謂不定聚、邪性定聚、正性定聚，決定別有不定聚、決定別有邪性定聚、決定別有正性定聚，則不應說有從不定聚入正性定聚，汝作是言不應道理。",
    "T26n1539_002:0541b19_4": "汝今若說有從不定聚入正性定聚，則不應言如是三聚決定安立不相雜亂，謂不定聚、邪性定聚、正性定聚，決定別有不定聚、決定別有邪性定聚、決定別有正性定聚；言有三聚決定安立不相雜亂，謂不定聚、邪性定聚、正性定聚，決定別有不定聚、決定別有邪性定聚、決定別有正性定聚，不應道理。",
    "T26n1539_002:0541b26_0": "彼作是言：定有從不定聚入正性定聚。",
    "T26n1539_002:0541b26_1": "應問彼言：汝然此不？",
    "T26n1539_002:0541b27_2": "彼即是彼。",
    "T26n1539_002:0541b27_3": "答言：不爾。",
    "T26n1539_002:0541b27_4": "汝聽墮負。",
    "T26n1539_002:0541b28_5": "若定有從不定聚入正性定聚，是則應說彼即是彼，汝作是言不應道理。",
    "T26n1539_002:0541b29_6": "若汝不說彼即是彼，則不應言定有從不定聚入正性定聚；言定有從不定聚入正性定聚，不應道理。",
    "T26n1539_002:0541c03_7": "若作是言：彼即是彼。",
    "T26n1539_002:0541c03_8": "應問彼言：汝然此不？",
    "T26n1539_002:0541c04_9": "諸住不定聚即是住正性定聚。",
    "T26n1539_002:0541c04_10": "答言：不爾。",
    "T26n1539_002:0541c05_0": "汝聽墮負。",
    "T26n1539_002:0541c05_1": "若彼即是彼，是則應說諸住不定聚即是住正性定聚，汝作是言不應道理。",
    "T26n1539_002:0541c07_0": "若汝不說諸住不定聚即是住正性定聚，則不應言彼即是彼；言彼即是彼，不應道理。",
    "T26n1539_002:0541c08_1": "又若作是言：彼即是彼。",
    "T26n1539_002:0541c09_2": "應問彼言：汝然此不？",
    "T26n1539_002:0541c09_3": "諸住不定聚是有量福田，住正性定聚是無量福田。",
    "T26n1539_002:0541c11_4": "彼答言：爾。",
    "T26n1539_002:0541c11_5": "復問彼言：汝然此不？",
    "T26n1539_002:0541c11_6": "諸有量福田即是無量福田。",
    "T26n1539_002:0541c12_7": "答言：不爾。",
    "T26n1539_002:0541c12_8": "汝聽墮負。",
    "T26n1539_002:0541c13_0": "若彼即是彼，是則應說諸有量福田即是無量福田，汝作是言不應道理。",
    "T26n1539_002:0541c14_1": "若汝不說諸有量福田即是無量福田，則不應言彼即是彼；言彼即是彼，不應道理。",
    "T26n1539_002:0541c16_2": "若作是言：彼異於彼。",
    "T26n1539_002:0541c17_3": "應問彼言：汝然此不？",
    "T26n1539_002:0541c17_4": "諸住不定聚斷別生住正性定聚。",
    "T26n1539_002:0541c18_5": "答言：不爾。",
    "T26n1539_002:0541c18_6": "汝聽墮負。",
    "T26n1539_002:0541c18_7": "若彼異於彼，是則應說諸住不定聚斷別生住正性定聚，汝作是言不應道理。",
    "T26n1539_002:0541c20_8": "若汝不說諸住不定聚斷別生住正性定聚，則不應言彼異於彼；言彼異於彼，不應道理。",
    "T26n1539_002:0541c22_9": "若作是言：不可說彼或彼或異。",
    "T26n1539_002:0541c23_10": "應問彼言：汝然此不？",
    "T26n1539_002:0541c23_11": "諸有從不定聚入正性定聚，如是之言亦不可說或彼或異。",
    "T26n1539_002:0541c25_12": "答言：不爾。",
    "T26n1539_002:0541c25_13": "汝聽墮負。",
    "T26n1539_002:0541c25_14": "若不可說彼或彼或異，是則應說諸有從不定聚入正性定聚，如是之言亦不可說或彼或異，汝作是言不應道理。",
    "T26n1539_002:0541c28_15": "若汝不說諸有從不定聚入正性定聚，如是之言亦不可說或彼或異，則不應言不可說彼或彼或異；言不可說彼或彼或異，不應道理。",
    "T26n1539_002:0542a03_0": "說一切有部識身足論卷第二"
}