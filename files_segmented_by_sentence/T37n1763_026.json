[
    {
        "source_sentence": "大般涅槃經集解卷第二十六",
        "from": "T37n1763_026:0476a05_0",
        "context_with_next_sentence": true
    },
    {
        "source_sentence": "現病品第十八",
        "from": "T37n1763_026:0476a06_0",
        "context_with_next_sentence": true
    },
    {
        "source_sentence": "　出無病因謂憐愍眾生施病者藥",
        "from": "T37n1763_026:0476a08_0",
        "context_with_next_sentence": true
    },
    {
        "source_sentence": "　釋五種人謂須陀洹八萬劫得菩提乃至辟支佛十千劫得菩提義18 現病品(二六)現病品第十八案僧亮曰：",
        "from": "T37n1763_026:0476a12_4",
        "context_with_next_sentence": true
    },
    {
        "source_sentence": "次答云何諸菩薩遠離一切病。",
        "from": "T37n1763_026:0476a12_17",
        "context_with_next_sentence": true
    },
    {
        "source_sentence": "病在前品已明，而未釋無病，是則示現之義未彰，此品顯也。",
        "from": "T37n1763_026:0476a14_6",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_026:0476a14_10",
        "context_with_next_sentence": true
    },
    {
        "source_sentence": "因佛現病，迦葉得廣顯無病之因，明菩薩地時久已離病，豈況今耶。",
        "from": "T37n1763_026:0476a15_19",
        "context_with_next_sentence": true
    },
    {
        "source_sentence": "是則因病以顯不病也。",
        "from": "T37n1763_026:0476a16_9",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_026:0476a16_13",
        "context_with_next_sentence": true
    },
    {
        "source_sentence": "上來所說，當宗雖舉，未有微實。",
        "from": "T37n1763_026:0476a17_9",
        "context_with_next_sentence": true
    },
    {
        "source_sentence": "將顯至人患累斯盡，是以先示病相，因請更起光儀顯勝，以表無病之旨也，因答第二十九問也。",
        "from": "T37n1763_026:0476a19_13",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_026:0476a19_17",
        "context_with_next_sentence": true
    },
    {
        "source_sentence": "此下是經之第二段，廣明義也。",
        "from": "T37n1763_026:0476a20_11",
        "context_with_next_sentence": true
    },
    {
        "source_sentence": "又有二別：",
        "from": "T37n1763_026:0476a20_16",
        "context_with_next_sentence": true
    },
    {
        "source_sentence": "第一廣正說、第二廣流通。",
        "from": "T37n1763_026:0476a21_8",
        "context_with_next_sentence": true
    },
    {
        "source_sentence": "廣正說中有三科：",
        "from": "T37n1763_026:0476a21_16",
        "context_with_next_sentence": true
    },
    {
        "source_sentence": "第一廣果，即此品也；",
        "from": "T37n1763_026:0476a22_6",
        "context_with_next_sentence": true
    },
    {
        "source_sentence": "第二廣因，即五行也；",
        "from": "T37n1763_026:0476a22_16",
        "context_with_next_sentence": true
    },
    {
        "source_sentence": "第三廣佛性，即〈師子吼〉、〈迦葉〉兩品也。",
        "from": "T37n1763_026:0476a23_16",
        "context_with_next_sentence": true
    },
    {
        "source_sentence": "爾時迦葉菩薩白佛言至患苦悉除無復怖畏。",
        "from": "T37n1763_026:0476a24_18",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476a25_4",
        "context_with_next_sentence": true
    },
    {
        "source_sentence": "此下舉八事，仰推如來不應有病也。",
        "from": "T37n1763_026:0476a26_2",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_026:0476a26_6",
        "context_with_next_sentence": true
    },
    {
        "source_sentence": "此下有四翻，第一迦葉舉七復次事推佛無病、第二佛以神力現三種相、第三群生蒙益請佛說法、第四廣述無病以遣時情。",
        "from": "T37n1763_026:0476a29_2",
        "context_with_next_sentence": true
    },
    {
        "source_sentence": "世尊一切眾生有四毒箭至汝等當為大眾說法。",
        "from": "T37n1763_026:0476b02_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b02_6",
        "context_with_next_sentence": true
    },
    {
        "source_sentence": "第一明有病之因，莫過此四箭；",
        "from": "T37n1763_026:0476b03_1",
        "context_with_next_sentence": true
    },
    {
        "source_sentence": "如來已離，不應病也。",
        "from": "T37n1763_026:0476b03_11",
        "context_with_next_sentence": true
    },
    {
        "source_sentence": "有二因緣則無病苦至何緣於今自言有病。",
        "from": "T37n1763_026:0476b04_17",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b05_4",
        "context_with_next_sentence": true
    },
    {
        "source_sentence": "第二無病之因，莫過此二，世尊所行，故無病也。",
        "from": "T37n1763_026:0476b06_6",
        "context_with_next_sentence": true
    },
    {
        "source_sentence": "世尊！",
        "from": "T37n1763_026:0476b07_2",
        "context_with_next_sentence": true
    },
    {
        "source_sentence": "世人有病或坐或臥至云何默然右脇而臥。",
        "from": "T37n1763_026:0476b08_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b08_6",
        "context_with_next_sentence": true
    },
    {
        "source_sentence": "第三明如來既無篤病之相，云何有病耶。",
        "from": "T37n1763_026:0476b09_5",
        "context_with_next_sentence": true
    },
    {
        "source_sentence": "諸菩薩等凡所給施至永斷如是三障重病。",
        "from": "T37n1763_026:0476b10_17",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b11_4",
        "context_with_next_sentence": true
    },
    {
        "source_sentence": "第四明自昔已來，外化事曠，善功還已，不應有病也。",
        "from": "T37n1763_026:0476b12_9",
        "context_with_next_sentence": true
    },
    {
        "source_sentence": "復次世尊！",
        "from": "T37n1763_026:0476b13_4",
        "context_with_next_sentence": true
    },
    {
        "source_sentence": "菩薩摩訶薩至乃於今日唱言有疾。",
        "from": "T37n1763_026:0476b13_19",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b14_4",
        "context_with_next_sentence": true
    },
    {
        "source_sentence": "第五明脩因之日備有諸願，略舉九願，顯無病之要旨也。",
        "from": "T37n1763_026:0476b15_11",
        "context_with_next_sentence": true
    },
    {
        "source_sentence": "復次世尊！",
        "from": "T37n1763_026:0476b16_4",
        "context_with_next_sentence": true
    },
    {
        "source_sentence": "世有病者至不應說言我今背痛。",
        "from": "T37n1763_026:0476b16_18",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b17_4",
        "context_with_next_sentence": true
    },
    {
        "source_sentence": "第六明世人臨終之時，不能有所誡勅，高推如來不應同此。",
        "from": "T37n1763_026:0476b18_11",
        "context_with_next_sentence": true
    },
    {
        "source_sentence": "復次世尊！",
        "from": "T37n1763_026:0476b19_4",
        "context_with_next_sentence": true
    },
    {
        "source_sentence": "世有病者至不應默然右脇而臥。",
        "from": "T37n1763_026:0476b19_18",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b20_4",
        "context_with_next_sentence": true
    },
    {
        "source_sentence": "第七苟有此迹，必為外道所誚。",
        "from": "T37n1763_026:0476b20_18",
        "context_with_next_sentence": true
    },
    {
        "source_sentence": "復次世尊！",
        "from": "T37n1763_026:0476b21_4",
        "context_with_next_sentence": true
    },
    {
        "source_sentence": "世有病者至利益於眾生摧伏諸外道。",
        "from": "T37n1763_026:0476b22_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b22_6",
        "context_with_next_sentence": true
    },
    {
        "source_sentence": "第八借以身力推比，佛必無有病，仍說偈以勸也。",
        "from": "T37n1763_026:0476b23_10",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_026:0476b23_14",
        "context_with_next_sentence": true
    },
    {
        "source_sentence": "此七復次是第一翻，推佛不應病也。",
        "from": "T37n1763_026:0476b24_10",
        "context_with_next_sentence": true
    },
    {
        "source_sentence": "爾時世尊大悲薰心至修行惡法除一闡提。",
        "from": "T37n1763_026:0476b25_17",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_026:0476b26_4",
        "context_with_next_sentence": true
    },
    {
        "source_sentence": "前偈請云大悲今何在，是以經家以佛起故，故云大悲薰心也。",
        "from": "T37n1763_026:0476b27_12",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_026:0476b27_16",
        "context_with_next_sentence": true
    },
    {
        "source_sentence": "此第二翻，放三種神力以利益也。",
        "from": "T37n1763_026:0476b28_11",
        "context_with_next_sentence": true
    },
    {
        "source_sentence": "爾時一切天龍鬼神至遍至淨居悉皆聞之。",
        "from": "T37n1763_026:0476b29_17",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_026:0476c01_4",
        "context_with_next_sentence": true
    },
    {
        "source_sentence": "第三翻，大眾蒙益，廣設供養，請說法也。",
        "from": "T37n1763_026:0476c02_3",
        "context_with_next_sentence": true
    },
    {
        "source_sentence": "爾時佛告迦葉菩薩至便謂如來真實有疾。",
        "from": "T37n1763_026:0476c03_17",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_026:0476c04_4",
        "context_with_next_sentence": true
    },
    {
        "source_sentence": "第四翻，佛先廣顯久離病也。",
        "from": "T37n1763_026:0476c04_17",
        "context_with_next_sentence": true
    },
    {
        "source_sentence": "迦葉！",
        "from": "T37n1763_026:0476c05_2",
        "context_with_next_sentence": true
    },
    {
        "source_sentence": "如言如來人中師子至亦不畢竟入於涅槃。",
        "from": "T37n1763_026:0476c06_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_026:0476c06_6",
        "context_with_next_sentence": true
    },
    {
        "source_sentence": "既廣如來永無病理，若言有病，是密教也，因此復得廣宣祕密。",
        "from": "T37n1763_026:0476c07_15",
        "context_with_next_sentence": true
    },
    {
        "source_sentence": "次答云何為眾生，廣說於祕密。",
        "from": "T37n1763_026:0476c08_9",
        "context_with_next_sentence": true
    },
    {
        "source_sentence": "迦葉！",
        "from": "T37n1763_026:0476c09_2",
        "context_with_next_sentence": true
    },
    {
        "source_sentence": "是大涅槃即是諸佛至非是聲聞緣覺行處。",
        "from": "T37n1763_026:0476c10_1",
        "context_with_next_sentence": true
    },
    {
        "source_sentence": "案法瑤曰：",
        "from": "T37n1763_026:0476c10_6",
        "context_with_next_sentence": true
    },
    {
        "source_sentence": "此下訖「云何當有諸病苦耶」，次答問云何復示現究竟於涅槃。",
        "from": "T37n1763_026:0476c11_13",
        "context_with_next_sentence": true
    },
    {
        "source_sentence": "迦葉！",
        "from": "T37n1763_026:0476c12_2",
        "context_with_next_sentence": true
    },
    {
        "source_sentence": "汝上所問如來何故至云何當有諸病苦耶。",
        "from": "T37n1763_026:0476c13_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_026:0476c13_6",
        "context_with_next_sentence": true
    },
    {
        "source_sentence": "次答云何復示現究竟於涅槃。",
        "from": "T37n1763_026:0476c14_1",
        "context_with_next_sentence": true
    },
    {
        "source_sentence": "迦葉！",
        "from": "T37n1763_026:0476c15_2",
        "context_with_next_sentence": true
    },
    {
        "source_sentence": "世有三人其病難治至供養恭敬為他說者。",
        "from": "T37n1763_026:0476c16_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_026:0476c16_6",
        "context_with_next_sentence": true
    },
    {
        "source_sentence": "次答云何說畢竟及與不畢竟也。",
        "from": "T37n1763_026:0476c17_2",
        "context_with_next_sentence": true
    },
    {
        "source_sentence": "先說病行者，大眾請佛治病，說先治病之行也。",
        "from": "T37n1763_026:0476c18_3",
        "context_with_next_sentence": true
    },
    {
        "source_sentence": "藥以對病為名，依涅槃修行，無病不治。",
        "from": "T37n1763_026:0476c19_1",
        "context_with_next_sentence": true
    },
    {
        "source_sentence": "欲顯病行之能，先說諸經有不治之病也。",
        "from": "T37n1763_026:0476c19_19",
        "context_with_next_sentence": true
    },
    {
        "source_sentence": "此三種人，契經所不治，是說畢竟二乘之病。",
        "from": "T37n1763_026:0476c20_19",
        "context_with_next_sentence": true
    },
    {
        "source_sentence": "聞餘方等，雖發心，不知佛常，終不成佛，不名畢竟者。",
        "from": "T37n1763_026:0476c22_4",
        "context_with_next_sentence": true
    },
    {
        "source_sentence": "如上諸人聞涅槃生信，不須外治，自能成佛，斷疑說也。",
        "from": "T37n1763_026:0476c23_9",
        "context_with_next_sentence": true
    },
    {
        "source_sentence": "得病行之名，事盡於此也。",
        "from": "T37n1763_026:0476c24_1",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_026:0476c24_5",
        "context_with_next_sentence": true
    },
    {
        "source_sentence": "是大涅槃即是諸佛甚深禪定，非是二乘所行之處。",
        "from": "T37n1763_026:0476c25_7",
        "context_with_next_sentence": true
    },
    {
        "source_sentence": "入此深定，故曰畢竟入於涅槃也。",
        "from": "T37n1763_026:0476c26_3",
        "context_with_next_sentence": true
    },
    {
        "source_sentence": "非永盡滅入涅槃故，不名畢竟入於涅槃也。",
        "from": "T37n1763_026:0476c27_3",
        "context_with_next_sentence": true
    },
    {
        "source_sentence": "畢竟不畢竟義，存於此也。",
        "from": "T37n1763_026:0476c27_15",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_026:0476c27_19",
        "context_with_next_sentence": true
    },
    {
        "source_sentence": "畢竟不畢竟各有其旨，非不定也。",
        "from": "T37n1763_026:0476c28_13",
        "context_with_next_sentence": true
    },
    {
        "source_sentence": "但執言失旨，以為不定之說，疑網是生；",
        "from": "T37n1763_026:0476c29_11",
        "context_with_next_sentence": true
    },
    {
        "source_sentence": "得旨則知定說，疑網斷矣。",
        "from": "T37n1763_026:0477a01_3",
        "context_with_next_sentence": true
    },
    {
        "source_sentence": "又一義：",
        "from": "T37n1763_026:0477a01_7",
        "context_with_next_sentence": true
    },
    {
        "source_sentence": "昔教皆說畢竟永盡，今因現病以表無病，得顯病是密語，因廣說如來之密語也。",
        "from": "T37n1763_026:0477a03_4",
        "context_with_next_sentence": true
    },
    {
        "source_sentence": "迦葉！",
        "from": "T37n1763_026:0477a04_2",
        "context_with_next_sentence": true
    },
    {
        "source_sentence": "有五種人於是大乘至有病行處非如來也。",
        "from": "T37n1763_026:0477a05_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_026:0477a05_6",
        "context_with_next_sentence": true
    },
    {
        "source_sentence": "次答云何而得近最勝無上道也。",
        "from": "T37n1763_026:0477a06_2",
        "context_with_next_sentence": true
    },
    {
        "source_sentence": "上云自然得成，今轉近為得。",
        "from": "T37n1763_026:0477a06_15",
        "context_with_next_sentence": true
    },
    {
        "source_sentence": "但說五人者，以斷結定故。",
        "from": "T37n1763_026:0477a07_7",
        "context_with_next_sentence": true
    },
    {
        "source_sentence": "凡夫定位，無劫數之限也。",
        "from": "T37n1763_026:0477a07_19",
        "context_with_next_sentence": true
    },
    {
        "source_sentence": "八萬劫者，後云得菩提心，亦云八萬劫住處，是小涅槃，似是菩提心成就耳。",
        "from": "T37n1763_026:0477a09_12",
        "context_with_next_sentence": true
    },
    {
        "source_sentence": "思惟煩惱，小乘斷之，不必在菩薩。",
        "from": "T37n1763_026:0477a10_8",
        "context_with_next_sentence": true
    },
    {
        "source_sentence": "劫數如此，故知偏愛易斷、等悲難成也。",
        "from": "T37n1763_026:0477a11_5",
        "context_with_next_sentence": true
    },
    {
        "source_sentence": "法瑤曰：",
        "from": "T37n1763_026:0477a11_9",
        "context_with_next_sentence": true
    },
    {
        "source_sentence": "因表如來無病得命病者，心之義也。",
        "from": "T37n1763_026:0477a12_7",
        "context_with_next_sentence": true
    },
    {
        "source_sentence": "二乘有病，不能發心，要從佛聞法也。",
        "from": "T37n1763_026:0477a13_3",
        "context_with_next_sentence": true
    },
    {
        "source_sentence": "夫利根雖不從佛聞法，而自發心。",
        "from": "T37n1763_026:0477a13_18",
        "context_with_next_sentence": true
    },
    {
        "source_sentence": "知此二人所以得近無上道也。",
        "from": "T37n1763_026:0477a14_11",
        "context_with_next_sentence": true
    },
    {
        "source_sentence": "曇讖曰：",
        "from": "T37n1763_026:0477a14_15",
        "context_with_next_sentence": true
    },
    {
        "source_sentence": "五種人者，從須陀洹乃至緣覺。",
        "from": "T37n1763_026:0477a15_10",
        "context_with_next_sentence": true
    },
    {
        "source_sentence": "以一果准兩地，如是以初地二地准初果，乃至九地准緣覺也。",
        "from": "T37n1763_026:0477a16_18",
        "context_with_next_sentence": true
    },
    {
        "source_sentence": "大般涅槃經集解卷第二十六",
        "from": "T37n1763_026:0477a17_100",
        "context_with_next_sentence": false
    }
]