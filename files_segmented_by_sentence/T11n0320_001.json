[
    {
        "source_sentence": "父子合集經卷第一",
        "from": "T11n0320_001:0919a03_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_001:0919a05_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_001:0919a06_0",
        "context_with_next_sentence": true
    },
    {
        "source_sentence": "沙門臣日稱等奉　詔譯1 淨飯王始發信心品淨飯王始發信心品第一如是我聞：",
        "from": "T11n0320_001:0919a09_4",
        "context_with_next_sentence": true
    },
    {
        "source_sentence": "一時佛在舍衛國說法施化能事畢已，往迦毘羅國，去城不遠，住尼拘律陀林中，與大比丘眾千二百五十人俱，皆阿羅漢，諸漏已盡，無復煩惱，心善解脫，慧善解脫，如大龍王，所作已辦，棄諸重擔，逮得己利，盡諸有結，心得自在，能到最上究竟彼岸。",
        "from": "T11n0320_001:0919a14_16",
        "context_with_next_sentence": true
    },
    {
        "source_sentence": "其名曰：",
        "from": "T11n0320_001:0919a14_20",
        "context_with_next_sentence": true
    },
    {
        "source_sentence": "阿若憍陳如、摩訶迦攝、優婁頻羅迦攝、伽耶迦攝、那提迦攝、舍利弗、大目乾連，眾所知識大阿羅漢等。",
        "from": "T11n0320_001:0919a17_5",
        "context_with_next_sentence": true
    },
    {
        "source_sentence": "復有種類差別捨邪歸正外道、尼乾子、沙門、婆羅門，無數眾會皆悉來集，所謂調伏、調伏眾，寂靜、寂靜眾，善超彼岸、善超彼岸眾，善住安隱、善住安隱眾，出離煩惱、出離煩惱眾，能離罪惡、能離罪惡眾，洗除罪垢、洗除罪垢眾，善超三有、善超三有眾，遠離五塵、遠離五塵眾，離諸障礙、離諸障礙眾，清淨意樂、清淨意樂眾，具足諸根、具足諸根眾，違順解脫、違順解脫眾，善護自身、善護自身眾，具諸正念、具諸正念眾，具四神足、具四神足眾，樂說明記、樂說明記眾，明了緣諦、明了緣諦眾，善寂諸根、善寂諸根眾，決定信解、決定信解眾，樂求義利、樂求義利眾，觀察無我、觀察無我眾，離諸分別、離諸分別眾，斷除疑惑、斷除疑惑眾，身行輕安、身行輕安眾，自在愛樂、自在愛樂眾，心善解脫、心善解脫眾，慧善解脫、慧善解脫眾，住聖種族、住聖種族眾；",
        "from": "T11n0320_001:0919b04_19",
        "context_with_next_sentence": true
    },
    {
        "source_sentence": "如是眾會身意泰然，樂得善利，各與徒屬來詣佛所，猶如廣大鉢羅奢樹枝葉繁茂生長圓滿，清淨而住。",
        "from": "T11n0320_001:0919b07_6",
        "context_with_next_sentence": true
    },
    {
        "source_sentence": "爾時世尊，於初夜分露地而坐，寂然無聲，一切大眾恭敬圍繞。",
        "from": "T11n0320_001:0919b09_7",
        "context_with_next_sentence": true
    },
    {
        "source_sentence": "於是如來觀察時會諸比丘眾，而問之曰：",
        "from": "T11n0320_001:0919b10_7",
        "context_with_next_sentence": true
    },
    {
        "source_sentence": "「何人堪往化淨飯王，勸導發心生淨信解？",
        "from": "T11n0320_001:0919b11_5",
        "context_with_next_sentence": true
    },
    {
        "source_sentence": "」時尊者憍陳如即從座起，偏袒右肩，右膝著地，合掌作禮，白言：",
        "from": "T11n0320_001:0919b12_15",
        "context_with_next_sentence": true
    },
    {
        "source_sentence": "「世尊！",
        "from": "T11n0320_001:0919b12_19",
        "context_with_next_sentence": true
    },
    {
        "source_sentence": "我當願往。",
        "from": "T11n0320_001:0919b13_1",
        "context_with_next_sentence": true
    },
    {
        "source_sentence": "」佛言：",
        "from": "T11n0320_001:0919b13_5",
        "context_with_next_sentence": true
    },
    {
        "source_sentence": "「憍陳如！",
        "from": "T11n0320_001:0919b13_10",
        "context_with_next_sentence": true
    },
    {
        "source_sentence": "汝居聲聞最為上首，先解諦義，有大名稱，一切眾生尊奉如師。",
        "from": "T11n0320_001:0919b14_15",
        "context_with_next_sentence": true
    },
    {
        "source_sentence": "且止是說，不須汝往。",
        "from": "T11n0320_001:0919b15_4",
        "context_with_next_sentence": true
    },
    {
        "source_sentence": "」是時會中四大迦攝及舍利弗、目乾連等，各伸禮敬，而作是言：",
        "from": "T11n0320_001:0919b16_13",
        "context_with_next_sentence": true
    },
    {
        "source_sentence": "「我能往化淨飯聖王。",
        "from": "T11n0320_001:0919b17_2",
        "context_with_next_sentence": true
    },
    {
        "source_sentence": "」佛皆不允，止之如初。",
        "from": "T11n0320_001:0919b17_13",
        "context_with_next_sentence": true
    },
    {
        "source_sentence": "時大目乾連即作是念：",
        "from": "T11n0320_001:0919b18_2",
        "context_with_next_sentence": true
    },
    {
        "source_sentence": "「未知如來今遣何人詣父王所？",
        "from": "T11n0320_001:0919b18_16",
        "context_with_next_sentence": true
    },
    {
        "source_sentence": "」遂入定觀，乃覩如來心光遠矚彼優陀夷，猶如杲日穿其樓閣，從於東牖直注西垣。",
        "from": "T11n0320_001:0919b20_13",
        "context_with_next_sentence": true
    },
    {
        "source_sentence": "時目乾連從定起已，往詣尊者優陀夷所，而語之曰：",
        "from": "T11n0320_001:0919b21_17",
        "context_with_next_sentence": true
    },
    {
        "source_sentence": "「世尊召子，往化父王。",
        "from": "T11n0320_001:0919b22_7",
        "context_with_next_sentence": true
    },
    {
        "source_sentence": "故相報爾。",
        "from": "T11n0320_001:0919b22_12",
        "context_with_next_sentence": true
    },
    {
        "source_sentence": "」優陀夷曰：",
        "from": "T11n0320_001:0919b22_18",
        "context_with_next_sentence": true
    },
    {
        "source_sentence": "「果蒙教勅，固當從命。",
        "from": "T11n0320_001:0919b23_6",
        "context_with_next_sentence": true
    },
    {
        "source_sentence": "」目乾連曰：",
        "from": "T11n0320_001:0919b23_12",
        "context_with_next_sentence": true
    },
    {
        "source_sentence": "「尊者所往，此極難事，宜自審悉無貽後悔。",
        "from": "T11n0320_001:0919b24_8",
        "context_with_next_sentence": true
    },
    {
        "source_sentence": "所以者何？",
        "from": "T11n0320_001:0919b24_13",
        "context_with_next_sentence": true
    },
    {
        "source_sentence": "彼為灌頂剎帝利王，威德尊嚴，性無敢犯，孰能導達？",
        "from": "T11n0320_001:0919b25_18",
        "context_with_next_sentence": true
    },
    {
        "source_sentence": "何由召對？",
        "from": "T11n0320_001:0919b26_2",
        "context_with_next_sentence": true
    },
    {
        "source_sentence": "況復教化，發生信心？",
        "from": "T11n0320_001:0919b26_12",
        "context_with_next_sentence": true
    },
    {
        "source_sentence": "今取諸譬，子當可悉。",
        "from": "T11n0320_001:0919b27_1",
        "context_with_next_sentence": true
    },
    {
        "source_sentence": "如以百夫於累歲中，擔負乾薪，積成大聚，縱火焚之，其焰猛熾，復以酥油而沃其上；",
        "from": "T11n0320_001:0919b28_18",
        "context_with_next_sentence": true
    },
    {
        "source_sentence": "頗有人能於此廣大火聚中行，不為所害。",
        "from": "T11n0320_001:0919b29_16",
        "context_with_next_sentence": true
    },
    {
        "source_sentence": "又如有人欲於最勝龍象口中而取其牙，當知是人必遭所損。",
        "from": "T11n0320_001:0919c02_5",
        "context_with_next_sentence": true
    },
    {
        "source_sentence": "今欲往化淨飯聖王，此極為難，亦復如是。",
        "from": "T11n0320_001:0919c03_4",
        "context_with_next_sentence": true
    },
    {
        "source_sentence": "我今粗陳少分譬喻，臨事籌量，好自安意。",
        "from": "T11n0320_001:0919c04_3",
        "context_with_next_sentence": true
    },
    {
        "source_sentence": "」於是世尊乃召尊者優陀夷至，而語之曰：",
        "from": "T11n0320_001:0919c05_2",
        "context_with_next_sentence": true
    },
    {
        "source_sentence": "「於我聲聞弟子之中，汝為釋種，具足辯才善說法要，今可往化淨飯父王，以善方便開發道意。",
        "from": "T11n0320_001:0919c07_4",
        "context_with_next_sentence": true
    },
    {
        "source_sentence": "」時優陀夷承佛指喻，唯然受教。",
        "from": "T11n0320_001:0919c07_19",
        "context_with_next_sentence": true
    },
    {
        "source_sentence": "白言：",
        "from": "T11n0320_001:0919c08_1",
        "context_with_next_sentence": true
    },
    {
        "source_sentence": "「世尊！",
        "from": "T11n0320_001:0919c08_5",
        "context_with_next_sentence": true
    },
    {
        "source_sentence": "我今當往，唯願大慈勿垂軫慮，設使父王或見致怒，遙冀慈光冥加救護。",
        "from": "T11n0320_001:0919c09_15",
        "context_with_next_sentence": true
    },
    {
        "source_sentence": "」爾時世尊為優陀夷，而說偈言：",
        "from": "T11n0320_001:0919c10_10",
        "context_with_next_sentence": true
    },
    {
        "source_sentence": "「賢哉優陀夷！",
        "from": "T11n0320_001:0919c11_6",
        "context_with_next_sentence": true
    },
    {
        "source_sentence": "　　今當聽我說。",
        "from": "T11n0320_001:0919c11_14",
        "context_with_next_sentence": true
    },
    {
        "source_sentence": "汝具智辯才，　　眾中為上首，",
        "from": "T11n0320_001:0919c12_0",
        "context_with_next_sentence": true
    },
    {
        "source_sentence": "釋種淨飯王，　　見必生忻悅，",
        "from": "T11n0320_001:0919c13_0",
        "context_with_next_sentence": true
    },
    {
        "source_sentence": "是故汝應往，　　速勸令發心。",
        "from": "T11n0320_001:0919c14_13",
        "context_with_next_sentence": true
    },
    {
        "source_sentence": "若能化父王，　　發生清淨意，",
        "from": "T11n0320_001:0919c15_0",
        "context_with_next_sentence": true
    },
    {
        "source_sentence": "諸天及世人，　　咸增長善利。",
        "from": "T11n0320_001:0919c16_13",
        "context_with_next_sentence": true
    },
    {
        "source_sentence": "安閑不修善，　　如沮岸將墜，",
        "from": "T11n0320_001:0919c17_0",
        "context_with_next_sentence": true
    },
    {
        "source_sentence": "當於現生中，　　除我慢疑惑；",
        "from": "T11n0320_001:0919c18_13",
        "context_with_next_sentence": true
    },
    {
        "source_sentence": "富貴剎那頃，　　增放逸染著，",
        "from": "T11n0320_001:0919c19_0",
        "context_with_next_sentence": true
    },
    {
        "source_sentence": "如羇旅無財，　　所思唯有苦。",
        "from": "T11n0320_001:0919c20_13",
        "context_with_next_sentence": true
    },
    {
        "source_sentence": "處最勝宮殿，　　受殊妙欲樂，",
        "from": "T11n0320_001:0919c21_0",
        "context_with_next_sentence": true
    },
    {
        "source_sentence": "佛教不了知，　　樂壞生悲惱。",
        "from": "T11n0320_001:0919c22_13",
        "context_with_next_sentence": true
    },
    {
        "source_sentence": "具四種兵眾，　　七寶諸眷屬，",
        "from": "T11n0320_001:0919c23_0",
        "context_with_next_sentence": true
    },
    {
        "source_sentence": "隨意而自在，　　樂壞生悲惱。",
        "from": "T11n0320_001:0919c24_13",
        "context_with_next_sentence": true
    },
    {
        "source_sentence": "有夜叉鬼神，　　噉眾生精氣，",
        "from": "T11n0320_001:0919c25_0",
        "context_with_next_sentence": true
    },
    {
        "source_sentence": "令人染眾病，　　於身何不護？",
        "from": "T11n0320_001:0919c26_13",
        "context_with_next_sentence": true
    },
    {
        "source_sentence": "積聚諸珍寶，　　如計羅娑山，",
        "from": "T11n0320_001:0919c27_0",
        "context_with_next_sentence": true
    },
    {
        "source_sentence": "染慧所纏縛，　　不能自觀察。",
        "from": "T11n0320_001:0919c28_13",
        "context_with_next_sentence": true
    },
    {
        "source_sentence": "由染慧覆心，　　善法無所了，",
        "from": "T11n0320_001:0919c29_0",
        "context_with_next_sentence": true
    },
    {
        "source_sentence": "如人處夢中，　　何能有知覺？",
        "from": "T11n0320_001:0920a01_13",
        "context_with_next_sentence": true
    },
    {
        "source_sentence": "凡夫失明慧，　　決定獲憂怖，",
        "from": "T11n0320_001:0920a02_0",
        "context_with_next_sentence": true
    },
    {
        "source_sentence": "猶如涉遠道，　　而喪其伴侶。",
        "from": "T11n0320_001:0920a03_13",
        "context_with_next_sentence": true
    },
    {
        "source_sentence": "是故優陀夷，　　當以善方便，",
        "from": "T11n0320_001:0920a04_0",
        "context_with_next_sentence": true
    },
    {
        "source_sentence": "勸王立信幢，　　摧我慢高舉。",
        "from": "T11n0320_001:0920a05_13",
        "context_with_next_sentence": true
    },
    {
        "source_sentence": "餘人非善巧，　　獎助令發心，",
        "from": "T11n0320_001:0920a06_0",
        "context_with_next_sentence": true
    },
    {
        "source_sentence": "汝具妙辯才，　　能示三有苦。",
        "from": "T11n0320_001:0920a07_13",
        "context_with_next_sentence": true
    },
    {
        "source_sentence": "我念過去劫，　　有王出於世，",
        "from": "T11n0320_001:0920a08_0",
        "context_with_next_sentence": true
    },
    {
        "source_sentence": "名稱遍十方，　　號曰真實聚。",
        "from": "T11n0320_001:0920a09_13",
        "context_with_next_sentence": true
    },
    {
        "source_sentence": "以善法治世，　　境極海邊際，",
        "from": "T11n0320_001:0920a10_0",
        "context_with_next_sentence": true
    },
    {
        "source_sentence": "俱胝那臾多，　　臣民咸歸奉。",
        "from": "T11n0320_001:0920a11_13",
        "context_with_next_sentence": true
    },
    {
        "source_sentence": "諸聚落城邑，　　多種種花果，",
        "from": "T11n0320_001:0920a12_0",
        "context_with_next_sentence": true
    },
    {
        "source_sentence": "地唯生軟草，　　無瓦礫荊棘，",
        "from": "T11n0320_001:0920a13_0",
        "context_with_next_sentence": true
    },
    {
        "source_sentence": "流泉及林木，　　處處皆圍繞，",
        "from": "T11n0320_001:0920a14_0",
        "context_with_next_sentence": true
    },
    {
        "source_sentence": "百千乾闥婆，　　互奏諸音樂。",
        "from": "T11n0320_001:0920a15_13",
        "context_with_next_sentence": true
    },
    {
        "source_sentence": "賢聖集其中，　　民物咸豐樂，",
        "from": "T11n0320_001:0920a16_0",
        "context_with_next_sentence": true
    },
    {
        "source_sentence": "多諸比丘眾，　　依止持淨戒。",
        "from": "T11n0320_001:0920a17_13",
        "context_with_next_sentence": true
    },
    {
        "source_sentence": "復有諸外道，　　大仙大智者，",
        "from": "T11n0320_001:0920a18_0",
        "context_with_next_sentence": true
    },
    {
        "source_sentence": "其數有百千，　　捨所修苦行，",
        "from": "T11n0320_001:0920a19_0",
        "context_with_next_sentence": true
    },
    {
        "source_sentence": "咸生真實見，　　信樂佛正法，",
        "from": "T11n0320_001:0920a20_0",
        "context_with_next_sentence": true
    },
    {
        "source_sentence": "怖彼三惡道，　　願得生天果。",
        "from": "T11n0320_001:0920a21_13",
        "context_with_next_sentence": true
    },
    {
        "source_sentence": "彼王有太子，　　名曰堅固慧，",
        "from": "T11n0320_001:0920a22_0",
        "context_with_next_sentence": true
    },
    {
        "source_sentence": "值過去諸佛，　　久植諸德本。",
        "from": "T11n0320_001:0920a23_13",
        "context_with_next_sentence": true
    },
    {
        "source_sentence": "俱胝那由他，　　人民皆親近，",
        "from": "T11n0320_001:0920a24_0",
        "context_with_next_sentence": true
    },
    {
        "source_sentence": "觀五欲過患，　　心常生厭離。",
        "from": "T11n0320_001:0920a25_13",
        "context_with_next_sentence": true
    },
    {
        "source_sentence": "覩王所居處，　　如彼天宮殿，",
        "from": "T11n0320_001:0920a26_0",
        "context_with_next_sentence": true
    },
    {
        "source_sentence": "后妃競圍繞，　　受欲樂無極。",
        "from": "T11n0320_001:0920a27_13",
        "context_with_next_sentence": true
    },
    {
        "source_sentence": "是時堅固慧，　　即啟白父王：",
        "from": "T11n0320_001:0920a28_13",
        "context_with_next_sentence": true
    },
    {
        "source_sentence": "『我今誠實心，　　誓求無上道，",
        "from": "T11n0320_001:0920a29_0",
        "context_with_next_sentence": true
    },
    {
        "source_sentence": "於采女眷屬，　　都不生忻樂。",
        "from": "T11n0320_001:0920b01_13",
        "context_with_next_sentence": true
    },
    {
        "source_sentence": "少年著欲者，　　樂壞苦即至，",
        "from": "T11n0320_001:0920b02_0",
        "context_with_next_sentence": true
    },
    {
        "source_sentence": "如往古大僊，　　栖止於山谷，",
        "from": "T11n0320_001:0920b03_0",
        "context_with_next_sentence": true
    },
    {
        "source_sentence": "五欲非究竟，　　寂靜即為樂。",
        "from": "T11n0320_001:0920b04_13",
        "context_with_next_sentence": true
    },
    {
        "source_sentence": "』王語堅固慧：",
        "from": "T11n0320_001:0920b05_5",
        "context_with_next_sentence": true
    },
    {
        "source_sentence": "　　『勿作如是說，若不受欲樂，　　何名為我子？",
        "from": "T11n0320_001:0920b06_13",
        "context_with_next_sentence": true
    },
    {
        "source_sentence": "有國之富貴，　　如彼多聞天，",
        "from": "T11n0320_001:0920b07_0",
        "context_with_next_sentence": true
    },
    {
        "source_sentence": "諸宮殿樓閣，　　眾寶而莊嚴。",
        "from": "T11n0320_001:0920b08_13",
        "context_with_next_sentence": true
    },
    {
        "source_sentence": "百千眾妓樂，　　周匝常圍遶，",
        "from": "T11n0320_001:0920b09_0",
        "context_with_next_sentence": true
    },
    {
        "source_sentence": "具最上色相，　　類天女無異，",
        "from": "T11n0320_001:0920b10_0",
        "context_with_next_sentence": true
    },
    {
        "source_sentence": "面貌皆圓滿，　　脣丹齒齊密，",
        "from": "T11n0320_001:0920b11_0",
        "context_with_next_sentence": true
    },
    {
        "source_sentence": "額廣復平正，　　目比青蓮葉，",
        "from": "T11n0320_001:0920b12_0",
        "context_with_next_sentence": true
    },
    {
        "source_sentence": "形儀悉端直，　　膚潔猶珂雪，",
        "from": "T11n0320_001:0920b13_0",
        "context_with_next_sentence": true
    },
    {
        "source_sentence": "作眾妙歌舞，　　而共相娛樂。",
        "from": "T11n0320_001:0920b14_13",
        "context_with_next_sentence": true
    },
    {
        "source_sentence": "年少色鮮白，　　如彼枝上華，",
        "from": "T11n0320_001:0920b15_0",
        "context_with_next_sentence": true
    },
    {
        "source_sentence": "汝當住於此，　　勿棄於榮貴。",
        "from": "T11n0320_001:0920b16_13",
        "context_with_next_sentence": true
    },
    {
        "source_sentence": "我今誠謂汝，　　非毀亦非譽，",
        "from": "T11n0320_001:0920b17_0",
        "context_with_next_sentence": true
    },
    {
        "source_sentence": "太子善了知，　　王位極尊勝。",
        "from": "T11n0320_001:0920b18_13",
        "context_with_next_sentence": true
    },
    {
        "source_sentence": "我聞是說已，　　決志求出難，",
        "from": "T11n0320_001:0920b19_0",
        "context_with_next_sentence": true
    },
    {
        "source_sentence": "於彼五欲境，　　不著如夢寐。",
        "from": "T11n0320_001:0920b20_13",
        "context_with_next_sentence": true
    },
    {
        "source_sentence": "復白於父王：",
        "from": "T11n0320_001:0920b21_5",
        "context_with_next_sentence": true
    },
    {
        "source_sentence": "為欲之所溺，　　娛情不知愧，",
        "from": "T11n0320_001:0920b22_0",
        "context_with_next_sentence": true
    },
    {
        "source_sentence": "猶如彼盲夫，　　艱辛趣險道，",
        "from": "T11n0320_001:0920b23_0",
        "context_with_next_sentence": true
    },
    {
        "source_sentence": "自捨平坦處，　　憑誰為歸救？",
        "from": "T11n0320_001:0920b24_13",
        "context_with_next_sentence": true
    },
    {
        "source_sentence": "於欲不了知，　　何由脫苦縛？",
        "from": "T11n0320_001:0920b25_13",
        "context_with_next_sentence": true
    },
    {
        "source_sentence": "當離於險道，　　此心非顛倒，",
        "from": "T11n0320_001:0920b26_0",
        "context_with_next_sentence": true
    },
    {
        "source_sentence": "若能遠諸欲，　　安隱除過患。",
        "from": "T11n0320_001:0920b27_13",
        "context_with_next_sentence": true
    },
    {
        "source_sentence": "當知著欲者，　　如盲無所見，",
        "from": "T11n0320_001:0920b28_0",
        "context_with_next_sentence": true
    },
    {
        "source_sentence": "欲境如瀑流，　　傾注難防護。",
        "from": "T11n0320_001:0920b29_13",
        "context_with_next_sentence": true
    },
    {
        "source_sentence": "世有明智人，　　當生於厭怖，",
        "from": "T11n0320_001:0920c01_0",
        "context_with_next_sentence": true
    },
    {
        "source_sentence": "欲為眾苦因，　　損害逾蛇螫，",
        "from": "T11n0320_001:0920c02_0",
        "context_with_next_sentence": true
    },
    {
        "source_sentence": "刀杖與毒藥，　　熾火然相似。",
        "from": "T11n0320_001:0920c03_13",
        "context_with_next_sentence": true
    },
    {
        "source_sentence": "』堅固慧王子，　　含悲白父王：",
        "from": "T11n0320_001:0920c04_13",
        "context_with_next_sentence": true
    },
    {
        "source_sentence": "『我志在山林，　　離欲求解脫。",
        "from": "T11n0320_001:0920c05_14",
        "context_with_next_sentence": true
    },
    {
        "source_sentence": "是身深可厭，　　老病苦縈縛，",
        "from": "T11n0320_001:0920c06_0",
        "context_with_next_sentence": true
    },
    {
        "source_sentence": "不顧王寶位，　　願允聽出家。",
        "from": "T11n0320_001:0920c07_13",
        "context_with_next_sentence": true
    },
    {
        "source_sentence": "是時王族中，　　童子名月施，",
        "from": "T11n0320_001:0920c08_0",
        "context_with_next_sentence": true
    },
    {
        "source_sentence": "見太子出家，　　亦隨修梵行。",
        "from": "T11n0320_001:0920c09_13",
        "context_with_next_sentence": true
    },
    {
        "source_sentence": "太子出家已，　　具勇猛精進，",
        "from": "T11n0320_001:0920c10_0",
        "context_with_next_sentence": true
    },
    {
        "source_sentence": "獲得五神通，　　善修四無量。",
        "from": "T11n0320_001:0920c11_13",
        "context_with_next_sentence": true
    },
    {
        "source_sentence": "人中釋師子，　　說法無所畏，",
        "from": "T11n0320_001:0920c12_0",
        "context_with_next_sentence": true
    },
    {
        "source_sentence": "教化諸眾生，　　皆令入佛道。",
        "from": "T11n0320_001:0920c13_13",
        "context_with_next_sentence": true
    },
    {
        "source_sentence": "彼月施童子，　　以善巧方便，",
        "from": "T11n0320_001:0920c14_0",
        "context_with_next_sentence": true
    },
    {
        "source_sentence": "示五欲過患，　　勸王發道意。",
        "from": "T11n0320_001:0920c15_13",
        "context_with_next_sentence": true
    },
    {
        "source_sentence": "優陀夷當知，　　往昔堅固慧，",
        "from": "T11n0320_001:0920c16_0",
        "context_with_next_sentence": true
    },
    {
        "source_sentence": "於汝意云何？",
        "from": "T11n0320_001:0920c17_5",
        "context_with_next_sentence": true
    },
    {
        "source_sentence": "　　今則我身是。",
        "from": "T11n0320_001:0920c17_13",
        "context_with_next_sentence": true
    },
    {
        "source_sentence": "其月施童子，　　樂修真實行，",
        "from": "T11n0320_001:0920c18_0",
        "context_with_next_sentence": true
    },
    {
        "source_sentence": "同居釋種中，　　今則汝身是。",
        "from": "T11n0320_001:0920c19_13",
        "context_with_next_sentence": true
    },
    {
        "source_sentence": "是故優陀夷，　　汝今應當往，",
        "from": "T11n0320_001:0920c20_0",
        "context_with_next_sentence": true
    },
    {
        "source_sentence": "勸父王發心，　　增長諸善利。",
        "from": "T11n0320_001:0920c21_13",
        "context_with_next_sentence": true
    },
    {
        "source_sentence": "」爾時尊者優陀夷，聞佛世尊說是偈已，欽承慈旨，作禮而退。",
        "from": "T11n0320_001:0920c23_7",
        "context_with_next_sentence": true
    },
    {
        "source_sentence": "於晨朝時執持應器，往迦毘羅城詣王宮門，見有百千釋種皇族共集一處，時彼眾中有一釋種，名曰月面，與優陀夷舊為知識，遙見尊者往相慰問：",
        "from": "T11n0320_001:0920c26_13",
        "context_with_next_sentence": true
    },
    {
        "source_sentence": "「何緣至此？",
        "from": "T11n0320_001:0920c26_19",
        "context_with_next_sentence": true
    },
    {
        "source_sentence": "」優陀夷曰：",
        "from": "T11n0320_001:0920c27_3",
        "context_with_next_sentence": true
    },
    {
        "source_sentence": "「今從世尊所住之處尼拘律陀林中，匍匐而來，奉佛慈旨，遣令教化淨飯父王開發淨信。",
        "from": "T11n0320_001:0920c29_3",
        "context_with_next_sentence": true
    },
    {
        "source_sentence": "」彼聞說已，而作是言：",
        "from": "T11n0320_001:0920c29_14",
        "context_with_next_sentence": true
    },
    {
        "source_sentence": "「昔者太子若不捨家，決定當作轉輪聖王，十善治化王四天下，當有七寶自然出現，所謂輪寶、象寶、馬寶、珠寶、女寶、兵寶、主藏神寶；",
        "from": "T11n0320_001:0921a03_13",
        "context_with_next_sentence": true
    },
    {
        "source_sentence": "復有千子之所圍繞，一切人民恭敬尊重。",
        "from": "T11n0320_001:0921a04_10",
        "context_with_next_sentence": true
    },
    {
        "source_sentence": "今既出家志樂空寂，則失如是廣大富貴，今所集會正議此耳。",
        "from": "T11n0320_001:0921a05_17",
        "context_with_next_sentence": true
    },
    {
        "source_sentence": "」所言未竟，時淨飯王即召釋種群列于庭，而語之曰：",
        "from": "T11n0320_001:0921a07_2",
        "context_with_next_sentence": true
    },
    {
        "source_sentence": "「卿等當知，悉達太子棄捨國位上妙快樂，樂居林野，一何錯謬。",
        "from": "T11n0320_001:0921a08_11",
        "context_with_next_sentence": true
    },
    {
        "source_sentence": "而今而後，汝等不應往詣彼所供養恭敬。",
        "from": "T11n0320_001:0921a09_8",
        "context_with_next_sentence": true
    },
    {
        "source_sentence": "若有違者，必當捶罰。",
        "from": "T11n0320_001:0921a09_18",
        "context_with_next_sentence": true
    },
    {
        "source_sentence": "」時有釋種名曰善悟，聰慧明達，多諸善巧。",
        "from": "T11n0320_001:0921a10_17",
        "context_with_next_sentence": true
    },
    {
        "source_sentence": "出至宮門見優陀夷，方便附近，漸至屏處，始敢伸問：",
        "from": "T11n0320_001:0921a12_1",
        "context_with_next_sentence": true
    },
    {
        "source_sentence": "「世尊導師起居輕利安隱快樂，四大調和，少病少惱，化度眾生無疲勞耶？",
        "from": "T11n0320_001:0921a13_13",
        "context_with_next_sentence": true
    },
    {
        "source_sentence": "」復有釋種名曰無憂，復有釋種名曰離憂，詣尊者所問訊世尊，一如前說：",
        "from": "T11n0320_001:0921a15_7",
        "context_with_next_sentence": true
    },
    {
        "source_sentence": "「我等咸欲詣世尊所，適奉王旨，諸釋種等不得於佛親近供養。",
        "from": "T11n0320_001:0921a16_14",
        "context_with_next_sentence": true
    },
    {
        "source_sentence": "若有違越，必行捶罰。",
        "from": "T11n0320_001:0921a17_4",
        "context_with_next_sentence": true
    },
    {
        "source_sentence": "為懼嚴勅，無敢往者。",
        "from": "T11n0320_001:0921a17_14",
        "context_with_next_sentence": true
    },
    {
        "source_sentence": "」時優陀夷聞已太息，淨飯父王何意如是？",
        "from": "T11n0320_001:0921a18_12",
        "context_with_next_sentence": true
    },
    {
        "source_sentence": "如來慧日出現世間，於諸眾生多所饒益，一切人民、四大天王、帝釋天主、梵天王等，競伸供養，曾無虛日，我當求見彼淨飯王具陳上事。",
        "from": "T11n0320_001:0921a21_12",
        "context_with_next_sentence": true
    },
    {
        "source_sentence": "乃入定觀，知彼父王信根成熟決定可化。",
        "from": "T11n0320_001:0921a22_11",
        "context_with_next_sentence": true
    },
    {
        "source_sentence": "時尊者優陀夷具諸威儀，結跏趺坐，涌在虛空，高七多羅樹，即現種種神通變化。",
        "from": "T11n0320_001:0921a24_8",
        "context_with_next_sentence": true
    },
    {
        "source_sentence": "時淨飯王遙見尊者乘空而來，心生歡喜，合掌瞻仰。",
        "from": "T11n0320_001:0921a25_13",
        "context_with_next_sentence": true
    },
    {
        "source_sentence": "說伽陀曰：",
        "from": "T11n0320_001:0921a25_18",
        "context_with_next_sentence": true
    },
    {
        "source_sentence": "「希有成就殊勝行，　　現諸神變具威儀，",
        "from": "T11n0320_001:0921a26_0",
        "context_with_next_sentence": true
    },
    {
        "source_sentence": "乘空至此有何緣？",
        "from": "T11n0320_001:0921a27_7",
        "context_with_next_sentence": true
    },
    {
        "source_sentence": "　　唯願聖者速當說。",
        "from": "T11n0320_001:0921a27_17",
        "context_with_next_sentence": true
    },
    {
        "source_sentence": "」爾時尊者優陀夷，以偈答曰：",
        "from": "T11n0320_001:0921a28_12",
        "context_with_next_sentence": true
    },
    {
        "source_sentence": "「我是聖王子之子，　　依止如來法中住，",
        "from": "T11n0320_001:0921a29_0",
        "context_with_next_sentence": true
    },
    {
        "source_sentence": "願王速發淨信心，　　於勝福田興供養。",
        "from": "T11n0320_001:0921b01_17",
        "context_with_next_sentence": true
    },
    {
        "source_sentence": "太子棄國成佛道，　　具勝吉祥大名稱，",
        "from": "T11n0320_001:0921b02_0",
        "context_with_next_sentence": true
    },
    {
        "source_sentence": "身光常照於世間，　　智光能破諸癡暗。",
        "from": "T11n0320_001:0921b03_17",
        "context_with_next_sentence": true
    },
    {
        "source_sentence": "猶如赫日除雲翳，　　空中普放大光明，",
        "from": "T11n0320_001:0921b04_0",
        "context_with_next_sentence": true
    },
    {
        "source_sentence": "龍子智光亦復然，　　於三有中常照耀。",
        "from": "T11n0320_001:0921b05_17",
        "context_with_next_sentence": true
    },
    {
        "source_sentence": "又如皎月舒盛光，　　揜蔽遊空諸宿曜，",
        "from": "T11n0320_001:0921b06_0",
        "context_with_next_sentence": true
    },
    {
        "source_sentence": "龍子智光亦復然，　　能伏一切諸外道。",
        "from": "T11n0320_001:0921b07_17",
        "context_with_next_sentence": true
    },
    {
        "source_sentence": "又如師子吼巖谷，　　眾獸聞已悉奔竄，",
        "from": "T11n0320_001:0921b08_0",
        "context_with_next_sentence": true
    },
    {
        "source_sentence": "龍子宣暢妙法音，　　摧諸異論令開解。",
        "from": "T11n0320_001:0921b09_17",
        "context_with_next_sentence": true
    },
    {
        "source_sentence": "苦行外仙邪妄智，　　不能入解無我理，",
        "from": "T11n0320_001:0921b10_0",
        "context_with_next_sentence": true
    },
    {
        "source_sentence": "流轉輪迴三界中，　　由無勝慧迷真諦。",
        "from": "T11n0320_001:0921b11_17",
        "context_with_next_sentence": true
    },
    {
        "source_sentence": "一切世間諸有情，　　盲無慧眼難出離，",
        "from": "T11n0320_001:0921b12_0",
        "context_with_next_sentence": true
    },
    {
        "source_sentence": "如來開發智光明，　　為破無始無明瞖。",
        "from": "T11n0320_001:0921b13_17",
        "context_with_next_sentence": true
    },
    {
        "source_sentence": "善惡二途極明顯，　　一為平坦一險阻，",
        "from": "T11n0320_001:0921b14_0",
        "context_with_next_sentence": true
    },
    {
        "source_sentence": "如來善為指其迷，　　沒淤泥者能救拔。",
        "from": "T11n0320_001:0921b15_17",
        "context_with_next_sentence": true
    },
    {
        "source_sentence": "譬若雲能含眾水，　　普滋大地無高下，",
        "from": "T11n0320_001:0921b16_0",
        "context_with_next_sentence": true
    },
    {
        "source_sentence": "佛施法雨亦復然，　　增長人天諸善種。",
        "from": "T11n0320_001:0921b17_17",
        "context_with_next_sentence": true
    },
    {
        "source_sentence": "雨能充洽諸山林，　　藥草根莖及枝葉，",
        "from": "T11n0320_001:0921b18_0",
        "context_with_next_sentence": true
    },
    {
        "source_sentence": "眾妙花蘤悉開敷，　　周遍莊嚴於大地。",
        "from": "T11n0320_001:0921b19_17",
        "context_with_next_sentence": true
    },
    {
        "source_sentence": "亦如龍子雨法雨，　　滋榮佛法功德樹，",
        "from": "T11n0320_001:0921b20_0",
        "context_with_next_sentence": true
    },
    {
        "source_sentence": "十力無畏不共法，　　成熟菩提智花果。",
        "from": "T11n0320_001:0921b21_17",
        "context_with_next_sentence": true
    },
    {
        "source_sentence": "海中眾寶彌盧山，　　煥赫巋然而不動，",
        "from": "T11n0320_001:0921b22_0",
        "context_with_next_sentence": true
    },
    {
        "source_sentence": "佛處聲聞大會中，　　最勝光明無與等。",
        "from": "T11n0320_001:0921b23_17",
        "context_with_next_sentence": true
    },
    {
        "source_sentence": "三十三天帝釋主，　　廣興供養妙莊嚴，",
        "from": "T11n0320_001:0921b24_0",
        "context_with_next_sentence": true
    },
    {
        "source_sentence": "龍子巍巍大沙門，　　諸天見者咸開悟。",
        "from": "T11n0320_001:0921b25_17",
        "context_with_next_sentence": true
    },
    {
        "source_sentence": "欲入佛法解脫海，　　成就智慧法寶藏，",
        "from": "T11n0320_001:0921b26_0",
        "context_with_next_sentence": true
    },
    {
        "source_sentence": "當以戒定為船筏，　　能至念處摩尼聚。",
        "from": "T11n0320_001:0921b27_17",
        "context_with_next_sentence": true
    },
    {
        "source_sentence": "太子昔修諸苦行，　　或住陂池或巖窟，",
        "from": "T11n0320_001:0921b28_0",
        "context_with_next_sentence": true
    },
    {
        "source_sentence": "或依逈絕曠野中，　　善達空無相無作。",
        "from": "T11n0320_001:0921b29_17",
        "context_with_next_sentence": true
    },
    {
        "source_sentence": "牟尼大仙師子吼，　　指誘群迷生覺悟，",
        "from": "T11n0320_001:0921c01_0",
        "context_with_next_sentence": true
    },
    {
        "source_sentence": "如是善巧方便力，　　難化能化使柔順。",
        "from": "T11n0320_001:0921c02_17",
        "context_with_next_sentence": true
    },
    {
        "source_sentence": "佛為最上調御師，　　能施眾生諸法寶，",
        "from": "T11n0320_001:0921c03_0",
        "context_with_next_sentence": true
    },
    {
        "source_sentence": "寂靜妙樂奢摩他，　　戒定功德堅固藏。",
        "from": "T11n0320_001:0921c04_17",
        "context_with_next_sentence": true
    },
    {
        "source_sentence": "若能依教修諸行，　　除惑滅罪令清淨，",
        "from": "T11n0320_001:0921c05_0",
        "context_with_next_sentence": true
    },
    {
        "source_sentence": "是故天人阿修羅，　　常樂聞持佛正法。",
        "from": "T11n0320_001:0921c06_17",
        "context_with_next_sentence": true
    },
    {
        "source_sentence": "」於是淨飯王，為尊者優陀夷而說偈言：",
        "from": "T11n0320_001:0921c07_16",
        "context_with_next_sentence": true
    },
    {
        "source_sentence": "「我子捨家無少樂，　　或乏飲食或臥具，",
        "from": "T11n0320_001:0921c08_0",
        "context_with_next_sentence": true
    },
    {
        "source_sentence": "猶如鮮潔青蓮華，　　置之陸地當枯悴。",
        "from": "T11n0320_001:0921c09_17",
        "context_with_next_sentence": true
    },
    {
        "source_sentence": "」尊者優陀夷，以偈答曰：",
        "from": "T11n0320_001:0921c10_10",
        "context_with_next_sentence": true
    },
    {
        "source_sentence": "「如來遊戲諸神通，　　常飡禪悅無飢渴，",
        "from": "T11n0320_001:0921c11_0",
        "context_with_next_sentence": true
    },
    {
        "source_sentence": "由住寂靜妙等持，　　若金蓮華體堅實。",
        "from": "T11n0320_001:0921c12_17",
        "context_with_next_sentence": true
    },
    {
        "source_sentence": "」時淨飯王，復說偈言：",
        "from": "T11n0320_001:0921c13_9",
        "context_with_next_sentence": true
    },
    {
        "source_sentence": "「太子昔在皇宮日，　　百千采女常圍繞，",
        "from": "T11n0320_001:0921c14_0",
        "context_with_next_sentence": true
    },
    {
        "source_sentence": "睡寤常聞歌吹聲；",
        "from": "T11n0320_001:0921c15_7",
        "context_with_next_sentence": true
    },
    {
        "source_sentence": "　　棲止山林有何樂？",
        "from": "T11n0320_001:0921c15_17",
        "context_with_next_sentence": true
    },
    {
        "source_sentence": "」尊者優陀夷，以偈答曰：",
        "from": "T11n0320_001:0921c16_10",
        "context_with_next_sentence": true
    },
    {
        "source_sentence": "「佛住解脫勝境界，　　深心依止諸禪定，",
        "from": "T11n0320_001:0921c17_0",
        "context_with_next_sentence": true
    },
    {
        "source_sentence": "行住坐臥威儀中，　　常生喜樂曾無苦。",
        "from": "T11n0320_001:0921c18_17",
        "context_with_next_sentence": true
    },
    {
        "source_sentence": "」時淨飯王，復說偈言：",
        "from": "T11n0320_001:0921c19_9",
        "context_with_next_sentence": true
    },
    {
        "source_sentence": "「太子昔在皇宮日，　　眾妙茵褥敷臥具，",
        "from": "T11n0320_001:0921c20_0",
        "context_with_next_sentence": true
    },
    {
        "source_sentence": "百千燈炬常照明，　　向夕未嘗知有暗。",
        "from": "T11n0320_001:0921c21_17",
        "context_with_next_sentence": true
    },
    {
        "source_sentence": "」尊者優陀夷，以偈答曰：",
        "from": "T11n0320_001:0921c22_10",
        "context_with_next_sentence": true
    },
    {
        "source_sentence": "「牟尼廣修殊勝行，　　以四無量為茵褥，",
        "from": "T11n0320_001:0921c23_0",
        "context_with_next_sentence": true
    },
    {
        "source_sentence": "心常利樂諸有情，　　於中庸境無癡鈍。",
        "from": "T11n0320_001:0921c24_17",
        "context_with_next_sentence": true
    },
    {
        "source_sentence": "」時淨飯王，復說偈言：",
        "from": "T11n0320_001:0921c25_9",
        "context_with_next_sentence": true
    },
    {
        "source_sentence": "「昔時太子居深殿，　　遊戲受用諸快樂，",
        "from": "T11n0320_001:0921c26_0",
        "context_with_next_sentence": true
    },
    {
        "source_sentence": "左右侍衛善承迎；",
        "from": "T11n0320_001:0921c27_7",
        "context_with_next_sentence": true
    },
    {
        "source_sentence": "　　獨止山林何所得？",
        "from": "T11n0320_001:0921c27_17",
        "context_with_next_sentence": true
    },
    {
        "source_sentence": "」尊者優陀夷，以偈答曰：",
        "from": "T11n0320_001:0921c28_10",
        "context_with_next_sentence": true
    },
    {
        "source_sentence": "「如來所止悉清勝，　　樂居寂靜阿蘭若，",
        "from": "T11n0320_001:0921c29_0",
        "context_with_next_sentence": true
    },
    {
        "source_sentence": "平等觀視於世間，　　常得天龍常恭敬。",
        "from": "T11n0320_001:0922a01_17",
        "context_with_next_sentence": true
    },
    {
        "source_sentence": "」時淨飯王，復說偈言：",
        "from": "T11n0320_001:0922a02_9",
        "context_with_next_sentence": true
    },
    {
        "source_sentence": "「昔日太子處王宮，　　沐浴嬪嬙競承事，",
        "from": "T11n0320_001:0922a03_0",
        "context_with_next_sentence": true
    },
    {
        "source_sentence": "上妙塗香以瑩身；",
        "from": "T11n0320_001:0922a04_7",
        "context_with_next_sentence": true
    },
    {
        "source_sentence": "　　棲止山林何所得？",
        "from": "T11n0320_001:0922a04_17",
        "context_with_next_sentence": true
    },
    {
        "source_sentence": "」尊者優陀夷，以偈答曰：",
        "from": "T11n0320_001:0922a05_10",
        "context_with_next_sentence": true
    },
    {
        "source_sentence": "「牟尼持戒為浴池，　　永滌諸惡淨無垢，",
        "from": "T11n0320_001:0922a06_0",
        "context_with_next_sentence": true
    },
    {
        "source_sentence": "能令自他悉清淨，　　離眾塵穢登彼岸。",
        "from": "T11n0320_001:0922a07_17",
        "context_with_next_sentence": true
    },
    {
        "source_sentence": "」時淨飯王，復說偈言：",
        "from": "T11n0320_001:0922a08_9",
        "context_with_next_sentence": true
    },
    {
        "source_sentence": "「太子所著殊妙衣，　　金縷貫飾珠瓔珞，",
        "from": "T11n0320_001:0922a09_0",
        "context_with_next_sentence": true
    },
    {
        "source_sentence": "旃檀和合妙塗香；",
        "from": "T11n0320_001:0922a10_7",
        "context_with_next_sentence": true
    },
    {
        "source_sentence": "　　棲止山林何所得？",
        "from": "T11n0320_001:0922a10_17",
        "context_with_next_sentence": true
    },
    {
        "source_sentence": "」尊者優陀夷，以偈答曰：",
        "from": "T11n0320_001:0922a11_10",
        "context_with_next_sentence": true
    },
    {
        "source_sentence": "「牟尼以慚為上服，　　菩提分法如珠鬘，",
        "from": "T11n0320_001:0922a12_0",
        "context_with_next_sentence": true
    },
    {
        "source_sentence": "護戒清涼若塗香，　　以用莊嚴功德體。",
        "from": "T11n0320_001:0922a13_17",
        "context_with_next_sentence": true
    },
    {
        "source_sentence": "」時淨飯王，復說偈曰：",
        "from": "T11n0320_001:0922a14_9",
        "context_with_next_sentence": true
    },
    {
        "source_sentence": "「太子所住常嚴警，　　百千勇士持戈冑，",
        "from": "T11n0320_001:0922a15_0",
        "context_with_next_sentence": true
    },
    {
        "source_sentence": "繖蓋迎空蔽日光；",
        "from": "T11n0320_001:0922a16_7",
        "context_with_next_sentence": true
    },
    {
        "source_sentence": "　　獨向山林誰守護？",
        "from": "T11n0320_001:0922a16_17",
        "context_with_next_sentence": true
    },
    {
        "source_sentence": "」尊者優陀夷，以偈答曰：",
        "from": "T11n0320_001:0922a17_10",
        "context_with_next_sentence": true
    },
    {
        "source_sentence": "「牟尼具足十智力，　　於諸怖畏心不動，",
        "from": "T11n0320_001:0922a18_0",
        "context_with_next_sentence": true
    },
    {
        "source_sentence": "慈悲普蔭諸群生，　　沙門法子常圍遶。",
        "from": "T11n0320_001:0922a19_17",
        "context_with_next_sentence": true
    },
    {
        "source_sentence": "」時淨飯王復說偈言：",
        "from": "T11n0320_001:0922a20_8",
        "context_with_next_sentence": true
    },
    {
        "source_sentence": "「善哉善說佛功德，　　不久當往聞法要。",
        "from": "T11n0320_001:0922a21_18",
        "context_with_next_sentence": true
    },
    {
        "source_sentence": "願今先受我供養，　　復持香飯奉如來。",
        "from": "T11n0320_001:0922a22_17",
        "context_with_next_sentence": true
    },
    {
        "source_sentence": "」父子合集經卷第一",
        "from": "T11n0320_001:0922a23_100",
        "context_with_next_sentence": false
    }
]