{
    "T10n0288_001:0574c19_0": "等目菩薩所問三昧經卷上",
    "T10n0288_001:0574c20_0": "　　　　　　　　　　(一名普賢菩薩定意)西晉月氏國三藏竺法護譯大感動品第一聞如是：一時，世尊遊於摩竭境界法靜道場。",
    "T10n0288_001:0574c25_0": "初始得佛，光煒明曜，宣真諦藏，演如來慧，暢三世要，布無罣礙道寶之定。",
    "T10n0288_001:0574c26_1": "佛時以此普智無極[火*霍]然正受——其定惔怕，忽無形像，亦無中外，靜無見聞——所居正受，乃大曠蕩，汪洋無極，難遇難聞，億世之遇，時逮此定。",
    "T10n0288_001:0574c29_2": "佛定無量，無不昞徹，以悉通慧，得普智力。",
    "T10n0288_001:0575a01_3": "無限清淨，斑讚如來，以無巢窟，陶現佛身。",
    "T10n0288_001:0575a02_4": "得大空寂微妙之句，乃弘無極佛諸感動，等無所住而轉慧行，名稱普世光揚如來。",
    "T10n0288_001:0575a04_5": "應時之興，為現佛土，以其一相，了達無相，無相無行亦復無相。",
    "T10n0288_001:0575a06_6": "威炎亘然，照于十方，無上佛定，震曜如斯！",
    "T10n0288_001:0575a07_7": "盡極諸土，同時現變，都世一切，莫不雅奇。",
    "T10n0288_001:0575a09_0": "爾時，會場有一菩薩，名曰普賢，承佛聖旨，而自念曰：「今日如來，所現感變，從往古來，所未聞覩。",
    "T10n0288_001:0575a11_1": "如是瑞應，必有殊特無盡之要，當使他方諸大菩薩咸共受持。」",
    "T10n0288_001:0575a12_2": "即如其像而為正受，放大金光，照十方土。",
    "T10n0288_001:0575a13_3": "於光明中，散天華香，而作天樂，其樂柔和，同一洪音。",
    "T10n0288_001:0575a14_4": "普賢菩薩告諸族姓子：「釋迦文佛！",
    "T10n0288_001:0575a15_5": "今日當演未曾有法，族姓子等！",
    "T10n0288_001:0575a16_6": "所欲者成。」",
    "T10n0288_001:0575a16_7": "尋頃之時，菩薩大士！",
    "T10n0288_001:0575a17_8": "如塵之數，普悉來會。",
    "T10n0288_001:0575a18_0": "是時，世尊以大正受，靡不貫焉！",
    "T10n0288_001:0575a18_1": "覩於諸眾，無不明盡，生者終者，及其成滅，以所正受，悉無不達。",
    "T10n0288_001:0575a20_2": "曠定普至，無窈不徹，察眾來會，純悉菩薩，皆大童真，為摩訶薩，如十方土，塵埃之數。",
    "T10n0288_001:0575a22_3": "志悉高妙，獨步殊特，悉在最署，封拜無上。",
    "T10n0288_001:0575a23_4": "法身無量，而皆具足，名流顯稱，普至十方。",
    "T10n0288_001:0575a24_0": "各住要行，所住如佛，勢力無敵，猛喻師子。",
    "T10n0288_001:0575a25_0": "得金剛志，慧無罣礙，智德純厚，重過須彌。",
    "T10n0288_001:0575a25_1": "心喻虛空，而不可量，攬總持慧，而自娛樂。",
    "T10n0288_001:0575a26_2": "曉了諸法本無之界，盡得諸佛相好莊嚴。",
    "T10n0288_001:0575a27_3": "皆能分身十方現化，悉於極世如佛感動。",
    "T10n0288_001:0575a28_4": "遊步無侶，威神獨尊，能於十方，大師子吼。",
    "T10n0288_001:0575a29_5": "以金剛志，陷碎魔怨，伏之以慈，降順唯德。",
    "T10n0288_001:0575b01_6": "却眾外道，進退自由，道德正想，祐濟一切。",
    "T10n0288_001:0575b02_7": "皆雷法鼓，已舉法幡，震鳴法珂，列竪法幢，其所遊居，莫不信解。",
    "T10n0288_001:0575b04_8": "爾時，於是來會菩薩，各隨行立字。",
    "T10n0288_001:0575b05_9": "其名曰：剛意菩薩、過意菩薩、說意菩薩、上意菩薩、施意菩薩、龍意菩薩、果意菩薩、調意菩薩、力意菩薩、曠意菩薩、無限意菩薩、解意菩薩、最意菩薩、天意菩薩、祠意菩薩、處意菩薩、事意菩薩、尊意菩薩、法意菩薩、寂意菩薩、德意菩薩、一意菩薩、一相菩薩、善意菩薩、幻意菩薩、大意菩薩、勢意菩薩、人意菩薩、佛意菩薩、達意菩薩、長意菩薩、無思菩薩、無邊菩薩、嚴志菩薩、無際菩薩、嚴本菩薩、深界菩薩、普便菩薩、龍明菩薩、持曜菩薩、佛土菩薩、心王菩薩、一行菩薩、昇通菩薩、達慧菩薩、福行菩薩、法熾菩薩、明世菩薩、持世菩薩、興安菩薩、最上菩薩、無上菩薩、無比菩薩、無等菩薩、明光菩薩、光曜菩薩、美光菩薩、一王菩薩、勢業菩薩、法雨菩薩、持妙菩薩、普嚴菩薩、慧眼菩薩、法首菩薩、慧雲菩薩、持地菩薩、法王菩薩、善建菩薩、最願菩薩、行妙菩薩、慧藏菩薩、意王菩薩、修內意菩薩、普智菩薩、持過地力菩薩、土力勢菩薩、善月菩薩、大山頂首菩薩、寶山頂菩薩、放光菩薩、上場王菩薩、無當勢場菩薩、無勝威菩薩、大龍首菩薩、道首菩薩、普調菩薩、無退進菩薩、持佛英輪菩薩、無惑菩薩、威行菩薩、無思意菩薩、無量意菩薩、佛變菩薩、無盡藏菩薩、慧首菩薩、法耀菩薩、慧茂藏菩薩、雨覺雨菩薩、邊現菩薩、無愚現菩薩、剛通菩薩、慧剛菩薩、金剛耀菩薩、慧剛意菩薩普目菩薩、廣目菩薩、吉首菩薩、如佛威菩薩、持佛金剛菩薩、嚴普智菩薩、慧莊菩薩、普賢慧藏菩薩。",
    "T10n0288_001:0575c05_10": "如是等十方佛土，如虛空等塵菩薩摩訶薩，一切悉與墮樓近菩薩(丹本隨樓延菩薩)宿共等行，修菩薩德，德皆具足。",
    "T10n0288_001:0575c08_0": "爾時，等目菩薩承佛威神，忽從坐起，偏袒右肩，右膝著地，向佛叉手，白世尊曰：「欲問如來平等正覺，若當聽許，乃敢自陳？」",
    "T10n0288_001:0575c10_1": "佛告等目：「隨若所問，恣問如來。",
    "T10n0288_001:0575c11_2": "佛從汝意，當為發遣，令汝歡喜。」",
    "T10n0288_001:0575c12_3": "於時等目尋白佛言：「云何，世尊！",
    "T10n0288_001:0575c12_4": "菩薩為以幾無思議之定，得應普賢菩薩之行，而致與等勇世誓願。",
    "T10n0288_001:0575c14_5": "及其所修莊嚴定行，於定自在而以娛樂，以其定力感動諸定？",
    "T10n0288_001:0575c15_6": "唯願如來解說議歸。」",
    "T10n0288_001:0575c16_7": "於是，世尊告等目曰：「善哉善哉！",
    "T10n0288_001:0575c17_8": "等目菩薩！",
    "T10n0288_001:0575c17_9": "乃為去來現在諸佛菩薩廣其道場，宣暢要議而質是問耳！",
    "T10n0288_001:0575c18_10": "若是等目！",
    "T10n0288_001:0575c18_11": "普賢菩薩今在此會，得無思議菩薩感動，為修無量菩薩之行；得無思議菩薩變化，已淨菩薩難值之願。",
    "T10n0288_001:0575c21_12": "致無退還菩薩生行，修諸無量廣德淨行，等越無量，辯才無礙。",
    "T10n0288_001:0575c22_13": "以大悲於諸無厭；以諸願於際無擾。",
    "T10n0288_001:0575c23_14": "咸當共請此彼，當說諸定正受卓變之行。」",
    "T10n0288_001:0575c24_15": "於時眾會，聞彼正士所入名稱，皆與恭敬，普有瞻望，欲見普賢菩薩而不覩之，不聞言音及坐處所。",
    "T10n0288_001:0575c26_16": "所以者何？",
    "T10n0288_001:0575c27_17": "如來威神、普賢菩薩力之所致。",
    "T10n0288_001:0575c28_0": "爾時，等目菩薩前白佛言：「普賢菩薩今所遊在？」",
    "T10n0288_001:0575c29_1": "佛告之曰：「普賢菩薩在斯會場，吾膝左右遊居不動。」",
    "T10n0288_001:0576a01_2": "時，等目菩薩及與大眾，以其神力悉觀察之，不知所在，重白佛言：「吾等不覩普賢菩薩及其坐處。」",
    "T10n0288_001:0576a03_3": "世尊告曰：「如是，族姓子！",
    "T10n0288_001:0576a03_4": "汝等不見普賢菩薩身及坐處。",
    "T10n0288_001:0576a04_5": "所以者何？",
    "T10n0288_001:0576a04_6": "其普賢菩薩處深行故不可得，以其慧行住無礙，得如師子強猛之故，得佛無上感變，寂無礙際，住佛十力法界首藏，致佛威神，嚴無毀慧，於三世等，諸佛法身，普賢菩薩淨一心界。」",
    "T10n0288_001:0576a08_7": "時，等目菩薩於如來所，聞普賢菩薩德行，修菩薩十定，皆願見普賢菩薩，思僥推求。",
    "T10n0288_001:0576a10_8": "等目菩薩及一切眾，都不見普賢菩薩。",
    "T10n0288_001:0576a11_9": "時，等目菩薩從定寤起，而白佛言：「吾以十無數千三昧而正受，亦不見普賢菩薩身口意行及其處所，亦復不覩所住遊行之地。」",
    "T10n0288_001:0576a15_0": "佛告等目：「如是如是！",
    "T10n0288_001:0576a15_1": "汝等不見普賢菩薩。",
    "T10n0288_001:0576a15_2": "所以者何？",
    "T10n0288_001:0576a16_3": "已學菩薩行無盡地。",
    "T10n0288_001:0576a16_4": "又是等目！",
    "T10n0288_001:0576a16_5": "其於明慧幻化字說，寧可分別慧幻色不？」",
    "T10n0288_001:0576a17_6": "曰：「不可。",
    "T10n0288_001:0576a18_7": "世尊！",
    "T10n0288_001:0576a18_8": "其幻化不可處別。」",
    "T10n0288_001:0576a18_9": "「況其普賢菩薩！",
    "T10n0288_001:0576a18_10": "身口意行，見可入處？",
    "T10n0288_001:0576a19_11": "所以者何？",
    "T10n0288_001:0576a19_12": "以其深邃無思議德備之故，亦以無量敷演無盡故，解達金剛之慧。",
    "T10n0288_001:0576a21_13": "取要言之，曉了無量諸法性界，於諸剎土而無所著；於一切身，解無體行、無所入、無所有法等。",
    "T10n0288_001:0576a23_14": "吾我神足境界，而無毀壞諸住際者，而無著財，以神通解本無。",
    "T10n0288_001:0576a24_15": "諸族姓子！",
    "T10n0288_001:0576a25_16": "欲見普賢菩薩者，彼無蔽礙、聞亦無礙、禮敬無礙、心敬無礙、意念無礙、趣向無礙、覩見無礙、修入無礙、求索無礙，普賢菩薩志願，彼無縛礙。」",
    "T10n0288_001:0576a28_17": "時，等目菩薩及諸菩薩眾，咸悕樂欲見普賢菩薩，並共叉手向頂，作是言曰：「自歸諸佛、自歸普賢。」",
    "T10n0288_001:0576b01_18": "三稱如是。",
    "T10n0288_001:0576b01_19": "於是世尊告等目曰：「當察此菩薩大會。",
    "T10n0288_001:0576b02_20": "吾告勅汝，汝當請普賢菩薩！",
    "T10n0288_001:0576b03_21": "都向諸方，以其明目，正在身中，以求索普賢；以諸法本，而定正受，解法無欲。",
    "T10n0288_001:0576b04_22": "當以一心，向普賢菩薩；當解本無之際，身之吾我使立諸土；當分別諸根，普使所至，永致普賢。",
    "T10n0288_001:0576b07_23": "作是行者，乃見普賢。」",
    "T10n0288_001:0576b07_24": "時，等目菩薩及會大眾，從世尊聞，即以頭面為禮，咸請普賢。",
    "T10n0288_001:0576b08_25": "其請之頃，普賢菩薩興為感動，使其大眾咸見普賢，於世尊足左右坐大蓮華上。",
    "T10n0288_001:0576b10_26": "其此眾會一切菩薩，出現其身中；於諸國土，莫不見者，其去來普土諸佛展轉相見，諸佛之音，暢三世慧。",
    "T10n0288_001:0576b14_0": "爾時，等目及菩薩眾見是變化，咸悅歡喜，率禮普賢。",
    "T10n0288_001:0576b15_1": "爾時，以佛威神亦普賢菩薩宿德所致，天雨眾華，紛紛而降，諸天瓔珞，箜篌樂器，相和而鳴，天雨澤香，遍諸佛界，於虛空中，有天鸞音，諸三惡趣，一時休息。",
    "T10n0288_001:0576b18_2": "無量大脫菩薩之眾，登時悉解普賢菩薩諸德之行。",
    "T10n0288_001:0576b19_3": "爾時等目而白佛言：「此普賢菩薩之德，為無有量不可限行、為無稱限之行、為無斷行、為無轉行、普流之行、為無所不周至、為無迴還之行、分別諸法行明無分別隨一切方便之行、等過口行。」",
    "T10n0288_001:0576b24_4": "世尊告曰：「如是！",
    "T10n0288_001:0576b24_5": "等目！",
    "T10n0288_001:0576b24_6": "如爾之言。",
    "T10n0288_001:0576b25_7": "普賢菩薩以淨無數眾生，無極清淨、無量功德，興無數福、修無數相、德備無限，行無等倫，名流無外。",
    "T10n0288_001:0576b27_8": "無得之行，普益三世，有佛名譽，普而流著。",
    "T10n0288_001:0576b28_9": "普賢菩薩行績若斯。」",
    "T10n0288_001:0576b29_0": "等目菩薩說行定品第二",
    "T10n0288_001:0576c01_0": "爾時，佛告普賢菩薩：「當為發遣等目菩薩所欲，并諸菩薩暢諸菩薩場，當說菩薩摩訶薩十定方便，普賢菩薩本行功德，咸修當行。",
    "T10n0288_001:0576c03_1": "何等十？",
    "T10n0288_001:0576c04_2": "一曰、得初始大德之明，菩薩摩訶薩方便之善。",
    "T10n0288_001:0576c05_3": "二名、悅向大定之行，得菩薩摩訶薩方便之行。",
    "T10n0288_001:0576c06_4": "三名、明度諸剎之清淨。",
    "T10n0288_001:0576c06_5": "四名、修內性之清淨。",
    "T10n0288_001:0576c07_6": "五名、過去藏之清淨。",
    "T10n0288_001:0576c07_7": "六名、照明慧藏。",
    "T10n0288_001:0576c08_8": "七名、諸佛慧音清淨之聲徹諸佛土。",
    "T10n0288_001:0576c08_9": "八名、分別一切眾生身行法界而得自在。",
    "T10n0288_001:0576c09_10": "九名、得無著曠蕩之行。",
    "T10n0288_001:0576c10_11": "十名、得致菩薩摩訶薩大行方便。",
    "T10n0288_001:0576c11_12": "此為菩薩摩訶薩十大定，此為去來現在諸佛所說，已說今說當說。",
    "T10n0288_001:0576c12_13": "「其諸菩薩能行十定，心入是者，此名為覺、此名為正覺、此謂如來為持十力、此名為導師、名為大師、名為普智、名為顯現、名無盡行、名無限行、名最法導。",
    "T10n0288_001:0576c16_14": "其得是三昧，為普現諸佛國，於諸國土遊樂自在。",
    "T10n0288_001:0576c17_15": "彼則督住眾生之界，為達眾生所入；為致無疑之藏；為入法界要行；為覺明無量法界；為達去來現在諸如來行；為見諸如來法；為述解達諸言說利偶；為得音聲字句之行；為具足菩薩清淨之行；為得住菩薩諸願之行。",
    "T10n0288_001:0576c22_16": "「彼於三世，明一時行，了一切無二之行，能說諸佛法，以方便行轉諸法輪而不迴還，悉覺去來現在諸佛之要行。",
    "T10n0288_001:0576c24_17": "以一佛之覺寤，說諸佛之要，此則諸菩薩法要。",
    "T10n0288_001:0576c25_18": "彼覺此慧，明了普智，無勝踰者，為具足普賢之行；為明利菩薩諸定慧行，得諸總持，分別三世。",
    "T10n0288_001:0576c28_19": "得覩去來現在諸佛，成立一切於普智之慧。",
    "T10n0288_001:0576c29_20": "此則菩薩諸土清淨；此則得覩諸佛行處。",
    "T10n0288_001:0577a01_0": "「菩薩得是法要者，於菩薩法界而有強力。",
    "T10n0288_001:0577a01_1": "以此十定，暢無邊德，德如虛空，為無限之邊際，明照無量，為世法王，普於眾生，得無量慧，廣分十力，明暢閑居，修靜之心，普入於寂靜之行。",
    "T10n0288_001:0577a05_2": "以大慈如師子，為慧丈夫、為顯法炬，諸德之名而無斷盡，普世聲聞緣覺而無思議，通達法界，已住法積，曉種種說權方便行；明達一切諸音聲說。",
    "T10n0288_001:0577a08_3": "得持無像，解像方便，得淨所生，則淨佛種。",
    "T10n0288_001:0577a09_4": "分別法等則與慧等，曉解法施，入常方便暢有順實，普化慧道，明淨內性，能普受眾行，興諸道場，慧寤覺道。",
    "T10n0288_001:0577a12_0": "於菩薩處而無限盡，普能示現諸大變化，明普智行，覺寤方便，此謂普賢之說。",
    "T10n0288_001:0577a13_1": "是為菩薩十定廣普之行分別之說，此謂菩薩之要行。」",
    "T10n0288_001:0577a16_0": "於是，等目菩薩從佛聞知當應請。",
    "T10n0288_001:0577a16_1": "其彼菩薩咸樂等目菩薩所與，告諸菩薩眾：「是族姓子等！",
    "T10n0288_001:0577a18_2": "有十正受，為應菩薩無餘之法。",
    "T10n0288_001:0577a18_3": "何謂十？",
    "T10n0288_001:0577a18_4": "興於佛法以順慧行。",
    "T10n0288_001:0577a19_5": "化度眾生順入慧行。",
    "T10n0288_001:0577a19_6": "明諸國土了聲慧行。",
    "T10n0288_001:0577a20_7": "惟法界慧。",
    "T10n0288_001:0577a20_8": "受菩薩方便慧行。",
    "T10n0288_001:0577a21_0": "入不退轉菩薩之慧。",
    "T10n0288_001:0577a21_1": "為諸眾生觀法慧便。",
    "T10n0288_001:0577a21_2": "制持心力方便之慧。",
    "T10n0288_001:0577a22_3": "廣入菩薩心行之慧。",
    "T10n0288_001:0577a22_4": "諸佛普智法興願之慧。",
    "T10n0288_001:0577a23_5": "是族姓子！",
    "T10n0288_001:0577a23_6": "此謂菩薩摩訶薩十無餘蕩盡之法。",
    "T10n0288_001:0577a25_0": "「又族姓子！",
    "T10n0288_001:0577a25_1": "復有菩薩摩訶薩十法興無量心慧。",
    "T10n0288_001:0577a26_2": "何謂十？",
    "T10n0288_001:0577a26_3": "謂為明解眾生境界，度諸興起，自了心起。",
    "T10n0288_001:0577a27_4": "謂過諸佛，興無數心，奉諸佛德，興心眾養。",
    "T10n0288_001:0577a28_5": "謂覩佛而有無量，目所見者，興無量心。",
    "T10n0288_001:0577a29_6": "謂遇諸佛所入音聲，而受度之顯無數心。",
    "T10n0288_001:0577b01_7": "謂諸佛之限，分別遇其方便之慧，是謂賢聖興無數心。",
    "T10n0288_001:0577b02_8": "謂如來道入無著之力，為興無數心。",
    "T10n0288_001:0577b03_9": "謂普智力，當行微妙，興致佛法，以善分布，興無量心曠蕩之行。",
    "T10n0288_001:0577b04_10": "謂佛境界，而無有量普入之行，為興無數明心之行。",
    "T10n0288_001:0577b05_11": "謂佛辯才，內性所願，皆獲而致，求諸佛法興無數心。",
    "T10n0288_001:0577b06_12": "謂如來會場，普而入現諸身處興無數心。",
    "T10n0288_001:0577b07_13": "是族姓子！",
    "T10n0288_001:0577b08_14": "菩薩大士興十無數心。",
    "T10n0288_001:0577b09_0": "「又族姓子！",
    "T10n0288_001:0577b09_1": "菩薩大士復有十德入定意慧。",
    "T10n0288_001:0577b09_2": "何謂為十？",
    "T10n0288_001:0577b10_3": "一者、在東正受，忽南起寤。",
    "T10n0288_001:0577b10_4": "二者、處南正受，在東覺寤。",
    "T10n0288_001:0577b11_5": "三者、東北正受，西南而寤。",
    "T10n0288_001:0577b12_6": "四者、西南正定，東北為寤。",
    "T10n0288_001:0577b12_7": "五者、在南慧定，忽北現寤。",
    "T10n0288_001:0577b13_8": "六者、於北現定，出南而覺。",
    "T10n0288_001:0577b13_9": "七者、西北入定，東南現寤。",
    "T10n0288_001:0577b14_10": "八者、東南而定，西北興寤。",
    "T10n0288_001:0577b15_11": "九者、居下正受，忽上方寤。",
    "T10n0288_001:0577b15_12": "十者、上方正受，下方亘寤。",
    "T10n0288_001:0577b16_13": "是族姓子！",
    "T10n0288_001:0577b16_14": "菩薩大士入十定意分別之慧。",
    "T10n0288_001:0577b17_15": "「又族姓子！",
    "T10n0288_001:0577b17_16": "菩薩大士有十大定方便之慧。",
    "T10n0288_001:0577b18_17": "何謂為十？",
    "T10n0288_001:0577b18_18": "是族姓子！",
    "T10n0288_001:0577b18_19": "菩薩大士現三千大千之土在一蓮華之上，自見己身在其華上結加趺坐，於三千大千而現其身，於三千大千而現其明。",
    "T10n0288_001:0577b21_20": "於一一方，而立其身，以一一之身入三千大千之土。",
    "T10n0288_001:0577b22_21": "於諸剎土，一一四天下，現億百千菩薩。",
    "T10n0288_001:0577b23_22": "於一一菩薩行，現億億順度之化。",
    "T10n0288_001:0577b24_23": "於一一所化，復現億億分別，具滿諸根。",
    "T10n0288_001:0577b25_24": "於一一分別諸根，而得具滿億千菩薩，皆是不退轉法者，不為一身、亦不多身、亦不入正受、亦不覺寤。",
    "T10n0288_001:0577b27_25": "「譬如族姓子！",
    "T10n0288_001:0577b28_26": "阿須輪王其本身長七百由延，神力現身六十八百千由延。",
    "T10n0288_001:0577b29_27": "立于大海，出現半身，頭與須彌山為齊。",
    "T10n0288_001:0577c01_28": "所現化身，六十八百千由延，於其本體，不有毀減。",
    "T10n0288_001:0577c02_29": "如本王體，四大之身，亦無疑惑。",
    "T10n0288_001:0577c03_30": "又於大體，想若他身，於本身者，不想終沒。",
    "T10n0288_001:0577c04_31": "以所王身，懀然一常；以化為樂，化為曠力；以尊能化，所現不疑，亦復無惑。",
    "T10n0288_001:0577c05_32": "彼阿須倫懷有貪婬瞋恚愚癡垢毒諸穢，興邪、貢高，處于大海，止有宮殿，由能興立化身如是，況其菩薩，大士之等！",
    "T10n0288_001:0577c08_33": "曉了幻化諸法要者，明解覩世皆如夢耳！",
    "T10n0288_001:0577c09_34": "知諸佛興，明達普世，悉了了之，亦如化矣。",
    "T10n0288_001:0577c10_35": "解諸音聲，皆如響耳！",
    "T10n0288_001:0577c10_36": "觀於諸法，而順度之；又如法身，本之清淨，曉入諸法，亦復如是！",
    "T10n0288_001:0577c12_37": "明了身心，曠無所有，解無數身所入之處，皆發為佛，行道清淨，其得住于斯大定者，豈應有疑？",
    "T10n0288_001:0577c14_38": "況當惑哉？",
    "T10n0288_001:0577c14_39": "何得聞耶？",
    "T10n0288_001:0577c15_40": "「其行如是，致大定場，覩世現身，身入普世。",
    "T10n0288_001:0577c16_41": "如彼水神，立于本位，因所受體，變化大身。",
    "T10n0288_001:0577c17_42": "譬如族姓子！",
    "T10n0288_001:0577c17_43": "比丘觀身，內外不淨，亦觀色識悉皆如之，精勤修行。",
    "T10n0288_001:0577c18_44": "菩薩大士亦復如是，以觀法身而建顯行，其所入者，彼悉覩世，亦見世法，於其世法，淨無所著。",
    "T10n0288_001:0577c20_45": "此則菩薩感動境界，由斯大士得正定故。",
    "T10n0288_001:0577c21_46": "是族姓子！",
    "T10n0288_001:0577c22_47": "菩薩大士！",
    "T10n0288_001:0577c22_48": "入于普世，世所不動也。",
    "T10n0288_001:0577c23_0": "等目菩薩神變品第三",
    "T10n0288_001:0577c24_0": "「又族姓子！",
    "T10n0288_001:0577c24_1": "菩薩大士現三千大千土其數如塵，一一塵土，入而現身；于一一身，現明普照；於一一明，現眾色像；復一一相，現有宣暢；一一宣暢，現化眾生。",
    "T10n0288_001:0577c27_2": "而於彼此，菩薩悉知諸土所有，解土欲著，明土清淨，曉入諸土，知土所處，了土住止，明曉諸土，知諸土行。",
    "T10n0288_001:0578a01_3": "如其菩薩入土如之，如其土菩薩入如之，不以想土，而現所生；不以法本，有所毀土。",
    "T10n0288_001:0578a04_0": "「譬如族姓子！",
    "T10n0288_001:0578a04_1": "日欲出時，日光先照於七寶山，其七寶山繞須彌山者，明復次徹七山之間，日炎轉[火*霍]，山之金精，其明展轉，相晃昱昱。",
    "T10n0288_001:0578a06_2": "夫日行照，從次悉明，日之宮殿，普遍明昺；又日宮殿，弗有其限，亦無所礙，不念所照，亦無所照；又其日光不著于山，亦不離山，其日明者，不在虛空、不離虛空。",
    "T10n0288_001:0578a10_3": "「如是族姓子！",
    "T10n0288_001:0578a10_4": "菩薩大士以此之明，人普等住於大定者，斯須一時、一日一夜、半月一月、一歲百歲，及劫興衰，有著無著、廣狹麁細，喜有佛世及菩薩眾！",
    "T10n0288_001:0578a14_5": "有遇佛時，一切所止佛土清淨，諸所住處，種種類行，普無數眾，生死無量，不可思議。",
    "T10n0288_001:0578a16_6": "有去來見、無去來見，及種種寶，至無量寶，種罪種罪復報，應清淨人。",
    "T10n0288_001:0578a17_7": "彼國土處，普念諸土，諸所有土，極于眾剎人，是菩薩盡悉現之，都入了現，遊之教之。",
    "T10n0288_001:0578a19_8": "「如是族姓子！",
    "T10n0288_001:0578a19_9": "菩薩大士以住此定，於諸土不想所止；於諸法不離法本；亦不入土；亦無所想人。",
    "T10n0288_001:0578a21_10": "彼菩薩不想剎外、不想有土、不想無土、不壞土想；亦無所毀。",
    "T10n0288_001:0578a23_11": "又彼菩薩於諸法，不一想、不非想、亦不求法；亦不毀法。",
    "T10n0288_001:0578a24_12": "法界本無皆悉了之。",
    "T10n0288_001:0578a25_0": "等目菩薩幻事品第四",
    "T10n0288_001:0578a26_0": "「譬如族姓子！",
    "T10n0288_001:0578a26_1": "幻名帝父。",
    "T10n0288_001:0578a26_2": "帝界所行，其有善學行此幻者，明曉術已，於四幻道，現此帝父大幻之事。",
    "T10n0288_001:0578a28_3": "普眾咸住，共觀視之，諸天都聚，在于一處，現一日七日、半月一月、一歲百歲；復現城墎、縣邑聚落；復現江湖淵海、河流諸水，現雲興雨，作此大變。",
    "T10n0288_001:0578b02_4": "現嚴諸土，不以所現，與歲月諍毀。",
    "T10n0288_001:0578b03_5": "所現幻化，興天歡樂，而於幻體，亦無所損；諸天見之，亦無疑怪。",
    "T10n0288_001:0578b04_6": "是菩薩大士之等，以此大定而為正受，於一剎土現無數土，有其諸大，地水火風。",
    "T10n0288_001:0578b06_7": "如海寶山，及須彌山，鐵圍山、大鐵圍山，盡人境界，城墎縣邑，及諸聚落，像天宮殿。",
    "T10n0288_001:0578b08_8": "諸龍宮室，眾神所處，香神所居，水神所遊，癭神所之，伎神所樂，恬神所安；又像極世諸所宮殿，及欲色界，至無色界；又小千土中千土、三千大千土，有罪無福，一切眾類，轉身生死，明達盡之。",
    "T10n0288_001:0578b13_9": "於彼等念，入以明慧，審見無見；於諸剎土，不有疲勞，棄此剎勞，不有斯勞。",
    "T10n0288_001:0578b14_10": "棄諸土行，無土無行。",
    "T10n0288_001:0578b15_11": "所以者何？",
    "T10n0288_001:0578b15_12": "伏入法故。",
    "T10n0288_001:0578b15_13": "「又彼菩薩於諸法入無著法；於諸法界，不想有念，空無所行；於諸剎土，不想空行；於諸受身，亦無壽行，因緣諸法，如審諦見，亦無命行；於諸起滅，化轉以法；於化無化，菩薩以法，具願入故；菩薩行寂，諸法靜故；菩薩行化，不想化故；普度眾生，等如來法之清淨故；菩薩法界行無思議，法無取故；菩薩行悲，普悉善權化眾生故。",
    "T10n0288_001:0578b23_14": "菩薩如是處于一剎，明無數剎所住行處；了無數類眾生身行。",
    "T10n0288_001:0578b24_15": "現于無數菩薩修立，念于無數佛之興顯，受諸如來平等正覺法要之說。",
    "T10n0288_001:0578b26_16": "「於彼自修菩薩行；於此寂沒，而彼等現；於彼寂沒，忽此等現。",
    "T10n0288_001:0578b27_17": "行不毀吾，入于法界，明入寂靜，憶念于慧，以益於冥。",
    "T10n0288_001:0578b28_18": "如彼幻師住于此地而現幻化，不以現幻有損於地，所現幻事依因於地。",
    "T10n0288_001:0578c01_19": "幻不念晝夜、不壞時節！",
    "T10n0288_001:0578c01_20": "菩薩如是，以無剎界而入于土；以無國土明了於國；又以國土而曉無國；以無色處現住于色。",
    "T10n0288_001:0578c04_0": "不以一而毀於二；亦不以二而毀於一。",
    "T10n0288_001:0578c04_1": "譬如幻名解普土法，入于法幻，明入慧幻；已入慧幻，曉入行幻；已入行幻，而興慧幻，而以慧幻，了別諸行。",
    "T10n0288_001:0578c07_2": "如彼幻士，不於地外而現其幻，亦不在眾觀人之外。",
    "T10n0288_001:0578c08_3": "菩薩如是！",
    "T10n0288_001:0578c08_4": "不以虛空入諸國土；不以土外而入虛空。",
    "T10n0288_001:0578c09_5": "所以者何？",
    "T10n0288_001:0578c10_0": "土入虛空而無毀故，能入國土則入虛空。",
    "T10n0288_001:0578c10_1": "「是彼菩薩普嚴莊挍，以土境界入文諸行。",
    "T10n0288_001:0578c11_2": "等見無見，致以無壞，修明解了，行而觀之。",
    "T10n0288_001:0578c12_3": "一彈指頃，遍無數土，悉了諸所生。",
    "T10n0288_001:0578c13_4": "於劫過劫，所可行者，以一時間，於無量劫，復過是數。",
    "T10n0288_001:0578c14_5": "過所興積，不有惟想，此之過劫。",
    "T10n0288_001:0578c15_6": "一彈指頃，廣所現作，不以意念，樂慧幻故。",
    "T10n0288_001:0578c16_7": "是菩薩學明度無極，以過慧幻、達入世幻、明越法幻。",
    "T10n0288_001:0578c17_8": "與世幻無諍，普遍慧行，幻極三世而過無數。",
    "T10n0288_001:0578c18_9": "幻過通慧，入于心幻，過億無限，過諸佛幻，普度無極。",
    "T10n0288_001:0578c20_10": "菩薩如是！",
    "T10n0288_001:0578c20_11": "解入諸土，都土都悉曉了，永無所著，都亦無念。",
    "T10n0288_001:0578c21_12": "如彼幻士！",
    "T10n0288_001:0578c21_13": "因帝網幻，普現諸幻，不處于幻，亦無所惑。",
    "T10n0288_001:0578c22_14": "菩薩如是！",
    "T10n0288_001:0578c23_15": "得入諸法度無極者！",
    "T10n0288_001:0578c23_16": "不念入法，入法不惑，是菩薩名廣普大定。",
    "T10n0288_001:0578c25_0": "等目菩薩經菩薩樂定品第五",
    "T10n0288_001:0578c26_0": "「又復諸族姓子！",
    "T10n0288_001:0578c26_1": "等目菩薩摩訶薩！",
    "T10n0288_001:0578c26_2": "東方去此，過無數佛剎。",
    "T10n0288_001:0578c27_3": "於彼有土，名最上度無極；於彼有定正受，號無上度無極。",
    "T10n0288_001:0578c28_4": "如其所過本土，乃得最上之土。",
    "T10n0288_001:0578c29_5": "其土或有土而正受、或早時、或中時、或復晡時、或西時、或晚時；或念之頃、或斯須之頃、或時節之頃；或五夜間、或十五日間、或一月間、或復一歲間、或百歲間、或千歲間；或千萬歲時、或億萬歲時、或億百千萬歲時、或億那術百千萬歲時；或一劫時、或百劫時、或千劫時、或百千劫、或億千那術劫時、或無數劫時、或無量劫時、或無邊幅劫、或復無限劫、或無盡劫時、或無思議劫時、或無限如虛空劫時、或有無限念劫時、或有無限量而過量劫時。",
    "T10n0288_001:0579a10_6": "而彼菩薩！",
    "T10n0288_001:0579a10_7": "不以法之時故有住而有欲想；亦不以時節之住而有欲想。",
    "T10n0288_001:0579a12_8": "又彼菩薩！",
    "T10n0288_001:0579a12_9": "不以種種之時而起疲勞想；亦不於中而起想；亦無二行、亦無吾作、亦不有念、亦不無念、亦無想念、亦不念坐定、亦不有起想；以一切諸法無限量故。",
    "T10n0288_001:0579a15_10": "譬如日天子與諸天而有所照道。",
    "T10n0288_001:0579a16_11": "日者行之，諸天亦無行止，日亦不夜出、亦不念晝，日日已沒，乃知耳！",
    "T10n0288_001:0579a18_12": "亦非彼天所知也，亦不壞敗於夜。",
    "T10n0288_001:0579a18_13": "菩薩摩訶薩亦如是，以通此定，於無數國土而定正受，亦無時節之念；亦無其念想。",
    "T10n0288_001:0579a20_14": "是謂族姓子！",
    "T10n0288_001:0579a21_15": "菩薩摩訶薩所名土最上度無極之定，為無上無比權慧之行也。",
    "T10n0288_001:0579a22_16": "◎◎等目菩薩大權慧定品第六「又族姓子！",
    "T10n0288_001:0579a24_17": "菩薩摩訶薩於一切眾生之身、佛身，而等解之。",
    "T10n0288_001:0579a25_18": "彼以此多觀如來於無數國土，如塵數；於諸如來，一切而供養；一切眾花、一切極世眾寶以供養；一切眾寶供養，散其上；一切眾飾供養，種種經行之處供養。",
    "T10n0288_001:0579a28_19": "以無央數一切摩尼寶，起塔精舍而供養，所可供養，過天之所作，所為供養，皆佛之威神。",
    "T10n0288_001:0579b01_20": "一切佛土清淨，種種供養，皆佛所念佐接，而以此供養佛，亦以供養諸佛。",
    "T10n0288_001:0579b03_21": "禮足彼諸如來，以盡身之化而[打丁+(目*夬)]，以其恭肅而問諸佛法，願說諸佛平等法，敷演諸佛大法，入諸佛要行。",
    "T10n0288_001:0579b06_0": "行於大悲，入於無限順行等力，思諸佛入諸眾生要。",
    "T10n0288_001:0579b07_1": "明入本積，亦不知佛之興；亦不覺諸如來滅。",
    "T10n0288_001:0579b08_2": "譬心之興念，亦不知所由起，亦不知其所歸。",
    "T10n0288_001:0579b09_3": "菩薩亦不覺如來起，亦不覺如來滅。",
    "T10n0288_001:0579b10_0": "「譬如於晝日時，野馬之河，亦不由陰有；亦不出於彼泉；亦不處於地；亦不從東嵎來；亦不有、亦不無；亦不善、亦不不善；亦不清亦不濁、亦不可飲、亦不可污、亦不有、亦不無、亦不味、亦不可味。",
    "T10n0288_001:0579b14_1": "有形如水之像，緣此而興念；如野馬之河，便有河想之念。",
    "T10n0288_001:0579b15_2": "此去想念，而遠於近，而無所毀；野馬之河，亦不可處。",
    "T10n0288_001:0579b17_3": "菩薩亦如是！",
    "T10n0288_001:0579b17_4": "於諸如來不興，亦不識如來興，亦不識如來滅，以相想諸佛有耳！",
    "T10n0288_001:0579b18_5": "以無相而無想。",
    "T10n0288_001:0579b19_6": "「是諸族姓子！",
    "T10n0288_001:0579b19_7": "諸菩薩大士！",
    "T10n0288_001:0579b19_8": "名曰清淨之定。",
    "T10n0288_001:0579b20_9": "以此定正受而覺寤，而不失其定。",
    "T10n0288_001:0579b21_0": "譬如明了人寢寐，於夢中所行，知皆無因緣，悟以皆識知之。",
    "T10n0288_001:0579b22_1": "菩薩大士亦如是見諸佛而忘其識。",
    "T10n0288_001:0579b23_2": "持諸佛法，知諸如來眾坐之場，勝致諸佛土清淨，解了誼理，明了分別諸法之要，廣顯諸法之因緣，顯益佛種，行淨諸佛威神，廣演諸佛辯才。",
    "T10n0288_001:0579b26_3": "是族姓子！",
    "T10n0288_001:0579b26_4": "諸菩薩大士大定之權慧也。",
    "T10n0288_001:0579b28_0": "等目菩薩無量如品第七",
    "T10n0288_001:0579b29_0": "「又族姓子！",
    "T10n0288_001:0579b29_1": "菩薩大士行，念過去諸佛如來興度無極，至劫過劫，過諸土盡無極。",
    "T10n0288_001:0579c01_2": "明知諸土盡劫過劫，當明知諸佛之興，盡劫過劫。",
    "T10n0288_001:0579c02_3": "明了諸佛，興敷說經，度無極法，從劫過劫，說法度無極。",
    "T10n0288_001:0579c04_4": "明知意行度無極，明諸情度無極，於情度無極，知行種種，乃明了種種如來壽命；彼此皆知，於諸壽命，過歲億那術，彼此皆知。",
    "T10n0288_001:0579c07_0": "彼以此慧而行，知無量如來賢行，本無無量賢；明知過去諸土，本無無量；明知過去諸劫，本無無量；如過去明知如法，本無無量；如知過去心，本無無量；如知過去脫，本無無量；如知過去眾生行，本無無量；如知過去所說，本無無量；如知過去起，本無無量；如以其定正受，名曰過莊嚴藏。",
    "T10n0288_001:0579c13_1": "「以發一心，能過百千劫本無無量。",
    "T10n0288_001:0579c14_2": "以其心過億百千那術劫、復過無數劫、復無思議劫、復過無稱限劫、復無邊劫、復無量劫、復過阿僧祇劫、復過不可思議劫、復過無望劫無望、復過無望劫，其因緣而無有滅，過去無所因定正受，而立其十法，為彼定。",
    "T10n0288_001:0579c19_0": "復有悟，亦立其十法。",
    "T10n0288_001:0579c19_1": "於諸如來，得入不思議，亦清淨而起；亦無住修立。",
    "T10n0288_001:0579c20_2": "得之督致之，受滿奉持，求平等入三場。",
    "T10n0288_001:0579c21_3": "何謂十？",
    "T10n0288_001:0579c21_4": "一者、解了本癡之行。",
    "T10n0288_001:0579c22_5": "二者、辯解無盡法。",
    "T10n0288_001:0579c22_6": "三者、分別無毀無諍。",
    "T10n0288_001:0579c23_0": "四者、分別無住。",
    "T10n0288_001:0579c23_1": "五者、辯才無動。",
    "T10n0288_001:0579c23_2": "六者、已所說而至誠。",
    "T10n0288_001:0579c24_3": "七者、為一切依住。",
    "T10n0288_001:0579c24_4": "八者、悅向三界。",
    "T10n0288_001:0579c24_5": "九者、為諸德本之上。",
    "T10n0288_001:0579c25_6": "十者、於諸法而無輕慢。",
    "T10n0288_001:0579c25_7": "「此族姓子！",
    "T10n0288_001:0579c26_8": "是為十無限定之行，其是十定而悟。",
    "T10n0288_001:0579c27_0": "譬如族姓子！",
    "T10n0288_001:0579c27_1": "身在胞胎，當應生者，神識已入，其此時間，菩薩亦如是從定悟，以此十而流注於法。",
    "T10n0288_001:0579c29_2": "其時得是，族姓子！",
    "T10n0288_001:0579c29_3": "菩薩大士，得過去清淨也。",
    "T10n0288_001:0580a01_4": "◎等目菩薩經卷上"
}