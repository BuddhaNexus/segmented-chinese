{
    "T05n0220_036:0198a17_0": "大般若波羅蜜多經卷第三十六",
    "T05n0220_036:0198a19_0": "三藏法師玄奘奉　詔譯",
    "T05n0220_036:0198a20_0": "初分教誡教授品第七之二十六",
    "T05n0220_036:0198a21_0": "「善現！",
    "T05n0220_036:0198a21_1": "汝復觀何義言：即諸佛無上正等菩提若有為若無為增語非菩薩摩訶薩耶？」",
    "T05n0220_036:0198a22_2": "「世尊！",
    "T05n0220_036:0198a23_3": "諸佛無上正等菩提有為無為，尚畢竟不可得，性非有故，況有諸佛無上正等菩提有為無為增語！",
    "T05n0220_036:0198a25_4": "此增語既非有，如何可言：即諸佛無上正等菩提若有為若無為增語是菩薩摩訶薩？」",
    "T05n0220_036:0198a27_5": "「善現！",
    "T05n0220_036:0198a27_6": "汝復觀何義言：即諸佛無上正等菩提若有漏若無漏增語非菩薩摩訶薩耶？」",
    "T05n0220_036:0198a29_7": "「世尊！",
    "T05n0220_036:0198a29_8": "諸佛無上正等菩提有漏無漏，尚畢竟不可得，性非有故，況有諸佛無上正等菩提有漏無漏增語！",
    "T05n0220_036:0198b02_9": "此增語既非有，如何可言：即諸佛無上正等菩提若有漏若無漏增語是菩薩摩訶薩？」",
    "T05n0220_036:0198b04_10": "「善現！",
    "T05n0220_036:0198b04_11": "汝復觀何義言：即諸佛無上正等菩提若生若滅增語非菩薩摩訶薩耶？」",
    "T05n0220_036:0198b06_12": "「世尊！",
    "T05n0220_036:0198b06_13": "諸佛無上正等菩提生滅，尚畢竟不可得，性非有故，況有諸佛無上正等菩提生滅增語！",
    "T05n0220_036:0198b08_14": "此增語既非有，如何可言：即諸佛無上正等菩提若生若滅增語是菩薩摩訶薩？」",
    "T05n0220_036:0198b10_15": "「善現！",
    "T05n0220_036:0198b10_16": "汝復觀何義言：即諸佛無上正等菩提若善若非善增語非菩薩摩訶薩耶？」",
    "T05n0220_036:0198b11_17": "「世尊！",
    "T05n0220_036:0198b12_0": "諸佛無上正等菩提善非善，尚畢竟不可得，性非有故，況有諸佛無上正等菩提善非善增語！",
    "T05n0220_036:0198b14_1": "此增語既非有，如何可言：即諸佛無上正等菩提若善若非善增語是菩薩摩訶薩？」",
    "T05n0220_036:0198b16_0": "「善現！",
    "T05n0220_036:0198b16_1": "汝復觀何義言：即諸佛無上正等菩提若有罪若無罪增語非菩薩摩訶薩耶？」",
    "T05n0220_036:0198b17_2": "「世尊！",
    "T05n0220_036:0198b18_0": "諸佛無上正等菩提有罪無罪，尚畢竟不可得，性非有故，況有諸佛無上正等菩提有罪無罪增語！",
    "T05n0220_036:0198b20_1": "此增語既非有，如何可言：即諸佛無上正等菩提若有罪若無罪增語是菩薩摩訶薩？」",
    "T05n0220_036:0198b22_2": "「善現！",
    "T05n0220_036:0198b22_3": "汝復觀何義言：即諸佛無上正等菩提若有煩惱若無煩惱增語非菩薩摩訶薩耶？」",
    "T05n0220_036:0198b24_4": "「世尊！",
    "T05n0220_036:0198b24_5": "諸佛無上正等菩提有煩惱無煩惱，尚畢竟不可得，性非有故，況有諸佛無上正等菩提有煩惱無煩惱增語！",
    "T05n0220_036:0198b26_6": "此增語既非有，如何可言：即諸佛無上正等菩提若有煩惱若無煩惱增語是菩薩摩訶薩？」",
    "T05n0220_036:0198b28_7": "「善現！",
    "T05n0220_036:0198b28_8": "汝復觀何義言：即諸佛無上正等菩提若世間若出世間增語非菩薩摩訶薩耶？」",
    "T05n0220_036:0198c01_9": "「世尊！",
    "T05n0220_036:0198c01_10": "諸佛無上正等菩提世間出世間，尚畢竟不可得，性非有故，況有諸佛無上正等菩提世間出世間增語！",
    "T05n0220_036:0198c04_11": "此增語既非有，如何可言：即諸佛無上正等菩提若世間若出世間增語是菩薩摩訶薩？」",
    "T05n0220_036:0198c06_12": "「善現！",
    "T05n0220_036:0198c06_13": "汝復觀何義言：即諸佛無上正等菩提若雜染若清淨增語非菩薩摩訶薩耶？」",
    "T05n0220_036:0198c08_14": "「世尊！",
    "T05n0220_036:0198c08_15": "諸佛無上正等菩提雜染清淨，尚畢竟不可得，性非有故，況有諸佛無上正等菩提雜染清淨增語！",
    "T05n0220_036:0198c10_16": "此增語既非有，如何可言：即諸佛無上正等菩提若雜染若清淨增語是菩薩摩訶薩？」",
    "T05n0220_036:0198c12_17": "「善現！",
    "T05n0220_036:0198c12_18": "汝復觀何義言：即諸佛無上正等菩提若屬生死若屬涅槃增語非菩薩摩訶薩耶？」",
    "T05n0220_036:0198c14_19": "「世尊！",
    "T05n0220_036:0198c14_20": "諸佛無上正等菩提屬生死屬涅槃，尚畢竟不可得，性非有故，況有諸佛無上正等菩提屬生死屬涅槃增語！",
    "T05n0220_036:0198c17_0": "此增語既非有，如何可言：即諸佛無上正等菩提若屬生死若屬涅槃增語是菩薩摩訶薩？」",
    "T05n0220_036:0198c19_1": "「善現！",
    "T05n0220_036:0198c19_2": "汝復觀何義言：即諸佛無上正等菩提若在內若在外若在兩間增語非菩薩摩訶薩耶？」",
    "T05n0220_036:0198c21_3": "「世尊！",
    "T05n0220_036:0198c21_4": "諸佛無上正等菩提在內在外在兩間，尚畢竟不可得，性非有故，況有諸佛無上正等菩提在內在外在兩間增語！",
    "T05n0220_036:0198c23_5": "此增語既非有，如何可言：即諸佛無上正等菩提若在內若在外若在兩間增語是菩薩摩訶薩？」",
    "T05n0220_036:0198c26_6": "「善現！",
    "T05n0220_036:0198c26_7": "汝復觀何義言：即諸佛無上正等菩提若可得若不可得增語非菩薩摩訶薩耶？」",
    "T05n0220_036:0198c28_8": "「世尊！",
    "T05n0220_036:0198c28_9": "諸佛無上正等菩提可得不可得，尚畢竟不可得，性非有故，況有諸佛無上正等菩提可得不可得增語！",
    "T05n0220_036:0199a01_10": "此增語既非有，如何可言：即諸佛無上正等菩提若可得若不可得增語是菩薩摩訶薩？",
    "T05n0220_036:0199a03_11": "「世尊！",
    "T05n0220_036:0199a03_12": "色等法及增語，色等常無常等法及增語，既不可得，而言色等法增語及色等常無常等法增語是菩薩摩訶薩者，無有是處。」",
    "T05n0220_036:0199a06_13": "佛告善現：「善哉！",
    "T05n0220_036:0199a06_14": "善哉！",
    "T05n0220_036:0199a06_15": "如是！",
    "T05n0220_036:0199a07_16": "如是！",
    "T05n0220_036:0199a07_17": "如汝所說。",
    "T05n0220_036:0199a07_18": "善現！",
    "T05n0220_036:0199a07_19": "色等法及色等常無常等法，不可得故，色等法增語及色等常無常等法增語亦不可得。",
    "T05n0220_036:0199a09_20": "法及增語不可得故，菩薩摩訶薩亦不可得。",
    "T05n0220_036:0199a10_21": "菩薩摩訶薩不可得故，所行般若波羅蜜多亦不可得。",
    "T05n0220_036:0199a11_22": "善現！",
    "T05n0220_036:0199a11_23": "諸菩薩摩訶薩修行般若波羅蜜多時，應如是學。",
    "T05n0220_036:0199a14_0": "「復次，善現！",
    "T05n0220_036:0199a14_1": "汝先所言我不見有法可名菩薩摩訶薩者，如是！",
    "T05n0220_036:0199a15_2": "如是！",
    "T05n0220_036:0199a15_3": "如汝所說。",
    "T05n0220_036:0199a15_4": "善現！",
    "T05n0220_036:0199a15_5": "諸法不見諸法，諸法不見法界；法界不見諸法，法界不見法界。",
    "T05n0220_036:0199a17_6": "「善現！",
    "T05n0220_036:0199a17_7": "法界不見色界，色界不見法界；法界不見受、想、行、識界，受、想、行、識界不見法界。",
    "T05n0220_036:0199a19_8": "「善現！",
    "T05n0220_036:0199a19_9": "法界不見眼處界，眼處界不見法界；法界不見耳、鼻、舌、身、意處界，耳、鼻、舌、身、意處界不見法界。",
    "T05n0220_036:0199a21_10": "法界不見色處界，色處界不見法界；法界不見聲、香、味、觸、法處界，聲、香、味、觸、法處界不見法界。",
    "T05n0220_036:0199a23_11": "「善現！",
    "T05n0220_036:0199a23_12": "法界不見眼界、色界、眼識界，眼界、色界、眼識界不見法界；法界不見耳界、聲界、耳識界，耳界、聲界、耳識界不見法界；法界不見鼻界、香界、鼻識界，鼻界、香界、鼻識界不見法界；法界不見舌界、味界、舌識界，舌界、味界、舌識界不見法界；法界不見身界、觸界、身識界，身界、觸界、身識界不見法界；法界不見意界、法界、意識界，意界、法界、意識界不見法界。",
    "T05n0220_036:0199b02_13": "「善現！",
    "T05n0220_036:0199b02_14": "法界不見地界，地界不見法界；法界不見水、火、風、空、識界，水、火、風、空、識界不見法界。",
    "T05n0220_036:0199b04_15": "「善現！",
    "T05n0220_036:0199b04_16": "法界不見苦聖諦界，苦聖諦界不見法界；法界不見集、滅、道聖諦界，集、滅、道聖諦界不見法界。",
    "T05n0220_036:0199b06_17": "「善現！",
    "T05n0220_036:0199b06_18": "法界不見無明界，無明界不見法界；法界不見行、識、名色、六處、觸、受、愛、取、有、生、老死愁歎苦憂惱界，行乃至老死愁歎苦憂惱界不見法界。",
    "T05n0220_036:0199b10_0": "「善現！",
    "T05n0220_036:0199b10_1": "法界不見欲界，欲界不見法界；法界不見色、無色界，色、無色界不見法界。",
    "T05n0220_036:0199b11_2": "「善現！",
    "T05n0220_036:0199b11_3": "有為界不見無為界，無為界不見有為界。",
    "T05n0220_036:0199b12_4": "何以故？",
    "T05n0220_036:0199b13_5": "善現！",
    "T05n0220_036:0199b13_6": "非離有為施設無為，非離無為施設有為故。",
    "T05n0220_036:0199b14_7": "「善現！",
    "T05n0220_036:0199b14_8": "如是菩薩摩訶薩修行般若波羅蜜多時，於一切法都無所見。",
    "T05n0220_036:0199b15_9": "於一切法無所見時，其心不驚不恐不怖，於一切法心不沈沒亦不憂悔。",
    "T05n0220_036:0199b17_10": "所以者何？",
    "T05n0220_036:0199b17_11": "是菩薩摩訶薩修行般若波羅蜜多時，不見色，不見受、想、行、識；不見眼處，不見耳、鼻、舌、身、意處；不見色處，不見聲、香、味、觸、法處；不見眼界、色界、眼識界，不見耳界、聲界、耳識界，不見鼻界、香界、鼻識界，不見舌界、味界、舌識界，不見身界、觸界、身識界，不見意界、法界、意識界；不見地界，不見水、火、風、空、識界；不見苦聖諦，不見集、滅、道聖諦；不見無明，不見行、識、名色、六處、觸、受、愛、取、有、生、老死愁歎苦憂惱；不見欲界，不見色、無色界；不見有為，不見無為；不見貪、瞋、癡，不見貪、瞋、癡斷；不見我，不見有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者；不見聲聞，不見聲聞法；不見獨覺，不見獨覺法；不見菩薩，不見菩薩法；不見佛，不見佛法；不見無上正等菩提。",
    "T05n0220_036:0199c04_12": "善現！",
    "T05n0220_036:0199c04_13": "如是菩薩摩訶薩，於一切法都無所見。",
    "T05n0220_036:0199c05_14": "於一切法無所見時，其心不驚不恐不怖，於一切法心不沈沒亦不憂悔。」",
    "T05n0220_036:0199c07_15": "具壽善現白佛言：「世尊！",
    "T05n0220_036:0199c07_16": "何因緣故，是菩薩摩訶薩於一切法心不沈沒亦不憂悔？」",
    "T05n0220_036:0199c09_17": "佛言：「善現！",
    "T05n0220_036:0199c09_18": "是菩薩摩訶薩普於一切心、心所法不得不見，由此因緣，是菩薩摩訶薩於一切法心不沈沒亦不憂悔。」",
    "T05n0220_036:0199c11_19": "具壽善現復白佛言：「世尊！",
    "T05n0220_036:0199c12_20": "云何是菩薩摩訶薩於一切法，其心不驚不恐不怖？」",
    "T05n0220_036:0199c13_21": "佛言：「善現！",
    "T05n0220_036:0199c13_22": "是菩薩摩訶薩普於一切意界、意識界不得不見，如是菩薩摩訶薩於一切法，其心不驚不恐不怖。",
    "T05n0220_036:0199c16_23": "善現！",
    "T05n0220_036:0199c16_24": "諸菩薩摩訶薩於一切法都無所得，應行般若波羅蜜多。",
    "T05n0220_036:0199c17_25": "善現！",
    "T05n0220_036:0199c17_26": "諸菩薩摩訶薩修行般若波羅蜜多時，於一切處不得般若波羅蜜多，不得般若波羅蜜多名，不得菩薩，不得菩薩名，不得菩薩心。",
    "T05n0220_036:0199c20_27": "善現！",
    "T05n0220_036:0199c20_28": "應如是教誡教授諸菩薩摩訶薩，令於般若波羅蜜多修學究竟。」",
    "T05n0220_036:0199c23_0": "初分勸學品第八",
    "T05n0220_036:0199c24_0": "爾時，具壽善現白佛言：「世尊！",
    "T05n0220_036:0199c24_1": "菩薩摩訶薩欲滿布施波羅蜜多，當學般若波羅蜜多；菩薩摩訶薩欲滿淨戒、安忍、精進、靜慮、般若波羅蜜多，當學般若波羅蜜多。",
    "T05n0220_036:0199c27_2": "菩薩摩訶薩欲遍知色，當學般若波羅蜜多；菩薩摩訶薩欲遍知受、想、行、識，當學般若波羅蜜多。",
    "T05n0220_036:0199c29_3": "菩薩摩訶薩欲遍知眼處，當學般若波羅蜜多；菩薩摩訶薩欲遍知耳、鼻、舌、身、意處，當學般若波羅蜜多。",
    "T05n0220_036:0200a03_4": "菩薩摩訶薩欲遍知色處，當學般若波羅蜜多；菩薩摩訶薩欲遍知聲、香、味、觸、法處，當學般若波羅蜜多。",
    "T05n0220_036:0200a05_5": "菩薩摩訶薩欲遍知眼界、色界、眼識界及眼觸、眼觸為緣所生諸受，當學般若波羅蜜多；菩薩摩訶薩欲遍知耳界、聲界、耳識界及耳觸、耳觸為緣所生諸受，當學般若波羅蜜多；菩薩摩訶薩欲遍知鼻界、香界、鼻識界及鼻觸、鼻觸為緣所生諸受，當學般若波羅蜜多；菩薩摩訶薩欲遍知舌界、味界、舌識界及舌觸、舌觸為緣所生諸受，當學般若波羅蜜多；菩薩摩訶薩欲遍知身界、觸界、身識界及身觸、身觸為緣所生諸受，當學般若波羅蜜多；菩薩摩訶薩欲遍知意界、法界、意識界及意觸、意觸為緣所生諸受，當學般若波羅蜜多。",
    "T05n0220_036:0200a17_6": "菩薩摩訶薩欲遍知地界，當學般若波羅蜜多；菩薩摩訶薩欲遍知水、火、風、空、識界，當學般若波羅蜜多。",
    "T05n0220_036:0200a19_7": "菩薩摩訶薩欲遍知苦聖諦，當學般若波羅蜜多；菩薩摩訶薩欲遍知集、滅、道聖諦，當學般若波羅蜜多。",
    "T05n0220_036:0200a21_8": "菩薩摩訶薩欲遍知無明，當學般若波羅蜜多；菩薩摩訶薩欲遍知行、識、名色、六處、觸、受、愛、取、有、生、老死愁歎苦憂惱，當學般若波羅蜜多。",
    "T05n0220_036:0200a24_9": "菩薩摩訶薩欲永斷貪、瞋、癡，當學般若波羅蜜多。",
    "T05n0220_036:0200a25_10": "菩薩摩訶薩欲永斷薩迦耶見、戒禁取、疑、欲貪、瞋恚，當學般若波羅蜜多。",
    "T05n0220_036:0200a27_11": "菩薩摩訶薩欲永斷色貪、無色貪、無明、慢、掉舉，當學般若波羅蜜多。",
    "T05n0220_036:0200a29_12": "菩薩摩訶薩欲永斷一切纏結、隨眠，當學般若波羅蜜多。",
    "T05n0220_036:0200b01_13": "菩薩摩訶薩欲永斷四食，當學般若波羅蜜多。",
    "T05n0220_036:0200b02_14": "菩薩摩訶薩欲永斷四暴流、軛、取，當學般若波羅蜜多。",
    "T05n0220_036:0200b03_15": "菩薩摩訶薩欲永斷四身繫、四顛倒，當學般若波羅蜜多。",
    "T05n0220_036:0200b04_16": "菩薩摩訶薩欲永斷三漏、三不善根，當學般若波羅蜜多。",
    "T05n0220_036:0200b06_17": "菩薩摩訶薩欲遠離十不善業道，當學般若波羅蜜多；菩薩摩訶薩欲習行十善業道，當學般若波羅蜜多。",
    "T05n0220_036:0200b08_18": "菩薩摩訶薩欲修四靜慮、四無量、四無色定，當學般若波羅蜜多。",
    "T05n0220_036:0200b10_19": "菩薩摩訶薩欲修四念住，當學般若波羅蜜多；菩薩摩訶薩欲修四正斷、四神足、五根、五力、七等覺支、八聖道支，當學般若波羅蜜多。",
    "T05n0220_036:0200b13_20": "菩薩摩訶薩欲得佛十力，當學般若波羅蜜多；菩薩摩訶薩欲得四無所畏、四無礙解、大慈、大悲、大喜、大捨、十八佛不共法、一切智、道相智、一切相智，當學般若波羅蜜多。",
    "T05n0220_036:0200b16_21": "菩薩摩訶薩欲得六神通自在，當學般若波羅蜜多。",
    "T05n0220_036:0200b18_22": "菩薩摩訶薩欲得四靜慮、四無色定、滅盡定次第超越順逆自在，當學般若波羅蜜多。",
    "T05n0220_036:0200b20_0": "菩薩摩訶薩欲於一切陀羅尼門、三摩地門皆得自在，當學般若波羅蜜多。",
    "T05n0220_036:0200b21_1": "菩薩摩訶薩欲得具覺支三摩地、師子遊戲三摩地、師子奮迅三摩地、師子頻伸三摩地、師子欠呿三摩地、健行三摩地、寶印三摩地、妙月三摩地、月幢相三摩地、一切法印三摩地、灌頂印三摩地、法界決定三摩地、決定幢相三摩地、金剛喻三摩地、入一切法印三摩地、安住定王三摩地、王印三摩地、精進力三摩地、等涌三摩地、入一切言詞決定三摩地、入一切名字決定三摩地、觀方三摩地、陀羅尼印三摩地、無忘失三摩地、諸法等趣海印三摩地、遍覆虛空三摩地、三輪清淨三摩地、趣向不退轉神通三摩地、器中涌出三摩地、最勝幢相三摩地、燒諸煩惱三摩地、降伏四魔三摩地、大智慧炬三摩地、出生十力三摩地，菩薩摩訶薩欲得如是等無量百千三摩地門，當學般若波羅蜜多。",
    "T05n0220_036:0200c08_2": "菩薩摩訶薩欲滿一切有情心之所願，當學般若波羅蜜多。",
    "T05n0220_036:0200c09_3": "菩薩摩訶薩欲滿如是殊勝善根，由此善根，永不墮惡趣，不生貧賤家，不墮聲聞及獨覺地，於菩薩頂終不退墮，當學般若波羅蜜多。」",
    "T05n0220_036:0200c12_4": "時，舍利子問善現言：「云何名為菩薩頂墮？」",
    "T05n0220_036:0200c13_5": "善現答言：「若諸菩薩無方便善巧而行六波羅蜜多，無方便善巧住三解脫門，墮於聲聞或獨覺地，不入菩薩正性離生，如是名為菩薩頂墮，即此頂墮，亦名為生。」",
    "T05n0220_036:0200c17_6": "時，舍利子即復問言：「何緣菩薩頂墮名生？」",
    "T05n0220_036:0200c18_7": "善現答言：「生謂法愛，若諸菩薩順道法愛，說名為生。」",
    "T05n0220_036:0200c19_8": "舍利子言：「何謂菩薩順道法愛？」",
    "T05n0220_036:0200c20_9": "善現答言：「若菩薩摩訶薩修行般若波羅蜜多時，於色住空而起想著，於受、想、行、識住空而起想著；於色住無相而起想著，於受、想、行、識住無相而起想著；於色住無願而起想著，於受、想、行、識住無願而起想著；於色住無常而起想著，於受、想、行、識住無常而起想著；於色住苦而起想著，於受、想、行、識住苦而起想著；於色住無我而起想著，於受、想、行、識住無我而起想著；於色住不淨而起想著，於受、想、行、識住不淨而起想著；於色住寂靜而起想著，於受、想、行、識住寂靜而起想著；於色住遠離而起想著，於受、想、行、識住遠離而起想著。",
    "T05n0220_036:0201a03_10": "是為菩薩順道法愛。",
    "T05n0220_036:0201a03_11": "「復次，舍利子！",
    "T05n0220_036:0201a04_12": "若菩薩摩訶薩作是念言：『是色應斷，是受、想、行、識應斷；由此故色應斷，由此故受、想、行、識應斷。",
    "T05n0220_036:0201a06_13": "是苦應遍知，由此故苦應遍知；是集應永斷，由此故集應永斷；是滅應作證，由此故滅應作證；是道應修習，由此故道應修習。",
    "T05n0220_036:0201a09_14": "是雜染、是清淨，是應親近、是不應親近，是應行、是不應行，是道、是非道，是應學、是不應學，是布施波羅蜜多、是非布施波羅蜜多，是淨戒波羅蜜多、是非淨戒波羅蜜多，是安忍波羅蜜多、是非安忍波羅蜜多，是精進波羅蜜多、是非精進波羅蜜多，是靜慮波羅蜜多、是非靜慮波羅蜜多，是般若波羅蜜多、是非般若波羅蜜多，是方便善巧、是非方便善巧，是菩薩生、是菩薩離生。』",
    "T05n0220_036:0201a17_15": "舍利子！",
    "T05n0220_036:0201a17_16": "若菩薩摩訶薩修行般若波羅蜜多時，住如是等法，而生想著，是為菩薩順道法愛。",
    "T05n0220_036:0201a19_17": "如是法愛，說名為生。",
    "T05n0220_036:0201a20_18": "如宿食生，能為過患。」",
    "T05n0220_036:0201a21_0": "時，舍利子問善現言：「云何菩薩摩訶薩入正性離生？」",
    "T05n0220_036:0201a22_1": "善現答言：「若菩薩摩訶薩修行般若波羅蜜多時，不見內空、不待內空而觀外空，不見外空、不待外空而觀內空；不待外空而觀內外空，不見內外空、不待內外空而觀外空；不待內外空而觀空空，不見空空、不待空空而觀內外空；不待空空而觀大空，不見大空、不待大空而觀空空；不待大空而觀勝義空，不見勝義空、不待勝義空而觀大空；不待勝義空而觀有為空，不見有為空、不待有為空而觀勝義空；不待有為空而觀無為空，不見無為空、不待無為空而觀有為空；不待無為空而觀畢竟空，不見畢竟空、不待畢竟空而觀無為空；不待畢竟空而觀無際空，不見無際空、不待無際空而觀畢竟空；不待無際空而觀散空，不見散空、不待散空而觀無際空；不待散空而觀無變異空，不見無變異空、不待無變異空而觀散空；不待無變異空而觀本性空，不見本性空、不待本性空而觀無變異空；不待本性空而觀自相空，不見自相空、不待自相空而觀本性空；不待自相空而觀共相空，不見共相空、不待共相空而觀自相空；不待共相空而觀一切法空，不見一切法空、不待一切法空而觀共相空；不待一切法空而觀不可得空，不見不可得空、不待不可得空而觀一切法空；不待不可得空而觀無性空，不見無性空、不待無性空而觀不可得空；不待無性空而觀自性空，不見自性空、不待自性空而觀無性空；不待自性空而觀無性自性空，不見無性自性空、不待無性自性空而觀自性空。",
    "T05n0220_036:0201b24_2": "「舍利子！",
    "T05n0220_036:0201b24_3": "菩薩摩訶薩修行般若波羅蜜多時，若作是觀，名入菩薩正性離生。",
    "T05n0220_036:0201b25_4": "「復次，舍利子！",
    "T05n0220_036:0201b26_5": "諸菩薩摩訶薩修行般若波羅蜜多時，應如是學：色應知不應著，受、想、行、識應知不應著；色名應知不應著，受、想、行、識名應知不應著。",
    "T05n0220_036:0201b29_6": "眼處應知不應著，耳、鼻、舌、身、意處應知不應著；眼處名應知不應著，耳、鼻、舌、身、意處名應知不應著。",
    "T05n0220_036:0201c02_7": "色處應知不應著，聲、香、味、觸、法處應知不應著；色處名應知不應著，聲、香、味、觸、法處名應知不應著。",
    "T05n0220_036:0201c04_8": "眼界、色界、眼識界應知不應著，眼界、色界、眼識界名應知不應著；耳界、聲界、耳識界應知不應著，耳界、聲界、耳識界名應知不應著；鼻界、香界、鼻識界應知不應著，鼻界、香界、鼻識界名應知不應著；舌界、味界、舌識界應知不應著，舌界、味界、舌識界名應知不應著；身界、觸界、身識界應知不應著，身界、觸界、身識界名應知不應著；意界、法界、意識界應知不應著，意界、法界、意識界名應知不應著。",
    "T05n0220_036:0201c13_9": "地界應知不應著，水、火、風、空、識界應知不應著；地界名應知不應著，水、火、風、空、識界名應知不應著。",
    "T05n0220_036:0201c15_10": "苦聖諦應知不應著，集、滅、道聖諦應知不應著；苦聖諦名應知不應著，集、滅、道聖諦名應知不應著。",
    "T05n0220_036:0201c18_0": "無明應知不應著，行、識、名色、六處、觸、受、愛、取、有、生、老死愁歎苦憂惱應知不應著；無明名應知不應著，行乃至老死愁歎苦憂惱名應知不應著。",
    "T05n0220_036:0201c21_1": "四靜慮應知不應著，四無量、四無色定應知不應著；四靜慮名應知不應著，四無量、四無色定名應知不應著。",
    "T05n0220_036:0201c23_2": "五眼應知不應著，六神通應知不應著；五眼名應知不應著，六神通名應知不應著。",
    "T05n0220_036:0201c25_3": "布施波羅蜜多應知不應著，淨戒、安忍、精進、靜慮、般若波羅蜜多應知不應著；布施波羅蜜多名應知不應著，淨戒、安忍、精進、靜慮、般若波羅蜜多名應知不應著。",
    "T05n0220_036:0201c29_4": "四念住應知不應著，四正斷、四神足、五根、五力、七等覺支、八聖道支應知不應著；四念住名應知不應著，四正斷乃至八聖道支名應知不應著。",
    "T05n0220_036:0202a03_5": "佛十力應知不應著，四無所畏、四無礙解、大慈、大悲、大喜、大捨、十八佛不共法、一切智、道相智、一切相智應知不應著；佛十力名應知不應著，四無所畏乃至一切相智名應知不應著。",
    "T05n0220_036:0202a08_0": "「復次，舍利子！",
    "T05n0220_036:0202a08_1": "諸菩薩摩訶薩修行般若波羅蜜多時，應如是學：菩提心應知不應著，菩提心名應知不應著；無等等心應知不應著，無等等心名應知不應著；廣大心應知不應著，廣大心名應知不應著。",
    "T05n0220_036:0202a12_2": "何以故？",
    "T05n0220_036:0202a12_3": "是心非心，本性淨故。」",
    "T05n0220_036:0202a13_4": "時，舍利子問善現言：「是心云何本性清淨？」",
    "T05n0220_036:0202a14_5": "善現答言：「是心本性非貪相應非不相應，非瞋相應非不相應，非癡相應非不相應，非諸纏結、隨眠相應非不相應，非諸見趣、漏、暴流、軛、取等相應非不相應，非諸聲聞、獨覺心等相應非不相應。",
    "T05n0220_036:0202a18_6": "舍利子！",
    "T05n0220_036:0202a18_7": "是心如是本性清淨。」",
    "T05n0220_036:0202a19_8": "舍利子言：「是心為有心非心性不？」",
    "T05n0220_036:0202a20_0": "善現答言：「非心性中，有性、無性為可得不？」",
    "T05n0220_036:0202a21_0": "舍利子言：「不也！",
    "T05n0220_036:0202a21_1": "善現！」",
    "T05n0220_036:0202a21_2": "善現答言：「非心性中，有性無性既不可得，如何可問：是心為有心非心性不？」",
    "T05n0220_036:0202a23_3": "舍利子言：「何等名為心非心性？」",
    "T05n0220_036:0202a24_0": "善現答言：「於一切法無變異、無分別，是名心非心性。」",
    "T05n0220_036:0202a25_1": "舍利子言：「如心無變異、無分別，色亦無變異、無分別耶？」",
    "T05n0220_036:0202a26_2": "善現答言：「如是！」",
    "T05n0220_036:0202a26_3": "「如心無變異、無分別，受、想、行、識亦無變異、無分別耶？」",
    "T05n0220_036:0202a28_0": "答言：「如是！」",
    "T05n0220_036:0202a28_1": "「如心無變異、無分別，眼處亦無變異、無分別耶？」",
    "T05n0220_036:0202a29_2": "答言：「如是！」",
    "T05n0220_036:0202a29_3": "「如心無變異、無分別，耳、鼻、舌、身、意處亦無變異、無分別耶？」",
    "T05n0220_036:0202b01_4": "答言：「如是！」",
    "T05n0220_036:0202b02_5": "「如心無變異、無分別，色處亦無變異、無分別耶？」",
    "T05n0220_036:0202b03_6": "答言：「如是！」",
    "T05n0220_036:0202b03_7": "「如心無變異、無分別，聲、香、味、觸、法處亦無變異、無分別耶？」",
    "T05n0220_036:0202b04_8": "答言：「如是！」",
    "T05n0220_036:0202b04_9": "「如心無變異、無分別，眼界、色界、眼識界亦無變異、無分別耶？」",
    "T05n0220_036:0202b06_10": "答言：「如是！」",
    "T05n0220_036:0202b06_11": "「如心無變異、無分別，耳界、聲界、耳識界亦無變異、無分別耶？」",
    "T05n0220_036:0202b07_12": "答言：「如是！」",
    "T05n0220_036:0202b08_13": "「如心無變異、無分別，鼻界、香界、鼻識界亦無變異、無分別耶？」",
    "T05n0220_036:0202b09_14": "答言：「如是！」",
    "T05n0220_036:0202b09_15": "「如心無變異、無分別，舌界、味界、舌識界亦無變異、無分別耶？」",
    "T05n0220_036:0202b11_0": "答言：「如是！」",
    "T05n0220_036:0202b11_1": "「如心無變異、無分別，身界、觸界、身識界亦無變異、無分別耶？」",
    "T05n0220_036:0202b12_2": "答言：「如是！」",
    "T05n0220_036:0202b12_3": "「如心無變異、無分別，意界、法界、意識界亦無變異、無分別耶？」",
    "T05n0220_036:0202b14_4": "答言：「如是！」",
    "T05n0220_036:0202b14_5": "「如心無變異、無分別，地界亦無變異、無分別耶？」",
    "T05n0220_036:0202b15_6": "答言：「如是！」",
    "T05n0220_036:0202b15_7": "「如心無變異、無分別，水、火、風、空、識界亦無變異、無分別耶？」",
    "T05n0220_036:0202b17_0": "答言：「如是！」",
    "T05n0220_036:0202b17_1": "「如心無變異、無分別，苦聖諦亦無變異、無分別耶？」",
    "T05n0220_036:0202b18_2": "答言：「如是！」",
    "T05n0220_036:0202b18_3": "「如心無變異、無分別，集、滅、道聖諦亦無變異、無分別耶？」",
    "T05n0220_036:0202b19_4": "答言：「如是！」",
    "T05n0220_036:0202b20_5": "「如心無變異、無分別，無明亦無變異、無分別耶？」",
    "T05n0220_036:0202b21_6": "答言：「如是！」",
    "T05n0220_036:0202b21_7": "「如心無變異、無分別，行、識、名色、六處、觸、受、愛、取、有、生、老死愁歎苦憂惱亦無變異、無分別耶？」",
    "T05n0220_036:0202b23_8": "答言：「如是！」",
    "T05n0220_036:0202b23_9": "「如心無變異、無分別，四靜慮亦無變異、無分別耶？」",
    "T05n0220_036:0202b24_10": "答言：「如是！」",
    "T05n0220_036:0202b25_11": "「如心無變異、無分別，四無量、四無色定亦無變異、無分別耶？」",
    "T05n0220_036:0202b26_12": "答言：「如是！」",
    "T05n0220_036:0202b26_13": "「如心無變異、無分別，五眼亦無變異、無分別耶？」",
    "T05n0220_036:0202b27_14": "答言：「如是！」",
    "T05n0220_036:0202b28_0": "「如心無變異、無分別，六神通亦無變異、無分別耶？」",
    "T05n0220_036:0202b29_1": "答言：「如是！」",
    "T05n0220_036:0202b29_2": "「如心無變異、無分別，布施波羅蜜多亦無變異、無分別耶？」",
    "T05n0220_036:0202c01_3": "答言：「如是！」",
    "T05n0220_036:0202c01_4": "「如心無變異、無分別，淨戒、安忍、精進、靜慮、般若波羅蜜多亦無變異、無分別耶？」",
    "T05n0220_036:0202c03_5": "答言：「如是！」",
    "T05n0220_036:0202c03_6": "「如心無變異、無分別，四念住亦無變異、無分別耶？」",
    "T05n0220_036:0202c05_7": "答言：「如是！」",
    "T05n0220_036:0202c05_8": "「如心無變異、無分別，四正斷、四神足、五根、五力、七等覺支、八聖道支亦無變異、無分別耶？」",
    "T05n0220_036:0202c07_9": "答言：「如是！」",
    "T05n0220_036:0202c07_10": "「如心無變異、無分別，佛十力亦無變異、無分別耶？」",
    "T05n0220_036:0202c08_11": "答言：「如是！」",
    "T05n0220_036:0202c08_12": "「如心無變異、無分別，四無所畏、四無礙解、大慈、大悲、大喜、大捨、十八佛不共法，乃至無上正等菩提亦無變異、無分別耶？」",
    "T05n0220_036:0202c11_13": "答言：「如是！」",
    "T05n0220_036:0202c11_14": "時，舍利子讚善現言：「善哉！",
    "T05n0220_036:0202c12_15": "善哉！",
    "T05n0220_036:0202c12_16": "誠如所說。",
    "T05n0220_036:0202c12_17": "汝真佛子！",
    "T05n0220_036:0202c12_18": "從佛心生，從佛口生，從佛法生，從法化生，受佛法分，不受財分，於諸法中身自作證，慧眼現見而能起說。",
    "T05n0220_036:0202c15_19": "世尊說汝聲聞眾中住無諍定最為第一，如佛所說真實不虛。",
    "T05n0220_036:0202c16_20": "「善現！",
    "T05n0220_036:0202c16_21": "菩薩摩訶薩於般若波羅蜜多應如是學。",
    "T05n0220_036:0202c17_22": "若菩薩摩訶薩於般若波羅蜜多能如是學，應知已住不退轉地，不離般若波羅蜜多。",
    "T05n0220_036:0202c19_23": "「善現！",
    "T05n0220_036:0202c19_24": "欲學聲聞地者，當於般若波羅蜜多應勤聽習、讀誦、受持、如理思惟，令其究竟。",
    "T05n0220_036:0202c21_25": "欲學獨覺地者，當於般若波羅蜜多應勤聽習、讀誦、受持、如理思惟，令其究竟。",
    "T05n0220_036:0202c23_26": "欲學菩薩地者，當於般若波羅蜜多應勤聽習、讀誦、受持、如理思惟，令其究竟。",
    "T05n0220_036:0202c25_27": "欲學如來地者，當於般若波羅蜜多應勤聽習、讀誦、受持、如理思惟，令其究竟。",
    "T05n0220_036:0202c26_28": "何以故？",
    "T05n0220_036:0202c27_29": "如是般若波羅蜜多中，廣說開示三乘法故。",
    "T05n0220_036:0202c28_30": "若菩薩摩訶薩學般若波羅蜜多，則為遍學三乘，亦於三乘法皆得善巧。」",
    "T05n0220_036:0203a01_0": "初分無住品第九之一",
    "T05n0220_036:0203a02_0": "爾時，具壽善現白佛言：「世尊！",
    "T05n0220_036:0203a02_1": "我於菩薩摩訶薩及於般若波羅蜜多皆不得不見，云何令我以般若波羅蜜多相應之法教誡教授諸菩薩摩訶薩？",
    "T05n0220_036:0203a05_2": "世尊！",
    "T05n0220_036:0203a05_3": "我於諸法不得不見若集若散，若以此法教誡教授諸菩薩摩訶薩或當有悔。",
    "T05n0220_036:0203a07_4": "「世尊！",
    "T05n0220_036:0203a07_5": "我於諸法不得不見若集若散，云何可言此是菩薩摩訶薩？",
    "T05n0220_036:0203a08_6": "此是般若波羅蜜多？",
    "T05n0220_036:0203a09_7": "世尊！",
    "T05n0220_036:0203a09_8": "是菩薩摩訶薩名及般若波羅蜜多名，皆無所住亦非不住。",
    "T05n0220_036:0203a10_9": "何以故？",
    "T05n0220_036:0203a10_10": "是二名義既無所有故，是二名皆無所住亦非不住。",
    "T05n0220_036:0203a12_11": "「世尊！",
    "T05n0220_036:0203a12_12": "我於色、受、想、行、識，不得不見若集若散，云何可言此是色乃至此是識？",
    "T05n0220_036:0203a13_13": "世尊！",
    "T05n0220_036:0203a14_14": "是色等名皆無所住亦非不住。",
    "T05n0220_036:0203a14_15": "何以故？",
    "T05n0220_036:0203a14_16": "色等名義既無所有故，色等名皆無所住亦非不住。",
    "T05n0220_036:0203a16_17": "「世尊！",
    "T05n0220_036:0203a16_18": "我於眼、耳、鼻、舌、身、意處，不得不見若集若散，云何可言此是眼處乃至此是意處？",
    "T05n0220_036:0203a18_19": "世尊！",
    "T05n0220_036:0203a18_20": "是眼處等名皆無所住亦非不住。",
    "T05n0220_036:0203a19_0": "何以故？",
    "T05n0220_036:0203a19_1": "眼處等名義既無所有故，眼處等名皆無所住亦非不住。",
    "T05n0220_036:0203a20_2": "「世尊！",
    "T05n0220_036:0203a20_3": "我於色、聲、香、味、觸、法處，不得不見若集若散，云何可言此是色處乃至此是法處？",
    "T05n0220_036:0203a22_4": "世尊！",
    "T05n0220_036:0203a22_5": "是色處等名皆無所住亦非不住。",
    "T05n0220_036:0203a23_6": "何以故？",
    "T05n0220_036:0203a23_7": "色處等名義既無所有故，色處等名皆無所住亦非不住。",
    "T05n0220_036:0203a24_8": "「世尊！",
    "T05n0220_036:0203a24_9": "我於眼界、色界、眼識界及眼觸、眼觸為緣所生諸受，不得不見若集若散，云何可言此是眼界乃至此是眼觸為緣所生諸受？",
    "T05n0220_036:0203a27_10": "世尊！",
    "T05n0220_036:0203a27_11": "是眼界等名皆無所住亦非不住。",
    "T05n0220_036:0203a28_12": "何以故？",
    "T05n0220_036:0203a28_13": "眼界等名義既無所有故，眼界等名皆無所住亦非不住。",
    "T05n0220_036:0203b01_14": "「世尊！",
    "T05n0220_036:0203b01_15": "我於耳界、聲界、耳識界及耳觸、耳觸為緣所生諸受，不得不見若集若散，云何可言此是耳界乃至此是耳觸為緣所生諸受？",
    "T05n0220_036:0203b04_16": "世尊！",
    "T05n0220_036:0203b04_17": "是耳界等名皆無所住亦非不住。",
    "T05n0220_036:0203b04_18": "何以故？",
    "T05n0220_036:0203b05_19": "耳界等名義既無所有故，耳界等名皆無所住亦非不住。",
    "T05n0220_036:0203b06_20": "「世尊！",
    "T05n0220_036:0203b06_21": "我於鼻界、香界、鼻識界及鼻觸、鼻觸為緣所生諸受，不得不見若集若散，云何可言此是鼻界乃至此是鼻觸為緣所生諸受？",
    "T05n0220_036:0203b09_22": "世尊！",
    "T05n0220_036:0203b09_23": "是鼻界等名皆無所住亦非不住。",
    "T05n0220_036:0203b10_24": "何以故？",
    "T05n0220_036:0203b10_25": "鼻界等名義既無所有故，鼻界等名皆無所住亦非不住。",
    "T05n0220_036:0203b11_26": "「世尊！",
    "T05n0220_036:0203b11_27": "我於舌界、味界、舌識界及舌觸、舌觸為緣所生諸受，不得不見若集若散，云何可言此是舌界乃至此是舌觸為緣所生諸受？",
    "T05n0220_036:0203b14_28": "世尊！",
    "T05n0220_036:0203b14_29": "是舌界等名皆無所住亦非不住。",
    "T05n0220_036:0203b15_30": "何以故？",
    "T05n0220_036:0203b15_31": "舌界等名義既無所有故，舌界等名皆無所住亦非不住。",
    "T05n0220_036:0203b17_0": "「世尊！",
    "T05n0220_036:0203b17_1": "我於身界、觸界、身識界及身觸、身觸為緣所生諸受，不得不見若集若散，云何可言此是身界乃至此是身觸為緣所生諸受？",
    "T05n0220_036:0203b19_2": "世尊！",
    "T05n0220_036:0203b20_3": "是身界等名皆無所住亦非不住。",
    "T05n0220_036:0203b20_4": "何以故？",
    "T05n0220_036:0203b21_0": "身界等名義既無所有故，身界等名皆無所住亦非不住。",
    "T05n0220_036:0203b22_1": "「世尊！",
    "T05n0220_036:0203b22_2": "我於意界、法界、意識界及意觸、意觸為緣所生諸受，不得不見若集若散，云何可言此是意界乃至此是意觸為緣所生諸受？",
    "T05n0220_036:0203b25_3": "世尊！",
    "T05n0220_036:0203b25_4": "是意界等名皆無所住亦非不住。",
    "T05n0220_036:0203b26_0": "何以故？",
    "T05n0220_036:0203b26_1": "意界等名義既無所有故，意界等名皆無所住亦非不住。",
    "T05n0220_036:0203b27_2": "「世尊！",
    "T05n0220_036:0203b27_3": "我於地、水、火、風、空、識界，不得不見若集若散，云何可言此是地界乃至此是識界？",
    "T05n0220_036:0203b29_4": "世尊！",
    "T05n0220_036:0203b29_5": "是地界等名皆無所住亦非不住。",
    "T05n0220_036:0203c01_6": "何以故？",
    "T05n0220_036:0203c01_7": "地界等名義既無所有故，地界等名皆無所住亦非不住。",
    "T05n0220_036:0203c02_8": "「世尊！",
    "T05n0220_036:0203c02_9": "我於苦、集、滅、道聖諦，不得不見若集若散，云何可言此是苦聖諦乃至此是道聖諦？",
    "T05n0220_036:0203c04_10": "世尊！",
    "T05n0220_036:0203c04_11": "是苦聖諦等名皆無所住亦非不住。",
    "T05n0220_036:0203c05_12": "何以故？",
    "T05n0220_036:0203c05_13": "苦聖諦等名義既無所有故，苦聖諦等名皆無所住亦非不住。",
    "T05n0220_036:0203c07_14": "「世尊！",
    "T05n0220_036:0203c07_15": "我於無明、行、識、名色、六處、觸、受、愛、取、有、生、老死愁歎苦憂惱，不得不見若集若散，云何可言此是無明乃至此是老死愁歎苦憂惱？",
    "T05n0220_036:0203c10_16": "世尊！",
    "T05n0220_036:0203c10_17": "是無明等名皆無所住亦非不住。",
    "T05n0220_036:0203c11_18": "何以故？",
    "T05n0220_036:0203c11_19": "無明等名義既無所有故，無明等名皆無所住亦非不住。",
    "T05n0220_036:0203c12_20": "「世尊！",
    "T05n0220_036:0203c12_21": "我於無明滅乃至老死愁歎苦憂惱滅，不得不見若集若散，云何可言此是無明滅乃至此是老死愁歎苦憂惱滅？",
    "T05n0220_036:0203c15_22": "世尊！",
    "T05n0220_036:0203c15_23": "是無明滅等名皆無所住亦非不住。",
    "T05n0220_036:0203c16_24": "何以故？",
    "T05n0220_036:0203c16_25": "無明滅等名義既無所有故，無明滅等名皆無所住亦非不住。",
    "T05n0220_036:0203c18_0": "「世尊！",
    "T05n0220_036:0203c18_1": "我於貪、瞋、癡、一切纏結、隨眠、見趣、不善根等，不得不見若集若散，云何可言此是貪乃至此是不善根等？",
    "T05n0220_036:0203c20_2": "世尊！",
    "T05n0220_036:0203c20_3": "是貪等名皆無所住亦非不住。",
    "T05n0220_036:0203c21_4": "何以故？",
    "T05n0220_036:0203c21_5": "貪等名義既無所有故，貪等名皆無所住亦非不住。",
    "T05n0220_036:0203c22_6": "「世尊！",
    "T05n0220_036:0203c22_7": "我於四靜慮、四無量、四無色定，不得不見若集若散，云何可言此是四靜慮乃至此是四無色定？",
    "T05n0220_036:0203c24_8": "世尊！",
    "T05n0220_036:0203c25_9": "是四靜慮等名皆無所住亦非不住。",
    "T05n0220_036:0203c25_10": "何以故？",
    "T05n0220_036:0203c26_11": "四靜慮等名義既無所有故，四靜慮等名皆無所住亦非不住。",
    "T05n0220_036:0203c28_0": "大般若波羅蜜多經卷第三十六"
}