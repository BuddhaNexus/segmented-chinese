[
    {
        "source_sentence": "佛說出家緣經",
        "from": "T17n0791_001:0736b04_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T17n0791_001:0736b06_0",
        "context_with_next_sentence": true
    },
    {
        "source_sentence": "如是我聞：一時婆伽婆在王舍城耆闍崛山，",
        "from": "T17n0791_001:0736b07_0",
        "context_with_next_sentence": true
    },
    {
        "source_sentence": "與大比丘僧俱，千二百五十。",
        "from": "T17n0791_001:0736b08_12",
        "context_with_next_sentence": true
    },
    {
        "source_sentence": "是時，難提優婆塞與五百優婆塞出王舍城，上耆闍崛山往詣佛所，頭面禮足，長跪叉手問佛：",
        "from": "T17n0791_001:0736b10_15",
        "context_with_next_sentence": true
    },
    {
        "source_sentence": "「大德！",
        "from": "T17n0791_001:0736b10_19",
        "context_with_next_sentence": true
    },
    {
        "source_sentence": "願聞優婆塞五戒；",
        "from": "T17n0791_001:0736b11_5",
        "context_with_next_sentence": true
    },
    {
        "source_sentence": "毀犯正戒有何惡事？",
        "from": "T17n0791_001:0736b11_14",
        "context_with_next_sentence": true
    },
    {
        "source_sentence": "」佛答：",
        "from": "T17n0791_001:0736b11_18",
        "context_with_next_sentence": true
    },
    {
        "source_sentence": "「難提優婆塞！",
        "from": "T17n0791_001:0736b12_3",
        "context_with_next_sentence": true
    },
    {
        "source_sentence": "楚害生命有十惡事。",
        "from": "T17n0791_001:0736b12_12",
        "context_with_next_sentence": true
    },
    {
        "source_sentence": "何等十？",
        "from": "T17n0791_001:0736b12_16",
        "context_with_next_sentence": true
    },
    {
        "source_sentence": "現世常懷害心；",
        "from": "T17n0791_001:0736b13_3",
        "context_with_next_sentence": true
    },
    {
        "source_sentence": "後世毒心隆赫，恒被痛害；",
        "from": "T17n0791_001:0736b13_15",
        "context_with_next_sentence": true
    },
    {
        "source_sentence": "怨怨不息，人不喜見；",
        "from": "T17n0791_001:0736b14_4",
        "context_with_next_sentence": true
    },
    {
        "source_sentence": "思慮多惡，見者怖懼；",
        "from": "T17n0791_001:0736b14_14",
        "context_with_next_sentence": true
    },
    {
        "source_sentence": "眠不安寐；",
        "from": "T17n0791_001:0736b14_19",
        "context_with_next_sentence": true
    },
    {
        "source_sentence": "夢則惶怖；",
        "from": "T17n0791_001:0736b15_3",
        "context_with_next_sentence": true
    },
    {
        "source_sentence": "覺則驚悸；",
        "from": "T17n0791_001:0736b15_8",
        "context_with_next_sentence": true
    },
    {
        "source_sentence": "死時狂勃，種短命栽；",
        "from": "T17n0791_001:0736b15_18",
        "context_with_next_sentence": true
    },
    {
        "source_sentence": "身壞命終生地獄中；",
        "from": "T17n0791_001:0736b16_6",
        "context_with_next_sentence": true
    },
    {
        "source_sentence": "設得為人多病少命。",
        "from": "T17n0791_001:0736b16_15",
        "context_with_next_sentence": true
    },
    {
        "source_sentence": "是為十惡事。",
        "from": "T17n0791_001:0736b17_2",
        "context_with_next_sentence": true
    },
    {
        "source_sentence": "「偷劫他財，有十惡事。",
        "from": "T17n0791_001:0736b17_13",
        "context_with_next_sentence": true
    },
    {
        "source_sentence": "何等十？",
        "from": "T17n0791_001:0736b17_17",
        "context_with_next_sentence": true
    },
    {
        "source_sentence": "貪餮深重，恒為眾疑；",
        "from": "T17n0791_001:0736b18_6",
        "context_with_next_sentence": true
    },
    {
        "source_sentence": "能興重惡，行則非時，動則非法；",
        "from": "T17n0791_001:0736b19_1",
        "context_with_next_sentence": true
    },
    {
        "source_sentence": "親友惡逆，賢良踈遠；",
        "from": "T17n0791_001:0736b19_11",
        "context_with_next_sentence": true
    },
    {
        "source_sentence": "敗戒果敢；",
        "from": "T17n0791_001:0736b19_16",
        "context_with_next_sentence": true
    },
    {
        "source_sentence": "常懼王伺，須財市命；",
        "from": "T17n0791_001:0736b20_6",
        "context_with_next_sentence": true
    },
    {
        "source_sentence": "種遺寶物；",
        "from": "T17n0791_001:0736b20_11",
        "context_with_next_sentence": true
    },
    {
        "source_sentence": "貧弊之業；",
        "from": "T17n0791_001:0736b20_16",
        "context_with_next_sentence": true
    },
    {
        "source_sentence": "身壞命終生地獄中；",
        "from": "T17n0791_001:0736b21_4",
        "context_with_next_sentence": true
    },
    {
        "source_sentence": "設得為人，飢寒困苦，致財良難，雖獲少財，五事共之——王、賊、水、火及惡妻子；",
        "from": "T17n0791_001:0736b22_21",
        "context_with_next_sentence": true
    },
    {
        "source_sentence": "今乃藏埋，會亦當失。",
        "from": "T17n0791_001:0736b23_7",
        "context_with_next_sentence": true
    },
    {
        "source_sentence": "是為十惡事。",
        "from": "T17n0791_001:0736b23_13",
        "context_with_next_sentence": true
    },
    {
        "source_sentence": "「邪婬有十惡事。",
        "from": "T17n0791_001:0736b23_21",
        "context_with_next_sentence": true
    },
    {
        "source_sentence": "何等十？",
        "from": "T17n0791_001:0736b24_3",
        "context_with_next_sentence": true
    },
    {
        "source_sentence": "常為其夫伺捕楚毒，室家不和；",
        "from": "T17n0791_001:0736b24_17",
        "context_with_next_sentence": true
    },
    {
        "source_sentence": "善法消竭，不善法增；",
        "from": "T17n0791_001:0736b25_7",
        "context_with_next_sentence": true
    },
    {
        "source_sentence": "危敗軀身；",
        "from": "T17n0791_001:0736b25_12",
        "context_with_next_sentence": true
    },
    {
        "source_sentence": "不檢其妻，不守財賄；",
        "from": "T17n0791_001:0736b26_2",
        "context_with_next_sentence": true
    },
    {
        "source_sentence": "常為人疑，宗親不信；",
        "from": "T17n0791_001:0736b26_12",
        "context_with_next_sentence": true
    },
    {
        "source_sentence": "種業如是；",
        "from": "T17n0791_001:0736b26_17",
        "context_with_next_sentence": true
    },
    {
        "source_sentence": "門不貞潔；",
        "from": "T17n0791_001:0736b27_1",
        "context_with_next_sentence": true
    },
    {
        "source_sentence": "身壞命終生地獄中；",
        "from": "T17n0791_001:0736b27_10",
        "context_with_next_sentence": true
    },
    {
        "source_sentence": "設得為女，非獨一主；",
        "from": "T17n0791_001:0736b27_20",
        "context_with_next_sentence": true
    },
    {
        "source_sentence": "設得為男，馳騁邪婬，自失其妻。",
        "from": "T17n0791_001:0736b28_14",
        "context_with_next_sentence": true
    },
    {
        "source_sentence": "是十惡事。",
        "from": "T17n0791_001:0736b28_19",
        "context_with_next_sentence": true
    },
    {
        "source_sentence": "「妄語中有十惡事。",
        "from": "T17n0791_001:0736b29_6",
        "context_with_next_sentence": true
    },
    {
        "source_sentence": "何等十？",
        "from": "T17n0791_001:0736b29_10",
        "context_with_next_sentence": true
    },
    {
        "source_sentence": "口常臭爛；",
        "from": "T17n0791_001:0736b29_15",
        "context_with_next_sentence": true
    },
    {
        "source_sentence": "善神背叛，凶鬼易陵；",
        "from": "T17n0791_001:0736c01_4",
        "context_with_next_sentence": true
    },
    {
        "source_sentence": "實言流世，眾所不信；",
        "from": "T17n0791_001:0736c01_14",
        "context_with_next_sentence": true
    },
    {
        "source_sentence": "俗為重事，不在言議；",
        "from": "T17n0791_001:0736c02_3",
        "context_with_next_sentence": true
    },
    {
        "source_sentence": "未有實事，惡名遠聞，為人輕毀，不起恭肅；",
        "from": "T17n0791_001:0736c03_2",
        "context_with_next_sentence": true
    },
    {
        "source_sentence": "雖言有實，人不奉用；",
        "from": "T17n0791_001:0736c03_12",
        "context_with_next_sentence": true
    },
    {
        "source_sentence": "多懷愁怖；",
        "from": "T17n0791_001:0736c03_17",
        "context_with_next_sentence": true
    },
    {
        "source_sentence": "種誹謗業；",
        "from": "T17n0791_001:0736c04_1",
        "context_with_next_sentence": true
    },
    {
        "source_sentence": "身死命終生地獄中；",
        "from": "T17n0791_001:0736c04_10",
        "context_with_next_sentence": true
    },
    {
        "source_sentence": "設得為人，常被誹謗。",
        "from": "T17n0791_001:0736c04_20",
        "context_with_next_sentence": true
    },
    {
        "source_sentence": "是十惡事。",
        "from": "T17n0791_001:0736c05_4",
        "context_with_next_sentence": true
    },
    {
        "source_sentence": "「飲酒有三十五惡。",
        "from": "T17n0791_001:0736c05_13",
        "context_with_next_sentence": true
    },
    {
        "source_sentence": "何等三十五？",
        "from": "T17n0791_001:0736c05_19",
        "context_with_next_sentence": true
    },
    {
        "source_sentence": "散盡財賄；",
        "from": "T17n0791_001:0736c06_3",
        "context_with_next_sentence": true
    },
    {
        "source_sentence": "致眾苦患；",
        "from": "T17n0791_001:0736c06_8",
        "context_with_next_sentence": true
    },
    {
        "source_sentence": "怨諍增重；",
        "from": "T17n0791_001:0736c06_13",
        "context_with_next_sentence": true
    },
    {
        "source_sentence": "裸露形軀；",
        "from": "T17n0791_001:0736c06_18",
        "context_with_next_sentence": true
    },
    {
        "source_sentence": "惡名遐邇；",
        "from": "T17n0791_001:0736c07_2",
        "context_with_next_sentence": true
    },
    {
        "source_sentence": "慧明日減；",
        "from": "T17n0791_001:0736c07_7",
        "context_with_next_sentence": true
    },
    {
        "source_sentence": "應得不得；",
        "from": "T17n0791_001:0736c07_12",
        "context_with_next_sentence": true
    },
    {
        "source_sentence": "已得便失；",
        "from": "T17n0791_001:0736c07_17",
        "context_with_next_sentence": true
    },
    {
        "source_sentence": "顯揚惡事；",
        "from": "T17n0791_001:0736c08_1",
        "context_with_next_sentence": true
    },
    {
        "source_sentence": "要務頓發憂慼之本；",
        "from": "T17n0791_001:0736c08_10",
        "context_with_next_sentence": true
    },
    {
        "source_sentence": "恍惚變沒；",
        "from": "T17n0791_001:0736c08_15",
        "context_with_next_sentence": true
    },
    {
        "source_sentence": "顏貌鄙惡；",
        "from": "T17n0791_001:0736c09_1",
        "context_with_next_sentence": true
    },
    {
        "source_sentence": "輕慢尊長；",
        "from": "T17n0791_001:0736c09_6",
        "context_with_next_sentence": true
    },
    {
        "source_sentence": "不知供養沙門、婆羅門；",
        "from": "T17n0791_001:0736c09_17",
        "context_with_next_sentence": true
    },
    {
        "source_sentence": "自於室家不辨尊卑；",
        "from": "T17n0791_001:0736c10_5",
        "context_with_next_sentence": true
    },
    {
        "source_sentence": "不宗敬佛；",
        "from": "T17n0791_001:0736c10_10",
        "context_with_next_sentence": true
    },
    {
        "source_sentence": "不崇大法；",
        "from": "T17n0791_001:0736c10_15",
        "context_with_next_sentence": true
    },
    {
        "source_sentence": "不敬事僧；",
        "from": "T17n0791_001:0736c10_20",
        "context_with_next_sentence": true
    },
    {
        "source_sentence": "返親惡人；",
        "from": "T17n0791_001:0736c11_4",
        "context_with_next_sentence": true
    },
    {
        "source_sentence": "遠離明能；",
        "from": "T17n0791_001:0736c11_9",
        "context_with_next_sentence": true
    },
    {
        "source_sentence": "崩墜邪道；",
        "from": "T17n0791_001:0736c11_14",
        "context_with_next_sentence": true
    },
    {
        "source_sentence": "無慚愧心；",
        "from": "T17n0791_001:0736c11_19",
        "context_with_next_sentence": true
    },
    {
        "source_sentence": "不護根門；",
        "from": "T17n0791_001:0736c12_3",
        "context_with_next_sentence": true
    },
    {
        "source_sentence": "惛荒婬欲；",
        "from": "T17n0791_001:0736c12_8",
        "context_with_next_sentence": true
    },
    {
        "source_sentence": "眾所不愛；",
        "from": "T17n0791_001:0736c12_13",
        "context_with_next_sentence": true
    },
    {
        "source_sentence": "人不喜見；",
        "from": "T17n0791_001:0736c12_18",
        "context_with_next_sentence": true
    },
    {
        "source_sentence": "德士宿舊咸來咎責；",
        "from": "T17n0791_001:0736c13_6",
        "context_with_next_sentence": true
    },
    {
        "source_sentence": "集造眾惡；",
        "from": "T17n0791_001:0736c13_11",
        "context_with_next_sentence": true
    },
    {
        "source_sentence": "要用之勢，不豫識任；",
        "from": "T17n0791_001:0736c14_1",
        "context_with_next_sentence": true
    },
    {
        "source_sentence": "智德隱避；",
        "from": "T17n0791_001:0736c14_6",
        "context_with_next_sentence": true
    },
    {
        "source_sentence": "像類不別；",
        "from": "T17n0791_001:0736c14_11",
        "context_with_next_sentence": true
    },
    {
        "source_sentence": "去泥洹遠；",
        "from": "T17n0791_001:0736c14_16",
        "context_with_next_sentence": true
    },
    {
        "source_sentence": "種狂惑業；",
        "from": "T17n0791_001:0736c15_1",
        "context_with_next_sentence": true
    },
    {
        "source_sentence": "身死命終生地獄中；",
        "from": "T17n0791_001:0736c15_10",
        "context_with_next_sentence": true
    },
    {
        "source_sentence": "設得為人，愚癡頑瞶。",
        "from": "T17n0791_001:0736c15_20",
        "context_with_next_sentence": true
    },
    {
        "source_sentence": "」是時，難提優婆塞及五百清信士、諸天、世人、四輩之眾，聞佛所說，畢命受持，頭面遶竟，踊悅而去。",
        "from": "T17n0791_001:0736c18_3",
        "context_with_next_sentence": true
    },
    {
        "source_sentence": "佛說出家緣經",
        "from": "T17n0791_001:0736c19_100",
        "context_with_next_sentence": false
    }
]