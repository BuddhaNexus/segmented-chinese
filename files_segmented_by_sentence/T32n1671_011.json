[
    {
        "source_sentence": "福蓋正行所集經卷第十一",
        "from": "T32n1671_011:0740c06_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_011:0740c08_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1671_011:0740c09_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫沙門臣日稱等奉　詔譯此中復說，破戒之人於諸如來所有種種功德善法不能成就。",
        "from": "T32n1671_011:0740c13_7",
        "context_with_next_sentence": true
    },
    {
        "source_sentence": "譬如王女出降貧士，至彼家已謂其夫曰：",
        "from": "T32n1671_011:0740c14_6",
        "context_with_next_sentence": true
    },
    {
        "source_sentence": "「我是王女，所欲如意。",
        "from": "T32n1671_011:0740c14_17",
        "context_with_next_sentence": true
    },
    {
        "source_sentence": "當須上妙燒香花鬘、眾寶瓔珞嚴身之具，庫藏諸物皆悉周備。",
        "from": "T32n1671_011:0740c16_4",
        "context_with_next_sentence": true
    },
    {
        "source_sentence": "若如是者，我則住此。",
        "from": "T32n1671_011:0740c16_14",
        "context_with_next_sentence": true
    },
    {
        "source_sentence": "」貧士答曰：",
        "from": "T32n1671_011:0740c16_20",
        "context_with_next_sentence": true
    },
    {
        "source_sentence": "「如上諸物，家中所無。",
        "from": "T32n1671_011:0740c17_8",
        "context_with_next_sentence": true
    },
    {
        "source_sentence": "」王女聞已乃呵責之：",
        "from": "T32n1671_011:0740c17_18",
        "context_with_next_sentence": true
    },
    {
        "source_sentence": "「如是貧乏，我當去矣。",
        "from": "T32n1671_011:0740c18_7",
        "context_with_next_sentence": true
    },
    {
        "source_sentence": "」佛言：",
        "from": "T32n1671_011:0740c18_11",
        "context_with_next_sentence": true
    },
    {
        "source_sentence": "「彼破戒者亦復如是，不能成就最上清淨解脫之女，亦不能得煖頂忍等所燒之香，亦不能得別解脫戒所成之花，亦不能得禪定解脫所成之鬘，亦不能得菩提分等種種庫藏，亦不能得聞思修等所成智王，亦不能得最上最勝正等菩提，亦不能得緣覺聲聞為其眷屬。",
        "from": "T32n1671_011:0740c24_11",
        "context_with_next_sentence": true
    },
    {
        "source_sentence": "是破戒者，由無善業，於現生中則無福德，一切善人不樂同住，有所言說人不信用，於出世間所有如來功德法財則為永失。",
        "from": "T32n1671_011:0740c27_8",
        "context_with_next_sentence": true
    },
    {
        "source_sentence": "」是時會中，尊者阿難即從座起，前白佛言：",
        "from": "T32n1671_011:0740c28_18",
        "context_with_next_sentence": true
    },
    {
        "source_sentence": "「云何世尊於弟子中毀犯戒者，不為宣說甚深法要，不復攝受而見擯斥？",
        "from": "T32n1671_011:0741a01_11",
        "context_with_next_sentence": true
    },
    {
        "source_sentence": "咸謂如來非大悲者。",
        "from": "T32n1671_011:0741a02_1",
        "context_with_next_sentence": true
    },
    {
        "source_sentence": "」佛告阿難：",
        "from": "T32n1671_011:0741a02_7",
        "context_with_next_sentence": true
    },
    {
        "source_sentence": "「我於世間一切眾生平等憐慜，於所說法心無悋惜。",
        "from": "T32n1671_011:0741a03_8",
        "context_with_next_sentence": true
    },
    {
        "source_sentence": "由彼非器不能堪任，故不為說。",
        "from": "T32n1671_011:0741a04_3",
        "context_with_next_sentence": true
    },
    {
        "source_sentence": "非如世間智者說法，於諸眾生有違順相，若相違者不為宣說，如拳握物祕之不與。",
        "from": "T32n1671_011:0741a06_1",
        "context_with_next_sentence": true
    },
    {
        "source_sentence": "如有國王作大施會，召諸沙門、婆羅門等，所須之物皆給與之。",
        "from": "T32n1671_011:0741a07_10",
        "context_with_next_sentence": true
    },
    {
        "source_sentence": "有婆羅門從餘方來，住立王前多乞諸物。",
        "from": "T32n1671_011:0741a08_10",
        "context_with_next_sentence": true
    },
    {
        "source_sentence": "王聞語已，悉不與之。",
        "from": "T32n1671_011:0741a09_1",
        "context_with_next_sentence": true
    },
    {
        "source_sentence": "時有近臣勸王隨意施婆羅門，王乃答曰：",
        "from": "T32n1671_011:0741a10_1",
        "context_with_next_sentence": true
    },
    {
        "source_sentence": "『非有所悋。",
        "from": "T32n1671_011:0741a10_7",
        "context_with_next_sentence": true
    },
    {
        "source_sentence": "此人無德，故不與也。",
        "from": "T32n1671_011:0741a10_17",
        "context_with_next_sentence": true
    },
    {
        "source_sentence": "』」佛言：",
        "from": "T32n1671_011:0741a10_22",
        "context_with_next_sentence": true
    },
    {
        "source_sentence": "「阿難！",
        "from": "T32n1671_011:0741a11_1",
        "context_with_next_sentence": true
    },
    {
        "source_sentence": "我亦如是。",
        "from": "T32n1671_011:0741a11_6",
        "context_with_next_sentence": true
    },
    {
        "source_sentence": "由彼破戒，非是法器，故不為說。",
        "from": "T32n1671_011:0741a12_1",
        "context_with_next_sentence": true
    },
    {
        "source_sentence": "設為彼說，不能領受。",
        "from": "T32n1671_011:0741a12_11",
        "context_with_next_sentence": true
    },
    {
        "source_sentence": "如器有竅，不堪貯水，縱使晝夜勤力添汲尋復漏失。",
        "from": "T32n1671_011:0741a13_14",
        "context_with_next_sentence": true
    },
    {
        "source_sentence": "是破戒者，不能容受功德法水，亦復如是。",
        "from": "T32n1671_011:0741a14_13",
        "context_with_next_sentence": true
    },
    {
        "source_sentence": "設使少分違犯禁戒，是人亦於菩提分等種種法寶不能成辦。",
        "from": "T32n1671_011:0741a16_2",
        "context_with_next_sentence": true
    },
    {
        "source_sentence": "當知是人所持淨戒不名圓滿、不復增長。",
        "from": "T32n1671_011:0741a17_2",
        "context_with_next_sentence": true
    },
    {
        "source_sentence": "如是戒行不增長故，於解脫法亦不增長。",
        "from": "T32n1671_011:0741a18_2",
        "context_with_next_sentence": true
    },
    {
        "source_sentence": "於解脫法不增長故，彼所獲得非寂靜道，但得名為相似解脫。",
        "from": "T32n1671_011:0741a19_10",
        "context_with_next_sentence": true
    },
    {
        "source_sentence": "若於戒法堅持不犯，是人則於菩提分等種種法財各各入解、如理思惟，得安隱住。",
        "from": "T32n1671_011:0741a21_9",
        "context_with_next_sentence": true
    },
    {
        "source_sentence": "汝等比丘！",
        "from": "T32n1671_011:0741a21_14",
        "context_with_next_sentence": true
    },
    {
        "source_sentence": "於此經典常樂受持、為人演說，施戒功德得成福蓋。",
        "from": "T32n1671_011:0741a22_17",
        "context_with_next_sentence": true
    },
    {
        "source_sentence": "」若諸比丘住正思惟、親近善友、樂聞正法，能除世間憂畏熱惱，遮遣惡法不令生起，如滅熾火使無遺餘。",
        "from": "T32n1671_011:0741a25_6",
        "context_with_next_sentence": true
    },
    {
        "source_sentence": "若諸比丘住邪思惟，引生放逸令心散亂，則唯攝取五欲因緣。",
        "from": "T32n1671_011:0741a26_14",
        "context_with_next_sentence": true
    },
    {
        "source_sentence": "是諸有情生煩惱處，決定失壞諸功德法，如非時雹傷其苗稼，能招世間種種災難，常懷諂曲、無有慚恥，為彼白衣譏毀輕慢。",
        "from": "T32n1671_011:0741a29_11",
        "context_with_next_sentence": true
    },
    {
        "source_sentence": "此非法人，志意下劣，於彼沙門清淨善果心不希樂，於諸如來甘露法水則不能飲。",
        "from": "T32n1671_011:0741b02_9",
        "context_with_next_sentence": true
    },
    {
        "source_sentence": "樂作諸惡、求趣險道，攝取地獄、餓鬼、傍生，極惡苦處而為依止。",
        "from": "T32n1671_011:0741b03_19",
        "context_with_next_sentence": true
    },
    {
        "source_sentence": "若於佛言心不信受，雖少犯戒則受劇報，何況廣多造作惡業，所感之果其苦難量。",
        "from": "T32n1671_011:0741b05_16",
        "context_with_next_sentence": true
    },
    {
        "source_sentence": "如《伊羅葉龍王因緣經》說。",
        "from": "T32n1671_011:0741b06_9",
        "context_with_next_sentence": true
    },
    {
        "source_sentence": "如是我聞：",
        "from": "T32n1671_011:0741b07_4",
        "context_with_next_sentence": true
    },
    {
        "source_sentence": "一時佛在嚩囉拏城施鹿林中仙人墮處，為諸大眾宣說法要。",
        "from": "T32n1671_011:0741b08_12",
        "context_with_next_sentence": true
    },
    {
        "source_sentence": "時伊羅葉龍王知佛世尊在彼說法，發清淨心，欲詣佛所親近供養，即作是念：",
        "from": "T32n1671_011:0741b10_8",
        "context_with_next_sentence": true
    },
    {
        "source_sentence": "「我身龍屬，多諸冤讎，儻相會遇必為損害。",
        "from": "T32n1671_011:0741b11_6",
        "context_with_next_sentence": true
    },
    {
        "source_sentence": "」乃變己身作轉輪王，相貌端嚴、威德自在，眾寶瓔珞莊嚴其身，持妙繖蓋、乘寶輦輿，七寶千子內外營從。",
        "from": "T32n1671_011:0741b13_15",
        "context_with_next_sentence": true
    },
    {
        "source_sentence": "復以九十俱胝軍眾前後圍繞，復有百千外道梵志、婆羅門等、諸乞丐者皆悉隨從。",
        "from": "T32n1671_011:0741b15_13",
        "context_with_next_sentence": true
    },
    {
        "source_sentence": "威神翊衛，如天帝釋，即時奔趨如來法會。",
        "from": "T32n1671_011:0741b16_12",
        "context_with_next_sentence": true
    },
    {
        "source_sentence": "爾時世尊有諸四眾、天龍藥叉乾闥婆等恭敬圍繞，而為說法。",
        "from": "T32n1671_011:0741b18_8",
        "context_with_next_sentence": true
    },
    {
        "source_sentence": "時彼眾會見是事已，咸生驚疑，前白世尊：",
        "from": "T32n1671_011:0741b19_7",
        "context_with_next_sentence": true
    },
    {
        "source_sentence": "「此為何王，威德乃爾？",
        "from": "T32n1671_011:0741b19_18",
        "context_with_next_sentence": true
    },
    {
        "source_sentence": "」佛語大眾：",
        "from": "T32n1671_011:0741b20_1",
        "context_with_next_sentence": true
    },
    {
        "source_sentence": "「此非人王。",
        "from": "T32n1671_011:0741b20_7",
        "context_with_next_sentence": true
    },
    {
        "source_sentence": "且待須臾，自當知之。",
        "from": "T32n1671_011:0741b20_17",
        "context_with_next_sentence": true
    },
    {
        "source_sentence": "」時彼龍王到佛所已，頭面禮足，退坐一面。",
        "from": "T32n1671_011:0741b21_15",
        "context_with_next_sentence": true
    },
    {
        "source_sentence": "佛言：",
        "from": "T32n1671_011:0741b21_18",
        "context_with_next_sentence": true
    },
    {
        "source_sentence": "「龍王！",
        "from": "T32n1671_011:0741b22_1",
        "context_with_next_sentence": true
    },
    {
        "source_sentence": "汝昔愚癡，今受此報。",
        "from": "T32n1671_011:0741b22_11",
        "context_with_next_sentence": true
    },
    {
        "source_sentence": "復有何緣而至于此？",
        "from": "T32n1671_011:0741b23_1",
        "context_with_next_sentence": true
    },
    {
        "source_sentence": "宜應速疾起離此處，捨其變現而作本形，可復來此顯示眾會。",
        "from": "T32n1671_011:0741b24_8",
        "context_with_next_sentence": true
    },
    {
        "source_sentence": "」時彼龍王白言：",
        "from": "T32n1671_011:0741b24_16",
        "context_with_next_sentence": true
    },
    {
        "source_sentence": "「世尊！",
        "from": "T32n1671_011:0741b24_20",
        "context_with_next_sentence": true
    },
    {
        "source_sentence": "我輩龍身，然多冤對，忽此相逢定興災難。",
        "from": "T32n1671_011:0741b25_17",
        "context_with_next_sentence": true
    },
    {
        "source_sentence": "由是之故為變化也。",
        "from": "T32n1671_011:0741b26_6",
        "context_with_next_sentence": true
    },
    {
        "source_sentence": "」時佛世尊聞是說已，勅金剛手大藥叉神，為彼龍王隨逐守護，令至餘處乃復本形。",
        "from": "T32n1671_011:0741b28_4",
        "context_with_next_sentence": true
    },
    {
        "source_sentence": "其身長大，麁澁乾裂，種種惡相積集成軀。",
        "from": "T32n1671_011:0741b29_3",
        "context_with_next_sentence": true
    },
    {
        "source_sentence": "由先業故而有七頭，一一頭上有伊羅樹，由彼樹故動搖苦楚、膿血交流極甚臭穢，無數蛆蟲之所𡄋食。",
        "from": "T32n1671_011:0741c02_11",
        "context_with_next_sentence": true
    },
    {
        "source_sentence": "復本形已，還至佛所。",
        "from": "T32n1671_011:0741c03_1",
        "context_with_next_sentence": true
    },
    {
        "source_sentence": "彼龍之首在嚩囉拏城，其尾所至怚叉尸羅國。",
        "from": "T32n1671_011:0741c04_2",
        "context_with_next_sentence": true
    },
    {
        "source_sentence": "時諸大眾久離貪者，覩是惡狀猶生驚怖，咸作是念：",
        "from": "T32n1671_011:0741c05_6",
        "context_with_next_sentence": true
    },
    {
        "source_sentence": "「此何有情感報如是，而來此耶？",
        "from": "T32n1671_011:0741c06_1",
        "context_with_next_sentence": true
    },
    {
        "source_sentence": "」佛語大眾：",
        "from": "T32n1671_011:0741c06_7",
        "context_with_next_sentence": true
    },
    {
        "source_sentence": "「此乃適變作轉輪王來至我所，遣令起去現本相。",
        "from": "T32n1671_011:0741c07_7",
        "context_with_next_sentence": true
    },
    {
        "source_sentence": "」爾時諸沙門聞佛說已，咎嗟懊惱默然而住。",
        "from": "T32n1671_011:0741c08_7",
        "context_with_next_sentence": true
    },
    {
        "source_sentence": "時伊羅葉龍王既作龍身，悲啼白佛：",
        "from": "T32n1671_011:0741c09_4",
        "context_with_next_sentence": true
    },
    {
        "source_sentence": "「唯願世尊大慈憐愍，記我何時脫此惡趣。",
        "from": "T32n1671_011:0741c10_3",
        "context_with_next_sentence": true
    },
    {
        "source_sentence": "」佛言：",
        "from": "T32n1671_011:0741c10_7",
        "context_with_next_sentence": true
    },
    {
        "source_sentence": "「龍王！",
        "from": "T32n1671_011:0741c10_11",
        "context_with_next_sentence": true
    },
    {
        "source_sentence": "今為汝說，當生諦信。",
        "from": "T32n1671_011:0741c10_21",
        "context_with_next_sentence": true
    },
    {
        "source_sentence": "却後當來，眾生壽命八萬歲時，有佛出世名曰慈氏，彼佛記汝所經時分脫此龍身。",
        "from": "T32n1671_011:0741c12_15",
        "context_with_next_sentence": true
    },
    {
        "source_sentence": "」是時龍王聞佛說已，舉聲號哭，淚若河流。",
        "from": "T32n1671_011:0741c13_15",
        "context_with_next_sentence": true
    },
    {
        "source_sentence": "佛以大慈善言誨喻：",
        "from": "T32n1671_011:0741c14_5",
        "context_with_next_sentence": true
    },
    {
        "source_sentence": "「汝當自咎，徒增悲苦。",
        "from": "T32n1671_011:0741c14_16",
        "context_with_next_sentence": true
    },
    {
        "source_sentence": "今此會中難可久處。",
        "from": "T32n1671_011:0741c15_5",
        "context_with_next_sentence": true
    },
    {
        "source_sentence": "」時彼龍王深自剋責：",
        "from": "T32n1671_011:0741c15_15",
        "context_with_next_sentence": true
    },
    {
        "source_sentence": "「我此惡業無相似者，願承佛力早離此苦。",
        "from": "T32n1671_011:0741c16_14",
        "context_with_next_sentence": true
    },
    {
        "source_sentence": "」乃作誓曰：",
        "from": "T32n1671_011:0741c17_1",
        "context_with_next_sentence": true
    },
    {
        "source_sentence": "「從是已後盡未來世，心不邪思、不生放逸，乃至螻蟻不生殺害。",
        "from": "T32n1671_011:0741c18_10",
        "context_with_next_sentence": true
    },
    {
        "source_sentence": "」作是說已，頂禮佛足，即於會中忽然不現。",
        "from": "T32n1671_011:0741c19_10",
        "context_with_next_sentence": true
    },
    {
        "source_sentence": "時彼阿難即從座起，一心合掌，乃問如來：",
        "from": "T32n1671_011:0741c20_18",
        "context_with_next_sentence": true
    },
    {
        "source_sentence": "「而此龍王先作何罪，墮龍趣中？",
        "from": "T32n1671_011:0741c21_12",
        "context_with_next_sentence": true
    },
    {
        "source_sentence": "復由何業，而有七頭，一一頭上有伊羅樹，動搖痛苦、膿血交流。",
        "from": "T32n1671_011:0741c23_2",
        "context_with_next_sentence": true
    },
    {
        "source_sentence": "唯願如來為我等輩說其因緣，令知罪犯。",
        "from": "T32n1671_011:0741c24_1",
        "context_with_next_sentence": true
    },
    {
        "source_sentence": "」爾時世尊謂阿難曰：",
        "from": "T32n1671_011:0741c25_8",
        "context_with_next_sentence": true
    },
    {
        "source_sentence": "「乃往過去賢劫之中，眾生壽命二萬歲時，有佛出世名迦攝波如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T32n1671_011:0741c28_13",
        "context_with_next_sentence": true
    },
    {
        "source_sentence": "時彼龍王於佛法中出家修道，作三藏比丘，厭怖煩惱、修遠離行，於空閑處習奢摩他。",
        "from": "T32n1671_011:0742a01_11",
        "context_with_next_sentence": true
    },
    {
        "source_sentence": "從定出已，日已過中，入彼聚落而行乞食，或有所得、或無所得，為人所呵生諸煩惱。",
        "from": "T32n1671_011:0742a03_10",
        "context_with_next_sentence": true
    },
    {
        "source_sentence": "出其聚落，至阿蘭若，伊羅樹下往返遊行。",
        "from": "T32n1671_011:0742a04_10",
        "context_with_next_sentence": true
    },
    {
        "source_sentence": "因以兩手而取其葉，如是數四摘已復摘，碎以棄之。",
        "from": "T32n1671_011:0742a05_15",
        "context_with_next_sentence": true
    },
    {
        "source_sentence": "時佛知已，呵彼比丘，為說戒相，俾令悔謝。",
        "from": "T32n1671_011:0742a06_16",
        "context_with_next_sentence": true
    },
    {
        "source_sentence": "彼不信受，而作是言：",
        "from": "T32n1671_011:0742a07_6",
        "context_with_next_sentence": true
    },
    {
        "source_sentence": "『此無情物，何咎之有？",
        "from": "T32n1671_011:0742a07_17",
        "context_with_next_sentence": true
    },
    {
        "source_sentence": "』由二因緣，受斯苦報。",
        "from": "T32n1671_011:0742a08_6",
        "context_with_next_sentence": true
    },
    {
        "source_sentence": "過時乞食，生於龍中。",
        "from": "T32n1671_011:0742a08_16",
        "context_with_next_sentence": true
    },
    {
        "source_sentence": "由不信故，生伊羅樹。",
        "from": "T32n1671_011:0742a09_6",
        "context_with_next_sentence": true
    },
    {
        "source_sentence": "」佛語諸比丘：",
        "from": "T32n1671_011:0742a10_5",
        "context_with_next_sentence": true
    },
    {
        "source_sentence": "「彼伊羅葉龍王，作少惡因，今受多苦。",
        "from": "T32n1671_011:0742a11_2",
        "context_with_next_sentence": true
    },
    {
        "source_sentence": "自作其因，自受其果，非外地界水火風界而能招集，皆由內心之所造作。",
        "from": "T32n1671_011:0742a12_14",
        "context_with_next_sentence": true
    },
    {
        "source_sentence": "「若諸有情，畢竟樂作非法黑業，於惡趣中定受苦報。",
        "from": "T32n1671_011:0742a14_3",
        "context_with_next_sentence": true
    },
    {
        "source_sentence": "若諸有情，畢竟樂作清淨白業，於人天中定受樂報。",
        "from": "T32n1671_011:0742a15_6",
        "context_with_next_sentence": true
    },
    {
        "source_sentence": "若諸有情，所作之業善惡相參，雜受其報。",
        "from": "T32n1671_011:0742a16_7",
        "context_with_next_sentence": true
    },
    {
        "source_sentence": "是故比丘，於彼黑業畢竟莫造，於彼白業決定修作。",
        "from": "T32n1671_011:0742a17_11",
        "context_with_next_sentence": true
    },
    {
        "source_sentence": "果報卒至，猶如瀑流，善惡之業影響無差。",
        "from": "T32n1671_011:0742a18_11",
        "context_with_next_sentence": true
    },
    {
        "source_sentence": "」如有頌云：",
        "from": "T32n1671_011:0742a18_17",
        "context_with_next_sentence": true
    },
    {
        "source_sentence": "設經無量劫，　　彼業不能壞，",
        "from": "T32n1671_011:0742a19_0",
        "context_with_next_sentence": true
    },
    {
        "source_sentence": "果報成熟時，　　眾生決定受。",
        "from": "T32n1671_011:0742a20_13",
        "context_with_next_sentence": true
    },
    {
        "source_sentence": "佛言：",
        "from": "T32n1671_011:0742a21_2",
        "context_with_next_sentence": true
    },
    {
        "source_sentence": "「汝等比丘！",
        "from": "T32n1671_011:0742a21_8",
        "context_with_next_sentence": true
    },
    {
        "source_sentence": "當依佛語，如理思惟，於諸禁戒不應少犯。",
        "from": "T32n1671_011:0742a22_5",
        "context_with_next_sentence": true
    },
    {
        "source_sentence": "是故我今委細分別毀戒過患，為令有情深生怖畏，永斷諸惡、勤行眾善。",
        "from": "T32n1671_011:0742a23_18",
        "context_with_next_sentence": true
    },
    {
        "source_sentence": "汝等比丘！",
        "from": "T32n1671_011:0742a24_3",
        "context_with_next_sentence": true
    },
    {
        "source_sentence": "於此經典為人演說，成就福蓋。",
        "from": "T32n1671_011:0742a24_17",
        "context_with_next_sentence": true
    },
    {
        "source_sentence": "」是時會中尊者阿難陀白言：",
        "from": "T32n1671_011:0742a25_11",
        "context_with_next_sentence": true
    },
    {
        "source_sentence": "「世尊！",
        "from": "T32n1671_011:0742a25_15",
        "context_with_next_sentence": true
    },
    {
        "source_sentence": "是持戒相，云何了知？",
        "from": "T32n1671_011:0742a26_4",
        "context_with_next_sentence": true
    },
    {
        "source_sentence": "」佛告阿難：",
        "from": "T32n1671_011:0742a26_10",
        "context_with_next_sentence": true
    },
    {
        "source_sentence": "「欲入佛法，先持五戒，謂不殺生、離不與取、遠欲邪行、斷虛妄語、飲酒放逸。",
        "from": "T32n1671_011:0742a28_3",
        "context_with_next_sentence": true
    },
    {
        "source_sentence": "如是行相，各各了知。",
        "from": "T32n1671_011:0742a28_13",
        "context_with_next_sentence": true
    },
    {
        "source_sentence": "阿難！",
        "from": "T32n1671_011:0742a28_16",
        "context_with_next_sentence": true
    },
    {
        "source_sentence": "在在處處城邑聚落，有諸善人清信士女，依止善法、樂持淨戒、發生淨心，於此五戒盡其形壽而能奉持。",
        "from": "T32n1671_011:0742b02_3",
        "context_with_next_sentence": true
    },
    {
        "source_sentence": "」如《造作福業經》說：",
        "from": "T32n1671_011:0742b03_9",
        "context_with_next_sentence": true
    },
    {
        "source_sentence": "云何持戒得成福事？",
        "from": "T32n1671_011:0742b03_18",
        "context_with_next_sentence": true
    },
    {
        "source_sentence": "若人能於一切有情不行殺戮，是人得名持不殺戒。",
        "from": "T32n1671_011:0742b05_1",
        "context_with_next_sentence": true
    },
    {
        "source_sentence": "殺生者，從初起心決定當殺何等物命，或令他殺，起加行心正斷彼命、剸割受用，是人名為得殺生罪。",
        "from": "T32n1671_011:0742b07_6",
        "context_with_next_sentence": true
    },
    {
        "source_sentence": "若人於他所有財物，離不與取，是人得名持不盜戒。",
        "from": "T32n1671_011:0742b09_3",
        "context_with_next_sentence": true
    },
    {
        "source_sentence": "偷盜者，謂於他物不與而取，或行劫掠，或他遺忘隱而不與。",
        "from": "T32n1671_011:0742b10_10",
        "context_with_next_sentence": true
    },
    {
        "source_sentence": "乃至從初，起加行心，盜其物已，是人名為得偷盜罪。",
        "from": "T32n1671_011:0742b11_15",
        "context_with_next_sentence": true
    },
    {
        "source_sentence": "若人能離一切染欲，或於他色不生侵犯，是人得名持不婬戒。",
        "from": "T32n1671_011:0742b13_7",
        "context_with_next_sentence": true
    },
    {
        "source_sentence": "欲邪行者，非親族家、衒賣里巷、生染欲處，皆不應往。",
        "from": "T32n1671_011:0742b14_12",
        "context_with_next_sentence": true
    },
    {
        "source_sentence": "或他親眷常所守護，巧設方便遺其珠瓔，或他遭難而生強逼。",
        "from": "T32n1671_011:0742b16_1",
        "context_with_next_sentence": true
    },
    {
        "source_sentence": "如是起心，乃至所作，是人名為得邪欲罪。",
        "from": "T32n1671_011:0742b17_1",
        "context_with_next_sentence": true
    },
    {
        "source_sentence": "若人能離虛妄所說，發言誠諦，心口不違，是人名持不妄語戒。",
        "from": "T32n1671_011:0742b18_10",
        "context_with_next_sentence": true
    },
    {
        "source_sentence": "妄語者，謂見言不見、不實言實。",
        "from": "T32n1671_011:0742b19_4",
        "context_with_next_sentence": true
    },
    {
        "source_sentence": "如律中說。",
        "from": "T32n1671_011:0742b19_9",
        "context_with_next_sentence": true
    },
    {
        "source_sentence": "如有比丘自遠方來，或有問言：",
        "from": "T32n1671_011:0742b20_3",
        "context_with_next_sentence": true
    },
    {
        "source_sentence": "「見某人不？",
        "from": "T32n1671_011:0742b20_9",
        "context_with_next_sentence": true
    },
    {
        "source_sentence": "」彼實見已，答言不見。",
        "from": "T32n1671_011:0742b20_20",
        "context_with_next_sentence": true
    },
    {
        "source_sentence": "如是等類，得妄語罪。",
        "from": "T32n1671_011:0742b21_7",
        "context_with_next_sentence": true
    },
    {
        "source_sentence": "若人於酒，誡已不飲，或風飄香亦不欲嗅，是人名持不飲酒戒。",
        "from": "T32n1671_011:0742b23_7",
        "context_with_next_sentence": true
    },
    {
        "source_sentence": "酒有三種：",
        "from": "T32n1671_011:0742b23_12",
        "context_with_next_sentence": true
    },
    {
        "source_sentence": "一曰蘇囉，謂以米糪和合造作。",
        "from": "T32n1671_011:0742b24_6",
        "context_with_next_sentence": true
    },
    {
        "source_sentence": "二曰梅哩，唯用根果，或花葉等取汁而成。",
        "from": "T32n1671_011:0742b25_5",
        "context_with_next_sentence": true
    },
    {
        "source_sentence": "此二種酒，具色香味，因風飄香聞皆欲飲，飲已迷醉則生放逸。",
        "from": "T32n1671_011:0742b26_14",
        "context_with_next_sentence": true
    },
    {
        "source_sentence": "三曰摩𭔞切身下同，此略不說。",
        "from": "T32n1671_011:0742b27_10",
        "context_with_next_sentence": true
    },
    {
        "source_sentence": "是三種酒，若樂飲者，是人名為得飲酒罪。",
        "from": "T32n1671_011:0742b28_7",
        "context_with_next_sentence": true
    },
    {
        "source_sentence": "又如《難禰迦經》說，摩𭔞酒者，不應造作。",
        "from": "T32n1671_011:0742b29_6",
        "context_with_next_sentence": true
    },
    {
        "source_sentence": "比丘飲已，引生放逸、損費財物、受用不充，增益瞋恚，或相敺擊、惡言相加，多諸諍訟。",
        "from": "T32n1671_011:0742c02_6",
        "context_with_next_sentence": true
    },
    {
        "source_sentence": "已至失衣，裸形無愧，惡名流布，善人遠離，廢忘誦習大乘經典，減損智慧，增長無明，不敬三寶、父母宗親、於族姓中不為崇重。",
        "from": "T32n1671_011:0742c05_3",
        "context_with_next_sentence": true
    },
    {
        "source_sentence": "如是破戒，由飲如上三種酒故，生諸過失。",
        "from": "T32n1671_011:0742c06_2",
        "context_with_next_sentence": true
    },
    {
        "source_sentence": "是故應知，於殺生等不復造作，常當遠離。",
        "from": "T32n1671_011:0742c07_1",
        "context_with_next_sentence": true
    },
    {
        "source_sentence": "福蓋正行所集經卷第十一",
        "from": "T32n1671_011:0742c08_100",
        "context_with_next_sentence": false
    }
]