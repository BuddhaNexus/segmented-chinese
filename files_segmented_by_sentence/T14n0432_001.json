{
    "T14n0432_001:0077b12_0": "佛說十吉祥經",
    "T14n0432_001:0077b14_0": "失譯人名今附秦錄",
    "T14n0432_001:0077b15_0": "如是我聞：一時，佛在羅閱祇耆闍崛山中，與大比丘眾千二百五十人、菩薩五千人俱。",
    "T14n0432_001:0077b16_1": "爾時，世尊與無央數百千人，前後圍遶而為說經。",
    "T14n0432_001:0077b18_2": "時大會中有一大士，名離垢蓋，承佛威神，即從座起，偏袒右肩，右膝著地，叉手合掌，前白佛言：「今可現有諸佛世尊如來、至真、等正覺，若有善男子、善女人求佛道者，聞其名號受持讀誦，疾得不退轉於無上正真道？」",
    "T14n0432_001:0077b22_3": "佛告離垢蓋太士：「善哉！",
    "T14n0432_001:0077b23_4": "善哉！",
    "T14n0432_001:0077b23_5": "族姓子乃能作是問，多所利益。",
    "T14n0432_001:0077b24_6": "「有，族姓子！",
    "T14n0432_001:0077b24_7": "東方去此度一恒沙數諸佛世界，有世界名方莊嚴，其剎有佛，名大光耀如來、至真、等正覺，今現在說法。",
    "T14n0432_001:0077b27_8": "「復有，族姓子！",
    "T14n0432_001:0077b27_9": "東方度二恒沙數諸佛世界，有世界名諦勝諸勝，其剎有佛，名慧燈明如來。",
    "T14n0432_001:0077b29_10": "有世界名金剛，其剎有佛，名大雄如來。",
    "T14n0432_001:0077c01_0": "有世界名淨尊住，其剎有佛，名無垢塵如來。",
    "T14n0432_001:0077c02_0": "有世界名金光明，其剎有佛，名上像幢十蓋王如來。",
    "T14n0432_001:0077c03_1": "有世界名大威神，其剎有佛，名威神自在王如來。",
    "T14n0432_001:0077c04_2": "有世界名香熏，其剎有佛，名極受上影王如來。",
    "T14n0432_001:0077c05_3": "有世界名寶嚴，其剎有佛，名內寶如來。",
    "T14n0432_001:0077c06_4": "有世界名海燈明，其剎有佛，名大海如來。",
    "T14n0432_001:0077c07_5": "有世界名十力燈明，其剎有佛，名十力現如來。",
    "T14n0432_001:0077c08_6": "當知，離垢蓋！",
    "T14n0432_001:0077c08_7": "若善男子、善女人求佛道者，恒邊沙剎滿中七寶持用布施如來、正覺，若善男子、善女人，聞此佛名受持諷誦執在心懷，於大眾中為人廣說，此之功德過前功德。」",
    "T14n0432_001:0077c12_8": "重欲解義，而說偈言：「如恒邊沙，　　諸佛世界，　　滿中七寶，　持用布施，　　若有得聞，　　諸佛名號，　信樂不忘，　　功德過前。",
    "T14n0432_001:0077c16_0": "「若聞諸佛名，　　諷誦莫忘失，　其人不宜疑，　　言我不成佛。",
    "T14n0432_001:0077c18_0": "　六通無窮盡，　　至于無數劫，　其身當金色，　　相好以莊嚴。",
    "T14n0432_001:0077c20_0": "　若持佛名號，　　過於十億劫，　疾得成正覺。」",
    "T14n0432_001:0077c22_0": "佛說經竟，離垢蓋大士、諸菩薩等，天龍、鬼神及世間人，咸皆歡喜頂受佛教。",
    "T14n0432_001:0077c24_0": "佛說十吉祥經"
}