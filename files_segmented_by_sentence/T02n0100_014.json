{
    "T02n0100_014:0468b24_0": "別譯雜阿含經卷第十四(丹本第十卷初准)失譯人名今附秦錄（二六九）如是我聞：一時，佛在王舍城耆尼山中。",
    "T02n0100_014:0468b28_1": "有一天女，名求迦尼娑，本是波純提女，光色倍常，於其夜中，來詣佛所，威光暉曜，普照此山，悉皆大明，頂禮佛足，在一面坐，即說偈言：「口意宜修善，　　不應作諸惡，　身不以小惡，　　加害於世間。",
    "T02n0100_014:0468c05_0": "　觀欲空無實，　　修於念覺意，　設自不樂苦，　　莫作損減業。」",
    "T02n0100_014:0468c07_0": "爾時，世尊讚天曰：「善哉！",
    "T02n0100_014:0468c07_1": "善哉！",
    "T02n0100_014:0468c07_2": "如汝所說：「『口意宜修善，　　不應作眾惡，　　身不以小惡，　　加害於世間。",
    "T02n0100_014:0468c10_0": "　　觀欲空無實，　　修於念覺意，　　若自不樂苦，　　莫作損減業。』」",
    "T02n0100_014:0468c12_0": "時波純提女聞佛所說，歡喜頂禮，即於坐沒，還于天宮。",
    "T02n0100_014:0468c14_0": "（二七〇）如是我聞：一時，佛在舍衛國祇樹給孤獨園。",
    "T02n0100_014:0468c15_1": "爾時，阿難告諸比丘：「我今欲演四句之法，咸當善受，至心諦聽，憶持莫忘。",
    "T02n0100_014:0468c16_2": "云何名為演四句法？",
    "T02n0100_014:0468c18_0": "「口意宜修善，　　不應作諸惡，　身不以小惡，　　加害於世間。",
    "T02n0100_014:0468c20_0": "　觀欲空無實，　　修於念覺意，　若自不樂苦，　　莫作損減業。」",
    "T02n0100_014:0468c22_0": "時有一婆羅門，去阿難不遠，聞說斯偈，即便思惟：「如此偈義，義味深遠，非是人作，必是非人之所宣說，當往問佛。」",
    "T02n0100_014:0468c24_1": "作是念已，時，婆羅門即詣佛所，問訊已訖，在一面坐，白佛言：「瞿曇！",
    "T02n0100_014:0468c26_0": "我從阿難聞說此偈，如我思惟，此偈句義，非人所作。」",
    "T02n0100_014:0468c27_1": "佛告婆羅門：「實爾！",
    "T02n0100_014:0468c27_2": "實爾！",
    "T02n0100_014:0468c27_3": "實是非人之所宣說，非人所造。",
    "T02n0100_014:0468c28_4": "我於往時，在王舍城耆尼山中，求迦尼娑天女來詣我所，頂禮我已，在一面坐，即說斯偈。",
    "T02n0100_014:0469a01_5": "而斯偈者，實非人說。」",
    "T02n0100_014:0469a01_6": "時婆羅門聞佛所說，歡喜而去。",
    "T02n0100_014:0469a03_0": "（二七一）如是我聞：一時，佛在王舍城耆尼山中。",
    "T02n0100_014:0469a04_1": "時求迦尼娑天，本是波純提女，身光晃曜，猶如電光。",
    "T02n0100_014:0469a05_2": "淳誠至信，歸依三寶，來詣佛所，在一面坐，以此光明，普照此山，悉皆洞然。",
    "T02n0100_014:0469a06_3": "求迦尼娑天女即說偈言：「我今以種種，　　讚詠佛法僧，　今但略宣說，　　隨意所樂足。",
    "T02n0100_014:0469a10_0": "　口意宜修善，　　不應造眾惡，　身不以小過，　　加害於世間。",
    "T02n0100_014:0469a12_0": "　觀欲性相空，　　修於念覺意，　若自不樂苦，　　莫作損減業。」",
    "T02n0100_014:0469a14_0": "爾時，世尊告天女言：「如是！",
    "T02n0100_014:0469a14_1": "如是！",
    "T02n0100_014:0469a14_2": "如汝所說。」",
    "T02n0100_014:0469a15_0": "求迦尼天女聞佛說已，歡喜頂禮，於此處沒，還於天宮。",
    "T02n0100_014:0469a17_0": "（二七二）如是我聞：一時，佛在毘舍離北獼猴彼岸精舍之中。",
    "T02n0100_014:0469a18_1": "時波純提天女、拙羅天女，光色倍常，往詣佛所，頂禮佛足，在一面坐。",
    "T02n0100_014:0469a19_2": "時此二天女放大光明，遍照獼猴及毘舍離，悉皆大明。",
    "T02n0100_014:0469a21_3": "時拙羅天女即說偈言：「世尊婆伽婆，　　無上等正覺，　在於毘舍離，　　住於大林中。",
    "T02n0100_014:0469a24_0": "　求迦尼娑天，　　并及於拙羅，　波純提女等，　　稽首尊足下。",
    "T02n0100_014:0469a26_0": "　我往昔曾聞，　　能善稱說法，　牟尼世尊者，　　今現在演說。",
    "T02n0100_014:0469a28_0": "　諸有生譏毀，　　如斯深法者，　是則名愚癡，　　後必墮惡趣。",
    "T02n0100_014:0469b01_0": "　有能讚聖法，　　成就具於念，　是名有智者，　　後必生善處。」",
    "T02n0100_014:0469b03_0": "時求迦尼娑天女復說偈言：「口意宜修善，　　不應造眾惡，　身不以小惡，　　加害於世間。",
    "T02n0100_014:0469b06_0": "　觀欲性相空，　　修於念覺意，　若自不樂苦，　　莫作損減業。」",
    "T02n0100_014:0469b08_0": "爾時，世尊告天女言：「如是！",
    "T02n0100_014:0469b08_1": "如是！",
    "T02n0100_014:0469b08_2": "如汝所說。」",
    "T02n0100_014:0469b08_3": "時天女等聞佛說已，歡喜而去。",
    "T02n0100_014:0469b10_0": "（二七三）如是我聞：一時佛在舍衛國祇樹給孤獨園。",
    "T02n0100_014:0469b11_1": "時有一天，於其夜中，來詣佛所，威光大明，遍照祇洹，頂禮既已，退坐一面，而說偈言：「不觸者勿觸，　　觸者必還報，　以如是事故，　　不應妄有觸。",
    "T02n0100_014:0469b15_0": "　若非津濟處，　　不應作渡意。」",
    "T02n0100_014:0469b16_0": "爾時，世尊以偈答曰：「可瞋而不瞋，　　清淨無結使，　若欲惡加彼，　　惡便及己身。",
    "T02n0100_014:0469b19_0": "　如逆風揚土，　　塵來自坌身，　欲以瞋加彼，　　彼受必還報。",
    "T02n0100_014:0469b21_0": "　是二竝名惡，　　兩俱不脫患，　若瞋不加報，　　能伏於大怨。」",
    "T02n0100_014:0469b23_0": "爾時，天復以偈讚言：「往昔已曾見，　　婆羅門涅槃，　久棄捨嫌怖，　　能度世間愛。」",
    "T02n0100_014:0469b26_0": "爾時，此天說此偈已，歡喜而去。",
    "T02n0100_014:0469b27_0": "（二七四）如是我聞：一時，佛在舍衛國祇樹給孤獨園。",
    "T02n0100_014:0469b28_1": "時有一天，光顏熾盛，容色殊常，來詣佛所，頂禮佛足，在一面坐，而說偈言：「孾愚少智者，　　造於諸惡業，　為已自作怨，　　後受大苦報。」",
    "T02n0100_014:0469c03_0": "爾時，世尊以偈答曰：「所作業不善，　　作已自燒煮，　愚癡造眾惡，　　受報悲啼哭。」",
    "T02n0100_014:0469c06_0": "天復以偈讚言：「往昔已曾見，　　婆羅門涅槃，　久棄捨嫌怖，　　能度世間愛。」",
    "T02n0100_014:0469c09_0": "爾時，此天說此偈已，歡喜頂禮，還于天宮。",
    "T02n0100_014:0469c10_0": "（二七五）如是我聞：一時佛在舍衛國祇樹給孤獨園。",
    "T02n0100_014:0469c11_1": "時有一天，威容光赫，顏色殊常，來詣佛所，既頂禮已，退坐一面，而說偈言：「不以言說故，　　得名為沙門，　此實趣向道，　　成就堅履跡。",
    "T02n0100_014:0469c15_0": "　若有勇健者，　　能深修禪定，　獲得於解脫，　　壞於魔結縛。",
    "T02n0100_014:0469c17_0": "　作及不作業，　　二俱稱實說，　詐偽無誠信，　　智者所棄捐。",
    "T02n0100_014:0469c19_0": "　己身實無得，　　虛讚以自憍，　詐偽虛誑說，　　世間之大賊。」",
    "T02n0100_014:0469c21_0": "爾時，世尊以偈答曰：「不顯己功德，　　不知他心行，　知已復涅槃，　　能度世間愛。」",
    "T02n0100_014:0469c24_0": "爾時，此天聞佛偈已，而白佛言：「我於今者，實有罪過，唯願聽我誠心懺悔。」",
    "T02n0100_014:0469c25_1": "時佛默然。",
    "T02n0100_014:0469c25_2": "天復說偈言：「我今說罪悔，　　汝不受我悔，　懷惡心不善，　　不捨於怨嫌。」",
    "T02n0100_014:0469c29_0": "世尊以偈復答天曰：「說罪言懺悔，　　內心實不滅，　云何除嫌隟？",
    "T02n0100_014:0470a02_1": "　　云何而得善？」",
    "T02n0100_014:0470a03_0": "天又說偈重問曰：「人誰無愆過？",
    "T02n0100_014:0470a04_1": "　　人誰無誤失？",
    "T02n0100_014:0470a05_0": "　何誰離愚癡？",
    "T02n0100_014:0470a05_1": "　　何誰常具念？」",
    "T02n0100_014:0470a06_0": "爾時，世尊以偈答曰：「如來婆伽婆，　　正智得解脫，　彼無諸愆過，　　亦復無得失，　彼已離愚癡，　　能具於正念。」",
    "T02n0100_014:0470a10_0": "天復以偈讚言：「我昔已曾見，　　婆羅門涅槃，　久棄捨嫌怖，　　能度世間愛。」",
    "T02n0100_014:0470a13_0": "爾時，此天說此偈已，歡喜而去。",
    "T02n0100_014:0470a14_0": "（二七六）如是我聞：一時，佛在王舍城迦蘭陀竹林。",
    "T02n0100_014:0470a15_1": "爾時，提婆達多友瞿迦梨，往詣佛所，在一面立。",
    "T02n0100_014:0470a16_2": "佛告瞿迦梨：「汝於舍利弗有緣，莫生嫌想。",
    "T02n0100_014:0470a17_3": "舍利弗、目連淨修梵行，心意柔軟，汝莫生嫌恨，長夜受諸苦惱。」",
    "T02n0100_014:0470a18_4": "瞿迦梨言：「我信佛語，我隨於佛，然舍利弗、目連實有惡欲，惡欲於彼，實得自在，彼隨惡欲。」",
    "T02n0100_014:0470a20_5": "佛復告瞿迦梨：「汝今勿於彼二人所，生嫌恨心。」",
    "T02n0100_014:0470a21_6": "如是至三。",
    "T02n0100_014:0470a21_7": "而瞿迦梨雖聞佛言，惡心不改，捨佛而去。",
    "T02n0100_014:0470a22_8": "去佛不遠，身生惡瘡，初如芥子，須臾之頃，猶如豆許，復漸長大，如毘梨果，身體爛潰，膿血流出，身壞命終，墮大蓮華地獄。",
    "T02n0100_014:0470a25_9": "時有三天，光色倍常，於其夜中，來至佛所，頂禮佛足，在一面立。",
    "T02n0100_014:0470a26_10": "第一天白佛言：「世尊！",
    "T02n0100_014:0470a27_11": "瞿迦梨是夜命終。」",
    "T02n0100_014:0470a27_12": "第二天言：「墮大蓮華地獄。」",
    "T02n0100_014:0470a28_13": "第三天即說偈言：「夫人生世，　　斧在口中，　　由其惡言，　自斬其身。",
    "T02n0100_014:0470b01_14": "　　應讚而毀，　　應毀而讚，　口出綺語，　　後受苦殃。",
    "T02n0100_014:0470b02_15": "　　綺語奪財，　是故小過，　　謗佛聖賢，　　是名大患。",
    "T02n0100_014:0470b04_0": "　受苦長遠，　　具滿百千，　　入尼羅浮，　及三十六，　　入阿浮陀，　　乃至墮彼，　五阿浮陀。",
    "T02n0100_014:0470b06_1": "　　誹謗賢聖，　　口意造惡，　入斯地獄。」",
    "T02n0100_014:0470b08_0": "時彼三天禮佛足已，還於天宮。",
    "T02n0100_014:0470b09_0": "爾時，佛告諸比丘：「汝等欲聞彼阿浮陀地獄壽命長短以不？」",
    "T02n0100_014:0470b10_1": "比丘白言：「願為我說，我等聞已，信受憶持。」",
    "T02n0100_014:0470b11_2": "爾時，世尊告諸比丘：「二十佉利胡麻得波羅捺，滿溢一車，有長壽人，足滿百年取其一粒，如是胡麻一切都盡，此阿浮陀地獄所得壽命，猶故未盡。",
    "T02n0100_014:0470b14_3": "此二十阿浮陀觝，成一尼羅浮陀。",
    "T02n0100_014:0470b15_4": "二十尼羅浮陀觝，一呵吒吒。",
    "T02n0100_014:0470b16_0": "二十呵吒吒觝，一睺睺。",
    "T02n0100_014:0470b16_1": "二十睺睺觝，一蓮華地獄。",
    "T02n0100_014:0470b17_2": "二十蓮華地獄觝，一大蓮華地獄。",
    "T02n0100_014:0470b17_3": "瞿迦梨比丘以謗舍利弗、目連故，墮是大蓮華地獄中。」",
    "T02n0100_014:0470b19_4": "佛告諸比丘：「被燒燋柱，尚不應謗，況情識類。」",
    "T02n0100_014:0470b20_5": "佛說是已，諸比丘聞佛所說，歡喜奉行。",
    "T02n0100_014:0470b21_0": "（二七七）如是我聞：一時，佛在舍衛國祇樹給孤獨園。",
    "T02n0100_014:0470b22_1": "時有一天，光色倍常，威顏晃曜，遍照祇洹，來詣頂禮，退坐一面，而說偈言：「云何輕賤他，　　及不輕賤他？",
    "T02n0100_014:0470b25_0": "　為他所輕賤，　　以何為首目？",
    "T02n0100_014:0470b26_0": "　我今問如來，　　大仙為我說。」",
    "T02n0100_014:0470b27_0": "爾時，世尊以偈答曰：「善知不輕賤，　　不知名輕賤。",
    "T02n0100_014:0470b29_0": "　樂法名恭敬，　　慢法名不恭。",
    "T02n0100_014:0470c01_0": "　不近善知識，　　是名不敬首。",
    "T02n0100_014:0470c02_0": "　樂行於非法，　　親友生怨嫉。",
    "T02n0100_014:0470c03_0": "　與怨為親友，　　是為不敬首。",
    "T02n0100_014:0470c04_0": "　如有婦女人，　　履行不貞良，　好與姦婬通，　　作於無理行，　男子違禮度，　　其義亦復然，　如是等名為，　　輕賤之元首。",
    "T02n0100_014:0470c08_0": "　斗秤欺誑人，　　巧偽不均平，　苟且懷貪利，　　是名輕賤首。",
    "T02n0100_014:0470c10_0": "　博弈相侵欺，　　損喪錢財盡，　如是等名為，　　輕賤之首目。",
    "T02n0100_014:0470c12_0": "　嗜睡著美味，　　早眠而晚起，　懈怠於事務，　　而復憙瞋恚，　如斯之等人，　　亦名輕賤首。",
    "T02n0100_014:0470c15_0": "　耳璫及鐶釧，　　擎蓋錦屣履，　貧窮自嚴飾，　　是名輕賤首。",
    "T02n0100_014:0470c17_0": "　財物既尠少，　　愛著情愈濃，　雖生剎利種，　　冀求得王位，　如是愚癡人，　　是名輕賤首。",
    "T02n0100_014:0470c20_0": "　財寶其業大，　　多眷屬親友，　自食於美味，　　不分施與他，　受他好飲食，　　及得財寶利，　彼來至己家，　　都無報答心，　乃至不與食，　　是名輕賤首。",
    "T02n0100_014:0470c25_0": "　父母年朽邁，　　衰老既至已，　自食於甘美，　　終不知供養，　如斯之等人，　　是名輕賤首。",
    "T02n0100_014:0470c28_0": "　父母及兄弟，　　親屬并姊妹，　打罵出惡言，　　是名輕賤首。",
    "T02n0100_014:0471a01_0": "　沙門婆羅門，　　中時來至家，　不請不施食，　　是名輕賤首。",
    "T02n0100_014:0471a03_0": "　沙門婆羅門，　　及貧窮乞匃，　罵辱不施食，　　是名輕賤首。",
    "T02n0100_014:0471a05_0": "　謗佛及聲聞，　　出家在家人，　為此非法事，　　是名輕賤首。",
    "T02n0100_014:0471a07_0": "　實非是羅漢，　　自稱是羅漢，　天人婆羅門，　　沙門中大賊，　若為如是者，　　是名輕賤首。",
    "T02n0100_014:0471a10_0": "　如斯之等類，　　為他所輕賤，　世間可輕賤，　　我悉知見之，　宜應遠捨離，　　如怖畏嶮道。」",
    "T02n0100_014:0471a13_0": "天復以偈讚言：「我昔已曾見，　　婆羅門涅槃，　久棄捨嫌怖，　　能度世間愛。」",
    "T02n0100_014:0471a16_0": "爾時，此天說此偈已，歡喜而去。",
    "T02n0100_014:0471a17_0": "（二七八）如是我聞：一時，佛在舍衛國祇樹給孤獨園。",
    "T02n0100_014:0471a18_1": "時有一天，顏容暉赫，光色甚明，遍于祇洹，來詣佛所，頂禮足已，退坐一面，而說偈言：「誰名為敬順？",
    "T02n0100_014:0471a20_2": "　　誰名為陵邈？",
    "T02n0100_014:0471a21_0": "　誰為孾愚戲，　　如小兒弄土？」",
    "T02n0100_014:0471a22_0": "爾時，世尊以偈答曰：「男子若敬順，　　女人必陵邈。",
    "T02n0100_014:0471a24_0": "　男子若陵邈，　　女人必敬順。",
    "T02n0100_014:0471a25_0": "　女人孾愚戲，　　如小兒弄土。」",
    "T02n0100_014:0471a26_0": "天復以偈讚言：「我昔已曾見，　　婆羅門涅槃，　久棄捨嫌怖，　　能度世間愛。」",
    "T02n0100_014:0471a29_0": "爾時，此天說此偈已，歡喜還宮。",
    "T02n0100_014:0471b01_0": "（二七九）如是我聞：一時，佛在舍衛國祇樹給孤獨園。",
    "T02n0100_014:0471b02_1": "時有一天，身光晃曜，猶如電光，遍照祇洹，赫然甚明，來詣佛所，頂禮足已，退坐一面，而說偈言：「覺觀意欲來，　　遮止應遮止，　一切盡遮止，　　不造生死塵。」",
    "T02n0100_014:0471b07_0": "爾時，世尊以偈答曰：「覺觀意欲來，　　遮止應遮止，　不應一切遮，　　但遮惡覺觀。",
    "T02n0100_014:0471b10_0": "　惡惡應遮止，　　遮止能遮止，　若能如是者，　　不為生死遮。」",
    "T02n0100_014:0471b12_0": "天復以偈讚言：「我昔已曾見，　　婆羅門涅槃，　久棄捨嫌怖，　　能度世間愛。」",
    "T02n0100_014:0471b15_0": "爾時，此天說此偈已，歡喜還宮。",
    "T02n0100_014:0471b16_0": "（二八〇）如是我聞：一時，佛在舍衛國祇樹給孤獨園。",
    "T02n0100_014:0471b17_1": "時有一天，身光晃曜，遍照祇洹，來詣佛所，禮佛足已，退坐一面，而說偈言：「云何得名稱？",
    "T02n0100_014:0471b19_2": "　　云何得財業？",
    "T02n0100_014:0471b20_0": "　云何得稱譽？",
    "T02n0100_014:0471b20_1": "　　云何得親友？」",
    "T02n0100_014:0471b21_0": "爾時，世尊以偈答曰：「持戒得名稱，　　布施得財寶，　實語得稱譽，　　普施眾皆親。」",
    "T02n0100_014:0471b24_0": "天復以偈讚言：「我昔已曾見，　　婆羅門涅槃，　久棄捨嫌怖，　　能度世間愛。」",
    "T02n0100_014:0471b27_0": "爾時，此天說此偈已，歡喜還宮。",
    "T02n0100_014:0471b28_0": "（二八一）如是我聞：一時，佛在舍衛國祇樹給孤獨園。",
    "T02n0100_014:0471b29_1": "時有一天，光顏晃曜，赫然甚明，遍于祇洹，來詣佛所，頂禮佛足，退坐一面，而說偈言：「云何生為人，　　如見極明了，　集諸財寶利，　　多少義云何？」",
    "T02n0100_014:0471c04_0": "爾時，世尊以偈答曰：「先學眾技能，　　次集諸財寶，　集財為四分，　　一分供衣食，　二分營作事，　　一分俟匱乏。",
    "T02n0100_014:0471c08_0": "　種田是初業，　　商估是為次，　蕃息養牛群，　　羔羊并六畜。",
    "T02n0100_014:0471c10_0": "　復有諸子息，　　各為求妻婦，　出女并姊妹，　　及六畜家法，　調和得利樂，　　不和得苦惱。",
    "T02n0100_014:0471c13_0": "　作事令終訖，　　終不中休廢，　智者善思惟，　　深知於得失。",
    "T02n0100_014:0471c15_0": "　善解作不作，　　財寶來趣己，　如河歸大海，　　勤修於事業。",
    "T02n0100_014:0471c17_0": "　如蜂採眾華，　　日日常增長，　晝夜聚財業，　　如彼蜂增長。",
    "T02n0100_014:0471c19_0": "　財不寄老朽，　　不與邊遠人，　惡人作鄙業，　　勢力勝己者，　終不以財寶，　　與如是等人。",
    "T02n0100_014:0471c22_0": "　與財為親厚，　　債索時忿諍，　怪哉財義利，　　失財失親友。",
    "T02n0100_014:0471c24_0": "　但如法聚財，　　不應作非法，　丈夫如法作，　　端嚴極熾盛。",
    "T02n0100_014:0471c26_0": "　既能自衣食，　　又復惠施人，　調適不失度，　　命終得生天。」",
    "T02n0100_014:0471c28_0": "天復以偈讚曰：「我昔已曾見，　　婆羅門涅槃，　久棄捨嫌怖，　　以度世間愛。」",
    "T02n0100_014:0472a02_0": "爾時，此天說此偈已，歡喜還宮。",
    "T02n0100_014:0472a03_0": "（二八二）如是我聞：一時，佛在舍衛國祇樹給孤獨園。",
    "T02n0100_014:0472a04_1": "爾時，佛告諸比丘：「乃往古昔，俱薩羅國有一善彈琴人，名俱[少/兔]羅，涉路而行。",
    "T02n0100_014:0472a05_2": "時有六天女各乘宮殿，陵虛而行。",
    "T02n0100_014:0472a06_3": "天等出宮，語此人言：『舅可為我彈奏清琴，我當歌舞。』",
    "T02n0100_014:0472a07_4": "時彈琴人覩其容貌，光明異常，生希有想。",
    "T02n0100_014:0472a08_5": "問言：『姊妹！",
    "T02n0100_014:0472a08_6": "作何功德，得生斯處？",
    "T02n0100_014:0472a09_7": "爾先為我說其先因，我當為爾彈奏清琴。』",
    "T02n0100_014:0472a10_8": "天女答曰：『汝今但當為我彈琴，我於歌中，自說往緣。』",
    "T02n0100_014:0472a11_9": "時俱[少/兔]羅於六天前即鼓琴，時，第一天女而說偈言：「『諸能以上衣，　　用施於他人，　　人中生尊勝，　　處天如我今。",
    "T02n0100_014:0472a15_0": "　　身如真金聚，　　光色甚凞怡，　　天女有數百，　　我為最尊勝。",
    "T02n0100_014:0472a17_0": "　　施於所愛物，　　其福勝如是。』",
    "T02n0100_014:0472a18_0": "「第二天女復說偈言：「『若以諸上味，　　餚饍飲食施，　　生人為男女，　　男女中最勝。",
    "T02n0100_014:0472a21_0": "　　若生於天上，　　猶如我今日，　　以捨所愛故，　　隨意受快樂。",
    "T02n0100_014:0472a23_0": "　　汝觀我宮殿，　　乘空自在行，　　身如真金聚，　　光顏甚殊妙。",
    "T02n0100_014:0472a25_0": "　　天女有數百，　　我為最尊勝，　　施上味飲食，　　獲勝報如是。』",
    "T02n0100_014:0472a27_0": "「第三天女復說偈言：「『若以勝妙香，　　布施而修福，　　生人得尊勝，　　處天如我身，　　以捨所愛故，　　隨意受快樂。",
    "T02n0100_014:0472b02_0": "　　汝觀我宮殿，　　乘空自在行，　　身如真金聚，　　光顏甚殊妙。",
    "T02n0100_014:0472b04_0": "　　天女有數百，　　我為最尊勝，　　以施勝香故，　　獲報得如是。』",
    "T02n0100_014:0472b06_0": "「第四天女復說偈言：「『我本人中時，　　孝事難舅姑，　　罵詈麁惡言，　　我悉能忍受。",
    "T02n0100_014:0472b09_0": "　　是故於今者，　　獲得此天身，　　以能孝順故，　　隨意受快樂。",
    "T02n0100_014:0472b11_0": "　　汝觀我宮殿，　　乘空自在行，　　身如真金聚，　　光顏甚殊妙。",
    "T02n0100_014:0472b13_0": "　　天女有百數，　　我為最尊勝，　　以能孝事故，　　獲勝報如是。』",
    "T02n0100_014:0472b15_0": "「第五天女復說偈言：「『我於先身時，　　屬人為婢使，　　奉侍於大家，　　隨順不瞋戾，　　精勤不懈怠，　　早起而晚臥。",
    "T02n0100_014:0472b19_0": "　　若於大家所，　　得少飲食時，　　分施於沙門，　　及與婆羅門，　　是故得天身，　　隨意受快樂。",
    "T02n0100_014:0472b22_0": "　　汝觀我宮殿，　　乘空自在行，　　身如真金聚，　　光顏甚殊妙。",
    "T02n0100_014:0472b24_0": "　　天女數百中，　　我最為尊勝，　　處賤修福田，　　獲勝報如是。』",
    "T02n0100_014:0472b26_0": "「第六天女復說偈言：「『我於先身時，　　得見於比丘，　　及以比丘尼，　　生大歡喜心。",
    "T02n0100_014:0472b29_0": "　　彼教我精勤，　　得聞彼說法，　　一日受齋法，　　是故今生天。",
    "T02n0100_014:0472c02_0": "　　隨意受快樂，　　汝觀我宮殿，　　乘空自在行，　　身如真金色，　　光顏甚殊妙。",
    "T02n0100_014:0472c04_1": "　　天女數百中，　　我為最尊勝。",
    "T02n0100_014:0472c05_2": "　　汝今且觀我，　　以用善教故，　　獲勝報如是。』",
    "T02n0100_014:0472c07_0": "「時彈琴者復說偈言：「『我今極善行，　　可樂薩羅林，　　我今見天女，　　晃曜如電光，　　見聞如斯事，　　還歸造功德。』」",
    "T02n0100_014:0472c11_0": "爾時，比丘聞佛所說，歡喜奉行。",
    "T02n0100_014:0472c12_0": "（二八三）如是我聞：一時，佛在舍衛國祇樹給孤獨園。",
    "T02n0100_014:0472c13_1": "時有一天，光色倍常，來至佛所，頂禮佛足，在一面坐。",
    "T02n0100_014:0472c14_2": "是天威德，光明熾盛，普照祇洹，悉皆大明。",
    "T02n0100_014:0472c15_3": "彼天爾時即說偈言：「云何起必壞？",
    "T02n0100_014:0472c16_4": "　　云何遮不生？",
    "T02n0100_014:0472c17_0": "　云何捨所畏？",
    "T02n0100_014:0472c17_1": "　　云何成法樂？」",
    "T02n0100_014:0472c18_0": "爾時，世尊以偈答曰：「瞋恚起時滅，　　貪欲生必遮，　棄無明無畏，　　證滅最為樂。",
    "T02n0100_014:0472c21_0": "　棄恚捨貪欲，　　出於諸結使，　不著於色名，　　觀諸法空林。",
    "T02n0100_014:0472c23_0": "　欲為生死根，　　欲能生諸苦，　斷欲得解脫，　　諸苦亦復然。",
    "T02n0100_014:0472c25_0": "　苦得解脫故，　　苦本亦解脫，　孾愚無智者，　　放逸不觀苦。",
    "T02n0100_014:0472c27_0": "　是故沒苦海，　　纏縛無窮已，　智者撿亂心，　　不宜著諸欲。",
    "T02n0100_014:0472c29_0": "　夫為放逸行，　　能壞禪定樂，　是故應攝想，　　勿得著欲染。",
    "T02n0100_014:0473a02_0": "　譬如巨富者，　　守護其珍寶。」",
    "T02n0100_014:0473a03_0": "爾時，天復以偈讚言：「往昔已曾見，　　婆羅門涅槃，　嫌怖已棄捨，　　能度世間愛。」",
    "T02n0100_014:0473a06_0": "爾時，此天說此偈已，歡喜而去。",
    "T02n0100_014:0473a07_0": "（二八四）如是我聞：一時，佛在舍衛國祇樹給孤獨園。",
    "T02n0100_014:0473a08_1": "爾時，有天，光色倍常，來至佛所，頂禮佛足，在一面坐。",
    "T02n0100_014:0473a09_2": "是天威德，光明熾盛，普照祇洹，悉皆大明。",
    "T02n0100_014:0473a10_3": "彼天爾時即說偈言：「雖到於五塵，　　不名為貪欲。",
    "T02n0100_014:0473a12_0": "　思想生染著，　　乃名為貪欲。",
    "T02n0100_014:0473a13_0": "　欲能縛世間，　　健者得解脫。」",
    "T02n0100_014:0473a14_0": "爾時，世尊以偈答曰：「欲性本無常，　　斷滅則悟道，　著欲生繫縛，　　永不得解脫。",
    "T02n0100_014:0473a17_0": "　若以信為伴，　　不信莫由起，　名稱轉增長，　　壽終得生天。",
    "T02n0100_014:0473a19_0": "　若復斷除欲，　　不數數受有，　不還來生死，　　永入於涅槃。",
    "T02n0100_014:0473a21_0": "　知身空無我，　　觀名色不堅，　不著於名色，　　從是而解脫。",
    "T02n0100_014:0473a23_0": "　亦不見解脫，　　及以非解脫，　哀愍利群生，　　廣饒益一切。」",
    "T02n0100_014:0473a25_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0473a28_0": "爾時，此天說此偈已，歡喜而去。",
    "T02n0100_014:0473a29_0": "（二八五）如是我聞：一時，佛在舍衛國祇樹給孤獨園。",
    "T02n0100_014:0473b01_1": "爾時，有天光明倍常，來至佛所，頭面禮佛，在一面坐，而說偈言：「應共誰止住？",
    "T02n0100_014:0473b03_2": "　　復應親近誰？",
    "T02n0100_014:0473b04_0": "　從誰所受法，　　得利不生惡？」",
    "T02n0100_014:0473b05_0": "爾時，世尊以偈答曰：「應共善人住，　　親近於善者，　從彼人受法，　　得利不生惡。",
    "T02n0100_014:0473b08_0": "　應共善人住，　　親近於善者，　從彼人受法，　　智者得利樂。",
    "T02n0100_014:0473b10_0": "　應共善人住，　　親近於善者，　從彼人受法，　　智者得名譽。",
    "T02n0100_014:0473b12_0": "　親近於善者，　　從彼人受法，　智者得解慧，　　是故應共住。",
    "T02n0100_014:0473b14_0": "　親近於善者，　　從彼人受法，　親族中尊勝，　　能離於憂愁，　於一切苦中，　　而能得解脫。",
    "T02n0100_014:0473b17_0": "　遠離諸惡趣，　　能斷一切縛，　純受上妙樂，　　得近於涅槃。」",
    "T02n0100_014:0473b19_0": "天復以偈讚言：「往昔已曾見，　　婆羅門涅槃，　嫌怖久棄捨，　　能度世間愛。」",
    "T02n0100_014:0473b22_0": "爾時，此天說此偈已，歡喜而去。",
    "T02n0100_014:0473b23_0": "（二八六）如是我聞：一時，佛在舍衛國祇樹給孤獨園。",
    "T02n0100_014:0473b24_1": "爾時，有天光明倍常，普照祇洹，悉皆大明，來詣佛所，頂禮佛足，却坐一面，而說偈言：「貪悋貧窮苦，　　皆由不惠施，　若欲求福德，　　智者應施與。」",
    "T02n0100_014:0473b28_0": "爾時，世尊以偈答曰：「可怖莫過貪，　　貧乏恒飢渴，　恐貧不布施，　　不施畏甚大。",
    "T02n0100_014:0473c02_0": "　今世若後世，　　飢窮苦難計，　若得少能施，　　得多亦能施。",
    "T02n0100_014:0473c04_0": "　生時得快樂，　　壽終得生天，　難施而能施，　　是名難作業。",
    "T02n0100_014:0473c06_0": "　孾愚不知解，　　諸佛賢聖法，　愚智俱命終，　　生處各別異。",
    "T02n0100_014:0473c08_0": "　愚者墮地獄，　　受於種種苦，　智者生人天，　　乃可得解脫。",
    "T02n0100_014:0473c10_0": "　貧窮捃拾活，　　以用養妻子，　淨心割少施，　　其福無有量。",
    "T02n0100_014:0473c12_0": "　設百千大祀，　　供養於一切，　不及貧布施，　　十六分中一。",
    "T02n0100_014:0473c14_0": "　大祀有鞭打，　　侵掠他財寶，　種種苦惱人，　　以成大祀業。",
    "T02n0100_014:0473c16_0": "　以惡取財寶，　　眾皆不歡悅，　如是不淨施，　　及以小淨施，　受報有好醜，　　不可以相比。",
    "T02n0100_014:0473c19_0": "　如法聚財物，　　終不非法求，　得財捨用施，　　正直而施與。",
    "T02n0100_014:0473c21_0": "　具戒修禪定，　　正直者受取，　福聚布四方，　　猶如大海水。」",
    "T02n0100_014:0473c23_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0473c26_0": "爾時，此天說此偈已，歡喜而去。",
    "T02n0100_014:0473c27_0": "（二八七）如是我聞：一時，佛在王舍城毘婆山側七葉窟中。",
    "T02n0100_014:0473c28_1": "時佛為佉陀羅刺脚，極為苦痛，如來默受，雖復苦痛，無所請求。",
    "T02n0100_014:0473c29_2": "爾時，有八天子顏容端正，來詣佛所。",
    "T02n0100_014:0474a01_3": "中有一天言：「沙門瞿曇實是丈夫人中師子，雖受苦痛，不捨念覺，心無惱異，若復有人於瞿曇大師子所生誹謗者，當知是人甚大愚癡。」",
    "T02n0100_014:0474a04_4": "第二天亦作是說：「瞿曇沙門丈夫龍象，雖受苦痛，不捨念覺，心無惱異，若復有人於瞿曇龍象所生誹謗者，當知是人甚大愚癡。」",
    "T02n0100_014:0474a07_5": "第三天復作是言：「沙門瞿曇如善乘牛。」",
    "T02n0100_014:0474a08_6": "第四天復作是言：「沙門瞿曇如善乘馬。」",
    "T02n0100_014:0474a09_7": "第五天復作是言：「沙門瞿曇猶如牛王。」",
    "T02n0100_014:0474a10_8": "第六天復作是言：「沙門瞿曇無上丈夫。」",
    "T02n0100_014:0474a10_9": "第七天復作是言：「沙門瞿曇人中蓮花。」",
    "T02n0100_014:0474a11_10": "第八天復作是言：「沙門瞿曇猶如分陀利，觀彼禪寂，極為善定，終不矜高，亦不卑下。",
    "T02n0100_014:0474a13_11": "止故解脫，解脫故止。」",
    "T02n0100_014:0474a14_12": "時第八天即說偈言：「非彼清淨心，　　假使滿百千，　通達五比施，　　為於戒取縛，　沒溺愛欲海，　　不能度彼岸。」",
    "T02n0100_014:0474a18_0": "爾時，八天說此偈已，頂禮佛足，還其所止。",
    "T02n0100_014:0474a19_0": "　垂下及遮止　　名稱及技能",
    "T02n0100_014:0474a20_0": "　彈琴并棄捨　　種別、善丈夫　慳貪不惠施　　八天為第十（二八八）如是我聞：一時，佛在舍衛國祇樹給孤獨園。",
    "T02n0100_014:0474a23_1": "時有一天，顏色殊常，來詣佛所，赫然大明，頂禮佛足，在一面坐，而說偈言：(丹本澄函第十一卷初准)「譬如彼大地，　　廣大無有邊，　又亦如巨海，　　甚深無崖際。",
    "T02n0100_014:0474a27_0": "　須彌極高峻，　　無以能喻及，　誰如那羅延？",
    "T02n0100_014:0474a28_1": "　　男子中無比。」",
    "T02n0100_014:0474a29_0": "爾時，世尊以偈答曰：「無物廣於愛，　　深大不過腹，　憍慢高須彌。",
    "T02n0100_014:0474b02_1": "　　唯有佛世尊，　於諸男子中，　　最勝無倫匹。」",
    "T02n0100_014:0474b04_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0474b07_0": "爾時，此天說此偈已，歡喜還宮。",
    "T02n0100_014:0474b08_0": "（二八九）如是我聞：一時，佛在舍衛國祇樹給孤獨園。",
    "T02n0100_014:0474b09_1": "時有一天，於其中夜，來詣佛所，威光照曜，赫然甚明，頂禮佛足，在一面坐，而說偈言：「何物火不燒，　　旋嵐不能壞？",
    "T02n0100_014:0474b12_0": "　劫盡大洪水，　　一切浸爛壞，　何物於彼所，　　而得不爛潰？",
    "T02n0100_014:0474b14_0": "　男子若女人，　　所有諸財寶，　以何方便故，　　王賊不能侵？",
    "T02n0100_014:0474b16_0": "　是何堅牢藏，　　無能毀壞者？」",
    "T02n0100_014:0474b17_0": "爾時，世尊以偈答曰：「福聚火不燒，　　旋嵐不吹壞，　劫盡洪水浸，　　不能令腐朽。",
    "T02n0100_014:0474b20_0": "　男女有福聚，　　王賊不能侵，　福是堅牢藏，　　無能侵毀者。」",
    "T02n0100_014:0474b22_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0474b25_0": "爾時，此天說此偈已，歡喜還宮。",
    "T02n0100_014:0474b26_0": "（二九〇）如是我聞：一時，佛在舍衛國祇樹給孤獨園。",
    "T02n0100_014:0474b27_1": "時有一天，於其夜中，來詣佛所，威光照曜，赫然大明，頂禮佛足，却坐一面，而說偈言：「誰能具曠路，　　涉道之資糧？",
    "T02n0100_014:0474c01_0": "　以何因緣故，　　賊所不能劫？",
    "T02n0100_014:0474c02_0": "　設復逢奸惡，　　云何得守護？",
    "T02n0100_014:0474c03_0": "　云何被劫奪，　　而生大歡喜？",
    "T02n0100_014:0474c04_0": "　云何常親近，　　智者生欣悅？」",
    "T02n0100_014:0474c05_0": "爾時，世尊以偈答曰：「信為遠資糧，　　福聚非賊劫，　賊劫戒遮殺，　　沙門劫生喜，　數親近沙門，　　智者生欣悅。」",
    "T02n0100_014:0474c09_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0474c12_0": "爾時，此天說此偈已，歡喜還宮。",
    "T02n0100_014:0474c13_0": "（二九一）如是我聞：一時，佛在舍衛國祇樹給孤獨園。",
    "T02n0100_014:0474c14_1": "時有一天，光色倍常，於其中夜，來詣佛所，威光赫然，悉皆大明，頂禮佛足，却坐一面，而說偈言：「樂者所思念，　　稱意盡獲得，　一切諸樂中，　　欲樂最為勝。」",
    "T02n0100_014:0474c19_0": "爾時，世尊以偈答曰：「樂者無思念，　　苦者有願求，　若人捨思願，　　是為最為勝。」",
    "T02n0100_014:0474c22_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0474c25_0": "爾時，此天說此偈已，歡喜還宮。",
    "T02n0100_014:0474c26_0": "（二九二）如是我聞：一時，佛在舍衛國祇樹給孤獨園。",
    "T02n0100_014:0474c27_1": "時有一天，光顏殊特，赫然大明，來詣佛所，頂禮佛足，退坐一面，而說偈言：「佛為天人師，　　於諸物中勝，　能知一切法，　　利益諸世間。",
    "T02n0100_014:0475a02_0": "　一切諸難中，　　何物最為難？",
    "T02n0100_014:0475a03_0": "　唯願大仙尊，　　為我分別說。」",
    "T02n0100_014:0475a04_0": "爾時，世尊以偈答曰：「於他得自在，　　忍彼觸惱難。",
    "T02n0100_014:0475a06_0": "　貧窮能布施，　　危厄持戒難。",
    "T02n0100_014:0475a07_0": "　盛年處榮貴，　　捨欲出家難。」",
    "T02n0100_014:0475a08_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0475a11_0": "爾時，此天說此偈已，歡喜還宮。",
    "T02n0100_014:0475a12_0": "（二九三）如是我聞：一時，佛在舍衛國祇樹給孤獨園。",
    "T02n0100_014:0475a13_1": "時有一天，來詣佛所，威光晃曜，赫然大明，頂禮佛足，退坐一面，而說偈言：「車為云何生？",
    "T02n0100_014:0475a15_2": "　　誰將車所至？",
    "T02n0100_014:0475a16_0": "　車去為遠近，　　車云何損滅？」",
    "T02n0100_014:0475a17_0": "爾時，世尊以偈答曰：「從業出生車，　　心將轉運去，　去至因盡處，　　因盡則滅壞。」",
    "T02n0100_014:0475a20_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0475a23_0": "爾時，此天說此偈已，歡喜還宮。",
    "T02n0100_014:0475a24_0": "（二九四）如是我聞：一時，佛在舍衛國祇樹給孤獨園。",
    "T02n0100_014:0475a25_1": "時有一天，光色倍常，來詣佛所，身光晃曜，遍照祇洹，悉皆大明。",
    "T02n0100_014:0475a26_2": "時此天子却坐一面，而白佛言：「世尊！",
    "T02n0100_014:0475a27_3": "須多蜜奢鋸陀女生子。」",
    "T02n0100_014:0475a27_4": "佛言：「斯是不善，非是善也。」",
    "T02n0100_014:0475a29_0": "爾時，此天即說偈言：「子生世言樂，　　生子極欣慶，　父母漸老朽，　　何故說不善？」",
    "T02n0100_014:0475b03_0": "爾時，世尊以偈答曰：「我知生子者，　　必有愛別離，　陰聚和合苦，　　此都非是子。",
    "T02n0100_014:0475b06_0": "　是名與諸苦，　　孾愚謂為樂，　是故我說言，　　生子為不善。",
    "T02n0100_014:0475b08_0": "　不善作善想，　　不愛作愛想，　苦作於樂想，　　放逸所極熟。」",
    "T02n0100_014:0475b10_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0475b13_0": "爾時，此天說此偈已，歡喜還宮。",
    "T02n0100_014:0475b14_0": "（二九五）如是我聞：一時，佛在舍衛國祇樹給孤獨園。",
    "T02n0100_014:0475b15_1": "時有一天，光顏暉曜，威色倍常，赫然大明，來詣祇洹，頂禮佛足，在一面坐，而說偈言：「云何自思算，　　不為煩惱覆？",
    "T02n0100_014:0475b18_0": "　云何復名為，　　永離於眾數？」",
    "T02n0100_014:0475b19_0": "爾時，世尊以偈答曰：「若善算計者，　　二漏不流轉，　名色永已滅，　　彼名離眾處。",
    "T02n0100_014:0475b22_0": "　總數不覆藏，　　已去於總數。」",
    "T02n0100_014:0475b23_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0475b26_0": "爾時，此天說此偈已，歡喜還宮。",
    "T02n0100_014:0475b27_0": "（二九六）如是我聞：一時，佛在舍衛國祇樹給孤獨園。",
    "T02n0100_014:0475b28_1": "時有一天，光色暉曜，赫然大明，來詣祇洹，頂禮佛足，退坐一面，而說偈言：「何物重於地？",
    "T02n0100_014:0475c01_2": "　　何物高於空？",
    "T02n0100_014:0475c02_0": "　何物疾於風？",
    "T02n0100_014:0475c02_1": "　　何物多草木？」",
    "T02n0100_014:0475c03_0": "爾時，世尊以偈答曰：「持戒重於地，　　憍慢高於空，　心念疾於風，　　亂想多草木。」",
    "T02n0100_014:0475c06_0": "天復以偈讚言：「往昔已曾見，　　婆羅門涅槃，　嫌怖久捨離，　　能度世間愛。」",
    "T02n0100_014:0475c09_0": "爾時，此天說此偈已，歡喜還宮。",
    "T02n0100_014:0475c10_0": "（二九七）如是我聞：一時，佛在舍衛國祇樹給孤獨園。",
    "T02n0100_014:0475c11_1": "時有一天，威顏晃曜，光色殊常，來詣祇洹，赫然大明，頂禮佛足，退坐一面，而說偈言：「修行何戒行？",
    "T02n0100_014:0475c13_2": "　　復作何威儀？",
    "T02n0100_014:0475c14_0": "　有何功德力？",
    "T02n0100_014:0475c14_1": "　　造作何業行？",
    "T02n0100_014:0475c15_0": "　具足何等法，　　得生於天上？",
    "T02n0100_014:0475c16_0": "　願世尊悲愍，　　為我開顯說。」",
    "T02n0100_014:0475c17_0": "爾時，世尊以偈答曰：「我今為汝說，　　汝當至心聽。",
    "T02n0100_014:0475c19_0": "　諸欲生天者，　　先當斷殺生。",
    "T02n0100_014:0475c20_0": "　善修於禁戒，　　守攝於諸根，　不害有生類，　　便得生天上。",
    "T02n0100_014:0475c22_0": "　不盜他財物，　　彼與樂受取，　斷於奸盜心，　　便得生天上。",
    "T02n0100_014:0475c24_0": "　不奸他婦女，　　度邪婬彼岸，　自足己妻色，　　便得生天上。",
    "T02n0100_014:0475c26_0": "　為利自己身，　　亦欲利于彼，　并為財利故，　　遠離諸放逸。",
    "T02n0100_014:0475c28_0": "　實語不虛妄，　　便得生天上。",
    "T02n0100_014:0475c29_0": "　除去於兩舌，　　不鬪亂彼此，　樂出和合語，　　以此因緣故，　便得生天上。",
    "T02n0100_014:0476a02_1": "　　斷於麁惡言，　讒刺觸惱故，　　吐辭皆柔軟，　聞者生欣悅，　　以是業緣故，　得生于天上。",
    "T02n0100_014:0476a05_2": "　　除斷於綺語，　不談無益事，　　知時而說法，　便得生天上。",
    "T02n0100_014:0476a07_3": "　　若聚落曠野，　不生貪利想，　　於他財物所，　不起愚癡心，　　便得生天上。",
    "T02n0100_014:0476a10_0": "　慈心不害物，　　不挾怨憎心，　向於群生類，　　心無怒害想，　便得生天上。",
    "T02n0100_014:0476a12_1": "　　信業及果報，　能修信施者，　　二事俱生信，　具足得正見，　　便得生天上。",
    "T02n0100_014:0476a15_0": "　如斯眾善法，　　白淨十業道，　悉能修行者，　　必得生天上。」",
    "T02n0100_014:0476a17_0": "天復以偈讚言：「往昔已曾見，　　婆羅門涅槃，　久捨於嫌怖，　　能度世間愛。」",
    "T02n0100_014:0476a20_0": "爾時，此天說此偈已，歡喜還宮。",
    "T02n0100_014:0476a21_0": "　大地、火不燒　　誰齎糧、所願　甚能及車乘　　鋸陀女、算數　何重并十善別譯雜阿含經卷第十四"
}