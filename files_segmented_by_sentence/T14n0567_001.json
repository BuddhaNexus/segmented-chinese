[
    {
        "source_sentence": "佛說梵志女首意經",
        "from": "T14n0567_001:0939b07_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T14n0567_001:0939b09_0",
        "context_with_next_sentence": true
    },
    {
        "source_sentence": "聞如是：一時，佛遊波羅奈鹿苑仙人所止處",
        "from": "T14n0567_001:0939b10_0",
        "context_with_next_sentence": true
    },
    {
        "source_sentence": "而轉法輪，與大比丘眾五百人，無數菩薩俱，諸異佛國各各來會。",
        "from": "T14n0567_001:0939b12_8",
        "context_with_next_sentence": true
    },
    {
        "source_sentence": "爾時世尊，晨旦整服，持鉢入城而福一切。",
        "from": "T14n0567_001:0939b13_7",
        "context_with_next_sentence": true
    },
    {
        "source_sentence": "賢者阿難侍如常儀，大聖則入波羅奈大城，普次街里向梵志門。",
        "from": "T14n0567_001:0939b14_16",
        "context_with_next_sentence": true
    },
    {
        "source_sentence": "梵志有女名曰首意，遙見佛身端正殊妙威神巍巍，其心靜然諸根寂定，建上玄默第一澹泊，無有衰入恐懼永除。",
        "from": "T14n0567_001:0939b17_10",
        "context_with_next_sentence": true
    },
    {
        "source_sentence": "其意清淨而無垢穢如大淵澄，紫磨金色晃如寶山，若盛天樹華實繁茂，有三十二大人之相莊嚴其身，八十種好遍布其體。",
        "from": "T14n0567_001:0939b20_8",
        "context_with_next_sentence": true
    },
    {
        "source_sentence": "昱如大殿而有寶柱，如須彌山峻峙顯特，如月盛滿眾星中明，如日出光晃耀暉赫，無所不照。",
        "from": "T14n0567_001:0939b22_11",
        "context_with_next_sentence": true
    },
    {
        "source_sentence": "女見佛來住於門外，心懷踊躍迴入設座，還詣佛所，稽首佛足下，長跪白言：",
        "from": "T14n0567_001:0939b24_8",
        "context_with_next_sentence": true
    },
    {
        "source_sentence": "「善來！",
        "from": "T14n0567_001:0939b24_12",
        "context_with_next_sentence": true
    },
    {
        "source_sentence": "安住，願降聖尊屈神臨眄。",
        "from": "T14n0567_001:0939b25_3",
        "context_with_next_sentence": true
    },
    {
        "source_sentence": "」佛垂慈愍入館就座。",
        "from": "T14n0567_001:0939b25_13",
        "context_with_next_sentence": true
    },
    {
        "source_sentence": "首意悅豫，重稽首，而取小榻於佛前坐，進而啟曰：",
        "from": "T14n0567_001:0939b26_15",
        "context_with_next_sentence": true
    },
    {
        "source_sentence": "「唯，天中天！",
        "from": "T14n0567_001:0939b26_22",
        "context_with_next_sentence": true
    },
    {
        "source_sentence": "曾聞如來遊波羅奈仙士鹿苑，為沙門、梵志、梵天、龍神，諸魔世人群生之疇，轉無上輪興顯正法。",
        "from": "T14n0567_001:0939b29_4",
        "context_with_next_sentence": true
    },
    {
        "source_sentence": "」佛告梵女：",
        "from": "T14n0567_001:0939b29_10",
        "context_with_next_sentence": true
    },
    {
        "source_sentence": "「如是！",
        "from": "T14n0567_001:0939b29_14",
        "context_with_next_sentence": true
    },
    {
        "source_sentence": "如是！",
        "from": "T14n0567_001:0939b29_17",
        "context_with_next_sentence": true
    },
    {
        "source_sentence": "誠如所云，吾遊斯國轉無上輪，為諸未聞宣現正法，不以非法。",
        "from": "T14n0567_001:0939c02_3",
        "context_with_next_sentence": true
    },
    {
        "source_sentence": "」首意問佛：",
        "from": "T14n0567_001:0939c02_9",
        "context_with_next_sentence": true
    },
    {
        "source_sentence": "「何謂如來所轉法輪？",
        "from": "T14n0567_001:0939c02_19",
        "context_with_next_sentence": true
    },
    {
        "source_sentence": "」世尊告女：",
        "from": "T14n0567_001:0939c03_3",
        "context_with_next_sentence": true
    },
    {
        "source_sentence": "「以十二事緣起之法而轉法輪。",
        "from": "T14n0567_001:0939c03_17",
        "context_with_next_sentence": true
    },
    {
        "source_sentence": "」首意白佛：",
        "from": "T14n0567_001:0939c04_2",
        "context_with_next_sentence": true
    },
    {
        "source_sentence": "「重加大恩為我分別，廣說十二緣起之法，法輪所歸令識義趣。",
        "from": "T14n0567_001:0939c05_10",
        "context_with_next_sentence": true
    },
    {
        "source_sentence": "」佛言：",
        "from": "T14n0567_001:0939c05_14",
        "context_with_next_sentence": true
    },
    {
        "source_sentence": "「諦聽！",
        "from": "T14n0567_001:0939c05_18",
        "context_with_next_sentence": true
    },
    {
        "source_sentence": "善思念之，吾當為汝解散其義。",
        "from": "T14n0567_001:0939c06_10",
        "context_with_next_sentence": true
    },
    {
        "source_sentence": "」梵女首意，受教而聽。",
        "from": "T14n0567_001:0939c07_1",
        "context_with_next_sentence": true
    },
    {
        "source_sentence": "佛告女曰：",
        "from": "T14n0567_001:0939c07_6",
        "context_with_next_sentence": true
    },
    {
        "source_sentence": "「若計有我便有終始，起於不起，從癡因緣則便有行，從行因緣則便有識，從識因緣則有名色，從名色因緣則有六入，從六入因緣則便更習，從更習因緣則便有痛，從痛因緣則便有愛，從愛因緣則便有受，從受因緣則便有有，從有因緣則便致生，從生因緣致老病死，懃苦愁惱，大患集會。",
        "from": "T14n0567_001:0939c13_17",
        "context_with_next_sentence": true
    },
    {
        "source_sentence": "「如是，女！",
        "from": "T14n0567_001:0939c14_3",
        "context_with_next_sentence": true
    },
    {
        "source_sentence": "癡滅，識、行、名色，六入、更習，痛、愛、受、有、生老病死滅，懃苦愁惱大患盡除。",
        "from": "T14n0567_001:0939c15_14",
        "context_with_next_sentence": true
    },
    {
        "source_sentence": "汝欲知吾以是法故，於波羅奈仙士鹿苑，為諸沙門、梵志、梵天、龍神、諸魔世人而轉法輪，解十二因緣，若受奉行，因可得度。",
        "from": "T14n0567_001:0939c18_13",
        "context_with_next_sentence": true
    },
    {
        "source_sentence": "」首意問佛：",
        "from": "T14n0567_001:0939c18_19",
        "context_with_next_sentence": true
    },
    {
        "source_sentence": "「唯，天中天，法寧有內、有外乎？",
        "from": "T14n0567_001:0939c19_11",
        "context_with_next_sentence": true
    },
    {
        "source_sentence": "」告女曰：",
        "from": "T14n0567_001:0939c19_16",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0939c19_20",
        "context_with_next_sentence": true
    },
    {
        "source_sentence": "」女又問曰：",
        "from": "T14n0567_001:0939c20_2",
        "context_with_next_sentence": true
    },
    {
        "source_sentence": "「法寧有住無明號乎？",
        "from": "T14n0567_001:0939c20_12",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0939c20_16",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0939c20_20",
        "context_with_next_sentence": true
    },
    {
        "source_sentence": "」女又問曰：",
        "from": "T14n0567_001:0939c21_1",
        "context_with_next_sentence": true
    },
    {
        "source_sentence": "「寧有興明、有除滅乎？",
        "from": "T14n0567_001:0939c21_12",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0939c21_16",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0939c21_20",
        "context_with_next_sentence": true
    },
    {
        "source_sentence": "」女又問曰：",
        "from": "T14n0567_001:0939c21_26",
        "context_with_next_sentence": true
    },
    {
        "source_sentence": "「其明達者寧有形貌乎？",
        "from": "T14n0567_001:0939c22_10",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0939c22_14",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0939c22_18",
        "context_with_next_sentence": true
    },
    {
        "source_sentence": "」女又問曰：",
        "from": "T14n0567_001:0939c23_1",
        "context_with_next_sentence": true
    },
    {
        "source_sentence": "「以何因緣而致是身？",
        "from": "T14n0567_001:0939c23_11",
        "context_with_next_sentence": true
    },
    {
        "source_sentence": "以無有癡何從致生？",
        "from": "T14n0567_001:0939c23_20",
        "context_with_next_sentence": true
    },
    {
        "source_sentence": "興心慢意因成其行，何謂因緣而得合成？",
        "from": "T14n0567_001:0939c24_17",
        "context_with_next_sentence": true
    },
    {
        "source_sentence": "」又曰：",
        "from": "T14n0567_001:0939c25_1",
        "context_with_next_sentence": true
    },
    {
        "source_sentence": "「唯，大聖！",
        "from": "T14n0567_001:0939c25_7",
        "context_with_next_sentence": true
    },
    {
        "source_sentence": "如樹無根，何因忽生莖節枝葉華實？",
        "from": "T14n0567_001:0939c26_1",
        "context_with_next_sentence": true
    },
    {
        "source_sentence": "如是，世尊！",
        "from": "T14n0567_001:0939c26_7",
        "context_with_next_sentence": true
    },
    {
        "source_sentence": "計其無明無有形像，假使因緣從無哲起而致憍慢，何謂無哲之原而致於行？",
        "from": "T14n0567_001:0939c28_1",
        "context_with_next_sentence": true
    },
    {
        "source_sentence": "何從致是眾惱集會？",
        "from": "T14n0567_001:0939c28_10",
        "context_with_next_sentence": true
    },
    {
        "source_sentence": "」佛告女：",
        "from": "T14n0567_001:0939c28_15",
        "context_with_next_sentence": true
    },
    {
        "source_sentence": "「欲知諸相，本悉清淨，亦復如是。",
        "from": "T14n0567_001:0939c29_9",
        "context_with_next_sentence": true
    },
    {
        "source_sentence": "諸法之法，法不知法，愚冥凡夫不聞罪福而造凶危，因從凶危則有終始，因終始則有苦樂。",
        "from": "T14n0567_001:0940a02_10",
        "context_with_next_sentence": true
    },
    {
        "source_sentence": "計曉於彼，亦無作罪，亦無福者，亦復無有進退終始，亦復無有遭苦遇樂。",
        "from": "T14n0567_001:0940a04_5",
        "context_with_next_sentence": true
    },
    {
        "source_sentence": "」佛告首意：",
        "from": "T14n0567_001:0940a04_11",
        "context_with_next_sentence": true
    },
    {
        "source_sentence": "「汝欲知之，譬如幻士化作所化，其化人者，亦不想念言：",
        "from": "T14n0567_001:0940a05_15",
        "context_with_next_sentence": true
    },
    {
        "source_sentence": "『我是化。",
        "from": "T14n0567_001:0940a05_20",
        "context_with_next_sentence": true
    },
    {
        "source_sentence": "』彼之幻士，或以實為虛，或以虛為實，悉是欺詐愚偽之法。",
        "from": "T14n0567_001:0940a07_5",
        "context_with_next_sentence": true
    },
    {
        "source_sentence": "計斯幻士及所化人，有所化者亦無所化，彼亦空虛誑惑迷妄癡騃之法。",
        "from": "T14n0567_001:0940a08_17",
        "context_with_next_sentence": true
    },
    {
        "source_sentence": "於汝意云何？",
        "from": "T14n0567_001:0940a09_4",
        "context_with_next_sentence": true
    },
    {
        "source_sentence": "其幻化者，豈復有內而有外乎？",
        "from": "T14n0567_001:0940a09_18",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0940a10_2",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0940a10_6",
        "context_with_next_sentence": true
    },
    {
        "source_sentence": "天中天！",
        "from": "T14n0567_001:0940a10_10",
        "context_with_next_sentence": true
    },
    {
        "source_sentence": "」「於汝意云何？",
        "from": "T14n0567_001:0940a10_18",
        "context_with_next_sentence": true
    },
    {
        "source_sentence": "幻無住豈有我名乎？",
        "from": "T14n0567_001:0940a11_4",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0940a11_8",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0940a11_12",
        "context_with_next_sentence": true
    },
    {
        "source_sentence": "天中天！",
        "from": "T14n0567_001:0940a11_16",
        "context_with_next_sentence": true
    },
    {
        "source_sentence": "」「於汝意云何？",
        "from": "T14n0567_001:0940a11_24",
        "context_with_next_sentence": true
    },
    {
        "source_sentence": "其幻化者，豈有到後世復來者乎？",
        "from": "T14n0567_001:0940a12_14",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0940a12_18",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0940a13_1",
        "context_with_next_sentence": true
    },
    {
        "source_sentence": "天中天！",
        "from": "T14n0567_001:0940a13_5",
        "context_with_next_sentence": true
    },
    {
        "source_sentence": "」「於汝意云何？",
        "from": "T14n0567_001:0940a13_13",
        "context_with_next_sentence": true
    },
    {
        "source_sentence": "其幻者豈有所起有所滅乎？",
        "from": "T14n0567_001:0940a14_3",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0940a14_7",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0940a14_11",
        "context_with_next_sentence": true
    },
    {
        "source_sentence": "天中天！",
        "from": "T14n0567_001:0940a14_15",
        "context_with_next_sentence": true
    },
    {
        "source_sentence": "」「於汝意云何？",
        "from": "T14n0567_001:0940a14_23",
        "context_with_next_sentence": true
    },
    {
        "source_sentence": "其幻化者，豈有所有有形像乎？",
        "from": "T14n0567_001:0940a15_12",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0940a15_16",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0940a15_20",
        "context_with_next_sentence": true
    },
    {
        "source_sentence": "天中天！",
        "from": "T14n0567_001:0940a16_2",
        "context_with_next_sentence": true
    },
    {
        "source_sentence": "」「於汝意云何？",
        "from": "T14n0567_001:0940a16_10",
        "context_with_next_sentence": true
    },
    {
        "source_sentence": "其幻化者，豈有見聞有幻無幻乎？",
        "from": "T14n0567_001:0940a17_4",
        "context_with_next_sentence": true
    },
    {
        "source_sentence": "」答曰：",
        "from": "T14n0567_001:0940a17_8",
        "context_with_next_sentence": true
    },
    {
        "source_sentence": "「不也！",
        "from": "T14n0567_001:0940a17_12",
        "context_with_next_sentence": true
    },
    {
        "source_sentence": "天中天！",
        "from": "T14n0567_001:0940a17_16",
        "context_with_next_sentence": true
    },
    {
        "source_sentence": "」其女白佛言：",
        "from": "T14n0567_001:0940a17_23",
        "context_with_next_sentence": true
    },
    {
        "source_sentence": "「我曾聞之，其幻化者，無有見聞有幻無幻。",
        "from": "T14n0567_001:0940a18_19",
        "context_with_next_sentence": true
    },
    {
        "source_sentence": "」世尊又問：",
        "from": "T14n0567_001:0940a19_4",
        "context_with_next_sentence": true
    },
    {
        "source_sentence": "「於汝意云何？",
        "from": "T14n0567_001:0940a19_11",
        "context_with_next_sentence": true
    },
    {
        "source_sentence": "其幻化者，假使無身，豈能令幻化發起諸術乎？",
        "from": "T14n0567_001:0940a20_12",
        "context_with_next_sentence": true
    },
    {
        "source_sentence": "」女答曰：",
        "from": "T14n0567_001:0940a20_17",
        "context_with_next_sentence": true
    },
    {
        "source_sentence": "「唯，天中天！",
        "from": "T14n0567_001:0940a21_2",
        "context_with_next_sentence": true
    },
    {
        "source_sentence": "其幻化者，實為如此真無所有。",
        "from": "T14n0567_001:0940a21_16",
        "context_with_next_sentence": true
    },
    {
        "source_sentence": "」佛復言：",
        "from": "T14n0567_001:0940a22_1",
        "context_with_next_sentence": true
    },
    {
        "source_sentence": "「如是！",
        "from": "T14n0567_001:0940a22_5",
        "context_with_next_sentence": true
    },
    {
        "source_sentence": "如是！",
        "from": "T14n0567_001:0940a22_8",
        "context_with_next_sentence": true
    },
    {
        "source_sentence": "女！",
        "from": "T14n0567_001:0940a22_10",
        "context_with_next_sentence": true
    },
    {
        "source_sentence": "其無明者無內無外，計其法者亦無所有，亦無字也，其無明者不至後世，亦無還返，其無明者亦無有起，亦無有滅，其無明者亦無形像。",
        "from": "T14n0567_001:0940a25_8",
        "context_with_next_sentence": true
    },
    {
        "source_sentence": "適興無明緣致眾行，名色、六入、更習、痛、愛、受、有、生老病死，勤苦愁惱大患集會。",
        "from": "T14n0567_001:0940a27_6",
        "context_with_next_sentence": true
    },
    {
        "source_sentence": "」時女首意白佛言：",
        "from": "T14n0567_001:0940a27_15",
        "context_with_next_sentence": true
    },
    {
        "source_sentence": "「甚為可奇！",
        "from": "T14n0567_001:0940a28_1",
        "context_with_next_sentence": true
    },
    {
        "source_sentence": "至未曾有！",
        "from": "T14n0567_001:0940a28_6",
        "context_with_next_sentence": true
    },
    {
        "source_sentence": "世尊所興而不可及。",
        "from": "T14n0567_001:0940a28_15",
        "context_with_next_sentence": true
    },
    {
        "source_sentence": "所以者何？",
        "from": "T14n0567_001:0940a29_1",
        "context_with_next_sentence": true
    },
    {
        "source_sentence": "佛、天中天！",
        "from": "T14n0567_001:0940a29_7",
        "context_with_next_sentence": true
    },
    {
        "source_sentence": "於虛空中而轉法輪，不可思議所轉法輪，不可稱限無量法輪，無獲法輪，無形法輪，無生法輪，滅度法輪。",
        "from": "T14n0567_001:0940b02_14",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0567_001:0940b02_20",
        "context_with_next_sentence": true
    },
    {
        "source_sentence": "「如是！",
        "from": "T14n0567_001:0940b03_3",
        "context_with_next_sentence": true
    },
    {
        "source_sentence": "如是！",
        "from": "T14n0567_001:0940b03_6",
        "context_with_next_sentence": true
    },
    {
        "source_sentence": "誠如所云，吾所轉輪為轉空輪，所轉法輪不可思議，所轉法輪不可稱限，其可轉輪無量無獲，無形無生，為滅度也。",
        "from": "T14n0567_001:0940b05_17",
        "context_with_next_sentence": true
    },
    {
        "source_sentence": "」時首意女歡喜踊躍，善心生焉，則以栴檀搗香及諸華香，供養散佛：",
        "from": "T14n0567_001:0940b07_9",
        "context_with_next_sentence": true
    },
    {
        "source_sentence": "「唯然世尊！",
        "from": "T14n0567_001:0940b07_15",
        "context_with_next_sentence": true
    },
    {
        "source_sentence": "以是德本，誓致擁護，而善救攝。",
        "from": "T14n0567_001:0940b08_9",
        "context_with_next_sentence": true
    },
    {
        "source_sentence": "降伏諸根，御制愛欲，逮轉法輪，轉空無輪，無思議輪，不可稱限。",
        "from": "T14n0567_001:0940b09_19",
        "context_with_next_sentence": true
    },
    {
        "source_sentence": "無量無獲，無形無生，滅度之輪。",
        "from": "T14n0567_001:0940b10_14",
        "context_with_next_sentence": true
    },
    {
        "source_sentence": "」佛尋欣欲，五色青黃赤白綠光從口而出，其大光明普照十方無數佛國，悉皆覆蔽日月之明，還來繞身至于三匝，從頂上入。",
        "from": "T14n0567_001:0940b13_11",
        "context_with_next_sentence": true
    },
    {
        "source_sentence": "賢者阿難曉了七法：",
        "from": "T14n0567_001:0940b14_1",
        "context_with_next_sentence": true
    },
    {
        "source_sentence": "一曰、知義；",
        "from": "T14n0567_001:0940b14_7",
        "context_with_next_sentence": true
    },
    {
        "source_sentence": "二曰、解法；",
        "from": "T14n0567_001:0940b14_13",
        "context_with_next_sentence": true
    },
    {
        "source_sentence": "三曰、曉時；",
        "from": "T14n0567_001:0940b14_19",
        "context_with_next_sentence": true
    },
    {
        "source_sentence": "四曰、了節；",
        "from": "T14n0567_001:0940b15_2",
        "context_with_next_sentence": true
    },
    {
        "source_sentence": "五曰、明眾；",
        "from": "T14n0567_001:0940b15_8",
        "context_with_next_sentence": true
    },
    {
        "source_sentence": "六曰、練己；",
        "from": "T14n0567_001:0940b15_14",
        "context_with_next_sentence": true
    },
    {
        "source_sentence": "七曰、採識人本；",
        "from": "T14n0567_001:0940b15_22",
        "context_with_next_sentence": true
    },
    {
        "source_sentence": "即從坐起，更整衣服，偏袒右肩，下右膝叉手白佛：",
        "from": "T14n0567_001:0940b17_3",
        "context_with_next_sentence": true
    },
    {
        "source_sentence": "「今大聖欣欲，為何感應，願說其意？",
        "from": "T14n0567_001:0940b17_20",
        "context_with_next_sentence": true
    },
    {
        "source_sentence": "唯，天中天！",
        "from": "T14n0567_001:0940b18_5",
        "context_with_next_sentence": true
    },
    {
        "source_sentence": "多所愍傷，多所安隱，哀念諸天世間人民，分別說之。",
        "from": "T14n0567_001:0940b19_9",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0567_001:0940b19_15",
        "context_with_next_sentence": true
    },
    {
        "source_sentence": "「爾見梵女首意，以末栴檀、華香、搗香，供養散佛乎？",
        "from": "T14n0567_001:0940b20_19",
        "context_with_next_sentence": true
    },
    {
        "source_sentence": "其心誓願逮轉法輪。",
        "from": "T14n0567_001:0940b21_6",
        "context_with_next_sentence": true
    },
    {
        "source_sentence": "」對曰：",
        "from": "T14n0567_001:0940b21_10",
        "context_with_next_sentence": true
    },
    {
        "source_sentence": "「已見。",
        "from": "T14n0567_001:0940b21_14",
        "context_with_next_sentence": true
    },
    {
        "source_sentence": "」佛言：",
        "from": "T14n0567_001:0940b21_18",
        "context_with_next_sentence": true
    },
    {
        "source_sentence": "「是女以斯德本護己安人，多所救攝，壽終之後當轉女身，至八十四億劫，不歸惡趣，供養六萬諸佛世尊，出家為道，志于沙門，聽受經法。",
        "from": "T14n0567_001:0940b24_19",
        "context_with_next_sentence": true
    },
    {
        "source_sentence": "受經法已，即時諷誦，將御如來現在正法，佛滅度後供養舍利，勸化無數無量眾生，不可計會，使立無上正真之道，最於後世窮竟劫已，於三千大千，即當逮得無上正真之道，成最正覺，劫名寶明，佛號寶光如來、至真、等正覺、明行成為、善逝、世間解、無上士、道法御、天人師，為佛、眾祐。",
        "from": "T14n0567_001:0940c02_8",
        "context_with_next_sentence": true
    },
    {
        "source_sentence": "其佛當壽具足一劫，為難計量群黎之疇，勸發道教而逆長益，後至無餘於泥洹界而取滅度。",
        "from": "T14n0567_001:0940c04_10",
        "context_with_next_sentence": true
    },
    {
        "source_sentence": "」阿難白佛：",
        "from": "T14n0567_001:0940c04_16",
        "context_with_next_sentence": true
    },
    {
        "source_sentence": "「其首意女，為於何佛植眾德本？",
        "from": "T14n0567_001:0940c05_10",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0567_001:0940c05_16",
        "context_with_next_sentence": true
    },
    {
        "source_sentence": "「斯女往昔惟衛佛時，以女人身初發道意，取寶珠瓔用散佛上。",
        "from": "T14n0567_001:0940c07_4",
        "context_with_next_sentence": true
    },
    {
        "source_sentence": "至於今世復會吾前，志願無上正真之道。",
        "from": "T14n0567_001:0940c08_3",
        "context_with_next_sentence": true
    },
    {
        "source_sentence": "亦於式佛、如來正覺發歡喜心，加懷篤信脫衣上佛，以家之信離家為道，而作沙門具滿千歲，淨修梵行，數數講問深奧妙法。",
        "from": "T14n0567_001:0940c10_19",
        "context_with_next_sentence": true
    },
    {
        "source_sentence": "於隨葉如來正覺時，以十五日供養世尊及諸弟子，充滿周備，亦復志願無上正真之道。",
        "from": "T14n0567_001:0940c12_19",
        "context_with_next_sentence": true
    },
    {
        "source_sentence": "於拘樓如來正覺時，心樂善學攬攝章句，以諸真珠名香供散佛上，其心亦願誓成正覺。",
        "from": "T14n0567_001:0940c15_1",
        "context_with_next_sentence": true
    },
    {
        "source_sentence": "於拘那含牟尼佛正覺時，以香塗塔盡其形壽，供養衣服飲食醫藥床座，於二日供養世尊聖眾。",
        "from": "T14n0567_001:0940c17_4",
        "context_with_next_sentence": true
    },
    {
        "source_sentence": "見迦葉佛供養奉事，不捨道意。",
        "from": "T14n0567_001:0940c17_18",
        "context_with_next_sentence": true
    },
    {
        "source_sentence": "今供養吾，當轉女身，然後得佛道度脫眾生。",
        "from": "T14n0567_001:0940c18_18",
        "context_with_next_sentence": true
    },
    {
        "source_sentence": "」佛說如是，莫不歡喜。",
        "from": "T14n0567_001:0940c19_8",
        "context_with_next_sentence": true
    },
    {
        "source_sentence": "佛說梵志女首意經",
        "from": "T14n0567_001:0940c20_100",
        "context_with_next_sentence": false
    }
]