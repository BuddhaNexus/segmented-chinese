{
    "T01n0026_046:0713c18_0": "中阿含經卷第四十六",
    "T01n0026_046:0713c20_0": "東晉罽賓三藏瞿曇僧伽提婆譯",
    "T01n0026_046:0713c21_0": "（一七六）心品行禪經第五(第四分別誦)",
    "T01n0026_046:0713c22_0": "我聞如是：一時，佛遊舍衛國，在勝林給孤獨園。",
    "T01n0026_046:0713c23_1": "爾時，世尊告諸比丘：「世間真實有四種行禪者。",
    "T01n0026_046:0713c24_2": "云何為四？",
    "T01n0026_046:0713c24_3": "或有行禪者熾盛而謂衰退，或有行禪者衰退而謂熾盛，或有行禪者衰退則知衰退如真，或有行禪者熾盛則知熾盛如真。",
    "T01n0026_046:0713c27_4": "「云何行禪者熾盛而謂衰退？",
    "T01n0026_046:0713c28_0": "彼行禪者離欲、離惡不善之法，有覺、有觀，離生喜、樂，得初禪成就遊。",
    "T01n0026_046:0713c29_1": "彼心修習正思，則從初禪趣第二禪，是勝息寂。",
    "T01n0026_046:0714a01_2": "彼行禪者便作是念：『我心離本相，更趣餘處，失初禪，滅定也。』",
    "T01n0026_046:0714a03_3": "彼行禪者不知如真，『我心修習正思，快樂息寂，則從初禪趣第二禪，是勝息寂。』",
    "T01n0026_046:0714a05_4": "彼不知如真已，於如退轉，意便失定，如是行禪者熾盛而謂衰退。",
    "T01n0026_046:0714a06_5": "「復次，行禪者覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_046:0714a08_6": "彼心修習正思，從第二禪趣第三禪，是勝息寂。",
    "T01n0026_046:0714a09_7": "彼行禪者便作是念：『我心離本相，更趣餘處，失第二禪，滅定也。』",
    "T01n0026_046:0714a10_8": "彼行禪者不知如真，『我心修習正思，快樂息寂，從第二禪趣第三禪，是勝息寂。』",
    "T01n0026_046:0714a12_9": "彼不知如真已，於如退轉，意便失定，如是行禪者熾盛而謂衰退。",
    "T01n0026_046:0714a14_10": "「復次，行禪者離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_046:0714a16_11": "彼心修習正思，從第三禪趣第四禪，是勝息寂。",
    "T01n0026_046:0714a17_12": "彼行禪者便作是念：『我心離本相，更趣餘處，失第三禪，滅定也。』",
    "T01n0026_046:0714a19_13": "彼行禪者不知如真，『我心修習正思，快樂息寂，從第三禪趣第四禪，是勝息寂。』",
    "T01n0026_046:0714a21_14": "彼不知如真已，於如退轉，意便失定，如是行禪者熾盛而謂衰退。",
    "T01n0026_046:0714a22_15": "「復次，行禪者樂滅、苦滅，喜、憂本已滅，不苦不樂、捨、念、清淨，得第四禪成就遊，彼心修習正思，從第四禪趣無量空處，是勝息寂。",
    "T01n0026_046:0714a25_16": "彼行禪者便作是念：『我心離本相，更趣餘處，失第四禪，滅定也。』",
    "T01n0026_046:0714a27_17": "彼行禪者不知如真，『我心修習正思，快樂息寂，從第四禪趣無量空處，是勝息寂。』",
    "T01n0026_046:0714a29_0": "彼不知如真已，於如退轉，意便失定，如是行禪者熾盛而謂衰退。",
    "T01n0026_046:0714b01_1": "「復次，行禪者度一切色想，滅有對想，不念若干想，無量空，是無量空處成就遊，彼心修習正思，從無量空處趣無量識處，是勝息寂。",
    "T01n0026_046:0714b04_2": "彼行禪者便作是念：『我心離本相，更趣餘處，失無量空處，滅定也。』",
    "T01n0026_046:0714b06_3": "彼行禪者不知如真，『我心修習正思，快樂息寂，從無量空處趣無量識處，是勝息寂。』",
    "T01n0026_046:0714b08_4": "彼不知如真已，於如退轉，意便失定，如是行禪者熾盛而謂衰退。",
    "T01n0026_046:0714b09_5": "「復次，行禪者度一切無量空處，無量識，是無量識處成就遊，彼心修習正思，從無量識處趣無所有處，是勝息寂。",
    "T01n0026_046:0714b12_6": "彼行禪者便作是念：『我心離本相，更趣餘處，失無量識處，滅定也。』",
    "T01n0026_046:0714b13_7": "彼行禪者不知如真，『我心修習正思，快樂息寂，從無量識處趣無所有處，是勝息寂。』",
    "T01n0026_046:0714b15_8": "彼不知如真已，於如退轉，意便失定，如是行禪者熾盛而謂衰退。",
    "T01n0026_046:0714b17_9": "「復次，行禪者度一切無量識處，無所有，是無所有處成就遊，彼心修習正思，從無所有處趣非有想非無想處，是勝息寂。",
    "T01n0026_046:0714b20_10": "彼行禪者便作是念：『我心離本相，更趣餘處，失無所有處，滅定也。』",
    "T01n0026_046:0714b21_11": "彼行禪者不知如真，『我心修習正思，快樂息寂，從無所有處趣非有想非無想處，是勝息寂。』",
    "T01n0026_046:0714b23_12": "彼不知如真已，於如退轉，意便失定，如是行禪者熾盛而謂衰退。",
    "T01n0026_046:0714b25_13": "「云何行禪者衰退而謂熾盛？",
    "T01n0026_046:0714b26_14": "彼行禪者離欲、離惡不善之法，有覺、有觀，離生喜、樂，得初禪成就遊。",
    "T01n0026_046:0714b27_15": "彼思餘小想，修習第二禪道，彼行禪者便作是念：『我心修習正思，快樂息寂，則從初禪趣第二禪，是勝息寂。』",
    "T01n0026_046:0714c01_16": "彼行禪者不知如真，『寧可思厭相應想入初禪，不應思餘小想入第二禪。』",
    "T01n0026_046:0714c03_17": "彼不知如真已，不覺彼心而便失定，如是行禪者衰退而謂熾盛。",
    "T01n0026_046:0714c04_18": "「復次，行禪者覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_046:0714c06_19": "彼思餘小想，修習第三禪道，彼行禪者便作是念：『我心修習正思，快樂息寂，從第二禪趣第三禪，是勝息寂。』",
    "T01n0026_046:0714c08_20": "彼行禪者不知如真，『寧可思厭相應想入第二禪，不應思餘小想入第三禪。』",
    "T01n0026_046:0714c10_21": "彼不知如真已，不覺彼心而便失定，如是行禪者衰退而謂熾盛。",
    "T01n0026_046:0714c12_22": "「復次，行禪者離於喜欲，捨無求遊，正念正智而身覺樂。",
    "T01n0026_046:0714c13_23": "謂聖所說、聖所捨、念、樂住、空，得第三禪成就遊。",
    "T01n0026_046:0714c14_24": "彼思餘小想，修習第四禪道，彼行禪者便作是念：『我心修習正思，快樂息寂，從第三禪趣第四禪，是勝息寂。』",
    "T01n0026_046:0714c17_25": "彼行禪者不知如真，『寧可思厭相應想入第三禪，不應思餘小想入第四禪。』",
    "T01n0026_046:0714c19_26": "彼不知如真已，不覺彼心而便失定，如是行禪者衰退而謂熾盛。",
    "T01n0026_046:0714c20_27": "「復次，行禪者樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_046:0714c22_28": "彼思餘小想，修習無量空處道，彼行禪者便作是念：『我心修習正思，快樂息寂，從第四禪趣無量空處，是勝息寂。』",
    "T01n0026_046:0714c25_29": "彼行禪者不知如真，『寧可思厭相應想入第四禪，不應思餘小想入無量空處。』",
    "T01n0026_046:0714c27_30": "彼不知如真已，不覺彼心而便失定，如是行禪者衰退而謂熾盛。",
    "T01n0026_046:0714c28_31": "「復次，行禪者度一切色想，滅有對想，不念若干想，無量空，是無量空處成就遊。",
    "T01n0026_046:0715a01_32": "彼思餘小想，修習無量識處道，彼行禪者便作是念：『我心修習正思，快樂息寂，從無量空處趣無量識處，是勝息寂。』",
    "T01n0026_046:0715a04_33": "彼行禪者不知如真，『寧可思厭相應想入無量空處，不應思餘小想入無量識處。』",
    "T01n0026_046:0715a06_34": "彼不知如真已，不覺彼心而便失定，如是行禪者衰退而謂熾盛。",
    "T01n0026_046:0715a07_35": "「復次，行禪者度一切無量空處，無量識處，是無量識處成就遊。",
    "T01n0026_046:0715a09_36": "彼思餘小想，修習無所有處道，彼行禪者便作是念：『我心修習正思，快樂息寂，從無量識處趣至無所有處，是勝息寂。』",
    "T01n0026_046:0715a12_0": "彼行禪者不知如真，『寧可思厭相應想入無量識處，不應思餘小想入無所有處。』",
    "T01n0026_046:0715a13_1": "彼不知如真已，不覺彼心而便失定，如是行禪者衰退而謂熾盛。",
    "T01n0026_046:0715a15_2": "「復次，行禪者度一切無量識處，無所有，是無所有處成就遊。",
    "T01n0026_046:0715a16_3": "彼思餘小想，修習非有想非無想處道，彼行禪者便作是念：『我心修習正思，快樂息寂，從無所有處趣非有想非無想處，是勝息寂。』",
    "T01n0026_046:0715a19_4": "彼行禪者不知如真，『寧可思厭相應想入無所有處，不應思餘小想入非有想非無想處。』",
    "T01n0026_046:0715a21_5": "彼不知如真已，不覺彼心而便失定，如是行禪者衰退而謂熾盛。",
    "T01n0026_046:0715a23_6": "「云何行禪者衰退則知衰退如真？",
    "T01n0026_046:0715a24_7": "彼行禪者所行、所相、所標，度一切無所有處，非有想非無想，是非有想非無想處成就遊。",
    "T01n0026_046:0715a26_8": "彼不受此行，不念此，相、標，唯行無所有處相應念想本退具，彼行禪者便作是念：『我心離本相，更趣餘處，失非有想非無想處，滅定也。』",
    "T01n0026_046:0715a29_9": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715b02_10": "「復次，行禪者所行、所相、所標，度一切無量識處，無所有，是無所有處成就遊。",
    "T01n0026_046:0715b03_11": "彼不受此行，不念此相、標，唯行無量識處相應念想本所行。",
    "T01n0026_046:0715b05_12": "彼行禪者便作是念：『我心離本相，更趣餘處，失無所有處，滅定也。』",
    "T01n0026_046:0715b06_13": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715b08_14": "「復次，行禪者所行、所相、所標，度一切無量空處，無量識，是無量識處成就遊。",
    "T01n0026_046:0715b10_15": "彼不受此行，不念此相、標，唯行無量空處相應念想本退具，彼行禪者便作是念：『我心離本相，更趣餘處，失無量識處，滅定也。』",
    "T01n0026_046:0715b13_16": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715b14_17": "「復次，行禪者所行、所相、所標，度一切色想，滅有對想，不念若干想，無量空，是無量空處成就遊。",
    "T01n0026_046:0715b17_0": "彼不受此行，不念此相、標，唯行色樂相應念想本退具，彼行禪者便作是念：『我心離本相，更趣餘處，失無量空處，滅定也。』",
    "T01n0026_046:0715b19_1": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715b21_2": "「復次，行禪者所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_046:0715b23_3": "彼不受此行，不念此相、標，唯行第三禪相應念想本退具，彼行禪者便作是念：『我心離本相，更趣餘處，失第四禪，滅定也。』",
    "T01n0026_046:0715b26_4": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715b28_0": "「復次，行禪者所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_046:0715c01_1": "彼不受此行，不念此相、標，唯行第二禪相應念想本退具，彼行禪者便作是念：『我心離本相，更趣餘處，失第三禪，滅定也。』",
    "T01n0026_046:0715c04_2": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715c06_3": "「復次，行禪者所行、所相、所標，覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_046:0715c08_4": "彼不受此行，不念此相、標，唯行初禪相應念想本退具，彼行禪者便作是念：『我心離本相，更趣餘處，失第二禪，滅定也。』",
    "T01n0026_046:0715c11_5": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715c12_6": "「復次，行禪者所行、所相、所標，離欲、離惡不善之法，有覺、有觀，離生喜、樂，得初禪成就遊。",
    "T01n0026_046:0715c14_7": "彼不受此行，不念此相、標，唯行欲樂相應念想本退具，彼行禪者便作是念：『我心離本相，更趣餘處，失初禪，滅定也。』",
    "T01n0026_046:0715c17_8": "彼知如真已，於如不退，意不失定，如是行禪者衰退則知衰退如真。",
    "T01n0026_046:0715c19_9": "「云何行禪者熾盛則知熾盛如真？",
    "T01n0026_046:0715c19_10": "彼行禪者離欲、離惡不善之法，有覺、有觀，離生喜、樂，得初禪成就遊。",
    "T01n0026_046:0715c21_11": "彼心修習正思，快樂息寂，則從初禪趣第二禪，是勝息寂。",
    "T01n0026_046:0715c22_12": "彼行禪者便作是念：『我心修習正思，快樂息寂，則從初禪趣第二禪，是勝息寂。』",
    "T01n0026_046:0715c24_13": "彼知如真已，便覺彼心而不失定，如是行禪者熾盛則知熾盛如真。",
    "T01n0026_046:0715c26_14": "「復次，行禪者覺、觀已息，內靖、一心，無覺、無觀，定生喜、樂，得第二禪成就遊，彼心修習正思，快樂息寂，從第二禪趣第三禪，是勝息寂。",
    "T01n0026_046:0715c29_15": "彼行禪者便作是念：『我心修習正思，快樂息寂，從第二禪趣第三禪，是勝息寂。』",
    "T01n0026_046:0716a02_16": "彼知如真已，便覺彼心而不失定，如是行禪者熾盛則知熾盛如真。",
    "T01n0026_046:0716a04_0": "「復次，行禪者離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_046:0716a06_1": "彼心修習正思，快樂息寂，從第三禪趣第四禪，是勝息寂。",
    "T01n0026_046:0716a07_2": "彼行禪者便作是念：『我心修習正思，快樂息寂，從第三禪趣第四禪，是勝息寂。』",
    "T01n0026_046:0716a09_3": "彼知如真已，便覺彼心而不失定，如是行禪者熾盛則知熾盛如真。",
    "T01n0026_046:0716a11_4": "「復次，行禪者樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_046:0716a12_5": "彼心修習正思，快樂息寂，從第四禪趣無量空處，是勝息寂。",
    "T01n0026_046:0716a14_6": "彼行禪者便作是念：『我心修習正思，快樂息寂，從第四禪趣無量空處，是勝息寂。』",
    "T01n0026_046:0716a16_7": "彼知如真已，便覺彼心而不失定，如是行禪者熾盛則知熾盛如真。",
    "T01n0026_046:0716a17_8": "「復次，行禪者度一切色想，滅有對想，不念若干想，無量空，是無量空處成就遊。",
    "T01n0026_046:0716a19_9": "彼心修習正思，快樂息寂，從無量空處趣無量識處，是勝息寂。",
    "T01n0026_046:0716a21_10": "彼行禪者便作是念：『我心修習正思，快樂息寂，從無量空處趣無量識處，是勝息寂。』",
    "T01n0026_046:0716a23_11": "彼知如真已，便覺彼心而不失定，如是行禪者熾盛則知熾盛如真。",
    "T01n0026_046:0716a24_12": "「復次，行禪者度一切無量空處，無量識，是無量識處成就遊。",
    "T01n0026_046:0716a26_13": "彼心修習正思，快樂息寂，從無量識處趣無所有處，是勝息寂。",
    "T01n0026_046:0716a27_14": "彼行禪者便作是念：『我心修習正思，快樂息寂，從無量識處趣無所有處，是勝息寂。』",
    "T01n0026_046:0716a29_15": "彼知如真已，便覺彼心而不失定，如是行禪者熾盛則知熾盛如真。",
    "T01n0026_046:0716b02_16": "「復次，行禪者度一切無量識處，無所有，是無所有處成就遊。",
    "T01n0026_046:0716b03_17": "彼心修習正思，快樂息寂，從無所有處趣非有想非無想處，是勝息寂。",
    "T01n0026_046:0716b05_18": "彼行禪者便作是念：『我心修習正思，快樂息寂，從無所有處趣非有想非無想處，是勝息寂。』",
    "T01n0026_046:0716b07_19": "彼知如真已，便覺彼心而不失定，如是行禪者熾盛則知熾盛如真。",
    "T01n0026_046:0716b09_20": "世間實有是四種行禪者，因此故說。」",
    "T01n0026_046:0716b10_21": "佛說如是。",
    "T01n0026_046:0716b10_22": "彼諸比丘聞佛所說，歡喜奉行。",
    "T01n0026_046:0716b12_0": "行禪經第五竟(二千五百七十七字)（一七七）中阿含心品說經第六(第四分別誦)我聞如是：一時，佛遊拘樓瘦劒摩瑟曇拘樓都邑。",
    "T01n0026_046:0716b16_1": "爾時，世尊告諸比丘：「我今當為汝等說法，初妙、中妙、竟亦妙，有義有文，具足清淨，顯現梵行，名四種說經。",
    "T01n0026_046:0716b18_2": "如四種說經分別其義。",
    "T01n0026_046:0716b19_3": "諦聽，諦聽，善思念之，我今當說。」",
    "T01n0026_046:0716b20_0": "時，諸比丘受教而聽。",
    "T01n0026_046:0716b20_1": "佛言：「云何四種說經分別其義？",
    "T01n0026_046:0716b21_2": "若有比丘所行、所相、所標，離欲、離惡不善之法，有覺、有觀，離生喜、樂，得初禪成就遊。",
    "T01n0026_046:0716b23_3": "彼不受此行，不念此相、標，唯行欲樂相應念想退轉具。",
    "T01n0026_046:0716b24_4": "彼比丘應當知，『我生此法，不住、不進，亦復不厭，我生此法而令我退，然我此定不得久住。』",
    "T01n0026_046:0716b26_5": "彼比丘應如是知。",
    "T01n0026_046:0716b27_0": "「復次，比丘所行、所相、所標，離欲、離惡不善之法，有覺、有觀，離生喜、樂，得初禪成就遊。",
    "T01n0026_046:0716b28_1": "彼受此行，念此相、標，立念如法，令住一意。",
    "T01n0026_046:0716b29_2": "彼比丘應當知，『我生此法，不退、不進，亦復不厭，我生此法能令我住，而我此定必得久住。』",
    "T01n0026_046:0716c03_3": "彼比丘應如是知。",
    "T01n0026_046:0716c03_4": "「復次，比丘所行、所相、所標，離欲、離惡不善之法，有覺、有觀，離生喜、樂，得初禪成就遊。",
    "T01n0026_046:0716c05_5": "彼不受此行，不念此相、標，唯行第二禪相應念想昇進具。",
    "T01n0026_046:0716c06_6": "彼比丘應當知，『我生此法，不退、不住，亦復不厭，我生此法令我昇進，如是不久當得第二禪。』",
    "T01n0026_046:0716c09_7": "彼比丘應如是知。",
    "T01n0026_046:0716c09_8": "「復次，比丘所行、所相、所標，離欲、離惡不善之法，有覺、有觀，離生喜、樂，得初離成就遊。",
    "T01n0026_046:0716c11_9": "彼不受此行，不念此相、標，唯行滅息相應念想無欲具。",
    "T01n0026_046:0716c12_10": "彼比丘應當知，『我生此法，不退、不住，亦不昇進，我生此法能令我厭，如是不久當得漏盡。』",
    "T01n0026_046:0716c14_11": "彼比丘應如是知。",
    "T01n0026_046:0716c15_12": "「復次，比丘所行、所相、所標，覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_046:0716c17_13": "彼不受此行，不念此相、標，唯行初禪相應念想退轉具。",
    "T01n0026_046:0716c18_14": "彼比丘應當知，『我生此法，不住、不進，亦復不厭，我生此法而令我退，然我此定不得久住。』",
    "T01n0026_046:0716c20_15": "彼比丘應如是知。",
    "T01n0026_046:0716c21_16": "「復次，比丘所行、所相、所標，覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_046:0716c23_17": "彼受此行，念此相、標，立念如法，令住一意。",
    "T01n0026_046:0716c24_18": "彼比丘應當知，『我生此法，不退、不進，亦復不厭，我生此法能令我住，而我此定必得久住。』",
    "T01n0026_046:0716c26_19": "彼比丘應如是知。",
    "T01n0026_046:0716c26_20": "「復次，比丘所行、所相、所標，覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_046:0716c28_21": "彼不受此行，不念此相、標，唯行第三禪相應念想昇進具。",
    "T01n0026_046:0716c29_22": "彼比丘應當知，『我生此法，不退、不住，亦復不厭，我生此法令我昇進，如是不久當得第三禪。』",
    "T01n0026_046:0717a03_23": "彼比丘應如是知。",
    "T01n0026_046:0717a03_24": "「復次，比丘所行、所相、所標，覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_046:0717a05_25": "彼不受此行，不念此相、標，唯行滅息相應念想無欲具。",
    "T01n0026_046:0717a06_26": "彼比丘應當知，『我生此法，不退、不住，亦不昇進，我生此法能令我厭，如是不久當得漏盡。』",
    "T01n0026_046:0717a09_0": "彼比丘應如是知。",
    "T01n0026_046:0717a09_1": "「復次，比丘所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_046:0717a12_2": "彼不受此行，不念此相、標，唯行第二禪相應念想退轉具。",
    "T01n0026_046:0717a13_3": "彼比丘應當知，『我生此法，不住、不進，亦復不厭，我生此法而令我退，然我此定不得久住。』",
    "T01n0026_046:0717a15_4": "彼比丘應如是知。",
    "T01n0026_046:0717a16_0": "「復次，比丘所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_046:0717a18_1": "彼受此行，念此相、標，立念如法，令住一意。",
    "T01n0026_046:0717a19_2": "彼比丘應當知，『我生此法，不退、不進，亦復不厭，我生此法能令我住，而我此定必得久住。』",
    "T01n0026_046:0717a21_3": "彼比丘應如是知。",
    "T01n0026_046:0717a22_4": "「復次，比丘所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_046:0717a24_5": "彼不受此行，不念此相、標，唯行第四禪相應念想昇進具。",
    "T01n0026_046:0717a26_6": "彼比丘應當知，『我生此法，不退、不住，亦復不厭，我生此法令我昇進，如是不久當得第四禪。』",
    "T01n0026_046:0717a28_7": "彼比丘應如是知。",
    "T01n0026_046:0717a28_8": "「復次，比丘所行、所相，所標，離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_046:0717b02_9": "彼不受此行，不念此相、標，唯行滅息相應念想無欲具。",
    "T01n0026_046:0717b03_10": "彼比丘應當知，『我生此法，不退、不住，亦不昇進，我生此法能令我厭，如是不久當得漏盡。』",
    "T01n0026_046:0717b06_11": "彼比丘應如是知。",
    "T01n0026_046:0717b06_12": "「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_046:0717b08_13": "彼不受此行，不念此相、標，唯行第三禪相應念想退轉具。",
    "T01n0026_046:0717b10_0": "彼比丘應當知，『我生此法，不住、不進，亦復不厭，我生此法而令我退，然我此定不得久住。』",
    "T01n0026_046:0717b12_1": "彼比丘應如是知。",
    "T01n0026_046:0717b12_2": "「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_046:0717b14_3": "彼受此行，念此相、標，立念如法，令住一意。",
    "T01n0026_046:0717b15_4": "彼比丘應當知，『我生此法，不退、不進，亦復不厭，我生此法能令我住，而我此定必得久住。』",
    "T01n0026_046:0717b17_5": "彼比丘應如是知。",
    "T01n0026_046:0717b18_6": "「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_046:0717b20_7": "彼不受此行，不念此相、標，唯行無量空處相應念想昇進具。",
    "T01n0026_046:0717b21_8": "彼比丘應當知，『我生此法，不退、不住，亦復不厭，我生此法令我昇進，如是不久當得無量空處。』",
    "T01n0026_046:0717b23_9": "彼比丘應如是知。",
    "T01n0026_046:0717b24_10": "「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_046:0717b26_11": "彼不受此行，不念此相、標，唯行滅息相應念想無欲具。",
    "T01n0026_046:0717b27_12": "彼比丘應當知，『我生此法，不退、不住，亦不昇進，我生此法能令我厭，如是不久當得漏盡。』",
    "T01n0026_046:0717b29_13": "彼比丘應如是知。",
    "T01n0026_046:0717c01_14": "「復次，比丘所行、所相、所標，度一切色想，滅有對想，不念若干想，無量空，是無量空處成就遊。",
    "T01n0026_046:0717c03_15": "彼不受此行，不念此相、標，唯行色樂相應念想退轉具。",
    "T01n0026_046:0717c04_16": "彼比丘應當知，『我生此法，不住、不進，亦復不厭，我生此法而令我退，然我此定不得久住。』",
    "T01n0026_046:0717c06_17": "彼比丘應如是知。",
    "T01n0026_046:0717c07_18": "「復次，比丘所行、所相、所標，度一切色想，滅有對想，不念若干想，無量空，是無量空處成就遊。",
    "T01n0026_046:0717c09_19": "彼受此行，念此相、標，立念如法，令住一意。",
    "T01n0026_046:0717c10_20": "彼比丘應當知，『我生此法，不退、不進，亦復不厭，我生此法能令我住，而我此定必得久住。』",
    "T01n0026_046:0717c12_21": "彼比丘應如是知。",
    "T01n0026_046:0717c12_22": "「復次，比丘所行、所相、所標，度一切色想，滅有對想，不念若干想，無量空，是無量空處成就遊。",
    "T01n0026_046:0717c14_23": "彼不受此行，不念此相、標，唯行無量識處相應念想昇進具。",
    "T01n0026_046:0717c16_24": "彼比丘應當知，『我生此法，不退、不住，亦復不厭，我生此法令我昇進，如是不久當得無量識處。』",
    "T01n0026_046:0717c18_25": "彼比丘應如是知。",
    "T01n0026_046:0717c19_0": "「復次，比丘所行、所相、所標，度一切色想，滅有對想，不念若干想，無量空，是無量空處成就遊。",
    "T01n0026_046:0717c21_1": "彼不受此行，不念此相、標，唯行滅息相應念想無欲具。",
    "T01n0026_046:0717c22_2": "彼比丘應當知，『我生此法，不退、不住，亦不昇進，我生此法能令我厭，如是不久當得漏盡。』",
    "T01n0026_046:0717c24_3": "彼比丘應如是知。",
    "T01n0026_046:0717c25_4": "「復次，比丘所行、所相、所標，度一切無量空處，無量識，是無量識處成就遊。",
    "T01n0026_046:0717c26_5": "彼不受此行，不念此相、標，唯行無量空處相應念想退轉具。",
    "T01n0026_046:0717c28_6": "彼比丘應當知，『我生此法，不住、不進，亦復不厭，我生此法而令我退，然我此定不得久住。』",
    "T01n0026_046:0718a01_7": "彼比丘應如是知。",
    "T01n0026_046:0718a01_8": "「復次，比丘所行、所相、所標，度一切無量空處，無量識，是無量識處成就遊。",
    "T01n0026_046:0718a03_9": "彼受此行，念此相、標，立念如法，令住一意。",
    "T01n0026_046:0718a04_10": "彼比丘應當知，『我生此法，不退、不進，亦復不厭，我生此法能令我住，而我此定必得久住。』",
    "T01n0026_046:0718a06_11": "彼比丘應如是知。",
    "T01n0026_046:0718a07_0": "「復次，比丘所行、所相、所標，度一切無量空處，無量識，是無量識處成就遊。",
    "T01n0026_046:0718a08_1": "彼不受此行，不念此相、標，唯行無所有處相應念想昇進具。",
    "T01n0026_046:0718a10_2": "彼比丘應當知，『我生此法，不退、不住，亦復不厭，我生此法令我昇進，如是不久當得無所有處。』",
    "T01n0026_046:0718a12_3": "彼比丘應如是知。",
    "T01n0026_046:0718a12_4": "「復次，比丘所行、所相、所標，度一切無量空處，無量識，是無量識處成就遊。",
    "T01n0026_046:0718a14_5": "彼不受此行，不念此相、標，唯行滅息相應念想無欲具。",
    "T01n0026_046:0718a15_6": "彼比丘應當知，『我生此法，不退、不住，亦不昇進，我生此法能令我厭，如是不久當得漏盡。』",
    "T01n0026_046:0718a18_7": "彼比丘應如是知。",
    "T01n0026_046:0718a18_8": "「復次，比丘所行、所相、所標，度一切無量識處，無所有，是無所有處成就遊。",
    "T01n0026_046:0718a20_9": "彼不受此行，不念此相、標，唯行無量識處相應念想退轉具。",
    "T01n0026_046:0718a21_10": "彼比丘應當知，『我生此法，不住、不進，亦復不厭，我生此法而令我退，然我此定不得久住。』",
    "T01n0026_046:0718a23_11": "彼比丘應如是知。",
    "T01n0026_046:0718a24_12": "「復次，比丘所行、所相、所標，度一切無量識處，無所有，是無所有處成就遊。",
    "T01n0026_046:0718a25_13": "彼受此行，念此相、標，立念如法，令住一意。",
    "T01n0026_046:0718a26_14": "彼比丘應當知，『我生此法，不退、不進，亦復不厭，我生此法能令我住，而我此定必得久住。』",
    "T01n0026_046:0718a28_15": "彼比丘應如是知。",
    "T01n0026_046:0718a29_16": "「復次，比丘所行、所相、所標，度一切無量識處，無所有，是無所有處成就遊。",
    "T01n0026_046:0718b02_17": "彼不受此行，不念此相、標，唯行非有想非無想處相應念想昇進具。",
    "T01n0026_046:0718b03_18": "彼比丘應當知，『我生此法，不退、不住，亦復不厭，我生此法令我昇進，如是不久當得非有想非無想處。』",
    "T01n0026_046:0718b06_19": "彼比丘應如是知。",
    "T01n0026_046:0718b06_20": "「復次，比丘所行、所相、所標，度一切無量識處，無所有，是無所有處成就遊。",
    "T01n0026_046:0718b08_21": "彼不受此行，不念此相、標，唯行厭相應念想無欲具。",
    "T01n0026_046:0718b09_22": "彼比丘應當知，『我生此法，不退、不住，亦不昇進，我生此法能令我厭。",
    "T01n0026_046:0718b11_23": "如是，不久當得漏盡。』",
    "T01n0026_046:0718b11_24": "彼比丘應如是知。",
    "T01n0026_046:0718b12_25": "「有想有知，齊是得知，乃至非有想非無想處行餘第一有，行禪比丘者，從是起當為彼說。」",
    "T01n0026_046:0718b14_26": "佛說如是。",
    "T01n0026_046:0718b14_27": "彼諸比丘聞佛所說，歡喜奉行。",
    "T01n0026_046:0718b16_0": "說經第六竟(二千八百二十字)",
    "T01n0026_046:0718b17_0": "中阿含經卷第四十六(六千三百九十七字)"
}