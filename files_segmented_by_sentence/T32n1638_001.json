[
    {
        "source_sentence": "集諸法寶最上義論卷上",
        "from": "T32n1638_001:0150a23_0",
        "context_with_next_sentence": true
    },
    {
        "source_sentence": "善寂菩薩造",
        "from": "T32n1638_001:0150a25_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光",
        "from": "T32n1638_001:0150a26_0",
        "context_with_next_sentence": true
    },
    {
        "source_sentence": "祿卿傳法大師賜紫臣施護奉　詔譯歸命一切佛，歸命諸法藏，頂禮一切智，廣大甚深理。",
        "from": "T32n1638_001:0150b01_3",
        "context_with_next_sentence": true
    },
    {
        "source_sentence": "我今造論，名曰寶上，是諸法中最上真實決定勝義。",
        "from": "T32n1638_001:0150b02_6",
        "context_with_next_sentence": true
    },
    {
        "source_sentence": "論曰：",
        "from": "T32n1638_001:0150b02_9",
        "context_with_next_sentence": true
    },
    {
        "source_sentence": "若人若天及諸情類，從無始來癡暗為因，有語言道是惡趣根。",
        "from": "T32n1638_001:0150b03_16",
        "context_with_next_sentence": true
    },
    {
        "source_sentence": "若有樂入彼一切智清淨界者，是故歸命佛曰光明。",
        "from": "T32n1638_001:0150b05_1",
        "context_with_next_sentence": true
    },
    {
        "source_sentence": "此中云何所謂離我等性及一切因？",
        "from": "T32n1638_001:0150b05_16",
        "context_with_next_sentence": true
    },
    {
        "source_sentence": "當知一切煩惱業生雜染等法，無初無住而無實體，雖有所生與夢幻等，如夢幻故從分別起。",
        "from": "T32n1638_001:0150b07_19",
        "context_with_next_sentence": true
    },
    {
        "source_sentence": "當知諸法皆從緣生，是故諸佛緣生義中，宣說諸法諸物性空、空無自性，而亦不應於中作無實想。",
        "from": "T32n1638_001:0150b10_4",
        "context_with_next_sentence": true
    },
    {
        "source_sentence": "是故清淨阿賴耶識，雖有所受而無所著，此義甚深又復廣大，諸經教中皆如是說。",
        "from": "T32n1638_001:0150b12_2",
        "context_with_next_sentence": true
    },
    {
        "source_sentence": "諸有樂欲求解脫者，應當如實覺了諸法。",
        "from": "T32n1638_001:0150b13_1",
        "context_with_next_sentence": true
    },
    {
        "source_sentence": "當知諸法不離於識，若離識者是性即斷，是故法中無實有性。",
        "from": "T32n1638_001:0150b14_8",
        "context_with_next_sentence": true
    },
    {
        "source_sentence": "《法集經》中作如是說。",
        "from": "T32n1638_001:0150b14_19",
        "context_with_next_sentence": true
    },
    {
        "source_sentence": "若法是實、若法不實，若有自性、若無自性，是二不應將幻喻等，諸法非有性而亦非無性。",
        "from": "T32n1638_001:0150b16_18",
        "context_with_next_sentence": true
    },
    {
        "source_sentence": "此中所說若實無性，無性名空，空即成斷。",
        "from": "T32n1638_001:0150b17_18",
        "context_with_next_sentence": true
    },
    {
        "source_sentence": "若實有性，是性為常。",
        "from": "T32n1638_001:0150b18_8",
        "context_with_next_sentence": true
    },
    {
        "source_sentence": "當知言空與非空異，離空非空亦無所得。",
        "from": "T32n1638_001:0150b19_6",
        "context_with_next_sentence": true
    },
    {
        "source_sentence": "又如明暗二不相合，離暗離明俱無所得。",
        "from": "T32n1638_001:0150b20_5",
        "context_with_next_sentence": true
    },
    {
        "source_sentence": "是故應知，此中所說明不現前暗云何離？",
        "from": "T32n1638_001:0150b21_4",
        "context_with_next_sentence": true
    },
    {
        "source_sentence": "智之與愚二不相合，離智離愚亦無所得，非智非愚是二中間我想皆空。",
        "from": "T32n1638_001:0150b22_16",
        "context_with_next_sentence": true
    },
    {
        "source_sentence": "彼一切法無內無外亦無中間，無法可取、無法可捨。",
        "from": "T32n1638_001:0150b24_1",
        "context_with_next_sentence": true
    },
    {
        "source_sentence": "《寶積經》中作如是說。",
        "from": "T32n1638_001:0150b24_12",
        "context_with_next_sentence": true
    },
    {
        "source_sentence": "若說言有此為一邊，若說言無是為二邊，若一若二若彼中間，皆無有相而不可見，無相見故亦不可說。",
        "from": "T32n1638_001:0150b27_6",
        "context_with_next_sentence": true
    },
    {
        "source_sentence": "無形無像不可表示，無種類法無所攝藏，亦非中邊有所安立，此中所說是真實說。",
        "from": "T32n1638_001:0150b29_4",
        "context_with_next_sentence": true
    },
    {
        "source_sentence": "性與無性本來如是，作此解者真觀聖諦，能離貪等煩惱過失。",
        "from": "T32n1638_001:0150c01_13",
        "context_with_next_sentence": true
    },
    {
        "source_sentence": "設復煩惱有所生起，於聖諦中而無所著。",
        "from": "T32n1638_001:0150c02_12",
        "context_with_next_sentence": true
    },
    {
        "source_sentence": "若如是知如是解者，即得如來功德聚身，作師子吼轉大法輪，普令一切皆悉見聞。",
        "from": "T32n1638_001:0150c04_10",
        "context_with_next_sentence": true
    },
    {
        "source_sentence": "《楞伽經》中作如是說。",
        "from": "T32n1638_001:0150c05_1",
        "context_with_next_sentence": true
    },
    {
        "source_sentence": "我語無相而不可取。",
        "from": "T32n1638_001:0150c06_8",
        "context_with_next_sentence": true
    },
    {
        "source_sentence": "《轉識經》中作如是說。",
        "from": "T32n1638_001:0150c06_19",
        "context_with_next_sentence": true
    },
    {
        "source_sentence": "離識有法理不相應。",
        "from": "T32n1638_001:0150c07_8",
        "context_with_next_sentence": true
    },
    {
        "source_sentence": "《授記經》中作如是說。",
        "from": "T32n1638_001:0150c07_19",
        "context_with_next_sentence": true
    },
    {
        "source_sentence": "當知識心遍一切法。",
        "from": "T32n1638_001:0150c08_8",
        "context_with_next_sentence": true
    },
    {
        "source_sentence": "《十地經》中作如是說。",
        "from": "T32n1638_001:0150c08_19",
        "context_with_next_sentence": true
    },
    {
        "source_sentence": "色法無實不可取捨。",
        "from": "T32n1638_001:0150c09_8",
        "context_with_next_sentence": true
    },
    {
        "source_sentence": "《那耨俱梨經》中作如是說。",
        "from": "T32n1638_001:0150c10_1",
        "context_with_next_sentence": true
    },
    {
        "source_sentence": "若了諸法性，即非智所知，是故此中無實可得，智體無實當知如幻。",
        "from": "T32n1638_001:0150c12_10",
        "context_with_next_sentence": true
    },
    {
        "source_sentence": "諸經教中作如是說。",
        "from": "T32n1638_001:0150c12_19",
        "context_with_next_sentence": true
    },
    {
        "source_sentence": "諸菩薩者隨諸相轉，是相無實義、無所得，勝義諦中言不可立。",
        "from": "T32n1638_001:0150c14_7",
        "context_with_next_sentence": true
    },
    {
        "source_sentence": "《寶雲經》中作如是說。",
        "from": "T32n1638_001:0150c14_18",
        "context_with_next_sentence": true
    },
    {
        "source_sentence": "若本是無，不可言有。",
        "from": "T32n1638_001:0150c15_9",
        "context_with_next_sentence": true
    },
    {
        "source_sentence": "識離分別，名不可立。",
        "from": "T32n1638_001:0150c15_19",
        "context_with_next_sentence": true
    },
    {
        "source_sentence": "彼勝義諦真理離言，而諸物性實無所得，此如是說是決定語，佛所說意破諸無智。",
        "from": "T32n1638_001:0150c17_15",
        "context_with_next_sentence": true
    },
    {
        "source_sentence": "《現愛經》中作如是說。",
        "from": "T32n1638_001:0150c18_5",
        "context_with_next_sentence": true
    },
    {
        "source_sentence": "若言有物是為空者，眾生業報應有染淨，若有染淨即是有作，若有所作即種種相隨世間轉，有相轉故見有所成。",
        "from": "T32n1638_001:0150c21_11",
        "context_with_next_sentence": true
    },
    {
        "source_sentence": "若能安住無顛倒想，即知物性無別實體。",
        "from": "T32n1638_001:0150c22_10",
        "context_with_next_sentence": true
    },
    {
        "source_sentence": "此如是義者，慈氏菩薩問、世尊如實說。",
        "from": "T32n1638_001:0150c23_8",
        "context_with_next_sentence": true
    },
    {
        "source_sentence": "我本無邊，菩提亦無邊，菩提無邊故無菩提可得。",
        "from": "T32n1638_001:0150c24_9",
        "context_with_next_sentence": true
    },
    {
        "source_sentence": "我無邊故無求菩提者，亦無少法是智所知。",
        "from": "T32n1638_001:0150c25_10",
        "context_with_next_sentence": true
    },
    {
        "source_sentence": "唯諸佛智而能照了，彼真如法即是無性，無性即是如來，如來者即是無生性。",
        "from": "T32n1638_001:0150c27_5",
        "context_with_next_sentence": true
    },
    {
        "source_sentence": "《颯鉢多設多經》中作如是說。",
        "from": "T32n1638_001:0150c27_19",
        "context_with_next_sentence": true
    },
    {
        "source_sentence": "彼一切法若說言有，此為常語；",
        "from": "T32n1638_001:0150c28_13",
        "context_with_next_sentence": true
    },
    {
        "source_sentence": "若執為無，即成斷見；",
        "from": "T32n1638_001:0150c29_3",
        "context_with_next_sentence": true
    },
    {
        "source_sentence": "若非有非無，又中間不立。",
        "from": "T32n1638_001:0150c29_15",
        "context_with_next_sentence": true
    },
    {
        "source_sentence": "《寶星經》中作如是說。",
        "from": "T32n1638_001:0151a01_4",
        "context_with_next_sentence": true
    },
    {
        "source_sentence": "貪等煩惱一切染法若解脫者，是無盡相。",
        "from": "T32n1638_001:0151a02_17",
        "context_with_next_sentence": true
    },
    {
        "source_sentence": "若能了知煩惱自性本來清淨，勝義諦中脫無所脫。",
        "from": "T32n1638_001:0151a04_2",
        "context_with_next_sentence": true
    },
    {
        "source_sentence": "若欲真實觀如來者，當觀如來解脫所生，不從因生、不從緣生，非有相生、非分別生，遠離一切名言差別，非色相非色真如，乃至非識相非識真如，非晦非明、非即非離、非見非知，離諸識法非所了別，不於一切識法中住。",
        "from": "T32n1638_001:0151a09_1",
        "context_with_next_sentence": true
    },
    {
        "source_sentence": "若能如是觀如來者，名為正觀；",
        "from": "T32n1638_001:0151a09_15",
        "context_with_next_sentence": true
    },
    {
        "source_sentence": "若他觀者，名為邪觀。",
        "from": "T32n1638_001:0151a10_6",
        "context_with_next_sentence": true
    },
    {
        "source_sentence": "以邪觀故，彼不能見如來真實。",
        "from": "T32n1638_001:0151a10_20",
        "context_with_next_sentence": true
    },
    {
        "source_sentence": "此中所說如實義者，離有離無、非性非無性，如是名為真見如來。",
        "from": "T32n1638_001:0151a12_8",
        "context_with_next_sentence": true
    },
    {
        "source_sentence": "《無垢稱經》中作如是說。",
        "from": "T32n1638_001:0151a12_20",
        "context_with_next_sentence": true
    },
    {
        "source_sentence": "《華嚴經》中，有一天下，問妙吉祥菩薩言：",
        "from": "T32n1638_001:0151a13_19",
        "context_with_next_sentence": true
    },
    {
        "source_sentence": "云何實語、不實語？",
        "from": "T32n1638_001:0151a14_6",
        "context_with_next_sentence": true
    },
    {
        "source_sentence": "一切煩惱云何調伏？",
        "from": "T32n1638_001:0151a14_15",
        "context_with_next_sentence": true
    },
    {
        "source_sentence": "妙吉祥答言：",
        "from": "T32n1638_001:0151a15_1",
        "context_with_next_sentence": true
    },
    {
        "source_sentence": "如人夢中見彼大蛇，是人雖見，非毒所害。",
        "from": "T32n1638_001:0151a15_20",
        "context_with_next_sentence": true
    },
    {
        "source_sentence": "煩惱雖生而無實性，是性清淨而自調伏。",
        "from": "T32n1638_001:0151a16_17",
        "context_with_next_sentence": true
    },
    {
        "source_sentence": "此為實語，非不實語。",
        "from": "T32n1638_001:0151a17_8",
        "context_with_next_sentence": true
    },
    {
        "source_sentence": "又海慧菩薩問不思議梵天言：",
        "from": "T32n1638_001:0151a18_12",
        "context_with_next_sentence": true
    },
    {
        "source_sentence": "法本無證及無所說，云何有佛及諸佛法？",
        "from": "T32n1638_001:0151a19_12",
        "context_with_next_sentence": true
    },
    {
        "source_sentence": "不思議梵天答言：",
        "from": "T32n1638_001:0151a20_1",
        "context_with_next_sentence": true
    },
    {
        "source_sentence": "若佛如來出興於世，及彼演說諸佛法分，若有若無本自如是，本來無說亦無所證。",
        "from": "T32n1638_001:0151a21_17",
        "context_with_next_sentence": true
    },
    {
        "source_sentence": "無說故無聞，無證故無得，但為眾生煩惱業生諸果報性，引生諸佛大菩提心，住諸菩薩悲心境界。",
        "from": "T32n1638_001:0151a24_3",
        "context_with_next_sentence": true
    },
    {
        "source_sentence": "若諸眾生煩惱等性能自調伏，所有諸行而不常行，無求無願，彼煩惱性悉清淨者，諸佛亦復無證無說。",
        "from": "T32n1638_001:0151a26_10",
        "context_with_next_sentence": true
    },
    {
        "source_sentence": "又善財童子言：",
        "from": "T32n1638_001:0151a27_6",
        "context_with_next_sentence": true
    },
    {
        "source_sentence": "當知諸法皆悉如幻，我於幻中而求解脫。",
        "from": "T32n1638_001:0151a28_5",
        "context_with_next_sentence": true
    },
    {
        "source_sentence": "如是等義《華嚴經》說。",
        "from": "T32n1638_001:0151a28_16",
        "context_with_next_sentence": true
    },
    {
        "source_sentence": "當知諸法如幻、如夢、如陽焰、如聚沫、如乾闥婆城。",
        "from": "T32n1638_001:0151b01_2",
        "context_with_next_sentence": true
    },
    {
        "source_sentence": "三界一切法，從識心所生，心如幻故三界如幻。",
        "from": "T32n1638_001:0151b02_3",
        "context_with_next_sentence": true
    },
    {
        "source_sentence": "若有一物有實體者，此說幻喻理不相應。",
        "from": "T32n1638_001:0151b03_2",
        "context_with_next_sentence": true
    },
    {
        "source_sentence": "《三摩地王經》中作如是說。",
        "from": "T32n1638_001:0151b03_15",
        "context_with_next_sentence": true
    },
    {
        "source_sentence": "如上諸義，諸經中說。",
        "from": "T32n1638_001:0151b04_3",
        "context_with_next_sentence": true
    },
    {
        "source_sentence": "復次我今依經略釋餘義。",
        "from": "T32n1638_001:0151b05_10",
        "context_with_next_sentence": true
    },
    {
        "source_sentence": "如妙吉祥菩薩言：",
        "from": "T32n1638_001:0151b05_18",
        "context_with_next_sentence": true
    },
    {
        "source_sentence": "菩提者不可以身得、不可以心得。",
        "from": "T32n1638_001:0151b06_14",
        "context_with_next_sentence": true
    },
    {
        "source_sentence": "若無心即無身，身心離故無為無作，如幻如化。",
        "from": "T32n1638_001:0151b07_16",
        "context_with_next_sentence": true
    },
    {
        "source_sentence": "若如是說為菩提者，諸佛說此是為菩提，能入諸佛平等境界，是故乃可名智莊嚴。",
        "from": "T32n1638_001:0151b09_13",
        "context_with_next_sentence": true
    },
    {
        "source_sentence": "而不莊嚴彼一切智，一切智性不可得故。",
        "from": "T32n1638_001:0151b10_12",
        "context_with_next_sentence": true
    },
    {
        "source_sentence": "菩提無生亦復無滅，不一不異、非此非彼。",
        "from": "T32n1638_001:0151b11_12",
        "context_with_next_sentence": true
    },
    {
        "source_sentence": "諸佛如來咸作是說。",
        "from": "T32n1638_001:0151b12_1",
        "context_with_next_sentence": true
    },
    {
        "source_sentence": "又復譬如世間一切種子而能生長一切芽莖，若無種子芽莖不生。",
        "from": "T32n1638_001:0151b14_10",
        "context_with_next_sentence": true
    },
    {
        "source_sentence": "釋迦菩薩坐菩提場成等正覺，其義亦然，但從緣法而生起故。",
        "from": "T32n1638_001:0151b15_18",
        "context_with_next_sentence": true
    },
    {
        "source_sentence": "雖有所證而無其實，此即說為遊戲神通。",
        "from": "T32n1638_001:0151b16_16",
        "context_with_next_sentence": true
    },
    {
        "source_sentence": "是故當知，無有外法，諸佛如來亦無有性。",
        "from": "T32n1638_001:0151b17_16",
        "context_with_next_sentence": true
    },
    {
        "source_sentence": "是故離識實無一法，若離識者法不生故。",
        "from": "T32n1638_001:0151b18_14",
        "context_with_next_sentence": true
    },
    {
        "source_sentence": "若心能生，心即無生，若法所生，法亦無生。",
        "from": "T32n1638_001:0151b19_14",
        "context_with_next_sentence": true
    },
    {
        "source_sentence": "以是義故，諸佛如來於無生心中說菩提義。",
        "from": "T32n1638_001:0151b20_12",
        "context_with_next_sentence": true
    },
    {
        "source_sentence": "佛說識心能生菩提，亦非識心而能生故。",
        "from": "T32n1638_001:0151b21_12",
        "context_with_next_sentence": true
    },
    {
        "source_sentence": "何以故？",
        "from": "T32n1638_001:0151b21_16",
        "context_with_next_sentence": true
    },
    {
        "source_sentence": "識性空故。",
        "from": "T32n1638_001:0151b22_1",
        "context_with_next_sentence": true
    },
    {
        "source_sentence": "妙吉祥所說是最上真實，於自佛境界中如實而說。",
        "from": "T32n1638_001:0151b23_4",
        "context_with_next_sentence": true
    },
    {
        "source_sentence": "又復諸法皆從緣生，而彼所生亦無自性，是故諸法皆悉如幻。",
        "from": "T32n1638_001:0151b24_12",
        "context_with_next_sentence": true
    },
    {
        "source_sentence": "如幻之言，是如實說。",
        "from": "T32n1638_001:0151b25_2",
        "context_with_next_sentence": true
    },
    {
        "source_sentence": "慈氏菩薩現住如幻三摩地中，是故世尊於是三摩地中與授其記，為表示故。",
        "from": "T32n1638_001:0151b26_16",
        "context_with_next_sentence": true
    },
    {
        "source_sentence": "又復世尊於無數經中宣說諸法從識所現，離生離滅、非有相非攝藏、無起作無止息、不有不無、非常非斷。",
        "from": "T32n1638_001:0151b29_6",
        "context_with_next_sentence": true
    },
    {
        "source_sentence": "當知智性皆悉如幻，況復諸法有所分別。",
        "from": "T32n1638_001:0151c01_4",
        "context_with_next_sentence": true
    },
    {
        "source_sentence": "若有執著斷常語者，彼非正行，佛不許可。",
        "from": "T32n1638_001:0151c02_3",
        "context_with_next_sentence": true
    },
    {
        "source_sentence": "若知諸法非斷非常，彼正相應，說名真實。",
        "from": "T32n1638_001:0151c03_2",
        "context_with_next_sentence": true
    },
    {
        "source_sentence": "於自分外無法可著，亦無有法是心所對，雖於諸法說種種句，但隨諸法為表了故。",
        "from": "T32n1638_001:0151c04_19",
        "context_with_next_sentence": true
    },
    {
        "source_sentence": "當知自識而非他識，於其外義而無少法所可樂欲。",
        "from": "T32n1638_001:0151c06_3",
        "context_with_next_sentence": true
    },
    {
        "source_sentence": "自識無性、他識無性，於自於他亦無異性，彼真實智離有離無。",
        "from": "T32n1638_001:0151c07_11",
        "context_with_next_sentence": true
    },
    {
        "source_sentence": "當知我識亦復非有，補特伽羅蘊語所攝。",
        "from": "T32n1638_001:0151c08_10",
        "context_with_next_sentence": true
    },
    {
        "source_sentence": "是故應知一切佛、一切法皆自分有，若離自分求不可得。",
        "from": "T32n1638_001:0151c09_15",
        "context_with_next_sentence": true
    },
    {
        "source_sentence": "即此所說離有離無是甚深義，諸佛皆說此微妙法，遠離一切取著分別，離此亦復無別所說。",
        "from": "T32n1638_001:0151c11_17",
        "context_with_next_sentence": true
    },
    {
        "source_sentence": "諸迷謬者若著於有，即有善惡界趣二種差別；",
        "from": "T32n1638_001:0151c12_18",
        "context_with_next_sentence": true
    },
    {
        "source_sentence": "若著於無，即無其想剎那生起，是故著有著無俱不相應。",
        "from": "T32n1638_001:0151c14_5",
        "context_with_next_sentence": true
    },
    {
        "source_sentence": "諸佛如來悲心方便宣說此義，謂一切法離有離無。",
        "from": "T32n1638_001:0151c15_8",
        "context_with_next_sentence": true
    },
    {
        "source_sentence": "如是所說，是最上句，是故此說諸法真實。",
        "from": "T32n1638_001:0151c16_7",
        "context_with_next_sentence": true
    },
    {
        "source_sentence": "法無著性非諸所觀，彼無著性離有離無，若如是知是大智者。",
        "from": "T32n1638_001:0151c17_15",
        "context_with_next_sentence": true
    },
    {
        "source_sentence": "當觀虛空無增減、無分量、無邊際，即此虛空出生一切。",
        "from": "T32n1638_001:0151c19_1",
        "context_with_next_sentence": true
    },
    {
        "source_sentence": "清淨識心亦復如是，此心無心一切出生。",
        "from": "T32n1638_001:0151c19_19",
        "context_with_next_sentence": true
    },
    {
        "source_sentence": "又如淨摩尼寶，彼無心故映現一切。",
        "from": "T32n1638_001:0151c20_15",
        "context_with_next_sentence": true
    },
    {
        "source_sentence": "或有問言：",
        "from": "T32n1638_001:0151c21_1",
        "context_with_next_sentence": true
    },
    {
        "source_sentence": "云何分位而無能取？",
        "from": "T32n1638_001:0151c21_10",
        "context_with_next_sentence": true
    },
    {
        "source_sentence": "應如是答，謂彼虛空無作邊故，即無能取。",
        "from": "T32n1638_001:0151c22_9",
        "context_with_next_sentence": true
    },
    {
        "source_sentence": "若彼虛空無作邊者，量云何得？",
        "from": "T32n1638_001:0151c23_3",
        "context_with_next_sentence": true
    },
    {
        "source_sentence": "當知一切眾生界如微塵聚，彼一虛空悉能容受，而諸眾生等虛空界無所增減。",
        "from": "T32n1638_001:0151c24_18",
        "context_with_next_sentence": true
    },
    {
        "source_sentence": "若一切有情及一切方分、一切種類、一切形相，一一分別，是中實無一性有所生起。",
        "from": "T32n1638_001:0151c26_17",
        "context_with_next_sentence": true
    },
    {
        "source_sentence": "以是義故，非一性、非多性，一多中間而亦無性。",
        "from": "T32n1638_001:0151c27_19",
        "context_with_next_sentence": true
    },
    {
        "source_sentence": "若言一性，定有所得，即種種性而有差別，有差別性即分別生。",
        "from": "T32n1638_001:0151c29_6",
        "context_with_next_sentence": true
    },
    {
        "source_sentence": "是故一性多性是性平等，若於外義無所取著，於智亦復而無所得。",
        "from": "T32n1638_001:0152a01_16",
        "context_with_next_sentence": true
    },
    {
        "source_sentence": "若於外義無所取著，於智亦復無所生起。",
        "from": "T32n1638_001:0152a02_15",
        "context_with_next_sentence": true
    },
    {
        "source_sentence": "若知識心離諸有相，而彼外法有何分量？",
        "from": "T32n1638_001:0152a03_14",
        "context_with_next_sentence": true
    },
    {
        "source_sentence": "若知識心是諸有相，而彼外法亦何分量？",
        "from": "T32n1638_001:0152a04_13",
        "context_with_next_sentence": true
    },
    {
        "source_sentence": "是故應知於彼外法，實無一性而可生起，如夢等法無實作用。",
        "from": "T32n1638_001:0152a06_2",
        "context_with_next_sentence": true
    },
    {
        "source_sentence": "若言諸法是此，此無自相；",
        "from": "T32n1638_001:0152a06_14",
        "context_with_next_sentence": true
    },
    {
        "source_sentence": "若言諸法是彼，彼亦無實。",
        "from": "T32n1638_001:0152a07_6",
        "context_with_next_sentence": true
    },
    {
        "source_sentence": "若於自心有所了知，即此自心亦復無實。",
        "from": "T32n1638_001:0152a08_4",
        "context_with_next_sentence": true
    },
    {
        "source_sentence": "若如實知者，名覺了識相。",
        "from": "T32n1638_001:0152a08_16",
        "context_with_next_sentence": true
    },
    {
        "source_sentence": "若有一切麁重分別心起，當知皆是煩惱差別所生。",
        "from": "T32n1638_001:0152a09_18",
        "context_with_next_sentence": true
    },
    {
        "source_sentence": "若能了煩惱性、離分別心，即生死、涅盤二俱清淨。",
        "from": "T32n1638_001:0152a11_2",
        "context_with_next_sentence": true
    },
    {
        "source_sentence": "此清淨性即諸法性，是性亦復名為真如，名為實際，亦名為空。",
        "from": "T32n1638_001:0152a12_11",
        "context_with_next_sentence": true
    },
    {
        "source_sentence": "是諸性中若染若淨，實智所觀皆悉平等。",
        "from": "T32n1638_001:0152a13_8",
        "context_with_next_sentence": true
    },
    {
        "source_sentence": "或有問言：",
        "from": "T32n1638_001:0152a13_13",
        "context_with_next_sentence": true
    },
    {
        "source_sentence": "於一切法中何者是不壞？",
        "from": "T32n1638_001:0152a14_5",
        "context_with_next_sentence": true
    },
    {
        "source_sentence": "應如是答：",
        "from": "T32n1638_001:0152a14_10",
        "context_with_next_sentence": true
    },
    {
        "source_sentence": "諸法自因不壞。",
        "from": "T32n1638_001:0152a14_17",
        "context_with_next_sentence": true
    },
    {
        "source_sentence": "云何不壞？",
        "from": "T32n1638_001:0152a15_2",
        "context_with_next_sentence": true
    },
    {
        "source_sentence": "不壞因性故。",
        "from": "T32n1638_001:0152a15_8",
        "context_with_next_sentence": true
    },
    {
        "source_sentence": "若法有性、若法無性，不離自性於二義邊何能安立？",
        "from": "T32n1638_001:0152a16_10",
        "context_with_next_sentence": true
    },
    {
        "source_sentence": "若諸法因及諸作用有所壞者，於一切處理不相應。",
        "from": "T32n1638_001:0152a17_14",
        "context_with_next_sentence": true
    },
    {
        "source_sentence": "諸法實性云何隨轉？",
        "from": "T32n1638_001:0152a18_4",
        "context_with_next_sentence": true
    },
    {
        "source_sentence": "謂彼實性無所住故。",
        "from": "T32n1638_001:0152a18_13",
        "context_with_next_sentence": true
    },
    {
        "source_sentence": "諸法無性云何有因？",
        "from": "T32n1638_001:0152a19_3",
        "context_with_next_sentence": true
    },
    {
        "source_sentence": "離因亦復無別性故。",
        "from": "T32n1638_001:0152a19_12",
        "context_with_next_sentence": true
    },
    {
        "source_sentence": "又諸法實性而無所壞，即壞之名亦復無住，此中亦無差別因性，彼壞滅性無分位故。",
        "from": "T32n1638_001:0152a21_11",
        "context_with_next_sentence": true
    },
    {
        "source_sentence": "諸法真實是常住性，彼常住性非無常性，若離實性別義作用，理不相應；",
        "from": "T32n1638_001:0152a23_4",
        "context_with_next_sentence": true
    },
    {
        "source_sentence": "然諸物性而亦不減。",
        "from": "T32n1638_001:0152a23_13",
        "context_with_next_sentence": true
    },
    {
        "source_sentence": "又非無常性是真實性。",
        "from": "T32n1638_001:0152a24_4",
        "context_with_next_sentence": true
    },
    {
        "source_sentence": "真實性中而有何義？",
        "from": "T32n1638_001:0152a24_13",
        "context_with_next_sentence": true
    },
    {
        "source_sentence": "是所作用無差別性不可分別，彼一切常、遍一切處。",
        "from": "T32n1638_001:0152a25_17",
        "context_with_next_sentence": true
    },
    {
        "source_sentence": "又非無常性是真實性。",
        "from": "T32n1638_001:0152a26_7",
        "context_with_next_sentence": true
    },
    {
        "source_sentence": "真實性中相云何得？",
        "from": "T32n1638_001:0152a26_16",
        "context_with_next_sentence": true
    },
    {
        "source_sentence": "諸不真實此云何立？",
        "from": "T32n1638_001:0152a27_6",
        "context_with_next_sentence": true
    },
    {
        "source_sentence": "諸別異性此云何現？",
        "from": "T32n1638_001:0152a27_15",
        "context_with_next_sentence": true
    },
    {
        "source_sentence": "是故非無常性。",
        "from": "T32n1638_001:0152a28_3",
        "context_with_next_sentence": true
    },
    {
        "source_sentence": "應如是知。",
        "from": "T32n1638_001:0152a28_8",
        "context_with_next_sentence": true
    },
    {
        "source_sentence": "又復當知，無常性者於物性中自類而轉，聚類所現差別因故，所欲為因而生起故。",
        "from": "T32n1638_001:0152b01_5",
        "context_with_next_sentence": true
    },
    {
        "source_sentence": "若或以彼諸無常性，而於此中為決定說，與唯識義理不相應，彼無常性無決定故。",
        "from": "T32n1638_001:0152b03_3",
        "context_with_next_sentence": true
    },
    {
        "source_sentence": "若法不壞亦非不壞，有法剎那而生起故。",
        "from": "T32n1638_001:0152b04_2",
        "context_with_next_sentence": true
    },
    {
        "source_sentence": "若言不壞者，何名無常性？",
        "from": "T32n1638_001:0152b04_14",
        "context_with_next_sentence": true
    },
    {
        "source_sentence": "若非不壞者，又何名因性？",
        "from": "T32n1638_001:0152b05_5",
        "context_with_next_sentence": true
    },
    {
        "source_sentence": "過去、未來法亦如是，皆無物性。",
        "from": "T32n1638_001:0152b05_20",
        "context_with_next_sentence": true
    },
    {
        "source_sentence": "定實分別諸法隨轉隨其分位，此復何因？",
        "from": "T32n1638_001:0152b06_17",
        "context_with_next_sentence": true
    },
    {
        "source_sentence": "謂無住故。",
        "from": "T32n1638_001:0152b07_3",
        "context_with_next_sentence": true
    },
    {
        "source_sentence": "諸有為中現前事滅，即彼後事還復生起，前不可分別引生後分，後不可分別從前分生。",
        "from": "T32n1638_001:0152b09_3",
        "context_with_next_sentence": true
    },
    {
        "source_sentence": "若言諸法此有所得，即於此中起分別因。",
        "from": "T32n1638_001:0152b10_2",
        "context_with_next_sentence": true
    },
    {
        "source_sentence": "若言諸法彼有所得，即於彼中起分別因。",
        "from": "T32n1638_001:0152b11_1",
        "context_with_next_sentence": true
    },
    {
        "source_sentence": "過去、未來無住亦然，是中不應有所分別。",
        "from": "T32n1638_001:0152b11_20",
        "context_with_next_sentence": true
    },
    {
        "source_sentence": "剎那法中可說有壞、不壞義邊，非剎那法若於彼因如是了知，前後中際不可分別。",
        "from": "T32n1638_001:0152b13_16",
        "context_with_next_sentence": true
    },
    {
        "source_sentence": "集諸法寶最上義論卷上",
        "from": "T32n1638_001:0152b14_100",
        "context_with_next_sentence": false
    }
]