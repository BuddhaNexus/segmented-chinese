{
    "X60n1113_001:0092a03_0": " 律苑事規要語序",
    "X60n1113_001:0092a05_0": "翰林侍　講學士奉政大夫知",
    "X60n1113_001:0092a06_0": "制誥同修　國史袁　桷　撰",
    "X60n1113_001:0092a07_0": "余居隣開元寺其戒壇精嚴肅靜過者莫不悚息間遇度僧必一往閱之見其結跏藉草持悕畏想口誦加護不絕天神炳靈至有登壇仆絕不能終事者繇是錐獰夫忞子率罔敢廢懈噫使甞持是心安有所謂地獄也耶悟心源律師定上壇結界等儀式願廣施諸方使人人如初受具足戒時清淨法海與大雄氏告眾無異不然破律犯戒罪刼可勝道哉。",
    "X60n1113_001:0092a14_0": "泰定元年中元日　清容居士袁捔書",
    "X60n1113_001:0092a20_0": " 杭州路明慶大興國寺",
    "X60n1113_001:0092a22_0": "律藏事規備用要語皆宗門之柱石垣藩也四明悟公心源宗師篤於前明慶虎巖宗主一囑苦心二十年圓成二書釐為十卷凡十餘萬言繼志述事固有其人奈工木之費頗夥必藉諸大賢明在家出家菩薩喜開施鑰同成勝事。",
    "X60n1113_001:0092b03_0": "佛三寶有僧有法猶禮樂制度皆是良心律一宗作榘作規故行住坐臥無非大道奈慈苑之廣莫致芳派之芒洋百丈掇拾[(厂@((既旡)日+口))*頁]而之它二祖鈔疏有不能用今則挈爾要領會其旨歸既閑花野草各自春風動搖俾殢雨癡雲不礙山色清淨十萬餘字多多益辨千二百眾井井有條運象長者才肯點頭彫龍工夫方敢下手法既周徧福不唐捐。",
    "X60n1113_001:0092b10_0": "泰定二年三月　日疏",
    "X60n1113_001:0092b11_0": "幹緣　智觀　文郁",
    "X60n1113_001:0092b12_0": "勸緣　明慶住持宗主",
    "X60n1113_001:0092b13_0": "都勸緣　南山澄祖師菩薩",
    "X60n1113_001:0092b20_0": "百丈大智禪師採取律制以為禪林清規舉世盛行而吾家律學者及不及焉然南山靈芝二祖撰鈔疏記文積有年矣至宋咸淳間前明慶寂堂思律師奏準入藏徧行天下實有大功於吾宗也惜乎行事儀式曾未著述每承前住大明慶虎巖宗主累書諄諄囑令徧集近至武林散般若關法會新住明慶[日/折]湖宗師大耆舊子永文郁智觀又請器筆其志甚專是皆律苑龍象也於是再披鈔疏及諮詢律海垢造并參禪林軌式編成律苑事規并備用要語計十萬餘字今併入梓庶可以為後人法則但省悟學識淺陋尚慮缺遺倘木高見宿學改而正之及補諸未足此省悟之所深望也。",
    "X60n1113_001:0092c08_0": "泰定乙丑中元前五日　四明演忠住山省悟書律苑事規目錄卷之一天　結界儀卷之二地　落髮儀玄　受具戒策發儀黃　受五戒儀宇　受十戒儀宙　上壇儀(附加衣說淨)卷之三洪　布薩儀卷之四荒　安居儀日　自恣儀(附鉢位圖)卷之五月　聖節啟建滿散(并牌式)盈　聖節宦請開講昃　千秋節開講辰　聖節祝香宿　聖節放生列　日月蝕祝香伏願張　請雨祈晴祝香伏願寒　大殿藏殿旦望祝聖來　朝廷祈禱暑　如來降誕往　如來涅槃成道秋　盂蘭盆供收　南山靈芝祖忌冬　開山祖忌藏　諸祖忌閏　嗣法師忌餘　九祖頌成　送法衣卷之六歲　專使請住持律　西堂頭首住持呂　頭首受嗣法調　煎點住持當代陽　煎點西堂頭首新命雲　山門官待新命當代專使騰　西堂頭首受命官待致　辭眾上座茶湯雨　見職頭首辭眾露　入院古法結　入院新法為　庫司諸新住持齋霜　開堂祝聖金　新命巡寮生　僧堂持為茶湯麗　檀越諷經水　官待專使玉　留請兩班出　參訪出入崑　交割什物崗　方丈小座湯卷之七劒　煎點住持號　兩班寢堂煎點巨　諸山寢堂煎點闕　尊宿相訪珠　諸山相訪稱　官員相訪夜　施主齋僧光　請名德都講果　兩班進退珍　挂鉢請知事李　侍者進退柰　方丈特為新舊兩班湯菜　官待新舊兩班重　住持垂訪點茶芥　方丈特為新首座茶薑　諸莊監收海　頭首寮交割什物卷之八鹹　住持河　前堂淡　後堂鱗　都監寺潛　懺首羽　維那翔　知客龍　知浴師　知殿火　侍者(燒香書狀請客衣鉢直日)帝　列項職員(副寺典座直歲莊主化主水頭炭頭磨頭園頭樹頭淨頭)鳥　百繩大規繩官　日用清規人　十威儀頌卷之九皇　當代住持涅槃始　遺囑遺書制　龕入文　主喪字　請佛事乃　移龕服　挂真舉哀致祭奠茶湯衣　祭次裳　對靈策發奠茶湯推　出喪挂真奠茶湯位　秉炬挂真遜　入塔國　全身入塔有　唱衣虞　官待陶　孝服唐　兩班悼住持吊　上祭資次民　念誦諸式(宿夜起龕化檀公身入塔法嗣小師入塔誦經)伐　遺囑式罪　佛事資次周　估唱衣單等式發　下遺書商　嗣法師遺書至并遺書式湯　住持後事坐　病僧圓寂朝　浴亡問　諷經道　分剽垂　請佛事抄劄拱　鎻龕諷經致寮平　出喪章　荼毗愛　唱衣育　入塔棃　亡僧後事首　念誦式(保病病重初夜起龕荼毗唱衣)臣　口詞仗　衣單式戎　俵經錢榜式差　三等板帳卷之十遐　相看邇　西堂首座挂塔壹　諸法名勝挂塔體　法眷辨事挂塔卛　新來挂塔(門狀式)賓　方丈回禮歸　謝挂塔茶王　參堂迁齋狀式鳴　請益禮師鳳　開講在　參講樹　晨朝禮白　施主駒　普迴向食　四節土地堂迴向場　楞嚴普迴向化　日用偈章被　歲旦元宵祈禱草　青苗祈禱木　秉白梵音聲圖賴　行堂諸儀及　警眾法器(付月分須知)律苑事規卷第一四明演忠律寺住持嗣祖比丘省悟編述杭州大明慶寺住持嗣祖比丘嗣良參訂天　結界儀(并序)結界一事僧眾大綱像季佛法藉以匡持眾同羯磨託為根本蓋因秉御者鮮以致諳練者稀宋咸淳間四明沙門鈍翁文英律師集結界履歷今取其式外撰普說白席祝香結坐語共二十章如備用要語中擬為後學規則不敢以呈達者幸毋誚焉。",
    "X60n1113_001:0094a24_0": "結界唱相人卒難曉今以寺外土墻門閾石標內外稜正四隅方向以寺前左角為始唱之故為二圖。",
    "X60n1113_001:0094c01_0": "初結三界儀",
    "X60n1113_001:0094c02_0": "○第一日辰時先諷誦祈禱",
    "X60n1113_001:0094c03_0": "未剏結之前鳴鐘集眾於大佛殿啟白祈禱誦大悲呪三七遍先呪沙水遶殿散花洒水撒沙次誦楞嚴呪一遍回向天龍三界州縣所屬地界業主前亡後化土境神明等訖僧眾且散。",
    "X60n1113_001:0094c07_0": "○午後諷誦祈禱",
    "X60n1113_001:0094c08_0": "鳴鐘再集眾仍從大殿舉大悲呪散花沙水周徧寺內及繞寺外循大界標相却回土地堂前立定回向伽藍眾聖訖且散(此是尚翁宗師如此行之不出律制)。",
    "X60n1113_001:0094c11_0": "○初受剏次第(律令日結眾集可悉故今多夜結遊行僧少故)初夜打起眾集法堂主法師昇高座祝香(云云)訖坐本寺兩班問訊次諸眾結界出班問訊維那作梵(云云)訖主法師普說(云云)(如備用要語中)畢下座少歇。",
    "X60n1113_001:0094c15_0": "○中夜剏結三界(僧衣食也集眾行事傳香備如布薩儀中)大打起集眾就僧堂前立定皷絕維那舉聞鐘偈曰。",
    "X60n1113_001:0094c17_0": "　降伏魔力怨　　除結盡無餘　　露地擊犍稚　比丘聞當集　　諸欲聞法人　　度流生死海　聞此妙響音　　盡當雲集此次第眾集法堂依位立定大展三拜跪誦入外偈曰。",
    "X60n1113_001:0094c21_0": "　持戒清淨如滿月　　身口皎潔無瑕穢　大眾和合無違諍　　爾乃可得同結界眾各收具而坐行事三人起散花水誦偈云。",
    "X60n1113_001:0094c24_0": "　散花莊嚴淨光明　　莊嚴寶花以為帳　散眾寶花遍十方　　供養一切諸如來維那作梵行事一人袖香合持坐具出眾至大香爐前設禮跪爐傳三捻香就拜待梵音絕却擡身胡跪誦偈曰。",
    "X60n1113_001:0095a05_0": "　戒香定香解脫香　　光明雲臺遍法界　供艱一切無量佛　　見聞普薰證寂滅○剏結大界主法師白席(如要語中)(了云)今請(某)人唱大界相其人答所成法(某)謹白。",
    "X60n1113_001:0095a09_0": "大德僧听結大界不許傳欲(云云)問集　問和　遣未具　(主法云某甲)比丘起為僧唱四方大界相。",
    "X60n1113_001:0095a11_0": "次唱相師出眾行禮立定唱云。",
    "X60n1113_001:0095a12_0": "大德僧听我比丘為僧唱四方大界相(云云)(如要語中)三唱了唱師復坐(主法云)僧今和合何所作為(答云)結大界羯磨(師云)結大界羯磨仰憑尊眾合掌同心證明成否。",
    "X60n1113_001:0095a16_0": "大德僧听(云云)(白及羯磨結詞並在羯磨經了云)作法既成結界圓滿(白及羯磨與結詞皆問答成否下皆例之)。",
    "X60n1113_001:0095a18_0": "次剏結攝衣界師白席(如用語中　了云)今請(某)人答所成法(某)謹白。",
    "X60n1113_001:0095a20_0": "大德僧听問集　問和　遣未具　索欲　(問云)僧今和合何所作為(答曰)結攝衣界羯磨大眾同心證明作法。",
    "X60n1113_001:0095a23_0": "大德僧聽(云云)(白及羯磨結詞並在羯磨經)。",
    "X60n1113_001:0095a24_0": "後剏結攝食界師白席(了云)今請某人唱淨地相(某)人答所成法(某)謹白。",
    "X60n1113_001:0095b02_0": "大德僧听　問集　問和　遣未具　索欲　(師云)某甲比丘為僧唱淨地相　唱相師出眾具禮唱云大德僧听我比丘為僧唱淨地處所(云云)(如羯磨經中)三唱訖唱相師復坐(師云)僧今和合何所作為(答云)結淨地羯磨(師云)結淨地羯磨仰憑大眾合掌同心證明作法。",
    "X60n1113_001:0095b08_0": "大德僧听此住處(云云)(白及羯磨結詞如羯磨經中)。",
    "X60n1113_001:0095b09_0": "已上剏結僧衣食三種大界竟維那舉處世界梵訖眾念自慶偈云。",
    "X60n1113_001:0095b11_0": "　諸佛出世第一快　　聞法奉行安穩快　大眾和合寂滅快　　眾生離苦安樂快眾僧起立淨地師執手爐云　上來恭依律範行結界法事所萃洪因端為祝延皇帝聖壽萬安皇太后皇齊年皇太子睿筭千秋文武官僚同增祿筭國泰民安時和歲稔不盡良因祝献護法諸天報答四恩三有伽藍真宰護教安僧法界眾生同成種智為是緣念(清淨法身毗盧遮那佛十佛號加南山大智二祖師號至波羅蜜)訖眾僧大展三拜行事人打槌唱三歸依(如說戒儀中改布薩為結界)了眾收具復回僧堂前和南而散。",
    "X60n1113_001:0095b21_0": "○第二日解三界剏結初夜解三界次第黃昏打起集眾於僧堂前誦入堂偈(如前)収具就坐行事三人起散花水誦偈(如前)維那作梵行事一人出眾禮三拜執爐梵訖傳三捻香眾誦偈(如前)次解淨地及衣僧二界白席羯磨次第而作也。",
    "X60n1113_001:0095c02_0": "初解淨地師白席(了云)今請(某)人答所成法(某)謹白　問和索欲等(并如前)但答云解淨地羯磨(詞云)。",
    "X60n1113_001:0095c04_0": "大德僧听此住處共住共布薩(白及羯磨結詞如羯摩經中)。",
    "X60n1113_001:0095c05_0": "次解攝衣界師白席(了云)今請(某)人答所成法(某)謹白　問和索欲(并如前)但答云解不失衣界羯磨(詞云)大德僧听此住處同一住處同一說戒(白及羯磨結詞如羯磨經中)。",
    "X60n1113_001:0095c09_0": "後解大界師白席(了云)今請(某)人答所成法(某)謹白　問和索欲(并同前但)答云解大界羯磨(詞云)。",
    "X60n1113_001:0095c11_0": "大德僧听此住處比丘(云云)(白及羯磨結詞如羯磨經中)　維那作處世界梵訖眾誦自慶偈(如前)起立解界師執手爐(云云)　上來恭依律範行解界法事所萃洪因端為祝延　聖壽萬安(云云)(如前)為是緣念(十佛號加二祖師如常)畢眾展三拜行事人打椎唱三歸依訖收具仍回僧堂前(和南而散)。",
    "X60n1113_001:0095c17_0": "○正結三界儀中夜正結衣食三界",
    "X60n1113_001:0095c18_0": "打起集眾於僧堂前誦聞鐘偈(如前)入法堂設禮誦偈坐定散花水梵音傳香誦偈(並如剏結中)。",
    "X60n1113_001:0095c20_0": "初正結大界師白席(了云)今請(某)人唱大界相(某)人答所成法(某)謹白　問和索欲差唱相人(並如前三遍唱訖)　問何為(答云)結大界羯磨(結界詞語法式前如剏結中)。",
    "X60n1113_001:0095c23_0": "次正結攝衣界師白席(了云)今請(某)人答所成法(某)謹白　問和索欲差唱相人　羯磨問答(并如剏結中)正結三界俱了主法人略敘謝結座(云云)(如要語中)了維那作處世界梵訖眾念自慶偈起立主法執爐祝聖念佛號(並如剏經中)然後白佛乞聖加被俾界域堅窂等語合眾大展三拜行事人打槌唱三歸依仍回僧堂前和南而散。",
    "X60n1113_001:0096a06_0": "○第三日廣誦戒本(法式備於布薩儀中今多行此法故附此)○廣誦一人　秉白一人　作梵一人　行事四人已上結界次第若作法者多可以各分結解白席如只一主法者能餘皆未諳不免從簡於是述白席四章(如要語中)以擬後用各章羯磨歷別作之所有淨地唱相前隨舊出今例攝衣不唱相故此略之其法式次第今亦列之于后。",
    "X60n1113_001:0096a13_0": "剏結攝衣攝食二界總白席(了云)今請(某)人答所成法(某)謹白　問和索欲(如前)總答云結攝衣界羯磨攝食界羯磨　先秉結衣界羯磨　次秉結攝食界羯磨。",
    "X60n1113_001:0096a17_0": "共解攝食攝衣二界總白席(了云)今請(某)人答所成法(某)謹白　問和索欲(如前)但總答云解攝食界羯磨　解攝衣界羯磨　先秉解攝食界羯磨　次秉解攝衣界羯磨。",
    "X60n1113_001:0096a21_0": "正結攝衣攝食二界總白席(了云)今請(某)人答所成法(某)謹白　問和索欲(如前)總答云結攝衣界羯磨結攝食界羯磨　先秉結攝衣界羯磨　次秉結攝食界羯磨。",
    "X60n1113_001:0096b01_0": "共解食衣僧三界總白席(了云)今請(某)人答所成法(某)謹白　問和索欲(如前)總答云解淨地羯磨　解攝衣界羯磨　解大界羯磨　先秉解淨地羯磨　次秉解攝衣界羯磨　後秉解大界羯磨。",
    "X60n1113_001:0096b05_0": "○結解戒場儀",
    "X60n1113_001:0096b06_0": "剏結戒場白席(了云)今請(某)人唱戒場相(某)人答所成法(某)謹白　問和索欲唱相師出眾行禮(與結大界同唱相羯磨詞語如要語中)。",
    "X60n1113_001:0096b09_0": "次解戒場白席(了云)今請某人答所成法某謹白問和索欲(如前)但答云解戒場羯磨。",
    "X60n1113_001:0096b11_0": "正結戒場白席(了云)今請某人唱戒場相某人答所成法某謹白　索欲問和唱相師出眾(並如剏結中)但答云結戒場羯磨(羯磨詞並如羯磨經中)。",
    "X60n1113_001:0096b14_0": "○結界資次榜式",
    "X60n1113_001:0096b15_0": "結大界所(且以五人僧資次排定如人多寡隨宜區處)。",
    "X60n1113_001:0096b16_0": "第一日",
    "X60n1113_001:0096b17_0": "午前集眾行道祈禱某寺律師回向齋",
    "X60n1113_001:0096b18_0": "午後集眾遶寺行道祈禱某寺師回向點心初夜甲寺律師祝香普說中夜乙寺律師剏結大界丁寺律師唱相丙寺律師答法丙寺律師剏結衣界戊寺律師答法丁寺律師剏結淨地戊寺律師唱相乙寺律師答法點心第二日初夜戊寺律師解淨地乙寺律師答法(藥食飯)乙寺律師解攝衣界丁寺律師答法丙寺律師唱大界戊寺律師答法點心中夜甲寺律師正結大界丙寺律師唱相乙寺律師答法丁寺律師正結衣界丙寺律師答法戊寺律師正結食界乙寺律師唱相丁寺律師答法(藥食湯餅)右伏以毗尼藏是佛法延壽命之教經論力微羯磨地之苾蒭秉眾法之區自然休弱眷此精藍雖美其何勝法未加欲免宿煑離別之愆結攝僧衣食之界天人戴師神龍護持端肅身心宜唱三篇之祕誥專懃呪願堅牢萬載之封疆全始全終毋怠毋怱闡　南山宗旨祝北闕睿齡"
}