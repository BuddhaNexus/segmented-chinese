{
    "X08n0240_005:0512b12_0": "大方廣佛華嚴經綱要卷第五",
    "X08n0240_005:0512b13_0": "于闐國三藏沙門實叉難陀　譯經",
    "X08n0240_005:0512b14_0": "清涼山大華嚴寺沙門澄觀　疏義",
    "X08n0240_005:0512b15_0": "明匡山法雲寺憨山沙門德清提挈",
    "X08n0240_005:0512b16_0": "世主妙嚴品第一之五",
    "X08n0240_005:0512b17_0": "復次普賢菩薩摩訶薩入不思議解脫門方便海。",
    "X08n0240_005:0512b17_1": "入如來功德海。",
    "X08n0240_005:0512b18_2": "所謂有解脫門名嚴淨一切佛國土調伏眾生令究竟出離。",
    "X08n0240_005:0512b19_3": "有解脫門名普詣一切如來所修具足功德境界。",
    "X08n0240_005:0512b20_4": "有解脫門名安立一切菩薩地諸大願海。",
    "X08n0240_005:0512b21_5": "有解脫門名普現法界微塵數無量身。",
    "X08n0240_005:0512b21_6": "有解脫門名演說徧一切國土不可思議數差別名。",
    "X08n0240_005:0512b22_7": "有解脫門名一切微塵中悉現無邊諸菩薩神通境界。",
    "X08n0240_005:0512b23_8": "有解脫門名一念中現三世劫成壞事。",
    "X08n0240_005:0512b24_9": "有解脫門名示現一切菩薩諸根海各入自境界。",
    "X08n0240_005:0512c01_10": "有解脫門名能以神通力化現種種身徧無邊法界。",
    "X08n0240_005:0512c02_11": "有解脫門名顯示一切菩薩修行法次第門入一切智廣大方便。",
    "X08n0240_005:0512c03_12": "爾時普賢菩薩摩訶薩以自功德。",
    "X08n0240_005:0512c04_13": "復承如來威神之力。",
    "X08n0240_005:0512c04_14": "普觀一切眾會海已。",
    "X08n0240_005:0512c05_15": "即說頌言。",
    "X08n0240_005:0512c06_0": "　佛所莊嚴廣大剎　　等於一切微塵數　清淨佛子悉滿中　　雨不思議最妙法　如於此會見佛坐　　一切塵中悉如是　佛身無去亦無來　　所有國土皆明現　顯示菩薩所修行　　無量趣地諸方便　及說難思真實理　　令諸佛子入法界　出生化佛如塵數　　普應羣生心所欲　入深法界方便門　　廣大無邊悉開演　如來名號等世間　　十方國土悉充徧　一切方便無空過　　調伏眾生皆離垢　佛於一切微塵中　　示現無邊大神力　悉坐道場能演說　　如佛往昔菩提行　三世所有廣大劫　　佛念念中皆示現　彼諸成壞一切事　　不思議智無不了　佛子眾會廣無限　　欲共測量諸佛地　諸佛法門無有邊　　能悉了知甚為難　佛如虗空無分別　　等真法界無所依　化現周行靡不至　　悉坐道場成正覺　佛以妙音廣宣暢　　一切諸地皆明了　普現一一眾生前　　盡與如來平等法復次淨德妙光菩薩摩訶薩得徧往十方菩薩眾會莊嚴道場解脫門。",
    "X08n0240_005:0513a03_1": "普得最勝燈光照菩薩摩訶薩得一念中現無盡成正覺門教化成熟不思議眾生界解脫門。",
    "X08n0240_005:0513a05_2": "普光師子幢菩薩摩訶薩得修習菩薩福德莊嚴出生一切佛國土解脫門。",
    "X08n0240_005:0513a06_3": "普寶燄妙光菩薩摩訶薩得觀察佛神通境界無迷惑解脫門。",
    "X08n0240_005:0513a07_4": "普音功德海幢菩薩摩訶薩得於一眾會道場中。",
    "X08n0240_005:0513a08_5": "示現一切佛土莊嚴解脫門。",
    "X08n0240_005:0513a09_6": "普智光照如來境菩薩摩訶薩得隨逐如來觀察甚深廣大法界藏解脫門。",
    "X08n0240_005:0513a10_7": "普覺悅意聲菩薩摩訶薩得親近承事一切諸佛供養藏解脫門。",
    "X08n0240_005:0513a12_0": "昔清淨無盡福威光菩薩摩訶薩得出生一切神變廣大加持解脫門。",
    "X08n0240_005:0513a13_1": "普寶髻華幢菩薩摩訶薩得普入一切世間行出生菩薩無邊行門解脫門。",
    "X08n0240_005:0513a14_2": "普相最勝光菩薩摩訶薩得能於無相法界中出現一切諸佛境界解脫門。",
    "X08n0240_005:0513a16_3": "爾時淨德妙光菩薩摩訶薩承佛威力。",
    "X08n0240_005:0513a17_0": "普觀一切菩薩解脫門海已。",
    "X08n0240_005:0513a17_1": "即說頌言。",
    "X08n0240_005:0513a18_0": "　十方所有諸國土　　一剎那中悉嚴淨　以妙音聲轉法輪　　普徧世間無與等　如來境界無邊際　　一念法界悉充滿　一一塵中建道場　　悉證菩提起神變　世尊往昔修諸行　　經於百千無量劫　一切佛剎皆莊嚴　　出現無礙如虗空　佛神通力無限量　　充滿無邊一切劫　假使經於無量劫　　念念觀察無疲厭　汝應觀佛神通境　　十方國土皆嚴淨　一切於此悉現前　　念念不同無量種　觀佛百千無量劫　　不得一毛之分限　如來無礙方便門　　此光普照難思剎　如來往劫在世間　　承事無邊諸佛海　是故一切如川騖　　咸來供養世所尊　如來出現徧十方　　一一塵中無量土　其中境界皆無量　　悉住無邊無盡劫　佛於曩劫為眾生　　修習無邊大悲海　隨諸眾生入生死　　普化眾會令清淨　佛住真如法界藏　　無相無形離諸垢　眾生觀見種種身　　一切苦難皆消滅復次海月光大明菩薩摩訶薩得出生菩薩諸地諸波羅蜜教化眾生及嚴淨一切佛國土方便解脫門。",
    "X08n0240_005:0513b16_0": "雲音海光離垢藏菩薩摩訶薩得念念中普入法界種種差別處解脫門。",
    "X08n0240_005:0513b17_1": "智生寶髻菩薩摩訶薩得不可思議劫於一切眾生前現清淨大功德解脫門。",
    "X08n0240_005:0513b18_2": "功德自在王淨光菩薩摩訶薩得普見十方一切菩薩初詣道場時種種莊嚴解脫門。",
    "X08n0240_005:0513b20_3": "善勇猛蓮華髻菩薩摩訶薩得隨諸眾生根解海普為顯示一切佛法解脫門。",
    "X08n0240_005:0513b22_4": "普智雲日幢菩薩摩訶薩得成就如來智永住無量劫解脫門。",
    "X08n0240_005:0513b23_5": "大精進金剛臍菩薩摩訶薩得普入一切無邊法印力解脫門。",
    "X08n0240_005:0513b24_6": "香燄光幢菩薩摩訶薩得顯示現在一切佛始修菩薩行乃至成就智慧聚解脫門。",
    "X08n0240_005:0513c02_7": "大明德深美音菩薩摩訶薩得安住毗盧遮那一切大願海解脫門。",
    "X08n0240_005:0513c03_8": "大福光智生菩薩摩訶薩得顯示如來徧法界甚深境界解脫門。",
    "X08n0240_005:0513c04_9": "爾時海月光大明菩薩摩訶薩承佛威力。",
    "X08n0240_005:0513c05_10": "普觀一切菩薩眾莊嚴海已。",
    "X08n0240_005:0513c05_11": "即說頌言。",
    "X08n0240_005:0513c07_0": "　諸波羅蜜及諸地　　廣大難思悉圓滿　無量眾生盡調伏　　一切佛土皆嚴淨　如佛教化眾生界　　十方國土皆充滿　一念心中轉法輪　　普應羣情無不徧　佛於無量廣大劫　　普現一切眾生前　如其往昔廣修治　　示彼所行清淨處　我覩十方無有餘　　亦見諸佛現神通　悉坐道場成正覺　　眾會聞法共圍繞　廣大光明佛法身　　能以方便現世間　普隨眾生心所樂　　悉稱其根而雨法　真如平等無相身　　離垢光明淨法身　智慧寂靜身無量　　普應十方而演法　法王諸力皆清淨　　智慧如空無有邊　悉為開示無遺隱　　普使眾生同悟入　如佛往昔所修治　　乃至成於一切智　今放光明徧法界　　於中顯現悉明了　佛以本願現神通　　一切十方無不照　如佛往昔修治行　　光明網中皆演說　十方境界無有盡　　無等無邊各差別　佛無礙力發大光　　一切國土皆明顯自下同生眾歎德。",
    "X08n0240_005:0514a03_1": "初普賢菩薩歎。",
    "X08n0240_005:0514a03_2": "初總歎入不思議解脫門方便海。",
    "X08n0240_005:0514a04_3": "言不思議解脫乃毗盧果海。",
    "X08n0240_005:0514a04_4": "然果海離言。",
    "X08n0240_005:0514a05_5": "今欲宣說即為方便。",
    "X08n0240_005:0514a05_6": "所以說者為入如來功德海故。",
    "X08n0240_005:0514a06_7": "此則總彰此會說法之由致。",
    "X08n0240_005:0514a06_8": "次列十解脫門。",
    "X08n0240_005:0514a07_9": "皆顯入果海之方便。",
    "X08n0240_005:0514a07_10": "有長行偈頌。",
    "X08n0240_005:0514a07_11": "次異名菩薩各得一種解脫門。",
    "X08n0240_005:0514a08_12": "經但列四。",
    "X08n0240_005:0514a08_13": "疏釋眾解脫門各有一義。",
    "X08n0240_005:0514a09_14": "至海月光大明菩薩止。",
    "X08n0240_005:0514a10_0": "爾時如來師子之座眾寶妙華輪臺基陛及諸戶牖。",
    "X08n0240_005:0514a11_0": "如是一切莊嚴具中。",
    "X08n0240_005:0514a11_1": "一一各出佛剎微塵數菩薩摩訶薩。",
    "X08n0240_005:0514a12_2": "其名曰。",
    "X08n0240_005:0514a12_3": "海慧自在神通王菩薩摩訶薩。",
    "X08n0240_005:0514a12_4": "雷音普震菩薩摩訶薩。",
    "X08n0240_005:0514a13_5": "眾寶光明髻菩薩摩訶薩。",
    "X08n0240_005:0514a13_6": "大智日勇猛慧菩薩摩訶薩。",
    "X08n0240_005:0514a14_7": "不思議功德寶智印菩薩摩訶薩。",
    "X08n0240_005:0514a15_0": "百目蓮華髻菩薩摩訶薩。",
    "X08n0240_005:0514a15_1": "金燄圓滿光菩薩摩訶薩。",
    "X08n0240_005:0514a16_0": "法界普音菩薩摩訶薩。",
    "X08n0240_005:0514a16_1": "雲音淨月菩薩摩訶薩。",
    "X08n0240_005:0514a16_2": "善勇猛光明幢菩薩摩訶薩。",
    "X08n0240_005:0514a17_3": "如是等而為上首。",
    "X08n0240_005:0514a17_4": "有眾多佛剎微塵數同時出現。",
    "X08n0240_005:0514a18_5": "此諸菩薩。",
    "X08n0240_005:0514a18_6": "各興種種供養雲。",
    "X08n0240_005:0514a18_7": "所謂一切摩尼寶華雲。",
    "X08n0240_005:0514a19_8": "一切蓮華妙香雲。",
    "X08n0240_005:0514a19_9": "一切寶圓滿光雲。",
    "X08n0240_005:0514a20_10": "無邊境界香燄雲。",
    "X08n0240_005:0514a20_11": "日藏摩尼輪光明雲。",
    "X08n0240_005:0514a20_12": "一切悅意樂音雲。",
    "X08n0240_005:0514a21_13": "無邊色相一切寶燈光燄雲。",
    "X08n0240_005:0514a21_14": "眾寶樹枝華果雲。",
    "X08n0240_005:0514a22_15": "無盡寶清淨光明摩尼王雲。",
    "X08n0240_005:0514a22_16": "一切莊嚴具摩尼王雲。",
    "X08n0240_005:0514a23_17": "如是等諸供養雲。",
    "X08n0240_005:0514a23_18": "有佛世界微塵數。",
    "X08n0240_005:0514a23_19": "彼諸菩薩一一皆興如是供養雲。",
    "X08n0240_005:0514a24_20": "雨於一切道場眾海相續不絕。",
    "X08n0240_005:0514b01_21": "現是雲已。",
    "X08n0240_005:0514b01_22": "右繞世尊經無量百千帀。",
    "X08n0240_005:0514b01_23": "隨其方面。",
    "X08n0240_005:0514b01_24": "去佛不遠。",
    "X08n0240_005:0514b02_25": "化作無量種種寶蓮華師子之座。",
    "X08n0240_005:0514b02_26": "各於其上結加趺坐。",
    "X08n0240_005:0514b03_27": "是諸菩薩所行清淨廣大如海。",
    "X08n0240_005:0514b03_28": "得智慧光照普門法。",
    "X08n0240_005:0514b04_29": "隨順諸佛所行無礙。",
    "X08n0240_005:0514b04_30": "能入一切辯才法海。",
    "X08n0240_005:0514b05_0": "得不思議解脫法門。",
    "X08n0240_005:0514b05_1": "住於如來普門之地。",
    "X08n0240_005:0514b05_2": "已得一切陀羅尼門。",
    "X08n0240_005:0514b06_3": "悉能容受一切法海。",
    "X08n0240_005:0514b06_4": "善住三世平等智地。",
    "X08n0240_005:0514b07_0": "已得深信廣大喜樂。",
    "X08n0240_005:0514b07_1": "無邊福聚極善清淨。",
    "X08n0240_005:0514b07_2": "虗空法界靡不觀察。",
    "X08n0240_005:0514b08_3": "十方世界一切國土所有佛興咸勤供養。",
    "X08n0240_005:0514b09_0": "爾時海慧自在神通王菩薩摩訶薩承佛威力。",
    "X08n0240_005:0514b09_1": "普觀一切道場眾海。",
    "X08n0240_005:0514b10_2": "即說頌言。",
    "X08n0240_005:0514b11_0": "　諸佛所悟悉已知　　如空無礙皆明照　光徧十方無量土　　處於眾會普嚴潔　如來功德不可量　　十方法界悉充滿　普坐一切樹王下　　諸大自在共雲集　佛有如是神通力　　一念現於無盡相　如來境界無有邊　　各隨解脫能觀見　如來往昔經劫海　　在於諸有勤修行　種種方便化眾生　　令彼受行諸佛法　毗盧遮那具嚴好　　坐蓮華藏師子座　一切眾會皆清淨　　寂然而住同瞻仰　摩尼寶藏放光明　　普發無邊香燄雲　無量華瓔共垂布　　如是座上如來坐　種種嚴飾吉祥門　　恒放燈光寶燄雲　廣大熾然無不照　　牟尼處上增嚴好　種種摩尼綺麗牕　　妙寶蓮華所垂飾　恒出妙音聞者悅　　佛坐其上特明顯　寶輪承坐半月形　　金剛為臺色燄明　持髻菩薩常圍繞　　佛在其中最光耀　種種變化滿十方　　演說如來廣大願　一切影像於中現　　如是座上佛安坐爾時雷音普震菩薩摩訶薩承佛威力。",
    "X08n0240_005:0514c07_1": "普觀一切道場眾海。",
    "X08n0240_005:0514c08_2": "即說頌言。",
    "X08n0240_005:0514c09_0": "　世尊往集菩提行　　供養十方無量佛　善逝威力所加持　　如來座中無不覩　香燄摩尼如意王　　填飾妙華師子座　種種莊嚴皆影現　　一切眾會悉明矚　佛座普現莊嚴相　　念念色類各差別　隨諸眾生解不同　　各見佛坐於其上　寶枝垂布蓮華網　　華開踊現諸菩薩　各出微妙悅意聲　　稱讚如來坐於座　佛功德量如虗空　　一切莊嚴從此生　一一地中嚴飾事　　一切眾生不能了　金剛為地無能壞　　廣博清淨極夷坦　摩尼為網垂布空　　菩提樹下皆周徧　其地無邊色相殊　　真金為末布其中　普散名華及眾寶　　悉以光瑩如來座　地神歡喜而踊躍　　剎那示現無有盡　普興一切莊嚴雲　　恒在佛前瞻仰住　寶燈廣大極熾然　　香燄流光無斷絕　隨時示現各差別　　地神以此為供養　十方一切剎土中　　彼地所有諸莊嚴　今此道場無不現　　以佛威神故能爾爾時眾寶光明髻菩薩摩訶薩承佛威力。",
    "X08n0240_005:0515a05_1": "普觀一切道場眾海。",
    "X08n0240_005:0515a06_2": "即說頌言。",
    "X08n0240_005:0515a07_0": "　世尊往昔修行時　　見諸佛土皆圓滿　如是所見地無盡　　此道場中皆顯現　世尊廣大神通力　　舒光普雨摩尼寶　如是寶藏散道場　　其地周迴悉嚴麗　如來福德神通力　　摩尼妙寶普莊嚴　其地及以菩提樹　　遞發光音而演說　寶燈無量從空雨　　寶王間錯為嚴飾　悉吐微妙演法音　　如是地神之所現　寶地普現妙光雲　　寶炬燄明如電發　寶網遐張覆其上　　寶枝雜布為嚴好　汝等普觀於此地　　種種妙寶所莊嚴　顯示眾生諸業海　　令彼了知真法性　普徧十方一切佛　　所有圓滿菩提樹　莫不皆現道場中　　演說如來清淨法　隨諸眾生心所樂　　其地普出妙音聲　如佛座上所應演　　一一法門咸具說　其地恒出妙香光　　光中普演清淨音　若有眾生堪受法　　悉使得聞煩惱滅　一一莊嚴悉圓滿　　假使億劫無能說　如來神力靡不周　　是故其地皆嚴淨爾時大智日勇猛慧菩薩摩訶薩承佛威力。",
    "X08n0240_005:0515b03_1": "普觀一切道場眾海。",
    "X08n0240_005:0515b04_2": "即說頌言。",
    "X08n0240_005:0515b05_0": "　世尊凝睟處法堂　　炳然照耀宮殿中　隨諸眾生心所樂　　其身普現十方土　如來宮殿不思議　　摩尼寶藏為嚴飾　諸莊嚴具咸光耀　　佛坐其中特明顯　摩尼為柱種種色　　真金鈴鐸如雲布　寶階四面列成行　　門闥隨方咸洞啟　妙華繒綺莊嚴帳　　寶樹枝條共嚴飾　摩尼瓔珞四面垂　　智海於中湛然坐　摩尼為網妙香幢　　光燄燈明若雲布　覆以種種莊嚴具　　超世正知於此坐　十方普現變化雲　　共雲演說徧世間　一切眾生悉調伏　　如是皆從佛宮現　摩尼為樹發妙華　　十方所有無能匹　三世國土莊嚴事　　莫不於中現其影　處處皆有摩尼聚　　光燄熾然無量種　門牗隨方相間開　　棟宇莊嚴極殊麗　如來宮殿不思議　　清淨光明具眾相　一切宮殿於中現　　一一皆有如來坐　如來宮殿無有邊　　自然覺者處其中　十方一切諸眾會　　莫不向佛而來集爾時不思議功德寶智印菩薩摩訶薩承佛威力。",
    "X08n0240_005:0515c01_1": "普觀一切道場眾海即說頌言。",
    "X08n0240_005:0515c03_0": "　佛昔修治眾福海　　一切剎土微塵數　神通願力所出生　　道場嚴淨無諸垢　如意珠王作樹根　　金剛摩尼以為身　寶網遐施覆其上　　妙香氛氳共旋繞　樹枝嚴飾備眾寶　　摩尼為幹爭聳擢　枝條密布如重雲　　佛於其下坐道場　道場廣大不思議　　其樹周迴盡彌覆　密葉繁華相庇暎　　華中悉結摩尼果　一切枝間發妙光　　其光徧照道場中　清淨熾然無有盡　　以佛願力如斯現　摩尼寶藏以為華　　布影騰暉若綺雲　帀樹垂芳無不徧　　於道場中普嚴飾　汝觀善逝道場中　　蓮華寶網俱清淨　光燄成輪從此現　　鈴音鐸響雲間發　十方一切國土中　　所有妙色莊嚴樹　菩提樹中無不現　　佛於其下離眾垢　道場廣大福所成　　樹枝雨寶恒無盡　寶中出現諸菩薩　　悉往十方供事佛　諸佛境界不思議　　普令其樹出樂音　如昔所集菩提道　　眾會聞音咸得見爾時百目蓮華髻菩薩摩訶薩承佛威力。",
    "X08n0240_005:0515c23_1": "普觀一切道場眾海。",
    "X08n0240_005:0515c24_2": "即說頌言。",
    "X08n0240_005:0516a01_0": "　一切摩尼出妙音　　稱揚三世諸佛名　彼佛無量神通事　　此道場中皆現覩　眾華競發如纓布　　光雲法流徧十方　菩提樹神持向佛　　一心瞻仰為供養　摩尼光燄悉成幢　　幢中熾然發妙香　其香普熏一切眾　　是故其處皆嚴潔　蓮華垂布金色光　　其光演佛妙聲雲　普蔭十方諸剎土　　永息眾生煩惱熱　菩提樹王自在力　　常放光明極清淨　十方眾會無有邊　　莫不影現道場中　寶枝光燄若明燈　　其光演音宣大願　如佛往昔於諸有　　本所修行皆具說　樹下諸神剎塵數　　悉共依於此道場　各各如來道樹前　　念念宣揚解脫門　世尊往昔修諸行　　供養一切諸如來　本所修行及名聞　　摩尼寶中皆悉現　道場一切出妙音　　其音廣大徧十方　若有眾生堪受法　　莫不調伏令清淨　如來往昔普修治　　一切無量莊嚴事　十方一切菩提樹　　一一莊嚴無量種爾時金燄圓滿光菩薩摩訶薩承佛威力。",
    "X08n0240_005:0516a21_1": "普觀一切道場眾海。",
    "X08n0240_005:0516a22_2": "即說頌言。",
    "X08n0240_005:0516a23_0": "　佛昔修習菩提行　　於諸境界解明了　處與非處淨無疑　　此是如來初智力　如昔等觀諸法性　　一切業海皆明徹　如是今於光網中　　普徧十方能具演　往劫修治大方便　　隨眾生根而化誘　普使眾會心清淨　　故佛能成根智力　如諸眾生解不同　　欲樂諸行各差別　隨其所應為說法　　佛以智力能如是　普盡十方諸剎海　　所有一切眾生界　佛智平等如虗空　　悉能顯現毛孔中　一切處行佛盡知　　一念三世畢無餘　十方剎劫眾生時　　悉能開示令現了　禪定解脫力無邊　　三昧方便亦復然　佛為示現令歡喜　　普使滌除煩惱闇　佛智無礙包三世　　剎那悉現毛孔中　佛法國土及眾生　　所現皆由隨念力　佛眼廣大如虗空　　普見法界盡無餘　無礙地中無等用　　彼眼無量佛能演　一切眾生具諸結　　所有隨眠與習氣　如來出現徧世間　　悉以方便令除滅爾時法界普音菩薩摩訶薩承佛威力。",
    "X08n0240_005:0516b19_1": "普觀一切道場眾會海已。",
    "X08n0240_005:0516b20_2": "即說頌言。",
    "X08n0240_005:0516b21_0": "　佛威神力徧十方　　廣大示現無分別　大菩提行波羅蜜　　昔所滿足皆令見　昔於眾生起大悲　　修行布施波羅蜜　以是其身最殊妙　　能令見者生歡喜　昔在無邊大劫海　　修持淨戒波羅蜜　故獲淨身徧十方　　普滅世間諸重苦　往昔修行忍清淨　　信解真實無分別　是故色相皆圓滿　　普放光明照十方　往昔勤修多劫海　　能轉眾生深重障　故能分身徧十方　　悉現菩提樹王下　佛久修行無量劫　　禪定大海普清淨　故令見者心歡喜　　煩惱障垢悉除滅　如來往修諸行海　　具足般若波羅蜜　是故舒光普照明　　克殄一切愚癡闇　種種方便化眾生　　令所修治悉成就　一切十方皆徧往　　無邊際劫不休息　佛昔修行大劫海　　淨治諸願波羅蜜　是故出現徧世間　　盡未來際救眾生　佛無量劫廣修治　　一切法力波羅蜜　由是能成自然力　　普現十方諸國土　佛昔修治普門智　　一切智性如虗空　是故得成無礙力　　舒光普照十方剎爾時雲音淨月菩薩摩訶薩承佛威力。",
    "X08n0240_005:0516c19_1": "普觀一切道場眾海已。",
    "X08n0240_005:0516c20_2": "即說頌言。",
    "X08n0240_005:0516c21_0": "　神通境界等虗空　　十方眾生靡不見　如昔修行所成地　　摩尼果中咸具說　清淨勤修無量劫　　入於初地極歡喜　出生法界廣大智　　普見十方無量佛　一切法中離垢地　　等眾生數持淨戒　已於多劫廣修行　　供養無邊諸佛海　積集福德發光地　　奢摩他藏堅固忍　法雲廣大悉已聞　　摩尼果中如是說　燄海慧明無等地　　善了境界起慈悲　一切國土平等身　　如佛所治皆演暢　普藏等門難勝地　　動寂相順無違反　佛法境界悉平等　　如佛所淨皆能說　廣大修行慧海地　　一切法門咸徧了　普現國土如虗空　　樹中演暢此法音　周徧法界虗空身　　普照眾生智慧燈　一切方便皆清淨　　昔所遠行今具演　一切願行所莊嚴　　無量剎海皆清淨　所有分別無能動　　此無等地咸宣說　無量境界神通力　　善入教法光明力　此是清淨善慧地　　劫海所行皆備闡　法雲廣大第十地　　含藏一切徧虗空　諸佛境界聲中演　　此聲是佛威神力爾時善勇猛光幢菩薩摩訶薩承佛威神觀察十方。",
    "X08n0240_005:0517a20_0": "即說頌言。",
    "X08n0240_005:0517a21_0": "　無量眾生處會中　　種種信解心清淨　悉能悟入如來智　　了達一切莊嚴境　各起淨願修諸行　　悉曾供養無量佛　能見如來真實體　　及以一切諸神變　或有能見佛法身　　無等無礙普周徧　所有無邊諸法性　　悉入其身無不盡　或有見佛妙色身　　無邊色相光熾然　隨諸眾生解不同　　種種變現十方中　或見無礙智慧身　　三世平等如虗空　普隨眾生心樂轉　　種種差別皆令見　或有能了佛音聲　　普徧十方諸國土　隨諸眾生所應解　　為出言音無障礙　或見如來種種光　　種種照耀徧世間　或有於佛光明中　　復見諸佛現神通　或有見佛海雲光　　從毛孔出色熾然　示現往昔修行道　　令生深信入佛智　或見佛相福莊嚴　　及見此福所從生　往昔修行諸度海　　皆佛相中明了見　如來功德不可量　　充滿法界無邊際　及以神通諸境界　　以佛力故能宣說此下師子座內流出眾。",
    "X08n0240_005:0517b17_1": "以海慧自在神通王等十菩薩而為上首。",
    "X08n0240_005:0517b18_2": "有眾多佛剎微塵數。",
    "X08n0240_005:0517b18_3": "各興種種供養雲。",
    "X08n0240_005:0517b19_4": "興供養已。",
    "X08n0240_005:0517b19_5": "各就方面化作寶蓮華師子之座。",
    "X08n0240_005:0517b20_0": "各結加坐。",
    "X08n0240_005:0517b20_1": "乃歎其德。",
    "X08n0240_005:0517b20_2": "能徧十方咸勤供佛。",
    "X08n0240_005:0517b20_3": "各說偈頌歎佛一種功德。",
    "X08n0240_005:0517b21_4": "初歎佛身座。",
    "X08n0240_005:0517b21_5": "二歎座及地。",
    "X08n0240_005:0517b21_6": "三歎場地。",
    "X08n0240_005:0517b22_7": "四歎宮殿。",
    "X08n0240_005:0517b22_8": "五通歎樹自在。",
    "X08n0240_005:0517b22_9": "六歎場樹。",
    "X08n0240_005:0517b22_10": "七歎佛十力。",
    "X08n0240_005:0517b23_11": "八歎佛十度。",
    "X08n0240_005:0517b23_12": "九歎佛十地。",
    "X08n0240_005:0517b23_13": "十歎佛體用。",
    "X08n0240_005:0517b23_14": "疏各有義。",
    "X08n0240_005:0517c01_0": "爾時華藏莊嚴世界海以佛神力其地一切六種十八相震動。",
    "X08n0240_005:0517c02_1": "所謂動徧動普徧動。",
    "X08n0240_005:0517c02_2": "起徧起普徧起。",
    "X08n0240_005:0517c02_3": "踊徧踊普徧踊。",
    "X08n0240_005:0517c03_4": "震徧震普徧震。",
    "X08n0240_005:0517c03_5": "吼徧吼普徧吼。",
    "X08n0240_005:0517c03_6": "擊徧擊普徧擊。",
    "X08n0240_005:0517c04_7": "此諸世主一一皆現不思議諸供養雲。",
    "X08n0240_005:0517c04_8": "雨於如來道場眾海。",
    "X08n0240_005:0517c05_9": "所謂一切香華莊嚴雲。",
    "X08n0240_005:0517c05_10": "一切摩尼妙飾雲。",
    "X08n0240_005:0517c06_11": "一切寶燄華網雲。",
    "X08n0240_005:0517c06_12": "無邊種類摩尼寶圓光雲。",
    "X08n0240_005:0517c06_13": "一切眾色寶真珠藏雲。",
    "X08n0240_005:0517c07_14": "一切寶旃檀香雲。",
    "X08n0240_005:0517c07_15": "一切寶蓋雲。",
    "X08n0240_005:0517c07_16": "清淨妙聲摩尼王雲。",
    "X08n0240_005:0517c08_17": "日光摩尼瓔珞輪雲。",
    "X08n0240_005:0517c08_18": "一切寶光明藏雲。",
    "X08n0240_005:0517c09_19": "一切各別莊嚴具雲。",
    "X08n0240_005:0517c09_20": "如是等諸供養雲。",
    "X08n0240_005:0517c09_21": "其數無量不可思議。",
    "X08n0240_005:0517c10_22": "此諸世主一一皆現如是供養雲。",
    "X08n0240_005:0517c10_23": "雨於如來道場眾海靡不周徧。",
    "X08n0240_005:0517c11_24": "如此世界中一一世主心生歡喜如是供養。",
    "X08n0240_005:0517c12_25": "其華藏莊嚴世界海中一切世界所有世主。",
    "X08n0240_005:0517c13_26": "悉亦如是而為供養。",
    "X08n0240_005:0517c13_27": "其一切世界中。",
    "X08n0240_005:0517c13_28": "悉有如來坐於道場。",
    "X08n0240_005:0517c14_29": "一一世主各各信解。",
    "X08n0240_005:0517c14_30": "各各所緣。",
    "X08n0240_005:0517c14_31": "各各三昧方便門。",
    "X08n0240_005:0517c15_32": "各各修習助道法。",
    "X08n0240_005:0517c15_33": "各各成就。",
    "X08n0240_005:0517c15_34": "各各歡喜。",
    "X08n0240_005:0517c16_0": "各各趣入。",
    "X08n0240_005:0517c16_1": "各各悟解諸法門。",
    "X08n0240_005:0517c16_2": "各各入如來神通境界。",
    "X08n0240_005:0517c17_0": "各各入如來力境界。",
    "X08n0240_005:0517c17_1": "各各入如來解脫門。",
    "X08n0240_005:0517c17_2": "如於此華藏世界海。",
    "X08n0240_005:0517c18_3": "十方盡法界虗空界。",
    "X08n0240_005:0517c18_4": "一切世界海中。",
    "X08n0240_005:0517c18_5": "悉亦如是。",
    "X08n0240_005:0517c20_0": "此下明天地徵祥。",
    "X08n0240_005:0517c20_1": "謂動地興供即是顯證。",
    "X08n0240_005:0517c20_2": "上來佛成正覺。",
    "X08n0240_005:0517c21_3": "眾海雲集。",
    "X08n0240_005:0517c21_4": "各申慶讚。",
    "X08n0240_005:0517c21_5": "顯佛高深而下稱機情。",
    "X08n0240_005:0517c22_6": "上恊佛願。",
    "X08n0240_005:0517c22_7": "故世主為之興供。",
    "X08n0240_005:0517c22_8": "天地為之呈祥。",
    "X08n0240_005:0517c22_9": "就文先動地。",
    "X08n0240_005:0517c23_10": "次興供自陿之寬且云華藏。",
    "X08n0240_005:0517c23_11": "約下結通。",
    "X08n0240_005:0517c24_0": "實周法界。",
    "X08n0240_005:0517c24_1": "然座流之眾乃至呈祥興供。",
    "X08n0240_005:0517c24_2": "亦總成妙嚴。",
    "X08n0240_005:0518a02_0": "上總明教起因緣竟。",
    "X08n0240_005:0518a02_1": "下辨說法儀式。",
    "X08n0240_005:0518a04_0": "大方廣佛華嚴經綱要卷第五"
}