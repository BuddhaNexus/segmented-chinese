[
    {
        "source_sentence": "施設論卷第三",
        "from": "T26n1538_003:0519a08_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T26n1538_003:0519a10_0",
        "context_with_next_sentence": true
    },
    {
        "source_sentence": "試光祿卿傳梵大師賜紫",
        "from": "T26n1538_003:0519a11_0",
        "context_with_next_sentence": true
    },
    {
        "source_sentence": "沙門臣法護等奉　詔譯對法大論中因施設門第四之二「又復阿難！",
        "from": "T26n1538_003:0519a14_5",
        "context_with_next_sentence": true
    },
    {
        "source_sentence": "我出母胎未久之間，即觀四方，乃作是念：",
        "from": "T26n1538_003:0519a15_3",
        "context_with_next_sentence": true
    },
    {
        "source_sentence": "『我當得成如來、應供、正等正覺已，當為眾生演說四聖諦法。",
        "from": "T26n1538_003:0519a16_9",
        "context_with_next_sentence": true
    },
    {
        "source_sentence": "』此是菩薩先現瑞相。",
        "from": "T26n1538_003:0519a16_19",
        "context_with_next_sentence": true
    },
    {
        "source_sentence": "「又復阿難！",
        "from": "T26n1538_003:0519a17_5",
        "context_with_next_sentence": true
    },
    {
        "source_sentence": "我出胎未久，即作是言：",
        "from": "T26n1538_003:0519a17_16",
        "context_with_next_sentence": true
    },
    {
        "source_sentence": "『今我此身是邊際生。",
        "from": "T26n1538_003:0519a18_4",
        "context_with_next_sentence": true
    },
    {
        "source_sentence": "』乃作是念：",
        "from": "T26n1538_003:0519a18_10",
        "context_with_next_sentence": true
    },
    {
        "source_sentence": "『我當得成如來、應供、正等正覺已，當為一切眾生普盡生死邊際。",
        "from": "T26n1538_003:0519a19_17",
        "context_with_next_sentence": true
    },
    {
        "source_sentence": "』此是菩薩先現瑞相。",
        "from": "T26n1538_003:0519a20_7",
        "context_with_next_sentence": true
    },
    {
        "source_sentence": "「又復阿難！",
        "from": "T26n1538_003:0519a21_5",
        "context_with_next_sentence": true
    },
    {
        "source_sentence": "我出胎未久，空中自然雨眾天花，謂優鉢羅花、俱母陀花、鉢訥摩花、奔拏利迦花等。",
        "from": "T26n1538_003:0519a23_3",
        "context_with_next_sentence": true
    },
    {
        "source_sentence": "又雨眾妙沈水薰陸、旃檀香粖及散天花。",
        "from": "T26n1538_003:0519a24_2",
        "context_with_next_sentence": true
    },
    {
        "source_sentence": "乃作是念：",
        "from": "T26n1538_003:0519a24_7",
        "context_with_next_sentence": true
    },
    {
        "source_sentence": "『我當得成如來、應供、正等正覺已，具大智慧、具大福德，飲食衣服、床座醫藥諸受用具悉皆豐足。",
        "from": "T26n1538_003:0519a26_10",
        "context_with_next_sentence": true
    },
    {
        "source_sentence": "』此是菩薩先現瑞相。",
        "from": "T26n1538_003:0519a27_1",
        "context_with_next_sentence": true
    },
    {
        "source_sentence": "「又復阿難！",
        "from": "T26n1538_003:0519a28_5",
        "context_with_next_sentence": true
    },
    {
        "source_sentence": "我出胎未久，空中自然奏天音樂。",
        "from": "T26n1538_003:0519a28_20",
        "context_with_next_sentence": true
    },
    {
        "source_sentence": "乃作是念：",
        "from": "T26n1538_003:0519a29_4",
        "context_with_next_sentence": true
    },
    {
        "source_sentence": "『我當得成如來、應供、正等正覺已、聲聞十方。",
        "from": "T26n1538_003:0519b01_4",
        "context_with_next_sentence": true
    },
    {
        "source_sentence": "』「又復阿難！",
        "from": "T26n1538_003:0519b02_5",
        "context_with_next_sentence": true
    },
    {
        "source_sentence": "我昔宮中，與諸宮屬同處床座。",
        "from": "T26n1538_003:0519b02_19",
        "context_with_next_sentence": true
    },
    {
        "source_sentence": "乃作是念：",
        "from": "T26n1538_003:0519b03_4",
        "context_with_next_sentence": true
    },
    {
        "source_sentence": "『從今已往我不復處王宮之座。",
        "from": "T26n1538_003:0519b03_18",
        "context_with_next_sentence": true
    },
    {
        "source_sentence": "今我此座是即最後所處之座。",
        "from": "T26n1538_003:0519b04_11",
        "context_with_next_sentence": true
    },
    {
        "source_sentence": "』作是念已從床座起，詣王宮門志欲求出。",
        "from": "T26n1538_003:0519b05_11",
        "context_with_next_sentence": true
    },
    {
        "source_sentence": "時有聖賢密開其門，我於是時出宮門已，漸次前詣重重宮禁，一一門首皆有聖賢為開其門。",
        "from": "T26n1538_003:0519b07_12",
        "context_with_next_sentence": true
    },
    {
        "source_sentence": "我於爾時即作是念：",
        "from": "T26n1538_003:0519b08_3",
        "context_with_next_sentence": true
    },
    {
        "source_sentence": "『我當得成如來、應供、正等正覺已，普為眾生開甘露門。",
        "from": "T26n1538_003:0519b09_7",
        "context_with_next_sentence": true
    },
    {
        "source_sentence": "』此是菩薩先現瑞相。",
        "from": "T26n1538_003:0519b09_17",
        "context_with_next_sentence": true
    },
    {
        "source_sentence": "「又復阿難！",
        "from": "T26n1538_003:0519b10_5",
        "context_with_next_sentence": true
    },
    {
        "source_sentence": "我時乘彼迦蹉迦馬王出王城已，至於他邦即時下馬。",
        "from": "T26n1538_003:0519b11_10",
        "context_with_next_sentence": true
    },
    {
        "source_sentence": "乃作是念：",
        "from": "T26n1538_003:0519b11_15",
        "context_with_next_sentence": true
    },
    {
        "source_sentence": "『今此是我最後所乘王宮寶馬。",
        "from": "T26n1538_003:0519b12_8",
        "context_with_next_sentence": true
    },
    {
        "source_sentence": "』我時所有眾莊嚴具及迦蹉迦馬王而悉不受，還其馭者。",
        "from": "T26n1538_003:0519b13_14",
        "context_with_next_sentence": true
    },
    {
        "source_sentence": "乃起是念：",
        "from": "T26n1538_003:0519b14_1",
        "context_with_next_sentence": true
    },
    {
        "source_sentence": "『今此是我最後所有世間嚴具，而悉棄置不復受之。",
        "from": "T26n1538_003:0519b15_4",
        "context_with_next_sentence": true
    },
    {
        "source_sentence": "』阿難當知！",
        "from": "T26n1538_003:0519b15_10",
        "context_with_next_sentence": true
    },
    {
        "source_sentence": "我時即持妙色寶劍，自斷頂髻。",
        "from": "T26n1538_003:0519b16_3",
        "context_with_next_sentence": true
    },
    {
        "source_sentence": "斷已復念：",
        "from": "T26n1538_003:0519b16_8",
        "context_with_next_sentence": true
    },
    {
        "source_sentence": "『今此是我最後自斷頂髮寶髻，不復重生。",
        "from": "T26n1538_003:0519b17_7",
        "context_with_next_sentence": true
    },
    {
        "source_sentence": "』即時見一被袈裟衣者，儀相調善。",
        "from": "T26n1538_003:0519b18_2",
        "context_with_next_sentence": true
    },
    {
        "source_sentence": "見已歡喜，前詣彼所而謂之曰：",
        "from": "T26n1538_003:0519b18_16",
        "context_with_next_sentence": true
    },
    {
        "source_sentence": "『我今奉汝迦尸迦衣，汝可授我袈裟法衣。",
        "from": "T26n1538_003:0519b19_14",
        "context_with_next_sentence": true
    },
    {
        "source_sentence": "』即作是念：",
        "from": "T26n1538_003:0519b19_20",
        "context_with_next_sentence": true
    },
    {
        "source_sentence": "『今此是我最後所棄王宮之服，不復重以俗服被體。",
        "from": "T26n1538_003:0519b21_3",
        "context_with_next_sentence": true
    },
    {
        "source_sentence": "』「又復阿難！",
        "from": "T26n1538_003:0519b22_5",
        "context_with_next_sentence": true
    },
    {
        "source_sentence": "其後我於吉祥長者所受吉祥草，詣菩提樹下自敷其草，端身正念加趺而坐，作是念言：",
        "from": "T26n1538_003:0519b24_6",
        "context_with_next_sentence": true
    },
    {
        "source_sentence": "『我若不成阿耨多羅三藐三菩提果，誓願不起于座。",
        "from": "T26n1538_003:0519b25_9",
        "context_with_next_sentence": true
    },
    {
        "source_sentence": "』又作是念：",
        "from": "T26n1538_003:0519b25_15",
        "context_with_next_sentence": true
    },
    {
        "source_sentence": "『我今快得善利。",
        "from": "T26n1538_003:0519b26_1",
        "context_with_next_sentence": true
    },
    {
        "source_sentence": "何以故？",
        "from": "T26n1538_003:0519b26_5",
        "context_with_next_sentence": true
    },
    {
        "source_sentence": "一切眾生處無明中、住著無明，無明卵㲉障覆慧眼。",
        "from": "T26n1538_003:0519b27_8",
        "context_with_next_sentence": true
    },
    {
        "source_sentence": "我當破無明卵，令諸眾生吉祥安樂。",
        "from": "T26n1538_003:0519b28_5",
        "context_with_next_sentence": true
    },
    {
        "source_sentence": "』「又復阿難！",
        "from": "T26n1538_003:0519b29_5",
        "context_with_next_sentence": true
    },
    {
        "source_sentence": "我成佛未久，觀見眾生世間所生亦世間老，有利根者、有中根者、有下根者。",
        "from": "T26n1538_003:0519c01_19",
        "context_with_next_sentence": true
    },
    {
        "source_sentence": "其下根者，隨其行相而調伏之。",
        "from": "T26n1538_003:0519c02_12",
        "context_with_next_sentence": true
    },
    {
        "source_sentence": "乃至不聞正法諸缺減者，彼等眾生我觀見已，於彼彼所起大悲心，為說正法而化度之。",
        "from": "T26n1538_003:0519c04_12",
        "context_with_next_sentence": true
    },
    {
        "source_sentence": "「又復阿難！",
        "from": "T26n1538_003:0519c05_5",
        "context_with_next_sentence": true
    },
    {
        "source_sentence": "我復作是念：",
        "from": "T26n1538_003:0519c05_11",
        "context_with_next_sentence": true
    },
    {
        "source_sentence": "『我今快得善利。",
        "from": "T26n1538_003:0519c05_19",
        "context_with_next_sentence": true
    },
    {
        "source_sentence": "我於世間雜染中生而無雜染心意所行。",
        "from": "T26n1538_003:0519c06_14",
        "context_with_next_sentence": true
    },
    {
        "source_sentence": "』」對法大論中因施設門第五總說頌曰：",
        "from": "T26n1538_003:0519c08_4",
        "context_with_next_sentence": true
    },
    {
        "source_sentence": "如子下族并貧族，　　賊難劫初至十歲，",
        "from": "T26n1538_003:0519c09_0",
        "context_with_next_sentence": true
    },
    {
        "source_sentence": "牛貨勝身俱盧洲，　　無我及彼欲色界，",
        "from": "T26n1538_003:0519c10_0",
        "context_with_next_sentence": true
    },
    {
        "source_sentence": "佛從定起入涅槃，　　最後大衣不焚爇。",
        "from": "T26n1538_003:0519c11_17",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0519c12_2",
        "context_with_next_sentence": true
    },
    {
        "source_sentence": "何因菩薩於一切眾生中最上最勝，有不發大菩提心而能正信出家者邪？",
        "from": "T26n1538_003:0519c13_14",
        "context_with_next_sentence": true
    },
    {
        "source_sentence": "答：",
        "from": "T26n1538_003:0519c13_16",
        "context_with_next_sentence": true
    },
    {
        "source_sentence": "菩薩長時觀諸眾生等同一子，勤修善業長養成熟，勝妙果報現前克成，法爾如是。",
        "from": "T26n1538_003:0519c15_15",
        "context_with_next_sentence": true
    },
    {
        "source_sentence": "殑伽沙等諸菩薩眾，未有不發大菩提心而能正信出家之者。",
        "from": "T26n1538_003:0519c17_3",
        "context_with_next_sentence": true
    },
    {
        "source_sentence": "如其所說，即是不能受欲樂故。",
        "from": "T26n1538_003:0519c17_17",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0519c18_2",
        "context_with_next_sentence": true
    },
    {
        "source_sentence": "何因菩薩不於下族中生？",
        "from": "T26n1538_003:0519c18_13",
        "context_with_next_sentence": true
    },
    {
        "source_sentence": "答：",
        "from": "T26n1538_003:0519c18_15",
        "context_with_next_sentence": true
    },
    {
        "source_sentence": "下族生者，習近慢心。",
        "from": "T26n1538_003:0519c19_4",
        "context_with_next_sentence": true
    },
    {
        "source_sentence": "菩薩長時遠離諸慢、親近善法修習施作，是故菩薩決定於其上族中生。",
        "from": "T26n1538_003:0519c20_16",
        "context_with_next_sentence": true
    },
    {
        "source_sentence": "又若菩薩下族生者，即起謗訕。",
        "from": "T26n1538_003:0519c21_11",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0519c22_2",
        "context_with_next_sentence": true
    },
    {
        "source_sentence": "何因菩薩不於貧族中生？",
        "from": "T26n1538_003:0519c22_13",
        "context_with_next_sentence": true
    },
    {
        "source_sentence": "答：",
        "from": "T26n1538_003:0519c22_15",
        "context_with_next_sentence": true
    },
    {
        "source_sentence": "貧族生者，習近慳吝。",
        "from": "T26n1538_003:0519c23_4",
        "context_with_next_sentence": true
    },
    {
        "source_sentence": "菩薩長時離慳吝垢，親近修習廣多施作無慳吝法，是故菩薩決定於其富族中生。",
        "from": "T26n1538_003:0519c25_2",
        "context_with_next_sentence": true
    },
    {
        "source_sentence": "謂以菩薩諸有所得色聲香味觸等諸境，不歷艱苦自他平等而受用之。",
        "from": "T26n1538_003:0519c26_14",
        "context_with_next_sentence": true
    },
    {
        "source_sentence": "又若菩薩生貧族者，即起謗訕。",
        "from": "T26n1538_003:0519c27_10",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0519c28_2",
        "context_with_next_sentence": true
    },
    {
        "source_sentence": "何因菩薩不生極邊國土及多賊難鄙惡之方？",
        "from": "T26n1538_003:0519c29_3",
        "context_with_next_sentence": true
    },
    {
        "source_sentence": "答：",
        "from": "T26n1538_003:0519c29_5",
        "context_with_next_sentence": true
    },
    {
        "source_sentence": "邊惡國土於戒於見而悉艱苦，不與菩薩相似同等。",
        "from": "T26n1538_003:0520a01_7",
        "context_with_next_sentence": true
    },
    {
        "source_sentence": "而菩薩者，勤修諸善長養成熟，現前勝妙果報克成，是故菩薩決定於其大國中生。",
        "from": "T26n1538_003:0520a03_5",
        "context_with_next_sentence": true
    },
    {
        "source_sentence": "設有利根清淨眾生，值遇菩薩大威德者，然亦不能發起最上無漏善法，所謂無上正等菩提、緣覺菩提、聲聞菩提到彼岸法，及餘最上無漏善根。",
        "from": "T26n1538_003:0520a06_10",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520a07_2",
        "context_with_next_sentence": true
    },
    {
        "source_sentence": "何因菩薩不於劫初時生，彼時人壽始八萬歲？",
        "from": "T26n1538_003:0520a08_3",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520a08_5",
        "context_with_next_sentence": true
    },
    {
        "source_sentence": "劫初時人軟品根性，所行愚鈍，朴質種類，不與菩薩相似同等。",
        "from": "T26n1538_003:0520a09_12",
        "context_with_next_sentence": true
    },
    {
        "source_sentence": "菩薩大士大威德者，於長時中勤修善法長養成熟。",
        "from": "T26n1538_003:0520a10_15",
        "context_with_next_sentence": true
    },
    {
        "source_sentence": "設有利根清淨眾生值遇菩薩大威德者，然亦不能發起最上無漏善法。",
        "from": "T26n1538_003:0520a12_8",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520a13_2",
        "context_with_next_sentence": true
    },
    {
        "source_sentence": "何因菩薩不於人壽最後十歲時生？",
        "from": "T26n1538_003:0520a13_17",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520a13_19",
        "context_with_next_sentence": true
    },
    {
        "source_sentence": "人壽十歲之時，廣多罪業、廣多煩惱，不與菩薩相似同等。",
        "from": "T26n1538_003:0520a15_5",
        "context_with_next_sentence": true
    },
    {
        "source_sentence": "是故菩薩大威德者，不於人壽十歲時生。",
        "from": "T26n1538_003:0520a16_4",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520a17_2",
        "context_with_next_sentence": true
    },
    {
        "source_sentence": "何因菩薩不生西瞿陀尼洲？",
        "from": "T26n1538_003:0520a17_14",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520a17_16",
        "context_with_next_sentence": true
    },
    {
        "source_sentence": "西瞿陀尼洲人軟品根性，所行愚鈍，朴質種類，不與菩薩相似同等。",
        "from": "T26n1538_003:0520a19_6",
        "context_with_next_sentence": true
    },
    {
        "source_sentence": "菩薩大士大威德者，勤修善法長養成熟，現前勝妙果報克成，是故菩薩決定於其大國中生。",
        "from": "T26n1538_003:0520a21_8",
        "context_with_next_sentence": true
    },
    {
        "source_sentence": "設有利根清淨眾生，值遇菩薩大威德者，然亦不能發起最上無漏善法，所謂無上正等菩提、緣覺菩提、聲聞菩提到彼岸法，及餘最上無漏善根。",
        "from": "T26n1538_003:0520a24_14",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520a25_2",
        "context_with_next_sentence": true
    },
    {
        "source_sentence": "何因菩薩不生東勝身洲？",
        "from": "T26n1538_003:0520a25_13",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520a25_15",
        "context_with_next_sentence": true
    },
    {
        "source_sentence": "如西瞿陀尼洲其事廣說。",
        "from": "T26n1538_003:0520a26_6",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520a27_2",
        "context_with_next_sentence": true
    },
    {
        "source_sentence": "何因菩薩不生北俱盧洲？",
        "from": "T26n1538_003:0520a27_13",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520a27_15",
        "context_with_next_sentence": true
    },
    {
        "source_sentence": "北俱盧洲人軟品根性，所行愚鈍，朴質種類隨作艱辛，不與菩薩相以同等。",
        "from": "T26n1538_003:0520a29_10",
        "context_with_next_sentence": true
    },
    {
        "source_sentence": "菩薩大士大威德者，於長時中勤修諸善長養成熟，現前勝妙果報克成，是故菩薩決定於其大國中生。",
        "from": "T26n1538_003:0520b02_18",
        "context_with_next_sentence": true
    },
    {
        "source_sentence": "設有利根清淨眾生，值遇菩薩大威德者，然亦不能於一切處發起最上無漏善根。",
        "from": "T26n1538_003:0520b04_15",
        "context_with_next_sentence": true
    },
    {
        "source_sentence": "而北俱盧洲人無我所執。",
        "from": "T26n1538_003:0520b05_8",
        "context_with_next_sentence": true
    },
    {
        "source_sentence": "此中問言：",
        "from": "T26n1538_003:0520b05_13",
        "context_with_next_sentence": true
    },
    {
        "source_sentence": "北俱盧洲人何故無我所執邪？",
        "from": "T26n1538_003:0520b06_7",
        "context_with_next_sentence": true
    },
    {
        "source_sentence": "答？",
        "from": "T26n1538_003:0520b06_9",
        "context_with_next_sentence": true
    },
    {
        "source_sentence": "謂以眾生數多、境界廣大、所受境界咸皆悅意平等無差，故無我所。",
        "from": "T26n1538_003:0520b08_1",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520b09_2",
        "context_with_next_sentence": true
    },
    {
        "source_sentence": "何因菩薩不生欲界諸天？",
        "from": "T26n1538_003:0520b09_13",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520b09_15",
        "context_with_next_sentence": true
    },
    {
        "source_sentence": "謂欲界中諸天子眾，著諸境界、愛樂放逸，不與菩薩相似同等。",
        "from": "T26n1538_003:0520b11_3",
        "context_with_next_sentence": true
    },
    {
        "source_sentence": "雖能修持少分梵行，不能廣為比丘、比丘尼、優婆塞、優婆夷等四眾廣大宣演梵行，令諸天人各獲利益。",
        "from": "T26n1538_003:0520b13_10",
        "context_with_next_sentence": true
    },
    {
        "source_sentence": "以是緣故，不生欲界諸天。",
        "from": "T26n1538_003:0520b14_2",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520b15_2",
        "context_with_next_sentence": true
    },
    {
        "source_sentence": "何因菩薩不生色界諸天：",
        "from": "T26n1538_003:0520b15_13",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520b15_15",
        "context_with_next_sentence": true
    },
    {
        "source_sentence": "謂色界中諸天子眾，雖能修持少分梵行，而亦不能廣為四眾別別開演所有梵行，令諸天人各獲利益。",
        "from": "T26n1538_003:0520b18_2",
        "context_with_next_sentence": true
    },
    {
        "source_sentence": "又復菩薩不於色界諸天趣證涅槃。",
        "from": "T26n1538_003:0520b18_17",
        "context_with_next_sentence": true
    },
    {
        "source_sentence": "此中應問：",
        "from": "T26n1538_003:0520b19_4",
        "context_with_next_sentence": true
    },
    {
        "source_sentence": "何故色界天中不入涅槃？",
        "from": "T26n1538_003:0520b19_15",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520b19_17",
        "context_with_next_sentence": true
    },
    {
        "source_sentence": "謂無色相正受處故，但作意已正入涅槃。",
        "from": "T26n1538_003:0520b20_15",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520b21_2",
        "context_with_next_sentence": true
    },
    {
        "source_sentence": "若如此說者，不善心入邪、無記心入邪？",
        "from": "T26n1538_003:0520b21_20",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520b22_1",
        "context_with_next_sentence": true
    },
    {
        "source_sentence": "此說應知無記心入。",
        "from": "T26n1538_003:0520b22_10",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520b23_2",
        "context_with_next_sentence": true
    },
    {
        "source_sentence": "何因諸佛世尊住世教化？",
        "from": "T26n1538_003:0520b23_13",
        "context_with_next_sentence": true
    },
    {
        "source_sentence": "何故賢上大聲聞眾先入涅槃，佛乃後入？",
        "from": "T26n1538_003:0520b24_12",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520b24_14",
        "context_with_next_sentence": true
    },
    {
        "source_sentence": "以諸聲聞長時無間勤修善法長養成熟，現前勝妙果報克成。",
        "from": "T26n1538_003:0520b26_2",
        "context_with_next_sentence": true
    },
    {
        "source_sentence": "若見世尊入涅槃者，彼諸聲聞所有勝報即不圓成。",
        "from": "T26n1538_003:0520b27_5",
        "context_with_next_sentence": true
    },
    {
        "source_sentence": "又復法爾，殑伽沙數等諸佛世尊所有賢上大聲聞眾，皆先涅槃，佛乃後入。",
        "from": "T26n1538_003:0520b28_19",
        "context_with_next_sentence": true
    },
    {
        "source_sentence": "如其所說入涅槃者，諸佛世尊於第四禪不動地中現前證入。",
        "from": "T26n1538_003:0520c01_7",
        "context_with_next_sentence": true
    },
    {
        "source_sentence": "此中應問：",
        "from": "T26n1538_003:0520c01_12",
        "context_with_next_sentence": true
    },
    {
        "source_sentence": "云何世尊入涅槃邪、或復起邪？",
        "from": "T26n1538_003:0520c02_7",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520c02_9",
        "context_with_next_sentence": true
    },
    {
        "source_sentence": "若有所起，即無所入。",
        "from": "T26n1538_003:0520c02_19",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520c03_2",
        "context_with_next_sentence": true
    },
    {
        "source_sentence": "何因如來世尊入涅槃已，聖體既焚，大衣如故，若內若外都無所損？",
        "from": "T26n1538_003:0520c04_12",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520c04_14",
        "context_with_next_sentence": true
    },
    {
        "source_sentence": "天威力故，謂以諸天於佛世尊極生淨信。",
        "from": "T26n1538_003:0520c05_11",
        "context_with_next_sentence": true
    },
    {
        "source_sentence": "又復二種制止不燒：",
        "from": "T26n1538_003:0520c06_2",
        "context_with_next_sentence": true
    },
    {
        "source_sentence": "一者內身；",
        "from": "T26n1538_003:0520c06_7",
        "context_with_next_sentence": true
    },
    {
        "source_sentence": "二者外財。",
        "from": "T26n1538_003:0520c06_12",
        "context_with_next_sentence": true
    },
    {
        "source_sentence": "當知皆是佛神力故。",
        "from": "T26n1538_003:0520c07_1",
        "context_with_next_sentence": true
    },
    {
        "source_sentence": "對法大論中因施設門第六之一總說頌曰：",
        "from": "T26n1538_003:0520c09_4",
        "context_with_next_sentence": true
    },
    {
        "source_sentence": "二緣及彼二眾出，　　聲聞三千大千界，",
        "from": "T26n1538_003:0520c10_0",
        "context_with_next_sentence": true
    },
    {
        "source_sentence": "大慈大悲二種心，　　不思議及隨順法，",
        "from": "T26n1538_003:0520c11_0",
        "context_with_next_sentence": true
    },
    {
        "source_sentence": "眾生差別所行中，　　如象王住地獄等。",
        "from": "T26n1538_003:0520c12_17",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520c13_2",
        "context_with_next_sentence": true
    },
    {
        "source_sentence": "何因佛及輪王皆具三十二大丈夫相，一謂如來、應供、正等正覺，二謂轉輪聖王。",
        "from": "T26n1538_003:0520c14_19",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520c14_21",
        "context_with_next_sentence": true
    },
    {
        "source_sentence": "轉輪聖王者，往昔修因其事廣大，於長時中常起是念：",
        "from": "T26n1538_003:0520c16_4",
        "context_with_next_sentence": true
    },
    {
        "source_sentence": "「我當廣行布施、植諸勝福，長養一切眾生，淨持戒行。",
        "from": "T26n1538_003:0520c17_8",
        "context_with_next_sentence": true
    },
    {
        "source_sentence": "世間癡暗無歸救者，悉為救度。",
        "from": "T26n1538_003:0520c18_2",
        "context_with_next_sentence": true
    },
    {
        "source_sentence": "」如來、應供、正等正覺者，隨諸所作一切善法，普施世間一切眾生。",
        "from": "T26n1538_003:0520c19_11",
        "context_with_next_sentence": true
    },
    {
        "source_sentence": "廣發大願，如願所行，捨家出家成等正覺。",
        "from": "T26n1538_003:0520c20_10",
        "context_with_next_sentence": true
    },
    {
        "source_sentence": "以是因故，轉輪聖王、如來應供正等正覺皆具大丈夫相。",
        "from": "T26n1538_003:0520c21_16",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520c22_2",
        "context_with_next_sentence": true
    },
    {
        "source_sentence": "何因佛與緣覺於一時中不相值遇？",
        "from": "T26n1538_003:0520c22_17",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520c22_19",
        "context_with_next_sentence": true
    },
    {
        "source_sentence": "諸緣覺眾於長時中修緣覺法，勝妙果報現前克成，無所願求，於最上法無復施作，亦不樂欲親近恭敬瞻覩如來。",
        "from": "T26n1538_003:0520c25_10",
        "context_with_next_sentence": true
    },
    {
        "source_sentence": "由是因故，佛與緣覺不同時出。",
        "from": "T26n1538_003:0520c26_5",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0520c27_2",
        "context_with_next_sentence": true
    },
    {
        "source_sentence": "何因二轉輪王不同時出？",
        "from": "T26n1538_003:0520c27_13",
        "context_with_next_sentence": true
    },
    {
        "source_sentence": "答：",
        "from": "T26n1538_003:0520c27_15",
        "context_with_next_sentence": true
    },
    {
        "source_sentence": "轉輪聖王往昔修因其事廣大，謂於長時勤修諸善，同一妙蓋普覆一切。",
        "from": "T26n1538_003:0520c29_7",
        "context_with_next_sentence": true
    },
    {
        "source_sentence": "一輪王出，觀諸眾生同一子想。",
        "from": "T26n1538_003:0521a01_2",
        "context_with_next_sentence": true
    },
    {
        "source_sentence": "一輪王出，同一境界尊重供養，隨所應作一切善業，勝願果報現前克成。",
        "from": "T26n1538_003:0521a02_14",
        "context_with_next_sentence": true
    },
    {
        "source_sentence": "由是因故，二轉輪王不同時出。",
        "from": "T26n1538_003:0521a03_8",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0521a04_2",
        "context_with_next_sentence": true
    },
    {
        "source_sentence": "何因二佛如來、應供、正等正覺不同時出？",
        "from": "T26n1538_003:0521a05_1",
        "context_with_next_sentence": true
    },
    {
        "source_sentence": "答：",
        "from": "T26n1538_003:0521a05_3",
        "context_with_next_sentence": true
    },
    {
        "source_sentence": "菩薩往昔修因其事廣大，謂於長時，唯一師教、一種修習，作諸善法，隨其所作同一解脫、唯一所尊、唯一大智。",
        "from": "T26n1538_003:0521a07_12",
        "context_with_next_sentence": true
    },
    {
        "source_sentence": "作諸善業，長養成熟，於一時中無二果報現前所起。",
        "from": "T26n1538_003:0521a08_14",
        "context_with_next_sentence": true
    },
    {
        "source_sentence": "此復云何？",
        "from": "T26n1538_003:0521a09_1",
        "context_with_next_sentence": true
    },
    {
        "source_sentence": "答：",
        "from": "T26n1538_003:0521a09_3",
        "context_with_next_sentence": true
    },
    {
        "source_sentence": "二難並故。",
        "from": "T26n1538_003:0521a09_8",
        "context_with_next_sentence": true
    },
    {
        "source_sentence": "以是因故，於一時中二佛如來、應供、正等正覺不同出世。",
        "from": "T26n1538_003:0521a10_13",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0521a11_2",
        "context_with_next_sentence": true
    },
    {
        "source_sentence": "何因女人不作轉輪聖王、不成帝釋、不成梵王、不成魔王、不證緣覺菩提、不證無上正等菩提？",
        "from": "T26n1538_003:0521a13_4",
        "context_with_next_sentence": true
    },
    {
        "source_sentence": "答：",
        "from": "T26n1538_003:0521a13_6",
        "context_with_next_sentence": true
    },
    {
        "source_sentence": "謂諸女人善力劣弱，男子勝善樂欲根力之所建立，以其極生善欲心故。",
        "from": "T26n1538_003:0521a14_17",
        "context_with_next_sentence": true
    },
    {
        "source_sentence": "女無勢力，皆是男子善業因作。",
        "from": "T26n1538_003:0521a15_12",
        "context_with_next_sentence": true
    },
    {
        "source_sentence": "又復女人無其利根，唯彼男子善力成故。",
        "from": "T26n1538_003:0521a16_11",
        "context_with_next_sentence": true
    },
    {
        "source_sentence": "又彼男子善力增極，乃能獲得利根勝業。",
        "from": "T26n1538_003:0521a17_10",
        "context_with_next_sentence": true
    },
    {
        "source_sentence": "以如是因故，女人不作轉輪聖王、不成帝釋、不成梵王、不成魔王、不證緣覺菩提、不證無上正等菩提。",
        "from": "T26n1538_003:0521a19_15",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0521a20_2",
        "context_with_next_sentence": true
    },
    {
        "source_sentence": "何因佛世尊者具無邊智、具無邊慧無邊辯才？",
        "from": "T26n1538_003:0521a21_3",
        "context_with_next_sentence": true
    },
    {
        "source_sentence": "答菩薩長時於其三慧親近修習廣多施作，謂聞所成慧、思所成慧、修所成慧，增極勤勇。",
        "from": "T26n1538_003:0521a23_3",
        "context_with_next_sentence": true
    },
    {
        "source_sentence": "以如是因故，佛世尊具無邊智慧無邊辯才。",
        "from": "T26n1538_003:0521a24_3",
        "context_with_next_sentence": true
    },
    {
        "source_sentence": "又問：",
        "from": "T26n1538_003:0521a25_2",
        "context_with_next_sentence": true
    },
    {
        "source_sentence": "何因佛世尊出清淨妙音，普聞三千大千世界悉令曉了？",
        "from": "T26n1538_003:0521a26_7",
        "context_with_next_sentence": true
    },
    {
        "source_sentence": "答：",
        "from": "T26n1538_003:0521a26_9",
        "context_with_next_sentence": true
    },
    {
        "source_sentence": "以佛世尊成道未久，住梵界已，普令親近得聞解脫。",
        "from": "T26n1538_003:0521a27_12",
        "context_with_next_sentence": true
    },
    {
        "source_sentence": "頌句頌曰：",
        "from": "T26n1538_003:0521a28_2",
        "context_with_next_sentence": true
    },
    {
        "source_sentence": "「安住諸佛正教中，　　發起精進求出離，",
        "from": "T26n1538_003:0521a29_0",
        "context_with_next_sentence": true
    },
    {
        "source_sentence": "能破生死大力軍，　　猶如狂象在草舍。",
        "from": "T26n1538_003:0521b01_17",
        "context_with_next_sentence": true
    },
    {
        "source_sentence": "今此清淨正法律，　　不放逸心善所行，",
        "from": "T26n1538_003:0521b02_0",
        "context_with_next_sentence": true
    },
    {
        "source_sentence": "即能斷滅生死輪，　　乃盡一切苦邊際。",
        "from": "T26n1538_003:0521b03_17",
        "context_with_next_sentence": true
    },
    {
        "source_sentence": "」如是頌句，一一世界、一一眾生普皆得聞，分明曉了。",
        "from": "T26n1538_003:0521b05_3",
        "context_with_next_sentence": true
    },
    {
        "source_sentence": "此是如來清淨妙音，普聞三千大千世界。",
        "from": "T26n1538_003:0521b06_2",
        "context_with_next_sentence": true
    },
    {
        "source_sentence": "施設論卷第三",
        "from": "T26n1538_003:0521b07_100",
        "context_with_next_sentence": false
    }
]