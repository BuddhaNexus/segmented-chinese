[
    {
        "source_sentence": "寶雲經卷第四",
        "from": "T16n0658_004:0228b11_0",
        "context_with_next_sentence": true
    },
    {
        "source_sentence": "梁扶南三藏曼陀羅仙譯",
        "from": "T16n0658_004:0228b13_0",
        "context_with_next_sentence": true
    },
    {
        "source_sentence": "「善男子！菩薩摩訶薩復有十法名不忘失",
        "from": "T16n0658_004:0228b14_0",
        "context_with_next_sentence": true
    },
    {
        "source_sentence": "菩提之心。",
        "from": "T16n0658_004:0228b15_4",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0228b15_9",
        "context_with_next_sentence": true
    },
    {
        "source_sentence": "心無諂偽亦無幻惑、心常吉實澄清淨白、於佛法僧終不生疑、受持佛法者亦不生疑、不生師想而悋於法、除却法慳終不作滅佛法因緣、言行相應終不虛妄受持大乘、若見受持者常能恭敬、於摩訶衍以漸深入、於說法者生於佛想生善知識想。",
        "from": "T16n0658_004:0228b21_2",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0228b21_6",
        "context_with_next_sentence": true
    },
    {
        "source_sentence": "具此十事是名菩薩常不忘失菩提之心。",
        "from": "T16n0658_004:0228b22_4",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0228b23_4",
        "context_with_next_sentence": true
    },
    {
        "source_sentence": "菩薩復有十法能識宿命。",
        "from": "T16n0658_004:0228b23_15",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0228b23_20",
        "context_with_next_sentence": true
    },
    {
        "source_sentence": "曾多恭敬供養諸佛、受持諸佛法、能淨持戒、除諸疑悔、除諸蓋障、多歡喜心、樂於禪定、常受化生、得不妄識。",
        "from": "T16n0658_004:0228b26_8",
        "context_with_next_sentence": true
    },
    {
        "source_sentence": "供養佛者恒於正法常生恭敬，受持正法者亦常恭敬，以是因緣能受持法，讀誦、書寫、廣為人說，不惜身命專為正法；",
        "from": "T16n0658_004:0228b29_1",
        "context_with_next_sentence": true
    },
    {
        "source_sentence": "淨修戒行，身、口、意業悉皆清淨；",
        "from": "T16n0658_004:0228b29_17",
        "context_with_next_sentence": true
    },
    {
        "source_sentence": "以戒清淨故，心無疑悔；",
        "from": "T16n0658_004:0228c01_6",
        "context_with_next_sentence": true
    },
    {
        "source_sentence": "淨持戒故，無有蓋障；",
        "from": "T16n0658_004:0228c01_16",
        "context_with_next_sentence": true
    },
    {
        "source_sentence": "無蓋障故，心得歡喜；",
        "from": "T16n0658_004:0228c02_4",
        "context_with_next_sentence": true
    },
    {
        "source_sentence": "心歡喜故，得修禪定；",
        "from": "T16n0658_004:0228c02_14",
        "context_with_next_sentence": true
    },
    {
        "source_sentence": "得修禪定故，生處清淨；",
        "from": "T16n0658_004:0228c03_4",
        "context_with_next_sentence": true
    },
    {
        "source_sentence": "生處清淨故，便得化生；",
        "from": "T16n0658_004:0228c03_15",
        "context_with_next_sentence": true
    },
    {
        "source_sentence": "得化生故，得不妄識；",
        "from": "T16n0658_004:0228c04_4",
        "context_with_next_sentence": true
    },
    {
        "source_sentence": "得不妄識故，便得宿命；",
        "from": "T16n0658_004:0228c04_15",
        "context_with_next_sentence": true
    },
    {
        "source_sentence": "得宿命故，能知一身、二身乃至知百千身。",
        "from": "T16n0658_004:0228c05_15",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0228c05_19",
        "context_with_next_sentence": true
    },
    {
        "source_sentence": "具此十事是名菩薩得宿命智。",
        "from": "T16n0658_004:0228c06_11",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0228c06_16",
        "context_with_next_sentence": true
    },
    {
        "source_sentence": "菩薩復有十法得不離善知識。",
        "from": "T16n0658_004:0228c07_9",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0228c07_14",
        "context_with_next_sentence": true
    },
    {
        "source_sentence": "得不離值佛若聞佛若憶佛、得不離常聞法、得不離常供養僧、得不離諸佛菩薩禮拜問訊恭敬合掌供養等、得不離多聞人值說法人、得不離聞諸波羅蜜、得不離聞諸道品覺意之法、得不離聞三解脫門、得不離聞四梵當、得不離聞一切種智。",
        "from": "T16n0658_004:0228c13_5",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0228c13_9",
        "context_with_next_sentence": true
    },
    {
        "source_sentence": "具此十事是名菩薩得不離善知識。",
        "from": "T16n0658_004:0228c14_5",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0228c15_4",
        "context_with_next_sentence": true
    },
    {
        "source_sentence": "菩薩復有十法得遠離惡知識。",
        "from": "T16n0658_004:0228c15_17",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0228c16_2",
        "context_with_next_sentence": true
    },
    {
        "source_sentence": "遠離破戒惡知識、遠離破正見者、遠離壞威儀者、遠離邪命者、遠離樂世俗言說多憒閙者、遠離多懈怠者、遠離樂著生死者、遠離背菩提者、遠離在家之眾、遠離一切結使。",
        "from": "T16n0658_004:0228c19_19",
        "context_with_next_sentence": true
    },
    {
        "source_sentence": "菩薩雖樂遠離如是等事，終不生惱害亦不生輕毀之心。",
        "from": "T16n0658_004:0228c21_5",
        "context_with_next_sentence": true
    },
    {
        "source_sentence": "菩薩作如是念：",
        "from": "T16n0658_004:0228c21_12",
        "context_with_next_sentence": true
    },
    {
        "source_sentence": "『我曾聞佛說眾生性欲相染，以習近故，多有所壞。",
        "from": "T16n0658_004:0228c22_15",
        "context_with_next_sentence": true
    },
    {
        "source_sentence": "是故，我應一切遠離。",
        "from": "T16n0658_004:0228c23_4",
        "context_with_next_sentence": true
    },
    {
        "source_sentence": "』善男子！",
        "from": "T16n0658_004:0228c23_9",
        "context_with_next_sentence": true
    },
    {
        "source_sentence": "具此十事是名菩薩遠離惡知識。",
        "from": "T16n0658_004:0228c24_3",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0228c25_4",
        "context_with_next_sentence": true
    },
    {
        "source_sentence": "菩薩復有十法得如來法身。",
        "from": "T16n0658_004:0228c25_16",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0228c26_1",
        "context_with_next_sentence": true
    },
    {
        "source_sentence": "等身、無二身、清淨無盡身、久習善身、法身、非算數籌量甚深之身、不思議身、寂滅身、虛空身、智身。",
        "from": "T16n0658_004:0228c28_8",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0228c28_12",
        "context_with_next_sentence": true
    },
    {
        "source_sentence": "具此十事是名菩薩得如來法身。",
        "from": "T16n0658_004:0228c29_6",
        "context_with_next_sentence": true
    },
    {
        "source_sentence": "」除蓋障菩薩白佛言：",
        "from": "T16n0658_004:0228c29_16",
        "context_with_next_sentence": true
    },
    {
        "source_sentence": "「世尊！",
        "from": "T16n0658_004:0228c29_20",
        "context_with_next_sentence": true
    },
    {
        "source_sentence": "菩薩何時當得如來法身滿？",
        "from": "T16n0658_004:0229a01_10",
        "context_with_next_sentence": true
    },
    {
        "source_sentence": "」答言：",
        "from": "T16n0658_004:0229a01_14",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229a01_19",
        "context_with_next_sentence": true
    },
    {
        "source_sentence": "初地菩薩得等身。",
        "from": "T16n0658_004:0229a02_5",
        "context_with_next_sentence": true
    },
    {
        "source_sentence": "何以故？",
        "from": "T16n0658_004:0229a02_9",
        "context_with_next_sentence": true
    },
    {
        "source_sentence": "初地菩薩除一切惡身，與諸菩薩同，是名等身；",
        "from": "T16n0658_004:0229a03_10",
        "context_with_next_sentence": true
    },
    {
        "source_sentence": "二地菩薩得清淨身，以持戒清淨故；",
        "from": "T16n0658_004:0229a04_6",
        "context_with_next_sentence": true
    },
    {
        "source_sentence": "三地菩薩得無盡身，以除瞋惱害故；",
        "from": "T16n0658_004:0229a05_3",
        "context_with_next_sentence": true
    },
    {
        "source_sentence": "四地菩薩得久積一切善身，以修集一切佛法故；",
        "from": "T16n0658_004:0229a06_5",
        "context_with_next_sentence": true
    },
    {
        "source_sentence": "五地菩薩得於法身，以禪定力知一切佛法故；",
        "from": "T16n0658_004:0229a07_6",
        "context_with_next_sentence": true
    },
    {
        "source_sentence": "六地菩薩非世間算數籌量所不能知身，以深遠故；",
        "from": "T16n0658_004:0229a08_10",
        "context_with_next_sentence": true
    },
    {
        "source_sentence": "七地菩薩得不思議身，以善方便故；",
        "from": "T16n0658_004:0229a09_7",
        "context_with_next_sentence": true
    },
    {
        "source_sentence": "八地菩薩得寂滅身，善除調戲，盡一切煩惱故；",
        "from": "T16n0658_004:0229a10_8",
        "context_with_next_sentence": true
    },
    {
        "source_sentence": "九地菩薩得虛空身，得無礙身遍虛空故；",
        "from": "T16n0658_004:0229a11_6",
        "context_with_next_sentence": true
    },
    {
        "source_sentence": "十地菩薩得妙智身。",
        "from": "T16n0658_004:0229a11_15",
        "context_with_next_sentence": true
    },
    {
        "source_sentence": "何以故？",
        "from": "T16n0658_004:0229a12_1",
        "context_with_next_sentence": true
    },
    {
        "source_sentence": "遍知一切菩薩諸地法故。",
        "from": "T16n0658_004:0229a12_12",
        "context_with_next_sentence": true
    },
    {
        "source_sentence": "」除蓋障菩薩白佛言：",
        "from": "T16n0658_004:0229a13_2",
        "context_with_next_sentence": true
    },
    {
        "source_sentence": "「世尊！",
        "from": "T16n0658_004:0229a13_6",
        "context_with_next_sentence": true
    },
    {
        "source_sentence": "菩薩法身、如來法身，無差別耶？",
        "from": "T16n0658_004:0229a13_21",
        "context_with_next_sentence": true
    },
    {
        "source_sentence": "」佛言：",
        "from": "T16n0658_004:0229a14_1",
        "context_with_next_sentence": true
    },
    {
        "source_sentence": "「身無差別，但功德有異。",
        "from": "T16n0658_004:0229a14_13",
        "context_with_next_sentence": true
    },
    {
        "source_sentence": "」除蓋障菩薩白佛言：",
        "from": "T16n0658_004:0229a15_1",
        "context_with_next_sentence": true
    },
    {
        "source_sentence": "「世尊！",
        "from": "T16n0658_004:0229a15_5",
        "context_with_next_sentence": true
    },
    {
        "source_sentence": "云何身無差別、功德有異？",
        "from": "T16n0658_004:0229a15_17",
        "context_with_next_sentence": true
    },
    {
        "source_sentence": "」佛言：",
        "from": "T16n0658_004:0229a15_21",
        "context_with_next_sentence": true
    },
    {
        "source_sentence": "「身名無異。",
        "from": "T16n0658_004:0229a16_2",
        "context_with_next_sentence": true
    },
    {
        "source_sentence": "何以故？",
        "from": "T16n0658_004:0229a16_6",
        "context_with_next_sentence": true
    },
    {
        "source_sentence": "身、口一相故，而功德相各有差別。",
        "from": "T16n0658_004:0229a17_2",
        "context_with_next_sentence": true
    },
    {
        "source_sentence": "」「云何身中別見功德相？",
        "from": "T16n0658_004:0229a17_14",
        "context_with_next_sentence": true
    },
    {
        "source_sentence": "」佛言：",
        "from": "T16n0658_004:0229a17_18",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229a17_23",
        "context_with_next_sentence": true
    },
    {
        "source_sentence": "我今為汝說喻以釋此義。",
        "from": "T16n0658_004:0229a18_9",
        "context_with_next_sentence": true
    },
    {
        "source_sentence": "譬如摩尼珠皆同名摩尼，此珠名雖是一，若瑩磨治，飾光則明顯，心意悅樂，譬如如來身；",
        "from": "T16n0658_004:0229a20_10",
        "context_with_next_sentence": true
    },
    {
        "source_sentence": "不瑩治者猶如菩薩身。",
        "from": "T16n0658_004:0229a21_1",
        "context_with_next_sentence": true
    },
    {
        "source_sentence": "如來身摩尼寶、菩薩身摩尼寶，如實無異，然如來摩尼寶、菩薩摩尼寶，然其光明色相各異。",
        "from": "T16n0658_004:0229a23_2",
        "context_with_next_sentence": true
    },
    {
        "source_sentence": "何以故？",
        "from": "T16n0658_004:0229a23_6",
        "context_with_next_sentence": true
    },
    {
        "source_sentence": "如來身摩尼寶無量，滿眾生界、滿虛空界，清淨離一切塵垢；",
        "from": "T16n0658_004:0229a24_14",
        "context_with_next_sentence": true
    },
    {
        "source_sentence": "菩薩身摩尼寶有限，不能滿虛空界。",
        "from": "T16n0658_004:0229a25_10",
        "context_with_next_sentence": true
    },
    {
        "source_sentence": "何以故？",
        "from": "T16n0658_004:0229a25_14",
        "context_with_next_sentence": true
    },
    {
        "source_sentence": "有垢障故。",
        "from": "T16n0658_004:0229a25_19",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229a26_2",
        "context_with_next_sentence": true
    },
    {
        "source_sentence": "譬如月初至十五日名盛滿月，後十五日亦名為月，乃至月盡皆名為月，雖月名同而明不如十五日月，盛然月法爾。",
        "from": "T16n0658_004:0229a28_15",
        "context_with_next_sentence": true
    },
    {
        "source_sentence": "而如來身、菩薩之身俱名為月，如月名同而實亦同，然光明照曜，菩薩、如來而各不同。",
        "from": "T16n0658_004:0229b01_17",
        "context_with_next_sentence": true
    },
    {
        "source_sentence": "菩薩之身光明照曜，不及如來其光熾盛，譬如月末時月、月初之月不可相比。",
        "from": "T16n0658_004:0229b03_11",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0229b03_15",
        "context_with_next_sentence": true
    },
    {
        "source_sentence": "以是故，如來身、菩薩身，二身雖同、功德有別。",
        "from": "T16n0658_004:0229b04_16",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229b04_21",
        "context_with_next_sentence": true
    },
    {
        "source_sentence": "菩薩復有十法名金剛不壞身。",
        "from": "T16n0658_004:0229b05_11",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0229b05_16",
        "context_with_next_sentence": true
    },
    {
        "source_sentence": "貪欲瞋恚愚癡不能壞、惱害憍慢著我自恃見顛倒不能壞、世八法不能壞、惡道不能壞、一切苦不能壞、生老病死憂悲苦惱不能壞、一切外道異見不能壞、一切魔天及魔眷屬不能壞、一切聲聞辟支佛不能壞、一切欲界不能壞。",
        "from": "T16n0658_004:0229b11_1",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0229b11_5",
        "context_with_next_sentence": true
    },
    {
        "source_sentence": "具此十事是名菩薩金剛不壞身。",
        "from": "T16n0658_004:0229b12_1",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229b13_4",
        "context_with_next_sentence": true
    },
    {
        "source_sentence": "菩薩復有十法名大商主。",
        "from": "T16n0658_004:0229b13_15",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0229b13_20",
        "context_with_next_sentence": true
    },
    {
        "source_sentence": "能使商人隨順言教、能使商人供養恭敬、能作引導不畏諸難、能為眾人作依憑處、能令人依、常得活命、豐饒資糧、多諸珍寶、心無止足、常為前導得至一切種智大城。",
        "from": "T16n0658_004:0229b17_15",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229b17_20",
        "context_with_next_sentence": true
    },
    {
        "source_sentence": "云何名菩薩能使商人隨順言教？",
        "from": "T16n0658_004:0229b18_13",
        "context_with_next_sentence": true
    },
    {
        "source_sentence": "譬如商主善導眾商，若有所說皆悉隨從；",
        "from": "T16n0658_004:0229b19_13",
        "context_with_next_sentence": true
    },
    {
        "source_sentence": "菩薩亦爾，善化眾生，能令一切悉皆隨從。",
        "from": "T16n0658_004:0229b20_12",
        "context_with_next_sentence": true
    },
    {
        "source_sentence": "「譬如商主為諸商人恭敬供養；",
        "from": "T16n0658_004:0229b21_6",
        "context_with_next_sentence": true
    },
    {
        "source_sentence": "菩薩商主亦復如是，學無學人、天、龍、鬼神、乾闥婆、阿修羅、迦樓羅、人非人等，亦皆悉來恭敬供養。",
        "from": "T16n0658_004:0229b23_10",
        "context_with_next_sentence": true
    },
    {
        "source_sentence": "「譬如商主善於曠野、賊難之處能令眾伴安隱得過；",
        "from": "T16n0658_004:0229b24_12",
        "context_with_next_sentence": true
    },
    {
        "source_sentence": "菩薩商主亦復如是，於生死曠野、煩惱賊處，能將諸人安隱得過。",
        "from": "T16n0658_004:0229b26_3",
        "context_with_next_sentence": true
    },
    {
        "source_sentence": "「譬如商主能將諸人出於曠野令濟身命；",
        "from": "T16n0658_004:0229b27_2",
        "context_with_next_sentence": true
    },
    {
        "source_sentence": "菩薩亦復如是，令諸外道、鉢羅婆、殖尼乾陀等，於生死曠野將導使出，濟其軀命。",
        "from": "T16n0658_004:0229b28_18",
        "context_with_next_sentence": true
    },
    {
        "source_sentence": "「或有王者、大臣、官屬及諸眾生樂生死者，亦依菩薩大商主故悉得全濟。",
        "from": "T16n0658_004:0229c01_10",
        "context_with_next_sentence": true
    },
    {
        "source_sentence": "「如大商主善備資糧、所須珍寶，能將眾人過險道已便得安隱乃到大城；",
        "from": "T16n0658_004:0229c03_5",
        "context_with_next_sentence": true
    },
    {
        "source_sentence": "菩薩商主亦復如是，欲至佛所，多共眾伴，經歷生死險遠曠野到彼岸城。",
        "from": "T16n0658_004:0229c04_17",
        "context_with_next_sentence": true
    },
    {
        "source_sentence": "當修功德以自莊嚴，禪定、解脫悉令具足，菩薩商主欲至一切種智大城，具一切佛法功德珍寶。",
        "from": "T16n0658_004:0229c07_2",
        "context_with_next_sentence": true
    },
    {
        "source_sentence": "「譬如商主集諸珍寶無有止足；",
        "from": "T16n0658_004:0229c07_16",
        "context_with_next_sentence": true
    },
    {
        "source_sentence": "菩薩亦爾，集法財寶無有厭足。",
        "from": "T16n0658_004:0229c08_10",
        "context_with_next_sentence": true
    },
    {
        "source_sentence": "「譬如商主善導眾商，聰慧最勝、財產巨富，所有言說眾悉奉用；",
        "from": "T16n0658_004:0229c09_18",
        "context_with_next_sentence": true
    },
    {
        "source_sentence": "菩薩商主亦復如是，為眾導首，功德無量，於法自在，所言無二。",
        "from": "T16n0658_004:0229c11_7",
        "context_with_next_sentence": true
    },
    {
        "source_sentence": "「善能將導超過險路至彼大城；",
        "from": "T16n0658_004:0229c12_1",
        "context_with_next_sentence": true
    },
    {
        "source_sentence": "菩薩商主亦復如是，將導諸眾生超生死險，能到涅槃種智大城。",
        "from": "T16n0658_004:0229c13_11",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229c13_16",
        "context_with_next_sentence": true
    },
    {
        "source_sentence": "具此十事是名菩薩為大商主。",
        "from": "T16n0658_004:0229c14_8",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229c15_4",
        "context_with_next_sentence": true
    },
    {
        "source_sentence": "菩薩復有十法名善知道。",
        "from": "T16n0658_004:0229c15_15",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0229c15_20",
        "context_with_next_sentence": true
    },
    {
        "source_sentence": "知於平道、知險惡處、知安隱道、知不安隱處、知諸奇道、知諸道處、知止住處所、知於道相、知道曲直、知道出要。",
        "from": "T16n0658_004:0229c18_11",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0229c18_15",
        "context_with_next_sentence": true
    },
    {
        "source_sentence": "具此十事是名菩薩善知於道。",
        "from": "T16n0658_004:0229c19_8",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0229c20_4",
        "context_with_next_sentence": true
    },
    {
        "source_sentence": "菩薩復有十法知道不顛倒。",
        "from": "T16n0658_004:0229c20_16",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0229c21_1",
        "context_with_next_sentence": true
    },
    {
        "source_sentence": "應示大乘道度者即示大乘道不示聲聞道、應示聲聞道度者即示聲聞道不示大乘道、應示一切種智道得度者即示一切種智道不示聲聞道、應示緣覺道得度者即示緣覺道不示一切種智道、著我見眾生不為說空無我、不著我見者不為說苦無常無我、著二邊者不為說中道、著中道者不為說二邊、失心狂亂者不為說奢摩他毘婆奢那、著邪道者為說正道令離結使棘刺之屬。",
        "from": "T16n0658_004:0229c29_14",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0229c29_18",
        "context_with_next_sentence": true
    },
    {
        "source_sentence": "具此十事是名菩薩不顛倒道。",
        "from": "T16n0658_004:0230a01_12",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0230a02_4",
        "context_with_next_sentence": true
    },
    {
        "source_sentence": "菩薩復有十法名為常在禪定。",
        "from": "T16n0658_004:0230a02_17",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0230a03_2",
        "context_with_next_sentence": true
    },
    {
        "source_sentence": "觀身身念處、觀受受念處、觀心心念處、觀法法念處、阿練若處攝心而行、觀於五欲攝心而行、於村里營舍城邑聚落國土方所攝心而行、於名聞利養攝心而行、於如來所制禁戒攝心而行、諸於煩惱起瞋恚處及心諂曲攝心而行。",
        "from": "T16n0658_004:0230a08_6",
        "context_with_next_sentence": true
    },
    {
        "source_sentence": "「云何觀身念處攝心而行？",
        "from": "T16n0658_004:0230a08_18",
        "context_with_next_sentence": true
    },
    {
        "source_sentence": "以正智慧選擇諸惡、除去不善，從足至頂乃至腦膜，觀察諸分無我、我所，念念不住是敗壞法，筋脈所纏，臭穢可惡，純集惡色。",
        "from": "T16n0658_004:0230a11_16",
        "context_with_next_sentence": true
    },
    {
        "source_sentence": "如是觀察橫生身想、我所之想，以是因緣、以是相貌，諦觀身相心得自在。",
        "from": "T16n0658_004:0230a13_7",
        "context_with_next_sentence": true
    },
    {
        "source_sentence": "「云何觀受念處？",
        "from": "T16n0658_004:0230a13_15",
        "context_with_next_sentence": true
    },
    {
        "source_sentence": "菩薩作是念：",
        "from": "T16n0658_004:0230a14_1",
        "context_with_next_sentence": true
    },
    {
        "source_sentence": "『觀察一切諸受悉皆是苦，凡夫、愚人倒生樂想，愚癡無智不識苦樂；",
        "from": "T16n0658_004:0230a15_11",
        "context_with_next_sentence": true
    },
    {
        "source_sentence": "賢聖之人悉觀是苦，勤修方便，斷除是苦。",
        "from": "T16n0658_004:0230a16_11",
        "context_with_next_sentence": true
    },
    {
        "source_sentence": "』亦教餘眾生如是觀受，不憎、不愛，斷於諸受。",
        "from": "T16n0658_004:0230a17_12",
        "context_with_next_sentence": true
    },
    {
        "source_sentence": "「云何觀心意止？",
        "from": "T16n0658_004:0230a17_20",
        "context_with_next_sentence": true
    },
    {
        "source_sentence": "觀心無常而作常想、苦作樂想、無我我想、不淨淨想。",
        "from": "T16n0658_004:0230a19_1",
        "context_with_next_sentence": true
    },
    {
        "source_sentence": "心甚猨猴，如風動搖，念念不住，速疾變異，是結使根本、惡道之源；",
        "from": "T16n0658_004:0230a20_10",
        "context_with_next_sentence": true
    },
    {
        "source_sentence": "常生諂曲，為煩惱主，亦是貪欲、瞋恚、愚癡因緣；",
        "from": "T16n0658_004:0230a21_12",
        "context_with_next_sentence": true
    },
    {
        "source_sentence": "是一切法宗主、工匠，心為前道，心從緣起悉知諸法。",
        "from": "T16n0658_004:0230a22_15",
        "context_with_next_sentence": true
    },
    {
        "source_sentence": "心如畫師，畫一切像而心不知；",
        "from": "T16n0658_004:0230a23_8",
        "context_with_next_sentence": true
    },
    {
        "source_sentence": "心集諸業，善惡所由；",
        "from": "T16n0658_004:0230a23_18",
        "context_with_next_sentence": true
    },
    {
        "source_sentence": "心如循環、如旋火輪；",
        "from": "T16n0658_004:0230a24_8",
        "context_with_next_sentence": true
    },
    {
        "source_sentence": "心如火種，然三有薪；",
        "from": "T16n0658_004:0230a24_18",
        "context_with_next_sentence": true
    },
    {
        "source_sentence": "心能生物，猶如大水。",
        "from": "T16n0658_004:0230a25_7",
        "context_with_next_sentence": true
    },
    {
        "source_sentence": "觀察之者，當知心相是大患本，不令是心而得自在。",
        "from": "T16n0658_004:0230a26_10",
        "context_with_next_sentence": true
    },
    {
        "source_sentence": "若能於心得自在者，於一切法亦得自在。",
        "from": "T16n0658_004:0230a27_8",
        "context_with_next_sentence": true
    },
    {
        "source_sentence": "「云何觀法念處？",
        "from": "T16n0658_004:0230a27_16",
        "context_with_next_sentence": true
    },
    {
        "source_sentence": "不善之法如實而知，貪欲、瞋恚、愚癡及所依起一切惡法，能修對治貪、瞋、癡等，斷除不善；",
        "from": "T16n0658_004:0230a29_17",
        "context_with_next_sentence": true
    },
    {
        "source_sentence": "觀諸善法心樂隨順，繫心專念，順行諸善，亦教他人同己所觀。",
        "from": "T16n0658_004:0230b02_3",
        "context_with_next_sentence": true
    },
    {
        "source_sentence": "「云何觀於五欲攝心修行？",
        "from": "T16n0658_004:0230b02_15",
        "context_with_next_sentence": true
    },
    {
        "source_sentence": "於五欲中不生喜樂亦不憎惡；",
        "from": "T16n0658_004:0230b03_8",
        "context_with_next_sentence": true
    },
    {
        "source_sentence": "於色、聲、香、味、觸亦不生愛亦不憎惡；",
        "from": "T16n0658_004:0230b04_5",
        "context_with_next_sentence": true
    },
    {
        "source_sentence": "於此無體相法生憎愛心，便同愚癡、凡夫、嬰孩、不善之者。",
        "from": "T16n0658_004:0230b05_13",
        "context_with_next_sentence": true
    },
    {
        "source_sentence": "又，世尊說：",
        "from": "T16n0658_004:0230b05_19",
        "context_with_next_sentence": true
    },
    {
        "source_sentence": "『若於法生愛樂亦生染著，若生染著便成愚癡，若生愚癡便是不識善惡，以是因緣墮於惡道。",
        "from": "T16n0658_004:0230b07_17",
        "context_with_next_sentence": true
    },
    {
        "source_sentence": "』是故於此空法不應憎惡；",
        "from": "T16n0658_004:0230b08_9",
        "context_with_next_sentence": true
    },
    {
        "source_sentence": "若憎惡者名不堪忍，若不堪忍則增長恚心，為阿耆梨之所呵責，亦為同梵行者之所譏嫌。",
        "from": "T16n0658_004:0230b10_12",
        "context_with_next_sentence": true
    },
    {
        "source_sentence": "如是觀察五欲、修行正念，心不染著亦不憎惡，亦教他人作如是觀。",
        "from": "T16n0658_004:0230b12_3",
        "context_with_next_sentence": true
    },
    {
        "source_sentence": "「云何名阿練若處攝心？",
        "from": "T16n0658_004:0230b12_14",
        "context_with_next_sentence": true
    },
    {
        "source_sentence": "離亂、如法修行，名阿練若處、名為無諍住處亦名寂滅住處。",
        "from": "T16n0658_004:0230b14_1",
        "context_with_next_sentence": true
    },
    {
        "source_sentence": "此阿練若處有諸天、龍、鬼神、他心智者善見我心，是故，我今不應起不善思覺，斷除不善覺、勤修善覺，當令善覺常得增廣。",
        "from": "T16n0658_004:0230b16_16",
        "context_with_next_sentence": true
    },
    {
        "source_sentence": "「云何菩薩於里巷、村營、城邑、聚落、國土方所是中行、住、坐、臥，於不善處、於出家所不應行處悉皆遠離？",
        "from": "T16n0658_004:0230b19_2",
        "context_with_next_sentence": true
    },
    {
        "source_sentence": "何處是不應行處？",
        "from": "T16n0658_004:0230b19_10",
        "context_with_next_sentence": true
    },
    {
        "source_sentence": "酤酒家、婬女家、王家、碁博之處、醉客之處、歌舞伎樂之處。",
        "from": "T16n0658_004:0230b20_18",
        "context_with_next_sentence": true
    },
    {
        "source_sentence": "如是種種非是出家所應到處，皆悉不往；",
        "from": "T16n0658_004:0230b21_15",
        "context_with_next_sentence": true
    },
    {
        "source_sentence": "如是村邑、聚落之處攝心而行。",
        "from": "T16n0658_004:0230b22_10",
        "context_with_next_sentence": true
    },
    {
        "source_sentence": "「云何於名聞利養攝心而行？",
        "from": "T16n0658_004:0230b23_3",
        "context_with_next_sentence": true
    },
    {
        "source_sentence": "於得利養處，欲使檀越增長福業、不為貪著，所得財利不作己想，與一切苦惱眾生悉皆共之。",
        "from": "T16n0658_004:0230b25_5",
        "context_with_next_sentence": true
    },
    {
        "source_sentence": "以是施因緣得名稱讚歎，雖得名稱讚歎而不自舉、不生憍慢、不自憍逸，如是名稱讚歎不久自滅。",
        "from": "T16n0658_004:0230b27_9",
        "context_with_next_sentence": true
    },
    {
        "source_sentence": "誰有智者於無常迅速不住之法、不可保信，云何於中生於愛憎？",
        "from": "T16n0658_004:0230b28_19",
        "context_with_next_sentence": true
    },
    {
        "source_sentence": "何有智者生己有想、生憍逸心？",
        "from": "T16n0658_004:0230b29_13",
        "context_with_next_sentence": true
    },
    {
        "source_sentence": "是名菩薩於名聞利養攝心而行。",
        "from": "T16n0658_004:0230c01_8",
        "context_with_next_sentence": true
    },
    {
        "source_sentence": "「云何菩薩於如來所制禁戒常念修行？",
        "from": "T16n0658_004:0230c02_6",
        "context_with_next_sentence": true
    },
    {
        "source_sentence": "過去諸佛履行禁戒而得成佛乃至涅槃、未來諸佛亦履行禁戒而得成佛乃至涅槃、現在諸佛亦履行禁戒而得成佛乃至涅槃，作是觀察能持禁戒，終不毀犯，是名善修、是名善持。",
        "from": "T16n0658_004:0230c06_9",
        "context_with_next_sentence": true
    },
    {
        "source_sentence": "「云何菩薩於諸煩惱、塵垢、蓋障能善修習，攝心而行？",
        "from": "T16n0658_004:0230c07_13",
        "context_with_next_sentence": true
    },
    {
        "source_sentence": "菩薩善知煩惱、結使、塵垢、蓋障，善知其因、善知所因起處從是因出，菩薩於結使、蓋障常念攝心，如是修行。",
        "from": "T16n0658_004:0230c10_1",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0230c10_6",
        "context_with_next_sentence": true
    },
    {
        "source_sentence": "具此十事是名菩薩常在禪定。",
        "from": "T16n0658_004:0230c10_19",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0230c11_2",
        "context_with_next_sentence": true
    },
    {
        "source_sentence": "菩薩復有十法名為糞掃衣。",
        "from": "T16n0658_004:0230c11_14",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0230c11_19",
        "context_with_next_sentence": true
    },
    {
        "source_sentence": "以能受持終不毀壞、心常卑下、而不疲厭、不以此事而得解脫、不見其過、見功德利、不自高己、不多聚積、善持禁戒、諸天親近。",
        "from": "T16n0658_004:0230c14_17",
        "context_with_next_sentence": true
    },
    {
        "source_sentence": "云何受持能不毀壞？",
        "from": "T16n0658_004:0230c15_5",
        "context_with_next_sentence": true
    },
    {
        "source_sentence": "菩薩有信敬心，體性具足，於如來所深生敬信，寧捨身命不捨所受，所受不動。",
        "from": "T16n0658_004:0230c17_1",
        "context_with_next_sentence": true
    },
    {
        "source_sentence": "以所受堅固，心能卑下。",
        "from": "T16n0658_004:0230c17_12",
        "context_with_next_sentence": true
    },
    {
        "source_sentence": "以卑下故，不生我慢；",
        "from": "T16n0658_004:0230c18_1",
        "context_with_next_sentence": true
    },
    {
        "source_sentence": "以意卑下故，便於惡賤糞掃之物取以淨洗，洗以縫染，心不疲厭。",
        "from": "T16n0658_004:0230c19_12",
        "context_with_next_sentence": true
    },
    {
        "source_sentence": "不疲厭故，常取糞掃衣。",
        "from": "T16n0658_004:0230c20_2",
        "context_with_next_sentence": true
    },
    {
        "source_sentence": "亦不以小行而懷自足，方進求上法，必獲前利。",
        "from": "T16n0658_004:0230c21_3",
        "context_with_next_sentence": true
    },
    {
        "source_sentence": "亦不現此糞掃衣過：",
        "from": "T16n0658_004:0230c21_12",
        "context_with_next_sentence": true
    },
    {
        "source_sentence": "『我常著糞掃衣乃至今老。",
        "from": "T16n0658_004:0230c22_4",
        "context_with_next_sentence": true
    },
    {
        "source_sentence": "』不以此衣而為麁弊，亦不作念：",
        "from": "T16n0658_004:0230c22_19",
        "context_with_next_sentence": true
    },
    {
        "source_sentence": "『此衣麁弊，多有蚤虱，若常著者令身垢污。",
        "from": "T16n0658_004:0230c23_19",
        "context_with_next_sentence": true
    },
    {
        "source_sentence": "』當念思惟：",
        "from": "T16n0658_004:0230c24_4",
        "context_with_next_sentence": true
    },
    {
        "source_sentence": "『著糞掃衣有諸功德，賢聖所服、遠離欲者之所修行，是名聖種，諸佛所讚、如來所譽。",
        "from": "T16n0658_004:0230c26_2",
        "context_with_next_sentence": true
    },
    {
        "source_sentence": "』以是因緣故，不自稱譽、不應自高亦不下他，是名戒具足。",
        "from": "T16n0658_004:0230c27_8",
        "context_with_next_sentence": true
    },
    {
        "source_sentence": "戒具足故，諸天親近、諸佛讚歎、菩薩守護，善能觀察人非人等，剎利、婆羅門、聚落邑主恭敬禮拜、同梵行者之所讚歎。",
        "from": "T16n0658_004:0231a01_1",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0231a01_5",
        "context_with_next_sentence": true
    },
    {
        "source_sentence": "具此十事是名菩薩糞掃衣。",
        "from": "T16n0658_004:0231a01_17",
        "context_with_next_sentence": true
    },
    {
        "source_sentence": "」除蓋障菩薩白佛言：",
        "from": "T16n0658_004:0231a02_6",
        "context_with_next_sentence": true
    },
    {
        "source_sentence": "「世尊！",
        "from": "T16n0658_004:0231a02_10",
        "context_with_next_sentence": true
    },
    {
        "source_sentence": "菩薩志大，何緣樂此下劣麁弊？",
        "from": "T16n0658_004:0231a03_4",
        "context_with_next_sentence": true
    },
    {
        "source_sentence": "」佛答言：",
        "from": "T16n0658_004:0231a03_9",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0231a03_14",
        "context_with_next_sentence": true
    },
    {
        "source_sentence": "菩薩為護眾生，德力所能，非諸凡愚下劣所堪，為未生煩惱作障礙故。",
        "from": "T16n0658_004:0231a05_3",
        "context_with_next_sentence": true
    },
    {
        "source_sentence": "」佛語除蓋障菩薩：",
        "from": "T16n0658_004:0231a05_12",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0231a05_17",
        "context_with_next_sentence": true
    },
    {
        "source_sentence": "汝謂如來為是大志、為是小乎？",
        "from": "T16n0658_004:0231a06_9",
        "context_with_next_sentence": true
    },
    {
        "source_sentence": "」除蓋障菩薩白佛言：",
        "from": "T16n0658_004:0231a06_19",
        "context_with_next_sentence": true
    },
    {
        "source_sentence": "「世尊！",
        "from": "T16n0658_004:0231a07_1",
        "context_with_next_sentence": true
    },
    {
        "source_sentence": "我無此辯，當何能答？",
        "from": "T16n0658_004:0231a07_11",
        "context_with_next_sentence": true
    },
    {
        "source_sentence": "何以故？",
        "from": "T16n0658_004:0231a07_15",
        "context_with_next_sentence": true
    },
    {
        "source_sentence": "無有能知如來量者。",
        "from": "T16n0658_004:0231a08_3",
        "context_with_next_sentence": true
    },
    {
        "source_sentence": "現見如來知一切法、受糞掃衣者能制結使，不見如來有所遮制。",
        "from": "T16n0658_004:0231a09_12",
        "context_with_next_sentence": true
    },
    {
        "source_sentence": "」「此四天下天、人、龍、鬼皆有卑下之志，如來雖見卑下，但為成熟彼眾生故，於諸眾生前讚歎頭陀。",
        "from": "T16n0658_004:0231a11_16",
        "context_with_next_sentence": true
    },
    {
        "source_sentence": "汝今當知如是因緣。",
        "from": "T16n0658_004:0231a12_6",
        "context_with_next_sentence": true
    },
    {
        "source_sentence": "」除蓋障菩薩白佛言：",
        "from": "T16n0658_004:0231a12_16",
        "context_with_next_sentence": true
    },
    {
        "source_sentence": "「世尊為成熟眾生及新學者菩薩遮斷結使，故說此事。",
        "from": "T16n0658_004:0231a14_1",
        "context_with_next_sentence": true
    },
    {
        "source_sentence": "」「善男子！",
        "from": "T16n0658_004:0231a14_7",
        "context_with_next_sentence": true
    },
    {
        "source_sentence": "威德力菩薩為化眾生現受糞掃衣，非志卑漏。",
        "from": "T16n0658_004:0231a15_6",
        "context_with_next_sentence": true
    },
    {
        "source_sentence": "以是義故，菩薩受糞掃衣。",
        "from": "T16n0658_004:0231a15_18",
        "context_with_next_sentence": true
    },
    {
        "source_sentence": "「善男子！",
        "from": "T16n0658_004:0231a16_4",
        "context_with_next_sentence": true
    },
    {
        "source_sentence": "菩薩復有十法名受取三衣。",
        "from": "T16n0658_004:0231a16_16",
        "context_with_next_sentence": true
    },
    {
        "source_sentence": "何等為十？",
        "from": "T16n0658_004:0231a17_1",
        "context_with_next_sentence": true
    },
    {
        "source_sentence": "少欲知足、不多貪求、不多積聚；",
        "from": "T16n0658_004:0231a17_16",
        "context_with_next_sentence": true
    },
    {
        "source_sentence": "無積聚故，離諸過患；",
        "from": "T16n0658_004:0231a18_4",
        "context_with_next_sentence": true
    },
    {
        "source_sentence": "無失壞故，離諸憂惱；",
        "from": "T16n0658_004:0231a18_14",
        "context_with_next_sentence": true
    },
    {
        "source_sentence": "離憂惱故，離眾苦聚集；",
        "from": "T16n0658_004:0231a19_4",
        "context_with_next_sentence": true
    },
    {
        "source_sentence": "離眾苦聚集故，無有愛欲；",
        "from": "T16n0658_004:0231a19_16",
        "context_with_next_sentence": true
    },
    {
        "source_sentence": "無愛欲故，能盡諸漏。",
        "from": "T16n0658_004:0231a20_6",
        "context_with_next_sentence": true
    },
    {
        "source_sentence": "少欲菩薩趣得為足，知足之人少得而足，以少欲故，無多所求；",
        "from": "T16n0658_004:0231a21_14",
        "context_with_next_sentence": true
    },
    {
        "source_sentence": "離所求故，無多積聚；",
        "from": "T16n0658_004:0231a22_3",
        "context_with_next_sentence": true
    },
    {
        "source_sentence": "離積聚故，無惱失苦；",
        "from": "T16n0658_004:0231a22_13",
        "context_with_next_sentence": true
    },
    {
        "source_sentence": "無惱失苦故，無有憂愁；",
        "from": "T16n0658_004:0231a23_3",
        "context_with_next_sentence": true
    },
    {
        "source_sentence": "無有憂愁故，無有苦惱；",
        "from": "T16n0658_004:0231a23_14",
        "context_with_next_sentence": true
    },
    {
        "source_sentence": "無有苦惱故，無有受用；",
        "from": "T16n0658_004:0231a24_4",
        "context_with_next_sentence": true
    },
    {
        "source_sentence": "無有受用故，便得漏盡。",
        "from": "T16n0658_004:0231a24_15",
        "context_with_next_sentence": true
    },
    {
        "source_sentence": "善男子！",
        "from": "T16n0658_004:0231a24_19",
        "context_with_next_sentence": true
    },
    {
        "source_sentence": "具此十事是名菩薩受持三衣。",
        "from": "T16n0658_004:0231a25_11",
        "context_with_next_sentence": true
    },
    {
        "source_sentence": "寶雲經卷第四",
        "from": "T16n0658_004:0231a26_100",
        "context_with_next_sentence": false
    }
]