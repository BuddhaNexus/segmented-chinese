[
    {
        "source_sentence": "如來師子吼經",
        "from": "T17n0835_001:0888b26_0",
        "context_with_next_sentence": true
    },
    {
        "source_sentence": "元魏天竺三藏佛陀扇多譯",
        "from": "T17n0835_001:0888b28_0",
        "context_with_next_sentence": true
    },
    {
        "source_sentence": "如是我聞：一時婆伽婆住日月宮中勝藏殿",
        "from": "T17n0835_001:0888b29_0",
        "context_with_next_sentence": true
    },
    {
        "source_sentence": "上，與大比丘眾九萬九千億人眾俱，菩薩摩訶薩八萬四千億那由他百千萬人。",
        "from": "T17n0835_001:0888c02_14",
        "context_with_next_sentence": true
    },
    {
        "source_sentence": "爾時，世尊告勝積菩薩言：",
        "from": "T17n0835_001:0888c03_11",
        "context_with_next_sentence": true
    },
    {
        "source_sentence": "「汝往北方去此世界六千億恒河沙等諸佛世界，復過百千萬億算數世界之外，有佛世界名曰歡喜。",
        "from": "T17n0835_001:0888c05_16",
        "context_with_next_sentence": true
    },
    {
        "source_sentence": "彼中有佛，號曰法上如來、應、正遍知，於今現命現住，為眾生說法。",
        "from": "T17n0835_001:0888c07_7",
        "context_with_next_sentence": true
    },
    {
        "source_sentence": "彼佛世尊於今欲說大師子吼方廣法門，汝可往聽。",
        "from": "T17n0835_001:0888c08_10",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0888c08_14",
        "context_with_next_sentence": true
    },
    {
        "source_sentence": "彼勝法門甚難得聞。",
        "from": "T17n0835_001:0888c09_4",
        "context_with_next_sentence": true
    },
    {
        "source_sentence": "」勝積菩薩即受佛教，如說修行，往彼世界。",
        "from": "T17n0835_001:0888c10_18",
        "context_with_next_sentence": true
    },
    {
        "source_sentence": "頂禮法上如來足已，右遶七匝，却坐一面。",
        "from": "T17n0835_001:0888c11_17",
        "context_with_next_sentence": true
    },
    {
        "source_sentence": "勝積菩薩坐一面已，法上如來知而問曰：",
        "from": "T17n0835_001:0888c12_15",
        "context_with_next_sentence": true
    },
    {
        "source_sentence": "「汝善男子從何所來？",
        "from": "T17n0835_001:0888c13_5",
        "context_with_next_sentence": true
    },
    {
        "source_sentence": "」勝積菩薩默然不答。",
        "from": "T17n0835_001:0888c13_15",
        "context_with_next_sentence": true
    },
    {
        "source_sentence": "時彼眾中天、龍、夜叉、乾闥婆、阿修羅、迦樓羅、緊那羅、摩睺羅伽、人非人等皆作是念：",
        "from": "T17n0835_001:0888c15_11",
        "context_with_next_sentence": true
    },
    {
        "source_sentence": "「有何義故，此勝積菩薩三界大將問已不報，默然而住？",
        "from": "T17n0835_001:0888c16_15",
        "context_with_next_sentence": true
    },
    {
        "source_sentence": "」爾時，世尊目如廣長青蓮華形，師子遊戲遍觀十方，知諸大眾有疑念故，即放光明。",
        "from": "T17n0835_001:0888c18_17",
        "context_with_next_sentence": true
    },
    {
        "source_sentence": "放光明故，法上如來出金色光遍照十方，無量百千萬種雜色，於是世界六種震動。",
        "from": "T17n0835_001:0888c20_14",
        "context_with_next_sentence": true
    },
    {
        "source_sentence": "十方世界有諸菩薩——集彼世界，現諸色像、種種妙狀——見彼如來所放光明種種事已，集彼國土，皆共頂禮彼如來足。",
        "from": "T17n0835_001:0888c23_6",
        "context_with_next_sentence": true
    },
    {
        "source_sentence": "禮佛足已，各隨己分善根功德坐蓮華座。",
        "from": "T17n0835_001:0888c24_5",
        "context_with_next_sentence": true
    },
    {
        "source_sentence": "爾時，會中電焰菩薩即從座起，整服左肩，前至佛所，右膝著地，合掌向佛，歡喜踊躍白言：",
        "from": "T17n0835_001:0888c26_20",
        "context_with_next_sentence": true
    },
    {
        "source_sentence": "「世尊！",
        "from": "T17n0835_001:0888c27_3",
        "context_with_next_sentence": true
    },
    {
        "source_sentence": "如我今見世尊所放無量光明，我從昔來初未曾見此大光明。",
        "from": "T17n0835_001:0888c28_9",
        "context_with_next_sentence": true
    },
    {
        "source_sentence": "善哉，世尊！",
        "from": "T17n0835_001:0888c28_15",
        "context_with_next_sentence": true
    },
    {
        "source_sentence": "願說此事。",
        "from": "T17n0835_001:0888c28_20",
        "context_with_next_sentence": true
    },
    {
        "source_sentence": "何故大悲放此光明？",
        "from": "T17n0835_001:0888c29_8",
        "context_with_next_sentence": true
    },
    {
        "source_sentence": "願說其意。",
        "from": "T17n0835_001:0888c29_13",
        "context_with_next_sentence": true
    },
    {
        "source_sentence": "」爾時，電焰菩薩以偈問曰：",
        "from": "T17n0835_001:0889a01_5",
        "context_with_next_sentence": true
    },
    {
        "source_sentence": "「諸無上大士，　　非無因無緣，",
        "from": "T17n0835_001:0889a02_0",
        "context_with_next_sentence": true
    },
    {
        "source_sentence": "而放此光明，　　願為我等說。",
        "from": "T17n0835_001:0889a03_13",
        "context_with_next_sentence": true
    },
    {
        "source_sentence": "實說是憐愍，　　為利益眾生，",
        "from": "T17n0835_001:0889a04_0",
        "context_with_next_sentence": true
    },
    {
        "source_sentence": "而放大光明，　　是何因緣說？",
        "from": "T17n0835_001:0889a05_13",
        "context_with_next_sentence": true
    },
    {
        "source_sentence": "」爾時，電焰菩薩見如來身閻浮檀色，所放無量百千億光猶如金幢自在顯現。",
        "from": "T17n0835_001:0889a07_13",
        "context_with_next_sentence": true
    },
    {
        "source_sentence": "見已，即問法上如來而作是言：",
        "from": "T17n0835_001:0889a08_8",
        "context_with_next_sentence": true
    },
    {
        "source_sentence": "「世尊！",
        "from": "T17n0835_001:0889a08_12",
        "context_with_next_sentence": true
    },
    {
        "source_sentence": "我亦曾見無量光明，初未曾見如是光明諸勝妙事。",
        "from": "T17n0835_001:0889a09_14",
        "context_with_next_sentence": true
    },
    {
        "source_sentence": "」彼佛答言：",
        "from": "T17n0835_001:0889a09_20",
        "context_with_next_sentence": true
    },
    {
        "source_sentence": "「如是，電焰！",
        "from": "T17n0835_001:0889a10_6",
        "context_with_next_sentence": true
    },
    {
        "source_sentence": "如汝所說。",
        "from": "T17n0835_001:0889a10_11",
        "context_with_next_sentence": true
    },
    {
        "source_sentence": "少有地分，彼地分中諸佛如來放如是光，非無因緣現如是相。",
        "from": "T17n0835_001:0889a11_16",
        "context_with_next_sentence": true
    },
    {
        "source_sentence": "汝今，電焰！",
        "from": "T17n0835_001:0889a12_2",
        "context_with_next_sentence": true
    },
    {
        "source_sentence": "諦聽諦聽，善思念之，我為汝說諸佛如來有所為故放光明事。",
        "from": "T17n0835_001:0889a13_10",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889a13_14",
        "context_with_next_sentence": true
    },
    {
        "source_sentence": "汝若聞已，勿生驚疑、勿生怖畏。",
        "from": "T17n0835_001:0889a14_9",
        "context_with_next_sentence": true
    },
    {
        "source_sentence": "何以故？",
        "from": "T17n0835_001:0889a14_13",
        "context_with_next_sentence": true
    },
    {
        "source_sentence": "諸佛境界不可思議、無量勝願不可思議、莊嚴之事不可思議。",
        "from": "T17n0835_001:0889a16_1",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889a16_5",
        "context_with_next_sentence": true
    },
    {
        "source_sentence": "汝見此事勿生驚疑。",
        "from": "T17n0835_001:0889a16_14",
        "context_with_next_sentence": true
    },
    {
        "source_sentence": "電焰當知：",
        "from": "T17n0835_001:0889a16_19",
        "context_with_next_sentence": true
    },
    {
        "source_sentence": "勝積菩薩是釋迦佛遣到我所歡喜世界，汝為見不？",
        "from": "T17n0835_001:0889a18_3",
        "context_with_next_sentence": true
    },
    {
        "source_sentence": "」電焰菩薩答彼佛言：",
        "from": "T17n0835_001:0889a18_13",
        "context_with_next_sentence": true
    },
    {
        "source_sentence": "「已見。",
        "from": "T17n0835_001:0889a18_17",
        "context_with_next_sentence": true
    },
    {
        "source_sentence": "世尊！",
        "from": "T17n0835_001:0889a18_20",
        "context_with_next_sentence": true
    },
    {
        "source_sentence": "已見。",
        "from": "T17n0835_001:0889a19_1",
        "context_with_next_sentence": true
    },
    {
        "source_sentence": "善逝！",
        "from": "T17n0835_001:0889a19_4",
        "context_with_next_sentence": true
    },
    {
        "source_sentence": "」佛言：",
        "from": "T17n0835_001:0889a19_8",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0889a19_13",
        "context_with_next_sentence": true
    },
    {
        "source_sentence": "此勝積菩薩，我向已問言：",
        "from": "T17n0835_001:0889a20_2",
        "context_with_next_sentence": true
    },
    {
        "source_sentence": "『善男子！",
        "from": "T17n0835_001:0889a20_7",
        "context_with_next_sentence": true
    },
    {
        "source_sentence": "汝從何來？",
        "from": "T17n0835_001:0889a20_12",
        "context_with_next_sentence": true
    },
    {
        "source_sentence": "』彼即不答，默然而住。",
        "from": "T17n0835_001:0889a20_23",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889a21_3",
        "context_with_next_sentence": true
    },
    {
        "source_sentence": "我見此事，故放光明。",
        "from": "T17n0835_001:0889a21_13",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889a21_17",
        "context_with_next_sentence": true
    },
    {
        "source_sentence": "以何義故我問不答？",
        "from": "T17n0835_001:0889a22_6",
        "context_with_next_sentence": true
    },
    {
        "source_sentence": "大眾聞已即生驚疑，默然而住。",
        "from": "T17n0835_001:0889a23_1",
        "context_with_next_sentence": true
    },
    {
        "source_sentence": "」佛言：",
        "from": "T17n0835_001:0889a23_5",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0889a23_10",
        "context_with_next_sentence": true
    },
    {
        "source_sentence": "此族姓子云何如來問而不答？",
        "from": "T17n0835_001:0889a24_2",
        "context_with_next_sentence": true
    },
    {
        "source_sentence": "」勝積菩薩白佛言：",
        "from": "T17n0835_001:0889a25_7",
        "context_with_next_sentence": true
    },
    {
        "source_sentence": "「世尊！",
        "from": "T17n0835_001:0889a25_11",
        "context_with_next_sentence": true
    },
    {
        "source_sentence": "云何世尊於未來世諸法性中而問我言：",
        "from": "T17n0835_001:0889a26_9",
        "context_with_next_sentence": true
    },
    {
        "source_sentence": "『善男子！",
        "from": "T17n0835_001:0889a26_14",
        "context_with_next_sentence": true
    },
    {
        "source_sentence": "汝從何來？",
        "from": "T17n0835_001:0889a26_19",
        "context_with_next_sentence": true
    },
    {
        "source_sentence": "』佛所證法是不可說、一切法性皆不可說，我無辯才可能說言從某處來。",
        "from": "T17n0835_001:0889a28_11",
        "context_with_next_sentence": true
    },
    {
        "source_sentence": "」爾時，如來告大眾言：",
        "from": "T17n0835_001:0889a29_9",
        "context_with_next_sentence": true
    },
    {
        "source_sentence": "「諸善男子！",
        "from": "T17n0835_001:0889a29_15",
        "context_with_next_sentence": true
    },
    {
        "source_sentence": "此善男子略說一切法，示真實道處。",
        "from": "T17n0835_001:0889b01_10",
        "context_with_next_sentence": true
    },
    {
        "source_sentence": "是勝積菩薩於無等法中——不可說、不可演，離文字，離上、離下，離來、離去，一切道斷不可見阿那梨耶處，離心、意、意識，離因緣處，無名、無言，不可演、不可說、不可見，離諸眼道，非積聚處、非言說處、非曾有處，離相處、離於一字——所謂字不可演說，云何答我？",
        "from": "T17n0835_001:0889b07_4",
        "context_with_next_sentence": true
    },
    {
        "source_sentence": "」爾時，光音菩薩以佛神力而白佛言：",
        "from": "T17n0835_001:0889b08_15",
        "context_with_next_sentence": true
    },
    {
        "source_sentence": "「世尊！",
        "from": "T17n0835_001:0889b08_19",
        "context_with_next_sentence": true
    },
    {
        "source_sentence": "若無可說一切諸法而有說者，一切癡人所有言說亦是說法。",
        "from": "T17n0835_001:0889b10_7",
        "context_with_next_sentence": true
    },
    {
        "source_sentence": "」佛言：",
        "from": "T17n0835_001:0889b10_11",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0889b10_16",
        "context_with_next_sentence": true
    },
    {
        "source_sentence": "如是所說，非但一切愚癡說法、非愚癡者亦有說法，雖如是說而不覺知。",
        "from": "T17n0835_001:0889b12_7",
        "context_with_next_sentence": true
    },
    {
        "source_sentence": "」爾時，光音菩薩白佛言：",
        "from": "T17n0835_001:0889b13_10",
        "context_with_next_sentence": true
    },
    {
        "source_sentence": "「世尊！",
        "from": "T17n0835_001:0889b13_14",
        "context_with_next_sentence": true
    },
    {
        "source_sentence": "願世尊說，云何一切眾生說法而不覺知？",
        "from": "T17n0835_001:0889b14_10",
        "context_with_next_sentence": true
    },
    {
        "source_sentence": "」爾時，世尊告光音菩薩言：",
        "from": "T17n0835_001:0889b15_3",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0889b15_8",
        "context_with_next_sentence": true
    },
    {
        "source_sentence": "譬如世間生盲之人，日光所照依日光住，而不能知日輪何相、日光何色。",
        "from": "T17n0835_001:0889b16_19",
        "context_with_next_sentence": true
    },
    {
        "source_sentence": "若有餘人語盲人言，日之光明有如是相。",
        "from": "T17n0835_001:0889b17_17",
        "context_with_next_sentence": true
    },
    {
        "source_sentence": "而日光明離諸名字，非是眾生所可言說。",
        "from": "T17n0835_001:0889b18_16",
        "context_with_next_sentence": true
    },
    {
        "source_sentence": "因緣事故，聞是音聲。",
        "from": "T17n0835_001:0889b19_7",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0889b19_12",
        "context_with_next_sentence": true
    },
    {
        "source_sentence": "譬如世間深山谷中有諸音響，因緣故生。",
        "from": "T17n0835_001:0889b20_9",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889b20_13",
        "context_with_next_sentence": true
    },
    {
        "source_sentence": "山谷是空、音響是空，因緣故生。",
        "from": "T17n0835_001:0889b21_8",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0889b21_13",
        "context_with_next_sentence": true
    },
    {
        "source_sentence": "眾生言說悉入辯中，若未說時、未起心時，名為法辯；",
        "from": "T17n0835_001:0889b22_16",
        "context_with_next_sentence": true
    },
    {
        "source_sentence": "若已起心、未言說時，名為義辯；",
        "from": "T17n0835_001:0889b23_9",
        "context_with_next_sentence": true
    },
    {
        "source_sentence": "若至斥法演說之時，名為辭辯；",
        "from": "T17n0835_001:0889b24_3",
        "context_with_next_sentence": true
    },
    {
        "source_sentence": "若以無障無礙說時，名樂說辯。",
        "from": "T17n0835_001:0889b24_17",
        "context_with_next_sentence": true
    },
    {
        "source_sentence": "是故，善男子！",
        "from": "T17n0835_001:0889b25_3",
        "context_with_next_sentence": true
    },
    {
        "source_sentence": "一切眾生所有言說皆悉不離四法門義而不離實際。",
        "from": "T17n0835_001:0889b26_7",
        "context_with_next_sentence": true
    },
    {
        "source_sentence": "如彼生盲以教示時，則知日輪及日光明，捨彼慢心。",
        "from": "T17n0835_001:0889b27_11",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0889b27_16",
        "context_with_next_sentence": true
    },
    {
        "source_sentence": "欲求義者，彼人當於自身中求。",
        "from": "T17n0835_001:0889b28_8",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889b28_12",
        "context_with_next_sentence": true
    },
    {
        "source_sentence": "若欲求菩提者，應於自身五陰中求。",
        "from": "T17n0835_001:0889b29_8",
        "context_with_next_sentence": true
    },
    {
        "source_sentence": "」說是真實語義法時，於彼三千大千世界六種震動，有大光明遍照世界，法上如來出廣長舌遍覆三千大千世界。",
        "from": "T17n0835_001:0889c03_1",
        "context_with_next_sentence": true
    },
    {
        "source_sentence": "彼光明中復出無量百千萬光，以彼光明照於地獄、餓鬼、畜生，上至有頂，皆悉遍照。",
        "from": "T17n0835_001:0889c04_21",
        "context_with_next_sentence": true
    },
    {
        "source_sentence": "爾時，彼佛還攝光明告大眾言：",
        "from": "T17n0835_001:0889c05_13",
        "context_with_next_sentence": true
    },
    {
        "source_sentence": "「諸善男子！",
        "from": "T17n0835_001:0889c05_19",
        "context_with_next_sentence": true
    },
    {
        "source_sentence": "終無如是舌相光明而有虛說，汝等應當善信、善念，我說真實。",
        "from": "T17n0835_001:0889c07_7",
        "context_with_next_sentence": true
    },
    {
        "source_sentence": "」爾時，住十地菩薩以為眾首，彼眾一切天、龍、夜叉、乾闥婆、阿修羅、迦樓羅、緊那羅、摩睺羅伽、人非人等從座而起，合掌同聲作如是言：",
        "from": "T17n0835_001:0889c10_17",
        "context_with_next_sentence": true
    },
    {
        "source_sentence": "「願世尊說、願善逝說如實法義，我等大眾以佛神力是故終無疑惑之心。",
        "from": "T17n0835_001:0889c12_11",
        "context_with_next_sentence": true
    },
    {
        "source_sentence": "」爾時，世尊告大眾言：",
        "from": "T17n0835_001:0889c13_2",
        "context_with_next_sentence": true
    },
    {
        "source_sentence": "「諸善男子！",
        "from": "T17n0835_001:0889c13_8",
        "context_with_next_sentence": true
    },
    {
        "source_sentence": "此乃是大師子吼，我今欲說，安樂利益諸眾生故、乃至天人。",
        "from": "T17n0835_001:0889c14_15",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889c14_19",
        "context_with_next_sentence": true
    },
    {
        "source_sentence": "娑婆世界彼有世尊，號曰釋迦牟尼如來、應、正遍知，於今現在現命現住，為眾說法。",
        "from": "T17n0835_001:0889c16_17",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0889c17_1",
        "context_with_next_sentence": true
    },
    {
        "source_sentence": "今我身是。",
        "from": "T17n0835_001:0889c17_6",
        "context_with_next_sentence": true
    },
    {
        "source_sentence": "法上如來為利眾生，是故於彼娑婆世界示種種相而為說法。",
        "from": "T17n0835_001:0889c18_13",
        "context_with_next_sentence": true
    },
    {
        "source_sentence": "」爾時，大眾聞是說已，甚大歡喜，踊躍無量，歎如來言：",
        "from": "T17n0835_001:0889c20_3",
        "context_with_next_sentence": true
    },
    {
        "source_sentence": "「善哉，善哉。",
        "from": "T17n0835_001:0889c20_10",
        "context_with_next_sentence": true
    },
    {
        "source_sentence": "世尊！",
        "from": "T17n0835_001:0889c20_13",
        "context_with_next_sentence": true
    },
    {
        "source_sentence": "願一切眾生皆作如是大師子吼，如今世尊在此眾中大師子吼。",
        "from": "T17n0835_001:0889c22_1",
        "context_with_next_sentence": true
    },
    {
        "source_sentence": "世尊！",
        "from": "T17n0835_001:0889c22_4",
        "context_with_next_sentence": true
    },
    {
        "source_sentence": "若有聞此師子吼者，彼諸眾生不得名為種少善根。",
        "from": "T17n0835_001:0889c23_7",
        "context_with_next_sentence": true
    },
    {
        "source_sentence": "若復有人得聞如來大師子吼，聞已信受，何況復有讀誦、受持、為他廣說、供養此經——香花、塗香、末香、燒香、種種衣服、寶幢、寶蓋？",
        "from": "T17n0835_001:0889c26_7",
        "context_with_next_sentence": true
    },
    {
        "source_sentence": "世尊當知：",
        "from": "T17n0835_001:0889c26_12",
        "context_with_next_sentence": true
    },
    {
        "source_sentence": "是諸眾生是佛所加。",
        "from": "T17n0835_001:0889c26_21",
        "context_with_next_sentence": true
    },
    {
        "source_sentence": "若有聞此大師子吼修多羅句一經於耳者，彼諸眾生非種微小善根功德。",
        "from": "T17n0835_001:0889c28_12",
        "context_with_next_sentence": true
    },
    {
        "source_sentence": "」爾時，世尊讚彼菩薩作如是言：",
        "from": "T17n0835_001:0889c29_13",
        "context_with_next_sentence": true
    },
    {
        "source_sentence": "「善哉，善哉。",
        "from": "T17n0835_001:0889c29_20",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0890a01_2",
        "context_with_next_sentence": true
    },
    {
        "source_sentence": "如汝所說：",
        "from": "T17n0835_001:0890a01_7",
        "context_with_next_sentence": true
    },
    {
        "source_sentence": "彼諸眾生非種微少善根功德而得聞此。",
        "from": "T17n0835_001:0890a02_6",
        "context_with_next_sentence": true
    },
    {
        "source_sentence": "若能聞此如來所說大師子吼修多羅句，生歡喜心，乃至微言唱一善哉，善男子！",
        "from": "T17n0835_001:0890a04_3",
        "context_with_next_sentence": true
    },
    {
        "source_sentence": "是我所護及是彌勒菩薩所護，彼悉以肩持我菩提。",
        "from": "T17n0835_001:0890a05_6",
        "context_with_next_sentence": true
    },
    {
        "source_sentence": "若於五濁惡世之中而能信受此修多羅，是我過去已曾化者、亦阿逸多菩薩所護，彼人已竭生死大海、已降魔眾除滅煩惱、已震法雷、已擊法鼓、已離女身、已降諸怨、已能滅除諸煩惱眾。",
        "from": "T17n0835_001:0890a09_12",
        "context_with_next_sentence": true
    },
    {
        "source_sentence": "「善男子！",
        "from": "T17n0835_001:0890a09_17",
        "context_with_next_sentence": true
    },
    {
        "source_sentence": "若有善男子、善女人，滿十阿僧祇三千大千世界諸佛如來，一切所有供養之具而供養之；",
        "from": "T17n0835_001:0890a11_17",
        "context_with_next_sentence": true
    },
    {
        "source_sentence": "若復有聞此真實義修多羅句能信受者、以信心故唱言善哉，得福過前供養三千大千世界諸佛如來。",
        "from": "T17n0835_001:0890a14_5",
        "context_with_next_sentence": true
    },
    {
        "source_sentence": "以是義故，諸善男子！",
        "from": "T17n0835_001:0890a14_15",
        "context_with_next_sentence": true
    },
    {
        "source_sentence": "汝等若有信我語者，應當書寫、受持此經。",
        "from": "T17n0835_001:0890a15_15",
        "context_with_next_sentence": true
    },
    {
        "source_sentence": "善男子！",
        "from": "T17n0835_001:0890a15_19",
        "context_with_next_sentence": true
    },
    {
        "source_sentence": "隨何方處書寫供養此經典者，當知其家則有如來。",
        "from": "T17n0835_001:0890a17_3",
        "context_with_next_sentence": true
    },
    {
        "source_sentence": "」爾時，勝積菩薩、電焰菩薩、光常菩薩、淨眼菩薩、無畏菩薩、觀世自在菩薩、得大勢菩薩、文殊師利菩薩、辯積菩薩、蓋一切障菩薩、作光明菩薩、及普賢菩薩，如是等八萬四千億百千菩薩白佛言：",
        "from": "T17n0835_001:0890a22_10",
        "context_with_next_sentence": true
    },
    {
        "source_sentence": "「世尊！",
        "from": "T17n0835_001:0890a22_14",
        "context_with_next_sentence": true
    },
    {
        "source_sentence": "我等於未來世當廣宣說此法門句。",
        "from": "T17n0835_001:0890a23_9",
        "context_with_next_sentence": true
    },
    {
        "source_sentence": "世尊！",
        "from": "T17n0835_001:0890a23_12",
        "context_with_next_sentence": true
    },
    {
        "source_sentence": "有諸眾生聞此經者，是人亦名得涅槃者。",
        "from": "T17n0835_001:0890a24_11",
        "context_with_next_sentence": true
    },
    {
        "source_sentence": "世尊！",
        "from": "T17n0835_001:0890a24_14",
        "context_with_next_sentence": true
    },
    {
        "source_sentence": "若有能信此修多羅，彼諸眾生非是始種微少善根。",
        "from": "T17n0835_001:0890a25_17",
        "context_with_next_sentence": true
    },
    {
        "source_sentence": "世尊！",
        "from": "T17n0835_001:0890a26_2",
        "context_with_next_sentence": true
    },
    {
        "source_sentence": "若聞此經一經於耳，何況具足、讀誦、受持，彼諸眾生所得功德，百千億劫說不可盡。",
        "from": "T17n0835_001:0890a27_19",
        "context_with_next_sentence": true
    },
    {
        "source_sentence": "」爾時，世尊告諸菩薩摩訶薩言：",
        "from": "T17n0835_001:0890a28_13",
        "context_with_next_sentence": true
    },
    {
        "source_sentence": "「善哉，善哉。",
        "from": "T17n0835_001:0890a28_20",
        "context_with_next_sentence": true
    },
    {
        "source_sentence": "諸善男子！",
        "from": "T17n0835_001:0890a29_3",
        "context_with_next_sentence": true
    },
    {
        "source_sentence": "汝等應當如是護持如來正法。",
        "from": "T17n0835_001:0890a29_16",
        "context_with_next_sentence": true
    },
    {
        "source_sentence": "」佛說此法門時，勝積菩薩及彼大眾皆大歡喜。",
        "from": "T17n0835_001:0890b01_17",
        "context_with_next_sentence": true
    },
    {
        "source_sentence": "如來師子吼經",
        "from": "T17n0835_001:0890b02_100",
        "context_with_next_sentence": false
    }
]