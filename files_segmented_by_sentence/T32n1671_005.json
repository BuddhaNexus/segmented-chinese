[
    {
        "source_sentence": "福蓋正行所集經卷第五",
        "from": "T32n1671_005:0727a13_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_005:0727a15_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1671_005:0727a16_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫沙門臣日稱等奉　詔譯復以何義說名為憂？",
        "from": "T32n1671_005:0727a19_8",
        "context_with_next_sentence": true
    },
    {
        "source_sentence": "謂諸有情由貪欲故沒憂怖中，猶如猛獸被火圍遶，如深淵魚置之陸地，如入大海損其船筏，深心愁慼恐失身命，如以少水滴熱鐵團。",
        "from": "T32n1671_005:0727a22_10",
        "context_with_next_sentence": true
    },
    {
        "source_sentence": "將入死門命不久住，譬如釜中煮豆彌滿騰沸，復增乾薪。",
        "from": "T32n1671_005:0727a23_17",
        "context_with_next_sentence": true
    },
    {
        "source_sentence": "彼世間人身處于家，為憂逼切，諸根衰悴、心無暫安，如以酥瓶近於炎火，當知不久則為消壞。",
        "from": "T32n1671_005:0727a26_1",
        "context_with_next_sentence": true
    },
    {
        "source_sentence": "復以何義說名為悲？",
        "from": "T32n1671_005:0727a27_8",
        "context_with_next_sentence": true
    },
    {
        "source_sentence": "謂諸有情，先有珍財不能任持，身復懶惰以致貧苦，身形裸露、容色憔悴、咽喉乾焦、言意悽切，念昔富饒不復能得。",
        "from": "T32n1671_005:0727b01_1",
        "context_with_next_sentence": true
    },
    {
        "source_sentence": "復以何義說名為苦？",
        "from": "T32n1671_005:0727b02_8",
        "context_with_next_sentence": true
    },
    {
        "source_sentence": "謂諸有情造非法行，身觸憲網、刀杖毒藥，或為非人斫刺殘害，乃至斷命、受諸楚毒。",
        "from": "T32n1671_005:0727b04_7",
        "context_with_next_sentence": true
    },
    {
        "source_sentence": "復以何義說名為惱？",
        "from": "T32n1671_005:0727b05_8",
        "context_with_next_sentence": true
    },
    {
        "source_sentence": "謂諸有情惡言相加，如中毒箭，諸根煩擾失壞樂想。",
        "from": "T32n1671_005:0727b06_12",
        "context_with_next_sentence": true
    },
    {
        "source_sentence": "復何名為求不得苦？",
        "from": "T32n1671_005:0727b07_8",
        "context_with_next_sentence": true
    },
    {
        "source_sentence": "或諸有情樂習正法，不能入解身心勞苦，或由放逸多求不遂發生熱惱。",
        "from": "T32n1671_005:0727b09_2",
        "context_with_next_sentence": true
    },
    {
        "source_sentence": "無欲無求心則安隱。",
        "from": "T32n1671_005:0727b09_11",
        "context_with_next_sentence": true
    },
    {
        "source_sentence": "復何名為愛別離苦？",
        "from": "T32n1671_005:0727b10_8",
        "context_with_next_sentence": true
    },
    {
        "source_sentence": "謂於所樂眷屬朋友和合歡慰，忽爾離散，心懷戀慕而生熱惱。",
        "from": "T32n1671_005:0727b11_17",
        "context_with_next_sentence": true
    },
    {
        "source_sentence": "復何名為冤憎會苦？",
        "from": "T32n1671_005:0727b12_8",
        "context_with_next_sentence": true
    },
    {
        "source_sentence": "謂彼有情樂著貪欲、多求財利，互相侵競而結深冤，或為妻子恩愛纏縛，猶如桎梏不得自在。",
        "from": "T32n1671_005:0727b14_11",
        "context_with_next_sentence": true
    },
    {
        "source_sentence": "當知女色使人惑亂，其語柔軟如拘牟那花，愚夫嗜之，銷除壯色、不久枯悴，如喬答摩仙。",
        "from": "T32n1671_005:0727b16_12",
        "context_with_next_sentence": true
    },
    {
        "source_sentence": "乃至諸天多著欲樂，如薪近火，必為所焚。",
        "from": "T32n1671_005:0727b17_11",
        "context_with_next_sentence": true
    },
    {
        "source_sentence": "是故比丘常當遠離；",
        "from": "T32n1671_005:0727b18_1",
        "context_with_next_sentence": true
    },
    {
        "source_sentence": "若近彼欲得第一苦。",
        "from": "T32n1671_005:0727b18_10",
        "context_with_next_sentence": true
    },
    {
        "source_sentence": "一切世間諸天及人，皆為欲火普遍逼迫，現招眾苦、死墮惡趣，為彼十三廣大火聚圍繞燒然。",
        "from": "T32n1671_005:0727b20_14",
        "context_with_next_sentence": true
    },
    {
        "source_sentence": "佛為世間眾生慈父，憐愍彼故而說此經。",
        "from": "T32n1671_005:0727b21_13",
        "context_with_next_sentence": true
    },
    {
        "source_sentence": "所謂地獄有十三種，一者等活、二者黑繩、三者眾合、四者號叫、五者大號叫、六者燒然、七者極燒然、八者無間、九者煻煨、十者屍糞、十一者鋒刃、十二者劍林、十三者灰河。",
        "from": "T32n1671_005:0727b25_11",
        "context_with_next_sentence": true
    },
    {
        "source_sentence": "如是地獄，諸惡險難、無量苦惱聚集其中。",
        "from": "T32n1671_005:0727b26_10",
        "context_with_next_sentence": true
    },
    {
        "source_sentence": "無數有情造諸惡業，命終入彼受多種苦，為諸獄卒種種治罰，以熱鐵鎚忿恚而擊，形體碎爛周遍流血，諸骨節間悉皆火然。",
        "from": "T32n1671_005:0727b29_10",
        "context_with_next_sentence": true
    },
    {
        "source_sentence": "復捉其足擲入火坑，舉手忙亂惡聲號哭。",
        "from": "T32n1671_005:0727c01_10",
        "context_with_next_sentence": true
    },
    {
        "source_sentence": "彼琰摩卒極惡可懼，諸受罪人見即惶怖。",
        "from": "T32n1671_005:0727c02_10",
        "context_with_next_sentence": true
    },
    {
        "source_sentence": "或復趁入煻煨獄中，皮肉筋骨下足消潰，由惡業故旋踵還生。",
        "from": "T32n1671_005:0727c03_19",
        "context_with_next_sentence": true
    },
    {
        "source_sentence": "復有深廣極熱屍糞臭不可聞，有鐵觜蟲名酤拏波，往來其中囓罪人足，徹肉穿骨取髓而食。",
        "from": "T32n1671_005:0727c06_2",
        "context_with_next_sentence": true
    },
    {
        "source_sentence": "復以無數銛利鋒刃次第排列而為其路，逐彼罪人以足履踐，復為猛風吹走其上。",
        "from": "T32n1671_005:0727c07_19",
        "context_with_next_sentence": true
    },
    {
        "source_sentence": "由避其苦入劍葉林，無數劍鋒從空而下，斫刺其身無不斷壞。",
        "from": "T32n1671_005:0727c09_7",
        "context_with_next_sentence": true
    },
    {
        "source_sentence": "復有大河灰汁盈滿，波浪涌沸煮彼罪人。",
        "from": "T32n1671_005:0727c10_6",
        "context_with_next_sentence": true
    },
    {
        "source_sentence": "於其兩岸有諸獄卒，執三戟叉往來叉刺，受極重苦或時悶絕。",
        "from": "T32n1671_005:0727c11_14",
        "context_with_next_sentence": true
    },
    {
        "source_sentence": "亦有藏竄如魚沈泥，即以鐵鈎挽脣而出，以大鐵網摝置熱地，大火猛焰翻覆燒烙。",
        "from": "T32n1671_005:0727c13_12",
        "context_with_next_sentence": true
    },
    {
        "source_sentence": "復以鐵鉗擘開其口，即以銅汁逼以灌之，或熱鐵丸驅令吞噉，齗齶喉舌各各焦爛，從咽徹下悉為所燒。",
        "from": "T32n1671_005:0727c15_19",
        "context_with_next_sentence": true
    },
    {
        "source_sentence": "復有兩石以夾其身，自首至足而鋸解之。",
        "from": "T32n1671_005:0727c16_17",
        "context_with_next_sentence": true
    },
    {
        "source_sentence": "獄卒暴惡猶如醉象，怒髮衝直、火星四迸，驅彼罪人臥鐵床上，以線抨之或斸或鑿，火焰四起，唯聞號哭。",
        "from": "T32n1671_005:0727c19_7",
        "context_with_next_sentence": true
    },
    {
        "source_sentence": "復有山峯從空而墜，擊彼罪人身肢俱碎，悶絕躄地良久乃蘇。",
        "from": "T32n1671_005:0727c20_14",
        "context_with_next_sentence": true
    },
    {
        "source_sentence": "有諸獄卒其狀醜惡，或執利斧、椎棒刀輪、弓箭杵砲、熱鐵器杖，種種苦具考掠罪人。",
        "from": "T32n1671_005:0727c22_15",
        "context_with_next_sentence": true
    },
    {
        "source_sentence": "復有百千猛焰火刺，從四方來叢集其身，如燃杌木悉皆焦爛。",
        "from": "T32n1671_005:0727c24_3",
        "context_with_next_sentence": true
    },
    {
        "source_sentence": "復以利刀而取其舌，或斫或剉為百千分，乃至所有一切身肢，倏然分散猶若浮雲。",
        "from": "T32n1671_005:0727c26_2",
        "context_with_next_sentence": true
    },
    {
        "source_sentence": "復置罪人熱鐵甕中，熾火四逼其湯沸溢，上下漂沈猶如煮豆，身體脹裂、皮肉消盡，唯餘骨鎖，撈摝於地，業風所吹還活如故。",
        "from": "T32n1671_005:0727c29_1",
        "context_with_next_sentence": true
    },
    {
        "source_sentence": "如是眾苦甚可怖畏，墮此獄者無能得免。",
        "from": "T32n1671_005:0728a01_1",
        "context_with_next_sentence": true
    },
    {
        "source_sentence": "復有廣大寒󰥻地獄，有大雪聚其高如山，嚴冷惡風飄注不絕。",
        "from": "T32n1671_005:0728a02_10",
        "context_with_next_sentence": true
    },
    {
        "source_sentence": "有大深淵結成󰥻臼，其狀宛若水精所成。",
        "from": "T32n1671_005:0728a03_10",
        "context_with_next_sentence": true
    },
    {
        "source_sentence": "有諸獄卒逐彼罪人盡入其中，寒苦逼切，發聲悲號。",
        "from": "T32n1671_005:0728a04_14",
        "context_with_next_sentence": true
    },
    {
        "source_sentence": "復有二杵更相上下而以擣之，其身碎壞如聚沫團，業風吹活如前不異，長時受苦，業盡方出。",
        "from": "T32n1671_005:0728a06_16",
        "context_with_next_sentence": true
    },
    {
        "source_sentence": "彼諸有情皆由染慧邪欲因緣，於他身色妉著不捨，貪微少樂受多苦報。",
        "from": "T32n1671_005:0728a08_8",
        "context_with_next_sentence": true
    },
    {
        "source_sentence": "是故世尊深生憐愍，起大悲心而說此經。",
        "from": "T32n1671_005:0728a09_7",
        "context_with_next_sentence": true
    },
    {
        "source_sentence": "「諸比丘！",
        "from": "T32n1671_005:0728a10_4",
        "context_with_next_sentence": true
    },
    {
        "source_sentence": "世間所有種種苦因，生為根本。",
        "from": "T32n1671_005:0728a10_18",
        "context_with_next_sentence": true
    },
    {
        "source_sentence": "若無生緣，輪迴自息，何況未來無量生苦。",
        "from": "T32n1671_005:0728a11_16",
        "context_with_next_sentence": true
    },
    {
        "source_sentence": "由有生故則有色蘊，由色蘊故則有受蘊，由受蘊故則有想蘊，由想蘊故則有行蘊，由行蘊故則有識蘊。",
        "from": "T32n1671_005:0728a14_5",
        "context_with_next_sentence": true
    },
    {
        "source_sentence": "如是次第相續而起，增長苦聚、輪轉無窮。",
        "from": "T32n1671_005:0728a15_6",
        "context_with_next_sentence": true
    },
    {
        "source_sentence": "譬如群賊入於城隍，縱燎抄掠擾惱黎庶。",
        "from": "T32n1671_005:0728a16_5",
        "context_with_next_sentence": true
    },
    {
        "source_sentence": "如是五蘊依彼識城，生諸煩惱損害諸根。",
        "from": "T32n1671_005:0728a17_5",
        "context_with_next_sentence": true
    },
    {
        "source_sentence": "「又老病死，於諸世間樂為損惱。",
        "from": "T32n1671_005:0728a18_14",
        "context_with_next_sentence": true
    },
    {
        "source_sentence": "是不可愛，如三種冤常所隨逐，一者常求過隙、二者令墮險難、三者伺斷其命。",
        "from": "T32n1671_005:0728a20_9",
        "context_with_next_sentence": true
    },
    {
        "source_sentence": "是故比丘！",
        "from": "T32n1671_005:0728a20_14",
        "context_with_next_sentence": true
    },
    {
        "source_sentence": "常當脩習福蓋正行，受持經典，如說脩行。",
        "from": "T32n1671_005:0728a21_13",
        "context_with_next_sentence": true
    },
    {
        "source_sentence": "設老病死眾冤圍繞，不生惶怖，於險惡道則能超越。",
        "from": "T32n1671_005:0728a22_16",
        "context_with_next_sentence": true
    },
    {
        "source_sentence": "是大丈夫為二世益，如火中蓮，甚為希有，則為安住寂靜妙樂。",
        "from": "T32n1671_005:0728a24_5",
        "context_with_next_sentence": true
    },
    {
        "source_sentence": "諸比丘！",
        "from": "T32n1671_005:0728a24_9",
        "context_with_next_sentence": true
    },
    {
        "source_sentence": "彼福體性正所顯示，自因及果皆可愛樂，乃至發生無漏善法，身語意業咸得清淨，住不退轉、得授道記，如秋滿月放盛光明，一切世間咸蒙利益。",
        "from": "T32n1671_005:0728a27_15",
        "context_with_next_sentence": true
    },
    {
        "source_sentence": "樂廣大施無有限礙，諸來乞者皆給與之，令諸有情心生悅豫。",
        "from": "T32n1671_005:0728a29_5",
        "context_with_next_sentence": true
    },
    {
        "source_sentence": "如戰勝將心進勇銳，如依善王安隱而住。",
        "from": "T32n1671_005:0728b01_5",
        "context_with_next_sentence": true
    },
    {
        "source_sentence": "猶如大海納諸川流，如彌盧山安固不動，一切眾生奉如父母，得諸世間供養恭敬，獲得殊勝第一吉祥，親友朋屬之所稱讚，一切所願皆得成就，畢竟超越輪迴苦海。",
        "from": "T32n1671_005:0728b05_3",
        "context_with_next_sentence": true
    },
    {
        "source_sentence": "此義所明福之自性，猶如金器堅固可愛，為諸眾生最勝依止。",
        "from": "T32n1671_005:0728b06_12",
        "context_with_next_sentence": true
    },
    {
        "source_sentence": "非福自性不可愛樂，猶如坯瓶決定破壞，令諸眾生流轉惡道。",
        "from": "T32n1671_005:0728b08_2",
        "context_with_next_sentence": true
    },
    {
        "source_sentence": "如世之蓋人所執持，四方攸往遮諸炎熱，工巧所為不久則壞。",
        "from": "T32n1671_005:0728b09_11",
        "context_with_next_sentence": true
    },
    {
        "source_sentence": "如是福蓋正行所持，能袪生等所有熱惱，及地獄火之所燒煮，眾善所成任持不壞。",
        "from": "T32n1671_005:0728b11_8",
        "context_with_next_sentence": true
    },
    {
        "source_sentence": "」如舍衛城中有長者女，與族姓子共為匹偶，後生一兒。",
        "from": "T32n1671_005:0728b12_13",
        "context_with_next_sentence": true
    },
    {
        "source_sentence": "費用無度，日漸衰窘，謂其妻曰：",
        "from": "T32n1671_005:0728b13_8",
        "context_with_next_sentence": true
    },
    {
        "source_sentence": "「我詣遠方，勤力求索。",
        "from": "T32n1671_005:0728b13_19",
        "context_with_next_sentence": true
    },
    {
        "source_sentence": "汝當愛念長育其子。",
        "from": "T32n1671_005:0728b14_6",
        "context_with_next_sentence": true
    },
    {
        "source_sentence": "」久歷歲月，夫猶未還。",
        "from": "T32n1671_005:0728b14_17",
        "context_with_next_sentence": true
    },
    {
        "source_sentence": "年既長大，漸生放逸，與隣處女迭生愛樂，彼女即解所帶寶鬘而授與之。",
        "from": "T32n1671_005:0728b16_9",
        "context_with_next_sentence": true
    },
    {
        "source_sentence": "母於後時知其所由，乃以善言種種教誨：",
        "from": "T32n1671_005:0728b17_8",
        "context_with_next_sentence": true
    },
    {
        "source_sentence": "「我子不應樂為鄙事，當自慎護，無罹我懷。",
        "from": "T32n1671_005:0728b18_8",
        "context_with_next_sentence": true
    },
    {
        "source_sentence": "」日加檢束不令游行，夜於寢門以設其榻。",
        "from": "T32n1671_005:0728b19_7",
        "context_with_next_sentence": true
    },
    {
        "source_sentence": "子於一夕貪欲所嬈，暫臥復起須臾不停，白母開門欲往便利。",
        "from": "T32n1671_005:0728b20_15",
        "context_with_next_sentence": true
    },
    {
        "source_sentence": "母語子言：",
        "from": "T32n1671_005:0728b21_1",
        "context_with_next_sentence": true
    },
    {
        "source_sentence": "「此有盆具，不須出也。",
        "from": "T32n1671_005:0728b21_12",
        "context_with_next_sentence": true
    },
    {
        "source_sentence": "」為母嚴約，轉增欲心，遂興惡意以害其母。",
        "from": "T32n1671_005:0728b22_10",
        "context_with_next_sentence": true
    },
    {
        "source_sentence": "造是罪已，深生惶怖，遂往伽藍白言：",
        "from": "T32n1671_005:0728b23_8",
        "context_with_next_sentence": true
    },
    {
        "source_sentence": "「大德！",
        "from": "T32n1671_005:0728b23_12",
        "context_with_next_sentence": true
    },
    {
        "source_sentence": "我欲出家，願垂攝受。",
        "from": "T32n1671_005:0728b24_2",
        "context_with_next_sentence": true
    },
    {
        "source_sentence": "」時諸比丘不能觀察、詰其來由，便與剃髮。",
        "from": "T32n1671_005:0728b25_2",
        "context_with_next_sentence": true
    },
    {
        "source_sentence": "作比丘已，遠遁他國，勇猛精進，堅持淨戒、修習禪定、樂誦經典。",
        "from": "T32n1671_005:0728b26_11",
        "context_with_next_sentence": true
    },
    {
        "source_sentence": "彼有長者，覩其比丘具如是德，興心供養，為造伽藍，命其為主，八方眾僧咸來依附。",
        "from": "T32n1671_005:0728b28_10",
        "context_with_next_sentence": true
    },
    {
        "source_sentence": "爾時比丘為眾講宣大乘經典，復令脩習相應禪觀，四事供給無所乏少。",
        "from": "T32n1671_005:0728c01_4",
        "context_with_next_sentence": true
    },
    {
        "source_sentence": "時諸大眾勤修匪懈，漸次有證羅漢果者。",
        "from": "T32n1671_005:0728c02_3",
        "context_with_next_sentence": true
    },
    {
        "source_sentence": "而此比丘後縈病苦，雖服妙藥轉增尫瘵。",
        "from": "T32n1671_005:0728c03_2",
        "context_with_next_sentence": true
    },
    {
        "source_sentence": "召集眾僧，巧懺謝曰：",
        "from": "T32n1671_005:0728c03_12",
        "context_with_next_sentence": true
    },
    {
        "source_sentence": "「謬當主宰，輕慢眾德，諸弟子等惱亂亦然。",
        "from": "T32n1671_005:0728c04_10",
        "context_with_next_sentence": true
    },
    {
        "source_sentence": "唯願眾慈，施我歡喜。",
        "from": "T32n1671_005:0728c05_1",
        "context_with_next_sentence": true
    },
    {
        "source_sentence": "常者皆盡、高者亦墜、合會有離、生必歸滅。",
        "from": "T32n1671_005:0728c06_1",
        "context_with_next_sentence": true
    },
    {
        "source_sentence": "」說是語已奄忽命終。",
        "from": "T32n1671_005:0728c06_11",
        "context_with_next_sentence": true
    },
    {
        "source_sentence": "時諸大眾及彼弟子，共營善利以資冥福，乃相議曰：",
        "from": "T32n1671_005:0728c07_15",
        "context_with_next_sentence": true
    },
    {
        "source_sentence": "「我師趣寂，未知神識當生何所？",
        "from": "T32n1671_005:0728c08_10",
        "context_with_next_sentence": true
    },
    {
        "source_sentence": "」其弟子中有證聖者，乃入定觀，始於諸天、次及人間，乃至鬼畜皆悉不見，遂復遍觀諸地獄中，乃知其師墮無間獄。",
        "from": "T32n1671_005:0728c11_4",
        "context_with_next_sentence": true
    },
    {
        "source_sentence": "弟子見已生大疑惑：",
        "from": "T32n1671_005:0728c11_13",
        "context_with_next_sentence": true
    },
    {
        "source_sentence": "「我大和尚在世之日，堅持淨戒、多聞辯才，精進脩行未常暫廢，攝受供給八方僧眾。",
        "from": "T32n1671_005:0728c13_12",
        "context_with_next_sentence": true
    },
    {
        "source_sentence": "以何緣故受茲劇報？",
        "from": "T32n1671_005:0728c14_2",
        "context_with_next_sentence": true
    },
    {
        "source_sentence": "」時彼弟子復入定觀，乃見先因甞害其母，以是報故墮無間獄，熾然火聚而燒其身，為彼獄卒種種訶毀：",
        "from": "T32n1671_005:0728c16_10",
        "context_with_next_sentence": true
    },
    {
        "source_sentence": "「汝在世時下劣無智，造此逆罪。",
        "from": "T32n1671_005:0728c17_6",
        "context_with_next_sentence": true
    },
    {
        "source_sentence": "今遣誰當？",
        "from": "T32n1671_005:0728c17_11",
        "context_with_next_sentence": true
    },
    {
        "source_sentence": "」獄卒即以極熱鐵鎚以碎其首，血流悶絕，苦不可言。",
        "from": "T32n1671_005:0728c18_15",
        "context_with_next_sentence": true
    },
    {
        "source_sentence": "是時弟子大阿羅漢，見是事已，運悲願力息除苦惱，憑法威德令知宿命，緣念三寶續其善根。",
        "from": "T32n1671_005:0728c20_17",
        "context_with_next_sentence": true
    },
    {
        "source_sentence": "即時命絕，生夜摩天。",
        "from": "T32n1671_005:0728c21_8",
        "context_with_next_sentence": true
    },
    {
        "source_sentence": "法爾新生諸天子等，住彼天已起三種念：",
        "from": "T32n1671_005:0728c22_6",
        "context_with_next_sentence": true
    },
    {
        "source_sentence": "一觀前身受生何族、二於何處身謝命終、三修何福得生天上。",
        "from": "T32n1671_005:0728c23_14",
        "context_with_next_sentence": true
    },
    {
        "source_sentence": "時彼天子作是觀已，乃見自身先造逆罪，承佛恩力得生此天。",
        "from": "T32n1671_005:0728c25_4",
        "context_with_next_sentence": true
    },
    {
        "source_sentence": "而作是念：",
        "from": "T32n1671_005:0728c25_9",
        "context_with_next_sentence": true
    },
    {
        "source_sentence": "「我今一心無別異想，唯求見佛親近供養，以報大恩。",
        "from": "T32n1671_005:0728c26_13",
        "context_with_next_sentence": true
    },
    {
        "source_sentence": "」由天福力，自然而有眾寶瓔絡莊嚴其身。",
        "from": "T32n1671_005:0728c27_11",
        "context_with_next_sentence": true
    },
    {
        "source_sentence": "於初夜分，身放光明照祇陀林皆悉顯現，前詣佛所，頭面禮足。",
        "from": "T32n1671_005:0728c29_2",
        "context_with_next_sentence": true
    },
    {
        "source_sentence": "即以天上眾色蓮華、曼陀羅華以散佛上，積過于膝。",
        "from": "T32n1671_005:0729a01_6",
        "context_with_next_sentence": true
    },
    {
        "source_sentence": "作供養已，退坐一面。",
        "from": "T32n1671_005:0729a01_16",
        "context_with_next_sentence": true
    },
    {
        "source_sentence": "爾時世尊知彼天子心之所念，即為宣說四諦法輪三轉行相。",
        "from": "T32n1671_005:0729a03_7",
        "context_with_next_sentence": true
    },
    {
        "source_sentence": "聞已悟解，即得見諦，不起于座證預流果，無漏堅固金剛智杵摧壞身見邪慢諸山。",
        "from": "T32n1671_005:0729a05_5",
        "context_with_next_sentence": true
    },
    {
        "source_sentence": "是四諦法，非諸沙門及婆羅門。",
        "from": "T32n1671_005:0729a05_19",
        "context_with_next_sentence": true
    },
    {
        "source_sentence": "父母朋屬而能宣說。",
        "from": "T32n1671_005:0729a06_8",
        "context_with_next_sentence": true
    },
    {
        "source_sentence": "唯佛世尊愍念於我，泣血盈海、積骨如山，閉惡趣門、開生天路，救拔地獄、餓鬼、畜生，皆令安住人天善果。",
        "from": "T32n1671_005:0729a08_17",
        "context_with_next_sentence": true
    },
    {
        "source_sentence": "時彼天子即說偈曰：",
        "from": "T32n1671_005:0729a09_5",
        "context_with_next_sentence": true
    },
    {
        "source_sentence": "「我由染欲深過患，　　墮於無間地獄中，",
        "from": "T32n1671_005:0729a10_0",
        "context_with_next_sentence": true
    },
    {
        "source_sentence": "蒙佛恩力得生天，　　復令證得涅盤道。",
        "from": "T32n1671_005:0729a11_17",
        "context_with_next_sentence": true
    },
    {
        "source_sentence": "我由依止淨法眼，　　永脫輪迴諸惡趣，",
        "from": "T32n1671_005:0729a12_0",
        "context_with_next_sentence": true
    },
    {
        "source_sentence": "及彼未來生死流，　　得至寂靜菩提岸。",
        "from": "T32n1671_005:0729a13_17",
        "context_with_next_sentence": true
    },
    {
        "source_sentence": "我今得見牟尼主，　　百千生中難值遇，",
        "from": "T32n1671_005:0729a14_0",
        "context_with_next_sentence": true
    },
    {
        "source_sentence": "善超生老病苦因，　　應受世間廣供養。",
        "from": "T32n1671_005:0729a15_17",
        "context_with_next_sentence": true
    },
    {
        "source_sentence": "持寶瓔珞以奉獻，　　合掌右繞心忻慶，",
        "from": "T32n1671_005:0729a16_0",
        "context_with_next_sentence": true
    },
    {
        "source_sentence": "故我頂禮二足尊，　　能使人天生覺悟。",
        "from": "T32n1671_005:0729a17_17",
        "context_with_next_sentence": true
    },
    {
        "source_sentence": "」福蓋正行所集經卷第五",
        "from": "T32n1671_005:0729a18_100",
        "context_with_next_sentence": false
    }
]