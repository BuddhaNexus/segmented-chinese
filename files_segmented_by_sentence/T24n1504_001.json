{
    "T24n1504_001:1121b20_0": "菩薩五法懺悔文",
    "T24n1504_001:1121b22_0": "失譯人名今附梁錄",
    "T24n1504_001:1121b23_0": "「十方三世佛，五眼照世間，三大無不知，明見罪福相。",
    "T24n1504_001:1121b24_1": "弟子某甲等，從無數劫來，不遇善知識，造作一切罪。",
    "T24n1504_001:1121b25_2": "破戒犯四重、六重及八重，謗法斷善根，具足一闡提。",
    "T24n1504_001:1121b26_3": "幸遇諸如來，經法賢聖眾，能除眾罪者，弟子頭面禮。",
    "T24n1504_001:1121b27_4": "願諸惡雲消，令發無上慧。」",
    "T24n1504_001:1121b28_5": "懺悔竟，五體作禮。",
    "T24n1504_001:1121b29_0": "「十方諸佛始登道場，觀樹經行未轉法輪，無明老死長衰可悲。",
    "T24n1504_001:1121c01_1": "願設法藥救諸疾苦，法雨流布枯槁眾生。",
    "T24n1504_001:1121c02_2": "得道明了十方現在佛、已度有緣者，眾生多懈怠，方便現泥洹。",
    "T24n1504_001:1121c03_3": "弟子誠心禮，請佛令久住。",
    "T24n1504_001:1121c04_4": "一切諸菩薩，已發無上意，願勤加精進，於無佛世界，現成等正覺，普度諸群生。",
    "T24n1504_001:1121c06_5": "慈哀無過佛，是故至心請。」",
    "T24n1504_001:1121c06_6": "請佛已竟，頭面作禮。",
    "T24n1504_001:1121c08_0": "「歷世懷妬嫉，我慢及恚癡，見人得利如箭射心，聞人得樂如釘入眼。",
    "T24n1504_001:1121c09_1": "坐此諸罪障，墮落三惡道，常不遇諸佛。",
    "T24n1504_001:1121c10_2": "今日一心悟，發大隨喜心，十方三世佛，及彼弟子眾，其數無有量。",
    "T24n1504_001:1121c11_3": "從初發一念，乃至坐道場，四等大布施，清淨持禁戒，定慧及解脫，無量諸知見，弟子悉隨憙。",
    "T24n1504_001:1121c14_0": "慧心朗然明，愚癡暗障滅，一念發隨喜，功德滿十方，智慧如諸佛。」",
    "T24n1504_001:1121c15_1": "隨喜已竟，五體作禮。",
    "T24n1504_001:1121c16_0": "「往返生死中，從生故至死，從貴故還賤，惟未得泥洹。",
    "T24n1504_001:1121c17_1": "法身常清淨，波若妙解脫，今當求此利。",
    "T24n1504_001:1121c18_2": "所可有福業，一切皆和合，迴以施眾生，共成無上道。",
    "T24n1504_001:1121c19_3": "廣大如虛空，無相如真智，究竟盡法界，金剛空慧常現在前，無行神通有感必應。」",
    "T24n1504_001:1121c21_4": "迴向已竟，頭面作禮。",
    "T24n1504_001:1121c22_0": "「誠心發大願，行道如誓願，慧心如猛風，定力如金剛。",
    "T24n1504_001:1121c23_1": "於此迴向後，念念轉慈悲，捨離愛著想，歡喜度一切。",
    "T24n1504_001:1121c24_2": "捨去身命時，佛放光明滅除一切難障，化生兜率天面覩慈氏尊。",
    "T24n1504_001:1121c25_3": "修相盡具足，六根普聰徹，聞佛說妙法，即悟無生忍，皆住不退地。",
    "T24n1504_001:1121c27_4": "乘大神通力，周遊十方國，供養一切佛，無量妙音聲，讚歎佛功德。",
    "T24n1504_001:1121c28_5": "二十五有中，無時不現身，如日照世界，光明朗十方，一切幽闇處，皆為作燈明。",
    "T24n1504_001:1122a01_6": "雖得佛道轉法輪現泥洹，眾生不盡成佛，不捨普賢文殊願。」",
    "T24n1504_001:1122a03_7": "發願已竟，洗心作禮。",
    "T24n1504_001:1122a04_0": "菩薩五法懺悔文"
}