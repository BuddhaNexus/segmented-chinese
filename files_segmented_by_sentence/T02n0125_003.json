{
    "T02n0125_003:0557a13_0": "增壹阿含經卷第三",
    "T02n0125_003:0557a15_0": "東晉罽賓三藏瞿曇僧伽提婆譯",
    "T02n0125_003:0557a16_0": "弟子品第四",
    "T02n0125_003:0557a17_0": "（一）聞如是：一時，佛在舍衛國祇樹給孤獨園。",
    "T02n0125_003:0557a18_1": "爾時，世尊告諸比丘：「我聲聞中第一比丘，寬仁博識，善能勸化，將養聖眾，不失威儀，所謂阿若拘隣比丘是。",
    "T02n0125_003:0557a20_2": "初受法味，思惟四諦，亦是阿若拘隣比丘。",
    "T02n0125_003:0557a21_3": "善能勸導，福度人民，所謂優陀夷比丘是。",
    "T02n0125_003:0557a22_4": "速成神通，中不有誨，所謂摩訶男比丘是。",
    "T02n0125_003:0557a23_5": "恒飛虛空，足不蹈地，善肘比丘是。",
    "T02n0125_003:0557a24_6": "乘虛教化，意無榮冀，所謂婆破比丘是。",
    "T02n0125_003:0557a25_7": "居樂天上，不處人中，所謂牛跡比丘是。",
    "T02n0125_003:0557a26_8": "恒觀惡露不淨之想，善勝比丘是。",
    "T02n0125_003:0557a27_0": "將養聖眾，四事供養，所謂優留毘迦葉比丘是。",
    "T02n0125_003:0557a28_1": "心意寂然，降伏諸結，所謂江迦葉比丘是。",
    "T02n0125_003:0557a29_2": "觀了諸法，都無所著，所謂象迦葉比丘是。」",
    "T02n0125_003:0557b02_0": "　拘隣、陀夷、男　　善肘、婆第五　牛跡及善勝　　迦葉三兄弟（二）「我聲聞中第一比丘，威容端正，行步庠序，所謂馬師比丘是。",
    "T02n0125_003:0557b05_1": "智慧無窮，決了諸疑，所謂舍利弗比丘是。",
    "T02n0125_003:0557b06_2": "神足輕舉，飛到十方，所謂大目揵連比丘是。",
    "T02n0125_003:0557b07_3": "勇猛精進，堪任苦行，所謂二十億耳比丘是。",
    "T02n0125_003:0557b08_4": "十二頭陀，難得之行，所謂大迦葉比丘是。",
    "T02n0125_003:0557b09_5": "天眼第一，見十方域，所謂阿那律比丘是。",
    "T02n0125_003:0557b10_6": "坐禪入定，心不錯亂，所謂離曰比丘是。",
    "T02n0125_003:0557b11_7": "能廣勸率，施立齋講，陀羅婆摩羅比丘是。",
    "T02n0125_003:0557b12_8": "安造房舍，興招提僧，所謂小陀羅婆摩羅比丘是。",
    "T02n0125_003:0557b13_9": "貴豪種族，出家學道，所謂羅吒婆羅比丘是。",
    "T02n0125_003:0557b14_10": "善分別義，敷演道教，所謂大迦旃延比丘是。」",
    "T02n0125_003:0557b16_0": "　馬師、舍利弗　　拘律、耳、迦葉　阿那律、離曰　　摩羅、吒、旃延（三）「我聲聞中第一比丘，堪任受籌，不違禁法，所謂軍頭波漢比丘是。",
    "T02n0125_003:0557b19_1": "降伏外道，履行正法，所謂賓頭盧比丘是。",
    "T02n0125_003:0557b20_2": "瞻視疾病，供給醫藥，所謂識比丘是。",
    "T02n0125_003:0557b21_3": "四事供養衣被、飲食，亦是識比丘。",
    "T02n0125_003:0557b22_4": "能造偈頌，嘆如來德，鵬耆舍比丘是。",
    "T02n0125_003:0557b23_5": "言論辯了而無疑滯，亦是鵬耆舍比丘。",
    "T02n0125_003:0557b24_6": "得四辯才，觸難答對，所謂摩訶拘絺羅比丘是。",
    "T02n0125_003:0557b25_7": "清淨閑居，不樂人中，所謂堅牢比丘是。",
    "T02n0125_003:0557b26_8": "乞食耐辱，不避寒暑，所謂難提比丘是。",
    "T02n0125_003:0557b27_9": "獨處靜坐，專意念道，所謂今毘羅比丘是。",
    "T02n0125_003:0557b28_10": "一坐一食，不移乎處，所謂施羅比丘是。",
    "T02n0125_003:0557b29_0": "守持三衣，不離食、息，所謂浮彌比丘是。」",
    "T02n0125_003:0557c01_0": "　軍頭、賓頭盧　　識、鵬、拘絺羅　善牢及難提　　今毘、施羅、彌（四）「我聲聞中第一比丘，樹下坐禪，意不移轉，所謂狐疑離曰比丘是。",
    "T02n0125_003:0557c04_1": "苦身露坐，不避風雨，所謂婆嗟比丘是。",
    "T02n0125_003:0557c05_2": "獨樂空閑，專意思惟，所謂陀素比丘是。",
    "T02n0125_003:0557c06_3": "著五納衣，不著榮飾，所謂尼婆比丘是。",
    "T02n0125_003:0557c07_4": "常樂塚間，不處人中，所謂優多羅比丘是。",
    "T02n0125_003:0557c08_5": "恒坐草蓐，日福度人，所謂盧醯甯比丘是。",
    "T02n0125_003:0557c09_6": "不與人語，視地而行，所謂優鉗摩尼江比丘是。",
    "T02n0125_003:0557c10_7": "坐起行步，常入三昧，所謂刪提比丘是。",
    "T02n0125_003:0557c11_8": "好遊遠國，教授人民，所謂曇摩留支比丘是。",
    "T02n0125_003:0557c12_9": "喜集聖眾，論說法味，所謂迦淚比丘是。」",
    "T02n0125_003:0557c14_0": "　狐疑、婆蹉離　　陀蘇、婆、優多　盧醯、優迦摩　　息、曇摩留、淚（五）「我聲聞中第一比丘，壽命極長，終不中夭，所謂婆拘羅比丘是。",
    "T02n0125_003:0557c17_1": "常樂閑居，不處眾中，所謂婆拘羅比丘是。",
    "T02n0125_003:0557c18_2": "能廣說法，分別義理，所謂滿願子比丘是。",
    "T02n0125_003:0557c19_3": "奉持戒律，無所觸犯，優波離比丘是。",
    "T02n0125_003:0557c20_4": "得信解脫，意無猶豫，所謂婆迦利比丘是。",
    "T02n0125_003:0557c21_5": "天體端正，與世殊異，所謂難陀比丘是。",
    "T02n0125_003:0557c22_6": "諸根寂靜，心不變易，亦是難陀比丘。",
    "T02n0125_003:0557c23_7": "辯才卒發，解人疑滯，所謂婆陀比丘是。",
    "T02n0125_003:0558a01_8": "能廣說義，理不有違，所謂斯尼比丘是。",
    "T02n0125_003:0558a02_9": "喜著好衣，行本清淨，所謂天須菩提比丘是。",
    "T02n0125_003:0558a03_10": "常好教授諸後學者，難陀迦比丘是。",
    "T02n0125_003:0558a04_11": "善誨禁戒比丘尼僧，所謂須摩那比丘是。」",
    "T02n0125_003:0558a05_0": "　婆拘、滿、波離　　婆迦利、難陀　陀、尼、須菩提　　難陀、須摩那（六）「我聲聞中第一比丘，功德盛滿，所適無短，所謂尸婆羅比丘是。",
    "T02n0125_003:0558a08_1": "具足眾行道品之法，所謂優波先迦蘭陀子比丘是。",
    "T02n0125_003:0558a09_2": "所說和悅，不傷人意，所謂婆陀先比丘是。",
    "T02n0125_003:0558a10_3": "修行安般，思惟惡露，所謂摩訶迦延那比丘是。",
    "T02n0125_003:0558a11_4": "計我無常，心無有想，所謂優頭槃比丘是。",
    "T02n0125_003:0558a12_5": "能雜種論，暢悅心識，所謂拘摩羅迦葉比丘是。",
    "T02n0125_003:0558a13_6": "著弊惡衣，無所羞恥，所謂面王比丘是。",
    "T02n0125_003:0558a14_7": "不毀禁戒，誦讀不懈，所謂羅雲比丘是。",
    "T02n0125_003:0558a15_8": "以神足力能自隱曀，所謂般兔比丘是。",
    "T02n0125_003:0558a16_9": "能化形體，作若干變，所謂周利般兔比丘是。」",
    "T02n0125_003:0558a18_0": "　尸婆、優波先　　婆陀、迦延那　優頭、王、迦葉　　羅雲、二般兔（七）「我聲聞中第一比丘，豪族富貴，天性柔和，所謂釋王比丘是。",
    "T02n0125_003:0558a21_1": "乞食無厭足，教化無窮，所謂婆提婆羅比丘是。",
    "T02n0125_003:0558a22_2": "氣力強盛，無所畏難，亦是婆提婆羅比丘是。",
    "T02n0125_003:0558a23_3": "音響清徹，聲至梵天，所謂羅婆那婆提比丘是。",
    "T02n0125_003:0558a24_4": "身體香潔，熏乎四方，鴦迦闍比丘是。",
    "T02n0125_003:0558a25_5": "我聲聞中第一比丘，知時明物，所至無疑，所憶不忘，多聞廣遠，堪任奉上，所謂阿難比丘是。",
    "T02n0125_003:0558a27_6": "莊嚴服飾，行步顧影，所謂迦持利比丘是。",
    "T02n0125_003:0558a28_7": "諸王敬待，群臣所宗，所謂月光比丘是。",
    "T02n0125_003:0558a29_8": "天人所奉，恒朝侍省，所謂輸提比丘是。",
    "T02n0125_003:0558b01_9": "以捨人形，像天之貌，亦是輸提比丘。",
    "T02n0125_003:0558b02_10": "諸天師導，旨授正法，所謂天比丘是。",
    "T02n0125_003:0558b03_11": "自憶宿命無數劫事，所謂菓衣比丘是。」",
    "T02n0125_003:0558b05_0": "　釋王、婆提波　　羅婆、鴦迦闍　阿難、迦、月光　　輸提、天、婆醯（八）「我聲聞中第一比丘，體性利根，智慧淵遠，所謂鴦掘魔比丘是。",
    "T02n0125_003:0558b08_1": "能降伏魔外道邪業，所謂僧迦摩比丘是。",
    "T02n0125_003:0558b09_2": "入水三昧，不以為難，所謂質多舍利弗比丘是。",
    "T02n0125_003:0558b10_3": "廣有所識，人所敬念，亦是質多舍利弗比丘是。",
    "T02n0125_003:0558b11_4": "入火三昧，普照十方，所謂善來比丘是。",
    "T02n0125_003:0558b12_5": "能降伏龍，使奉三尊，所謂那羅陀比丘是。",
    "T02n0125_003:0558b13_6": "降伏鬼神，改惡修善，所謂鬼陀比丘是。",
    "T02n0125_003:0558b14_7": "降乾沓和，懃行善行，所謂毘盧遮比丘是。",
    "T02n0125_003:0558b15_8": "恒樂空定，分別空義，所謂須菩提比丘是。",
    "T02n0125_003:0558b16_9": "志在空寂，微妙德業，亦是須菩提比丘。",
    "T02n0125_003:0558b17_10": "行無想定，除去諸念，所謂耆利摩難比丘是。",
    "T02n0125_003:0558b18_11": "入無願定，意不起亂，所謂焰盛比丘是。」",
    "T02n0125_003:0558b20_0": "　鴦掘、僧迦摩　　質多、婆、那羅　閱叉、浮盧遮　　善業及摩難（九）「我聲聞中第一比丘，入慈三昧，心無恚怒，梵摩達比丘是。",
    "T02n0125_003:0558b23_1": "入悲三昧，成就本業，所謂須深比丘是。",
    "T02n0125_003:0558b24_2": "得喜行德，無若干想，所謂娑彌陀比丘是。",
    "T02n0125_003:0558b25_3": "常守護心，意不捨離，所謂躍波迦比丘是。",
    "T02n0125_003:0558b26_4": "行焰盛三昧，終不解脫，所謂曇彌比丘是。",
    "T02n0125_003:0558b27_5": "言語麁獷，不避尊貴，所謂比利陀婆遮比丘是。",
    "T02n0125_003:0558b28_6": "入金光三昧，亦是比利陀婆遮比丘。",
    "T02n0125_003:0558b29_7": "入金剛三昧，不可沮壞，所謂無畏比丘是。",
    "T02n0125_003:0558c01_8": "所說決了，不懷怯弱，所謂須泥多比丘是。",
    "T02n0125_003:0558c02_9": "恒樂靜寂，意不處亂，所謂陀摩比丘是。",
    "T02n0125_003:0558c03_10": "義不可勝，終不可伏，所謂須羅陀比丘是。」",
    "T02n0125_003:0558c05_0": "　梵摩達、須深　　娑彌、躍、曇彌　毘利陀、無畏　　須泥陀、須羅（一〇）「我聲聞中第一比丘，曉了星宿，預知吉凶，所謂那伽波羅比丘是。",
    "T02n0125_003:0558c08_1": "恒喜三昧，禪悅為食，所謂婆私吒比丘是。",
    "T02n0125_003:0558c09_2": "常以喜為食，所謂須夜奢比丘是。",
    "T02n0125_003:0558c10_3": "恒行忍辱，對至不起，所謂滿願盛明比丘是。",
    "T02n0125_003:0558c11_4": "修習日光三昧，所謂彌奚比丘是。",
    "T02n0125_003:0558c12_5": "明算術法，無有差錯，所謂尼拘留比丘是。",
    "T02n0125_003:0558c13_6": "分別等智，恒不忘失，所謂鹿頭比丘是。",
    "T02n0125_003:0558c14_7": "得雷電三昧者，不懷恐怖，所謂地比丘是。",
    "T02n0125_003:0558c15_8": "觀了身本，所謂頭那比丘是。",
    "T02n0125_003:0558c15_9": "最後取證得漏盡通，所謂須拔比丘是。」",
    "T02n0125_003:0558c17_0": "　那迦、吒、舍那　　彌奚、尼拘留　鹿頭、地、頭那　　須拔最在後此百賢聖，悉應廣演。",
    "T02n0125_003:0558c20_0": "增壹阿含經比丘尼品第五",
    "T02n0125_003:0558c21_0": "（一）「我聲聞中第一比丘尼，久出家學，國王所敬，所謂大愛道瞿曇彌比丘尼是。",
    "T02n0125_003:0558c22_1": "智慧聰明，所謂讖摩比丘尼是。",
    "T02n0125_003:0558c23_2": "神足第一，感致諸神，所謂優鉢華色比丘尼是。",
    "T02n0125_003:0558c24_3": "行頭陀法，十一限礙，所謂機梨舍瞿曇彌比丘尼是。",
    "T02n0125_003:0558c25_4": "天眼第一，所照無礙，所謂奢拘梨比丘尼是。",
    "T02n0125_003:0559a01_5": "坐禪入定，意不分散，所謂奢摩比丘尼是。",
    "T02n0125_003:0559a02_6": "分別義趣，廣演道教，所謂波頭蘭闍那比丘尼是。",
    "T02n0125_003:0559a03_7": "奉持律教，無所加犯，所謂波羅遮那比丘尼是。",
    "T02n0125_003:0559a05_0": "得信解脫，不復退還，所謂迦旃延比丘尼是。",
    "T02n0125_003:0559a06_1": "得四辯才，不懷怯弱，所謂最勝比丘尼是。」",
    "T02n0125_003:0559a08_0": "　大愛及讖摩　　優鉢、機曇彌　拘利、奢、蘭闍　　那羅、迦旃、勝（二）「我聲聞中第一比丘尼，自識宿命無數劫事，所謂拔陀迦毘離比丘尼是。",
    "T02n0125_003:0559a11_1": "顏色端正，人所敬愛，所謂醯摩闍比丘尼是。",
    "T02n0125_003:0559a12_2": "降伏外道，立以正教，所謂輸那比丘尼是。",
    "T02n0125_003:0559a13_3": "分別義趣，廣說分部，所謂曇摩提那比丘尼是。",
    "T02n0125_003:0559a14_4": "身著麁衣，不以為愧，所謂優多羅比丘尼是。",
    "T02n0125_003:0559a16_0": "諸根寂靜，恒若一心，所謂光明比丘尼是。",
    "T02n0125_003:0559a17_0": "衣服齊整，常如法教，所謂禪頭比丘尼是。",
    "T02n0125_003:0559a18_0": "能雜種論，亦無疑滯，所謂檀多比丘尼是。",
    "T02n0125_003:0559a18_1": "堪任造偈，讚如來德，所謂天與比丘尼是。",
    "T02n0125_003:0559a19_2": "多聞博知恩慧接下，所謂瞿卑比丘尼是。」",
    "T02n0125_003:0559a21_0": "　拔陀、闍、輸那　　曇摩那、優多　光明、禪、檀多　　天與及瞿卑（三）「我聲聞中第一比丘尼，恒處閑靜，不居人間，所謂無畏比丘尼是。",
    "T02n0125_003:0559a24_1": "苦體乞食，不擇貴賤，所謂毘舍佉比丘尼是。",
    "T02n0125_003:0559a25_2": "一處一坐，終不移易，所謂拔陀婆羅比丘尼是。",
    "T02n0125_003:0559a26_3": "遍行乞求，廣度人民，所謂摩怒呵利比丘尼是。",
    "T02n0125_003:0559a27_4": "速成道果，中間不滯，所謂陀摩比丘尼是。",
    "T02n0125_003:0559a28_5": "執持三衣，終不捨離，所謂須陀摩比丘尼是。",
    "T02n0125_003:0559a29_6": "恒坐樹下，意不改易，所謂珕須那比丘尼是。",
    "T02n0125_003:0559b01_7": "恒居露地，不念覆蓋，所謂奢陀比丘尼是。",
    "T02n0125_003:0559b02_8": "樂空閑處，不在人間，所謂優迦羅比丘尼是。",
    "T02n0125_003:0559b04_0": "長坐草蓐，不著服飾，所謂離那比丘尼是。",
    "T02n0125_003:0559b05_0": "著五納衣，以次分越，所謂阿奴波摩比丘尼是。」",
    "T02n0125_003:0559b07_0": "　無畏、多毘舍　　婆陀、阿奴波　檀、須檀、奢多　　優迦、離、阿奴（四）「我聲聞中第一比丘尼，樂空塚間，所謂優迦摩比丘尼是。",
    "T02n0125_003:0559b10_1": "多遊於慈，愍念生類，所謂清明比丘尼是。",
    "T02n0125_003:0559b11_2": "悲泣眾生，不及道者，所謂素摩比丘尼是。",
    "T02n0125_003:0559b12_3": "喜得道者，願及一切，所謂摩陀利比丘尼是。",
    "T02n0125_003:0559b13_4": "護守諸行，意不遠離，所謂迦羅伽比丘尼是。",
    "T02n0125_003:0559b14_5": "守空執虛，了之無有，所謂提婆修比丘尼是。",
    "T02n0125_003:0559b15_6": "心樂無想，除去諸著，所謂日光比丘尼是。",
    "T02n0125_003:0559b16_7": "修習無願，心恒廣濟，所謂末那婆比丘尼是。",
    "T02n0125_003:0559b17_8": "諸法無疑，度人無限，所謂毘摩達比丘尼是。",
    "T02n0125_003:0559b18_9": "能廣說義，分別深法，所謂普照比丘尼是。」",
    "T02n0125_003:0559b20_0": "　優迦、明、素摩　　摩陀、迦、提婆　日光、摩那婆　　毘摩達、普照（五）「我聲聞中第一比丘尼，心懷忍辱，如地容受，所謂曇摩提比丘尼是。",
    "T02n0125_003:0559b23_1": "能教化人，使立檀會，所謂須夜摩比丘尼是。",
    "T02n0125_003:0559b24_2": "辦具床座，亦是須夜摩比丘尼是。",
    "T02n0125_003:0559b25_3": "心已永息，不興亂想，所謂因陀闍比丘尼是。",
    "T02n0125_003:0559b26_4": "觀了諸法，而無厭足，所謂龍比丘尼是。",
    "T02n0125_003:0559b27_5": "意強勇猛，無所染著，所謂拘那羅比丘尼是。",
    "T02n0125_003:0559b28_6": "入水三昧，普潤一切，所謂婆須比丘尼是。",
    "T02n0125_003:0559b29_7": "入焰光三昧，悉照萠類，所謂降提比丘尼是。",
    "T02n0125_003:0559c01_8": "觀惡露不淨，分別緣起，所謂遮波羅比丘尼是。",
    "T02n0125_003:0559c02_9": "育養眾人，施與所乏，守迦比丘尼是。",
    "T02n0125_003:0559c03_10": "我聲聞中最後第一比丘尼，拔陀軍陀羅拘夷國比丘尼是。」",
    "T02n0125_003:0559c05_0": "　曇摩、須夜摩　　因提、龍、拘那　婆須、降、遮波　　守迦、拔陀羅此五十比丘尼，當廣說如上。",
    "T02n0125_003:0559c08_0": "增壹阿含經清信士品第六",
    "T02n0125_003:0559c09_0": "（一）「我弟子中，初聞法藥，成賢聖證，三果商客是。",
    "T02n0125_003:0559c10_1": "第一智慧，質多長者是。",
    "T02n0125_003:0559c10_2": "神德第一，所謂犍提阿藍是。",
    "T02n0125_003:0559c11_3": "降伏外道，所謂掘多長者是。",
    "T02n0125_003:0559c12_4": "能說深法，所謂優波掘長者是。",
    "T02n0125_003:0559c12_5": "恒坐禪思，呵侈阿羅婆是。",
    "T02n0125_003:0559c13_6": "降伏魔宮，所謂勇健長者是。",
    "T02n0125_003:0559c14_7": "福德盛滿，闍利長者是。",
    "T02n0125_003:0559c14_8": "大檀越主，所謂須達長者是。",
    "T02n0125_003:0559c15_9": "門族成就，泯兔長者是。」",
    "T02n0125_003:0559c17_0": "　三果、質、乾提　　掘、波及羅婆　勇、闍利、須達　　泯兔是謂十（二）「我弟子中第一優婆塞，好問義趣，所謂生漏婆羅門是。",
    "T02n0125_003:0559c20_1": "利根通明，所謂梵摩俞是。",
    "T02n0125_003:0559c21_0": "諸佛信使，御馬摩納是。",
    "T02n0125_003:0559c21_1": "計身無我，喜聞笒婆羅門是。",
    "T02n0125_003:0559c22_2": "論不可勝，毘裘婆羅門是。",
    "T02n0125_003:0559c23_0": "能造誦偈，優婆離長者是。",
    "T02n0125_003:0559c23_1": "言語速疾，亦是優波離長者。",
    "T02n0125_003:0559c24_2": "喜施好寶，不有悋心，所謂殊提長者是。",
    "T02n0125_003:0559c25_3": "建立善本，所謂優迦毘舍離是。",
    "T02n0125_003:0560a01_0": "能說妙法，所謂最上無畏優婆塞是。",
    "T02n0125_003:0560a01_1": "所說無畏，善察人根，所謂頭摩大將領毘舍離是。」",
    "T02n0125_003:0560a03_0": "　生漏、梵摩俞　　御馬及聞笒　毘裘、優波離　　殊提、優、畏、摩（三）「我弟子中第一優婆塞，好喜惠施，所謂毘沙王是。",
    "T02n0125_003:0560a06_1": "所施狹少，光明王是。",
    "T02n0125_003:0560a06_2": "建立善本，王波斯匿是。",
    "T02n0125_003:0560a07_3": "得無根善信，起歡喜心，所謂王阿闍世是。",
    "T02n0125_003:0560a08_4": "至心向佛，意不變易，所謂優填王是。",
    "T02n0125_003:0560a09_5": "承事正法，所謂月光王子是。",
    "T02n0125_003:0560a09_6": "供奉聖眾，意恒平等，所謂造祇洹王子是。",
    "T02n0125_003:0560a10_7": "常喜濟彼，不自為己，師子王子是。",
    "T02n0125_003:0560a11_8": "善恭奉人，無有高下，無畏王子是。",
    "T02n0125_003:0560a12_9": "顏貌端正，與人殊勝，所謂雞頭王子是。」",
    "T02n0125_003:0560a14_0": "　毘沙王、光明　　波斯匿、闍王　月、祇桓、優填　　師子、畏、雞頭（四）「我弟子中第一優婆塞，恒行慈心，所謂不尼長者是。",
    "T02n0125_003:0560a17_1": "心恒悲念一切之類，所謂摩訶納釋種是。",
    "T02n0125_003:0560a18_2": "常行喜心，所謂拔陀釋種是。",
    "T02n0125_003:0560a18_3": "恒行護心，不失善行，所謂毘闍先優婆塞是。",
    "T02n0125_003:0560a20_0": "堪任行忍，所謂師子大將是。",
    "T02n0125_003:0560a20_1": "能雜種論，所謂毘舍御優婆塞是。",
    "T02n0125_003:0560a21_2": "賢聖默然，難提婆羅優婆塞是。",
    "T02n0125_003:0560a22_3": "懃修善行，無有休息，所謂優多羅優婆塞是。",
    "T02n0125_003:0560a23_4": "諸根寂靜，所謂天摩優婆塞是。",
    "T02n0125_003:0560a24_0": "我弟子中最後受證，所謂拘夷那摩羅是。」",
    "T02n0125_003:0560a25_0": "　不尼、摩訶納　　拔陀、優多羅　師子、毘舍、離　　優多、天、摩羅四十優婆塞盡，當廣說如上。",
    "T02n0125_003:0560a28_0": "增壹阿含經清信女品第七",
    "T02n0125_003:0560a29_0": "（一）「我弟子中第一優婆斯，初受道證，所謂難陀難陀婆羅優婆斯是。",
    "T02n0125_003:0560b01_1": "智慧第一，久壽多羅優婆斯是。",
    "T02n0125_003:0560b02_2": "恒喜坐禪，須毘耶女優婆斯是。",
    "T02n0125_003:0560b03_3": "慧根了了，毘浮優婆斯是。",
    "T02n0125_003:0560b03_4": "堪能說法，鴦竭闍優婆斯是。",
    "T02n0125_003:0560b04_5": "善演經義，跋陀娑羅須焰摩優婆斯是。",
    "T02n0125_003:0560b05_6": "降伏外道，婆修陀優婆斯是。",
    "T02n0125_003:0560b06_0": "音響清徹，無優優婆斯是。",
    "T02n0125_003:0560b06_1": "能種種論，婆羅陀優婆斯是。",
    "T02n0125_003:0560b07_2": "勇猛精進。",
    "T02n0125_003:0560b07_3": "所謂須頭優婆斯是。」",
    "T02n0125_003:0560b09_0": "　難陀陀、久壽　　須、毘、鴦竭闍　須焰及無優　　婆羅陀、須頭（二）「我弟子中第一優婆斯，供養如來，所謂摩利夫人是。",
    "T02n0125_003:0560b12_1": "承事正法，所謂須賴婆夫人是。",
    "T02n0125_003:0560b13_0": "供養聖眾，捨彌夫人是。",
    "T02n0125_003:0560b13_1": "瞻視當來過去賢士，所謂月光夫人是。",
    "T02n0125_003:0560b14_2": "檀越第一，雷電夫人是。",
    "T02n0125_003:0560b15_3": "恒行慈三昧，所謂摩訶光優婆斯是。",
    "T02n0125_003:0560b15_4": "行悲哀愍，毘提優婆斯是。",
    "T02n0125_003:0560b16_5": "喜心不絕，拔提優婆斯是。",
    "T02n0125_003:0560b17_6": "行守護業，難陀母優婆斯是。",
    "T02n0125_003:0560b17_7": "得信解脫，照曜優婆斯是。」",
    "T02n0125_003:0560b19_0": "　摩利、須賴婆　　捨彌、光月、雷　大光、毘提、陀　　難陀及照曜（三）「我弟子中第一，恒行忍辱，所謂無優優婆斯是。",
    "T02n0125_003:0560b22_1": "行空三昧，所謂毘讎先優婆斯是。",
    "T02n0125_003:0560b22_2": "行無想三昧，所謂優那陀優婆斯是。",
    "T02n0125_003:0560b23_3": "行無願三昧，無垢優婆斯是。",
    "T02n0125_003:0560b24_4": "好教授彼，尸利夫人優婆斯是。",
    "T02n0125_003:0560b25_5": "善能持戒，鴦竭摩優婆斯是。",
    "T02n0125_003:0560b25_6": "形貌端正，雷焰優婆斯是。",
    "T02n0125_003:0560b26_7": "諸根寂靜，最勝優婆斯是。",
    "T02n0125_003:0560b27_8": "多聞博知，泥羅優婆斯是。",
    "T02n0125_003:0560b27_9": "能造頌偈，脩摩迦提須達女優婆斯是。",
    "T02n0125_003:0560b28_10": "無所怯弱，亦是須達女優婆斯是。",
    "T02n0125_003:0560b29_11": "我聲聞中最後取證優婆斯者，所謂藍優婆斯是。」",
    "T02n0125_003:0560c02_0": "　無優、毘讎先　　優那、無垢、尸　鴦竭、雷焰、勝　　泥、脩、藍摩女此三十優婆斯，廣說如上。",
    "T02n0125_003:0560c05_0": "增壹阿含經阿須倫品第八",
    "T02n0125_003:0560c06_0": "（一）聞如是：一時，佛在舍衛國祇樹給孤獨園。",
    "T02n0125_003:0560c07_0": "爾時，世尊告諸比丘：「受形大者，莫過阿須倫王。",
    "T02n0125_003:0560c08_1": "比丘當知，阿須倫形廣長八萬四千由延，口縱廣千由旬。",
    "T02n0125_003:0560c09_2": "比丘當知，或有是時，阿須倫王欲觸犯日時，倍復化身十六萬八千由旬，往日月前。",
    "T02n0125_003:0560c11_3": "日月王見已，各懷恐怖，不寧本處。",
    "T02n0125_003:0560c12_4": "所以然者，阿須倫形甚可畏故。",
    "T02n0125_003:0560c13_5": "彼日月王以懷恐懼，不復有光明；然阿須倫不敢前捉日月。",
    "T02n0125_003:0560c14_6": "何以故？",
    "T02n0125_003:0560c14_7": "日月威德有大神力，壽命極長，顏色端正，受樂無窮。",
    "T02n0125_003:0560c15_8": "欲知壽命長短者，住壽一劫。",
    "T02n0125_003:0560c16_9": "復是此間眾生福祐，令日月王不為阿須倫所見觸惱。",
    "T02n0125_003:0560c17_10": "爾時，阿須倫便懷愁憂，即於彼沒。",
    "T02n0125_003:0560c18_11": "「如是。",
    "T02n0125_003:0560c18_12": "諸比丘！",
    "T02n0125_003:0560c19_13": "弊魔波旬恒在汝後，求其方便，壞敗善根。",
    "T02n0125_003:0560c20_14": "波旬便化極妙奇異色、聲、香、味、細滑之法，欲迷亂諸比丘意。",
    "T02n0125_003:0560c21_15": "波旬作是念：『我當會遇得比丘眼便，亦當得耳、鼻、口、身、意之便。』",
    "T02n0125_003:0560c22_16": "爾時，比丘雖見極妙六情之法，心不染著。",
    "T02n0125_003:0560c23_17": "爾時，弊魔波旬便懷愁憂，即退而去。",
    "T02n0125_003:0560c24_18": "所以然者，多薩阿竭、阿羅呵威力所致。",
    "T02n0125_003:0560c25_19": "何以故？",
    "T02n0125_003:0560c25_20": "諸比丘不近色、聲、香、味、細滑法。",
    "T02n0125_003:0560c26_21": "爾時，比丘恒作是學，受人信施，極為甚難，不可消化，墮墜五趣，不得至無上正真之道。",
    "T02n0125_003:0561a02_22": "要當專意，未獲者獲，未得者得，未度者度，未得證者教令成證。",
    "T02n0125_003:0561a04_23": "是故，諸比丘！",
    "T02n0125_003:0561a04_24": "未有信施，不起想念；以有信施，便能消化，不起染著。",
    "T02n0125_003:0561a05_25": "如是，諸比丘！",
    "T02n0125_003:0561a06_26": "當作是學。」",
    "T02n0125_003:0561a06_27": "爾時，諸比丘聞佛所說，歡喜奉行。",
    "T02n0125_003:0561a08_0": "（二）聞如是：一時，佛在舍衛國祇樹給孤獨園。",
    "T02n0125_003:0561a09_1": "爾時，世尊告諸比丘：「若有一人出現於世，多饒益人，安隱眾生，愍世群萌，欲使天、人獲其福祐。",
    "T02n0125_003:0561a11_2": "云何為一人？",
    "T02n0125_003:0561a11_3": "所謂多薩阿竭、阿羅呵、三耶三佛。",
    "T02n0125_003:0561a12_4": "是謂一人出現於世，多饒益人，安隱眾生，愍世群萌，欲使天、人獲其福祐。",
    "T02n0125_003:0561a14_5": "是故，諸比丘！",
    "T02n0125_003:0561a14_6": "常興恭敬於如來所。",
    "T02n0125_003:0561a15_7": "是故，諸比丘！",
    "T02n0125_003:0561a15_8": "當作是學。」",
    "T02n0125_003:0561a15_9": "爾時，諸比丘聞佛所說，歡喜奉行。",
    "T02n0125_003:0561a17_0": "（三）聞如是：一時，佛在舍衛國祇樹給孤獨園。",
    "T02n0125_003:0561a18_1": "爾時，世尊告諸比丘：「若有一人出現於世，便有一人入道在於世間，亦有二諦、三解脫門、四諦真法、五根、六邪見滅、七覺意、賢聖八道品、九眾生居、如來十力、十一慈心解脫，便出現於世。",
    "T02n0125_003:0561a22_2": "云何為一人？",
    "T02n0125_003:0561a22_3": "所謂多薩阿竭、阿羅呵、三耶三佛。",
    "T02n0125_003:0561a23_4": "是謂一人出現於世，便有一人入道在於世間，亦有二諦、三解脫門、四諦真法、五根、六邪見滅、七覺意、賢聖八道品、九眾生居、如來十力、十一慈心解脫，便出現於世。",
    "T02n0125_003:0561a27_5": "是故，諸比丘！",
    "T02n0125_003:0561a27_6": "常興恭敬於如來所，亦當作是學。」",
    "T02n0125_003:0561a28_7": "爾時，諸比丘聞佛所說，歡喜奉行。",
    "T02n0125_003:0561b01_0": "（四）聞如是：一時，佛在舍衛國祇樹給孤獨園。",
    "T02n0125_003:0561b02_1": "爾時，世尊告諸比丘：「若有一人出現於世，便有智慧光明出現於世。",
    "T02n0125_003:0561b03_2": "云何為一人？",
    "T02n0125_003:0561b04_0": "所謂多薩阿竭、阿羅呵、三耶三佛。",
    "T02n0125_003:0561b04_1": "是謂一人出現於世，便有智慧光明出現於世。",
    "T02n0125_003:0561b05_2": "是故，諸比丘！",
    "T02n0125_003:0561b06_3": "當信心向佛，無有傾邪。",
    "T02n0125_003:0561b06_4": "如是，諸比丘！",
    "T02n0125_003:0561b07_5": "當作是學。」",
    "T02n0125_003:0561b07_6": "爾時，諸比丘聞佛所說，歡喜奉行。",
    "T02n0125_003:0561b09_0": "（五）聞如是：一時，佛在舍衛國祇樹給孤獨園。",
    "T02n0125_003:0561b10_1": "爾時，世尊告諸比丘：「若有一人出現於世，無明大冥便自消滅。",
    "T02n0125_003:0561b11_2": "爾時，凡愚之士為此無明所見纏結，生死所趣，如實不知，周旋往來今世、後世，從劫至劫，無有解已；若多薩阿竭、阿羅呵、三耶三佛出現世時，無明大闇便自消滅。",
    "T02n0125_003:0561b15_3": "是故，諸比丘！",
    "T02n0125_003:0561b15_4": "當念承事諸佛。",
    "T02n0125_003:0561b16_5": "如是，諸比丘！",
    "T02n0125_003:0561b16_6": "當作是學。」",
    "T02n0125_003:0561b16_7": "爾時，諸比丘聞佛所說，歡喜奉行。",
    "T02n0125_003:0561b18_0": "（六）聞如是：一時，佛在舍衛國祇樹給孤獨園。",
    "T02n0125_003:0561b19_1": "爾時，世尊告諸比丘：「若有一人出現於世，便有三十七品出現於世。",
    "T02n0125_003:0561b20_2": "云何三十七品道？",
    "T02n0125_003:0561b21_3": "所謂四意止、四意斷、四神足、五根、五力、七覺意、八真行，便出現於世。",
    "T02n0125_003:0561b22_4": "云何為一人？",
    "T02n0125_003:0561b23_5": "所謂多薩阿竭、阿羅呵、三耶三佛。",
    "T02n0125_003:0561b23_6": "是故，諸比丘！",
    "T02n0125_003:0561b24_7": "常當承事於佛，亦當作是學。」",
    "T02n0125_003:0561b24_8": "爾時，諸比丘聞佛所說，歡喜奉行。",
    "T02n0125_003:0561b26_0": "（七）聞如是：一時，佛在舍衛國祇樹給孤獨園。",
    "T02n0125_003:0561b27_1": "爾時，世尊告諸比丘：「若有一人沒盡於世，人民之類多懷愁憂，天及人民普失廕覆。",
    "T02n0125_003:0561b29_2": "云何為一人？",
    "T02n0125_003:0561b29_3": "所謂多薩阿竭、阿羅呵、三耶三佛。",
    "T02n0125_003:0561c01_4": "是謂一人沒盡於世，人民之類多懷愁憂，天及人民普失廕覆。",
    "T02n0125_003:0561c02_5": "所以然者，若多薩阿竭於世滅盡，三十七品亦復滅盡。",
    "T02n0125_003:0561c03_6": "是故，諸比丘！",
    "T02n0125_003:0561c04_7": "常當恭敬於佛。",
    "T02n0125_003:0561c04_8": "如是，諸比丘！",
    "T02n0125_003:0561c04_9": "當作是學。」",
    "T02n0125_003:0561c05_10": "爾時，諸比丘聞佛所說，歡喜奉行。",
    "T02n0125_003:0561c06_0": "（八）聞如是：一時，佛在舍衛國祇樹給孤獨園。",
    "T02n0125_003:0561c07_1": "爾時，世尊告諸比丘：「若有一人出現於世，爾時天及人民便蒙光澤，便有信心於戒、聞、施、智慧，猶如秋時月光盛滿而無塵穢，普有所照。",
    "T02n0125_003:0561c10_2": "此亦如是。",
    "T02n0125_003:0561c10_3": "若多薩阿竭、阿羅呵、三耶三佛出現世間，天及人民便蒙光澤，有信心於戒、聞、施、智慧，如月盛滿，普照一切。",
    "T02n0125_003:0561c12_4": "是故，諸比丘！",
    "T02n0125_003:0561c13_5": "興恭敬心於如來所。",
    "T02n0125_003:0561c13_6": "如是，諸比丘！",
    "T02n0125_003:0561c14_7": "當作是學。」",
    "T02n0125_003:0561c14_8": "爾時，諸比丘聞佛所說，歡喜奉行。",
    "T02n0125_003:0561c16_0": "（九）聞如是：一時，佛在舍衛國祇樹給孤獨園。",
    "T02n0125_003:0561c17_0": "爾時，世尊告諸比丘：「若有一人出現於世，爾時天及人民皆悉熾盛，三惡眾生便自減少。",
    "T02n0125_003:0561c19_1": "猶如國界聖王治化時，彼城中人民熾盛，隣國力弱。",
    "T02n0125_003:0561c20_2": "此亦如是。",
    "T02n0125_003:0561c20_3": "若多薩阿竭出現世時，三惡趣道便自減少。",
    "T02n0125_003:0561c21_4": "如是，諸比丘！",
    "T02n0125_003:0561c21_5": "當信向佛。",
    "T02n0125_003:0561c22_6": "是故，諸比丘！",
    "T02n0125_003:0561c22_7": "當作是學。」",
    "T02n0125_003:0561c22_8": "爾時，諸比丘聞佛所說，歡喜奉行。",
    "T02n0125_003:0561c24_0": "（一〇）聞如是：一時，佛在舍衛國祇樹給孤獨園。",
    "T02n0125_003:0561c25_1": "爾時，世尊告諸比丘：「若有一人出現於世，無與等者，不可摸則，獨步無侶，無有儔匹，諸天、人民無能及者，信、戒、聞、施、智慧，無能及者。",
    "T02n0125_003:0561c28_2": "云何為一人？",
    "T02n0125_003:0561c28_3": "所謂多薩阿竭、阿羅呵、三耶三佛。",
    "T02n0125_003:0561c29_4": "是謂一人出現於世，無與等者，不可摸則，獨步無伴，無有儔匹，諸天、人民無能及者，信、戒、聞、施、智慧，皆悉具足。",
    "T02n0125_003:0562a02_5": "是故，諸比丘！",
    "T02n0125_003:0562a03_6": "當信敬於佛。",
    "T02n0125_003:0562a03_7": "如是，諸比丘！",
    "T02n0125_003:0562a03_8": "當作是學。」",
    "T02n0125_003:0562a03_9": "爾時，諸比丘聞佛所說，歡喜奉行。",
    "T02n0125_003:0562a05_0": "　須倫、益一道　　光明及闇冥　道品、沒盡、信　　熾盛、無與等增壹阿含經卷第三"
}