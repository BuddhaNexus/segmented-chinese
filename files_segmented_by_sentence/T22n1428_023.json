{
    "T22n1428_023:0721b04_0": "四分律卷第二十三(二分之二明尼戒法)姚秦罽賓三藏佛陀耶舍共竺佛念等譯十七僧殘法之餘◎爾時佛在舍衛國，時世穀米勇貴，乞食難得。",
    "T22n1428_023:0721b10_1": "時有比丘尼入城乞食，空鉢而還。",
    "T22n1428_023:0721b10_2": "時提舍難陀比丘尼，到時著衣持鉢入城乞食，漸次到一販賣人家默然而立。",
    "T22n1428_023:0721b12_3": "是堤舍比丘尼顏貌端政，販賣人見已便繫心在彼，即前問言：「阿姨！",
    "T22n1428_023:0721b14_4": "何所求索？」",
    "T22n1428_023:0721b14_5": "報言：「我欲乞食。」",
    "T22n1428_023:0721b14_6": "彼言：「授鉢來。」",
    "T22n1428_023:0721b15_7": "即便與鉢。",
    "T22n1428_023:0721b15_8": "彼盛滿鉢羹飯，授與堤舍比丘尼。",
    "T22n1428_023:0721b16_9": "堤舍比丘尼後數數著衣持鉢詣販賣人家默然而立。",
    "T22n1428_023:0721b17_10": "彼復問言：「阿姨！",
    "T22n1428_023:0721b18_11": "何所求索？」",
    "T22n1428_023:0721b18_12": "報言：「我欲乞食。」",
    "T22n1428_023:0721b18_13": "彼即復盛滿鉢羹飯授與。",
    "T22n1428_023:0721b19_14": "諸比丘尼見已便問言：「如今穀米勇貴，乞求難得，我等諸人入城乞食空鉢而還，汝日日乞滿鉢而來，何由得爾？」",
    "T22n1428_023:0721b21_15": "報言：「諸妹乞食可得耳。」",
    "T22n1428_023:0721b22_16": "堤舍比丘尼復於異日，到時著衣持鉢詣販賣人家。",
    "T22n1428_023:0721b23_17": "彼人遙見比丘尼來，便自計念：「如我前後與此比丘尼食，計價可五百金錢，足直一女人。」",
    "T22n1428_023:0721b25_18": "即前捉比丘尼欲行婬，比丘尼即喚言：「莫爾！",
    "T22n1428_023:0721b26_19": "莫爾。」",
    "T22n1428_023:0721b27_0": "比近販賣者即問言：「向者何故大喚？」",
    "T22n1428_023:0721b27_1": "答言：「此人捉我。」",
    "T22n1428_023:0721b28_2": "彼問言：「汝何故捉比丘尼耶？」",
    "T22n1428_023:0721b28_3": "販賣人答言：「我前後與此比丘尼食，計其價可五百金錢，足直一女人。",
    "T22n1428_023:0721c01_4": "若此比丘尼意不貪樂我者，何以受我食？」",
    "T22n1428_023:0721c02_5": "彼人問比丘尼言：「汝實爾不？」",
    "T22n1428_023:0721c03_6": "答言：「實爾。」",
    "T22n1428_023:0721c03_7": "彼問比丘尼言：「汝知彼與汝食意不？」",
    "T22n1428_023:0721c04_8": "答言：「知。」",
    "T22n1428_023:0721c04_9": "彼復言：「汝若知者何故大喚？」",
    "T22n1428_023:0721c05_10": "時諸比丘尼聞，其中有少欲知足、行頭陀、樂學戒、知慚愧者，嫌責提舍難陀比丘尼：「云何比丘尼染污心受染污心人食？」",
    "T22n1428_023:0721c08_11": "諸比丘尼白諸比丘，諸比丘往白世尊。",
    "T22n1428_023:0721c09_0": "世尊爾時以此因緣集比丘僧，呵責提舍難陀比丘尼言：「汝所為非，非威儀、非沙門法、非淨行、非隨順行，所不應為。",
    "T22n1428_023:0721c11_1": "云何以染污心受染污心人食？」",
    "T22n1428_023:0721c12_2": "以無數方便呵責已，告諸比丘：「此提舍難陀比丘尼！",
    "T22n1428_023:0721c13_3": "多種有漏處，最初犯戒。",
    "T22n1428_023:0721c14_4": "自今已去與比丘尼結戒，集十句義乃至正法久住，欲說戒者當如是說：若比丘尼有染污心，從染污心男子受可食者及食并餘物，是比丘尼犯初法應捨，僧伽婆尸沙。」",
    "T22n1428_023:0721c18_5": "如是世尊與比丘尼結戒。",
    "T22n1428_023:0721c18_6": "時諸比丘尼，亦不知有染污心、無染污心，後方知有染污心，或有言犯僧伽婆尸沙，或有疑者。",
    "T22n1428_023:0721c21_7": "「不知者，不犯。",
    "T22n1428_023:0721c21_8": "自今已去當如是說戒：若比丘尼染污心，知染污心男子，從彼受可食者及食并餘物，是比丘尼犯初法應捨，僧伽婆尸沙。」",
    "T22n1428_023:0721c24_9": "比丘尼義如上。",
    "T22n1428_023:0721c24_10": "染污心者，欲染著心。",
    "T22n1428_023:0721c25_11": "染污心男子者，亦欲心染著。",
    "T22n1428_023:0721c25_12": "可食者，根食、莖食、葉食、華食、果食、油食、胡麻食、黑石蜜食、細末食也。",
    "T22n1428_023:0721c27_13": "食者，飯、麨、乾飯、魚及肉。",
    "T22n1428_023:0721c27_14": "餘物者，金銀、珍寶、摩尼、真珠、玭琉璃、珂貝、璧玉、珊瑚、若錢、生像金。",
    "T22n1428_023:0721c29_15": "若比丘尼染污心，知染污心男子，從受可食物及食并餘物者，彼與此受，僧伽婆尸沙。",
    "T22n1428_023:0722a02_16": "彼與此不受，偷蘭遮。",
    "T22n1428_023:0722a02_17": "方便欲與而不與，若共期若悔還，一切偷蘭遮。",
    "T22n1428_023:0722a04_0": "天子、阿脩羅子、揵闥婆子、夜叉子、餓鬼子、畜生能變形者，從受可食者及食并餘物，彼與此受，偷蘭遮。",
    "T22n1428_023:0722a06_1": "不能變形者，突吉羅。",
    "T22n1428_023:0722a06_2": "從染污心女人，受可食者及食并餘物，突吉羅。",
    "T22n1428_023:0722a07_3": "染污心染污心想，僧伽婆尸沙。",
    "T22n1428_023:0722a08_4": "染污心疑，偷蘭遮。",
    "T22n1428_023:0722a09_5": "不染污心染污心想，偷蘭遮。",
    "T22n1428_023:0722a09_6": "不染污心疑，突吉羅。",
    "T22n1428_023:0722a10_7": "比丘，突吉羅；式叉摩那、沙彌、沙彌尼，突吉羅。",
    "T22n1428_023:0722a11_8": "是謂為犯。",
    "T22n1428_023:0722a11_9": "不犯者，先不知，若己無染污心、彼亦無染污心，不犯。",
    "T22n1428_023:0722a12_10": "不犯者，最初未制戒，癡狂、心亂、痛惱所纏。",
    "T22n1428_023:0722a13_11": "(八竟)爾時佛在舍衛國祇樹給孤獨園。",
    "T22n1428_023:0722a14_12": "時世穀米勇貴，乞求難得。",
    "T22n1428_023:0722a15_13": "時諸比丘尼入城乞食空鉢而還，堤舍難陀比丘尼亦入城乞食空鉢而還。",
    "T22n1428_023:0722a17_14": "諸比丘尼見已問堤舍比丘尼言：「汝常乞食滿鉢而歸，今何以空鉢而歸，乞求難得耶？」",
    "T22n1428_023:0722a19_0": "答言：「實爾。」",
    "T22n1428_023:0722a19_1": "問言：「何以故爾？」",
    "T22n1428_023:0722a19_2": "答言：「諸妹！",
    "T22n1428_023:0722a19_3": "我前常詣販賣人乞故易得，而今不往從乞，是以難得。」",
    "T22n1428_023:0722a21_4": "時六群比丘尼偷羅難陀及堤舍比丘尼母，語堤舍比丘尼言：「正使彼有染污心、無染污心，能那汝何？",
    "T22n1428_023:0722a23_5": "汝自無染污心，若得食，但以時清淨受取。」",
    "T22n1428_023:0722a24_6": "時諸比丘尼聞，其中有少欲知足、行頭陀、樂學戒、知慚愧者，嫌責六群偷羅難陀及堤舍比丘尼母言：「汝等云何語堤舍比丘尼言：『正使彼染污心、無染污心，能那汝何？",
    "T22n1428_023:0722a28_7": "汝自無染污心，若得食，但以時清淨受。』」",
    "T22n1428_023:0722a29_8": "時諸比丘尼白諸比丘，諸比丘往白世尊。",
    "T22n1428_023:0722b01_9": "世尊爾時以此因緣集諸比丘僧，呵責六群偷羅難陀及堤舍比丘尼母：「汝所為非，非威儀、非沙門法、非淨行、非隨順行，所不應為。",
    "T22n1428_023:0722b04_10": "云何汝等語堤舍比丘尼言：『正使彼有染污心、無染污心，能那汝何？",
    "T22n1428_023:0722b06_11": "汝自無染污心，若得食，但以時清淨受。』」",
    "T22n1428_023:0722b07_12": "時世尊以無數方便呵責六群偷羅難陀及堤舍比丘尼母已，告諸比丘：「此比丘尼多種有漏處，最初犯戒。",
    "T22n1428_023:0722b09_13": "自今已去與比丘尼結戒，集十句義乃至正法久住，欲說戒者當如是說：若比丘尼，教比丘尼作如是語：『大姊！",
    "T22n1428_023:0722b12_14": "彼有染污心、無染污心，能那汝何？",
    "T22n1428_023:0722b13_15": "汝自無染污心，於彼若得食，以時清淨受取。』",
    "T22n1428_023:0722b14_16": "此比丘尼犯初法應捨，僧伽婆尸沙。」",
    "T22n1428_023:0722b14_17": "比丘尼義如上。",
    "T22n1428_023:0722b15_18": "彼比丘尼語比丘尼言：「大姊！",
    "T22n1428_023:0722b16_0": "正使彼人有染污心、無染污心，能那汝何？",
    "T22n1428_023:0722b17_0": "汝自無染污心，若得食，但以時清淨受取。」",
    "T22n1428_023:0722b18_0": "說而了了，僧伽婆尸沙；說不了了者，偷蘭遮。",
    "T22n1428_023:0722b19_0": "比丘，突吉羅；式叉摩那、沙彌、沙彌尼，突吉羅。",
    "T22n1428_023:0722b20_0": "是謂為犯。",
    "T22n1428_023:0722b20_1": "不犯者，或戲笑說，若疾疾說，獨處說夢中說，欲說此錯說彼，不犯。",
    "T22n1428_023:0722b21_2": "不犯者，最初未制戒，癡狂、心亂、痛惱所纏。",
    "T22n1428_023:0722b22_3": "(九竟)爾時佛在羅閱城耆闍崛山中。",
    "T22n1428_023:0722b23_4": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼，欲壞和合僧，方便受破僧法，堅持不捨，是比丘尼應諫彼比丘尼言：『大姊！",
    "T22n1428_023:0722b28_5": "汝莫壞和合僧，莫方便壞和合僧，莫受破僧法，堅持不捨。",
    "T22n1428_023:0722b29_6": "大姊！",
    "T22n1428_023:0722c01_0": "應與僧和合，與僧和合歡喜不諍，同一師學如水乳合，於佛法中有增益安樂住。』",
    "T22n1428_023:0722c02_1": "是比丘尼諫彼比丘尼時，堅持不捨，是比丘尼應三諫，捨此事故。",
    "T22n1428_023:0722c04_2": "乃至三諫，捨者善；不捨者，是比丘尼犯三法應捨，僧伽婆尸沙。」",
    "T22n1428_023:0722c06_0": "(十竟)",
    "T22n1428_023:0722c07_0": "爾時佛在羅閱城耆闍崛山中。",
    "T22n1428_023:0722c07_1": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼有餘比丘尼群黨，若一、若二、若三乃至無數，彼比丘尼語是比丘尼言：『大姊！",
    "T22n1428_023:0722c12_2": "汝莫諫此比丘尼。",
    "T22n1428_023:0722c12_3": "此比丘尼，是法語比丘尼、律語比丘尼。",
    "T22n1428_023:0722c13_4": "此比丘尼所說，我等心憙樂。",
    "T22n1428_023:0722c14_5": "此比丘尼所說，我等忍可。』",
    "T22n1428_023:0722c15_6": "是比丘尼語彼比丘尼言：『大姊！",
    "T22n1428_023:0722c15_7": "莫作是說言：「此比丘尼，是法語比丘尼、律語比丘尼。",
    "T22n1428_023:0722c17_0": "此比丘尼所說，我等憙樂。",
    "T22n1428_023:0722c17_1": "此比丘尼所說，我等忍可。」",
    "T22n1428_023:0722c18_2": "何以故？",
    "T22n1428_023:0722c18_3": "此比丘尼所說，非法語、非律語。",
    "T22n1428_023:0722c19_4": "大姊！",
    "T22n1428_023:0722c19_5": "莫欲破壞和合僧，當樂欲和合僧。",
    "T22n1428_023:0722c20_6": "大姊！",
    "T22n1428_023:0722c20_7": "與僧和合歡喜不諍，同一師學如水乳合，於佛法中有增益安樂住。』",
    "T22n1428_023:0722c21_8": "是比丘尼諫彼比丘尼時，堅持不捨，是比丘尼應三諫，捨此事故。",
    "T22n1428_023:0722c23_9": "乃至三諫捨者善；不捨者，是比丘尼犯三法應捨，僧伽婆尸沙。」",
    "T22n1428_023:0722c24_10": "(十一竟)爾時佛在舍衛國祇樹給孤獨園。",
    "T22n1428_023:0722c25_11": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼，依城邑、若村落住，污他家、行惡行，行惡行亦見亦聞、污他家亦見亦聞，是比丘尼諫彼比丘尼言：『大姊！",
    "T22n1428_023:0723a02_12": "汝污他家、行惡行，行惡行亦見亦聞、污他家亦見亦聞。",
    "T22n1428_023:0723a03_13": "大姊！",
    "T22n1428_023:0723a03_14": "汝污他家、行惡行，今可離此村落去，不須住此。』",
    "T22n1428_023:0723a04_15": "彼比丘尼語此比丘尼作是言：『大姊！",
    "T22n1428_023:0723a05_16": "諸比丘尼，有愛、有恚、有怖、有癡，有如是同罪比丘尼，有驅者、有不驅者。』",
    "T22n1428_023:0723a07_17": "是諸比丘尼語彼比丘尼言：『大姊！",
    "T22n1428_023:0723a08_18": "莫作是語：「有愛、有恚、有怖、有癡。」",
    "T22n1428_023:0723a09_19": "亦莫言：「有如是同罪比丘尼，有驅者、有不驅者。」",
    "T22n1428_023:0723a10_20": "何以故？",
    "T22n1428_023:0723a10_21": "而諸比丘尼不愛、不恚、不怖、不癡，有如是同罪比丘尼，有驅者、有不驅者。",
    "T22n1428_023:0723a12_22": "大姊！",
    "T22n1428_023:0723a12_23": "污他家、行惡行，行惡行亦見亦聞、污他家亦見亦聞。』",
    "T22n1428_023:0723a13_24": "是比丘尼諫彼比丘尼時，堅持不捨，是比丘尼應三諫，捨此事故。",
    "T22n1428_023:0723a15_25": "乃至三諫捨者善；不捨者，是比丘尼犯三法應捨，僧伽婆尸沙。」",
    "T22n1428_023:0723a16_26": "(十二竟)爾時佛在拘睒彌瞿師羅園中。",
    "T22n1428_023:0723a17_27": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如是說：若比丘尼，惡性不受人語，於戒法中諸比丘尼如法諫已，自身不受諫語，言：『大姊！",
    "T22n1428_023:0723a22_28": "汝莫向我說若好、若惡，我亦不向汝說若好、若惡。",
    "T22n1428_023:0723a23_29": "諸姊止！",
    "T22n1428_023:0723a23_30": "莫諫我。』",
    "T22n1428_023:0723a23_31": "是比丘尼當諫彼比丘尼言：『大姊！",
    "T22n1428_023:0723a24_32": "汝莫自身不受諫語。",
    "T22n1428_023:0723a25_33": "大姊！",
    "T22n1428_023:0723a25_34": "自身當受諫語。",
    "T22n1428_023:0723a25_35": "大姊！",
    "T22n1428_023:0723a25_36": "如法諫諸比丘尼，諸比丘尼亦當如法諫大姊！",
    "T22n1428_023:0723a27_0": "如是佛弟子眾得增益，展轉相諫、展轉相教、展轉懺悔。』",
    "T22n1428_023:0723a28_1": "是比丘尼如是諫時，堅持不捨，是比丘尼應三諫，捨此事故。",
    "T22n1428_023:0723a29_2": "乃至三諫捨者善；不捨者，是比丘尼犯三法應捨，僧伽婆尸沙。」",
    "T22n1428_023:0723b02_3": "(十三竟)爾時佛在舍衛國祇樹給孤獨園。",
    "T22n1428_023:0723b03_4": "時有二比丘尼：一名蘇摩、二名婆頗夷，常相親近住、共作惡行惡聲流布、展轉共相覆罪。",
    "T22n1428_023:0723b05_5": "餘比丘尼語言：「大姊！",
    "T22n1428_023:0723b06_6": "汝等二人莫相親近、共作惡行惡聲流布、展轉共相覆罪。",
    "T22n1428_023:0723b07_7": "汝等若不相親近、共作惡行惡聲流布、展轉共相覆罪者，於佛法中有增益安樂住。」",
    "T22n1428_023:0723b09_8": "而彼猶故不改悔。",
    "T22n1428_023:0723b10_9": "時諸比丘尼聞，其中有少欲知足、行頭陀、樂學戒、知慚愧者，嫌責蘇摩婆頗夷比丘尼：「云何汝等相親近、共作惡行惡聲流布、展轉共相覆罪。",
    "T22n1428_023:0723b13_10": "餘比丘尼語言：『大姊！",
    "T22n1428_023:0723b13_11": "汝莫相親近、共作惡行惡聲流布、展轉共相覆罪。",
    "T22n1428_023:0723b15_0": "汝等若不相親近、共作惡行惡聲流布、共相覆罪，於佛法中有增益安樂住。』",
    "T22n1428_023:0723b16_1": "而彼猶故不改悔？」",
    "T22n1428_023:0723b17_2": "時諸比丘尼白諸比丘，諸比丘往白世尊。",
    "T22n1428_023:0723b18_3": "世尊爾時以此因緣集諸比丘僧，呵責蘇摩婆頗夷比丘尼：「汝所為非，非威儀、非沙門法、非淨行、非隨順行，所不應為。",
    "T22n1428_023:0723b21_4": "云何汝等共相親近、共作惡行惡聲流布、展轉共相覆罪。",
    "T22n1428_023:0723b22_5": "餘比丘尼語言：『大姊！",
    "T22n1428_023:0723b22_6": "汝莫相親近、共作惡行惡聲流布、莫展轉共相覆罪。",
    "T22n1428_023:0723b24_7": "汝等若不相親近、共作惡行惡聲流、布展轉共相覆罪，於佛法中有增益安樂住。』",
    "T22n1428_023:0723b26_8": "而猶不改悔耶？」",
    "T22n1428_023:0723b26_9": "時世尊以無數方便呵責已，告諸比丘：「聽僧與蘇摩婆頗夷比丘尼作呵諫捨此事故，白四羯磨。",
    "T22n1428_023:0723b28_10": "應作如是呵諫。",
    "T22n1428_023:0723b29_11": "尼眾中應差堪能作羯磨人如上，當作如是白：『大姊僧聽！",
    "T22n1428_023:0723c01_12": "此蘇摩婆頗夷比丘尼，相親近住、共作惡行惡聲流布、展轉共相覆罪。",
    "T22n1428_023:0723c03_13": "餘比丘尼諫言：「大姊。",
    "T22n1428_023:0723c03_14": "汝等莫相親近共作惡行，惡聲流布莫相覆罪。",
    "T22n1428_023:0723c04_15": "汝等若不相親近、共作惡行惡聲流布者，於佛法中有增益安樂住。」",
    "T22n1428_023:0723c06_16": "而彼猶故不改悔。",
    "T22n1428_023:0723c06_17": "若僧時到僧忍聽，僧與蘇摩婆頗夷比丘尼作訶諫捨此事故：「汝等莫相親近、共作惡行惡聲流布、莫共相覆罪。",
    "T22n1428_023:0723c09_18": "汝等若不相親近、不作惡行惡聲流布，於佛法中有增益安樂住。」",
    "T22n1428_023:0723c11_19": "白如是。』",
    "T22n1428_023:0723c11_20": "『大姊僧聽！",
    "T22n1428_023:0723c11_21": "此蘇摩婆頗夷比丘尼，共相親近、共作惡行惡聲流布、展轉共相覆罪。",
    "T22n1428_023:0723c13_22": "餘比丘尼語言：「大姊！",
    "T22n1428_023:0723c13_23": "莫相親近、共作惡行惡聲流布、展轉共相覆罪。",
    "T22n1428_023:0723c14_24": "汝等若不相親近、共作惡行惡聲流布，於佛法中得增益安樂住。」",
    "T22n1428_023:0723c16_25": "而彼猶故不改悔。",
    "T22n1428_023:0723c16_26": "今僧與蘇摩婆頗夷比丘尼作呵諫捨此事故：「汝等莫相親近、共作惡行惡聲流布、莫展轉共相覆罪。",
    "T22n1428_023:0723c19_27": "汝等若不相親近、共作惡行惡聲流布，於佛法中有增益安樂住。」",
    "T22n1428_023:0723c20_28": "誰諸大姊忍僧與蘇摩婆頗夷比丘尼作呵諫捨此事者默然，誰不忍者說。",
    "T22n1428_023:0723c22_29": "是初羯磨。』",
    "T22n1428_023:0723c22_30": "第二、第三如是說。",
    "T22n1428_023:0723c23_31": "『僧已忍與蘇摩婆頗夷比丘尼作呵諫捨此事竟，僧忍，默然故，是事如是持。』」",
    "T22n1428_023:0723c24_32": "僧作如是呵諫白四羯磨已，白諸比丘，諸比丘往白佛，佛言：「若有如此比丘尼，比丘尼僧亦當與作如是呵責白四羯磨。",
    "T22n1428_023:0723c27_33": "自今已去與比丘尼結戒，集十句義乃至正法久住，欲說戒者當如是說：若比丘尼，相親近住、共作惡行惡聲流布、展轉共相覆罪，是比丘尼當諫彼比丘尼言：『大姊！",
    "T22n1428_023:0724a02_34": "汝等莫相親近、共作惡行惡聲流布、共相覆罪。",
    "T22n1428_023:0724a03_35": "汝等若不相親近，於佛法中得增益安樂住。』",
    "T22n1428_023:0724a04_36": "是比丘尼諫彼比丘尼時，堅持不捨，是比丘尼應三諫捨此事故。",
    "T22n1428_023:0724a06_37": "乃至三諫捨者善；不捨者，是比丘尼犯三法應捨，僧伽婆尸沙。」",
    "T22n1428_023:0724a07_38": "比丘尼義如上。",
    "T22n1428_023:0724a08_39": "親近者，數數共戲笑、數數共相調、數數共語。",
    "T22n1428_023:0724a09_40": "惡行者，自種華樹教人種、自溉灌教人溉灌、自採華教人採華、自作華鬘教人作、自以線貫教人貫、自持去教人持去、自持鬘去教人持去、自以線貫持去教人線貫持去；設彼村中若人、若童子，共同一床坐起、同一器飲食、言語戲笑、自歌舞唱伎、或他作己唱和、或俳說、或彈鼓簧吹貝、作孔雀鳴或作眾鳥鳴、或走或佯跛行、或嘯或自作弄身、或受雇戲笑。",
    "T22n1428_023:0724a17_41": "惡聲者，惡言流遍四方無不聞者。",
    "T22n1428_023:0724a18_42": "罪者，除八波羅夷法，覆餘罪者是。",
    "T22n1428_023:0724a19_43": "若比丘尼，共相親近、共作惡行惡聲流布、共相覆罪。",
    "T22n1428_023:0724a20_44": "餘比丘尼當諫此比丘尼言：「大姊！",
    "T22n1428_023:0724a21_45": "汝等莫共相親近、共作惡行惡聲流布、共相覆罪。",
    "T22n1428_023:0724a22_46": "汝等若不相親近，共作惡行惡聲流布，於佛法中得增益安樂住。",
    "T22n1428_023:0724a24_47": "汝等宜捨此事，勿為僧所呵諫更犯重罪。」",
    "T22n1428_023:0724a25_48": "若隨語者善，不隨語者當作白。",
    "T22n1428_023:0724a26_0": "白已當語言：「妹！",
    "T22n1428_023:0724a26_1": "我已白竟，餘有羯磨在，宜捨此事，莫為僧所呵諫更犯重罪。」",
    "T22n1428_023:0724a27_2": "若隨語者善，不隨語者當作初羯磨。",
    "T22n1428_023:0724a28_3": "作初羯磨已，當復語言：「妹！",
    "T22n1428_023:0724a29_4": "已作白初羯磨竟，餘有二羯磨在，可捨此事，莫為僧所呵諫更犯重罪。」",
    "T22n1428_023:0724b02_5": "若隨語者善，不隨語者當作二羯磨。",
    "T22n1428_023:0724b03_6": "作二羯磨已，當語言：「妹！",
    "T22n1428_023:0724b03_7": "已白二羯磨竟，餘有一羯磨在，可捨此事，莫為僧所呵諫更犯重罪。」",
    "T22n1428_023:0724b05_8": "若隨語者善，不隨語者說三羯磨竟，僧伽婆尸沙。",
    "T22n1428_023:0724b06_9": "白已二羯磨竟捨者，三偷羅遮。",
    "T22n1428_023:0724b07_10": "白已一羯磨竟捨者，二偷羅遮。",
    "T22n1428_023:0724b08_11": "白已捨者，一偷羅遮。",
    "T22n1428_023:0724b08_12": "白未竟捨者，突吉羅。",
    "T22n1428_023:0724b09_13": "未白前共相親近、共作惡行惡聲流布者，一切突吉羅。",
    "T22n1428_023:0724b10_14": "比丘，隨所犯；式叉摩那、沙彌、沙彌尼，突吉羅。",
    "T22n1428_023:0724b11_15": "是謂為犯。",
    "T22n1428_023:0724b11_16": "不犯者，初語時捨，非法別眾呵諫，非法和合眾、法別眾、似法別眾、似法和合眾，非法非律、非佛所教呵諫，若一切不作呵諫，不犯。",
    "T22n1428_023:0724b14_17": "不犯者，最初未制戒，癡狂、心亂、痛惱所纏。",
    "T22n1428_023:0724b15_18": "(十四竟)爾時佛在舍衛國祇樹給孤獨園。",
    "T22n1428_023:0724b16_19": "時蘇摩婆頗夷比丘尼為僧呵諫已，六群比丘尼、偷羅難陀比丘尼教作如是言：「汝等當共住！",
    "T22n1428_023:0724b18_20": "何以故？",
    "T22n1428_023:0724b19_21": "我亦見餘比丘尼共住，共相親近、共作惡行惡聲流布、共相覆罪，眾僧以恚故教汝等別住。」",
    "T22n1428_023:0724b21_22": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼及偷羅難陀比丘尼：「僧與蘇摩婆頗夷比丘尼作呵諫已，云何汝等教作如是言：『汝等莫別住！",
    "T22n1428_023:0724b25_23": "何以故？",
    "T22n1428_023:0724b25_24": "我亦見諸比丘尼共相親近、作惡行惡聲流布、共相覆罪。",
    "T22n1428_023:0724b26_25": "僧以恚故教汝等別住。』」",
    "T22n1428_023:0724b27_26": "時諸比丘尼白諸比丘，諸比丘往白世尊。",
    "T22n1428_023:0724b28_27": "世尊以此因緣集比丘僧，呵責六群及偷羅難陀比丘尼：「僧為蘇摩婆頗夷比丘尼作呵諫，汝等云何教作如是言：『汝等莫別住！",
    "T22n1428_023:0724c02_28": "當共住。",
    "T22n1428_023:0724c02_29": "何以故？",
    "T22n1428_023:0724c02_30": "我亦見諸比丘尼共住、作惡行惡聲流布、共相覆罪，僧以恚故教汝等別住。』」",
    "T22n1428_023:0724c04_31": "時世尊以無數方便呵責六群及偷羅難陀比丘尼已，告諸比丘：「聽比丘尼僧與六群及偷羅難陀比丘尼作呵責白四羯磨。",
    "T22n1428_023:0724c07_32": "當作如是呵。",
    "T22n1428_023:0724c07_33": "尼眾中應差堪能作羯磨者如上，當作如是白：『大姊僧聽！",
    "T22n1428_023:0724c09_34": "此六群比丘尼及偷羅難陀比丘尼，僧與蘇摩婆頗夷比丘尼作呵諫，而教作如是言：「汝等莫別住！",
    "T22n1428_023:0724c11_35": "當共住。",
    "T22n1428_023:0724c11_36": "何以故？",
    "T22n1428_023:0724c11_37": "我亦見諸比丘尼共相親近、共作惡行惡聲流布、共相覆罪。",
    "T22n1428_023:0724c13_38": "僧以恚故教汝等別住。」",
    "T22n1428_023:0724c13_39": "若僧時到僧忍聽，僧與六群及偷羅難陀比丘尼作呵責捨此事故：「汝莫作如是語言：『莫別住！",
    "T22n1428_023:0724c16_40": "當共住！』",
    "T22n1428_023:0724c16_41": "亦莫言：『我亦見諸比丘尼共相親近、共作惡行惡聲流布、共相覆罪。",
    "T22n1428_023:0724c17_42": "僧以恚故教汝別住。』",
    "T22n1428_023:0724c18_43": "今正有此二比丘尼，共相親近、共作惡行惡聲流布、共相覆罪，更無有餘。",
    "T22n1428_023:0724c20_44": "若此比丘尼，不相親近、共作惡行惡聲流布者，於佛法中有增益安樂住。」",
    "T22n1428_023:0724c21_45": "白如是。』",
    "T22n1428_023:0724c22_46": "『大姊僧聽！",
    "T22n1428_023:0724c22_47": "此六群比丘尼及偷羅難陀比丘尼，僧與蘇摩婆頗夷比丘尼作呵諫，而教作如是言：「汝等莫別住！",
    "T22n1428_023:0724c24_48": "當共住。",
    "T22n1428_023:0724c25_0": "我亦見諸比丘尼，共相親近、作惡行惡聲流布、共相覆罪。",
    "T22n1428_023:0724c26_1": "僧以恚故教汝等別住。」",
    "T22n1428_023:0724c26_2": "僧今與六群比丘尼及偷羅難陀比丘尼作呵責捨此事故：「汝等莫別住！",
    "T22n1428_023:0724c28_3": "當共住！",
    "T22n1428_023:0724c28_4": "莫言：『我亦見諸比丘尼共相親近、共作惡行惡聲流布、共相覆罪。",
    "T22n1428_023:0725a01_5": "僧以恚故教汝等別住。』",
    "T22n1428_023:0725a02_0": "今正有此二比丘尼，共相親近、作惡行惡聲流布、共相覆罪，更無有餘。",
    "T22n1428_023:0725a03_1": "若此比丘尼，不相親近者，於佛法有增益安樂住。」",
    "T22n1428_023:0725a04_2": "誰諸大姊忍僧為六群比丘尼及偷羅難陀比丘尼作訶諫捨此事者默然，若不忍者說。",
    "T22n1428_023:0725a06_3": "是初羯磨。』",
    "T22n1428_023:0725a07_4": "第二、第三亦如是說。",
    "T22n1428_023:0725a07_5": "『僧已呵諫六群比丘尼及偷羅難陀比丘尼令捨此事竟，僧忍，默然故，是事如是持。』」",
    "T22n1428_023:0725a09_6": "僧為六群比丘尼及偷羅難陀比丘尼作訶諫白四羯磨竟。",
    "T22n1428_023:0725a11_7": "諸比丘尼白諸比丘，諸比丘往白佛，佛言：「若復有如此比丘尼，僧亦當與作訶諫捨此事白四羯磨。",
    "T22n1428_023:0725a13_8": "自今已去與比丘尼結戒，集十句義乃至正法久住，欲說戒者當如是說：若比丘尼，比丘尼僧為作訶諫時，餘比丘尼教作如是言：『汝等莫別住！",
    "T22n1428_023:0725a16_9": "當共住。",
    "T22n1428_023:0725a17_10": "我亦見餘比丘尼不別住，共住、作惡行惡聲流布、共相覆罪。",
    "T22n1428_023:0725a18_11": "僧以恚故教汝別住。』",
    "T22n1428_023:0725a19_0": "是比丘尼應諫彼比丘尼言：『大姊！",
    "T22n1428_023:0725a19_1": "汝莫教餘比丘尼言：「汝等莫別住！",
    "T22n1428_023:0725a20_2": "我亦見餘比丘尼共住、共作惡行惡聲流布、共相覆罪。",
    "T22n1428_023:0725a21_3": "僧以恚故教汝別住。」",
    "T22n1428_023:0725a22_4": "今正有此二比丘尼，共住、共作惡行惡聲流布、共相覆罪，更無有餘。",
    "T22n1428_023:0725a24_5": "若此比丘尼別住，於佛法中有增益安樂住。』",
    "T22n1428_023:0725a25_6": "是比丘尼諫彼比丘尼時，堅持不捨，是比丘尼應三諫，令捨此事故。",
    "T22n1428_023:0725a26_7": "乃至三諫捨者善；不捨者，是比丘尼犯三法應捨，僧伽婆尸沙。」",
    "T22n1428_023:0725a28_8": "比丘尼義如上。",
    "T22n1428_023:0725a28_9": "僧者，如上。",
    "T22n1428_023:0725a28_10": "若比丘尼僧為作訶諫時，餘比丘尼教作如是言：「汝等莫別住！",
    "T22n1428_023:0725b01_11": "當共住。",
    "T22n1428_023:0725b01_12": "我亦見餘比丘尼共相親近住、共作惡行惡聲流布、共相覆罪。",
    "T22n1428_023:0725b03_0": "僧以恚故教汝等別住。」",
    "T22n1428_023:0725b03_1": "是比丘尼諫彼比丘尼言：「大姊！",
    "T22n1428_023:0725b04_2": "汝莫教餘比丘尼言：『汝等莫別住！",
    "T22n1428_023:0725b05_3": "當共住。",
    "T22n1428_023:0725b05_4": "我亦見餘比丘尼共相親近、共作惡行惡聲流布、共相覆罪。",
    "T22n1428_023:0725b06_5": "僧以恚故教汝別住。』",
    "T22n1428_023:0725b07_6": "今正有此二比丘尼，更無有餘。",
    "T22n1428_023:0725b08_0": "汝等共相親近、共作惡行惡聲流布、共相覆罪，若此比丘尼別住者，於佛法有僧益安樂住。",
    "T22n1428_023:0725b10_1": "汝今可捨此事，莫為僧所呵更犯重罪。」",
    "T22n1428_023:0725b11_2": "若隨語者善，不隨語者當作白。",
    "T22n1428_023:0725b11_3": "作白已，當語言：「大妹！",
    "T22n1428_023:0725b12_4": "我已作白竟，餘有羯磨在，汝可捨此事。」",
    "T22n1428_023:0725b13_5": "若隨語者善，不隨語者當作初羯磨。",
    "T22n1428_023:0725b14_6": "作初羯磨竟，當語言：「已白初羯磨竟，餘有二羯磨在，汝可捨此事，莫為僧所呵諫更犯重罪。」",
    "T22n1428_023:0725b16_7": "若隨語者善，不隨語者當作二羯磨。",
    "T22n1428_023:0725b17_8": "作二羯磨已，當語言：「妹！",
    "T22n1428_023:0725b18_0": "已白二羯磨竟，餘有一羯磨在，汝可捨此事，莫為僧所呵諫更犯重罪。」",
    "T22n1428_023:0725b19_1": "若隨語者善，不隨語者作三羯磨竟，僧伽婆尸沙。",
    "T22n1428_023:0725b20_2": "白二羯磨竟捨者，三偷蘭遮。",
    "T22n1428_023:0725b21_3": "白一羯磨竟捨者，二偷蘭遮。",
    "T22n1428_023:0725b22_4": "白已捨者，一偷蘭遮。",
    "T22n1428_023:0725b22_5": "白未竟捨者，突吉羅。",
    "T22n1428_023:0725b23_6": "未白前教言：「汝莫別住！",
    "T22n1428_023:0725b23_7": "我亦見餘比丘尼共住、共作惡行惡聲流布、共相覆罪。",
    "T22n1428_023:0725b25_8": "僧以恚故教汝別住。」",
    "T22n1428_023:0725b25_9": "一切突吉羅。",
    "T22n1428_023:0725b25_10": "若有如是比丘尼，僧與作呵諫時，若有比丘教言：「莫捨。」",
    "T22n1428_023:0725b27_11": "若呵責，偷蘭遮。",
    "T22n1428_023:0725b27_12": "若不呵責，突吉羅。",
    "T22n1428_023:0725b28_13": "若比丘尼教：「莫捨。」",
    "T22n1428_023:0725b28_14": "若呵責，偷蘭遮。",
    "T22n1428_023:0725b28_15": "若未呵，突吉羅。",
    "T22n1428_023:0725b29_16": "比丘，突吉羅；式叉摩那、沙彌、沙彌尼，突吉羅。",
    "T22n1428_023:0725c01_17": "是謂為犯。",
    "T22n1428_023:0725c01_18": "不犯者，初語時捨，非法別眾呵責，非法和合眾、法別眾、似法別眾、似法和合眾，非法非律、非佛所教呵責，若一切不呵責，不犯。",
    "T22n1428_023:0725c04_19": "不犯者，最初未制戒，癡狂、心亂、痛惱所纏。",
    "T22n1428_023:0725c05_20": "(十五竟)爾時佛在舍衛國祇樹給孤獨園。",
    "T22n1428_023:0725c06_21": "時六群比丘尼，趣以一小事瞋恚不喜便作是語：「我捨佛、捨法、捨僧。",
    "T22n1428_023:0725c08_22": "不獨有沙門釋子！",
    "T22n1428_023:0725c08_23": "更有餘沙門、婆羅門修梵行者，我等亦可於彼修梵行。」",
    "T22n1428_023:0725c10_24": "時諸比丘尼聞，其中有少欲知足、行頭陀、樂學戒、知慚愧者，嫌責六群比丘尼：「云何汝等，趣以一小事[真/心]恚不喜作如是語：『我捨佛、捨法、捨僧。",
    "T22n1428_023:0725c13_25": "不獨有沙門釋子！",
    "T22n1428_023:0725c13_26": "更有餘沙門、婆羅門修梵行，我等亦可於彼修梵行。』」",
    "T22n1428_023:0725c15_27": "時諸比丘尼白諸比丘，諸比丘往白世尊。",
    "T22n1428_023:0725c16_28": "世尊以此因緣集諸比丘僧，呵責六群比丘尼言：「云何汝等，趣以一小事[真/心]恚不喜作是語：『我捨佛、捨法、捨僧。",
    "T22n1428_023:0725c18_29": "不獨有沙門釋子！",
    "T22n1428_023:0725c19_30": "更有餘沙門、婆羅門修梵行，我等亦可於彼修梵行。』」",
    "T22n1428_023:0725c20_31": "時世尊以無數方便呵責六群比丘尼已，告諸比丘：「聽僧與六群比丘尼作呵責捨此事故白四羯磨。",
    "T22n1428_023:0725c23_32": "當作如是呵責。",
    "T22n1428_023:0725c23_33": "眾中應差堪能羯磨者如上，當作如是白：『大姊僧聽！",
    "T22n1428_023:0725c24_34": "此六群比丘尼，趣以一小事[真/心]恚不喜便作是語：「我捨佛、捨法、捨僧。",
    "T22n1428_023:0725c26_35": "不獨有此沙門釋子！",
    "T22n1428_023:0725c26_36": "亦更有餘沙門、婆羅門修梵行者，我等亦可於彼修梵行。」",
    "T22n1428_023:0725c28_37": "若僧時到僧忍聽，僧今呵責六群比丘尼捨此事：「大妹！",
    "T22n1428_023:0725c29_38": "莫趣以一小事[真/心]恚不憙便作是語：『我捨佛、捨法、捨僧。",
    "T22n1428_023:0726a01_39": "不獨有此沙門釋子！",
    "T22n1428_023:0726a02_40": "更有餘沙門、婆羅門修梵行，我等亦可於彼修梵行。』」",
    "T22n1428_023:0726a03_41": "白如是。』",
    "T22n1428_023:0726a03_42": "『大姊僧聽！",
    "T22n1428_023:0726a03_43": "此六群比丘尼，趣以一小事[真/心]恚不喜便作是語：「我捨佛、捨法、捨僧。",
    "T22n1428_023:0726a05_44": "不獨有此沙門釋子！",
    "T22n1428_023:0726a06_0": "更有餘沙門、婆羅門修梵行者，我等亦可於彼修梵行。」",
    "T22n1428_023:0726a07_1": "今僧與六群比丘尼作呵責，捨此事故：「大姊！",
    "T22n1428_023:0726a08_2": "莫趣以一小事[真/心]恚不喜便作是語：『我捨佛、捨法、捨僧。",
    "T22n1428_023:0726a09_3": "不獨有此沙門釋子！",
    "T22n1428_023:0726a10_4": "更有餘沙門、婆羅門修梵行者，我等亦可於彼修梵行。』」",
    "T22n1428_023:0726a11_5": "誰諸大姊忍僧為六群比丘尼作呵責捨此事者默然，若不忍者便說。",
    "T22n1428_023:0726a13_6": "是初羯磨。』",
    "T22n1428_023:0726a13_7": "第二、第三亦如是說。",
    "T22n1428_023:0726a14_8": "『僧已忍與六群比丘尼作呵責捨此事竟，僧忍，默然故，是事如是持。』」",
    "T22n1428_023:0726a15_9": "僧作如是呵責六群比丘尼捨此事白四羯磨已，白諸比丘，諸比丘往白世尊。",
    "T22n1428_023:0726a17_10": "世尊告諸比丘：「若有如是比丘尼，僧當與呵責白四羯磨。",
    "T22n1428_023:0726a19_0": "自今已去與比丘尼結戒，集十句義乃至正法久住，欲說戒者當如是說：若比丘尼趣以一小事[真/心]恚不憙便作是語：『我捨佛、捨法、捨僧。",
    "T22n1428_023:0726a22_1": "不獨有此沙門釋子！",
    "T22n1428_023:0726a22_2": "亦更有餘沙門、婆羅門修梵行者，我等亦可於彼修梵行。』",
    "T22n1428_023:0726a24_3": "是比丘尼當諫彼比丘尼言：『大姊！",
    "T22n1428_023:0726a24_4": "汝莫趣以一小事[真/心]恚不喜便作是語：「我捨佛、捨法、捨僧。",
    "T22n1428_023:0726a26_5": "不獨有此沙門釋子！",
    "T22n1428_023:0726a26_6": "亦更有餘沙門、婆羅門修梵行者，我等亦可於彼修梵行。」』",
    "T22n1428_023:0726a28_7": "若是比丘尼諫彼比丘尼時，堅持不捨，彼比丘尼應三諫捨此事故。",
    "T22n1428_023:0726a29_8": "乃至三諫捨者善；不捨者，是比丘尼犯三法應捨，僧伽婆尸沙。」",
    "T22n1428_023:0726b02_9": "比丘尼義如上。",
    "T22n1428_023:0726b02_10": "若比丘尼趣以一小事[真/心]恚不喜便作是語：「我捨佛、捨法、捨僧。",
    "T22n1428_023:0726b04_0": "不獨有此沙門釋子！",
    "T22n1428_023:0726b04_1": "亦更有餘沙門、婆羅門修梵行者，我等亦可於彼修梵行。」",
    "T22n1428_023:0726b05_2": "是比丘尼諫彼比丘尼作是語：「大姊！",
    "T22n1428_023:0726b06_3": "汝莫趣以一小事瞋恚不喜便作是語：『我捨佛、捨法、捨僧。",
    "T22n1428_023:0726b08_4": "不獨有此沙門釋子！",
    "T22n1428_023:0726b08_5": "更有餘沙門、婆羅門修梵行者，我等亦可於彼修梵行。』",
    "T22n1428_023:0726b09_6": "汝可捨此事，莫為僧所呵責更犯重罪。」",
    "T22n1428_023:0726b10_7": "若隨語者善，不隨語者當作白。",
    "T22n1428_023:0726b11_8": "白已當語言：「我已白竟，餘有羯磨在，可捨此事，莫為僧所呵責更犯重罪。」",
    "T22n1428_023:0726b13_9": "若隨語者善，不隨語者當作初羯磨。",
    "T22n1428_023:0726b14_10": "作初羯磨已當語言：「已作白初羯磨竟，餘有二羯磨在，汝可捨此事，莫為僧所呵責更犯重罪。」",
    "T22n1428_023:0726b16_11": "若隨語者善，不隨語者當作第二羯磨。",
    "T22n1428_023:0726b17_12": "作第二羯磨已當復語言：「我已作白二羯磨竟，餘有一羯磨在，汝可捨此事，莫為僧所呵責更犯重罪。」",
    "T22n1428_023:0726b20_13": "若隨語者善，不隨語者作三羯磨竟，僧伽婆尸沙。",
    "T22n1428_023:0726b21_14": "白二羯磨竟捨者，三偷羅遮。",
    "T22n1428_023:0726b22_15": "白一羯磨竟捨者，二偷羅遮。",
    "T22n1428_023:0726b22_16": "白竟捨者，一偷羅遮。",
    "T22n1428_023:0726b23_17": "白未竟捨者，突吉羅。",
    "T22n1428_023:0726b23_18": "未白前趣以一小事[真/心]恚不喜便作是語：「我捨佛、捨法、捨僧。",
    "T22n1428_023:0726b25_19": "不獨有此沙門釋子！",
    "T22n1428_023:0726b25_20": "更有餘沙門、婆羅門修梵行者，我等亦可於彼修梵行。」",
    "T22n1428_023:0726b27_21": "一切突吉羅。",
    "T22n1428_023:0726b27_22": "若僧為如是比丘尼作呵責時，若比丘教言：「莫捨。」",
    "T22n1428_023:0726b28_23": "若僧作呵責，偷羅遮。",
    "T22n1428_023:0726b29_24": "若不呵責，突吉羅。",
    "T22n1428_023:0726b29_25": "若比丘尼教言：「莫捨。」",
    "T22n1428_023:0726c01_26": "若僧作呵責，偷羅遮。",
    "T22n1428_023:0726c01_27": "若不呵責，突吉羅。",
    "T22n1428_023:0726c02_28": "除比丘、比丘尼，教餘人莫捨，呵責不呵責，一切突吉羅。",
    "T22n1428_023:0726c03_29": "比丘，突吉羅；式叉摩那、沙彌、沙彌尼，突吉羅。",
    "T22n1428_023:0726c04_30": "是謂為犯。",
    "T22n1428_023:0726c04_31": "不犯者，初語時捨，非法別眾呵責，非法和合眾、法別眾、似法別眾、似法和合眾呵責，非法非律非佛所教，若一切不作呵責，不犯。",
    "T22n1428_023:0726c07_32": "不犯者，最初未制戒，癡狂、心亂、痛惱所纏。",
    "T22n1428_023:0726c08_33": "(十六竟)爾時佛在拘睒彌瞿師羅園中。",
    "T22n1428_023:0726c09_34": "時有比丘尼名黑，憙鬪諍不善憶持諍事，後遂[真/心]恚作是言：「僧有愛、有恚、有怖、有癡。」",
    "T22n1428_023:0726c11_35": "時諸比丘尼聞，其中有少欲知足、行頭陀、樂學戒、知慚愧者，嫌責黑比丘尼言：「云何憙鬪諍不善憶持諍事，後[真/心]恚作是語：『僧有愛、有恚、有怖、有癡。』」",
    "T22n1428_023:0726c15_36": "時諸比丘尼往白諸比丘，諸比丘往白世尊。",
    "T22n1428_023:0726c16_37": "世尊爾時以是因緣集比丘僧，呵責黑比丘尼言：「汝所為非，非威儀、非沙門法、非淨行、非隨順行，所不應為。",
    "T22n1428_023:0726c18_38": "汝云何憙鬪諍不善憶持諍事，後[真/心]恚作是語：『僧有愛、有恚、有怖、有癡。』」",
    "T22n1428_023:0726c20_39": "時世尊以無數方便呵責已，告諸比丘：「自今已去聽僧與黑比丘尼作呵責捨此事故白四羯磨。",
    "T22n1428_023:0726c22_40": "當如是作。",
    "T22n1428_023:0726c23_41": "尼眾中應差堪能羯磨者如上，當作如是白：『大姊僧聽！",
    "T22n1428_023:0726c24_42": "此黑比丘尼，憙鬪諍不善憶持諍事，後[真/心]恚作是語：「僧有愛、有恚、有怖、有癡。」",
    "T22n1428_023:0726c26_43": "若僧時到僧忍聽，僧今與黑比丘尼作呵責捨此事故：「大姊！",
    "T22n1428_023:0726c27_44": "汝莫憙鬪諍不善憶持諍事，後[真/心]恚作如是語：『僧有愛、有恚、有怖、有癡。』",
    "T22n1428_023:0726c29_45": "而僧不愛、不恚、不怖、不癡。",
    "T22n1428_023:0727a01_0": "妹！",
    "T22n1428_023:0727a01_1": "汝自有愛、有恚、有怖、有癡。」",
    "T22n1428_023:0727a01_2": "白如是。』",
    "T22n1428_023:0727a01_3": "『大姊僧聽！",
    "T22n1428_023:0727a02_4": "此黑比丘尼，憙鬪諍不善憶持諍事，後[真/心]恚作是語：「僧有愛、有恚、有怖、有癡。」",
    "T22n1428_023:0727a03_5": "今僧與黑比丘尼作呵責捨此事：「妹！",
    "T22n1428_023:0727a04_6": "汝莫憙鬪諍不善憶持諍事，後[真/心]恚作是語：『僧有愛、有恚、有怖、有癡。』",
    "T22n1428_023:0727a06_7": "而僧不愛、不恚、不怖、不癡。",
    "T22n1428_023:0727a07_0": "汝自有愛、有恚、有怖、有癡。」",
    "T22n1428_023:0727a07_1": "誰諸大姊忍僧與黑比丘尼作呵責捨此事者默然，誰不忍者便說。",
    "T22n1428_023:0727a09_2": "是初羯磨。』",
    "T22n1428_023:0727a09_3": "第二、第三亦如是說。",
    "T22n1428_023:0727a09_4": "『僧已與黑比丘尼作呵責捨此事竟，僧忍，默然故，是事如是持。』」",
    "T22n1428_023:0727a11_5": "僧與黑比丘尼作呵責白四羯磨已，白諸比丘，諸比丘以此因緣白佛，佛言：「若有如此比丘尼，比丘僧亦當與作呵責白四羯磨。",
    "T22n1428_023:0727a14_6": "自今已去與比丘尼結戒，集十句義乃至正法久住，欲說戒者當如是說：若比丘尼，憙鬪諍不善憶持諍事，後[真/心]恚作是語：『僧有愛、有恚、有怖、有癡。』",
    "T22n1428_023:0727a18_7": "是比丘尼應諫彼比丘尼言：『妹！",
    "T22n1428_023:0727a18_8": "汝莫憙鬪諍不善憶持諍事，後[真/心]恚作是語：「僧有愛、有恚、有怖、有癡。」",
    "T22n1428_023:0727a20_9": "而僧不愛、不恚、不怖、不癡。",
    "T22n1428_023:0727a21_10": "汝自有愛、有恚、有怖、有癡。』",
    "T22n1428_023:0727a21_11": "是比丘尼諫彼比丘尼時堅持不捨，彼比丘尼應三諫，捨此事故。",
    "T22n1428_023:0727a23_12": "乃至三諫捨者善；不捨者，是比丘尼犯三法應捨，僧伽婆尸沙。」",
    "T22n1428_023:0727a24_13": "比丘尼義如上。",
    "T22n1428_023:0727a25_14": "鬪諍有四種：言諍、覓諍、犯諍、事諍。",
    "T22n1428_023:0727a26_0": "僧者，一羯磨、一說戒。",
    "T22n1428_023:0727a26_1": "若比丘尼，憙鬪諍不善憶持諍事，後[真/心]恚作是語：「僧有愛、有恚、有怖、有癡。」",
    "T22n1428_023:0727a28_2": "是比丘尼當諫彼比丘尼言：「大姊！",
    "T22n1428_023:0727a28_3": "汝莫憙鬪諍不善憶持諍事，後[真/心]恚作是語：『僧有愛、有恚、有怖、有癡。』",
    "T22n1428_023:0727b01_4": "而僧不愛、不恚、不怖、不癡。",
    "T22n1428_023:0727b02_5": "汝自有愛、有恚、有怖、有癡。",
    "T22n1428_023:0727b02_6": "汝今可捨此事，莫為僧所呵責更犯重罪。」",
    "T22n1428_023:0727b03_7": "若隨語者善，不隨語者當作白。",
    "T22n1428_023:0727b04_8": "作白已語言：「我已白竟，餘有羯磨在，汝可捨此事，莫為僧所呵責更犯重罪。」",
    "T22n1428_023:0727b06_9": "若隨語者善，不隨語者當作初羯磨。",
    "T22n1428_023:0727b07_10": "作初羯磨已當復語言：「我已作初羯磨竟，餘二羯磨在，汝可捨此事，莫為僧所呵責更犯重罪。」",
    "T22n1428_023:0727b09_11": "若隨語者善，不隨語者當作二羯磨。",
    "T22n1428_023:0727b10_12": "作二羯磨已當復語言：「我已作白二羯磨竟，餘有一羯磨在，汝可捨此事，莫為僧所呵責更犯重罪。」",
    "T22n1428_023:0727b13_13": "若隨語者善，不隨語者作三羯磨竟，僧伽婆尸沙。",
    "T22n1428_023:0727b14_14": "白二羯磨竟捨者，三偷羅遮。",
    "T22n1428_023:0727b15_0": "白初羯磨竟捨者，二偷羅遮。",
    "T22n1428_023:0727b15_1": "白竟捨者，一偷羅遮。",
    "T22n1428_023:0727b16_2": "白未竟捨者，突吉羅。",
    "T22n1428_023:0727b16_3": "未白前憙鬪諍不善憶持諍事，後[真/心]恚言：「僧有愛、有恚、有怖、有癡。」",
    "T22n1428_023:0727b18_4": "一切突吉羅。",
    "T22n1428_023:0727b18_5": "若比丘尼憙鬪諍，僧與呵責時，比丘教言：「莫捨。」",
    "T22n1428_023:0727b19_6": "若僧作呵責，偷羅遮。",
    "T22n1428_023:0727b20_7": "若不呵責，突吉羅。",
    "T22n1428_023:0727b20_8": "若比丘尼教言：「莫捨。」",
    "T22n1428_023:0727b21_9": "若作呵責，偷羅遮。",
    "T22n1428_023:0727b21_10": "若不作呵責，突吉羅。",
    "T22n1428_023:0727b22_11": "除比丘、比丘尼，教餘人莫捨，一切突吉羅。",
    "T22n1428_023:0727b23_12": "比丘，突吉羅；式叉摩那、沙彌、沙彌尼，突吉羅。",
    "T22n1428_023:0727b24_13": "是謂為犯。",
    "T22n1428_023:0727b24_14": "不犯者，初語時捨，非法別眾呵責，非法和合眾、法別眾、似法別眾、似法和合眾，非法非律非佛所教，若一切不作呵責，不犯。",
    "T22n1428_023:0727b27_15": "不犯者，最初未制戒，癡狂、心亂、痛惱所纏。",
    "T22n1428_023:0727b28_16": "(十七竟)◎三十捨墮法爾時佛在舍衛國祇樹給孤獨園。",
    "T22n1428_023:0727c01_17": "時世尊以此因緣集比丘僧，告諸比丘：「自今已去與比丘尼結戒，集十句義乃至正法久住，欲說戒者當如此說：若比丘尼，衣已竟、迦絺那衣已捨，畜長衣經十日不淨施得持。",
    "T22n1428_023:0727c05_18": "若過，尼薩耆波逸提。」",
    "T22n1428_023:0727c06_19": "(一竟)若比丘尼，衣已竟、迦絺那衣已捨，五衣中若離一一衣異處宿經一夜，除僧羯磨，尼薩耆波逸提。",
    "T22n1428_023:0727c09_20": "(二竟)若比丘尼，衣已竟、迦絺那衣已捨，若得非時衣欲須便受，受已疾疾成衣。",
    "T22n1428_023:0727c11_21": "若足者善，若不足者得畜一月，為滿足故。",
    "T22n1428_023:0727c12_22": "若過畜者，尼薩耆波逸提(三竟)若比丘尼，從非親里居士、居士婦乞衣，除餘時，尼薩耆波逸提。",
    "T22n1428_023:0727c15_23": "是中時者，若奪衣、失衣、燒衣、漂衣，是名時。",
    "T22n1428_023:0727c16_24": "(四竟)若比丘尼，奪衣、失衣、燒衣、漂衣，是非親里居士、若居士婦自恣請多與衣，是比丘尼當知足受衣。",
    "T22n1428_023:0727c19_25": "若過，尼薩耆波逸提。",
    "T22n1428_023:0727c19_26": "(五竟)若居士、居士婦為比丘尼辦衣價，買如是衣與某甲比丘尼，是比丘尼先不受自恣請，到居士家作如是說：「善哉居士！",
    "T22n1428_023:0727c22_27": "為我辦如是如是衣價與我，為好故。」",
    "T22n1428_023:0727c23_28": "若得衣者，尼薩耆波逸提(六竟)若二居士、居士婦與比丘尼辦衣價，我曹辦如是衣價，與某甲比丘尼。",
    "T22n1428_023:0727c26_29": "是比丘尼先不受自恣請，到二居士家作如是言：「善哉居士！",
    "T22n1428_023:0727c28_30": "辦如是如是衣價與我，共作一衣，為好故。」",
    "T22n1428_023:0727c29_31": "若得衣，尼薩耆波逸提。",
    "T22n1428_023:0727c29_32": "(七竟)若比丘尼，若王、若大臣、若婆羅門、若居士、居士婦，遣使為比丘尼送衣價，持如是衣價與某甲比丘尼。",
    "T22n1428_023:0728a03_33": "彼使至比丘尼所語言：「阿姨！",
    "T22n1428_023:0728a04_0": "為汝送衣價，受取。」",
    "T22n1428_023:0728a04_1": "是比丘尼語彼使如是言：「我不應受此衣價，我若須衣，合時清淨當受。」",
    "T22n1428_023:0728a06_2": "彼使語比丘尼言：「阿姨！",
    "T22n1428_023:0728a06_3": "有執事人不？」",
    "T22n1428_023:0728a07_4": "須衣比丘尼言：「有！",
    "T22n1428_023:0728a07_5": "若僧伽藍民、若優婆塞，此是比丘尼執事人，常為比丘尼執事。」",
    "T22n1428_023:0728a09_0": "彼使至執事人所，與衣價已，還到比丘尼所如是言：「阿姨！",
    "T22n1428_023:0728a10_1": "所示某甲執事人，我已與衣價。",
    "T22n1428_023:0728a11_2": "大姊！",
    "T22n1428_023:0728a11_3": "知時往彼當得衣。」",
    "T22n1428_023:0728a11_4": "比丘尼若須衣者，當往彼執事人所二反、三反語言：「我須衣。」",
    "T22n1428_023:0728a13_5": "若二反、三反為作憶念得衣者善，若不得衣，四反、五反、六反在前默然住令彼憶念。",
    "T22n1428_023:0728a15_6": "若四反、五反、六反在前默然住得衣者善，若不得衣，過是求得衣者，尼薩耆波逸提。",
    "T22n1428_023:0728a17_0": "若不得衣，隨使所來處，若自往、若遣使往語言：「汝先遣使持衣價，與某甲比丘尼，是比丘尼竟不得，汝還取莫使失，此是時。」",
    "T22n1428_023:0728a19_1": "(八竟)若比丘尼，自取金銀、若錢，若教人取、若口可受，尼薩耆波逸提。",
    "T22n1428_023:0728a21_2": "(九竟)若比丘尼，種種買賣寶物者，尼薩耆波逸提。",
    "T22n1428_023:0728a23_3": "(十竟)若比丘尼，種種販賣者，尼薩耆波逸提。",
    "T22n1428_023:0728a24_4": "(十一竟)若比丘尼。",
    "T22n1428_023:0728a25_5": "畜鉢減五綴不漏更求新鉢，為好故，尼薩耆波逸提。",
    "T22n1428_023:0728a26_6": "是比丘尼，當持此鉢於尼眾中捨。",
    "T22n1428_023:0728a27_7": "從次第貿至下坐，以下坐鉢與此比丘尼言：「妹！",
    "T22n1428_023:0728a28_8": "持此鉢乃至破，此是時。」",
    "T22n1428_023:0728a29_9": "(十二竟)若比丘尼，自求縷使非親里織師織作衣者，尼薩耆波逸提。",
    "T22n1428_023:0728b02_10": "(十三竟)若比丘尼，居士、居士婦，使織師為比丘尼織作衣。",
    "T22n1428_023:0728b04_11": "彼比丘尼先不受自恣請，便往到彼所，語織師言：「此衣為我織極好，織令廣長堅緻齊整好，我當少多與汝價。」",
    "T22n1428_023:0728b06_12": "若比丘尼與價乃至一食，得衣者，尼薩耆波逸提。",
    "T22n1428_023:0728b07_13": "(十四竟)若比丘尼，與比丘尼衣已，後[真/心]恚，若自奪、若教人奪取。",
    "T22n1428_023:0728b09_14": "「還我衣來！",
    "T22n1428_023:0728b09_15": "不與汝。」",
    "T22n1428_023:0728b09_16": "是比丘尼應還衣，彼取衣者，尼薩耆波逸提。",
    "T22n1428_023:0728b10_17": "(十五竟)若諸病比丘尼，畜藥、酥油、生酥、蜜、石蜜得食殘宿，乃至七日得服。",
    "T22n1428_023:0728b12_18": "若過七日服，尼薩耆波逸提。",
    "T22n1428_023:0728b13_19": "(十六竟)若比丘尼，十日未滿夏三月，若有急施衣，比丘尼知是急施衣應受，受已乃至衣時應畜。",
    "T22n1428_023:0728b16_20": "若過畜，尼薩耆波逸提。",
    "T22n1428_023:0728b16_21": "(十七竟)若比丘尼，知物向僧，自求入己，尼薩耆波逸提。",
    "T22n1428_023:0728b18_22": "(十八竟)◎四分律卷第二十三"
}