[
    {
        "source_sentence": "2佛說大乘菩薩藏正法經卷第三",
        "from": "T11n0316_034:0869c23_0",
        "context_with_next_sentence": true
    },
    {
        "source_sentence": "十四",
        "from": "T11n0316_034:0869c24_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_034:0869c26_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫沙門臣法護等奉　詔譯勝慧波羅蜜多品第十一之二「復次舍利子！",
        "from": "T11n0316_034:0870a01_6",
        "context_with_next_sentence": true
    },
    {
        "source_sentence": "若菩薩摩訶薩行勝慧波羅蜜多行時！",
        "from": "T11n0316_034:0870a02_3",
        "context_with_next_sentence": true
    },
    {
        "source_sentence": "於菩薩藏正法殊勝義利清淨樂欲，而於受持讀誦正法者應當發起善知識想，勇猛精進正攝受心，為欲發彼正願及四正斷，於一切法相應得無障礙。",
        "from": "T11n0316_034:0870a05_12",
        "context_with_next_sentence": true
    },
    {
        "source_sentence": "」爾時世尊欲重宣此義說伽陀曰：",
        "from": "T11n0316_034:0870a06_13",
        "context_with_next_sentence": true
    },
    {
        "source_sentence": "「尊重善知識，　　得為說法師，",
        "from": "T11n0316_034:0870a07_0",
        "context_with_next_sentence": true
    },
    {
        "source_sentence": "作彼聽法眾，　　常住於正行。",
        "from": "T11n0316_034:0870a08_13",
        "context_with_next_sentence": true
    },
    {
        "source_sentence": "不惜其身命，　　精勤而最上，",
        "from": "T11n0316_034:0870a09_0",
        "context_with_next_sentence": true
    },
    {
        "source_sentence": "安住實智中，　　得勝慧清淨。",
        "from": "T11n0316_034:0870a10_13",
        "context_with_next_sentence": true
    },
    {
        "source_sentence": "自了知正法，　　淨信無不達，",
        "from": "T11n0316_034:0870a11_0",
        "context_with_next_sentence": true
    },
    {
        "source_sentence": "由覺出離故，　　如佛廣開示。",
        "from": "T11n0316_034:0870a12_13",
        "context_with_next_sentence": true
    },
    {
        "source_sentence": "亦如諸智者，　　善達文句義。",
        "from": "T11n0316_034:0870a13_13",
        "context_with_next_sentence": true
    },
    {
        "source_sentence": "常修清淨行，　　得預諸學位，",
        "from": "T11n0316_034:0870a14_0",
        "context_with_next_sentence": true
    },
    {
        "source_sentence": "所有染淨分，　　皆悉無所著，",
        "from": "T11n0316_034:0870a15_0",
        "context_with_next_sentence": true
    },
    {
        "source_sentence": "以無所著故，　　於法而無減，",
        "from": "T11n0316_034:0870a16_0",
        "context_with_next_sentence": true
    },
    {
        "source_sentence": "由精進樂欲，　　身速獲輕安。",
        "from": "T11n0316_034:0870a17_13",
        "context_with_next_sentence": true
    },
    {
        "source_sentence": "聽聞是法已，　　智增無失念，",
        "from": "T11n0316_034:0870a18_0",
        "context_with_next_sentence": true
    },
    {
        "source_sentence": "常住於智念，　　了善不善法。",
        "from": "T11n0316_034:0870a19_13",
        "context_with_next_sentence": true
    },
    {
        "source_sentence": "由學最上乘，　　通達念慧力，",
        "from": "T11n0316_034:0870a20_0",
        "context_with_next_sentence": true
    },
    {
        "source_sentence": "知彼有情意，　　如我於長夜。",
        "from": "T11n0316_034:0870a21_13",
        "context_with_next_sentence": true
    },
    {
        "source_sentence": "以學是法故，　　得勝慧清淨，",
        "from": "T11n0316_034:0870a22_0",
        "context_with_next_sentence": true
    },
    {
        "source_sentence": "了有情意已，　　為開示正法。",
        "from": "T11n0316_034:0870a23_13",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_034:0870a24_6",
        "context_with_next_sentence": true
    },
    {
        "source_sentence": "菩薩摩訶薩於勝慧波羅蜜多微妙清淨光明法門及諸聖者發起正見，如佛所說而修行之。",
        "from": "T11n0316_034:0870a26_7",
        "context_with_next_sentence": true
    },
    {
        "source_sentence": "以二因緣，當如是學。",
        "from": "T11n0316_034:0870a26_17",
        "context_with_next_sentence": true
    },
    {
        "source_sentence": "何等為二？",
        "from": "T11n0316_034:0870a27_2",
        "context_with_next_sentence": true
    },
    {
        "source_sentence": "一者獲他言音，二者謂自作意。",
        "from": "T11n0316_034:0870a27_16",
        "context_with_next_sentence": true
    },
    {
        "source_sentence": "若諸菩薩於相應行菩薩藏正法不能聽聞，聽已於深法律三摩地門而得少分歡喜知足者，應知彼是懷增上慢墮魔網中，於生老病死憂悲苦惱及隨煩惱。",
        "from": "T11n0316_034:0870b02_7",
        "context_with_next_sentence": true
    },
    {
        "source_sentence": "著五欲樂輪回相續。",
        "from": "T11n0316_034:0870b02_16",
        "context_with_next_sentence": true
    },
    {
        "source_sentence": "如來以是說彼有情隨順有漏無能解脫。",
        "from": "T11n0316_034:0870b03_14",
        "context_with_next_sentence": true
    },
    {
        "source_sentence": "舍利子！",
        "from": "T11n0316_034:0870b04_1",
        "context_with_next_sentence": true
    },
    {
        "source_sentence": "若有親近法師於此正法聽已了知，而不作罪遠非義利，增長聞慧見妙涅盤，清淨勇猛得勝妙樂。",
        "from": "T11n0316_034:0870b06_6",
        "context_with_next_sentence": true
    },
    {
        "source_sentence": "如是菩薩摩訶薩當知是為於此菩薩藏正法希有法律殊勝義利，受持讀誦乃至聽聞、廣大開示為他人說，得相應行。",
        "from": "T11n0316_034:0870b09_1",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_034:0870b10_6",
        "context_with_next_sentence": true
    },
    {
        "source_sentence": "若菩薩摩訶薩於此菩薩藏正法若不聽聞，無能獲得彼相應意，而與聖道極相違故。",
        "from": "T11n0316_034:0870b12_4",
        "context_with_next_sentence": true
    },
    {
        "source_sentence": "如來以是說彼有情於老死解脫而常作意。",
        "from": "T11n0316_034:0870b13_4",
        "context_with_next_sentence": true
    },
    {
        "source_sentence": "云何是相應意？",
        "from": "T11n0316_034:0870b13_11",
        "context_with_next_sentence": true
    },
    {
        "source_sentence": "謂此菩薩摩訶薩遠離相應及不相應是相應意，於相應意得無增語。",
        "from": "T11n0316_034:0870b15_3",
        "context_with_next_sentence": true
    },
    {
        "source_sentence": "又菩薩相應意，謂於音響無能發起，諸阿羅漢亦無能發，然彼所出音響了不可得，於前際後際隨所伺察，當云何生？",
        "from": "T11n0316_034:0870b17_16",
        "context_with_next_sentence": true
    },
    {
        "source_sentence": "至何所滅？",
        "from": "T11n0316_034:0870b18_1",
        "context_with_next_sentence": true
    },
    {
        "source_sentence": "若通達過去所說音響則過去已滅，若通達未來所說音響則未來未至，若通達現在所說音響則現在不住。",
        "from": "T11n0316_034:0870b20_10",
        "context_with_next_sentence": true
    },
    {
        "source_sentence": "如是已說未說當說，遍一切處尋求俱不可得。",
        "from": "T11n0316_034:0870b21_12",
        "context_with_next_sentence": true
    },
    {
        "source_sentence": "於相應意當如是學。",
        "from": "T11n0316_034:0870b22_2",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_034:0870b23_4",
        "context_with_next_sentence": true
    },
    {
        "source_sentence": "若菩薩相應意如是學者，云何觀察？",
        "from": "T11n0316_034:0870b23_20",
        "context_with_next_sentence": true
    },
    {
        "source_sentence": "謂此菩薩觀一切法自性本滅，觀一切法自體本寂，觀一切法自性平等，觀一切法畢竟不生，觀一切法畢竟不起，觀一切法畢竟不集，觀一切法畢竟無滅。",
        "from": "T11n0316_034:0870b27_10",
        "context_with_next_sentence": true
    },
    {
        "source_sentence": "於此時分說如實觀亦非所觀，如是非所觀非不所觀，說此是名為觀察意，當如是學。",
        "from": "T11n0316_034:0870b29_9",
        "context_with_next_sentence": true
    },
    {
        "source_sentence": "若有菩薩於此正法，疑惑癡瞑無能入解，謂言是法非解脫門，斷諸勤勇不起通達，而於彼意悉不相應。",
        "from": "T11n0316_034:0870c02_15",
        "context_with_next_sentence": true
    },
    {
        "source_sentence": "又復於此諸法正見即如如見。",
        "from": "T11n0316_034:0870c03_9",
        "context_with_next_sentence": true
    },
    {
        "source_sentence": "云何諸法即如如見？",
        "from": "T11n0316_034:0870c03_18",
        "context_with_next_sentence": true
    },
    {
        "source_sentence": "所謂無見。",
        "from": "T11n0316_034:0870c04_4",
        "context_with_next_sentence": true
    },
    {
        "source_sentence": "如是無見即不生增語，不生增語則不積集。",
        "from": "T11n0316_034:0870c05_4",
        "context_with_next_sentence": true
    },
    {
        "source_sentence": "云何不積集？",
        "from": "T11n0316_034:0870c05_10",
        "context_with_next_sentence": true
    },
    {
        "source_sentence": "謂於增語而無有對。",
        "from": "T11n0316_034:0870c05_19",
        "context_with_next_sentence": true
    },
    {
        "source_sentence": "如來以是所說，觀察諸行無生無作，於正見中由是獲得正出離行。",
        "from": "T11n0316_034:0870c07_9",
        "context_with_next_sentence": true
    },
    {
        "source_sentence": "又復正出離行以何為因？",
        "from": "T11n0316_034:0870c08_2",
        "context_with_next_sentence": true
    },
    {
        "source_sentence": "謂一切法即為佛法。",
        "from": "T11n0316_034:0870c08_11",
        "context_with_next_sentence": true
    },
    {
        "source_sentence": "是故欲求正出離行，應當於此菩薩藏正法殊勝義利，受持讀誦聽聞為他人說，乃至於此正法得相應意。",
        "from": "T11n0316_034:0870c10_18",
        "context_with_next_sentence": true
    },
    {
        "source_sentence": "是名正出離行。",
        "from": "T11n0316_034:0870c11_6",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_034:0870c12_6",
        "context_with_next_sentence": true
    },
    {
        "source_sentence": "若菩薩行勝慧波羅蜜多行時，於此微妙清淨光明法門正善覺悟，於意處觀察生入解意。",
        "from": "T11n0316_034:0870c14_6",
        "context_with_next_sentence": true
    },
    {
        "source_sentence": "何等意處？",
        "from": "T11n0316_034:0870c14_11",
        "context_with_next_sentence": true
    },
    {
        "source_sentence": "云何入解？",
        "from": "T11n0316_034:0870c14_16",
        "context_with_next_sentence": true
    },
    {
        "source_sentence": "謂此菩薩於三摩地加持處，毘鉢舍那尋伺處，最上希望處，心樂欲處，相續不斷處，無常處，因緣處，緣生處，無我無人無壽者處，無住無不住無去無不去處，不集不壞因果處，空無相無願慣習處，非空無相無願所取處，三摩地三摩鉢底所取處，非依三摩地三摩鉢底發生處，神通智所取處，非漏盡處，觀察無生處，非出離行處，觀察一切有情無我處，不捨大悲處，見一切生恐怖處，有執心處，出離貪處，不離現行貪法處，捨五欲樂處，不捨法樂處，離一切戲論處，不捨善巧方便處，如是諸法皆生入解。",
        "from": "T11n0316_034:0870c26_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_034:0870c26_8",
        "context_with_next_sentence": true
    },
    {
        "source_sentence": "說此是為意處入解。",
        "from": "T11n0316_034:0870c26_17",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_034:0870c27_6",
        "context_with_next_sentence": true
    },
    {
        "source_sentence": "於彼意處，云何說為正理道？",
        "from": "T11n0316_034:0870c27_19",
        "context_with_next_sentence": true
    },
    {
        "source_sentence": "所謂以意是道、以門是道、以面門是道、以因是道、以合集是道、以不相違是道、以無諍論是道、以捨是道、無入無不入是道、無戲論是道、無毀呰是道、不增是道、不減是道、不生是道、無所轉易是道、無所對治是道、真如是道、實際是道、如來是道、無別異是道、如如是道、三世平等是道、分別不住色受想行識是道、不住眼界色界眼識界是道、不住耳界聲界耳識界是道、不住鼻界香界鼻識界是道、不住舌界味界舌識界是道、不住身界觸界身識界是道、不住意界法界意識界是道、隨順勝義是道、隨順正智是道、隨順了義契經是道、隨順正法是道。",
        "from": "T11n0316_034:0871a11_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_034:0871a11_12",
        "context_with_next_sentence": true
    },
    {
        "source_sentence": "說此是名為正理道。",
        "from": "T11n0316_034:0871a12_1",
        "context_with_next_sentence": true
    },
    {
        "source_sentence": "又菩薩摩訶薩以入解意於正理道，由是觀察即無所觀，如是非觀察非不觀察。",
        "from": "T11n0316_034:0871a13_16",
        "context_with_next_sentence": true
    },
    {
        "source_sentence": "說此是名為觀察意。",
        "from": "T11n0316_034:0871a14_6",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_034:0871a15_4",
        "context_with_next_sentence": true
    },
    {
        "source_sentence": "若菩薩摩訶薩以相應意於此正法而有癡瞑，謂言是法非解脫門，斷諸勤勇不起增勝無所通達，而於彼意悉不相應。",
        "from": "T11n0316_034:0871a17_16",
        "context_with_next_sentence": true
    },
    {
        "source_sentence": "又諸有情，如是正見即如如見。",
        "from": "T11n0316_034:0871a18_11",
        "context_with_next_sentence": true
    },
    {
        "source_sentence": "又復云何為如如見？",
        "from": "T11n0316_034:0871a19_1",
        "context_with_next_sentence": true
    },
    {
        "source_sentence": "所謂無見。",
        "from": "T11n0316_034:0871a19_6",
        "context_with_next_sentence": true
    },
    {
        "source_sentence": "無見則不生增語，乃至無所對名，如前廣說。",
        "from": "T11n0316_034:0871a20_6",
        "context_with_next_sentence": true
    },
    {
        "source_sentence": "於此菩薩藏勝慧波羅蜜多之行，當如是學。",
        "from": "T11n0316_034:0871a21_6",
        "context_with_next_sentence": true
    },
    {
        "source_sentence": "「又復於意無我，於一切法無我亦然。",
        "from": "T11n0316_034:0871a22_16",
        "context_with_next_sentence": true
    },
    {
        "source_sentence": "若一切法無我，則於諸有情無我亦然。",
        "from": "T11n0316_034:0871a23_13",
        "context_with_next_sentence": true
    },
    {
        "source_sentence": "如是觀察，是觀察意。",
        "from": "T11n0316_034:0871a24_3",
        "context_with_next_sentence": true
    },
    {
        "source_sentence": "又輪回界與涅槃界平等相應，如是煩惱體性與一切法體性相應，彼相應與不相應都無所著，於觀察意而得勝解。",
        "from": "T11n0316_034:0871a26_15",
        "context_with_next_sentence": true
    },
    {
        "source_sentence": "乃至菩薩所有相應無餘，加持一切有情而不棄捨，加持正法而無相違。",
        "from": "T11n0316_034:0871a28_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_034:0871a28_12",
        "context_with_next_sentence": true
    },
    {
        "source_sentence": "說此是為菩薩摩訶薩獲相應意所聞之相。",
        "from": "T11n0316_034:0871a29_11",
        "context_with_next_sentence": true
    },
    {
        "source_sentence": "於意入解、如是觀察，彼如如見勝慧不動。",
        "from": "T11n0316_034:0871b01_11",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_034:0871b02_6",
        "context_with_next_sentence": true
    },
    {
        "source_sentence": "菩薩摩訶薩行勝慧波羅蜜多行時得勝慧住，於一切有為法而不共故。",
        "from": "T11n0316_034:0871b03_17",
        "context_with_next_sentence": true
    },
    {
        "source_sentence": "所謂無明乃至老死，悉不共住。",
        "from": "T11n0316_034:0871b04_12",
        "context_with_next_sentence": true
    },
    {
        "source_sentence": "又於薩迦耶見乃至本末六十二見，悉不共住。",
        "from": "T11n0316_034:0871b05_14",
        "context_with_next_sentence": true
    },
    {
        "source_sentence": "世間八法若毀若譽，悉不共住。",
        "from": "T11n0316_034:0871b06_9",
        "context_with_next_sentence": true
    },
    {
        "source_sentence": "五蘊十二處十八界乃至一切攀緣，悉不共住。",
        "from": "T11n0316_034:0871b07_10",
        "context_with_next_sentence": true
    },
    {
        "source_sentence": "又於慢增上慢邪慢乃至二十隨煩惱，悉不共住。",
        "from": "T11n0316_034:0871b08_12",
        "context_with_next_sentence": true
    },
    {
        "source_sentence": "又於上中下品若麁若細乃至一切煩惱，悉不共住。",
        "from": "T11n0316_034:0871b09_15",
        "context_with_next_sentence": true
    },
    {
        "source_sentence": "又於癡闇盲瞑翳障繫縶等處，乃至一切下劣分法，悉不共住。",
        "from": "T11n0316_034:0871b11_4",
        "context_with_next_sentence": true
    },
    {
        "source_sentence": "又於煩惱魔、蘊魔、天魔、死魔，乃至一切魔業，悉不共住。",
        "from": "T11n0316_034:0871b12_9",
        "context_with_next_sentence": true
    },
    {
        "source_sentence": "又於我、人、眾生、壽者、養者、士夫、補特伽羅、意生、儒童，乃至一切我見，悉不共住。",
        "from": "T11n0316_034:0871b14_4",
        "context_with_next_sentence": true
    },
    {
        "source_sentence": "又於業障、煩惱障、法障、見障、報障、智障，乃至一切相續習氣，悉不共住。",
        "from": "T11n0316_034:0871b15_16",
        "context_with_next_sentence": true
    },
    {
        "source_sentence": "又於相障思惟分別、見聞覺知諸所纏縛，悉不共住。",
        "from": "T11n0316_034:0871b16_19",
        "context_with_next_sentence": true
    },
    {
        "source_sentence": "又於慳貪布施、毀戒持戒、瞋恚忍辱、懈怠精進、散亂禪定、惡慧勝慧，乃至一切波羅蜜多有無對治、是智非智，悉不共住。",
        "from": "T11n0316_034:0871b19_14",
        "context_with_next_sentence": true
    },
    {
        "source_sentence": "又於一切僻報，常與無常、善與不善、有罪無罪、輪回涅盤，乃至一切邪對治法，悉不共住。",
        "from": "T11n0316_034:0871b21_15",
        "context_with_next_sentence": true
    },
    {
        "source_sentence": "又於種種佛法、種種剎土、種種有情，悉不共住。",
        "from": "T11n0316_034:0871b22_17",
        "context_with_next_sentence": true
    },
    {
        "source_sentence": "又於世俗勝義、有智無智，乃至一切有情作意相等，悉不共住。",
        "from": "T11n0316_034:0871b24_4",
        "context_with_next_sentence": true
    },
    {
        "source_sentence": "又於勝慧勝行、有為體相，乃至一切住心意識所造作者，悉不共住。",
        "from": "T11n0316_034:0871b25_14",
        "context_with_next_sentence": true
    },
    {
        "source_sentence": "舍利子，是為菩薩摩訶薩勝慧波羅蜜多之行，於如是無量有為行法，悉不共住。",
        "from": "T11n0316_034:0871b27_11",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_034:0871b28_6",
        "context_with_next_sentence": true
    },
    {
        "source_sentence": "菩薩摩訶薩行勝慧波羅蜜多行時，於菩薩藏而能安住，於一切法以勝慧決擇，而能獲得十種善巧。",
        "from": "T11n0316_034:0871c01_11",
        "context_with_next_sentence": true
    },
    {
        "source_sentence": "何等為十？",
        "from": "T11n0316_034:0871c01_16",
        "context_with_next_sentence": true
    },
    {
        "source_sentence": "一者蘊善巧，二者界善巧，三者處善巧，四者諦善巧，五者正知善巧，六者隨順善巧，七者智識善巧，八者菩提分善巧，九者聖道善巧，十者緣生善巧。",
        "from": "T11n0316_034:0871c05_3",
        "context_with_next_sentence": true
    },
    {
        "source_sentence": "云何名蘊善巧？",
        "from": "T11n0316_034:0871c05_10",
        "context_with_next_sentence": true
    },
    {
        "source_sentence": "謂此五蘊，如聚沫、如水上泡、如陽焰、如芭蕉、如幻、如夢、如空谷響、如影、如浮雲、如鏡中像。",
        "from": "T11n0316_034:0871c07_13",
        "context_with_next_sentence": true
    },
    {
        "source_sentence": "謂色蘊者猶如聚沫，彼聚沫中無我、無人、無眾生、無壽者、無士夫、無意生、無儒童。",
        "from": "T11n0316_034:0871c09_9",
        "context_with_next_sentence": true
    },
    {
        "source_sentence": "若世間體性如是，則色蘊體性亦復如是。",
        "from": "T11n0316_034:0871c10_6",
        "context_with_next_sentence": true
    },
    {
        "source_sentence": "說此是為色蘊善巧。",
        "from": "T11n0316_034:0871c10_15",
        "context_with_next_sentence": true
    },
    {
        "source_sentence": "謂受蘊者如水上泡，彼水泡中無有我、人、眾者、壽者、士夫、意生、儒童。",
        "from": "T11n0316_034:0871c12_8",
        "context_with_next_sentence": true
    },
    {
        "source_sentence": "若世間體性如是，則受蘊體性亦復如是。",
        "from": "T11n0316_034:0871c13_5",
        "context_with_next_sentence": true
    },
    {
        "source_sentence": "說此是為受蘊善巧。",
        "from": "T11n0316_034:0871c13_14",
        "context_with_next_sentence": true
    },
    {
        "source_sentence": "謂想蘊者猶如陽焰，彼陽焰中無有我、人、眾生、壽者，乃至說此是為想蘊善巧。",
        "from": "T11n0316_034:0871c15_10",
        "context_with_next_sentence": true
    },
    {
        "source_sentence": "謂行蘊者猶如芭蕉，彼芭蕉中無有我人眾生壽者，乃至說此是為行蘊善巧。",
        "from": "T11n0316_034:0871c17_6",
        "context_with_next_sentence": true
    },
    {
        "source_sentence": "謂識蘊者如幻，於彼幻中無有我人眾生壽者，乃至說此是為識蘊善巧。",
        "from": "T11n0316_034:0871c18_18",
        "context_with_next_sentence": true
    },
    {
        "source_sentence": "「又復說此五蘊，是彼世間剎那變異壞滅之相。",
        "from": "T11n0316_034:0871c20_1",
        "context_with_next_sentence": true
    },
    {
        "source_sentence": "若此世間體性如是，則彼世間體性亦然。",
        "from": "T11n0316_034:0871c20_19",
        "context_with_next_sentence": true
    },
    {
        "source_sentence": "云何體性？",
        "from": "T11n0316_034:0871c21_4",
        "context_with_next_sentence": true
    },
    {
        "source_sentence": "所謂苦無常性。",
        "from": "T11n0316_034:0871c21_11",
        "context_with_next_sentence": true
    },
    {
        "source_sentence": "彼蘊體性亦復如是。",
        "from": "T11n0316_034:0871c22_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_034:0871c22_5",
        "context_with_next_sentence": true
    },
    {
        "source_sentence": "說此是為菩薩摩訶薩於勝慧波羅蜜多之行，而能獲得諸蘊善巧。",
        "from": "T11n0316_034:0871c23_14",
        "context_with_next_sentence": true
    },
    {
        "source_sentence": "「又復云何名界善巧？",
        "from": "T11n0316_034:0871c24_9",
        "context_with_next_sentence": true
    },
    {
        "source_sentence": "所謂地界即法界，法界無麁澁相。",
        "from": "T11n0316_034:0871c25_4",
        "context_with_next_sentence": true
    },
    {
        "source_sentence": "水界即法界，法界無柔軟相。",
        "from": "T11n0316_034:0871c25_17",
        "context_with_next_sentence": true
    },
    {
        "source_sentence": "火界即法界，法界無溫熱相。",
        "from": "T11n0316_034:0871c26_10",
        "context_with_next_sentence": true
    },
    {
        "source_sentence": "風界即法界，法界無動轉相。",
        "from": "T11n0316_034:0871c27_3",
        "context_with_next_sentence": true
    },
    {
        "source_sentence": "眼識界即法界，法界無瞻視相。",
        "from": "T11n0316_034:0871c27_17",
        "context_with_next_sentence": true
    },
    {
        "source_sentence": "耳識界即法界，法界無對表聲相。",
        "from": "T11n0316_034:0871c28_12",
        "context_with_next_sentence": true
    },
    {
        "source_sentence": "鼻識界即法界，法界無能嗅香相。",
        "from": "T11n0316_034:0871c29_7",
        "context_with_next_sentence": true
    },
    {
        "source_sentence": "舌識界即法界，法界無能了味相。",
        "from": "T11n0316_034:0872a01_3",
        "context_with_next_sentence": true
    },
    {
        "source_sentence": "身識界即法界，法界無能覺觸相。",
        "from": "T11n0316_034:0872a01_18",
        "context_with_next_sentence": true
    },
    {
        "source_sentence": "意識界即法界，法界無能觀察相。",
        "from": "T11n0316_034:0872a02_13",
        "context_with_next_sentence": true
    },
    {
        "source_sentence": "如是自體界與法界無二無別。",
        "from": "T11n0316_034:0872a03_7",
        "context_with_next_sentence": true
    },
    {
        "source_sentence": "又復欲界、色界、無色界無二無別。",
        "from": "T11n0316_034:0872a04_3",
        "context_with_next_sentence": true
    },
    {
        "source_sentence": "輪回界、涅盤界無二無別，此空界、一切法界無二無別，由性空故、離分別故，無二無別。",
        "from": "T11n0316_034:0872a06_2",
        "context_with_next_sentence": true
    },
    {
        "source_sentence": "以入解有為界，則入解無為界，乃至說無量界如是決擇入解。",
        "from": "T11n0316_034:0872a07_9",
        "context_with_next_sentence": true
    },
    {
        "source_sentence": "舍利子！",
        "from": "T11n0316_034:0872a07_13",
        "context_with_next_sentence": true
    },
    {
        "source_sentence": "說此是為菩薩摩訶薩於勝慧波羅蜜多之行，而能獲得諸界善巧。",
        "from": "T11n0316_034:0872a09_4",
        "context_with_next_sentence": true
    },
    {
        "source_sentence": "「又復云何名處善巧？",
        "from": "T11n0316_034:0872a10_9",
        "context_with_next_sentence": true
    },
    {
        "source_sentence": "謂此眼處本空，及耳鼻舌身意處本空，彼無有我亦無我所。",
        "from": "T11n0316_034:0872a11_15",
        "context_with_next_sentence": true
    },
    {
        "source_sentence": "彼菩薩如是於眼體性乃至於意體性如實了知，則無處決擇、無種種決擇、無善決擇，於善不善法無二相轉。",
        "from": "T11n0316_034:0872a14_5",
        "context_with_next_sentence": true
    },
    {
        "source_sentence": "說此是名為處善巧。",
        "from": "T11n0316_034:0872a14_14",
        "context_with_next_sentence": true
    },
    {
        "source_sentence": "「又此處善巧，謂眼處、色處。",
        "from": "T11n0316_034:0872a15_13",
        "context_with_next_sentence": true
    },
    {
        "source_sentence": "如是眼見於色而生厭離，如是厭離則非正行。",
        "from": "T11n0316_034:0872a16_12",
        "context_with_next_sentence": true
    },
    {
        "source_sentence": "又彼耳處聲處、鼻處香處、舌處味處、身處觸處、意處法處，如是乃至意識而生厭離，如是厭離則非正行。",
        "from": "T11n0316_034:0872a18_18",
        "context_with_next_sentence": true
    },
    {
        "source_sentence": "又復菩薩於聖道處、非聖道處，皆應積集成證大悲，於諸險難非聖道處諸有情類令住正道，於其道處亦不棄捨。",
        "from": "T11n0316_034:0872a21_11",
        "context_with_next_sentence": true
    },
    {
        "source_sentence": "舍利子！",
        "from": "T11n0316_034:0872a21_15",
        "context_with_next_sentence": true
    },
    {
        "source_sentence": "說此是為菩薩摩訶薩勝慧波羅蜜多之行，而能獲得諸處善巧。",
        "from": "T11n0316_034:0872a23_4",
        "context_with_next_sentence": true
    },
    {
        "source_sentence": "「又復云何名入解諦善巧？",
        "from": "T11n0316_034:0872a24_11",
        "context_with_next_sentence": true
    },
    {
        "source_sentence": "此諦善巧復有四種，所謂苦智、集智、滅智、道智。",
        "from": "T11n0316_034:0872a25_15",
        "context_with_next_sentence": true
    },
    {
        "source_sentence": "云何苦智？",
        "from": "T11n0316_034:0872a25_20",
        "context_with_next_sentence": true
    },
    {
        "source_sentence": "謂不起蘊故，是為苦智。",
        "from": "T11n0316_034:0872a26_8",
        "context_with_next_sentence": true
    },
    {
        "source_sentence": "云何集智？",
        "from": "T11n0316_034:0872a26_13",
        "context_with_next_sentence": true
    },
    {
        "source_sentence": "謂離愛集故，是為集智。",
        "from": "T11n0316_034:0872a27_3",
        "context_with_next_sentence": true
    },
    {
        "source_sentence": "云何滅智？",
        "from": "T11n0316_034:0872a27_8",
        "context_with_next_sentence": true
    },
    {
        "source_sentence": "謂滅已不生故，是為滅智。",
        "from": "T11n0316_034:0872a27_20",
        "context_with_next_sentence": true
    },
    {
        "source_sentence": "云何道智？",
        "from": "T11n0316_034:0872a28_4",
        "context_with_next_sentence": true
    },
    {
        "source_sentence": "謂於平等法無平等可得故，是名道智。",
        "from": "T11n0316_034:0872a29_2",
        "context_with_next_sentence": true
    },
    {
        "source_sentence": "若菩薩於此四諦如是智慧而不作證成熟有情，說此是為諦善巧。",
        "from": "T11n0316_034:0872b01_12",
        "context_with_next_sentence": true
    },
    {
        "source_sentence": "「又諦善巧復有三種，所謂世俗諦、勝義諦、相諦。",
        "from": "T11n0316_034:0872b03_1",
        "context_with_next_sentence": true
    },
    {
        "source_sentence": "云何世俗諦？",
        "from": "T11n0316_034:0872b03_7",
        "context_with_next_sentence": true
    },
    {
        "source_sentence": "謂諸想像音聲、語言文字，乃至世間所行，是為世俗諦。",
        "from": "T11n0316_034:0872b04_11",
        "context_with_next_sentence": true
    },
    {
        "source_sentence": "云何勝義諦？",
        "from": "T11n0316_034:0872b04_17",
        "context_with_next_sentence": true
    },
    {
        "source_sentence": "謂心無所緣，況復文字，是為勝義諦。",
        "from": "T11n0316_034:0872b05_14",
        "context_with_next_sentence": true
    },
    {
        "source_sentence": "云何相諦？",
        "from": "T11n0316_034:0872b05_19",
        "context_with_next_sentence": true
    },
    {
        "source_sentence": "謂諸相一相，一相無相，是為相諦。",
        "from": "T11n0316_034:0872b06_14",
        "context_with_next_sentence": true
    },
    {
        "source_sentence": "彼菩薩於世俗諦說無疲倦，於勝義諦不失正行，於相諦中隨順無相，是真實相。",
        "from": "T11n0316_034:0872b08_10",
        "context_with_next_sentence": true
    },
    {
        "source_sentence": "說此是為菩薩於諦善巧。",
        "from": "T11n0316_034:0872b09_2",
        "context_with_next_sentence": true
    },
    {
        "source_sentence": "又復一諦此無二種，所謂寂諦，此實一諦。",
        "from": "T11n0316_034:0872b10_1",
        "context_with_next_sentence": true
    },
    {
        "source_sentence": "於諸平等及不平等，而能隨轉真妙作用，而能獲得於諦善巧。",
        "from": "T11n0316_034:0872b11_8",
        "context_with_next_sentence": true
    },
    {
        "source_sentence": "佛說大乘菩薩藏正法經卷第三十四",
        "from": "T11n0316_034:0872b12_100",
        "context_with_next_sentence": false
    }
]