[
    {
        "source_sentence": "佛說尊上經",
        "from": "T01n0077_001:0886a25_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T01n0077_001:0886a27_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨",
        "from": "T01n0077_001:0886a28_0",
        "context_with_next_sentence": true
    },
    {
        "source_sentence": "園。",
        "from": "T01n0077_001:0886a29_1",
        "context_with_next_sentence": true
    },
    {
        "source_sentence": "彼時，尊者盧耶強耆，在釋䩭瘦阿練若窟中。",
        "from": "T01n0077_001:0886b01_3",
        "context_with_next_sentence": true
    },
    {
        "source_sentence": "彼時，尊者盧耶強耆，晨起而起，出窟已，在露地敷繩牀，著尼師檀已，依結加趺坐。",
        "from": "T01n0077_001:0886b03_2",
        "context_with_next_sentence": true
    },
    {
        "source_sentence": "於是有天，形色極妙，過夜已來詣尊者盧耶強耆所，到已禮尊者盧耶強耆足，却住一面已，因彼天光明，以妙光悉照窟。",
        "from": "T01n0077_001:0886b05_16",
        "context_with_next_sentence": true
    },
    {
        "source_sentence": "彼天却住一面已，白尊者盧耶強耆曰：",
        "from": "T01n0077_001:0886b06_14",
        "context_with_next_sentence": true
    },
    {
        "source_sentence": "「比丘比丘！",
        "from": "T01n0077_001:0886b06_20",
        "context_with_next_sentence": true
    },
    {
        "source_sentence": "持賢善偈及解義不？",
        "from": "T01n0077_001:0886b07_8",
        "context_with_next_sentence": true
    },
    {
        "source_sentence": "」如是說已，彼尊者盧耶強耆報彼天曰：",
        "from": "T01n0077_001:0886b08_6",
        "context_with_next_sentence": true
    },
    {
        "source_sentence": "「此天！",
        "from": "T01n0077_001:0886b08_10",
        "context_with_next_sentence": true
    },
    {
        "source_sentence": "我不持賢善偈及解義。",
        "from": "T01n0077_001:0886b08_20",
        "context_with_next_sentence": true
    },
    {
        "source_sentence": "汝天！",
        "from": "T01n0077_001:0886b09_2",
        "context_with_next_sentence": true
    },
    {
        "source_sentence": "持此賢善偈及解義不？",
        "from": "T01n0077_001:0886b09_12",
        "context_with_next_sentence": true
    },
    {
        "source_sentence": "」如是說已，彼天報尊者盧耶強耆曰：",
        "from": "T01n0077_001:0886b10_8",
        "context_with_next_sentence": true
    },
    {
        "source_sentence": "「此比丘！",
        "from": "T01n0077_001:0886b10_13",
        "context_with_next_sentence": true
    },
    {
        "source_sentence": "我持賢善偈，不解義。",
        "from": "T01n0077_001:0886b11_2",
        "context_with_next_sentence": true
    },
    {
        "source_sentence": "」「云何，汝天！",
        "from": "T01n0077_001:0886b11_10",
        "context_with_next_sentence": true
    },
    {
        "source_sentence": "持賢善偈而不解義？",
        "from": "T01n0077_001:0886b11_19",
        "context_with_next_sentence": true
    },
    {
        "source_sentence": "」「此比丘！",
        "from": "T01n0077_001:0886b12_1",
        "context_with_next_sentence": true
    },
    {
        "source_sentence": "我一時世尊在羅閱祇迦蘭陀竹園，彼為諸比丘說賢善偈：",
        "from": "T01n0077_001:0886b13_7",
        "context_with_next_sentence": true
    },
    {
        "source_sentence": "「『過去當不憶，　　當來無求念，",
        "from": "T01n0077_001:0886b14_0",
        "context_with_next_sentence": true
    },
    {
        "source_sentence": "過去已盡滅，　　當來無所得，",
        "from": "T01n0077_001:0886b15_0",
        "context_with_next_sentence": true
    },
    {
        "source_sentence": "謂現在之法，　　彼彼當思惟。",
        "from": "T01n0077_001:0886b16_13",
        "context_with_next_sentence": true
    },
    {
        "source_sentence": "所念非牢固，　　智者能自覺。",
        "from": "T01n0077_001:0886b17_13",
        "context_with_next_sentence": true
    },
    {
        "source_sentence": "得已能進行，　　何智憂命終？",
        "from": "T01n0077_001:0886b18_13",
        "context_with_next_sentence": true
    },
    {
        "source_sentence": "我心不離此，　　大眾不能脫，",
        "from": "T01n0077_001:0886b19_0",
        "context_with_next_sentence": true
    },
    {
        "source_sentence": "如是堅牢住，　　晝夜不捨之。",
        "from": "T01n0077_001:0886b20_13",
        "context_with_next_sentence": true
    },
    {
        "source_sentence": "是故賢善偈，　　人當作是觀。",
        "from": "T01n0077_001:0886b21_13",
        "context_with_next_sentence": true
    },
    {
        "source_sentence": "』「如是，比丘！",
        "from": "T01n0077_001:0886b22_6",
        "context_with_next_sentence": true
    },
    {
        "source_sentence": "我持賢善偈而不解義。",
        "from": "T01n0077_001:0886b22_16",
        "context_with_next_sentence": true
    },
    {
        "source_sentence": "」「云何，天！",
        "from": "T01n0077_001:0886b22_23",
        "context_with_next_sentence": true
    },
    {
        "source_sentence": "誰持賢善偈及以義？",
        "from": "T01n0077_001:0886b23_7",
        "context_with_next_sentence": true
    },
    {
        "source_sentence": "」「此比丘！",
        "from": "T01n0077_001:0886b23_13",
        "context_with_next_sentence": true
    },
    {
        "source_sentence": "世尊在舍衛城祇樹給孤獨園，彼持此賢善偈及以義，是故汝比丘！",
        "from": "T01n0077_001:0886b25_2",
        "context_with_next_sentence": true
    },
    {
        "source_sentence": "當從世尊受持賢善偈及以義，善思惟念、諷誦持之。",
        "from": "T01n0077_001:0886b26_6",
        "context_with_next_sentence": true
    },
    {
        "source_sentence": "何以故？",
        "from": "T01n0077_001:0886b26_10",
        "context_with_next_sentence": true
    },
    {
        "source_sentence": "此比丘！",
        "from": "T01n0077_001:0886b26_14",
        "context_with_next_sentence": true
    },
    {
        "source_sentence": "彼賢善偈及以義，是義是法、行於梵行、成神通、至尊道、與涅槃相應。",
        "from": "T01n0077_001:0886b28_3",
        "context_with_next_sentence": true
    },
    {
        "source_sentence": "此族姓子，信樂學道，信樂出家，棄家學道，當持此賢善偈及以義，善思惟念、當奉持之。",
        "from": "T01n0077_001:0886c01_2",
        "context_with_next_sentence": true
    },
    {
        "source_sentence": "」彼天說已，禮尊者盧耶強耆足，繞尊者盧耶強耆已，即其處忽然不現。",
        "from": "T01n0077_001:0886c02_13",
        "context_with_next_sentence": true
    },
    {
        "source_sentence": "於是尊者盧耶強耆，彼天還不久，在釋䩭瘦受歲。",
        "from": "T01n0077_001:0886c03_16",
        "context_with_next_sentence": true
    },
    {
        "source_sentence": "受歲過三月已，作衣已成衣，與衣鉢俱行至舍衛城，次第而行至舍衛城，住舍衛城祇樹給孤獨園。",
        "from": "T01n0077_001:0886c06_2",
        "context_with_next_sentence": true
    },
    {
        "source_sentence": "於是尊者盧耶強耆至世尊所，到已禮世尊足，却坐一面。",
        "from": "T01n0077_001:0886c07_8",
        "context_with_next_sentence": true
    },
    {
        "source_sentence": "尊者盧耶強耆却坐一面已，白世尊曰：",
        "from": "T01n0077_001:0886c08_6",
        "context_with_next_sentence": true
    },
    {
        "source_sentence": "「唯世尊！",
        "from": "T01n0077_001:0886c08_11",
        "context_with_next_sentence": true
    },
    {
        "source_sentence": "我一時在釋䩭瘦寂靜窟中。",
        "from": "T01n0077_001:0886c09_3",
        "context_with_next_sentence": true
    },
    {
        "source_sentence": "唯世尊！",
        "from": "T01n0077_001:0886c09_7",
        "context_with_next_sentence": true
    },
    {
        "source_sentence": "晨起，起已出窟，於露地施繩牀，敷尼師檀已，結加趺坐。",
        "from": "T01n0077_001:0886c10_13",
        "context_with_next_sentence": true
    },
    {
        "source_sentence": "彼時有天。",
        "from": "T01n0077_001:0886c10_18",
        "context_with_next_sentence": true
    },
    {
        "source_sentence": "形色極妙，過夜已來至我所，到已禮我足却住一面，因彼天光明，以妙光悉照窟。",
        "from": "T01n0077_001:0886c12_15",
        "context_with_next_sentence": true
    },
    {
        "source_sentence": "彼天却住一面已語我曰：",
        "from": "T01n0077_001:0886c13_6",
        "context_with_next_sentence": true
    },
    {
        "source_sentence": "『比丘比丘！",
        "from": "T01n0077_001:0886c13_12",
        "context_with_next_sentence": true
    },
    {
        "source_sentence": "汝持賢善偈及義不？",
        "from": "T01n0077_001:0886c14_1",
        "context_with_next_sentence": true
    },
    {
        "source_sentence": "』如是說已，我報彼天曰：",
        "from": "T01n0077_001:0886c14_13",
        "context_with_next_sentence": true
    },
    {
        "source_sentence": "『此天！",
        "from": "T01n0077_001:0886c14_17",
        "context_with_next_sentence": true
    },
    {
        "source_sentence": "我不持賢善偈及以義。",
        "from": "T01n0077_001:0886c15_4",
        "context_with_next_sentence": true
    },
    {
        "source_sentence": "汝天！",
        "from": "T01n0077_001:0886c15_7",
        "context_with_next_sentence": true
    },
    {
        "source_sentence": "持賢善偈及以義不？",
        "from": "T01n0077_001:0886c15_16",
        "context_with_next_sentence": true
    },
    {
        "source_sentence": "』如是說已，彼天報我曰：",
        "from": "T01n0077_001:0886c16_7",
        "context_with_next_sentence": true
    },
    {
        "source_sentence": "『此比丘！",
        "from": "T01n0077_001:0886c16_12",
        "context_with_next_sentence": true
    },
    {
        "source_sentence": "我持賢善偈、不解義。",
        "from": "T01n0077_001:0886c17_1",
        "context_with_next_sentence": true
    },
    {
        "source_sentence": "』『云何，汝天！",
        "from": "T01n0077_001:0886c17_9",
        "context_with_next_sentence": true
    },
    {
        "source_sentence": "持賢善偈而不解義？",
        "from": "T01n0077_001:0886c17_18",
        "context_with_next_sentence": true
    },
    {
        "source_sentence": "』『此比丘！",
        "from": "T01n0077_001:0886c17_24",
        "context_with_next_sentence": true
    },
    {
        "source_sentence": "我於一時，世尊在羅閱祇迦蘭陀竹園，彼為比丘說賢善偈而不解義，說此偈如上故不重寫。",
        "from": "T01n0077_001:0886c19_19",
        "context_with_next_sentence": true
    },
    {
        "source_sentence": "如是比丘！",
        "from": "T01n0077_001:0886c20_2",
        "context_with_next_sentence": true
    },
    {
        "source_sentence": "我持賢善偈而不解義。",
        "from": "T01n0077_001:0886c20_12",
        "context_with_next_sentence": true
    },
    {
        "source_sentence": "』『云何，天！",
        "from": "T01n0077_001:0886c20_19",
        "context_with_next_sentence": true
    },
    {
        "source_sentence": "此誰持賢善偈及以義？",
        "from": "T01n0077_001:0886c21_6",
        "context_with_next_sentence": true
    },
    {
        "source_sentence": "』『此比丘！",
        "from": "T01n0077_001:0886c21_12",
        "context_with_next_sentence": true
    },
    {
        "source_sentence": "世尊在舍衛城祇樹給孤獨園，彼持賢善偈及以義。",
        "from": "T01n0077_001:0886c22_13",
        "context_with_next_sentence": true
    },
    {
        "source_sentence": "是故，汝比丘！",
        "from": "T01n0077_001:0886c22_20",
        "context_with_next_sentence": true
    },
    {
        "source_sentence": "當從世尊受持此賢善偈及以義，思惟念、當奉行之。",
        "from": "T01n0077_001:0886c24_3",
        "context_with_next_sentence": true
    },
    {
        "source_sentence": "何以故？",
        "from": "T01n0077_001:0886c24_7",
        "context_with_next_sentence": true
    },
    {
        "source_sentence": "此比丘！",
        "from": "T01n0077_001:0886c24_11",
        "context_with_next_sentence": true
    },
    {
        "source_sentence": "彼賢善偈及以義，是義、是行於梵行、成神通、至等道、與涅槃相應。",
        "from": "T01n0077_001:0886c26_2",
        "context_with_next_sentence": true
    },
    {
        "source_sentence": "此族姓子，信樂學道，信樂出家，棄家學道者，當持此賢善偈及以義，善思惟念、當奉持之。",
        "from": "T01n0077_001:0886c28_2",
        "context_with_next_sentence": true
    },
    {
        "source_sentence": "』彼天說已，禮我足繞我，即其處忽然不現。",
        "from": "T01n0077_001:0886c29_1",
        "context_with_next_sentence": true
    },
    {
        "source_sentence": "」「汝強耆！",
        "from": "T01n0077_001:0886c29_7",
        "context_with_next_sentence": true
    },
    {
        "source_sentence": "知彼天名字不？",
        "from": "T01n0077_001:0886c29_14",
        "context_with_next_sentence": true
    },
    {
        "source_sentence": "」「唯世尊！",
        "from": "T01n0077_001:0886c29_20",
        "context_with_next_sentence": true
    },
    {
        "source_sentence": "我不知彼天之名字。",
        "from": "T01n0077_001:0887a01_4",
        "context_with_next_sentence": true
    },
    {
        "source_sentence": "」「此強耆！",
        "from": "T01n0077_001:0887a01_10",
        "context_with_next_sentence": true
    },
    {
        "source_sentence": "彼名般那末難天子，是三十三天大將。",
        "from": "T01n0077_001:0887a02_5",
        "context_with_next_sentence": true
    },
    {
        "source_sentence": "」「今是世尊時！",
        "from": "T01n0077_001:0887a02_13",
        "context_with_next_sentence": true
    },
    {
        "source_sentence": "今是善逝時！",
        "from": "T01n0077_001:0887a02_19",
        "context_with_next_sentence": true
    },
    {
        "source_sentence": "願世尊，當為諸比丘，說此賢善偈及以義。",
        "from": "T01n0077_001:0887a03_16",
        "context_with_next_sentence": true
    },
    {
        "source_sentence": "從世尊聞已，比丘當奉持之。",
        "from": "T01n0077_001:0887a04_9",
        "context_with_next_sentence": true
    },
    {
        "source_sentence": "」「是故，強耆！",
        "from": "T01n0077_001:0887a04_17",
        "context_with_next_sentence": true
    },
    {
        "source_sentence": "當善思聽之，善思惟念，我當為說。",
        "from": "T01n0077_001:0887a05_9",
        "context_with_next_sentence": true
    },
    {
        "source_sentence": "」「如是，世尊！",
        "from": "T01n0077_001:0887a05_17",
        "context_with_next_sentence": true
    },
    {
        "source_sentence": "」尊者盧耶強耆受世尊教。",
        "from": "T01n0077_001:0887a06_5",
        "context_with_next_sentence": true
    },
    {
        "source_sentence": "世尊告說此偈如上故不重寫：",
        "from": "T01n0077_001:0887a06_18",
        "context_with_next_sentence": true
    },
    {
        "source_sentence": "「云何，強耆！",
        "from": "T01n0077_001:0887a06_25",
        "context_with_next_sentence": true
    },
    {
        "source_sentence": "比丘過去憶念？",
        "from": "T01n0077_001:0887a07_6",
        "context_with_next_sentence": true
    },
    {
        "source_sentence": "此強耆！",
        "from": "T01n0077_001:0887a07_10",
        "context_with_next_sentence": true
    },
    {
        "source_sentence": "或比丘色過去，若樂、若著、於中住；",
        "from": "T01n0077_001:0887a08_6",
        "context_with_next_sentence": true
    },
    {
        "source_sentence": "過去痛想行過去識，若樂、若著、於中住。",
        "from": "T01n0077_001:0887a09_3",
        "context_with_next_sentence": true
    },
    {
        "source_sentence": "如是，強耆！",
        "from": "T01n0077_001:0887a09_9",
        "context_with_next_sentence": true
    },
    {
        "source_sentence": "比丘憶念過去。",
        "from": "T01n0077_001:0887a09_16",
        "context_with_next_sentence": true
    },
    {
        "source_sentence": "云何，強耆！",
        "from": "T01n0077_001:0887a10_1",
        "context_with_next_sentence": true
    },
    {
        "source_sentence": "比丘不憶念過去？",
        "from": "T01n0077_001:0887a10_9",
        "context_with_next_sentence": true
    },
    {
        "source_sentence": "此強耆！",
        "from": "T01n0077_001:0887a10_13",
        "context_with_next_sentence": true
    },
    {
        "source_sentence": "或比丘過去色，不樂、不著亦不於中住；",
        "from": "T01n0077_001:0887a11_10",
        "context_with_next_sentence": true
    },
    {
        "source_sentence": "過去痛想行識，不樂、不著、不於中住。",
        "from": "T01n0077_001:0887a12_7",
        "context_with_next_sentence": true
    },
    {
        "source_sentence": "如是，強耆！",
        "from": "T01n0077_001:0887a12_13",
        "context_with_next_sentence": true
    },
    {
        "source_sentence": "比丘不念過去。",
        "from": "T01n0077_001:0887a12_20",
        "context_with_next_sentence": true
    },
    {
        "source_sentence": "云何，強耆！",
        "from": "T01n0077_001:0887a13_4",
        "context_with_next_sentence": true
    },
    {
        "source_sentence": "比丘當來求念？",
        "from": "T01n0077_001:0887a13_11",
        "context_with_next_sentence": true
    },
    {
        "source_sentence": "此強耆！",
        "from": "T01n0077_001:0887a13_15",
        "context_with_next_sentence": true
    },
    {
        "source_sentence": "或比丘當來色，或樂、或著、於中住；",
        "from": "T01n0077_001:0887a14_11",
        "context_with_next_sentence": true
    },
    {
        "source_sentence": "當來痛想行識，於中樂、或著、於中住。",
        "from": "T01n0077_001:0887a15_6",
        "context_with_next_sentence": true
    },
    {
        "source_sentence": "如是，強耆！",
        "from": "T01n0077_001:0887a15_12",
        "context_with_next_sentence": true
    },
    {
        "source_sentence": "比丘當來憶念。",
        "from": "T01n0077_001:0887a15_19",
        "context_with_next_sentence": true
    },
    {
        "source_sentence": "云何，強耆！",
        "from": "T01n0077_001:0887a16_2",
        "context_with_next_sentence": true
    },
    {
        "source_sentence": "或比丘當來無求念？",
        "from": "T01n0077_001:0887a16_11",
        "context_with_next_sentence": true
    },
    {
        "source_sentence": "此強耆！",
        "from": "T01n0077_001:0887a16_15",
        "context_with_next_sentence": true
    },
    {
        "source_sentence": "或比丘色，當來不有樂、不有著、不於中住；",
        "from": "T01n0077_001:0887a17_16",
        "context_with_next_sentence": true
    },
    {
        "source_sentence": "當來痛想行識，不有樂、不有著、不於中住。",
        "from": "T01n0077_001:0887a18_15",
        "context_with_next_sentence": true
    },
    {
        "source_sentence": "如是，強耆！",
        "from": "T01n0077_001:0887a18_21",
        "context_with_next_sentence": true
    },
    {
        "source_sentence": "比丘當來無求念。",
        "from": "T01n0077_001:0887a19_6",
        "context_with_next_sentence": true
    },
    {
        "source_sentence": "云何，強耆！",
        "from": "T01n0077_001:0887a19_12",
        "context_with_next_sentence": true
    },
    {
        "source_sentence": "比丘現在法思惟？",
        "from": "T01n0077_001:0887a19_20",
        "context_with_next_sentence": true
    },
    {
        "source_sentence": "此強耆！",
        "from": "T01n0077_001:0887a20_3",
        "context_with_next_sentence": true
    },
    {
        "source_sentence": "或比丘樂於現在色，於中著、於中住；",
        "from": "T01n0077_001:0887a20_20",
        "context_with_next_sentence": true
    },
    {
        "source_sentence": "現在痛想行識，於中樂、於中著、於中住。",
        "from": "T01n0077_001:0887a21_18",
        "context_with_next_sentence": true
    },
    {
        "source_sentence": "如是，強耆！",
        "from": "T01n0077_001:0887a22_2",
        "context_with_next_sentence": true
    },
    {
        "source_sentence": "比丘現在法思惟念。",
        "from": "T01n0077_001:0887a22_11",
        "context_with_next_sentence": true
    },
    {
        "source_sentence": "云何，強耆！",
        "from": "T01n0077_001:0887a22_17",
        "context_with_next_sentence": true
    },
    {
        "source_sentence": "比丘現在當不思惟念？",
        "from": "T01n0077_001:0887a23_6",
        "context_with_next_sentence": true
    },
    {
        "source_sentence": "此強耆！",
        "from": "T01n0077_001:0887a23_10",
        "context_with_next_sentence": true
    },
    {
        "source_sentence": "或比丘現在色，不有樂、不有著、不有住，痛想行識，不有樂、不有著、不有住，比丘現在法不思惟念。",
        "from": "T01n0077_001:0887a25_13",
        "context_with_next_sentence": true
    },
    {
        "source_sentence": "」佛如是說。",
        "from": "T01n0077_001:0887a25_19",
        "context_with_next_sentence": true
    },
    {
        "source_sentence": "尊者盧耶強耆聞世尊所說，歡喜而樂。",
        "from": "T01n0077_001:0887a26_16",
        "context_with_next_sentence": true
    },
    {
        "source_sentence": "佛說尊上經",
        "from": "T01n0077_001:0887a27_100",
        "context_with_next_sentence": false
    }
]