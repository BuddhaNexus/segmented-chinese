{
    "T85n2763_001:0278b10_0": "挾注勝鬘經",
    "T85n2763_001:0278b12_0": "法有無量無邊功德□□□□□(得無□□□□□益功德同無相□□□□自此以來明有大利益。",
    "T85n2763_001:0278b13_1": "今舉智辯無相結攝受無邊)。",
    "T85n2763_001:0278b14_0": "佛告勝鬘汝今更說一切諸佛所說攝受正法(得理□□□□□□□□□說名一乘將明空解。",
    "T85n2763_001:0278b15_1": "即是出相故命更說之)勝鬘白佛言善哉世尊唯然受教(攝受淵曠求或無崖命演斯利得不說乎)即白佛言世尊攝受正法者是摩訶衍(攝受空解。",
    "T85n2763_001:0278b17_2": "即大乘出相)何以故(三乘空解何以即之一大)摩訶衍者出生一切聲聞緣覺世間出世間善法(三乘空解皆從理出。",
    "T85n2763_001:0278b19_3": "理出無出悟即同入同入無入故無不入。",
    "T85n2763_001:0278b20_4": "一三之義得不然也)世尊如阿耨大池出八大河如是摩訶衍出生一切聲聞緣覺世間出世間善法(泉源淵曠滿隨通流。",
    "T85n2763_001:0278b22_5": "流從處異。",
    "T85n2763_001:0278b23_6": "不異水也。",
    "T85n2763_001:0278b23_7": "猶空心淵博得隨修名。",
    "T85n2763_001:0278b23_8": "名從修異。",
    "T85n2763_001:0278b23_9": "虛解常同。",
    "T85n2763_001:0278b23_10": "同從出異出無不同)世尊。",
    "T85n2763_001:0278b23_11": "又如一切種子皆依於地而得生長。",
    "T85n2763_001:0278b24_12": "如是一切聲聞緣覺世間出世間善法依於大乘而得增長(其生無異長亦同之)。",
    "T85n2763_001:0278b26_13": "是故世尊。",
    "T85n2763_001:0278b26_14": "住於大乘攝受大乘即住於二乘攝受二乘一切世間出世間善法(以理統名則名無異也)。",
    "T85n2763_001:0278b28_15": "如世尊說六處。",
    "T85n2763_001:0278b28_16": "何等為六。",
    "T85n2763_001:0278b28_17": "謂正法住正法滅波羅提木叉比尼出家受具足為大乘故說此六處(夫一極之道非小心所尋故。",
    "T85n2763_001:0278c01_18": "以權三之名密詮一致。",
    "T85n2763_001:0278c01_19": "是以向說三乘出於一極。",
    "T85n2763_001:0278c01_20": "今明指大作小則期通於大。",
    "T85n2763_001:0278c02_21": "大通非小乃所謂大也)何以故(大小不同。",
    "T85n2763_001:0278c02_22": "何以說小為大)正法住者為大乘故說大乘住者即正法住正法滅者為大乘故說大乘滅者即正法滅(空理湛然古今不變。",
    "T85n2763_001:0278c04_23": "顯之為住。",
    "T85n2763_001:0278c04_24": "隱則為滅。",
    "T85n2763_001:0278c04_25": "豈離大乘別有住滅)波羅提木叉比尼此二法者義一名異(遮犯為木叉。",
    "T85n2763_001:0278c06_26": "治犯為比尼。",
    "T85n2763_001:0278c06_27": "此二俱是大乘之義。",
    "T85n2763_001:0278c06_28": "而施小乘之稱故曰名異。",
    "T85n2763_001:0278c06_29": "名異理一。",
    "T85n2763_001:0278c06_30": "是以即之大乘)比尼者即大乘學(遮治離相即大乘學也)何以故(遮治本出於小。",
    "T85n2763_001:0278c07_31": "何以即之大也)以依佛出家而受具足(依大說小無別小也。",
    "T85n2763_001:0278c08_32": "捨異為出家。",
    "T85n2763_001:0278c08_33": "得理為具足)是故說大乘威儀戒是比尼是出家是受具足(小無別小故以大為小)是故阿羅漢無別出家受具足何以故阿羅漢依如來出家受具足故(因無別從起則同趣。",
    "T85n2763_001:0278c11_34": "是以六處之義無非大乘)。",
    "T85n2763_001:0278c13_0": "阿羅漢歸依於佛阿羅漢有恐怖(上說乘之開合明理一無殊。",
    "T85n2763_001:0278c13_1": "下明悟一出相有盡不盡。",
    "T85n2763_001:0278c14_2": "盡稱乘云無餘。",
    "T85n2763_001:0278c14_3": "不盡名乘云有餘。",
    "T85n2763_001:0278c14_4": "有餘有四種。",
    "T85n2763_001:0278c14_5": "一怖畏。",
    "T85n2763_001:0278c14_6": "二生死。",
    "T85n2763_001:0278c14_7": "三煩惱。",
    "T85n2763_001:0278c14_8": "四所知。",
    "T85n2763_001:0278c14_9": "此初明恐怖有餘。",
    "T85n2763_001:0278c15_10": "夫修一乘出相者。",
    "T85n2763_001:0278c15_11": "為求無為之樂　得之未極。",
    "T85n2763_001:0278c15_12": "由懷怖心為息。",
    "T85n2763_001:0278c15_13": "此心是以仰依大覺)何以故(經言羅漢已得無為有何怖也)阿羅漢於一切無行怖畏想住如人執劍欲來害已(二乘捨有未盡於無未盡無行深所畏也)是故阿羅漢無究竟樂(有無永盡形心澹泊。",
    "T85n2763_001:0278c18_14": "無相無為乃曰究竟。",
    "T85n2763_001:0278c18_15": "羅漢未然得不畏也)何以故(受究竟之名。",
    "T85n2763_001:0278c19_0": "何以無究竟樂也)世尊依不求依如眾生無依彼彼恐怖以恐怖故則求歸依如是阿羅漢有怖畏以怖畏故依於如來(無所依求唯佛一人。",
    "T85n2763_001:0278c21_1": "眾生未悟。",
    "T85n2763_001:0278c21_2": "是處斯畏小乘漸無未令究竟)世尊阿羅漢辟支佛有怖畏(上說歸大之義故遍說聲聞。",
    "T85n2763_001:0278c22_3": "下明恐怖不盡之行。",
    "T85n2763_001:0278c22_4": "是以兼及二乘)是故阿羅漢辟支佛有餘生法不盡故有生(二乘究竟雖有四行名曰涅槃無行。",
    "T85n2763_001:0278c24_5": "是有之餘法有法有生生未盡也)有餘梵行成故不純(解雖盡有未盡於無。",
    "T85n2763_001:0278c25_6": "若盡有無乃名純也)事不空竟故當有所作(悟未窮宗必有方解為當作)不度彼故當有所斷(後有相續必更有斷。",
    "T85n2763_001:0278c26_7": "此上則四智有餘也。",
    "T85n2763_001:0278c27_8": "前二明所盡之不盡。",
    "T85n2763_001:0278c27_9": "後二明無生之更生。",
    "T85n2763_001:0278c27_10": "不盡而生故後有不盡)以不斷故去涅槃界遠(後有相續則生死無窮。",
    "T85n2763_001:0279a01_11": "故去涅槃遠也)何以故(上五句本是無餘之名。",
    "T85n2763_001:0279a01_12": "何故今言有餘)唯有如來應等正覺得般涅槃成就一切功德故阿羅漢辟支佛不成就一切功德言得涅槃者是佛方便(顯極以明有餘失神冥理極名為等覺相滅無滅名得涅槃。",
    "T85n2763_001:0279a04_13": "涅槃盡有名為一切盡有無生則我生已盡二乘未能盡有而受涅槃名者以終名引始遠同無生。",
    "T85n2763_001:0279a05_14": "即生未盡釋上生有餘也)唯有如來得般涅槃成就無量功德故阿羅漢辟支佛成就有量功德言得涅槃者是佛方便(窮無為無量行能窮無明梵行已立。",
    "T85n2763_001:0279a08_15": "釋上梵行不純也)唯有如來得般涅槃成就不可思議功德故阿羅漢辟支佛成就思議功德言得涅槃者是佛方便(不可思議者有無圓通之稱。",
    "T85n2763_001:0279a10_16": "若行能圖通即所作已辦。",
    "T85n2763_001:0279a10_17": "釋上當有所作)唯有如來得般涅槃一切所應斷過皆悉斷滅成就第一清淨阿羅漢辟支佛有餘過非第一清淨言得涅槃者是佛方便(盡一切相續為斷滅。",
    "T85n2763_001:0279a13_18": "即後有無餘釋上當有所斷)唯有如來得般涅槃為一切眾生之所瞻仰出過阿羅漢辟支佛菩薩境界是故阿羅漢辟支佛去涅槃界遠(修前四德出過三乘二乘未能釋。",
    "T85n2763_001:0279a16_19": "上去涅槃界遠始終既顯。",
    "T85n2763_001:0279a17_20": "則有餘明矣)。",
    "T85n2763_001:0279a18_0": "言阿羅漢辟支佛觀察解脫四智究竟得蘇息處者亦是如來方便有餘不了義說(此三句先言究竟。",
    "T85n2763_001:0279a19_1": "今將明此三有餘開下三章之義。",
    "T85n2763_001:0279a20_2": "是以列之觀察解脫開煩惱有。",
    "T85n2763_001:0279a20_3": "餘四智究竟開所知有餘得蘇息處。",
    "T85n2763_001:0279a20_4": "開死之有餘也)何以故(理既未周。",
    "T85n2763_001:0279a21_5": "何以為說究竟)有二種死何等為二謂分段死不思議變易死(下釋離分段為蘇息處。",
    "T85n2763_001:0279a22_6": "斷四住地為解脫觀。",
    "T85n2763_001:0279a22_7": "有作四諦為四智。",
    "T85n2763_001:0279a23_0": "此之三義於麤中得周。",
    "T85n2763_001:0279a23_1": "是以方便盡稱究竟。",
    "T85n2763_001:0279a23_2": "此初即死之有餘我生已盡義通四門。",
    "T85n2763_001:0279a23_3": "是故今者但明死有餘也)分段死者謂虛偽眾生不思議變易死者謂阿羅漢辟支佛大力菩薩意生身(分段者有無差別之相也。",
    "T85n2763_001:0279a25_4": "夫從因得果。",
    "T85n2763_001:0279a25_5": "果隨因名。",
    "T85n2763_001:0279a26_6": "是以妄取有無之因得差別。",
    "T85n2763_001:0279a26_7": "有無之報稱分段生死。",
    "T85n2763_001:0279a26_8": "空解無相得不思議之報。",
    "T85n2763_001:0279a26_9": "而報未窮宗故。",
    "T85n2763_001:0279a26_10": "有轉變之理。",
    "T85n2763_001:0279a26_11": "稱不思議變易死取類於心。",
    "T85n2763_001:0279a27_12": "是以言意生身也)乃至究竟無上菩提(菩提寂滅永離斯患故曰究竟。",
    "T85n2763_001:0279a28_13": "降斯以還從之致變未能無也)二種死中以分段死故說阿羅漢辟支佛智我生已盡(二乘之智已盡妄取之或故。",
    "T85n2763_001:0279b01_14": "無分段生也)得有餘果證故說梵行已立(有盡中之悟說梵行已立)凡夫人天所不能辦七種學人先所未作虛偽煩惱斷故說所作已辦(唯有二乘果。",
    "T85n2763_001:0279b04_15": "智能盡虛偽。",
    "T85n2763_001:0279b04_16": "降此以還所未辨也)阿羅漢辟支佛所斷煩惱更不能受後有故說不受後有(已盡之種不復得果實於方將故曰不受後有)非盡一切煩惱亦非盡一切受生故說不受後有(明盡種子之未周故。",
    "T85n2763_001:0279b07_17": "令方生之不已因果相續結後有有餘也)何以故有煩惱是阿羅漢辟支佛所不能斷(恐怖生死起由妄或故。",
    "T85n2763_001:0279b09_18": "次明煩惱有餘也。",
    "T85n2763_001:0279b09_19": "或有精麤二輪。",
    "T85n2763_001:0279b09_20": "唯大覺所明非二乘能斷。",
    "T85n2763_001:0279b09_21": "理雖幽玄。",
    "T85n2763_001:0279b09_22": "且試言之耳。",
    "T85n2763_001:0279b09_23": "夫生死幽曠莫尋其始常寂虛微靡識其終。",
    "T85n2763_001:0279b10_24": "雖始終難明。",
    "T85n2763_001:0279b10_25": "而趣之有由。",
    "T85n2763_001:0279b10_26": "生死出於相心涅槃在於妙悟。",
    "T85n2763_001:0279b10_27": "悟未窮宗無非相或。",
    "T85n2763_001:0279b10_28": "一者妄有。",
    "T85n2763_001:0279b11_0": "二者妄無。",
    "T85n2763_001:0279b11_1": "妄有為麤。",
    "T85n2763_001:0279b11_2": "妄無為細。",
    "T85n2763_001:0279b11_3": "若悟理除昏斷麤至細。",
    "T85n2763_001:0279b11_4": "二乘未盡於無故。",
    "T85n2763_001:0279b11_5": "有所不斷即無明住地也)煩惱有二種何等為二謂住地煩惱及起煩惱(煩惱精麤二種起不起亦二也。",
    "T85n2763_001:0279b13_6": "所以然者。",
    "T85n2763_001:0279b13_7": "妄執異理為見隨事染着為愛。",
    "T85n2763_001:0279b13_8": "不識實相為無明。",
    "T85n2763_001:0279b13_9": "愛見迷理兼有所執故曰麤重。",
    "T85n2763_001:0279b13_10": "無明者直不識理。",
    "T85n2763_001:0279b14_11": "更無所專故曰輕微。",
    "T85n2763_001:0279b14_12": "輕重二科各有住地及起煩惱)住地有四種何等為四謂見一處住地欲愛住地色愛住地有愛住地(夫結累之生。",
    "T85n2763_001:0279b16_13": "生必從緣故有四名。",
    "T85n2763_001:0279b16_14": "一者迷理而生起則同處故曰為一。",
    "T85n2763_001:0279b16_15": "愛隨事起故逐界受名。",
    "T85n2763_001:0279b16_16": "是以見愛通為四住。",
    "T85n2763_001:0279b17_17": "此四是緣各守已分為住。",
    "T85n2763_001:0279b17_18": "能有所生為地)此四住地生一切起煩惱起者剎那心剎那相應(從白緣而發為起寄之暫會為剎那。",
    "T85n2763_001:0279b18_19": "即昧彼心為相應)世尊心不相應無始無明住地(無明住地亦是或緣不名相應曠劫有之故曰無始。",
    "T85n2763_001:0279b20_20": "迷理之緣故曰無明。",
    "T85n2763_001:0279b20_21": "不相應者前四住地亦不相應四住地起則相應無明住地起亦相應。",
    "T85n2763_001:0279b20_22": "相應有二種。",
    "T85n2763_001:0279b20_23": "一者心數起滅於緣相應。",
    "T85n2763_001:0279b21_24": "二者闇或與心相應。",
    "T85n2763_001:0279b21_25": "今明或與心相應也。",
    "T85n2763_001:0279b21_26": "三界相緣為心識。",
    "T85n2763_001:0279b21_27": "三乘體虛為心智。",
    "T85n2763_001:0279b21_28": "四住相中起故。",
    "T85n2763_001:0279b22_29": "則與心識相應。",
    "T85n2763_001:0279b22_30": "微闇遠通亦昧彼心智即心智相應相中障重。",
    "T85n2763_001:0279b22_31": "四住奪名去相智心無明得稱非識則智無非相應。",
    "T85n2763_001:0279b23_32": "是故四住及無明住地盡非相應。",
    "T85n2763_001:0279b23_33": "二家所起無不相應。",
    "T85n2763_001:0279b23_34": "無明無始四住亦然。",
    "T85n2763_001:0279b23_35": "但四住所起。",
    "T85n2763_001:0279b23_36": "起不常起。",
    "T85n2763_001:0279b23_37": "無明迷理。",
    "T85n2763_001:0279b24_0": "未始不起。",
    "T85n2763_001:0279b24_1": "起不常起。",
    "T85n2763_001:0279b24_2": "所以有始。",
    "T85n2763_001:0279b24_3": "未始不起。",
    "T85n2763_001:0279b24_4": "所以無始。",
    "T85n2763_001:0279b24_5": "是故無明住地稱曰無始無明。",
    "T85n2763_001:0279b24_6": "緣起遍在四住。",
    "T85n2763_001:0279b24_7": "善惡無記一切心中。",
    "T85n2763_001:0279b25_8": "從緣為住地。",
    "T85n2763_001:0279b25_9": "從起名相應。",
    "T85n2763_001:0279b25_10": "微或冥通無處不有麤相放名理亦統細去麤。",
    "T85n2763_001:0279b25_11": "細顯始當其名四住煩惱遍通識心不通心智所起相應唯在自相不在餘心。",
    "T85n2763_001:0279b26_12": "細或深微緣起斯遍。",
    "T85n2763_001:0279b26_13": "麤或差別緣通起異。",
    "T85n2763_001:0279b26_14": "以此可知精麤有在)世尊此四住地力一切上煩惱依種比無明住地算數譬喻所不能及(上序煩惱名字不同。",
    "T85n2763_001:0279c01_15": "下明力之不等住地所起為上。",
    "T85n2763_001:0279c01_16": "託緣為依相似生為種。",
    "T85n2763_001:0279c02_17": "略舉緣起故曰依種以比無明之力。",
    "T85n2763_001:0279c02_18": "力所不及相顯則可算無明力則難可知。",
    "T85n2763_001:0279c02_19": "舉有比無豈可等也)世尊如是無明住地力於有愛數四住地其力最大(上以四住依種比於無明。",
    "T85n2763_001:0279c04_20": "今以無明力於四住下以喻譬之)譬如惡魔波旬於他化自在天色力壽命眷屬眾具自在殊勝如是無明住地力於有愛數四住地其力最勝(天魔處尊率下無明以本統末。",
    "T85n2763_001:0279c07_21": "豈四住所能。",
    "T85n2763_001:0279c07_22": "是以勝也)恒沙等數上煩惱依亦令四種煩惱久住(無明住地所起相應煩惱。",
    "T85n2763_001:0279c08_23": "不可以一統之故。",
    "T85n2763_001:0279c08_24": "以恒沙為名。",
    "T85n2763_001:0279c08_25": "或元末終故。",
    "T85n2763_001:0279c08_26": "令枝樤久住)阿羅漢辟支佛智所不能斷唯如來菩提智之所能斷(夫重冥之闇。",
    "T85n2763_001:0279c10_27": "非熒燭所明。",
    "T85n2763_001:0279c10_28": "啟朗幽昏唯大覺所照)如是世尊無明住地最為大力(佛乃斷之可謂大也)世尊又如取緣有漏業因而生三有(向顯其力。",
    "T85n2763_001:0279c12_29": "今明其用。",
    "T85n2763_001:0279c12_30": "亦即釋上非盡受生句也)如是無明住地緣無漏業因生阿羅漢辟支佛大力菩薩三種意生身(四取為分段之緣。",
    "T85n2763_001:0279c14_31": "無明為變易之潤。",
    "T85n2763_001:0279c14_32": "雖復於麤為無。",
    "T85n2763_001:0279c14_33": "於□精未極。",
    "T85n2763_001:0279c14_34": "未極於精昧彼三地故。",
    "T85n2763_001:0279c15_35": "令三乘受生不盡。",
    "T85n2763_001:0279c15_36": "是故無明即意生身及無漏業緣也)此三地彼三種意生身生及無漏業生依無明住地有緣非無緣是故三種意生身及無漏業緣無明住地(三不自起。",
    "T85n2763_001:0279c18_0": "起必從緣無明住地是三緣也)世尊如是有愛住地數四住地不與無明住地業同(始明潤生之差。",
    "T85n2763_001:0279c19_1": "今明斷滅之異所以不同也)無明住地異離四住地佛地所斷佛菩提智所斷(二乘斷四不斷無明。",
    "T85n2763_001:0279c21_2": "佛斷無明無四可斷所以異也)何以故阿羅漢辟支佛斷四種住地無漏不盡不得自在力亦不作證(上來三地分為三界四住妄取於有。",
    "T85n2763_001:0279c23_3": "於有起漏名有漏界。",
    "T85n2763_001:0279c23_4": "無明住地妄取於無。",
    "T85n2763_001:0279c23_5": "於無起漏名無漏界。",
    "T85n2763_001:0279c23_6": "佛地有無寂滅為涅槃界。",
    "T85n2763_001:0279c24_0": "是以二乘雖斷有漏。",
    "T85n2763_001:0279c24_1": "未斷無漏故曰無漏不盡者。",
    "T85n2763_001:0279c24_2": "即無明界也。",
    "T85n2763_001:0279c24_3": "為微或所縛不得自在之悟。",
    "T85n2763_001:0279c24_4": "悟無明不盡何所證也)無漏不盡者即是無明住地(盡無未盡即無明不盡)世尊阿羅漢辟支佛最後身菩薩為無明住地之所覆障故於彼彼法不知不覺(前大力菩薩八住以上。",
    "T85n2763_001:0279c27_5": "今最後身。",
    "T85n2763_001:0279c27_6": "即法雲之末。",
    "T85n2763_001:0279c27_7": "前說無明潤生如顯故。",
    "T85n2763_001:0279c28_8": "以大力為初。",
    "T85n2763_001:0279c28_9": "令窮無明之末。",
    "T85n2763_001:0279c28_10": "明後身不盡故。",
    "T85n2763_001:0279c28_11": "於佛地不得知覺心也)以不知見故所應斷者不斷不究竟(不見佛法應斷不斷。",
    "T85n2763_001:0280a01_12": "或既不斷故不究竟)以不斷故名有餘過解脫非離一切過解脫(則我生後有　有餘也)名有餘清淨非一切清淨(則梵行有餘也)名成就有餘功德非一切功德(則所作有餘也)以成就有餘解脫有餘清淨有餘功德故知有餘苦斷有餘集證有餘滅修有餘道(以煩惱不盡令所知有餘)是名得少分涅槃得少分涅槃者名向涅槃界(有所通達得言少分。",
    "T85n2763_001:0280a07_13": "終歸究竟故言向也)。",
    "T85n2763_001:0280a09_0": "勝鬘夫人經卷上弟子曇受可敦所供養"
}