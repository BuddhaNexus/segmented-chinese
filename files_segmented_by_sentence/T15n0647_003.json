{
    "T15n0647_003:0719b02_0": "力莊嚴三昧經卷下",
    "T15n0647_003:0719b04_0": "隋天竺三藏那連提耶舍譯",
    "T15n0647_003:0719b05_0": "爾時，佛告智輪大海辯才童子言：「善男子！",
    "T15n0647_003:0719b05_1": "汝見一切如來身不？」",
    "T15n0647_003:0719b06_2": "智輪童子即白佛言：「世尊！",
    "T15n0647_003:0719b07_0": "我見。」",
    "T15n0647_003:0719b07_1": "佛問智輪：「汝言見者，所見何等？」",
    "T15n0647_003:0719b07_2": "智輪言：「世尊！",
    "T15n0647_003:0719b08_3": "我見一切諸佛、如來。",
    "T15n0647_003:0719b08_4": "若恒河沙等所有世界，於是國土亦見恒河沙等諸佛、如來，一切皆於自剎土中各各說法；如是，第二及以第三佛如是問，智輪童子亦如是答。」",
    "T15n0647_003:0719b11_5": "時佛復更問智輪言：「善男子！",
    "T15n0647_003:0719b12_6": "汝見如來右手掌不？」",
    "T15n0647_003:0719b12_7": "智輪言：「見。」",
    "T15n0647_003:0719b13_8": "佛言：「智輪！",
    "T15n0647_003:0719b13_9": "汝言見者，所見何等？」",
    "T15n0647_003:0719b13_10": "智輪言：「世尊！",
    "T15n0647_003:0719b14_11": "我見一切諸佛、如來右手指掌各於其剎等說諸法亦復如是。」",
    "T15n0647_003:0719b15_12": "「智輪童子！",
    "T15n0647_003:0719b15_13": "如是方便，當知一切諸眾生等心意及法，此如來名，一切眾生眼、色、耳、聲、鼻、香、舌、味、身、觸，此如來色；此如來名、此色，名如來一切智、亦名一切見。」",
    "T15n0647_003:0719b20_0": "爾時，智輪大海辯才童子白佛言：「世尊！",
    "T15n0647_003:0719b20_1": "如來所說不可思議，多陀阿伽度微妙最大不可思議如來境界。」",
    "T15n0647_003:0719b22_2": "佛言：「如是如是，智輪童子！",
    "T15n0647_003:0719b23_0": "不可思議，多陀阿伽度微妙最大不可思議如來境界。",
    "T15n0647_003:0719b24_1": "「智輪童子！",
    "T15n0647_003:0719b24_2": "我於阿說他樹下端坐思惟阿耨多羅三藐三菩提，覺已得一切種智。",
    "T15n0647_003:0719b26_3": "智輪童子！",
    "T15n0647_003:0719b26_4": "我發是心：『不可思議、微妙最大不可思議，此是諸佛、如來境界。』",
    "T15n0647_003:0719b27_5": "「我於爾時作是不可思議念已，從阿說他樹下而起，不近、不遠，對於此樹一心諦觀，熟視不瞬，得歡喜食離餘飲食；如是，逕於七日七夜見阿說他菩提之樹。",
    "T15n0647_003:0719c02_6": "我此樹下如是坐已，一切世間無能信佛得如來智、得自在智、得不可思議智、得不可量智、得無等等智、得不可數智、得阿僧祇智、得大智、得佛智、得一切種智。",
    "T15n0647_003:0719c06_7": "「復次，智輪！",
    "T15n0647_003:0719c06_8": "對阿說他菩提之樹，即彼處所有塔名為不瞬眼視，是我不可思議之心見阿說他菩提樹下起眼不瞬，乃至七日得歡喜食離餘食想，彼大支提常為天人之所供養。",
    "T15n0647_003:0719c10_9": "智輪童子！",
    "T15n0647_003:0719c10_10": "如此方便，當知即是不可思議諸佛、如來甚深境界。",
    "T15n0647_003:0719c11_11": "「復次，智輪！",
    "T15n0647_003:0719c12_12": "汝今莫作如是思念，獨謂如來菩提覺已，對阿說他以不瞬眼看於彼樹，得歡喜食離餘飲食，七日夜住。",
    "T15n0647_003:0719c14_13": "智輪童子！",
    "T15n0647_003:0719c14_14": "慎勿如此起於是心。",
    "T15n0647_003:0719c15_15": "何以故？",
    "T15n0647_003:0719c15_16": "過去一切十方諸佛、多陀阿伽度、阿羅呵、三藐三佛陀——今已入於寂滅涅槃——彼諸如來亦各坐於菩提樹下，坐已皆得阿耨多羅三藐三菩提及一切種智，悉發是心不可思議、最大不可思議、諸佛甚深如來境界。",
    "T15n0647_003:0719c20_17": "彼佛亦各起如是心不可思議，彼菩提樹——從樹下起至於餘處——以不瞬眼直視此樹，得歡喜食離於餘食；七日夜住，亦復如是。",
    "T15n0647_003:0719c23_18": "「智輪童子！",
    "T15n0647_003:0719c23_19": "若當來世一切十方諸佛、如來亦菩提樹下坐，得阿耨多羅三藐三菩提及得一切種智不可思議，乃至最大不可思議如來境界。",
    "T15n0647_003:0719c26_20": "彼佛、如來亦發不可思議之心念菩提樹，觀樹以起不瞬眼覩，得歡喜食離餘食想；七日夜住，亦復如是。",
    "T15n0647_003:0719c28_21": "「智輪童子！",
    "T15n0647_003:0719c29_0": "若今現在一切十方諸佛住世乃至說法，彼佛、如來亦菩提樹下坐，得阿耨多羅三藐三菩提及一切種智已，亦如是念，乃至最大不可思議如來境界。",
    "T15n0647_003:0720a03_1": "彼佛、如來得不可思議心已，從菩提樹下起，以不瞬眼觀菩提樹，得歡喜食離餘飲食；七日夜住，亦復如是。」",
    "T15n0647_003:0720a06_0": "爾時，智輪大海辯才童子復白佛言：「世尊！",
    "T15n0647_003:0720a06_1": "云何如來及一切佛、多陀阿伽度、阿羅呵、三藐三佛陀，菩提樹下得阿耨多羅三藐三菩提及一切種智已，作如是念不可思議亦如是觀，對菩提樹不瞬眼視，得歡喜食離餘飲食，或二七日住於是處？」",
    "T15n0647_003:0720a11_2": "佛告智輪童子言：「善男子！",
    "T15n0647_003:0720a12_3": "非一切多陀阿伽度、阿羅呵、三藐三佛陀，對菩提樹七日七夜不瞬眼住。",
    "T15n0647_003:0720a13_4": "智輪童子！",
    "T15n0647_003:0720a13_5": "有諸佛、如來得阿耨多羅三藐三菩提，覺已乃至入於無漏涅槃，於此時間不可思議、念佛境界不可思議。",
    "T15n0647_003:0720a16_6": "智輪童子！",
    "T15n0647_003:0720a16_7": "此之方便，如是當知：諸佛常念不可思議諸佛境界、最大不可思議如來境界。」",
    "T15n0647_003:0720a18_8": "智輪童子復白佛言：「世尊！",
    "T15n0647_003:0720a18_9": "如來、多陀阿伽度、阿羅呵、三藐三佛陀所有境界多少云何？」",
    "T15n0647_003:0720a20_10": "佛告智輪：「諸佛境界依如一切眾生境界。」",
    "T15n0647_003:0720a21_11": "智輪童子復白佛言：「世尊！",
    "T15n0647_003:0720a21_12": "一切眾生境界多少？」",
    "T15n0647_003:0720a22_13": "佛告智輪：「如是一切諸佛境界，此名一切眾生境界。",
    "T15n0647_003:0720a23_14": "又復，智輪！",
    "T15n0647_003:0720a23_15": "汝今當知：諸佛境界及以一切眾生境界，此二境界是一法界，無有差別。」",
    "T15n0647_003:0720a25_16": "智輪童子復白佛言：「世尊！",
    "T15n0647_003:0720a26_0": "云何名佛？",
    "T15n0647_003:0720a26_1": "何者是法？」",
    "T15n0647_003:0720a26_2": "佛告智輪：「汝今當知：一切眾生名為佛法。」",
    "T15n0647_003:0720a27_3": "智輪復問：「眾生何者？",
    "T15n0647_003:0720a27_4": "云何是名佛？」",
    "T15n0647_003:0720a28_5": "佛告智輪：「眾生界者，當知此義是佛境界。」",
    "T15n0647_003:0720a29_6": "佛告智輪：「我今問汝，隨汝意答。",
    "T15n0647_003:0720b01_0": "云何名心？",
    "T15n0647_003:0720b01_1": "何因緣故如來得阿耨多羅三藐三菩提？」",
    "T15n0647_003:0720b02_2": "智輪童子答言：「世尊！",
    "T15n0647_003:0720b02_3": "一切眾生自體性故，多陀阿伽度、阿羅呵、三藐三佛陀。」",
    "T15n0647_003:0720b04_0": "爾時，世尊復更重問智輪童子言：「智輪！",
    "T15n0647_003:0720b04_1": "汝意云何？",
    "T15n0647_003:0720b05_2": "汝知如來智慧云何？」",
    "T15n0647_003:0720b05_3": "智輪童子即答佛言：「一切眾生境界知故，多陀阿伽度、阿羅呵、三藐三佛陀智慧具足。」",
    "T15n0647_003:0720b07_4": "佛告智輪：「汝當知此：如是方便，無量諸佛、如來境界與諸眾生境界一種，若有一切眾生境界即佛境界。",
    "T15n0647_003:0720b09_5": "如是，一切如來境界及以一切眾生境界，是一境界，無二、無別。」",
    "T15n0647_003:0720b12_0": "爾時，智輪大海辯才童子白佛言：「世尊！",
    "T15n0647_003:0720b12_1": "如我解佛所說義趣，知於諸佛不異眾生，一切眾生亦即如來。」",
    "T15n0647_003:0720b14_2": "佛時印可智輪童子言：「善哉，善哉。",
    "T15n0647_003:0720b15_3": "智輪童子！",
    "T15n0647_003:0720b15_4": "汝今善知如來語義。",
    "T15n0647_003:0720b15_5": "又亦曾於過去無量恒河沙等佛、世尊所植眾德本、聞佛所說微妙法門、日夜長修般若波羅蜜，恒於生世得義辯才、得法辯才、得辭辯才、得樂說辯才，為諸眾生問答無礙。」",
    "T15n0647_003:0720b20_0": "爾時，智輪大海辯才童子復白佛言：「世尊！",
    "T15n0647_003:0720b20_1": "云何如來及諸菩薩摩訶薩等，能作如是，得如來智、自在智、不可思議智、不可量智、無等等智、不可數智、阿僧祇智、大智、佛智、一切種智，達了覺知？」",
    "T15n0647_003:0720b24_2": "如是問已，佛即告言：「智輪童子！",
    "T15n0647_003:0720b25_3": "我於般若波羅蜜中不亂心行。",
    "T15n0647_003:0720b25_4": "智輪童子！",
    "T15n0647_003:0720b26_0": "以不亂心行般若故，菩薩摩訶薩能作如是得如來智、自在智、不可思議智、不可量智、無等等智、不可數智、阿僧祇智、佛智、大智、一切種智，如是覺知。」",
    "T15n0647_003:0720b29_1": "智輪童子復白佛言：「世尊！",
    "T15n0647_003:0720c01_0": "云何如來及諸菩薩摩訶薩等，於般若波羅蜜中行，行已亦不捨想不想中行、亦非想證？」",
    "T15n0647_003:0720c03_1": "佛告智輪：「此中菩薩摩訶薩等行般若波羅蜜時，眼中行、色中行、耳中行、聲中行、鼻中行、香中行、舌中行、味中行、身中行、觸中行、意中行、法中行。」",
    "T15n0647_003:0720c06_2": "智輪童子言：「云何眼中行、色中行、耳中行、聲中行、鼻中行、香中行、舌中行、味中行、身中行、觸中行、意中行、法中行？」",
    "T15n0647_003:0720c09_3": "佛言：「智輪！",
    "T15n0647_003:0720c09_4": "菩薩摩訶薩眼色中行，當知此眼為色作礙；耳為聲礙、鼻為香礙、舌為味礙、身為觸礙、意為法礙。」",
    "T15n0647_003:0720c11_5": "智輪言：「云何眼為色礙，乃至云何意為法礙？」",
    "T15n0647_003:0720c12_6": "佛言：「智輪！",
    "T15n0647_003:0720c13_0": "眼緣色故，心生歡喜、或生苦惱、或生捨受；心取著故，起貪、瞋、癡，因緣和合，造身、口、意種種諸業；造此業已，生於地獄、餓鬼、畜生、及阿修羅、天、人六道為依止處。",
    "T15n0647_003:0720c16_1": "彼中眼、色果報出生，受此報故，愚癡之人於當來世苦惱增廣。",
    "T15n0647_003:0720c18_2": "如是去來循環不息，以是果故，眾苦不斷。",
    "T15n0647_003:0720c19_3": "何以故？",
    "T15n0647_003:0720c19_4": "於流轉中不見出道。",
    "T15n0647_003:0720c19_5": "凡夫眾生愚癡顛倒，不知如是耳因緣聲，乃至不知意因緣法，廣說如上。",
    "T15n0647_003:0720c21_6": "「智慧之人應當至心諦觀：『此眼，眼為是誰？",
    "T15n0647_003:0720c22_7": "何者是眼？』",
    "T15n0647_003:0720c22_8": "推覓眼義及非眼義；如是，色義、色非色義，乃至耳、聲、鼻、香、舌、味、身、觸、意、法義及非義，一切皆覓都無所見。",
    "T15n0647_003:0720c25_9": "智者如是諦思惟已，眼義不見、非眼義亦不見、眼非眼義一切不見，乃至色義不見、非色義亦不見、色非色義一切不見；如是，耳、聲、鼻、香、舌、味、身、觸、意、法，如是法義不見、非法義亦不見、法非法義亦復不見。",
    "T15n0647_003:0720c29_10": "「時彼行人不見眼、已離於眼義、亦復不見是眼非眼，不見是色、不見離色、亦復不見是色非色；如是，耳非耳、耳非非耳，聲非聲、聲非非聲，鼻非鼻、鼻非非鼻，香非香、香非非香，舌非舌、舌非非舌，味非味、味非非味，身非身、身非非身，觸非觸、觸非非觸，意非意、意非非意，法非法、法非非法。",
    "T15n0647_003:0721a07_11": "「又復，眼者不覺、非眼者亦不覺、眼非眼亦不覺；如是，色不覺、非色亦不覺、色非色亦不覺，耳不覺、非耳亦不覺、耳非耳亦不覺，聲不覺、非聲亦不覺、聲非聲亦不覺，鼻不覺、非鼻亦不覺、鼻非鼻亦不覺，香不覺、非香亦不覺、香非香亦不覺，舌不覺、非舌亦不覺、舌非舌亦不覺，味不覺、非味亦不覺、味非味亦不覺，身不覺、非身亦不覺、身非身亦不覺，觸不覺、非觸亦不覺、觸非觸亦不覺，意不覺、非意亦不覺、意非意亦不覺，法不覺、非法亦不覺、法非法亦不覺。",
    "T15n0647_003:0721a17_12": "「如是，捨離眼因緣故則色不生，色不生故離眼及色，既離眼、色，則無有愛及以不愛。",
    "T15n0647_003:0721a19_13": "如是，離於愛、不愛故，何處更有愛、不愛生？",
    "T15n0647_003:0721a20_14": "離愛、不愛故，無和合；和合無故，名為不著，亦名無礙，當知即是無障礙智。",
    "T15n0647_003:0721a21_15": "云何名為無障礙智？",
    "T15n0647_003:0721a22_16": "無礙智者，無量一切眾生眼，如是一切智眼，無量一切眾生色，如是一切智色。",
    "T15n0647_003:0721a24_17": "如是，一切眾生眼者，一切智眼者；一切眾生色者，一切智色者；此二種法是一無異。",
    "T15n0647_003:0721a26_18": "此非覺故，如是，耳、聲、乃至鼻、香、舌、味、身、觸、意、法一切不生。",
    "T15n0647_003:0721a27_19": "因緣離故則無有愛；無有愛故，法中不行；法不行故，故無障礙；離障礙故，無有染著；無染著故，是故離障；以離障故，無礙智生。",
    "T15n0647_003:0721b01_20": "智因緣故，無量一切眾生心，如是一切智心，無量一切眾生法，如是一切智法；如是，一切眾生心、一切智心，如是一切眾生法、一切智法，此二種法是一無異。",
    "T15n0647_003:0721b04_21": "「智輪童子！",
    "T15n0647_003:0721b05_22": "般若波羅蜜中如是行，非想中行、亦非離想中行，非想中證、亦非離想中證。",
    "T15n0647_003:0721b06_23": "智輪童子！",
    "T15n0647_003:0721b07_24": "此名一切眾生心、一切眾生法、一切智心、一切智法平等智相。」",
    "T15n0647_003:0721b09_0": "爾時，智輪大海辯才童子白佛言：「世尊！",
    "T15n0647_003:0721b09_1": "無生法者，如來眼、耳、鼻、舌、身、意，此六種識，其義云何？」",
    "T15n0647_003:0721b11_2": "佛告智輪言：「無生者，眼識等空，本無有物。",
    "T15n0647_003:0721b12_0": "其中推覔一箇物無，是故不生；以不生故，故空無物。",
    "T15n0647_003:0721b13_1": "「智輪童子！",
    "T15n0647_003:0721b13_2": "譬如虛空本來不生，不生故，無滅；滅無故，無物；可離故，名虛空。",
    "T15n0647_003:0721b14_3": "如是，一切眾生、一切眾生法亦不生；不生故，無滅；亦無離物故，一切眾生、一切眾生法猶如虛空，一種無異。",
    "T15n0647_003:0721b17_4": "「智輪童子！",
    "T15n0647_003:0721b17_5": "一切眾生、一切眾生法猶如虛空，不生、不滅，不動、不亂，非彼、非此，不染煩惱、非寂滅離。",
    "T15n0647_003:0721b19_6": "如是，不生、不滅，不動、不亂，非彼、非此，不染煩惱、非寂滅離，非一、非異，虛空如是。",
    "T15n0647_003:0721b21_7": "「智輪童子！",
    "T15n0647_003:0721b21_8": "一切眾生、一切眾生法，不生、不滅，非動、非亂，非彼、非此，不染煩惱、非寂滅離。",
    "T15n0647_003:0721b23_9": "如是，過去、當來、現在諸佛、如來，非生、非滅，不動、不亂，非彼、非此，不染煩惱、非寂滅離。",
    "T15n0647_003:0721b25_10": "此名法住、亦名法行，如如非異、如如非不異，如如湛然常住，無有遷動，同一法界。」",
    "T15n0647_003:0721b28_0": "爾時，智輪大海辯才童子復白佛言：「世尊！",
    "T15n0647_003:0721b28_1": "幾許如來已過於世？」",
    "T15n0647_003:0721b29_2": "佛告智輪童子：「如恒河沙等。」",
    "T15n0647_003:0721c01_3": "智輪又問：「幾許如來當來出生？」",
    "T15n0647_003:0721c01_4": "佛言：「智輪！",
    "T15n0647_003:0721c02_5": "如恒河沙。」",
    "T15n0647_003:0721c02_6": "智輪又問：「幾許如來現在說法？」",
    "T15n0647_003:0721c03_7": "佛言：「智輪童子！",
    "T15n0647_003:0721c03_8": "亦如恒河沙等。」",
    "T15n0647_003:0721c03_9": "智輪童子重白佛言：「世尊！",
    "T15n0647_003:0721c04_10": "過去如來已入涅槃，實難再覩；當來諸佛未出世間，不可預見；現在世尊正住教化，未入涅槃。",
    "T15n0647_003:0721c06_11": "彼佛如如，非異如如、非不異如如，常恒、常常、住不異法，其義云何？」",
    "T15n0647_003:0721c07_12": "作是問已，佛答：「智輪！",
    "T15n0647_003:0721c08_13": "此是佛智。",
    "T15n0647_003:0721c08_14": "智輪！",
    "T15n0647_003:0721c08_15": "當知如是言說是世間法、非第一義。",
    "T15n0647_003:0721c09_16": "真如法中有是言說，亦非言說所可覺知，是佛智力之所知覺。",
    "T15n0647_003:0721c11_17": "智輪童子！",
    "T15n0647_003:0721c11_18": "此名佛智。",
    "T15n0647_003:0721c11_19": "「云何力智？",
    "T15n0647_003:0721c11_20": "如一切眾生平等故，一切法平等；一切法平等故，一切眾生平等如如。",
    "T15n0647_003:0721c13_21": "不異如如、非不異如如，此名菩薩摩訶薩第一如來力；是力因緣故，處、非處如實知。",
    "T15n0647_003:0721c15_22": "云何名為是處、非處？",
    "T15n0647_003:0721c15_23": "有因緣處此名為處，離於因緣是名非處。",
    "T15n0647_003:0721c16_24": "「又復，智輪童子！",
    "T15n0647_003:0721c17_25": "於汝意云何？",
    "T15n0647_003:0721c17_26": "如過去世已皆盡滅，不可得見、不可得知；過去眾生造三業行亦復過去，為有、為無？」",
    "T15n0647_003:0721c19_27": "智輪童子答佛言：「有。」",
    "T15n0647_003:0721c19_28": "佛告智輪：「汝意云何？",
    "T15n0647_003:0721c20_29": "當來世中諸法未生，不可得見、不可得知、無有一物。",
    "T15n0647_003:0721c21_30": "彼當來中三種行業眾生有不？」",
    "T15n0647_003:0721c22_31": "智輪童子答佛言：「有。」",
    "T15n0647_003:0721c22_32": "佛告智輪：「汝意云何？",
    "T15n0647_003:0721c23_33": "現在世中現有眾生可見、可知，彼三業行眾生有不？」",
    "T15n0647_003:0721c24_34": "智輪童子答佛言：「有。」",
    "T15n0647_003:0721c24_35": "佛告：「智輪！",
    "T15n0647_003:0721c25_0": "云何為有？」",
    "T15n0647_003:0721c25_1": "智輪童子言：「世尊！",
    "T15n0647_003:0721c25_2": "過去之世雖復滅謝，然諸眾生所造三種業行不亡；又復，當來雖復未有、未生、未見，不覺、不知，以因緣故，未來世中有三業行；今現在世因緣起故、眾生生故、三業作故，如是種種有諸業行。」",
    "T15n0647_003:0722a01_3": "佛言：「如是。",
    "T15n0647_003:0722a01_4": "智輪童子！",
    "T15n0647_003:0722a01_5": "過去世中一切種智故，有過去佛；當來世中一切種智故，有當來佛；現在世中一切種智諸因緣故，現在有佛。",
    "T15n0647_003:0722a04_0": "「又復，云何是處、非處離依止故，無處、非處？」",
    "T15n0647_003:0722a04_1": "佛言：「智輪童子！",
    "T15n0647_003:0722a05_2": "於汝意云何？",
    "T15n0647_003:0722a05_3": "如過去虛空悉皆盡滅，無去、異去？」",
    "T15n0647_003:0722a06_4": "智輪童子言：「不也。",
    "T15n0647_003:0722a06_5": "世尊！",
    "T15n0647_003:0722a06_6": "何以故？",
    "T15n0647_003:0722a07_7": "離依止故，過去虛空，處、非處盡故、不淨故、不異故、不動不動法故。」",
    "T15n0647_003:0722a08_8": "佛言：「智輪童子！",
    "T15n0647_003:0722a09_9": "於汝意云何？",
    "T15n0647_003:0722a09_10": "如當來虛空未生、未覩、不見、不記？」",
    "T15n0647_003:0722a10_11": "智輪童子言：「不也。",
    "T15n0647_003:0722a10_12": "世尊！",
    "T15n0647_003:0722a10_13": "何以故？",
    "T15n0647_003:0722a10_14": "如是離依止故，處、非處當來不異去，不動不動法故。」",
    "T15n0647_003:0722a12_15": "「如是，現在虛空不盡、不異、不滅、不動不動法。",
    "T15n0647_003:0722a13_16": "智輪童子！",
    "T15n0647_003:0722a13_17": "如是，過去諸佛、如來不依止故，不盡、不去、不異、不滅、不動不動法；如是，當來諸佛、如來不依止故，未生、未有、亦非相隨和合而有非餘處、有非動非動法；如是，現在諸佛、如來住真實行，了達見常，常住不動，是處、非是處如實悉知。",
    "T15n0647_003:0722a18_18": "「智輪童子！",
    "T15n0647_003:0722a18_19": "菩薩摩訶薩當知：此名諸佛第一處力，是力因緣，佛智所覺。」",
    "T15n0647_003:0722a20_20": "智輪童子復白佛言：「世尊！",
    "T15n0647_003:0722a20_21": "一切世間無有能信如來此事。",
    "T15n0647_003:0722a21_22": "又，佛種智猶如虛空，一種無異，不生、不老，不死、不亂，非當來生、非煩惱、非寂滅。",
    "T15n0647_003:0722a23_23": "法界體性真實中住，如如平等，此如是法。",
    "T15n0647_003:0722a24_24": "佛轉法輪，見諸眾生生、老、病、死，故彼處生煩惱寂滅業因、業果。」",
    "T15n0647_003:0722a25_25": "作是問已，佛答智輪童子言：「如是如是。",
    "T15n0647_003:0722a26_26": "智輪童子！",
    "T15n0647_003:0722a26_27": "一切世間無有能信、真實難信，此中唯獨如來證知，又不退轉諸大菩薩摩訶薩等，曾於過去無量佛所植眾德本乃能信此。",
    "T15n0647_003:0722a29_28": "智輪童子！",
    "T15n0647_003:0722b01_0": "此處如是，最大難信。",
    "T15n0647_003:0722b01_1": "若有如來阿耨多羅三藐三菩提覺已如來智、自在智、不可思議智、不可量智、無等等智、不可數智、阿僧祇智、大智、佛智、一切種智，智輪童子！",
    "T15n0647_003:0722b04_2": "此名如來，一切世間不可信。",
    "T15n0647_003:0722b05_3": "如虛空無有異，一切眾生一切法。",
    "T15n0647_003:0722b06_4": "如來說法及轉法輪說於有生，其中亦無有生可說；說於老事亦無有老、說於患事亦無有患、說於死事亦無有死、說於漏事亦無有漏；說非彼生、非彼生事亦復是無；說染煩惱，染事亦無；說於寂滅，寂滅亦無；說於涅槃，亦無眾生入涅槃者。",
    "T15n0647_003:0722b11_5": "智輪童子！",
    "T15n0647_003:0722b11_6": "此是如來，一切世間叵信、難信。",
    "T15n0647_003:0722b12_7": "「一切眾生本無有名，假名故說；本無言語，假說置言；本無文字，假立文字。",
    "T15n0647_003:0722b14_8": "何以故？",
    "T15n0647_003:0722b14_9": "文字句說，一切世間種種差別能得知故，智輪童子！",
    "T15n0647_003:0722b15_10": "是一切法名字句味，一切先無今假說有。",
    "T15n0647_003:0722b16_11": "智輪童子！",
    "T15n0647_003:0722b16_12": "如來法輪亦復如是，先無今有。",
    "T15n0647_003:0722b17_13": "「智輪童子！",
    "T15n0647_003:0722b17_14": "諸佛、如來轉於法輪，為二大事因緣故轉。",
    "T15n0647_003:0722b18_15": "何者是二大事因緣？",
    "T15n0647_003:0722b19_16": "如來世尊轉法輪時，一、眾生加，二者、法加。",
    "T15n0647_003:0722b20_17": "「智輪童子！",
    "T15n0647_003:0722b20_18": "於汝意云何？",
    "T15n0647_003:0722b20_19": "眾生有生，此可說不？」",
    "T15n0647_003:0722b21_20": "智輪童子言：「不也。",
    "T15n0647_003:0722b21_21": "世尊！」",
    "T15n0647_003:0722b21_22": "時佛復告智輪童子：「於汝意云何？",
    "T15n0647_003:0722b22_23": "若諸眾生是不生者，法是可生，可說以不？」",
    "T15n0647_003:0722b23_24": "智輪童子言：「不也。",
    "T15n0647_003:0722b23_25": "世尊！」",
    "T15n0647_003:0722b24_0": "佛告智輪童子：「眾生名離因緣，眾生相亦非生；眾生相非生故，一切法、一切法相亦復不生，此不生法名一切智。",
    "T15n0647_003:0722b26_1": "以是一切智慧力故，聞於釋迦如來名已，此三千大千世界六種震動；當於是時十方一切諸佛剎土悉皆震動，如是世界諸佛眾中出，大蓮華各各遍覆。",
    "T15n0647_003:0722c01_0": "「智輪童子！",
    "T15n0647_003:0722c01_1": "無量一切眾生眼如是一切智眼、無量一切眾生色如是一切智色。",
    "T15n0647_003:0722c02_2": "如是，一切眾生眼，一切智眼；如是，一切眾生色，一切智色；此之二種當知是一非二。",
    "T15n0647_003:0722c04_3": "「法界如是，一切眾生受、一切眾生想、一切眾生行、一切眾生識、一切眾生名，此名如來名。",
    "T15n0647_003:0722c06_4": "無量一切眾生色入於色陰，名如來色，此色名一切智、亦名一切見、亦名一切識、一切智。",
    "T15n0647_003:0722c08_5": "是故，一切種智不取智相、亦不著智，是名一切智、亦名一切識、亦名一切見佛眼。",
    "T15n0647_003:0722c10_6": "「如是，見一切色亦不取相：『我眼能見彼。』",
    "T15n0647_003:0722c11_7": "如是，色乃至心法、識亦如是，如來不作是念：『是非識。』",
    "T15n0647_003:0722c12_8": "不如是念：『是我識。』",
    "T15n0647_003:0722c13_9": "何以故？",
    "T15n0647_003:0722c13_10": "眼非覺故、色非覺故，亦非覺事，乃至非覺心故、非覺法故。",
    "T15n0647_003:0722c14_11": "一切眼見事，如來見者一切知見；耳中一切響應者，一切聲聞；鼻中一切氣熏者，一切香嗅；舌中一切甞者，一切味知；身中一切摩觸者，一切覺知；意中一切識緣者，一切法得。",
    "T15n0647_003:0722c18_12": "「又復，如來如是念者：『眼中一切諸色皆見、眼中一切諸聲皆聞、眼中一切諸香皆嗅、眼中一切諸味皆甞、眼中一切諸觸皆覺、眼中一切諸法皆緣。』",
    "T15n0647_003:0722c21_13": "如是，智輪！",
    "T15n0647_003:0722c22_14": "如來心中一切色見、一切聲聞、一切香嗅、一切味甞、一切觸覺、一切法緣，一切眾生順故，一切種智能如是作智因緣故。",
    "T15n0647_003:0722c24_15": "智輪童子！",
    "T15n0647_003:0722c25_16": "如是方便，當知如來亦一切智、亦一切見、亦一切識。」",
    "T15n0647_003:0722c27_0": "爾時，智輪大海辯才童子白佛言：「世尊！",
    "T15n0647_003:0722c27_1": "如我解佛所說義趣，眼亦如來一切種智、色亦如來一切種智；如是，耳、聲、鼻、香、舌、味、身、觸、意、法亦悉如來一切種智。",
    "T15n0647_003:0723a01_2": "是故，如來一切識、一切見、一切智。」",
    "T15n0647_003:0723a03_0": "爾時，佛告智輪大海辯才童子言：「善男子！",
    "T15n0647_003:0723a03_1": "汝見如來一切身、一切智、法平等智，何者是因緣？",
    "T15n0647_003:0723a05_2": "菩薩摩訶薩一切眾生眼智、眼煩惱智、眼寂滅智、眼煩惱寂滅智，耳智、耳煩惱智、耳寂滅智、耳煩惱寂滅智，鼻智、鼻煩惱智、鼻寂滅智、鼻煩惱寂滅智，舌智、舌煩惱智、舌寂滅智、舌煩惱寂滅智，身智、身煩惱智、身寂滅智、身煩惱寂滅智，意智、意煩惱智、意寂滅智、意煩惱寂滅智。」",
    "T15n0647_003:0723a11_3": "佛說是經已，一切比丘、一切菩薩，天、人、阿修羅、乾闥婆一切大眾，聞佛說法，歡喜奉行。",
    "T15n0647_003:0723a14_0": "力莊嚴三昧經卷下"
}