[
    {
        "source_sentence": "福蓋正行所集經卷第八",
        "from": "T32n1671_008:0733c18_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_008:0733c20_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T32n1671_008:0733c21_0",
        "context_with_next_sentence": true
    },
    {
        "source_sentence": "宣梵大師賜紫沙門臣日稱等奉　詔譯佛言：",
        "from": "T32n1671_008:0733c24_2",
        "context_with_next_sentence": true
    },
    {
        "source_sentence": "「大王！",
        "from": "T32n1671_008:0733c24_6",
        "context_with_next_sentence": true
    },
    {
        "source_sentence": "當知世間一切眾生，由淨施故所受福報，冤不能壞，設百千人亦不能奪，隨所至處福為前導，乃至他世福亦如是，猶如伴侶常所隨逐。",
        "from": "T32n1671_008:0733c27_5",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T32n1671_008:0733c27_15",
        "context_with_next_sentence": true
    },
    {
        "source_sentence": "「由先世積集，　　廣大諸福行，",
        "from": "T32n1671_008:0733c28_0",
        "context_with_next_sentence": true
    },
    {
        "source_sentence": "今得為人王，　　具吉祥尊貴。",
        "from": "T32n1671_008:0733c29_13",
        "context_with_next_sentence": true
    },
    {
        "source_sentence": "百千諸營從，　　住立於王前，",
        "from": "T32n1671_008:0734a01_0",
        "context_with_next_sentence": true
    },
    {
        "source_sentence": "福力所攝故，　　瞻仰咸悚慄。",
        "from": "T32n1671_008:0734a02_13",
        "context_with_next_sentence": true
    },
    {
        "source_sentence": "當知彼福業，　　如眼腹手足，",
        "from": "T32n1671_008:0734a03_0",
        "context_with_next_sentence": true
    },
    {
        "source_sentence": "常愛護任持，　　令相續不斷。",
        "from": "T32n1671_008:0734a04_13",
        "context_with_next_sentence": true
    },
    {
        "source_sentence": "我昔修施行，　　一切皆能捨，",
        "from": "T32n1671_008:0734a05_0",
        "context_with_next_sentence": true
    },
    {
        "source_sentence": "唯留於一象，　　隨意乘所往。",
        "from": "T32n1671_008:0734a06_13",
        "context_with_next_sentence": true
    },
    {
        "source_sentence": "樂依止山林，　　修習諸禪定，",
        "from": "T32n1671_008:0734a07_0",
        "context_with_next_sentence": true
    },
    {
        "source_sentence": "時彼諸人民，　　皆悉來相從，",
        "from": "T32n1671_008:0734a08_0",
        "context_with_next_sentence": true
    },
    {
        "source_sentence": "或手執白拂，　　或持於傘蓋，",
        "from": "T32n1671_008:0734a09_0",
        "context_with_next_sentence": true
    },
    {
        "source_sentence": "及以諸茵蓐，　　所至敷床座。",
        "from": "T32n1671_008:0734a10_13",
        "context_with_next_sentence": true
    },
    {
        "source_sentence": "彼各白王言，　　我等無福慧，",
        "from": "T32n1671_008:0734a11_0",
        "context_with_next_sentence": true
    },
    {
        "source_sentence": "今願咸親近，　　同修諸善行。",
        "from": "T32n1671_008:0734a12_13",
        "context_with_next_sentence": true
    },
    {
        "source_sentence": "福為最勝財，　　常得真實樂，",
        "from": "T32n1671_008:0734a13_0",
        "context_with_next_sentence": true
    },
    {
        "source_sentence": "福為第一親，　　引至安隱處。",
        "from": "T32n1671_008:0734a14_13",
        "context_with_next_sentence": true
    },
    {
        "source_sentence": "福如如意寶，　　置於己掌中，",
        "from": "T32n1671_008:0734a15_0",
        "context_with_next_sentence": true
    },
    {
        "source_sentence": "作最上吉祥，　　所願皆成就。",
        "from": "T32n1671_008:0734a16_13",
        "context_with_next_sentence": true
    },
    {
        "source_sentence": "具殊妙色相，　　受五欲快樂，",
        "from": "T32n1671_008:0734a17_0",
        "context_with_next_sentence": true
    },
    {
        "source_sentence": "語言人樂聞，　　善巧極明了。",
        "from": "T32n1671_008:0734a18_13",
        "context_with_next_sentence": true
    },
    {
        "source_sentence": "壽命得長久，　　安隱無憂惱，",
        "from": "T32n1671_008:0734a19_0",
        "context_with_next_sentence": true
    },
    {
        "source_sentence": "一切諸眾生，　　見之若親友。",
        "from": "T32n1671_008:0734a20_13",
        "context_with_next_sentence": true
    },
    {
        "source_sentence": "」若諸有情，於勝福田順其正理專注而施，決定此生現得富饒相應福報。",
        "from": "T32n1671_008:0734a22_11",
        "context_with_next_sentence": true
    },
    {
        "source_sentence": "如金鬘夫人，聞佛功德心生讚仰，以己先有微妙金鬘奉上如來。",
        "from": "T32n1671_008:0734a24_2",
        "context_with_next_sentence": true
    },
    {
        "source_sentence": "又善思王女，以妙飲食供養尊者須菩提。",
        "from": "T32n1671_008:0734a25_1",
        "context_with_next_sentence": true
    },
    {
        "source_sentence": "又脩髮婆羅門女，自剪首髮以鬻其直，飯彼尊者大迦旃延，髮復如故。",
        "from": "T32n1671_008:0734a26_12",
        "context_with_next_sentence": true
    },
    {
        "source_sentence": "是三女人由淨施故，現身皆得為國之后。",
        "from": "T32n1671_008:0734a27_11",
        "context_with_next_sentence": true
    },
    {
        "source_sentence": "又福嚴長者，躬往請佛及諸羅漢，就舍營齋，庫藏復溢；",
        "from": "T32n1671_008:0734a28_16",
        "context_with_next_sentence": true
    },
    {
        "source_sentence": "如牧牛女，持旃檀香；",
        "from": "T32n1671_008:0734a29_6",
        "context_with_next_sentence": true
    },
    {
        "source_sentence": "及田舍女，以麥䅌花供養佛塔，皆得生天。",
        "from": "T32n1671_008:0734b01_6",
        "context_with_next_sentence": true
    },
    {
        "source_sentence": "如是得受現報因緣，如《勝軍王經》所說。",
        "from": "T32n1671_008:0734b02_4",
        "context_with_next_sentence": true
    },
    {
        "source_sentence": "佛住舍衛城，時勝軍大王末利夫人始生一女，具十八種極醜之狀。",
        "from": "T32n1671_008:0734b03_13",
        "context_with_next_sentence": true
    },
    {
        "source_sentence": "年漸長大，當求所適，彼諸貴族不樂為姻，其下種姓王意不許。",
        "from": "T32n1671_008:0734b05_2",
        "context_with_next_sentence": true
    },
    {
        "source_sentence": "時有外國一長者子久住此城，費用皆盡，俜伶周行，未有所偶。",
        "from": "T32n1671_008:0734b06_11",
        "context_with_next_sentence": true
    },
    {
        "source_sentence": "臣吏白王，即可其請。",
        "from": "T32n1671_008:0734b07_1",
        "context_with_next_sentence": true
    },
    {
        "source_sentence": "王乃召對而謂之曰：",
        "from": "T32n1671_008:0734b07_10",
        "context_with_next_sentence": true
    },
    {
        "source_sentence": "「我有長女，納卿為婿。",
        "from": "T32n1671_008:0734b08_1",
        "context_with_next_sentence": true
    },
    {
        "source_sentence": "若相從者，永終富貴。",
        "from": "T32n1671_008:0734b08_11",
        "context_with_next_sentence": true
    },
    {
        "source_sentence": "設欲還國，亦可偕往。",
        "from": "T32n1671_008:0734b09_1",
        "context_with_next_sentence": true
    },
    {
        "source_sentence": "」時彼王女，即以上妙珍奇雜寶嚴飾其身而以妻之，及與無數種種財物。",
        "from": "T32n1671_008:0734b10_13",
        "context_with_next_sentence": true
    },
    {
        "source_sentence": "時長者子即娶為婦，未久之間同歸本國。",
        "from": "T32n1671_008:0734b11_12",
        "context_with_next_sentence": true
    },
    {
        "source_sentence": "既至家已，彼諸親族求見設禮。",
        "from": "T32n1671_008:0734b12_6",
        "context_with_next_sentence": true
    },
    {
        "source_sentence": "長者子曰：",
        "from": "T32n1671_008:0734b12_11",
        "context_with_next_sentence": true
    },
    {
        "source_sentence": "「我妻王女，觀何容易。",
        "from": "T32n1671_008:0734b13_1",
        "context_with_next_sentence": true
    },
    {
        "source_sentence": "若須見者，必當擇日。",
        "from": "T32n1671_008:0734b13_11",
        "context_with_next_sentence": true
    },
    {
        "source_sentence": "」後諸親屬復至其家，長者子言：",
        "from": "T32n1671_008:0734b14_6",
        "context_with_next_sentence": true
    },
    {
        "source_sentence": "「却後七日，出城花園，於彼相見。",
        "from": "T32n1671_008:0734b15_1",
        "context_with_next_sentence": true
    },
    {
        "source_sentence": "」眾復審曰：",
        "from": "T32n1671_008:0734b15_7",
        "context_with_next_sentence": true
    },
    {
        "source_sentence": "「此言決定。",
        "from": "T32n1671_008:0734b15_13",
        "context_with_next_sentence": true
    },
    {
        "source_sentence": "若不往者，我當罰錢五十萬數。",
        "from": "T32n1671_008:0734b16_5",
        "context_with_next_sentence": true
    },
    {
        "source_sentence": "」至七日已，彼長者子具辦種種美妙飲食，先取一分置其房中，白婦知已，固鏁其門。",
        "from": "T32n1671_008:0734b18_3",
        "context_with_next_sentence": true
    },
    {
        "source_sentence": "時長者子齎其所罰及諸飲食，往彼園中。",
        "from": "T32n1671_008:0734b19_2",
        "context_with_next_sentence": true
    },
    {
        "source_sentence": "是時眾人在園，遙見彼長者子乃只獨來，咸相謂曰：",
        "from": "T32n1671_008:0734b20_6",
        "context_with_next_sentence": true
    },
    {
        "source_sentence": "「是人誕妄，不依先議。",
        "from": "T32n1671_008:0734b20_17",
        "context_with_next_sentence": true
    },
    {
        "source_sentence": "」既至園已，白親屬曰：",
        "from": "T32n1671_008:0734b21_6",
        "context_with_next_sentence": true
    },
    {
        "source_sentence": "「幸無見怒。",
        "from": "T32n1671_008:0734b21_12",
        "context_with_next_sentence": true
    },
    {
        "source_sentence": "願輸所罰。",
        "from": "T32n1671_008:0734b21_17",
        "context_with_next_sentence": true
    },
    {
        "source_sentence": "」眾曰：",
        "from": "T32n1671_008:0734b21_21",
        "context_with_next_sentence": true
    },
    {
        "source_sentence": "「子妻尊崇，藏於深室，日月之光尚不令見，豈況我曹何能得覩！",
        "from": "T32n1671_008:0734b23_6",
        "context_with_next_sentence": true
    },
    {
        "source_sentence": "」時彼王女即自嗟念：",
        "from": "T32n1671_008:0734b23_16",
        "context_with_next_sentence": true
    },
    {
        "source_sentence": "「我雖年少，形容極醜。",
        "from": "T32n1671_008:0734b24_7",
        "context_with_next_sentence": true
    },
    {
        "source_sentence": "是何惡業招斯鄙陋？",
        "from": "T32n1671_008:0734b24_16",
        "context_with_next_sentence": true
    },
    {
        "source_sentence": "」厲聲歎曰：",
        "from": "T32n1671_008:0734b25_2",
        "context_with_next_sentence": true
    },
    {
        "source_sentence": "「苦哉苦哉！",
        "from": "T32n1671_008:0734b25_8",
        "context_with_next_sentence": true
    },
    {
        "source_sentence": "使其丈夫受多慚恥，常作虛言及遭譴罰。",
        "from": "T32n1671_008:0734b26_5",
        "context_with_next_sentence": true
    },
    {
        "source_sentence": "如斯處世，雖活奚為？",
        "from": "T32n1671_008:0734b26_15",
        "context_with_next_sentence": true
    },
    {
        "source_sentence": "」即以繒帶自經其頸。",
        "from": "T32n1671_008:0734b27_5",
        "context_with_next_sentence": true
    },
    {
        "source_sentence": "時守宅神見是事已，謂：",
        "from": "T32n1671_008:0734b27_16",
        "context_with_next_sentence": true
    },
    {
        "source_sentence": "「此王女我當釋之，保全其命使無中夭。",
        "from": "T32n1671_008:0734b28_14",
        "context_with_next_sentence": true
    },
    {
        "source_sentence": "」當知世尊無盡大悲，常樂救度彼彼有情，每作是念：",
        "from": "T32n1671_008:0734b29_19",
        "context_with_next_sentence": true
    },
    {
        "source_sentence": "我今當於何等眾生，為說法要令生信解？",
        "from": "T32n1671_008:0734c01_17",
        "context_with_next_sentence": true
    },
    {
        "source_sentence": "我今當於何等眾生，令彼洗除貪欲垢穢？",
        "from": "T32n1671_008:0734c02_17",
        "context_with_next_sentence": true
    },
    {
        "source_sentence": "我今當於何等眾生，令彼息除嗔恚過患？",
        "from": "T32n1671_008:0734c03_17",
        "context_with_next_sentence": true
    },
    {
        "source_sentence": "我今當於何等眾生，令彼滅除愚癡暗鈍？",
        "from": "T32n1671_008:0734c04_17",
        "context_with_next_sentence": true
    },
    {
        "source_sentence": "我今當於何等眾生，令彼增長一切善根？",
        "from": "T32n1671_008:0734c05_17",
        "context_with_next_sentence": true
    },
    {
        "source_sentence": "我今當於何等眾生，令彼出離生死淤泥？",
        "from": "T32n1671_008:0734c06_17",
        "context_with_next_sentence": true
    },
    {
        "source_sentence": "我今當於何等眾生，令彼超越輪迴苦海？",
        "from": "T32n1671_008:0734c07_17",
        "context_with_next_sentence": true
    },
    {
        "source_sentence": "我今當於何等眾生，令彼解脫煩惱結縛？",
        "from": "T32n1671_008:0734c08_17",
        "context_with_next_sentence": true
    },
    {
        "source_sentence": "我今當於何等眾生，令彼拔除惡慧毒箭？",
        "from": "T32n1671_008:0734c09_17",
        "context_with_next_sentence": true
    },
    {
        "source_sentence": "我今當於何等眾生，截四瀑流，令至彼岸？",
        "from": "T32n1671_008:0734c10_18",
        "context_with_next_sentence": true
    },
    {
        "source_sentence": "我今當於何等眾生，令免三塗種種楚毒？",
        "from": "T32n1671_008:0734c11_17",
        "context_with_next_sentence": true
    },
    {
        "source_sentence": "我今當於何等眾生，施其法水，令除渴愛？",
        "from": "T32n1671_008:0734c12_18",
        "context_with_next_sentence": true
    },
    {
        "source_sentence": "我今當於何等眾生，令彼厭患境界癰疽？",
        "from": "T32n1671_008:0734c13_17",
        "context_with_next_sentence": true
    },
    {
        "source_sentence": "我今當於何等眾生，令破無始無明卵㲉？",
        "from": "T32n1671_008:0734c14_17",
        "context_with_next_sentence": true
    },
    {
        "source_sentence": "我今當於何等眾生，令彼摧伏我慢高山？",
        "from": "T32n1671_008:0734c15_17",
        "context_with_next_sentence": true
    },
    {
        "source_sentence": "我今當於何等眾生，令遠諸惡，著慚愧衣？",
        "from": "T32n1671_008:0734c16_18",
        "context_with_next_sentence": true
    },
    {
        "source_sentence": "我今當於何等眾生，令彼具修戒定慧學？",
        "from": "T32n1671_008:0734c17_17",
        "context_with_next_sentence": true
    },
    {
        "source_sentence": "我今當於何等眾生，令達諸法，心得自在？",
        "from": "T32n1671_008:0734c18_18",
        "context_with_next_sentence": true
    },
    {
        "source_sentence": "我今當於何等眾生，令彼獲得清淨智眼？",
        "from": "T32n1671_008:0734c19_17",
        "context_with_next_sentence": true
    },
    {
        "source_sentence": "我今當於何等眾生，令彼越入大解脫門？",
        "from": "T32n1671_008:0734c20_17",
        "context_with_next_sentence": true
    },
    {
        "source_sentence": "我今當於何等眾生，令彼發起大菩提心？",
        "from": "T32n1671_008:0734c21_17",
        "context_with_next_sentence": true
    },
    {
        "source_sentence": "我今當於何等眾生，以菩提鬘而繫其首？",
        "from": "T32n1671_008:0734c22_17",
        "context_with_next_sentence": true
    },
    {
        "source_sentence": "「我今當令勝軍王女，易醜陋形，得如所願。",
        "from": "T32n1671_008:0734c23_19",
        "context_with_next_sentence": true
    },
    {
        "source_sentence": "」是為世尊剎那剎那，念念觀察一切眾生，或近或遠、或多或少、或勝或劣、上中下性，皆能救度。",
        "from": "T32n1671_008:0734c26_2",
        "context_with_next_sentence": true
    },
    {
        "source_sentence": "慧眼悉見，無有遺餘。",
        "from": "T32n1671_008:0734c26_12",
        "context_with_next_sentence": true
    },
    {
        "source_sentence": "如有頌云：",
        "from": "T32n1671_008:0734c26_17",
        "context_with_next_sentence": true
    },
    {
        "source_sentence": "佛不捨眾生，　　遠近皆化度，",
        "from": "T32n1671_008:0734c27_0",
        "context_with_next_sentence": true
    },
    {
        "source_sentence": "如果成熟時，　　自然生甘味。",
        "from": "T32n1671_008:0734c28_13",
        "context_with_next_sentence": true
    },
    {
        "source_sentence": "是故牟尼尊，　　冤親唯一想，",
        "from": "T32n1671_008:0734c29_0",
        "context_with_next_sentence": true
    },
    {
        "source_sentence": "利樂諸眾生，　　亦不希其報。",
        "from": "T32n1671_008:0735a01_13",
        "context_with_next_sentence": true
    },
    {
        "source_sentence": "爾時世尊先為攝化裸形外道尼乾子故，現大人相坐寶蓮華、身被紅衣，如日初出，色相寂靜，安住威儀，猶若金山舒光無極，處於無數人天大會，如眾星中現其滿月，亦如天宮寶多羅樹微風徐動，人樂依止，如珊瑚株寶華莊嚴，如金盤中然大燈炬，如白香象入尼連河，為金蓮華蕋塵所坌，亦如春時羯尼迦樹開發金華，眾所愛樂。",
        "from": "T32n1671_008:0735a09_10",
        "context_with_next_sentence": true
    },
    {
        "source_sentence": "善能調御一切有情，入諸惡趣不生疲厭，遊化善道、善說諸法，皆使發心得安隱樂。",
        "from": "T32n1671_008:0735a11_7",
        "context_with_next_sentence": true
    },
    {
        "source_sentence": "由諸有情無始已來，相續造作貪嗔癡等種種惡行，若冤若親及非冤親，平等憐慜猶若一子，皆令出離輪迴險難，如日破暗令盡無餘。",
        "from": "T32n1671_008:0735a14_10",
        "context_with_next_sentence": true
    },
    {
        "source_sentence": "是時世尊以一切智聲為彼外道略說法要：",
        "from": "T32n1671_008:0735a15_9",
        "context_with_next_sentence": true
    },
    {
        "source_sentence": "當知世間動不動法，以智了達皆悉空寂，由虛妄心迷真實見，自性涅盤本來清淨。",
        "from": "T32n1671_008:0735a17_10",
        "context_with_next_sentence": true
    },
    {
        "source_sentence": "彼聞是說心得開悟，則能斷除堅執我慢，譬如師子發聲震吼，自然而能裂其巨石。",
        "from": "T32n1671_008:0735a19_8",
        "context_with_next_sentence": true
    },
    {
        "source_sentence": "時彼如來摧彼異見，論義為勝，現大神通上昇阿迦尼吒天，其中所有一切眾生皆悉稱讚佛之功德，一切世間無能勝者。",
        "from": "T32n1671_008:0735a22_4",
        "context_with_next_sentence": true
    },
    {
        "source_sentence": "又復顯現最勝離垢無見頂相，烏瑟尼沙右旋紺青潤澤可愛，復放眉間白毫相光如秋滿月。",
        "from": "T32n1671_008:0735a24_6",
        "context_with_next_sentence": true
    },
    {
        "source_sentence": "是為如來第一功德，非同梵天小善所感，是佛利他大悲所起。",
        "from": "T32n1671_008:0735a25_14",
        "context_with_next_sentence": true
    },
    {
        "source_sentence": "設諸眾生如微塵聚住正思惟，無能測彼。",
        "from": "T32n1671_008:0735a26_13",
        "context_with_next_sentence": true
    },
    {
        "source_sentence": "烏瑟尼沙非剛非柔、非成非壞、非忩非暇、非動非靜、非速非緩、非強非弱、非沈非掉、非夷非險、非諍非默、非合非散、非著非離、非勤非懈、非慮非度、非病非惱，一切眾生平等共有最勝吉祥第一功德。",
        "from": "T32n1671_008:0735b02_6",
        "context_with_next_sentence": true
    },
    {
        "source_sentence": "時彼外道心淨信解，於佛法中得安隱住。",
        "from": "T32n1671_008:0735b03_6",
        "context_with_next_sentence": true
    },
    {
        "source_sentence": "是時王女處其室中，蒙佛光照，心安泰然，即作是念：",
        "from": "T32n1671_008:0735b04_12",
        "context_with_next_sentence": true
    },
    {
        "source_sentence": "「今佛在世利樂眾生，有厄難者皆蒙濟度。",
        "from": "T32n1671_008:0735b05_11",
        "context_with_next_sentence": true
    },
    {
        "source_sentence": "唯願世尊！",
        "from": "T32n1671_008:0735b05_16",
        "context_with_next_sentence": true
    },
    {
        "source_sentence": "不捨大悲，哀愍覆護，現身我前。",
        "from": "T32n1671_008:0735b06_11",
        "context_with_next_sentence": true
    },
    {
        "source_sentence": "」作是語已，遙伸禮敬，悲泣淚下。",
        "from": "T32n1671_008:0735b07_4",
        "context_with_next_sentence": true
    },
    {
        "source_sentence": "佛知其意，令彼室中忽然嚴淨。",
        "from": "T32n1671_008:0735b07_18",
        "context_with_next_sentence": true
    },
    {
        "source_sentence": "是時如來從地涌出，身真金色，相好端嚴。",
        "from": "T32n1671_008:0735b08_18",
        "context_with_next_sentence": true
    },
    {
        "source_sentence": "時彼王女覩佛身相，歎未曾有，以妙花香虔伸供養，珍寶瓔珞而以奉施，合掌作禮恭敬親近。",
        "from": "T32n1671_008:0735b11_1",
        "context_with_next_sentence": true
    },
    {
        "source_sentence": "佛影蔽身，頓獲端正。",
        "from": "T32n1671_008:0735b11_11",
        "context_with_next_sentence": true
    },
    {
        "source_sentence": "心大歡喜，踊躍無量，住立佛前以偈讚曰：",
        "from": "T32n1671_008:0735b12_10",
        "context_with_next_sentence": true
    },
    {
        "source_sentence": "「最勝釋師子，　　依枳羅巖窟，",
        "from": "T32n1671_008:0735b13_0",
        "context_with_next_sentence": true
    },
    {
        "source_sentence": "具少欲知足，　　離世間過失。",
        "from": "T32n1671_008:0735b14_13",
        "context_with_next_sentence": true
    },
    {
        "source_sentence": "智慧為利牙，　　慚愧為鬚鬣，",
        "from": "T32n1671_008:0735b15_0",
        "context_with_next_sentence": true
    },
    {
        "source_sentence": "降伏諸魔怨，　　如囓彼麋鹿。",
        "from": "T32n1671_008:0735b16_13",
        "context_with_next_sentence": true
    },
    {
        "source_sentence": "忍為堅甲冑，　　慈力以為弓，",
        "from": "T32n1671_008:0735b17_0",
        "context_with_next_sentence": true
    },
    {
        "source_sentence": "善發彼智箭，　　永害煩惱賊。",
        "from": "T32n1671_008:0735b18_13",
        "context_with_next_sentence": true
    },
    {
        "source_sentence": "八解脫為池，　　正行為隄岸，",
        "from": "T32n1671_008:0735b19_0",
        "context_with_next_sentence": true
    },
    {
        "source_sentence": "無垢精進水，　　開覺意蓮花。",
        "from": "T32n1671_008:0735b20_13",
        "context_with_next_sentence": true
    },
    {
        "source_sentence": "勇猛離諸過，　　拔除三有根，",
        "from": "T32n1671_008:0735b21_0",
        "context_with_next_sentence": true
    },
    {
        "source_sentence": "施平等法藥，　　愈貪恚癡病。",
        "from": "T32n1671_008:0735b22_13",
        "context_with_next_sentence": true
    },
    {
        "source_sentence": "具熾盛威德，　　相好而莊嚴，",
        "from": "T32n1671_008:0735b23_0",
        "context_with_next_sentence": true
    },
    {
        "source_sentence": "增長功德心，　　荷擔於群有。",
        "from": "T32n1671_008:0735b24_13",
        "context_with_next_sentence": true
    },
    {
        "source_sentence": "善住於威儀，　　諸根無散亂，",
        "from": "T32n1671_008:0735b25_0",
        "context_with_next_sentence": true
    },
    {
        "source_sentence": "如拘嚩羅花，　　見者生愛樂。",
        "from": "T32n1671_008:0735b26_13",
        "context_with_next_sentence": true
    },
    {
        "source_sentence": "無怖無垢染，　　最勝心寂靜，",
        "from": "T32n1671_008:0735b27_0",
        "context_with_next_sentence": true
    },
    {
        "source_sentence": "解脫一切縛，　　成就一切智。",
        "from": "T32n1671_008:0735b28_13",
        "context_with_next_sentence": true
    },
    {
        "source_sentence": "牟尼大牛王，　　世間無與等，",
        "from": "T32n1671_008:0735b29_0",
        "context_with_next_sentence": true
    },
    {
        "source_sentence": "能救諸眾生，　　或病或憂惱。",
        "from": "T32n1671_008:0735c01_13",
        "context_with_next_sentence": true
    },
    {
        "source_sentence": "服紅僧伽梨，　　湛然而不動，",
        "from": "T32n1671_008:0735c02_0",
        "context_with_next_sentence": true
    },
    {
        "source_sentence": "我以諸譬喻，　　淨心而稱讚。",
        "from": "T32n1671_008:0735c03_13",
        "context_with_next_sentence": true
    },
    {
        "source_sentence": "如金多羅樹，　　聳幹脩且直，",
        "from": "T32n1671_008:0735c04_0",
        "context_with_next_sentence": true
    },
    {
        "source_sentence": "亦如融金柱，　　光明極晃耀。",
        "from": "T32n1671_008:0735c05_13",
        "context_with_next_sentence": true
    },
    {
        "source_sentence": "又如彼金聚，　　塗以旃檀泥，",
        "from": "T32n1671_008:0735c06_0",
        "context_with_next_sentence": true
    },
    {
        "source_sentence": "如是佛身相，　　比況不能知。",
        "from": "T32n1671_008:0735c07_13",
        "context_with_next_sentence": true
    },
    {
        "source_sentence": "或謂妙金山，　　一峯極峻峙，",
        "from": "T32n1671_008:0735c08_0",
        "context_with_next_sentence": true
    },
    {
        "source_sentence": "為猛風所吹，　　嶷然住於此。",
        "from": "T32n1671_008:0735c09_13",
        "context_with_next_sentence": true
    },
    {
        "source_sentence": "或謂阿修羅，　　與天主交戰，",
        "from": "T32n1671_008:0735c10_0",
        "context_with_next_sentence": true
    },
    {
        "source_sentence": "墜彼金輦輿，　　忽然現於此。",
        "from": "T32n1671_008:0735c11_13",
        "context_with_next_sentence": true
    },
    {
        "source_sentence": "或謂帝釋幢，　　渾金所成就，",
        "from": "T32n1671_008:0735c12_0",
        "context_with_next_sentence": true
    },
    {
        "source_sentence": "挺特復煥爛，　　忽然現於此。",
        "from": "T32n1671_008:0735c13_13",
        "context_with_next_sentence": true
    },
    {
        "source_sentence": "或謂多聞天，　　微妙寶樓閣，",
        "from": "T32n1671_008:0735c14_0",
        "context_with_next_sentence": true
    },
    {
        "source_sentence": "以眾寶莊校，　　忽然現於此。",
        "from": "T32n1671_008:0735c15_13",
        "context_with_next_sentence": true
    },
    {
        "source_sentence": "或持地佛母，　　吐出妙寶藏，",
        "from": "T32n1671_008:0735c16_0",
        "context_with_next_sentence": true
    },
    {
        "source_sentence": "放種種光明，　　忽然現於此。",
        "from": "T32n1671_008:0735c17_13",
        "context_with_next_sentence": true
    },
    {
        "source_sentence": "」佛施化已，倐然隱沒。",
        "from": "T32n1671_008:0735c18_9",
        "context_with_next_sentence": true
    },
    {
        "source_sentence": "時彼王女加趺而坐，一心專注想念佛身。",
        "from": "T32n1671_008:0735c19_7",
        "context_with_next_sentence": true
    },
    {
        "source_sentence": "是長者子先在園中為諸親友逼飲而醉，眾相議曰：",
        "from": "T32n1671_008:0735c20_11",
        "context_with_next_sentence": true
    },
    {
        "source_sentence": "「可於彼手易取門鑰，疾往其舍開門視之。",
        "from": "T32n1671_008:0735c21_10",
        "context_with_next_sentence": true
    },
    {
        "source_sentence": "」乃見彼妻狀如天女，咸皆愕然，不覺作禮。",
        "from": "T32n1671_008:0735c22_11",
        "context_with_next_sentence": true
    },
    {
        "source_sentence": "長者子歸，見其端正，婦以上事白夫令知：",
        "from": "T32n1671_008:0735c23_10",
        "context_with_next_sentence": true
    },
    {
        "source_sentence": "「今佛世尊最上福田，我今復往恭敬供養。",
        "from": "T32n1671_008:0735c24_10",
        "context_with_next_sentence": true
    },
    {
        "source_sentence": "」作佛事已，乃自誓言：",
        "from": "T32n1671_008:0735c25_1",
        "context_with_next_sentence": true
    },
    {
        "source_sentence": "「若我此身所有惡業招斯醜報，願不復受。",
        "from": "T32n1671_008:0735c26_1",
        "context_with_next_sentence": true
    },
    {
        "source_sentence": "乃至世間一切眾生，離醜陋身，皆得端正。",
        "from": "T32n1671_008:0735c26_20",
        "context_with_next_sentence": true
    },
    {
        "source_sentence": "」即於佛前重說偈言：",
        "from": "T32n1671_008:0735c27_8",
        "context_with_next_sentence": true
    },
    {
        "source_sentence": "「世尊妙色相，　　莊嚴皆具足，",
        "from": "T32n1671_008:0735c28_0",
        "context_with_next_sentence": true
    },
    {
        "source_sentence": "能令諸有情，　　見者得如意。",
        "from": "T32n1671_008:0735c29_13",
        "context_with_next_sentence": true
    },
    {
        "source_sentence": "以我今少善，　　普及諸有情，",
        "from": "T32n1671_008:0736a01_0",
        "context_with_next_sentence": true
    },
    {
        "source_sentence": "悉除醜陋因，　　皆獲端嚴報。",
        "from": "T32n1671_008:0736a02_13",
        "context_with_next_sentence": true
    },
    {
        "source_sentence": "」佛言：",
        "from": "T32n1671_008:0736a03_2",
        "context_with_next_sentence": true
    },
    {
        "source_sentence": "「賢女！",
        "from": "T32n1671_008:0736a03_6",
        "context_with_next_sentence": true
    },
    {
        "source_sentence": "我不自讚、不作妄語、不求供養。",
        "from": "T32n1671_008:0736a03_21",
        "context_with_next_sentence": true
    },
    {
        "source_sentence": "隨諸眾生所受業報，起大悲心而為救護。",
        "from": "T32n1671_008:0736a04_17",
        "context_with_next_sentence": true
    },
    {
        "source_sentence": "」即說偈言：",
        "from": "T32n1671_008:0736a05_3",
        "context_with_next_sentence": true
    },
    {
        "source_sentence": "「我為世間調御師，　　不求名稱及利養，",
        "from": "T32n1671_008:0736a06_0",
        "context_with_next_sentence": true
    },
    {
        "source_sentence": "善能摧彼五欲幢，　　咸使眾生心寂靜。",
        "from": "T32n1671_008:0736a07_17",
        "context_with_next_sentence": true
    },
    {
        "source_sentence": "三明二行悉具足，　　當與人天作吉祥，",
        "from": "T32n1671_008:0736a08_0",
        "context_with_next_sentence": true
    },
    {
        "source_sentence": "我已降伏眾魔怨，　　畢竟無有能勝者。",
        "from": "T32n1671_008:0736a09_17",
        "context_with_next_sentence": true
    },
    {
        "source_sentence": "永離三有諸過患，　　不生熱惱心解脫，",
        "from": "T32n1671_008:0736a10_0",
        "context_with_next_sentence": true
    },
    {
        "source_sentence": "及彼習氣盡無餘，　　得受世間廣供養。",
        "from": "T32n1671_008:0736a11_17",
        "context_with_next_sentence": true
    },
    {
        "source_sentence": "設有眾生來加惡，　　其心不動如虛空，",
        "from": "T32n1671_008:0736a12_0",
        "context_with_next_sentence": true
    },
    {
        "source_sentence": "誓當荷負彼凡愚，　　得證圓明無漏智。",
        "from": "T32n1671_008:0736a13_17",
        "context_with_next_sentence": true
    },
    {
        "source_sentence": "若有比丘四眾等，　　咸來我所樂聞法，",
        "from": "T32n1671_008:0736a14_0",
        "context_with_next_sentence": true
    },
    {
        "source_sentence": "皆令具足諸律儀，　　決定當得為智者。",
        "from": "T32n1671_008:0736a15_17",
        "context_with_next_sentence": true
    },
    {
        "source_sentence": "我是淨飯王太子，　　樂修苦行栖山谷，",
        "from": "T32n1671_008:0736a16_0",
        "context_with_next_sentence": true
    },
    {
        "source_sentence": "得脫生老病苦源，　　由是得成無上道。",
        "from": "T32n1671_008:0736a17_17",
        "context_with_next_sentence": true
    },
    {
        "source_sentence": "」由彼王女於佛世尊淨心布施，現身獲得端嚴色相。",
        "from": "T32n1671_008:0736a19_3",
        "context_with_next_sentence": true
    },
    {
        "source_sentence": "若人樂求最上快樂，當於佛所清淨供養，是名佛說福蓋正行。",
        "from": "T32n1671_008:0736a20_11",
        "context_with_next_sentence": true
    },
    {
        "source_sentence": "汝等比丘！",
        "from": "T32n1671_008:0736a20_16",
        "context_with_next_sentence": true
    },
    {
        "source_sentence": "常樂受持，於施戒定當勤修學。",
        "from": "T32n1671_008:0736a21_10",
        "context_with_next_sentence": true
    },
    {
        "source_sentence": "福蓋正行所集經卷第八",
        "from": "T32n1671_008:0736a22_100",
        "context_with_next_sentence": false
    }
]