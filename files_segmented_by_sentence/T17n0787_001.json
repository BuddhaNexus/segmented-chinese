[
    {
        "source_sentence": "曼殊室利呪藏中校量數珠功德",
        "from": "T17n0787_001:0726b16_0",
        "context_with_next_sentence": true
    },
    {
        "source_sentence": "經",
        "from": "T17n0787_001:0726b17_0",
        "context_with_next_sentence": true
    },
    {
        "source_sentence": "大唐三藏沙門釋義淨譯",
        "from": "T17n0787_001:0726b19_0",
        "context_with_next_sentence": true
    },
    {
        "source_sentence": "爾時，曼殊室利法王子菩薩摩訶薩，於大眾中從座而起，整理衣服，偏袒右肩，合掌恭敬白佛言：",
        "from": "T17n0787_001:0726b22_3",
        "context_with_next_sentence": true
    },
    {
        "source_sentence": "「世尊！",
        "from": "T17n0787_001:0726b22_7",
        "context_with_next_sentence": true
    },
    {
        "source_sentence": "我今為欲利益諸有情故，說受持數珠功德，校量福分利益差別。",
        "from": "T17n0787_001:0726b23_14",
        "context_with_next_sentence": true
    },
    {
        "source_sentence": "唯願世尊哀愍聽許。",
        "from": "T17n0787_001:0726b24_4",
        "context_with_next_sentence": true
    },
    {
        "source_sentence": "」佛告曼殊室利：",
        "from": "T17n0787_001:0726b24_12",
        "context_with_next_sentence": true
    },
    {
        "source_sentence": "「善哉，善哉！",
        "from": "T17n0787_001:0726b24_19",
        "context_with_next_sentence": true
    },
    {
        "source_sentence": "聽汝為說。",
        "from": "T17n0787_001:0726b25_1",
        "context_with_next_sentence": true
    },
    {
        "source_sentence": "」曼殊室利菩薩摩訶薩言：",
        "from": "T17n0787_001:0726b25_13",
        "context_with_next_sentence": true
    },
    {
        "source_sentence": "「若善男子善女人有能誦念諸陀羅尼及佛名者，為欲自利及護他人，速成諸法而得驗者，其數珠法應當如是作意受持。",
        "from": "T17n0787_001:0726b28_7",
        "context_with_next_sentence": true
    },
    {
        "source_sentence": "然其珠體種種不同，若以鐵為數珠者，誦掐一遍得福五倍；",
        "from": "T17n0787_001:0726b29_14",
        "context_with_next_sentence": true
    },
    {
        "source_sentence": "若用赤銅為數珠者，誦掐一遍得福十倍；",
        "from": "T17n0787_001:0726c01_13",
        "context_with_next_sentence": true
    },
    {
        "source_sentence": "若用真珠、珊瑚等寶為數珠者，誦掐一遍得福百倍；",
        "from": "T17n0787_001:0726c02_16",
        "context_with_next_sentence": true
    },
    {
        "source_sentence": "若用槵子為數珠者，誦掐一遍得福千倍；",
        "from": "T17n0787_001:0726c03_15",
        "context_with_next_sentence": true
    },
    {
        "source_sentence": "若用蓮子為數珠者，誦掐一遍得福萬倍；",
        "from": "T17n0787_001:0726c04_14",
        "context_with_next_sentence": true
    },
    {
        "source_sentence": "若用因陀囉佉叉為數珠者，誦掐一遍得福百萬倍；",
        "from": "T17n0787_001:0726c05_17",
        "context_with_next_sentence": true
    },
    {
        "source_sentence": "若用烏嚧陀囉佉叉為數珠者，誦掐一遍得福百億倍；",
        "from": "T17n0787_001:0726c07_3",
        "context_with_next_sentence": true
    },
    {
        "source_sentence": "若用水精為數珠者，誦掐一遍得福千億倍；",
        "from": "T17n0787_001:0726c08_3",
        "context_with_next_sentence": true
    },
    {
        "source_sentence": "若用菩提子為數珠者，或時掐念或但手持，誦數一遍其福無量不可算計難可校量。",
        "from": "T17n0787_001:0726c10_2",
        "context_with_next_sentence": true
    },
    {
        "source_sentence": "若欲願生諸佛淨土者，應當依法受持此珠。",
        "from": "T17n0787_001:0726c11_2",
        "context_with_next_sentence": true
    },
    {
        "source_sentence": "」曼殊室利菩薩言：",
        "from": "T17n0787_001:0726c11_11",
        "context_with_next_sentence": true
    },
    {
        "source_sentence": "「菩提子者，若復有人手持此菩提珠，不能依法念誦佛名及陀羅尼，但能手持隨身，行、住、坐、臥，所出言說，若善若惡，斯由此人以持菩提子故，所得功德如念諸佛誦呪無異，獲福無量。",
        "from": "T17n0787_001:0726c15_12",
        "context_with_next_sentence": true
    },
    {
        "source_sentence": "其數珠者要當須滿一百八顆。",
        "from": "T17n0787_001:0726c16_6",
        "context_with_next_sentence": true
    },
    {
        "source_sentence": "如其難得，或五十四，或二十七，或但十四，此乃數珠功德差別。",
        "from": "T17n0787_001:0726c17_15",
        "context_with_next_sentence": true
    },
    {
        "source_sentence": "以何因緣，我今偏讚用菩提子獲益最勝？",
        "from": "T17n0787_001:0726c18_12",
        "context_with_next_sentence": true
    },
    {
        "source_sentence": "」曼殊室利菩薩言：",
        "from": "T17n0787_001:0726c19_2",
        "context_with_next_sentence": true
    },
    {
        "source_sentence": "「乃往過去有佛出世，在此樹下成等正覺。",
        "from": "T17n0787_001:0726c20_1",
        "context_with_next_sentence": true
    },
    {
        "source_sentence": "時，一外道邪見壞心毀謗三寶，彼有一男，忽被非人之所打殺。",
        "from": "T17n0787_001:0726c21_8",
        "context_with_next_sentence": true
    },
    {
        "source_sentence": "外道念言：",
        "from": "T17n0787_001:0726c21_13",
        "context_with_next_sentence": true
    },
    {
        "source_sentence": "『我今邪見，未審諸佛有何神力，如來今既在此樹下成等正覺，若其實聖，樹應有感。",
        "from": "T17n0787_001:0726c23_11",
        "context_with_next_sentence": true
    },
    {
        "source_sentence": "』即將亡子臥菩提樹下，作如是言：",
        "from": "T17n0787_001:0726c24_6",
        "context_with_next_sentence": true
    },
    {
        "source_sentence": "『佛樹若聖，我子應蘇。",
        "from": "T17n0787_001:0726c24_17",
        "context_with_next_sentence": true
    },
    {
        "source_sentence": "』以經七日誦念佛名，子乃重蘇。",
        "from": "T17n0787_001:0727a01_9",
        "context_with_next_sentence": true
    },
    {
        "source_sentence": "外道歡喜，讚言：",
        "from": "T17n0787_001:0727a01_17",
        "context_with_next_sentence": true
    },
    {
        "source_sentence": "『諸佛有大神力，我未曾見。",
        "from": "T17n0787_001:0727a02_8",
        "context_with_next_sentence": true
    },
    {
        "source_sentence": "佛成道樹現此希奇，甚大威德，難可思議。",
        "from": "T17n0787_001:0727a03_7",
        "context_with_next_sentence": true
    },
    {
        "source_sentence": "』時，諸外道聞此事已，捨邪歸正，發菩提心，信佛神力不可思議。",
        "from": "T17n0787_001:0727a04_15",
        "context_with_next_sentence": true
    },
    {
        "source_sentence": "以此因緣，世人皆號為延命樹。",
        "from": "T17n0787_001:0727a05_8",
        "context_with_next_sentence": true
    },
    {
        "source_sentence": "其菩提樹遂有二名：",
        "from": "T17n0787_001:0727a05_17",
        "context_with_next_sentence": true
    },
    {
        "source_sentence": "一名菩提樹，二名延命樹。",
        "from": "T17n0787_001:0727a06_10",
        "context_with_next_sentence": true
    },
    {
        "source_sentence": "」爾時，曼殊室利菩薩摩訶薩說是語已，佛言：",
        "from": "T17n0787_001:0727a07_19",
        "context_with_next_sentence": true
    },
    {
        "source_sentence": "「善哉，善哉！",
        "from": "T17n0787_001:0727a08_6",
        "context_with_next_sentence": true
    },
    {
        "source_sentence": "曼殊室利！",
        "from": "T17n0787_001:0727a08_11",
        "context_with_next_sentence": true
    },
    {
        "source_sentence": "如汝所說。",
        "from": "T17n0787_001:0727a08_16",
        "context_with_next_sentence": true
    },
    {
        "source_sentence": "」爾時，大眾聞說持珠功德經已，皆大歡喜，信受奉行。",
        "from": "T17n0787_001:0727a09_17",
        "context_with_next_sentence": true
    },
    {
        "source_sentence": "曼殊室利校量數珠功德經",
        "from": "T17n0787_001:0727a10_100",
        "context_with_next_sentence": false
    }
]