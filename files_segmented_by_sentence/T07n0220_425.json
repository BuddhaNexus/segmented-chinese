{
    "T07n0220_425:0133c24_0": "大般若波羅蜜多經卷第四百二",
    "T07n0220_425:0133c25_0": "十五",
    "T07n0220_425:0133c27_0": "三藏法師玄奘奉　詔譯",
    "T07n0220_425:0133c28_0": "第二分帝釋品第二十五之一",
    "T07n0220_425:0133c29_0": "爾時，於此三千大千堪忍世界，所有四大天王各與無量百千俱胝四大王眾天諸天子眾俱來集會，所有天帝各與無量百千俱胝三十三天諸天子眾俱來集會，所有蘇夜摩天王各與無量百千俱胝夜摩天諸天子眾俱來集會，所有珊覩史多天王各與無量百千俱胝覩史多天諸天子眾俱來集會，所有妙變化天王各與無量百千俱胝樂變化天諸天子眾俱來集會，所有自在天王各與無量百千俱胝他化自在天諸天子眾俱來集會，所有大梵天王各與無量百千俱胝諸梵天眾俱來集會，所有極光淨天各與無量百千俱胝第二靜慮天眾俱來集會，所有遍淨天各與無量百千俱胝第三靜慮天眾俱來集會，所有廣果天各與無量百千俱胝第四靜慮天眾俱來集會，所有色究竟天各與無量百千俱胝淨居天眾俱來集會。",
    "T07n0220_425:0134a16_1": "是四大王天眾乃至淨居天眾所有淨業異熟身光比如來身所現常光，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，如是乃至數分、算分、計分、喻分乃至鄔波尼殺曇分亦不及一。",
    "T07n0220_425:0134a22_2": "何以故？",
    "T07n0220_425:0134a22_3": "以如來身所現常光熾燃赫奕，於諸光中最尊最勝、最上最妙、無比無等、無上第一，蔽諸天光皆令不現，猶如燋炷對贍部金。",
    "T07n0220_425:0134a26_0": "爾時，天帝釋白具壽善現言：「今此三千大千世界所有四大王眾天乃至淨居天皆來集會，欲聞尊者宣說般若波羅蜜多，唯願尊者知時為說。",
    "T07n0220_425:0134a29_1": "尊者！",
    "T07n0220_425:0134a29_2": "何謂菩薩摩訶薩般若波羅蜜多？",
    "T07n0220_425:0134b01_3": "云何菩薩摩訶薩應住般若波羅蜜多？",
    "T07n0220_425:0134b02_0": "云何菩薩摩訶薩應學般若波羅蜜多？」",
    "T07n0220_425:0134b02_1": "時，具壽善現告天帝釋言：「憍尸迦！",
    "T07n0220_425:0134b03_2": "汝等天眾諦聽！",
    "T07n0220_425:0134b04_3": "諦聽！",
    "T07n0220_425:0134b04_4": "善思念之！",
    "T07n0220_425:0134b04_5": "吾當承佛威神之力順如來意，為諸菩薩摩訶薩眾宣說般若波羅蜜多，如菩薩摩訶薩可於其中應如是住，應如是學。",
    "T07n0220_425:0134b07_6": "憍尸迦！",
    "T07n0220_425:0134b07_7": "汝諸天等未發無上菩提心者今皆應發。",
    "T07n0220_425:0134b08_8": "憍尸迦！",
    "T07n0220_425:0134b08_9": "諸有已入聲聞、獨覺正性離生，不復能發大菩提心。",
    "T07n0220_425:0134b09_10": "何以故？",
    "T07n0220_425:0134b09_11": "憍尸迦！",
    "T07n0220_425:0134b10_12": "彼於生死已結界故。",
    "T07n0220_425:0134b10_13": "此中若有能於無上正等菩提發心趣者，我亦隨喜。",
    "T07n0220_425:0134b11_14": "何以故？",
    "T07n0220_425:0134b11_15": "憍尸迦！",
    "T07n0220_425:0134b12_16": "諸有勝人應求勝法，我終不障他勝善品。",
    "T07n0220_425:0134b14_0": "「憍尸迦！",
    "T07n0220_425:0134b14_1": "汝問『何謂菩薩摩訶薩般若波羅蜜多？』",
    "T07n0220_425:0134b15_2": "者，汝等諦聽！",
    "T07n0220_425:0134b15_3": "吾當為說。",
    "T07n0220_425:0134b15_4": "「憍尸迦！",
    "T07n0220_425:0134b15_5": "若菩薩摩訶薩發一切智智相應之心，以無所得而為方便，思惟色乃至識若無常、若苦、若無我、若空、若如病、若如癰、若如箭、若如瘡、若熱惱、若逼切、若敗壞、若衰朽、若變動、若速滅、若可畏、若可厭、若有災、若有橫、若有疫、若有癘、若不安隱、若不可保信，思惟眼處乃至意處，思惟色處乃至法處，思惟眼界乃至意界，思惟色界乃至法界，思惟眼識界乃至意識界，思惟眼觸乃至意觸，思惟眼觸為緣所生諸受乃至意觸為緣所生諸受，思惟地界乃至識界，亦復如是。",
    "T07n0220_425:0134b26_6": "憍尸迦！",
    "T07n0220_425:0134b26_7": "是謂菩薩摩訶薩般若波羅蜜多。",
    "T07n0220_425:0134b28_0": "「復次，憍尸迦！",
    "T07n0220_425:0134b28_1": "若菩薩摩訶薩發一切智智相應之心，以無所得而為方便，思惟色乃至識若寂靜、若遠離、若無生、若無滅、若無染、若無淨、若無作、若無為，思惟眼處乃至意處，思惟色處乃至法處，思惟眼界乃至意界，思惟色界乃至法界，思惟眼識界乃至意識界，思惟眼觸乃至意觸，思惟眼觸為緣所生諸受乃至意觸為緣所生諸受，思惟地界乃至識界，亦復如是。",
    "T07n0220_425:0134c07_2": "憍尸迦！",
    "T07n0220_425:0134c07_3": "是謂菩薩摩訶薩般若波羅蜜多。",
    "T07n0220_425:0134c09_0": "「復次，憍尸迦！",
    "T07n0220_425:0134c09_1": "若菩薩摩訶薩發一切智智相應之心，以無所得而為方便，思惟無明緣行，行緣識，識緣名色，名色緣六處，六處緣觸，觸緣受，受緣愛，愛緣取，取緣有，有緣生，生緣老死乃至純大苦蘊集；以無所得而為方便，思惟無明滅故行滅，行滅故識滅，識滅故名色滅，名色滅故六處滅，六處滅故觸滅，觸滅故受滅，受滅故愛滅，愛滅故取滅，取滅故有滅，有滅故生滅，生滅故老死乃至純大苦蘊滅。",
    "T07n0220_425:0134c18_2": "憍尸迦！",
    "T07n0220_425:0134c18_3": "是謂菩薩摩訶薩般若波羅蜜多。",
    "T07n0220_425:0134c19_4": "「復次，憍尸迦！",
    "T07n0220_425:0134c19_5": "若菩薩摩訶薩發一切智智相應之心，以無所得而為方便，安住內空乃至無性自性空，安住真如、法界、實際、不思議界、安隱界等。",
    "T07n0220_425:0134c22_6": "憍尸迦！",
    "T07n0220_425:0134c22_7": "是謂菩薩摩訶薩般若波羅蜜多。",
    "T07n0220_425:0134c23_8": "「復次，憍尸迦！",
    "T07n0220_425:0134c23_9": "若菩薩摩訶薩發一切智智相應之心，以無所得而為方便，修行四念住乃至八聖道支，修行空解脫門、無相、無願解脫門，修行佛十力乃至十八佛不共法，修行一切三摩地門、陀羅尼門，修行一切智、道相智、一切相智。",
    "T07n0220_425:0134c28_10": "憍尸迦！",
    "T07n0220_425:0134c28_11": "是謂菩薩摩訶薩般若波羅蜜多。",
    "T07n0220_425:0134c29_12": "「復次，憍尸迦！",
    "T07n0220_425:0134c29_13": "若菩薩摩訶薩發一切智智相應之心，以無所得而為方便，修行布施、淨戒、安忍、精進、靜慮、般若波羅蜜多。",
    "T07n0220_425:0135a03_14": "憍尸迦！",
    "T07n0220_425:0135a03_15": "是謂菩薩摩訶薩般若波羅蜜多。",
    "T07n0220_425:0135a04_16": "「復次，憍尸迦！",
    "T07n0220_425:0135a04_17": "若菩薩摩訶薩修行般若波羅蜜多時作如是觀：『唯有諸法互相滋潤、互相增長、互相圓滿，思惟校計無我、我所。』",
    "T07n0220_425:0135a07_0": "復作是觀：『諸菩薩摩訶薩迴向心不與菩提心和合，菩提心亦不與迴向心和合，謂菩薩摩訶薩迴向心於菩提心中無所有不可得，菩提心於迴向心中亦無所有不可得。",
    "T07n0220_425:0135a10_1": "諸菩薩摩訶薩雖如實觀諸法，而於諸法都無所見。』",
    "T07n0220_425:0135a12_2": "憍尸迦！",
    "T07n0220_425:0135a12_3": "是謂菩薩摩訶薩般若波羅蜜多。」",
    "T07n0220_425:0135a13_0": "時，天帝釋問善現言：「云何菩薩摩訶薩迴向心不與菩提心和合，菩提心亦不與迴向心和合？",
    "T07n0220_425:0135a15_1": "云何菩薩摩訶薩迴向心於菩提心中無所有不可得，菩提心於迴向心中亦無所有不可得？」",
    "T07n0220_425:0135a17_2": "善現答言：「憍尸迦！",
    "T07n0220_425:0135a17_3": "諸菩薩摩訶薩迴向心則非心，菩提心亦非心；不應非心迴向非心，心亦不應迴向非心；非心不應迴向於心，心亦不應迴向於心。",
    "T07n0220_425:0135a20_4": "何以故？",
    "T07n0220_425:0135a20_5": "憍尸迦！",
    "T07n0220_425:0135a21_6": "非心即是不可思議，不可思議即是非心，如是二種俱無所有，無所有中無迴向義。",
    "T07n0220_425:0135a23_0": "憍尸迦！",
    "T07n0220_425:0135a23_1": "心無自性，心性無故心所亦無；心及心所既無自性故，心亦無迴向心義。",
    "T07n0220_425:0135a24_2": "憍尸迦！",
    "T07n0220_425:0135a25_3": "若作是觀，是謂菩薩摩訶薩般若波羅蜜多。」",
    "T07n0220_425:0135a26_4": "爾時，世尊讚善現曰：「善哉！",
    "T07n0220_425:0135a26_5": "善哉！",
    "T07n0220_425:0135a26_6": "汝善能為諸菩薩摩訶薩宣說般若波羅蜜多，亦善勸勵諸菩薩摩訶薩令生歡喜，勤修般若波羅蜜多。」",
    "T07n0220_425:0135a29_7": "具壽善現白言：「世尊！",
    "T07n0220_425:0135a29_8": "我既知恩不應不報。",
    "T07n0220_425:0135b01_9": "何以故？",
    "T07n0220_425:0135b01_10": "過去如來、應、正等覺及諸弟子，為諸菩薩摩訶薩眾宣說六種波羅蜜多，示現教導讚勵慶喜，安撫建立令得究竟。",
    "T07n0220_425:0135b03_11": "世尊爾時亦在中學，今證無上正等菩提，轉妙法輪利樂我等，故我今者應隨佛教，為諸菩薩摩訶薩眾宣說六種波羅蜜多，示現教導讚勵慶喜，安撫建立令得究竟，疾證無上正等菩提，是則名為報彼恩德。」",
    "T07n0220_425:0135b09_0": "爾時，具壽善現告天帝釋言：「憍尸迦！",
    "T07n0220_425:0135b09_1": "汝問『云何菩薩摩訶薩應住般若波羅蜜多？』",
    "T07n0220_425:0135b10_2": "者，汝等諦聽！",
    "T07n0220_425:0135b11_3": "吾當為說諸菩薩摩訶薩於般若波羅蜜多，如所應住不應住相。",
    "T07n0220_425:0135b12_4": "「憍尸迦！",
    "T07n0220_425:0135b12_5": "色色空，受、想、行、識受、想、行、識空，菩薩菩薩空。",
    "T07n0220_425:0135b13_6": "若色空，若受、想、行、識空，若菩薩空，如是一切皆無二無二處。",
    "T07n0220_425:0135b15_7": "憍尸迦！",
    "T07n0220_425:0135b15_8": "諸菩薩摩訶薩於般若波羅蜜多應如是住。",
    "T07n0220_425:0135b16_9": "「憍尸迦！",
    "T07n0220_425:0135b16_10": "眼處眼處空，乃至意處意處空，菩薩菩薩空。",
    "T07n0220_425:0135b17_11": "若眼處空，乃至若意處空，若菩薩空，如是一切皆無二無二處。",
    "T07n0220_425:0135b19_0": "憍尸迦！",
    "T07n0220_425:0135b19_1": "諸菩薩摩訶薩於般若波羅蜜多應如是住。",
    "T07n0220_425:0135b20_2": "「憍尸迦！",
    "T07n0220_425:0135b20_3": "色處色處空，乃至法處法處空，菩薩菩薩空。",
    "T07n0220_425:0135b21_4": "若色處空，乃至若法處空，若菩薩空，如是一切皆無二無二處。",
    "T07n0220_425:0135b22_5": "憍尸迦！",
    "T07n0220_425:0135b23_6": "諸菩薩摩訶薩於般若波羅蜜多應如是住。",
    "T07n0220_425:0135b24_7": "「憍尸迦！",
    "T07n0220_425:0135b24_8": "眼界眼界空，乃至意界意界空，菩薩菩薩空。",
    "T07n0220_425:0135b25_9": "若眼界空，乃至若意界空，若菩薩空，如是一切皆無二無二處。",
    "T07n0220_425:0135b26_10": "憍尸迦！",
    "T07n0220_425:0135b26_11": "諸菩薩摩訶薩於般若波羅蜜多應如是住。",
    "T07n0220_425:0135b27_12": "「憍尸迦！",
    "T07n0220_425:0135b28_13": "色界色界空，乃至法界法界空，菩薩菩薩空。",
    "T07n0220_425:0135b29_14": "若色界空，乃至若法界空，若菩薩空，如是一切皆無二無二處。",
    "T07n0220_425:0135c01_15": "憍尸迦！",
    "T07n0220_425:0135c01_16": "諸菩薩摩訶薩於般若波羅蜜多應如是住。",
    "T07n0220_425:0135c02_17": "「憍尸迦！",
    "T07n0220_425:0135c02_18": "眼識界眼識界空，乃至意識界意識界空，菩薩菩薩空。",
    "T07n0220_425:0135c04_19": "若眼識界空，乃至若意識界空，若菩薩空，如是一切皆無二無二處。",
    "T07n0220_425:0135c05_20": "憍尸迦！",
    "T07n0220_425:0135c05_21": "諸菩薩摩訶薩於般若波羅蜜多應如是住。",
    "T07n0220_425:0135c06_22": "「憍尸迦！",
    "T07n0220_425:0135c07_23": "眼觸眼觸空，乃至意觸意觸空，菩薩菩薩空。",
    "T07n0220_425:0135c08_24": "若眼觸空，乃至若意觸空，若菩薩空，如是一切皆無二無二處。",
    "T07n0220_425:0135c09_25": "憍尸迦！",
    "T07n0220_425:0135c09_26": "諸菩薩摩訶薩於般若波羅蜜多應如是住。",
    "T07n0220_425:0135c10_27": "「憍尸迦！",
    "T07n0220_425:0135c11_0": "眼觸為緣所生諸受眼觸為緣所生諸受空，乃至意觸為緣所生諸受意觸為緣所生諸受空，菩薩菩薩空。",
    "T07n0220_425:0135c13_1": "若眼觸為緣所生諸受空，乃至若意觸為緣所生諸受空，若菩薩空，如是一切皆無二無二處。",
    "T07n0220_425:0135c15_2": "憍尸迦！",
    "T07n0220_425:0135c15_3": "諸菩薩摩訶薩於般若波羅蜜多應如是住。",
    "T07n0220_425:0135c16_4": "「憍尸迦！",
    "T07n0220_425:0135c16_5": "地界地界空，乃至識界識界空，菩薩菩薩空。",
    "T07n0220_425:0135c17_6": "若地界空，乃至若識界空，若菩薩空，如是一切皆無二無二處。",
    "T07n0220_425:0135c19_7": "憍尸迦！",
    "T07n0220_425:0135c19_8": "諸菩薩摩訶薩於般若波羅蜜多應如是住。",
    "T07n0220_425:0135c20_9": "「憍尸迦！",
    "T07n0220_425:0135c20_10": "無明無明空，乃至老死老死空，菩薩菩薩空。",
    "T07n0220_425:0135c21_11": "若無明空，乃至若老死空，若菩薩空，如是一切皆無二無二處。",
    "T07n0220_425:0135c23_12": "憍尸迦！",
    "T07n0220_425:0135c23_13": "諸菩薩摩訶薩於般若波羅蜜多應如是住。",
    "T07n0220_425:0135c24_14": "「憍尸迦！",
    "T07n0220_425:0135c24_15": "無明滅無明滅空，乃至老死滅老死滅空，菩薩菩薩空。",
    "T07n0220_425:0135c25_16": "若無明滅空，乃至若老死滅空，若菩薩空，如是一切皆無二無二處。",
    "T07n0220_425:0135c27_17": "憍尸迦！",
    "T07n0220_425:0135c27_18": "諸菩薩摩訶薩於般若波羅蜜多應如是住。",
    "T07n0220_425:0135c28_19": "「憍尸迦！",
    "T07n0220_425:0135c28_20": "布施波羅蜜多布施波羅蜜多空，乃至般若波羅蜜多般若波羅蜜多空，菩薩菩薩空。",
    "T07n0220_425:0136a01_21": "若布施波羅蜜多空，乃至若般若波羅蜜多空，若菩薩空，如是一切皆無二無二處。",
    "T07n0220_425:0136a03_22": "憍尸迦！",
    "T07n0220_425:0136a03_23": "諸菩薩摩訶薩於般若波羅蜜多應如是住。",
    "T07n0220_425:0136a04_24": "「憍尸迦！",
    "T07n0220_425:0136a04_25": "內空內空空，乃至無性自性空無性自性空空，菩薩菩薩空。",
    "T07n0220_425:0136a06_26": "若內空空，乃至若無性自性空空，若菩薩空，如是一切皆無二無二處。",
    "T07n0220_425:0136a07_27": "憍尸迦！",
    "T07n0220_425:0136a08_28": "諸菩薩摩訶薩於般若波羅蜜多應如是住。",
    "T07n0220_425:0136a09_29": "「憍尸迦！",
    "T07n0220_425:0136a09_30": "四念住四念住空，乃至十八佛不共法十八佛不共法空，菩薩菩薩空。",
    "T07n0220_425:0136a10_31": "若四念住空，乃至若十八佛不共法空，若菩薩空，如是一切皆無二無二處。",
    "T07n0220_425:0136a12_32": "憍尸迦！",
    "T07n0220_425:0136a12_33": "諸菩薩摩訶薩於般若波羅蜜多應如是住。",
    "T07n0220_425:0136a13_34": "「憍尸迦！",
    "T07n0220_425:0136a14_35": "一切三摩地門一切三摩地門空，一切陀羅尼門一切陀羅尼門空，菩薩菩薩空。",
    "T07n0220_425:0136a15_36": "若一切三摩地門空，若一切陀羅尼門空，若菩薩空，如是一切皆無二無二處。",
    "T07n0220_425:0136a17_37": "憍尸迦！",
    "T07n0220_425:0136a17_38": "諸菩薩摩訶薩於般若波羅蜜多應如是住。",
    "T07n0220_425:0136a18_39": "「憍尸迦！",
    "T07n0220_425:0136a19_0": "聲聞乘聲聞乘空，獨覺乘、無上乘獨覺乘、無上乘空，菩薩菩薩空。",
    "T07n0220_425:0136a20_1": "若聲聞乘空，若獨覺乘、無上乘空，若菩薩空，如是一切皆無二無二處。",
    "T07n0220_425:0136a22_2": "憍尸迦！",
    "T07n0220_425:0136a22_3": "諸菩薩摩訶薩於般若波羅蜜多應如是住。",
    "T07n0220_425:0136a23_4": "「憍尸迦！",
    "T07n0220_425:0136a23_5": "預流預流空，乃至如來如來空，菩薩菩薩空。",
    "T07n0220_425:0136a24_6": "若預流空，乃至若如來空，若菩薩空，如是一切皆無二無二處。",
    "T07n0220_425:0136a25_7": "憍尸迦！",
    "T07n0220_425:0136a26_0": "諸菩薩摩訶薩於般若波羅蜜多應如是住。",
    "T07n0220_425:0136a27_0": "「憍尸迦！",
    "T07n0220_425:0136a27_1": "一切智一切智空，道相智、一切相智道相智、一切相智空，菩薩菩薩空。",
    "T07n0220_425:0136a28_2": "若一切智空，若道相智、一切相智空，若菩薩空，如是一切皆無二無二處。",
    "T07n0220_425:0136b01_3": "憍尸迦！",
    "T07n0220_425:0136b01_4": "諸菩薩摩訶薩於般若波羅蜜多應如是住。」",
    "T07n0220_425:0136b03_0": "時，天帝釋問善現言：「云何菩薩摩訶薩修行般若波羅蜜多時所不應住？」",
    "T07n0220_425:0136b04_1": "善現答言：「憍尸迦！",
    "T07n0220_425:0136b05_2": "諸菩薩摩訶薩修行般若波羅蜜多時，不應住色，不應住受、想、行、識；不應住眼處，乃至不應住意處；不應住色處，乃至不應住法處；不應住眼界，乃至不應住意界；不應住色界，乃至不應住法界；不應住眼識界，乃至不應住意識界；不應住眼觸，乃至不應住意觸；不應住眼觸為緣所生諸受，乃至不應住意觸為緣所生諸受；不應住地界，乃至不應住識界；不應住無明，乃至不應住老死；不應住無明滅，乃至不應住老死滅；不應住布施波羅蜜多，乃至不應住般若波羅蜜多；不應住內空，乃至不應住無性自性空；不應住四念住，乃至不應住十八佛不共法；不應住一切三摩地門，不應住一切陀羅尼門；不應住聲聞乘，不應住獨覺乘、無上乘；不應住預流，乃至不應住如來；不應住一切智，不應住道相智、一切相智。",
    "T07n0220_425:0136b21_3": "何以故？",
    "T07n0220_425:0136b21_4": "憍尸迦！",
    "T07n0220_425:0136b21_5": "如是住者有所得故。",
    "T07n0220_425:0136b23_0": "「復次，憍尸迦！",
    "T07n0220_425:0136b23_1": "諸菩薩摩訶薩修行般若波羅蜜多時，不應住此是色，乃至此是識；不應住此是眼處，乃至此是意處；不應住此是色處，乃至此是法處；不應住此是眼界，乃至此是意界；不應住此是色界，乃至此是法界；不應住此是眼識界，乃至此是意識界；不應住此是眼觸，乃至此是意觸；不應住此是眼觸為緣所生諸受，乃至此是意觸為緣所生諸受；不應住此是地界，乃至此是識界；不應住此是無明，乃至此是老死；不應住此是無明滅，乃至此是老死滅；不應住此是布施波羅蜜多，乃至此是般若波羅蜜多；不應住此是內空，乃至此是無性自性空；不應住此是四念住，乃至此是十八佛不共法；不應住此是一切三摩地門，此是一切陀羅尼門；不應住此是聲聞乘，此是獨覺乘、無上乘；不應住此是預流乃至此是如來；不應住此是一切智，此是道相智、一切相智。",
    "T07n0220_425:0136c11_2": "何以故？",
    "T07n0220_425:0136c11_3": "憍尸迦！",
    "T07n0220_425:0136c11_4": "如是住者有所得故。",
    "T07n0220_425:0136c13_0": "「復次，憍尸迦！",
    "T07n0220_425:0136c13_1": "諸菩薩摩訶薩修行般若波羅蜜多時，不應住色乃至識若常若無常、若樂若苦、若我若無我、若淨若不淨、若空若不空、若寂靜若不寂靜、若遠離若不遠離；不應住眼處乃至意處，若常若無常乃至若遠離若不遠離；不應住色處乃至法處，若常若無常乃至若遠離若不遠離；不應住眼界乃至意界，若常若無常乃至若遠離若不遠離；不應住色界乃至法界，若常若無常乃至若遠離若不遠離；不應住眼識界乃至意識界，若常若無常乃至若遠離若不遠離；不應住眼觸乃至意觸，若常若無常乃至若遠離若不遠離；不應住眼觸為緣所生諸受乃至意觸為緣所生諸受，若常若無常乃至若遠離若不遠離；不應住地界乃至識界，若常若無常乃至若遠離若不遠離；不應住無明乃至老死，若常若無常乃至若遠離若不遠離；不應住無明滅乃至老死滅，若常若無常乃至若遠離若不遠離；不應住布施波羅蜜多乃至般若波羅蜜多，若常若無常乃至若遠離若不遠離；不應住內空乃至無性自性空，若常若無常乃至若遠離若不遠離；不應住四念住乃至十八佛不共法，若常若無常乃至若遠離若不遠離；不應住一切三摩地門、一切陀羅尼門，若常若無常乃至若遠離若不遠離；不應住聲聞乘、獨覺乘、無上乘，若常若無常乃至若遠離若不遠離；不應住預流乃至如來，若常若無常乃至若遠離若不遠離；不應住一切智、道相智、一切相智，若常若無常乃至若遠離若不遠離。",
    "T07n0220_425:0137a13_0": "何以故？",
    "T07n0220_425:0137a13_1": "憍尸迦！",
    "T07n0220_425:0137a13_2": "如是住者有所得故。",
    "T07n0220_425:0137a14_0": "「復次，憍尸迦！",
    "T07n0220_425:0137a14_1": "諸菩薩摩訶薩修行般若波羅蜜多時，不應住預流果若有為所顯若無為所顯，不應住一來、不還、阿羅漢果、獨覺菩提、諸佛無上正等菩提若有為所顯若無為所顯。",
    "T07n0220_425:0137a18_2": "何以故？",
    "T07n0220_425:0137a18_3": "憍尸迦！",
    "T07n0220_425:0137a18_4": "如是住者有所得故。",
    "T07n0220_425:0137a19_0": "「復次，憍尸迦！",
    "T07n0220_425:0137a19_1": "諸菩薩摩訶薩修行般若波羅蜜多時，不應住預流是福田，不應住一來、不還、阿羅漢、獨覺、菩薩、如來是福田。",
    "T07n0220_425:0137a21_2": "何以故？",
    "T07n0220_425:0137a21_3": "憍尸迦！",
    "T07n0220_425:0137a22_4": "如是住者有所得故。",
    "T07n0220_425:0137a22_5": "「復次，憍尸迦！",
    "T07n0220_425:0137a22_6": "諸菩薩摩訶薩修行般若波羅蜜多時，不應住初地，乃至不應住第十地。",
    "T07n0220_425:0137a24_7": "何以故？",
    "T07n0220_425:0137a24_8": "憍尸迦！",
    "T07n0220_425:0137a24_9": "如是住者有所得故。",
    "T07n0220_425:0137a25_10": "所以者何？",
    "T07n0220_425:0137a25_11": "如是住者有動轉故。",
    "T07n0220_425:0137a27_0": "「復次，憍尸迦！",
    "T07n0220_425:0137a27_1": "諸菩薩摩訶薩修行般若波羅蜜多時，不應住初發心已便作是念：『我當圓滿布施波羅蜜多乃至般若波羅蜜多。』",
    "T07n0220_425:0137a29_2": "不應住初發心已便作是念：『我當修行四念住乃至八聖道支。』",
    "T07n0220_425:0137b02_3": "不應住初發心已便作是念：『我當修行空、無相、無願解脫門乃至十八佛不共法。』",
    "T07n0220_425:0137b04_4": "不應住作是念：『我修加行既圓滿已當入菩薩正性離生。』",
    "T07n0220_425:0137b05_5": "不應住作是念：『我已得入正性離生，當住菩薩不退轉地。』",
    "T07n0220_425:0137b06_6": "不應住作是念：『我當圓滿菩薩五通。』",
    "T07n0220_425:0137b07_7": "不應住作是念：『我住菩薩圓滿五通，常遊無量無數佛土，禮敬瞻仰供養承事諸佛世尊，聽聞正法、如理思惟、廣為他說。』",
    "T07n0220_425:0137b10_8": "何以故？",
    "T07n0220_425:0137b10_9": "憍尸迦！",
    "T07n0220_425:0137b10_10": "如是住者有所得故。",
    "T07n0220_425:0137b12_0": "「復次，憍尸迦！",
    "T07n0220_425:0137b12_1": "諸菩薩摩訶薩修行般若波羅蜜多時，不應住作是念：『我當嚴淨如十方佛所居淨土。』",
    "T07n0220_425:0137b14_2": "不應住作是念：『我當化作如十方佛所居淨土。』",
    "T07n0220_425:0137b15_3": "不應住作是念：『我當成熟諸有情類，令證無上正等菩提、或般涅槃、或人天樂。』",
    "T07n0220_425:0137b17_4": "不應住作是念：『我當往詣無量無數諸佛國土，供養恭敬、尊重讚歎諸佛世尊，復以無邊花香、瓔珞、寶幢、幡蓋、衣服、臥具、飲食、燈明、百千俱胝那庾多數天諸伎樂及無量種上妙珍財而為供養。』",
    "T07n0220_425:0137b21_5": "不應住作是念：『我當安立無量無數無邊有情，令於無上正等菩提得不退轉。』",
    "T07n0220_425:0137b23_6": "何以故？",
    "T07n0220_425:0137b23_7": "憍尸迦！",
    "T07n0220_425:0137b23_8": "如是住者有所得故。",
    "T07n0220_425:0137b25_0": "「復次，憍尸迦！",
    "T07n0220_425:0137b25_1": "諸菩薩摩訶薩修行般若波羅蜜多時，不應住作是念：『我當成辦清淨肉眼、天眼、慧眼、法眼、佛眼。』",
    "T07n0220_425:0137b27_2": "不應住作是念：『我當成辦諸等持門，於諸等持自在遊戲。』",
    "T07n0220_425:0137b28_3": "不應住作是念：『我當成辦諸總持門，於諸總持皆得自在。』",
    "T07n0220_425:0137c01_4": "不應住作是念：『我當成辦如來十力、四無所畏、四無礙解、大慈、大悲、大喜、大捨、十八佛不共法。』",
    "T07n0220_425:0137c03_5": "不應住作是念：『我當成辦三十二相、八十隨好所莊嚴身，令諸有情見者歡喜觀無厭倦，由斯證得利益安樂。』",
    "T07n0220_425:0137c05_6": "何以故？",
    "T07n0220_425:0137c05_7": "憍尸迦！",
    "T07n0220_425:0137c06_0": "如是住者有所得故。",
    "T07n0220_425:0137c06_1": "「復次，憍尸迦！",
    "T07n0220_425:0137c06_2": "諸菩薩摩訶薩修行般若波羅蜜多時，不應住此是第八補特伽羅，此是隨信行，此是隨法行；不應住此是預流極七返有，此是家家，此是一間；不應住此是齊首補特伽羅，乃至壽盡煩惱方盡；不應住此是預流定不墮法，此是一來至此世間得盡苦際；不應住此是不還向，此是不還果，往彼方得般涅槃者；不應住此是阿羅漢，永盡後有，現在必入無餘涅槃；不應住此是獨覺；不應住此是如來、應、正等覺。",
    "T07n0220_425:0137c16_0": "「不應住作是念：『我超聲聞、獨覺地已住菩薩地。』",
    "T07n0220_425:0137c17_1": "不應住作是念：『我當具足一切智、道相智、一切相智，覺一切法一切相已，永斷一切煩惱纏結習氣相續。』",
    "T07n0220_425:0137c19_2": "不應住作是念：『我當證得所求無上正等菩提，得成如來、應、正等覺，轉妙法輪作諸佛事，度脫無量無數有情，令得涅槃畢竟安樂。』",
    "T07n0220_425:0137c22_3": "不應住作是念：『我當善修四神足已，安住如是殊勝等持，由此等持增上勢力，令我壽命如殑伽沙大劫而住。』",
    "T07n0220_425:0137c24_4": "不應住作是念：『我當獲得壽量無邊。』",
    "T07n0220_425:0137c25_5": "不應住作是念：『我當成就三十二相，是一一相百福莊嚴。』",
    "T07n0220_425:0137c27_0": "不應住作是念：『我當成就八十隨好，是一一好有無數量希有勝事。』",
    "T07n0220_425:0137c28_1": "「不應住作是念：『我當安住一嚴淨土，其土寬廣於十方面如殑伽沙世界之量。』",
    "T07n0220_425:0138a01_2": "不應住作是念：『我當安坐一金剛座，其座廣大量等三千大千世界。』",
    "T07n0220_425:0138a02_3": "不應住作是念：『我當居止大菩提樹，其樹高廣眾寶莊嚴，所出妙香，有情聞者貪、瞋、癡等心疾皆除，無量無邊身病亦愈。",
    "T07n0220_425:0138a05_4": "諸有聞此菩提樹香，離諸聲聞、獨覺作意，必獲無上正等菩提。』",
    "T07n0220_425:0138a06_5": "「不應住作是念：『願我當得嚴淨佛土，其土清淨，無色蘊名聲，無受、想、行、識蘊名聲；無眼處名聲，無耳、鼻、舌、身、意處名聲；無色處名聲，無聲、香、味、觸、法處名聲；無眼界名聲，無耳、鼻、舌、身、意界名聲；無色界名聲，無聲、香、味、觸、法界名聲；無眼識界名聲，無耳、鼻、舌、身、意識界名聲；無眼觸名聲，無耳、鼻、舌、身、意觸名聲；無眼觸為緣所生諸受名聲，無耳、鼻、舌、身、意觸為緣所生諸受名聲；無地界名聲，無水、火、風、空、識界名聲；無無明名聲，無行、識、名色、六處、觸、受、愛、取、有、生、老死名聲；唯有布施波羅蜜多名聲，乃至唯有般若波羅蜜多名聲；唯有內空名聲，乃至唯有無性自性空名聲；唯有真如名聲，乃至唯有不思議界名聲；唯有四念住名聲，廣說乃至唯有十八佛不共法名聲；其中都無預流、一來、不還、阿羅漢、獨覺、異生等名聲，唯有菩薩摩訶薩、如來應正等覺等名聲。』",
    "T07n0220_425:0138a24_6": "何以故？",
    "T07n0220_425:0138a24_7": "憍尸迦！",
    "T07n0220_425:0138a24_8": "如是住者有所得故。",
    "T07n0220_425:0138a25_0": "所以者何？",
    "T07n0220_425:0138a25_1": "一切如來、應、正等覺證得無上正等菩提時，覺一切法都無所有；一切菩薩摩訶薩眾住不退轉地時，亦見諸法都無所有。",
    "T07n0220_425:0138a28_0": "「憍尸迦！",
    "T07n0220_425:0138a28_1": "是為菩薩摩訶薩於般若波羅蜜多如所應住不應住相。",
    "T07n0220_425:0138a29_2": "憍尸迦！",
    "T07n0220_425:0138a29_3": "諸菩薩摩訶薩於深般若波羅蜜多隨所應住不應住相，以無所得而為方便，應如是學。」",
    "T07n0220_425:0138b03_0": "爾時，舍利子作是念言：「若菩薩摩訶薩修行般若波羅蜜多時，於一切法不應住者，云何應住般若波羅蜜多？」",
    "T07n0220_425:0138b05_1": "具壽善現知舍利子心之所念，便謂之曰：「於意云何？",
    "T07n0220_425:0138b06_2": "諸如來心為何所住？」",
    "T07n0220_425:0138b07_3": "舍利子言：「諸如來心都無所住。",
    "T07n0220_425:0138b07_4": "所以者何？",
    "T07n0220_425:0138b08_5": "善現！",
    "T07n0220_425:0138b08_6": "如來之心不住色，不住受、想、行、識；不住眼處，不住耳、鼻、舌、身、意處；不住色處，不住聲、香、味、觸、法處；不住眼界，不住耳、鼻、舌、身、意界；不住色界，不住聲、香、味、觸、法界；不住眼識界，不住耳、鼻、舌、身、意識界；不住眼觸，不住耳、鼻、舌、身、意觸；不住眼觸為緣所生諸受，不住耳、鼻、舌、身、意觸為緣所生諸受；不住有為界，不住無為界；不住四念住，廣說乃至不住十八佛不共法；不住一切智，不住道相智、一切相智。",
    "T07n0220_425:0138b17_7": "何以故？",
    "T07n0220_425:0138b17_8": "以一切法不可得故。",
    "T07n0220_425:0138b18_9": "如是，善現！",
    "T07n0220_425:0138b18_10": "如來之心於一切法都無所住亦非不住。」",
    "T07n0220_425:0138b19_11": "時，具壽善現謂舍利子言：「諸菩薩摩訶薩修行般若波羅蜜多時亦復如是，雖住般若波羅蜜多，而同如來於一切法都無所住亦非不住。",
    "T07n0220_425:0138b22_12": "所以者何？",
    "T07n0220_425:0138b22_13": "舍利子！",
    "T07n0220_425:0138b22_14": "諸菩薩摩訶薩修行般若波羅蜜多時，雖住般若波羅蜜多，而於色非住非不住，乃至於一切相智亦非住非不住。",
    "T07n0220_425:0138b25_15": "何以故？",
    "T07n0220_425:0138b25_16": "舍利子！",
    "T07n0220_425:0138b25_17": "以色等法無二相故。",
    "T07n0220_425:0138b26_18": "舍利子！",
    "T07n0220_425:0138b26_19": "諸菩薩摩訶薩於深般若波羅蜜多，隨此非住非不住相，以無所得而為方便，應如是學。」",
    "T07n0220_425:0138b29_0": "爾時，會中有諸天子竊作是念：「諸藥叉等言詞呪句雖復隱密，而我等輩猶可了知；尊者善現於此般若波羅蜜多，雖以種種言詞顯示，而我等輩竟不能解！」",
    "T07n0220_425:0138c03_1": "具壽善現知諸天子心之所念，便告彼言：「汝等天子於我所說不能解耶？」",
    "T07n0220_425:0138c05_2": "諸天子言：「如是！",
    "T07n0220_425:0138c05_3": "如是！」",
    "T07n0220_425:0138c05_4": "具壽善現復告彼言：「我曾於此甚深般若波羅蜜多相應義中不說一字，汝亦不聞，當何所解？",
    "T07n0220_425:0138c07_5": "何以故？",
    "T07n0220_425:0138c08_6": "諸天子！",
    "T07n0220_425:0138c08_7": "甚深般若波羅蜜多相應義中，文字言說皆遠離故，由此於中說者、聽者及能解者皆不可得，一切如來、應、正等覺所證無上正等菩提微妙甚深亦復如是。",
    "T07n0220_425:0138c11_8": "「諸天子！",
    "T07n0220_425:0138c12_0": "如諸如來、應、正等覺化作化身，如是化身化作四眾，俱來集會而為說法。",
    "T07n0220_425:0138c13_1": "於意云何？",
    "T07n0220_425:0138c13_2": "是中有實能說、能聽、能解者不？」",
    "T07n0220_425:0138c14_3": "諸天子言：「不也！",
    "T07n0220_425:0138c15_4": "大德！」",
    "T07n0220_425:0138c15_5": "善現告言：「如是，諸天子！",
    "T07n0220_425:0138c15_6": "一切法皆如化故，今於此甚深般若波羅蜜多相應義中，說者、聽者及能解者都不可得。",
    "T07n0220_425:0138c17_7": "「諸天子！",
    "T07n0220_425:0138c18_0": "如人夢中夢見有佛為諸大眾宣說正法，於意云何？",
    "T07n0220_425:0138c19_1": "是中有實能說、能聽、能解者不？」",
    "T07n0220_425:0138c20_0": "諸天子言：「不也！",
    "T07n0220_425:0138c20_1": "大德！」",
    "T07n0220_425:0138c20_2": "善現告言：「如是，諸天子！",
    "T07n0220_425:0138c21_3": "一切法皆如夢故，今於此甚深般若波羅蜜多相應義中，說者、聽者及能解者都不可得。",
    "T07n0220_425:0138c23_4": "「諸天子！",
    "T07n0220_425:0138c23_5": "如有二人處一山谷，各住一面讚佛、法、僧，俱時發響，於意云何？",
    "T07n0220_425:0138c24_6": "此二響聲能互相聞、互相解不？」",
    "T07n0220_425:0138c25_7": "諸天子言：「不也！",
    "T07n0220_425:0138c25_8": "大德！」",
    "T07n0220_425:0138c25_9": "善現告言：「如是！",
    "T07n0220_425:0138c26_10": "諸天子！",
    "T07n0220_425:0138c26_11": "一切法皆如響故，今於此甚深般若波羅蜜多相應義中，說者、聽者及能解者都不可得。",
    "T07n0220_425:0138c28_12": "「諸天子！",
    "T07n0220_425:0138c28_13": "如巧幻師或彼弟子，於四衢道幻作四眾及一如來、應、正等覺，是幻如來、應、正等覺為幻四眾宣說正法，於意云何？",
    "T07n0220_425:0139a02_14": "是中有實說者、聽者、能解者不？」",
    "T07n0220_425:0139a03_15": "諸天子言：「不也！",
    "T07n0220_425:0139a03_16": "大德！」",
    "T07n0220_425:0139a03_17": "善現告言：「如是，諸天子！",
    "T07n0220_425:0139a04_18": "一切法皆如幻故，今於此甚深般若波羅蜜多相應義中，說者、聽者及能解者都不可得。",
    "T07n0220_425:0139a06_19": "「諸天子！",
    "T07n0220_425:0139a06_20": "由此因緣，我曾於此甚深般若波羅蜜多相應義中不說一字，汝亦不聞，當何所解？」",
    "T07n0220_425:0139a09_0": "大般若波羅蜜多經卷第四百二十五"
}