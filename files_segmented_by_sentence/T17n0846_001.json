[
    {
        "source_sentence": "外道問聖大乘法無我義經",
        "from": "T17n0846_001:0934a16_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T17n0846_001:0934a18_0",
        "context_with_next_sentence": true
    },
    {
        "source_sentence": "試鴻臚少卿傳教大師臣",
        "from": "T17n0846_001:0934a19_0",
        "context_with_next_sentence": true
    },
    {
        "source_sentence": "法天奉　詔譯如是我聞：",
        "from": "T17n0846_001:0934a21_4",
        "context_with_next_sentence": true
    },
    {
        "source_sentence": "一時佛在大眾中，爾時外道有疑欲決，迷大乘行，來至佛所稽首恭重，合十指掌問無我義：",
        "from": "T17n0846_001:0934a23_5",
        "context_with_next_sentence": true
    },
    {
        "source_sentence": "「大丈夫是一切智，常說此身無我。",
        "from": "T17n0846_001:0934a24_1",
        "context_with_next_sentence": true
    },
    {
        "source_sentence": "若身無我，本性亦無，云何說有哀啼、戲笑、憎愛、兩舌等事？",
        "from": "T17n0846_001:0934a25_7",
        "context_with_next_sentence": true
    },
    {
        "source_sentence": "當何所生？",
        "from": "T17n0846_001:0934a25_12",
        "context_with_next_sentence": true
    },
    {
        "source_sentence": "是我所疑。",
        "from": "T17n0846_001:0934a25_17",
        "context_with_next_sentence": true
    },
    {
        "source_sentence": "願賜除斷。",
        "from": "T17n0846_001:0934a26_1",
        "context_with_next_sentence": true
    },
    {
        "source_sentence": "如來所言身與本性，有無云何？",
        "from": "T17n0846_001:0934a27_13",
        "context_with_next_sentence": true
    },
    {
        "source_sentence": "」佛言：",
        "from": "T17n0846_001:0934a27_17",
        "context_with_next_sentence": true
    },
    {
        "source_sentence": "「外道！",
        "from": "T17n0846_001:0934a27_21",
        "context_with_next_sentence": true
    },
    {
        "source_sentence": "諦聽諦受，當為汝說。",
        "from": "T17n0846_001:0934a28_8",
        "context_with_next_sentence": true
    },
    {
        "source_sentence": "」佛言：",
        "from": "T17n0846_001:0934a29_2",
        "context_with_next_sentence": true
    },
    {
        "source_sentence": "「身與本性，體本空故，說或有或無，斯成二法；",
        "from": "T17n0846_001:0934b01_2",
        "context_with_next_sentence": true
    },
    {
        "source_sentence": "言是有者，斯更虛妄。",
        "from": "T17n0846_001:0934b01_12",
        "context_with_next_sentence": true
    },
    {
        "source_sentence": "」佛言：",
        "from": "T17n0846_001:0934b01_16",
        "context_with_next_sentence": true
    },
    {
        "source_sentence": "「當觀全身，髮、甲、皮、毛、兩手、雙足，至於脂、筋、脾、腸、骨髓等事，周遍內外，不見本性。",
        "from": "T17n0846_001:0934b03_11",
        "context_with_next_sentence": true
    },
    {
        "source_sentence": "」外道言：",
        "from": "T17n0846_001:0934b03_16",
        "context_with_next_sentence": true
    },
    {
        "source_sentence": "「大丈夫！",
        "from": "T17n0846_001:0934b03_21",
        "context_with_next_sentence": true
    },
    {
        "source_sentence": "若彼不見本性，以我肉眼云何能見？",
        "from": "T17n0846_001:0934b04_13",
        "context_with_next_sentence": true
    },
    {
        "source_sentence": "或以天眼而能見乎？",
        "from": "T17n0846_001:0934b05_3",
        "context_with_next_sentence": true
    },
    {
        "source_sentence": "」佛言：",
        "from": "T17n0846_001:0934b05_7",
        "context_with_next_sentence": true
    },
    {
        "source_sentence": "「天眼見彼，無色、無相、無住，此見非見。",
        "from": "T17n0846_001:0934b06_2",
        "context_with_next_sentence": true
    },
    {
        "source_sentence": "」外道言：",
        "from": "T17n0846_001:0934b06_7",
        "context_with_next_sentence": true
    },
    {
        "source_sentence": "「若如是說，大聖妄語。",
        "from": "T17n0846_001:0934b06_18",
        "context_with_next_sentence": true
    },
    {
        "source_sentence": "若彼非者，云何現見有此啼笑、嬉戲、瞋怒、憎愛、兩舌等事？",
        "from": "T17n0846_001:0934b08_2",
        "context_with_next_sentence": true
    },
    {
        "source_sentence": "以如是故，何得說無？",
        "from": "T17n0846_001:0934b08_12",
        "context_with_next_sentence": true
    },
    {
        "source_sentence": "又說或有或無，斯成二義？",
        "from": "T17n0846_001:0934b09_3",
        "context_with_next_sentence": true
    },
    {
        "source_sentence": "」又言：",
        "from": "T17n0846_001:0934b09_7",
        "context_with_next_sentence": true
    },
    {
        "source_sentence": "「大丈夫！",
        "from": "T17n0846_001:0934b09_12",
        "context_with_next_sentence": true
    },
    {
        "source_sentence": "若彼有無不得說者，云何說言彼有所著，彼無所著？",
        "from": "T17n0846_001:0934b10_12",
        "context_with_next_sentence": true
    },
    {
        "source_sentence": "」又言：",
        "from": "T17n0846_001:0934b10_16",
        "context_with_next_sentence": true
    },
    {
        "source_sentence": "「空者當何所如？",
        "from": "T17n0846_001:0934b11_2",
        "context_with_next_sentence": true
    },
    {
        "source_sentence": "」佛言：",
        "from": "T17n0846_001:0934b11_6",
        "context_with_next_sentence": true
    },
    {
        "source_sentence": "「如是如是。",
        "from": "T17n0846_001:0934b11_12",
        "context_with_next_sentence": true
    },
    {
        "source_sentence": "空非所如，體不可得故。",
        "from": "T17n0846_001:0934b12_1",
        "context_with_next_sentence": true
    },
    {
        "source_sentence": "」外道言：",
        "from": "T17n0846_001:0934b12_6",
        "context_with_next_sentence": true
    },
    {
        "source_sentence": "「若此者，笑哭、嬉戲、瞋怒、憎愛、兩舌等事，當何所見？",
        "from": "T17n0846_001:0934b13_7",
        "context_with_next_sentence": true
    },
    {
        "source_sentence": "」佛言：",
        "from": "T17n0846_001:0934b13_11",
        "context_with_next_sentence": true
    },
    {
        "source_sentence": "「如夢、如幻、如化、如影像相。",
        "from": "T17n0846_001:0934b14_1",
        "context_with_next_sentence": true
    },
    {
        "source_sentence": "」外道言：",
        "from": "T17n0846_001:0934b14_6",
        "context_with_next_sentence": true
    },
    {
        "source_sentence": "「云何夢相？",
        "from": "T17n0846_001:0934b14_12",
        "context_with_next_sentence": true
    },
    {
        "source_sentence": "云何幻化相？",
        "from": "T17n0846_001:0934b14_18",
        "context_with_next_sentence": true
    },
    {
        "source_sentence": "云何影像相？",
        "from": "T17n0846_001:0934b15_1",
        "context_with_next_sentence": true
    },
    {
        "source_sentence": "」佛言：",
        "from": "T17n0846_001:0934b15_5",
        "context_with_next_sentence": true
    },
    {
        "source_sentence": "「幻化非相，空非執持，夢本體空。",
        "from": "T17n0846_001:0934b15_21",
        "context_with_next_sentence": true
    },
    {
        "source_sentence": "如陽焰故，影像無色，虛假不實。",
        "from": "T17n0846_001:0934b16_13",
        "context_with_next_sentence": true
    },
    {
        "source_sentence": "如是所見乃至一切事，皆如幻如化、如夢如影，當如是見。",
        "from": "T17n0846_001:0934b17_19",
        "context_with_next_sentence": true
    },
    {
        "source_sentence": "「復次，有二種見，莊嚴真如。",
        "from": "T17n0846_001:0934b18_13",
        "context_with_next_sentence": true
    },
    {
        "source_sentence": "彼莊嚴者，此即名我，此即名他。",
        "from": "T17n0846_001:0934b19_6",
        "context_with_next_sentence": true
    },
    {
        "source_sentence": "是名人補特伽羅，名人世間思惟。",
        "from": "T17n0846_001:0934b20_1",
        "context_with_next_sentence": true
    },
    {
        "source_sentence": "至於資財、男女、兄弟、妻妾等，名心所思惟莊嚴。",
        "from": "T17n0846_001:0934b21_2",
        "context_with_next_sentence": true
    },
    {
        "source_sentence": "彼如是法，無自無他、無人無命、無補特伽羅、無有情、無世間、無見者、無資財、無男女、無朋友、無妻妾等。",
        "from": "T17n0846_001:0934b23_10",
        "context_with_next_sentence": true
    },
    {
        "source_sentence": "彼一切事不見自性，云何彼出世間，莊嚴果報，善惡生滅？",
        "from": "T17n0846_001:0934b24_15",
        "context_with_next_sentence": true
    },
    {
        "source_sentence": "彼真如莊嚴果報，無善無惡，不生不滅，無煩惱、無快樂，而彼諸法各各如是！",
        "from": "T17n0846_001:0934b26_8",
        "context_with_next_sentence": true
    },
    {
        "source_sentence": "「又彼世間及出世間二種莊嚴，令諸有情因莊嚴故，而生煩惱處於輪迴，久久展轉不知真如。",
        "from": "T17n0846_001:0934b28_11",
        "context_with_next_sentence": true
    },
    {
        "source_sentence": "彼知法者思惟莊嚴，疑此苦受，彼苦受惡、遠離解脫而不見道。",
        "from": "T17n0846_001:0934b29_20",
        "context_with_next_sentence": true
    },
    {
        "source_sentence": "愚癡有情以迷執故，輪轉生死墮於惡趣，行世間法不見真如，盡彼輪迴，由如織網用線展轉復去復來。",
        "from": "T17n0846_001:0934c03_6",
        "context_with_next_sentence": true
    },
    {
        "source_sentence": "「又如日月二種行往，晝夜隱顯出沒世間；",
        "from": "T17n0846_001:0934c04_5",
        "context_with_next_sentence": true
    },
    {
        "source_sentence": "諸行無常不久破壞，輪轉生死來往亦然，而真如體離莊嚴句。",
        "from": "T17n0846_001:0934c05_13",
        "context_with_next_sentence": true
    },
    {
        "source_sentence": "「又彼天人、乾闥婆等及彼女等，住於天上，以彼莊嚴果報，墮一切有；",
        "from": "T17n0846_001:0934c07_6",
        "context_with_next_sentence": true
    },
    {
        "source_sentence": "復有持明成就夜叉、緊那羅、摩睺羅伽，彼以一切莊嚴果報，復墮地獄、惡精進天，以彼神通而作功德，以彼一切莊嚴果報，或墮彼天。",
        "from": "T17n0846_001:0934c10_6",
        "context_with_next_sentence": true
    },
    {
        "source_sentence": "「又若帝釋及轉輪王，具最上德及最上句，以彼一切莊嚴果報復生傍生。",
        "from": "T17n0846_001:0934c11_17",
        "context_with_next_sentence": true
    },
    {
        "source_sentence": "智者於一切時，宜應遠離天上最上大樂，恒觀菩提之心，靈明廓澈，無自性、無罣礙亦無所住，一切皆空，亦復遠離一切戲論。",
        "from": "T17n0846_001:0934c14_16",
        "context_with_next_sentence": true
    },
    {
        "source_sentence": "「外道！",
        "from": "T17n0846_001:0934c14_20",
        "context_with_next_sentence": true
    },
    {
        "source_sentence": "菩提心相，不硬不軟、不熱不冷、無觸無執；",
        "from": "T17n0846_001:0934c15_18",
        "context_with_next_sentence": true
    },
    {
        "source_sentence": "又菩提心相，非長非短，不圓不方、不肥不瘦；",
        "from": "T17n0846_001:0934c16_18",
        "context_with_next_sentence": true
    },
    {
        "source_sentence": "又菩提心相，不白不黑、不赤不黃，非色非相。",
        "from": "T17n0846_001:0934c17_18",
        "context_with_next_sentence": true
    },
    {
        "source_sentence": "彼菩提心，不作相非顯耀，無性無纏縛，由如虛空而無色故，菩提心相而離觀察。",
        "from": "T17n0846_001:0934c19_13",
        "context_with_next_sentence": true
    },
    {
        "source_sentence": "外道！",
        "from": "T17n0846_001:0934c19_16",
        "context_with_next_sentence": true
    },
    {
        "source_sentence": "而汝不知菩提心相與般若波羅蜜多而相應故；",
        "from": "T17n0846_001:0934c20_16",
        "context_with_next_sentence": true
    },
    {
        "source_sentence": "又菩提心相，自性清淨，無物無喻，不可覩視，是最上句；",
        "from": "T17n0846_001:0934c22_3",
        "context_with_next_sentence": true
    },
    {
        "source_sentence": "又菩提心相，非諸物像，無相似者，如水成漚，雖覩非有，如幻化如陽焰喻，如泥團作諸坯器，眾名雖具咸成戲論。",
        "from": "T17n0846_001:0934c24_13",
        "context_with_next_sentence": true
    },
    {
        "source_sentence": "貪、瞋、癡等亦幻化有，一味空故，如電之住剎那不見。",
        "from": "T17n0846_001:0934c25_17",
        "context_with_next_sentence": true
    },
    {
        "source_sentence": "觀彼般若波羅蜜多及作諸善，亦復如是！",
        "from": "T17n0846_001:0934c26_15",
        "context_with_next_sentence": true
    },
    {
        "source_sentence": "至於談笑嬉戲，歌舞歡樂，飲食愛欲，一切如夢。",
        "from": "T17n0846_001:0934c27_18",
        "context_with_next_sentence": true
    },
    {
        "source_sentence": "有情諸行畢竟體空，心喻虛空，疑當何立行般若行？",
        "from": "T17n0846_001:0934c29_1",
        "context_with_next_sentence": true
    },
    {
        "source_sentence": "恒若此觀了一切性，自然解脫，得最上句。",
        "from": "T17n0846_001:0934c29_20",
        "context_with_next_sentence": true
    },
    {
        "source_sentence": "諸佛所說，無上菩提由斯生出，當作是觀。",
        "from": "T17n0846_001:0935a01_18",
        "context_with_next_sentence": true
    },
    {
        "source_sentence": "作此觀者得最上涅槃，乃至往昔造作諸過，咸悉除滅生無量德，而於此生不染諸過，專精觀行決定成就。",
        "from": "T17n0846_001:0935a04_6",
        "context_with_next_sentence": true
    },
    {
        "source_sentence": "若與真如不相應者，應念非真如呪及金剛鈴真如無生印，而起真如相應之行，決定圓滿如上功德。",
        "from": "T17n0846_001:0935a06_12",
        "context_with_next_sentence": true
    },
    {
        "source_sentence": "」爾時外道聞是語已，審諦觀察，而彼疑綱皆悉除斷，作是觀已獲住大乘，瞻奉歡喜，作禮而退。",
        "from": "T17n0846_001:0935a09_2",
        "context_with_next_sentence": true
    },
    {
        "source_sentence": "外道問聖大乘無我義經",
        "from": "T17n0846_001:0935a10_100",
        "context_with_next_sentence": false
    }
]