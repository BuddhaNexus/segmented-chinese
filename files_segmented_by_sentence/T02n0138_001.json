[
    {
        "source_sentence": "佛說十一想思念如來經",
        "from": "T02n0138_001:0861a11_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T02n0138_001:0861a13_0",
        "context_with_next_sentence": true
    },
    {
        "source_sentence": "聞如是：一時，婆伽婆在羅閱城耆闍崛山中，",
        "from": "T02n0138_001:0861a14_0",
        "context_with_next_sentence": true
    },
    {
        "source_sentence": "與大比丘眾二百五十人俱。",
        "from": "T02n0138_001:0861a15_11",
        "context_with_next_sentence": true
    },
    {
        "source_sentence": "爾時，世尊告諸比丘：",
        "from": "T02n0138_001:0861a16_2",
        "context_with_next_sentence": true
    },
    {
        "source_sentence": "「當以十一想思念如來，已思念當發慈心於如來所。",
        "from": "T02n0138_001:0861a17_5",
        "context_with_next_sentence": true
    },
    {
        "source_sentence": "云何為十一？",
        "from": "T02n0138_001:0861a17_11",
        "context_with_next_sentence": true
    },
    {
        "source_sentence": "戒意清淨一也。",
        "from": "T02n0138_001:0861a17_18",
        "context_with_next_sentence": true
    },
    {
        "source_sentence": "威儀具足二也。",
        "from": "T02n0138_001:0861a18_4",
        "context_with_next_sentence": true
    },
    {
        "source_sentence": "諸根不錯三也。",
        "from": "T02n0138_001:0861a18_11",
        "context_with_next_sentence": true
    },
    {
        "source_sentence": "信意不亂四也。",
        "from": "T02n0138_001:0861a18_18",
        "context_with_next_sentence": true
    },
    {
        "source_sentence": "常有勇健意五也。",
        "from": "T02n0138_001:0861a19_2",
        "context_with_next_sentence": true
    },
    {
        "source_sentence": "若更苦樂不以為憂六也。",
        "from": "T02n0138_001:0861a19_13",
        "context_with_next_sentence": true
    },
    {
        "source_sentence": "意不忘失七也。",
        "from": "T02n0138_001:0861a19_20",
        "context_with_next_sentence": true
    },
    {
        "source_sentence": "止觀現在前八也。",
        "from": "T02n0138_001:0861a20_4",
        "context_with_next_sentence": true
    },
    {
        "source_sentence": "三昧意無休息九也。",
        "from": "T02n0138_001:0861a20_13",
        "context_with_next_sentence": true
    },
    {
        "source_sentence": "智慧意無量十也。",
        "from": "T02n0138_001:0861a20_21",
        "context_with_next_sentence": true
    },
    {
        "source_sentence": "觀佛無厭足十一也。",
        "from": "T02n0138_001:0861a21_6",
        "context_with_next_sentence": true
    },
    {
        "source_sentence": "如是比丘當以此十一想思念如來，已思念如來，當發慈心於如來所，是謂比丘於比丘中修行念佛。",
        "from": "T02n0138_001:0861a23_9",
        "context_with_next_sentence": true
    },
    {
        "source_sentence": "彼比丘已修行念佛，於二果當求一果，於現法中得自在，成無餘阿那含。",
        "from": "T02n0138_001:0861a25_3",
        "context_with_next_sentence": true
    },
    {
        "source_sentence": "」爾時，諸比丘聞佛所說，歡喜奉行。",
        "from": "T02n0138_001:0861a25_20",
        "context_with_next_sentence": true
    },
    {
        "source_sentence": "聞如是：",
        "from": "T02n0138_001:0861a26_3",
        "context_with_next_sentence": true
    },
    {
        "source_sentence": "一時，婆伽婆在舍衛城祇樹給孤獨園。",
        "from": "T02n0138_001:0861a27_1",
        "context_with_next_sentence": true
    },
    {
        "source_sentence": "是時，世尊告諸比丘：",
        "from": "T02n0138_001:0861a27_11",
        "context_with_next_sentence": true
    },
    {
        "source_sentence": "「若慈心解脫，親近廣布，修行以辦，獲使起善具足，便當有十一報、十一果。",
        "from": "T02n0138_001:0861a29_3",
        "context_with_next_sentence": true
    },
    {
        "source_sentence": "云何為十一？",
        "from": "T02n0138_001:0861a29_9",
        "context_with_next_sentence": true
    },
    {
        "source_sentence": "臥安、覺安、不見惡夢、天護、人愛、非人所敬、不毒、不兵、水火不喪、亦不加刑、身壞命終生善處梵天上。",
        "from": "T02n0138_001:0861b02_15",
        "context_with_next_sentence": true
    },
    {
        "source_sentence": "於諸善法速得捷疾，智能盡有漏行。",
        "from": "T02n0138_001:0861b03_12",
        "context_with_next_sentence": true
    },
    {
        "source_sentence": "比丘！",
        "from": "T02n0138_001:0861b03_15",
        "context_with_next_sentence": true
    },
    {
        "source_sentence": "慈心解脫，親近廣布，修行以辦，以獲便起善具足，當有此十一法。",
        "from": "T02n0138_001:0861b05_6",
        "context_with_next_sentence": true
    },
    {
        "source_sentence": "是故，諸比丘！",
        "from": "T02n0138_001:0861b05_13",
        "context_with_next_sentence": true
    },
    {
        "source_sentence": "當求方便慈心解脫，如是諸比丘當作是學。",
        "from": "T02n0138_001:0861b06_12",
        "context_with_next_sentence": true
    },
    {
        "source_sentence": "」爾時，諸比丘聞佛所說，歡喜奉行。",
        "from": "T02n0138_001:0861b07_8",
        "context_with_next_sentence": true
    },
    {
        "source_sentence": "佛說十一想思念如來經",
        "from": "T02n0138_001:0861b08_100",
        "context_with_next_sentence": false
    }
]