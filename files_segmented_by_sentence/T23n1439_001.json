{
    "T23n1439_001:0496a03_0": "十誦羯磨比丘要用一卷",
    "T23n1439_001:0496a05_0": "宋沙門釋僧璩於楊",
    "T23n1439_001:0496a06_0": "都中興寺依律撰出",
    "T23n1439_001:0496a07_0": "(羯磨隨事乃有眾多，且依成文略出要用，苦餘不盡在於大本。",
    "T23n1439_001:0496a07_1": "凡在大眾內欲作羯磨，作羯磨者集唱：僧今和集欲作何事？",
    "T23n1439_001:0496a08_2": "僧中一人應隨答作某羯磨)又唱：「不來諸比丘說欲(說已唱白羯磨，若在戒場上但唱也)。」",
    "T23n1439_001:0496a10_0": "「僧今和集欲作何事？」",
    "T23n1439_001:0496a11_0": "受三歸五戒文第一(受三歸五戒法，白衣初來欲受三歸五戒，教禮佛法僧，胡跪合掌懺悔三業，然後受之。",
    "T23n1439_001:0496a12_1": "戒師應教云)「我某甲，從今盡壽，歸依佛兩足尊、歸依法無欲尊、歸依僧眾中尊。」",
    "T23n1439_001:0496a14_2": "(如是三說)「我某甲，歸依佛竟、歸依法竟、歸依僧竟。",
    "T23n1439_001:0496a15_3": "於釋迦牟尼佛法中，樂受五戒為優婆塞。",
    "T23n1439_001:0496a16_4": "當證知。」",
    "T23n1439_001:0496a17_0": "(如是三說)",
    "T23n1439_001:0496a18_0": "「汝某甲聽。",
    "T23n1439_001:0496a18_1": "是佛婆伽婆，釋迦牟尼多陀阿伽度、阿羅訶、三藐三佛陀，為優婆塞說五戒。",
    "T23n1439_001:0496a19_2": "凡是優婆塞，當盡壽護持。",
    "T23n1439_001:0496a20_3": "何等為五？",
    "T23n1439_001:0496a20_4": "盡壽離殺生是優婆塞戒。",
    "T23n1439_001:0496a21_5": "是中盡壽離殺生，是事能持不？」",
    "T23n1439_001:0496a22_6": "(答能)「盡壽離不與取是優婆塞戒。",
    "T23n1439_001:0496a23_7": "是中盡壽離不與取，是事能持不？",
    "T23n1439_001:0496a24_8": "(答能)「盡壽離邪婬是優婆塞戒。",
    "T23n1439_001:0496a25_9": "是中盡壽離邪婬，是事能持不？」",
    "T23n1439_001:0496a26_10": "(答能)「盡壽離妄語是優婆塞戒。",
    "T23n1439_001:0496a27_11": "是中盡壽離妄語，是事能持不？」",
    "T23n1439_001:0496a28_12": "(答能)「盡壽離飲酒是優婆塞戒。",
    "T23n1439_001:0496a29_13": "是中盡壽離飲酒，穀酒、甘蔗酒、蒲萄酒，一切能放逸酒，是事能持不？」",
    "T23n1439_001:0496b02_14": "(答能)受八戒文第二(有人來欲受八戒，先教禮三寶，然後教胡跪合掌。",
    "T23n1439_001:0496b03_15": "戒師應教如是說)「我某甲，從今至明旦，歸依佛兩足尊、歸依法無欲尊、歸依僧眾中尊。」",
    "T23n1439_001:0496b05_16": "(如是三說)「我某甲，從今至明旦，歸依佛竟、歸依法竟、歸依僧竟。」",
    "T23n1439_001:0496b07_17": "(如是三說)「我某甲已受三歸竟。",
    "T23n1439_001:0496b08_18": "從無始生死已來至于今日，身業不善：殺、盜、婬，口業不善：妄言、綺語、惡口、兩舌，意業不善：貪欲、恚瞋、愚癡邪見。",
    "T23n1439_001:0496b10_19": "如此眾罪，今向十方諸佛、諸尊菩薩、得道賢聖、現在師僧前求哀懺悔。",
    "T23n1439_001:0496b12_20": "我某甲已懺悔竟，身業清淨、口業清淨、意業清淨，是名清淨住。",
    "T23n1439_001:0496b14_0": "從今至明旦，習學諸佛，不殺、不盜、不婬、不妄語、不飲酒、不坐臥高廣大床、不著香華纓絡香油塗身、不作唱技樂故往觀聽、過中不食。」",
    "T23n1439_001:0496b17_0": "(如是三說)",
    "T23n1439_001:0496b18_0": "「我某甲已受八戒竟。",
    "T23n1439_001:0496b18_1": "以此功德，不求轉輪聖王、釋梵諸王、人天之樂，願盡諸煩惱，明知一切法，果成佛道。」",
    "T23n1439_001:0496b20_2": "(優婆夷受文亦如是)乞畜眾羯磨文第三(比丘尼受戒滿十二歲欲畜眾，集僧胡跪合掌應如是乞)「大德尼僧聽！",
    "T23n1439_001:0496b22_3": "我比丘尼某甲，受大戒來滿十二歲，欲畜眾。",
    "T23n1439_001:0496b23_4": "我某甲已從僧乞畜眾羯磨，願僧與我某甲作畜眾羯磨。",
    "T23n1439_001:0496b24_5": "慈愍故。」",
    "T23n1439_001:0496b24_6": "(如是三說)僧與畜眾羯磨文「大德尼僧聽！",
    "T23n1439_001:0496b26_7": "比丘尼某甲，受大戒來滿十二歲，欲畜眾。",
    "T23n1439_001:0496b27_8": "某甲已從僧乞畜眾羯磨。",
    "T23n1439_001:0496b27_9": "若僧時到僧忍聽，僧當與某甲畜眾羯磨。",
    "T23n1439_001:0496b28_10": "如是白。」",
    "T23n1439_001:0496b29_0": "「大德尼僧聽！",
    "T23n1439_001:0496b29_1": "比丘尼某甲，受大戒來滿十二歲，欲畜眾。",
    "T23n1439_001:0496c01_2": "某甲已從僧乞畜眾羯磨，僧今與某甲畜眾羯磨。",
    "T23n1439_001:0496c02_3": "誰諸長老忍與某甲畜眾羯磨者，是長老默然；誰不忍者便說。",
    "T23n1439_001:0496c03_4": "是初羯磨成就不？」",
    "T23n1439_001:0496c04_5": "(如是三說)「僧已忍與某甲畜眾羯磨竟。",
    "T23n1439_001:0496c05_6": "僧忍，默然故，是事如是持。」",
    "T23n1439_001:0496c07_0": "受沙彌十戒文第四(佛語：「諸比丘！",
    "T23n1439_001:0496c07_1": "從今欲求出家人有二事應白僧：一出家剃頭，若已剃髮來，一事應白僧。",
    "T23n1439_001:0496c08_2": "僧若集，應言：」)「大德僧聽！",
    "T23n1439_001:0496c09_3": "某甲求出家剃髮。",
    "T23n1439_001:0496c09_4": "僧憶持！」",
    "T23n1439_001:0496c09_5": "(若僧不集，應別房白，應言)「諸長老！",
    "T23n1439_001:0496c10_6": "某甲求出家。",
    "T23n1439_001:0496c10_7": "憶持！」",
    "T23n1439_001:0496c10_8": "(若有袈裟，應著；若無，和上應與，教胡跪合掌，先教求和上，應言)「大德憶念！",
    "T23n1439_001:0496c12_9": "我某甲求大德為沙彌和上，願大德為我某甲作十戒和上。",
    "T23n1439_001:0496c13_10": "我某甲依大德和上故，出家受十戒。",
    "T23n1439_001:0496c14_11": "(如是三說。",
    "T23n1439_001:0496c14_12": "戒師應教)「我某甲，歸依佛、歸依法、歸依僧出家。",
    "T23n1439_001:0496c15_13": "是佛婆伽婆釋迦牟尼多陀阿伽度、阿羅訶、三藐三佛陀出家，我亦隨佛出家，和上某甲。",
    "T23n1439_001:0496c17_14": "(如是三說)「我某甲，歸依佛竟、歸依法竟、歸依僧竟出家。",
    "T23n1439_001:0496c19_0": "是佛婆伽婆釋迦牟尼多陀阿伽度、阿羅訶、三藐三佛陀出家，我亦隨佛出家竟，和上某甲。」",
    "T23n1439_001:0496c21_0": "(戒師應言)「汝某甲聽！",
    "T23n1439_001:0496c21_1": "是佛婆伽婆釋迦牟尼多陀阿伽度、阿羅訶、三藐三佛陀，為沙彌說十戒。",
    "T23n1439_001:0496c23_0": "何等為十？",
    "T23n1439_001:0496c24_0": "「盡壽離殺生是沙彌戒。",
    "T23n1439_001:0496c24_1": "是中盡壽離殺生，汝能持不？",
    "T23n1439_001:0496c25_2": "(答能)「盡壽離不與取是沙彌戒。",
    "T23n1439_001:0496c26_3": "是中盡壽離不與取，汝能持不？」",
    "T23n1439_001:0496c27_4": "(答能)「盡壽離非梵行是沙彌戒。",
    "T23n1439_001:0496c28_5": "是中盡壽離非梵行，汝能持不？」",
    "T23n1439_001:0496c29_6": "(答能)「盡壽離妄語是沙彌戒。",
    "T23n1439_001:0497a01_7": "是中盡壽離妄語，汝能持不？」",
    "T23n1439_001:0497a02_8": "(答能)「盡壽離飲酒是沙彌戒。",
    "T23n1439_001:0497a03_9": "是中盡壽離飲酒，穀酒、甘蔗酒、蒲萄酒，一切能放逸酒，汝能持不？」",
    "T23n1439_001:0497a04_10": "(答能)「盡壽離坐臥高廣大床是沙彌戒。",
    "T23n1439_001:0497a05_11": "是中盡壽離坐臥高廣大床，汝能持不？」",
    "T23n1439_001:0497a06_12": "(答能)「盡壽離著香華瓔珞香油塗身是沙彌戒。",
    "T23n1439_001:0497a07_13": "是中盡壽離著華香瓔珞香油塗身，汝能持不？」",
    "T23n1439_001:0497a09_0": "(答能)",
    "T23n1439_001:0497a10_0": "「盡壽離作唱技樂故往觀聽是沙彌戒。",
    "T23n1439_001:0497a10_1": "是中盡壽離作唱技樂故往觀聽，汝能持不？」",
    "T23n1439_001:0497a11_2": "(答能)「盡壽離受畜金銀錢寶是沙彌戒。",
    "T23n1439_001:0497a12_3": "是中盡壽離受畜金銀錢寶，汝能持不？」",
    "T23n1439_001:0497a13_4": "(答能)「盡壽離非時食是沙彌戒。",
    "T23n1439_001:0497a14_5": "是中盡壽離非時食，汝能持不？」",
    "T23n1439_001:0497a15_6": "(答能)「如是沙彌十戒，盡壽不應犯。",
    "T23n1439_001:0497a16_7": "當勤供養三寶：佛寶、法寶、比丘僧寶，當供養和上、阿闍梨，一切如法教不得違逆，勤求方便學問坐禪誦經，於佛法中當得須陀洹果、斯陀含果、阿那含果、阿羅漢果、辟支佛道乃至得阿耨多羅三藐三菩提，令出家不虛、果報不絕。",
    "T23n1439_001:0497a22_0": "汝所未解，和上、阿闍梨當廣為汝說。",
    "T23n1439_001:0497a22_1": "(優婆夷三歸五戒、八戒，沙彌尼三歸十戒受文，盡與上沙彌出家十戒文同，此中但以稱沙彌尼為異耳)受六法壇文第五(若沙彌尼初來，應教次第頭面禮僧足已，次第應求和上尼。",
    "T23n1439_001:0497a24_2": "戒師教言)「大德憶念！",
    "T23n1439_001:0497a26_3": "我沙彌尼某甲求尊為和上尼，願尊為我某甲作和上尼。",
    "T23n1439_001:0497a27_4": "我某甲因和上尼故，僧與我某甲二歲學戒。」",
    "T23n1439_001:0497a28_5": "(如是三說)一比丘尼應問和上尼：「能為某甲作和上不？」",
    "T23n1439_001:0497a29_6": "(答能。",
    "T23n1439_001:0497a29_7": "即應將至戒場上，著見處離聞處。",
    "T23n1439_001:0497a29_8": "爾時應問)「僧和合不？",
    "T23n1439_001:0497b01_9": "僧一心和合當作僧事。",
    "T23n1439_001:0497b01_10": "和上尼某甲，沙彌尼某甲，僧當與二歲學戒。」",
    "T23n1439_001:0497b02_11": "(如是三說。",
    "T23n1439_001:0497b02_12": "若僧一心和合者，應喚沙彌尼來，教頭面一一禮僧足已，次應教令從僧乞二歲學戒，作如是說)「大德尼僧聽！",
    "T23n1439_001:0497b04_13": "我沙彌尼某甲，因和上尼某甲，從僧乞二歲學戒，和上尼某甲。",
    "T23n1439_001:0497b05_14": "僧當與我某甲二歲學戒，和上尼某甲。",
    "T23n1439_001:0497b06_15": "慈愍故。」",
    "T23n1439_001:0497b06_16": "(如是三乞。",
    "T23n1439_001:0497b06_17": "即時戒師應僧中唱)「大德尼僧聽！",
    "T23n1439_001:0497b07_18": "沙彌尼某甲，因和上尼某甲，從僧乞二歲學戒，和上尼某甲。",
    "T23n1439_001:0497b08_19": "若僧時到僧忍聽，僧當與某甲二歲學戒，和上尼某甲。",
    "T23n1439_001:0497b09_20": "如是白。」",
    "T23n1439_001:0497b11_0": "「大德尼僧聽！",
    "T23n1439_001:0497b11_1": "沙彌尼某甲，從和上尼某甲，從僧乞二歲學戒，和上尼某甲。",
    "T23n1439_001:0497b12_2": "僧今與某甲二歲學戒，和上尼某甲。",
    "T23n1439_001:0497b13_3": "誰諸長老忍與某甲二歲學戒，和上尼某甲，忍者是長老默然；誰不忍者便說。",
    "T23n1439_001:0497b15_4": "是初羯磨成就不？」",
    "T23n1439_001:0497b15_5": "(如是三說)「僧已忍與某甲二歲學戒竟，和上尼某甲。",
    "T23n1439_001:0497b16_6": "僧忍，默然故，是事如是持。」",
    "T23n1439_001:0497b17_7": "(即時為式叉摩尼說六法也)「汝某甲聽！",
    "T23n1439_001:0497b18_8": "佛世尊多陀阿伽度、阿羅訶、三藐三佛陀知者見者，說戒式叉摩尼六法。",
    "T23n1439_001:0497b19_9": "汝式叉摩尼盡壽受持。",
    "T23n1439_001:0497b21_0": "「佛種種因緣呵欲欲想、欲欲覺、欲欲熱，讚歎斷欲、除欲想、滅欲熱。",
    "T23n1439_001:0497b22_1": "若式叉摩尼同入學法中，不捨戒、戒羸不出相，隨心想受婬慾乃至共畜生，是非式叉摩尼、非沙門尼、非釋女，失滅式叉摩尼法。",
    "T23n1439_001:0497b25_2": "是事盡壽不應犯，汝能持不？",
    "T23n1439_001:0497b26_3": "(答能)「佛種種因緣呵責偷奪法，讚歎不偷奪法，乃至一條線、一寸納、一渧油分齊尚不應犯。",
    "T23n1439_001:0497b29_0": "是中佛制極少乃至五錢若五錢直。",
    "T23n1439_001:0497b29_1": "若式叉摩尼隨所偷奪事，若王捉、若殺、若打、若縛、若擯出、若輸金罪，若作是言：『汝賊、汝小兒、汝癡、汝墮官罪。』",
    "T23n1439_001:0497c03_2": "若式叉摩尼如是偷奪者，是非式叉摩尼、非沙門尼、非釋女，失滅式叉摩尼法。",
    "T23n1439_001:0497c05_3": "是事盡壽不應犯，汝能持不？",
    "T23n1439_001:0497c05_4": "(答能)「佛種種因緣呵責殺生，讚歎不殺，乃至蟻子尚不應殺，何況於人。",
    "T23n1439_001:0497c07_5": "若式叉摩尼故奪人命，若持刀與、若教死、歎死作如是言：『咄！",
    "T23n1439_001:0497c08_6": "人用惡活為？",
    "T23n1439_001:0497c09_7": "死勝生。』",
    "T23n1439_001:0497c09_8": "隨彼心樂死，種種因緣教死歎死，若作憂多殺、若頭多殺、作弶作網作撥，若作毘陀羅殺、若似毘陀羅殺、若斷氣殺、若墮胎殺、若按腹殺，若推著火中水中、若從高推下、若遣使道中死，乃至母腹中初得二根身根命根歌羅羅中生，惡心方便令奪其命。",
    "T23n1439_001:0497c15_9": "從是因緣死者，是非式叉摩尼、非沙門尼、非釋女，失滅式叉摩尼法。",
    "T23n1439_001:0497c16_10": "是事盡壽不應犯，汝能持不？」",
    "T23n1439_001:0497c17_11": "(答能)「佛種種因緣呵責妄語，讚歎不妄語，乃至戲笑尚不應妄語，何況故妄語。",
    "T23n1439_001:0497c19_12": "若式叉摩尼不知不見空無過人法，自言我如是知如是見，我得須陀洹果乃至阿羅漢果，我得初禪二禪三禪，我得慈悲喜捨、無量空處識處無所有處非想非非想處定，我得不淨觀、阿那般那念；諸天來至我所，諸龍、夜叉、薜荔伽、毘舍闍、鳩槃茶、羅剎等來至我所，彼問我答、我問彼答。",
    "T23n1439_001:0497c26_13": "若式叉摩尼如是妄語者，是非式叉摩尼、非沙門尼、非釋女，失滅式叉摩尼法。",
    "T23n1439_001:0497c28_0": "是事盡壽不應犯，汝能持不？」",
    "T23n1439_001:0497c28_1": "(答能)「佛種種因緣呵欲欲想、欲欲覺、欲欲熱；讚歎斷欲、除欲想、滅欲熱。",
    "T23n1439_001:0498a01_2": "若式叉摩尼有漏心，聽漏心男子，髮際至腕膝已上，却衣順摩逆摩抱捉牽推、舉上舉下若按若掐，是非式叉摩尼、非沙門尼、非釋女，失滅式叉摩尼法；若犯者可更受。",
    "T23n1439_001:0498a05_3": "是事盡壽不應犯，汝能持不？」",
    "T23n1439_001:0498a05_4": "(答能)「佛種種因緣呵欲欲想、欲欲覺、欲欲熱；讚歎斷欲、除欲想、滅欲熱。",
    "T23n1439_001:0498a07_5": "若式叉摩尼有漏心，聽漏心男子，捉手捉衣共立共語，共期入屏覆處，待男子來自身往就，如白衣女人。",
    "T23n1439_001:0498a09_6": "此八事示貪著相，是非式叉摩尼、非沙門尼、非釋女，失滅式叉摩尼法；若犯更受。",
    "T23n1439_001:0498a11_7": "是事盡壽不應犯，汝能持不？",
    "T23n1439_001:0498a12_8": "(答能)「汝某甲聽！",
    "T23n1439_001:0498a13_9": "僧已與汝二歲學法，式叉摩尼受持六法名式叉摩尼。",
    "T23n1439_001:0498a14_10": "汝得具滿和上阿闍梨、具滿比丘尼僧，得好國土、得好行處。",
    "T23n1439_001:0498a15_11": "轉輪聖王所願尚不能滿，汝今已具滿，當恭敬三寶：佛寶、法寶、比丘僧寶，當供養和上阿闍梨，恭敬上中下坐，當勤三學：善戒學、善心學、善慧學，當修三脫門：空、無相、無作，當勤三業：坐禪、誦經、勸作眾事。",
    "T23n1439_001:0498a20_12": "汝行是法，當開甘露門，得須陀洹果、斯陀含果、阿那含果、阿羅漢果。",
    "T23n1439_001:0498a21_13": "如蓮華在水日夜增長，法諸善根亦復如是，於佛法中日夜增長。",
    "T23n1439_001:0498a23_14": "餘殘諸戒，和上阿闍梨當漸漸為汝廣說。",
    "T23n1439_001:0498a25_0": "「釋師子法中，　　已獲難得戒；　無難時難得，　　已得勿使空。」",
    "T23n1439_001:0498a27_0": "　頭面禮僧足，　　右繞歡喜去。",
    "T23n1439_001:0498a28_0": "大比丘尼壇文第六(式叉摩尼初來入尼僧中，頭面一一禮僧足。",
    "T23n1439_001:0498a28_1": "禮僧足已，尼戒師應教受衣鉢，應問：「此五衣鉢是汝有不？」",
    "T23n1439_001:0498a29_2": "答言：「是。」",
    "T23n1439_001:0498a29_3": "應教効我語)「我某甲，是衣僧伽梨若干條受，割截成。",
    "T23n1439_001:0498b01_4": "我某甲不離宿受持。」",
    "T23n1439_001:0498b02_5": "(如是三說)「我某甲，是衣欝多羅僧七條受，兩長一短割截成。",
    "T23n1439_001:0498b04_6": "我某甲不離宿受持。」",
    "T23n1439_001:0498b04_7": "(如是三說)「我某甲，是衣安陀會五條受，一長一短割截成。",
    "T23n1439_001:0498b06_8": "我某甲不離宿受持。」",
    "T23n1439_001:0498b06_9": "(如是三說)若僧伽梨縵，應言：「是縵衣僧伽梨受持。」",
    "T23n1439_001:0498b07_10": "餘二衣亦爾。",
    "T23n1439_001:0498b09_0": "「我某甲，是覆肩衣受，長四肘廣二肘半。",
    "T23n1439_001:0498b09_1": "是覆肩衣，我某甲不離宿受持。」",
    "T23n1439_001:0498b10_2": "(如是三說)「我某甲，是衣厥修羅受，長四肘、廣二肘半。",
    "T23n1439_001:0498b12_0": "是厥修羅，我某甲不離宿受持。」",
    "T23n1439_001:0498b12_1": "(如是三說)「我某甲，是鉢多羅應量受持，常用故。」",
    "T23n1439_001:0498b13_2": "(如是三說。",
    "T23n1439_001:0498b13_3": "次教令求和上尼)「大德憶念！",
    "T23n1439_001:0498b15_4": "我式叉摩尼某甲，求尊為和上尼。",
    "T23n1439_001:0498b16_0": "願尊為我某甲作和上尼，我某甲因和上尼故，僧當與我某甲作乞屬和上尼羯磨。",
    "T23n1439_001:0498b17_1": "慈愍故。」",
    "T23n1439_001:0498b18_2": "(如是三說。",
    "T23n1439_001:0498b18_3": "戒師應問)「能為某甲作和上尼不？」",
    "T23n1439_001:0498b18_4": "(和上尼答言：「能。」",
    "T23n1439_001:0498b18_5": "應教著見處離聞處。",
    "T23n1439_001:0498b19_6": "尼戒師應僧中作如是唱)「誰能為某甲作教授師？」",
    "T23n1439_001:0498b19_7": "(一比丘尼言：「我能。」",
    "T23n1439_001:0498b19_8": "佛言如是，比丘尼若成就五法，應差作教師。",
    "T23n1439_001:0498b20_9": "何等五？",
    "T23n1439_001:0498b20_10": "不隨愛教、瞋教、悕教、癡教、知教不教應知。",
    "T23n1439_001:0498b20_11": "教師即時唱)「大德尼僧聽！",
    "T23n1439_001:0498b21_12": "式叉摩尼某甲，從和上尼某甲求受具足戒，某甲能作教師，為教某甲故。",
    "T23n1439_001:0498b22_13": "若僧時到僧忍聽，某甲作教師，為教某甲。",
    "T23n1439_001:0498b23_14": "如是白。」",
    "T23n1439_001:0498b25_0": "「大德尼僧聽！",
    "T23n1439_001:0498b25_1": "式叉摩尼某甲，從和上尼某甲，求受具足戒，某甲能作教師教某甲。",
    "T23n1439_001:0498b26_2": "誰諸尼僧忍立某甲為教師，為教某甲，忍者是長老默然；誰不忍者便說。」",
    "T23n1439_001:0498b28_3": "「僧已忍立某甲為教師，教某甲竟。",
    "T23n1439_001:0498b29_4": "僧忍，默然故，是事如是持。」",
    "T23n1439_001:0498b29_5": "(已被羯磨者應往式叉摩尼所教正衣服，右膝著地合掌而問)「汝某甲聽！",
    "T23n1439_001:0498c02_6": "今是至誠時、實語時。",
    "T23n1439_001:0498c02_7": "我今問汝，實當言實、不實當言不實。",
    "T23n1439_001:0498c03_8": "汝是女不？",
    "T23n1439_001:0498c03_9": "是人不？",
    "T23n1439_001:0498c03_10": "非是非人不？",
    "T23n1439_001:0498c04_11": "非畜生不？",
    "T23n1439_001:0498c04_12": "非是不能女不？",
    "T23n1439_001:0498c04_13": "女根上有毛不？",
    "T23n1439_001:0498c05_14": "不枯壞不？",
    "T23n1439_001:0498c05_15": "不帶下病不？",
    "T23n1439_001:0498c05_16": "非偏不？",
    "T23n1439_001:0498c05_17": "不二道合不？",
    "T23n1439_001:0498c06_18": "女根不小不？",
    "T23n1439_001:0498c06_19": "非是不能產不？",
    "T23n1439_001:0498c06_20": "非是無乳不？",
    "T23n1439_001:0498c07_21": "非是一乳不？",
    "T23n1439_001:0498c07_22": "非是恒月水不？",
    "T23n1439_001:0498c07_23": "非無月忌不？",
    "T23n1439_001:0498c08_0": "非婢不？",
    "T23n1439_001:0498c08_1": "非客作不？",
    "T23n1439_001:0498c08_2": "非買得不？",
    "T23n1439_001:0498c08_3": "非破得不？",
    "T23n1439_001:0498c08_4": "非兵婦不？",
    "T23n1439_001:0498c09_5": "非吏婦不？",
    "T23n1439_001:0498c09_6": "非犯官事不？",
    "T23n1439_001:0498c09_7": "不負他物不？",
    "T23n1439_001:0498c09_8": "女人有如是等病：癩病、癰疽病、銷盡病、癲狂病、長病、熱病，無如是等病不？",
    "T23n1439_001:0498c11_9": "父母夫主在不？",
    "T23n1439_001:0498c11_10": "若言在，父母夫主聽出家不？",
    "T23n1439_001:0498c12_11": "五衣鉢具不？",
    "T23n1439_001:0498c12_12": "汝字何等？",
    "T23n1439_001:0498c13_13": "和上尼字誰？」",
    "T23n1439_001:0498c13_14": "答言：「我字某甲，和上尼名某甲。」",
    "T23n1439_001:0498c14_15": "(尼教師問竟應白僧：「是式叉摩尼某甲，我已問竟。」",
    "T23n1439_001:0498c14_16": "尼羯磨師應言：「清淨者將來。」",
    "T23n1439_001:0498c14_17": "次教乞屬和上，尼羯磨應言)「大德尼僧聽！",
    "T23n1439_001:0498c15_18": "我某甲，因和上尼某甲，求受具足戒。",
    "T23n1439_001:0498c16_19": "我某甲，今從僧乞屬和上尼羯磨，和上尼某甲。",
    "T23n1439_001:0498c17_20": "僧當與我某甲作屬和上尼羯磨，和上尼某甲。",
    "T23n1439_001:0498c18_21": "慈愍故。」",
    "T23n1439_001:0498c18_22": "(如是三說。",
    "T23n1439_001:0498c18_23": "尼戒師應僧中作如是唱)「大德尼僧聽！",
    "T23n1439_001:0498c19_24": "某甲，因和上尼某甲，求受具足戒。",
    "T23n1439_001:0498c20_25": "某甲今從眾僧乞屬和上尼羯磨，和上尼某甲。",
    "T23n1439_001:0498c21_26": "若僧時到僧忍聽，我今僧中問某甲無遮道法。",
    "T23n1439_001:0498c22_27": "如是白。」",
    "T23n1439_001:0498c22_28": "(戒師僧中問遮法，與上教師問遮法中同，上以空靜處、此以眾中以為異耳)「大德尼僧聽！",
    "T23n1439_001:0498c24_29": "頗有未問者不？",
    "T23n1439_001:0498c24_30": "若未問者當更問，已問者默然。」",
    "T23n1439_001:0498c25_31": "(是中尼戒師即時應僧中唱)「大德尼僧聽！",
    "T23n1439_001:0498c26_32": "式叉摩尼某甲，從和上尼某甲，求受具足戒。",
    "T23n1439_001:0498c27_33": "某甲已從僧乞屬和上尼羯磨，和上尼某甲。",
    "T23n1439_001:0498c28_34": "某甲自說清淨，無諸難事、年歲已滿、衣鉢具足，某甲和上尼某甲。",
    "T23n1439_001:0498c29_35": "若僧時到僧忍聽，僧當與某甲作屬和上尼羯磨，和上尼某甲。",
    "T23n1439_001:0499a02_36": "如是白。」",
    "T23n1439_001:0499a03_0": "「大德尼僧聽！",
    "T23n1439_001:0499a03_1": "式叉摩尼某甲，從和上尼某甲，求受具足戒。",
    "T23n1439_001:0499a04_2": "某甲已從眾僧乞屬和上尼羯磨，和上尼某甲。",
    "T23n1439_001:0499a05_3": "某甲自說清淨，無諸難事、年歲已滿、衣鉢具足，某甲和上尼某甲。",
    "T23n1439_001:0499a06_4": "僧今與某甲作屬和上尼羯磨，和上尼某甲。",
    "T23n1439_001:0499a07_5": "諸尼僧忍與某甲作屬和上尼羯磨，和上尼某甲，忍者是長老默然；誰不忍者便說。",
    "T23n1439_001:0499a09_6": "是初羯磨成就不？」",
    "T23n1439_001:0499a10_7": "(如是三說)「僧已忍為某甲作屬和上尼羯磨，和上尼某甲竟。",
    "T23n1439_001:0499a11_8": "僧忍，默然故，是事如是持。」",
    "T23n1439_001:0499a12_0": "(比丘尼眾應在尼寺中作如是羯磨竟，即日將至大僧中和合與受具足戒也)入大僧中受具足壇文第七(將至大僧中，頭面一一禮僧足，禮僧足已應教從和上尼乞受具足戒，應言)「大德憶念！",
    "T23n1439_001:0499a15_1": "我某甲，求尊為和上尼。",
    "T23n1439_001:0499a15_2": "願尊為我某甲作和上尼。",
    "T23n1439_001:0499a16_3": "我某甲依和上尼故，僧當與我某甲受具足戒，慈愍故。」",
    "T23n1439_001:0499a17_4": "(如是三說。",
    "T23n1439_001:0499a17_5": "故次教從僧乞受具足戒，應言)「大德僧聽！",
    "T23n1439_001:0499a18_6": "我某甲，從和上尼某甲，求受具足戒。",
    "T23n1439_001:0499a19_7": "我某甲今從眾僧乞受具足戒，和上尼某甲。",
    "T23n1439_001:0499a20_8": "僧當濟度我，與我某甲受具足戒，慈愍故。」",
    "T23n1439_001:0499a21_0": "(如是三乞。",
    "T23n1439_001:0499a21_1": "一比丘應僧中唱)「大德僧聽！",
    "T23n1439_001:0499a22_2": "某甲從和上尼某甲，求受具足戒。",
    "T23n1439_001:0499a23_0": "某甲已從眾僧乞受具足戒，和上尼某甲。",
    "T23n1439_001:0499a23_1": "若僧時到僧忍聽，我當僧中問某甲六法。",
    "T23n1439_001:0499a24_2": "如是白。」",
    "T23n1439_001:0499a25_3": "(應語彼言)「汝某甲聽！",
    "T23n1439_001:0499a25_4": "今是至誠時、實語時。",
    "T23n1439_001:0499a25_5": "我今僧中問汝，實當言實、不實當言不實。",
    "T23n1439_001:0499a26_6": "汝本來清淨不？",
    "T23n1439_001:0499a27_7": "汝從出家來順行出家法不？",
    "T23n1439_001:0499a27_8": "二歲學六法不？",
    "T23n1439_001:0499a28_9": "比丘尼僧作本事不？",
    "T23n1439_001:0499a28_10": "尼僧已和合作乞屬和上尼羯磨未？",
    "T23n1439_001:0499a29_11": "五衣鉢具不？",
    "T23n1439_001:0499a29_12": "汝字何等？",
    "T23n1439_001:0499b01_13": "和上尼字誰？」",
    "T23n1439_001:0499b01_14": "答言：「我名某甲，和上尼名某甲。」",
    "T23n1439_001:0499b03_0": "「大德僧聽！",
    "T23n1439_001:0499b03_1": "頗未問者不？",
    "T23n1439_001:0499b03_2": "若未問者當更問，已問者默然。」",
    "T23n1439_001:0499b05_0": "「大德僧聽！",
    "T23n1439_001:0499b05_1": "某甲，從和上尼某甲，求受具足戒。",
    "T23n1439_001:0499b06_0": "某甲已從眾僧乞受具足戒，和上尼某甲。",
    "T23n1439_001:0499b06_1": "某甲自說清淨，無諸難事、年歲已滿，從出家來順行出家法，已二歲學六法，比丘尼僧已作本事，已作屬和上尼羯磨，五衣鉢具，某甲和上尼某甲。",
    "T23n1439_001:0499b10_2": "若僧時到僧忍聽，僧當與某甲受具足戒，和上尼某甲。",
    "T23n1439_001:0499b11_3": "如是白。」",
    "T23n1439_001:0499b12_0": "「大德僧聽！",
    "T23n1439_001:0499b12_1": "某甲，從和上尼某甲，求受具足戒。",
    "T23n1439_001:0499b13_0": "某甲已從眾僧乞受具足戒，和上尼某甲。",
    "T23n1439_001:0499b13_1": "某甲自說清淨，無諸難事、年歲已滿，從出家來順行出家法，已二歲學六法，比丘尼僧已作本事，已作屬和上尼羯磨，五衣鉢具，某甲和上尼某甲。",
    "T23n1439_001:0499b17_2": "僧今與某甲受具足戒，和上尼某甲。",
    "T23n1439_001:0499b18_3": "誰諸長老忍與某甲受具足戒，和上尼某甲，忍者是長老默然；誰不忍者便說。",
    "T23n1439_001:0499b19_4": "是初羯磨成就不？」",
    "T23n1439_001:0499b20_5": "(如是三說)「僧已忍與某甲受具足戒，和上尼某甲竟。",
    "T23n1439_001:0499b22_6": "僧忍，默然故，是事如是持。」",
    "T23n1439_001:0499b22_7": "(應教言：「若人問汝幾歲？",
    "T23n1439_001:0499b22_8": "應答言無歲。",
    "T23n1439_001:0499b23_0": "何時節？",
    "T23n1439_001:0499b23_1": "隨時應答若春若夏若冬，某月某日某時，有閏無閏，皆應隨實答。",
    "T23n1439_001:0499b23_2": "是事汝盡壽應為憶念持。」",
    "T23n1439_001:0499b23_3": "即應為說三依止法)「汝某甲聽！",
    "T23n1439_001:0499b24_4": "佛世尊多陀阿伽度、阿羅呵、三藐三佛陀知者見者，為受大戒比丘尼說三依止法，比丘尼依是出家受戒行比丘尼法。",
    "T23n1439_001:0499b26_5": "何等三？",
    "T23n1439_001:0499b28_0": "「依糞掃衣。",
    "T23n1439_001:0499b28_1": "比丘尼依是，得出家受戒行比丘尼法。",
    "T23n1439_001:0499b29_2": "若長得赤麻衣、白麻衣、芻麻衣、翅夷羅衣、繒衣、欽婆羅衣、劫貝衣，如是等清淨衣，皆是盈長得。",
    "T23n1439_001:0499c02_3": "是中盡壽依糞掃衣，汝能持不？」",
    "T23n1439_001:0499c03_0": "(答能)",
    "T23n1439_001:0499c04_0": "「依乞食。",
    "T23n1439_001:0499c04_1": "比丘尼依是，得出家受戒行比丘尼法。",
    "T23n1439_001:0499c05_2": "若長得相食、故作食、六齋日食、月一日食、十六日食、眾僧食、別房食、請食、若僧若別請，如是等清淨食，皆是盈長得。",
    "T23n1439_001:0499c07_3": "是中盡壽依乞食，汝能持不？」",
    "T23n1439_001:0499c08_4": "(答能)「依陳棄藥。",
    "T23n1439_001:0499c09_5": "比丘尼依是，得出家受戒行比丘尼法。",
    "T23n1439_001:0499c10_6": "若長得四種含銷藥(酥、油、蜜、石蜜)、四種淨脂(驢脂、猪脂、熊脂、鱣脂)、五種根藥(舍利薑、赤附子、波提鞮沙、菖蒱根)、五種果藥(訶梨勒、阿摩勒、鞞醯勒、胡椒、畢鉢羅也)、五種鹽(紫鹽、白鹽、黑鹽、赤鹽、樓鹽)、五種湯(花湯、葉湯、根湯、莖湯、果湯)、五種樹膠藥(興渠、薩闍羅、諦夜、諦夜婆提、諦夜波那)，如是餘清淨藥，皆是盈長得。",
    "T23n1439_001:0499c14_7": "是中盡壽依陳棄藥，汝能持不？」",
    "T23n1439_001:0499c15_8": "(答能。",
    "T23n1439_001:0499c15_9": "次應說八墮法)「汝某甲聽！",
    "T23n1439_001:0499c16_10": "佛世尊多陀阿伽度、阿羅訶、三藐三佛陀知者見者，為受具足戒比丘尼說八墮法。",
    "T23n1439_001:0499c18_11": "若比丘尼於八墮法中墮所犯一一法，是非比丘尼、非沙門尼、非釋女，失滅比丘尼法。",
    "T23n1439_001:0499c21_0": "「佛種種因緣呵欲欲想、欲欲覺、欲欲熱，讚歎斷欲、除欲想、滅欲熱。",
    "T23n1439_001:0499c22_1": "若比丘尼共諸比丘尼入戒法中，不捨戒、戒羸不出相，隨心想受婬欲乃至共畜生，是非比丘尼、非沙門尼、非釋女，失滅比丘尼法。",
    "T23n1439_001:0499c25_2": "是事盡壽不應犯，汝能持不？",
    "T23n1439_001:0499c26_3": "(答能)「佛種種因緣呵責偷奪法，讚歎不偷奪法，乃至一條線、一寸納、一渧油分齊尚不應偷奪，是中佛制極少乃至五錢若五錢直。",
    "T23n1439_001:0499c29_4": "若比丘尼隨所偷事，若王捉、若殺、若打、若縛、若擯出、若輸金罪，作是言：『汝賊、汝小兒、汝癡、汝墮官罪。』",
    "T23n1439_001:0500a03_5": "若比丘尼如是偷奪者，是非比丘尼、非沙門尼、非釋女，失滅比丘尼法。",
    "T23n1439_001:0500a04_6": "是事盡壽不應犯，汝能持不？",
    "T23n1439_001:0500a05_7": "(答能)「佛種種因緣呵責殺生，讚歎不殺生，乃至蟻子尚不應殺，何況於人。",
    "T23n1439_001:0500a07_8": "若比丘尼自手奪人命，若持刀與、若教死讚死，作是言：『咄人用惡活為？",
    "T23n1439_001:0500a09_9": "死勝生。』",
    "T23n1439_001:0500a09_10": "隨彼心樂死，種種因緣教死讚死，若作憂多殺、若頭多殺，若作弶、作網、作撥，若作毘陀羅殺、若似毘羅殺、若斷氣殺、若墮胎殺、若按腹殺，若推著火中水中、若從高推下、若遣使道中死，乃至母腹中初得二根身根命根歌羅羅中生，惡心方便令奪其命。",
    "T23n1439_001:0500a15_11": "從是因緣死者，是非比丘尼、非沙門尼、非釋女，失滅比丘尼法。",
    "T23n1439_001:0500a16_12": "是事盡壽不應犯，汝能持不？",
    "T23n1439_001:0500a17_13": "(答能)「佛種種因緣呵責妄語，讚歎不妄語，乃至戲笑尚不應妄語，何況故妄語。",
    "T23n1439_001:0500a19_14": "若比丘尼不知不見空無過人法，自言我如是知如是見、我得四果四向，乃至我得初禪二禪三禪四禪，我得慈悲喜捨、無量空處、識處、無所有處、非想非非想處定，我得不淨觀、阿那般那念，諸天來至我所，諸龍、夜叉、薜荔伽、毘舍闍、鳩槃荼、羅剎等來至我所，彼問我答、我問彼答。",
    "T23n1439_001:0500a25_15": "若比丘尼如是妄語者，是非比丘尼、非沙門尼、非釋女，失滅比丘尼法。",
    "T23n1439_001:0500a27_16": "是事盡壽不應犯，汝能持不？",
    "T23n1439_001:0500a28_17": "(答能)「佛種種因緣呵欲欲想、欲欲覺、欲欲熱，讚歎斷欲、除欲想、滅欲熱。",
    "T23n1439_001:0500b01_18": "若比丘尼有漏心，聽漏心男子髮際至腕膝已上却衣順摩逆摩抱捉牽推、舉上舉下按掐者，是非比丘尼、非沙門尼、非釋女，失滅比丘尼法。",
    "T23n1439_001:0500b04_19": "是事盡壽不應犯，汝能持不？",
    "T23n1439_001:0500b05_20": "(答能)「佛種種因緣呵欲欲想、欲欲覺、欲欲熱，讚歎斷欲、除欲想、滅欲熱。",
    "T23n1439_001:0500b07_21": "若比丘尼有漏心，聽漏心男子捉手捉衣共立共語，共期入屏覆處，待男子來自身往就，如白衣女人。",
    "T23n1439_001:0500b09_22": "此八事示貪著相，是非比丘尼、非沙門尼、非釋女，失滅比丘尼法。",
    "T23n1439_001:0500b11_23": "是事盡壽不應犯，汝能持不？",
    "T23n1439_001:0500b12_0": "(答能)",
    "T23n1439_001:0500b13_0": "「佛種種因緣呵責惡知識惡伴黨，讚歎善知識善伴黨。",
    "T23n1439_001:0500b14_1": "若比丘尼，知他比丘尼犯重罪，覆藏乃至一夜。",
    "T23n1439_001:0500b15_2": "是比丘尼，知彼比丘尼若退若住若失若遠去往，作是言：『我先知是比丘尼有如是事，不欲自向人說、不欲向僧說，不欲令人作是言：「云何妹自污姊。」』",
    "T23n1439_001:0500b18_3": "是非比丘尼、非沙門尼、非釋女，失滅比丘尼法。",
    "T23n1439_001:0500b19_4": "是事盡壽不應犯，汝能持不？",
    "T23n1439_001:0500b20_5": "(答能)「佛種種因緣呵責惡知識惡伴黨，讚歎善知識善伴黨。",
    "T23n1439_001:0500b22_6": "若比丘尼，知比丘僧一心和合作不見擯，是比丘獨一無二無伴無侶不休不息，隨順相助。",
    "T23n1439_001:0500b24_7": "諸比丘尼應語是比丘尼言：『僧一心和合作不見擯，是比丘獨一無二無伴無侶不休不息，汝莫隨順。』",
    "T23n1439_001:0500b26_8": "若是比丘尼，諸比丘尼如是諫時，堅持是事不捨者，諸比丘尼應第二第三諫，令捨是事故。",
    "T23n1439_001:0500b28_9": "第二第三諫時捨者善；若不捨者，是非比丘尼、非沙門尼、非釋女，失滅比丘尼法。",
    "T23n1439_001:0500c01_10": "是事盡壽不應犯，汝能持不？",
    "T23n1439_001:0500c02_11": "(答能)「汝某甲聽！",
    "T23n1439_001:0500c02_12": "僧已與汝受具足戒竟。",
    "T23n1439_001:0500c03_13": "善受教化隨順師教，汝已得好和上阿闍梨，得好眾僧，得好行道處。",
    "T23n1439_001:0500c04_14": "如轉輪聖王所願尚不能得滿，汝今已具滿。",
    "T23n1439_001:0500c05_15": "當恭敬三寶：佛寶、法寶、比丘僧寶。",
    "T23n1439_001:0500c06_16": "當勤三學：善戒學、善心學、善慧學；勤修三脫門：空、無相、無作；當勤三業：坐禪、誦經、勸作眾事。",
    "T23n1439_001:0500c08_17": "汝行是法，當開甘露門，得須陀洹果、斯陀含果、阿那含果、阿羅漢果、辟支佛佛道，如蓮華在水日夜增長，汝諸善根亦復如是，於佛法中日夜增長。",
    "T23n1439_001:0500c11_18": "餘殘諸戒，和上阿闍梨當漸漸為汝廣說。」",
    "T23n1439_001:0500c12_19": "即為說偈：「釋師子法中，　　一切妙善集，　深大無涯際，　　功德之寶海。",
    "T23n1439_001:0500c15_0": "　是願轉輪王，　　天王善妙王，　常求作沙門，　　不遂汝已得。",
    "T23n1439_001:0500c17_0": "　精勤行三業，　　佛法無量種，　汝常憶念法，　　逮諸無礙智。",
    "T23n1439_001:0500c19_0": "　如蓮花在水，　　漸漸日增長，　汝亦如是信，　　戒聞定慧增。",
    "T23n1439_001:0500c21_0": "　餘戒佛所說，　　和上師當教，　眾中禮繞竟，　　喜各從所樂。」",
    "T23n1439_001:0500c23_0": "受大戒壇文第八(佛語諸比丘：「受具足法，有三事現前得受具足。",
    "T23n1439_001:0500c23_1": "何等三？",
    "T23n1439_001:0500c23_2": "一有僧、二有人欲受具足、三有羯磨，是為三。」",
    "T23n1439_001:0500c24_3": "欲受具足人初來，應教次第頭面禮僧足，禮僧足已教受衣，應問：「此衣是汝有不？」",
    "T23n1439_001:0500c24_4": "答言：「是。」",
    "T23n1439_001:0500c25_0": "應教汝効我語)「我某甲，此衣僧伽梨若干條受，若割截若未割截，是衣受持不離宿。」",
    "T23n1439_001:0500c26_1": "(如是三說)(次問：「此衣是汝有不？」",
    "T23n1439_001:0500c27_2": "答言：「是。」",
    "T23n1439_001:0500c27_3": ")「我某甲，此衣憂多羅僧七條受，若割截若未割截，是衣受持不離宿。」",
    "T23n1439_001:0500c28_4": "(如是三說)(次問：「此衣是汝有不？」",
    "T23n1439_001:0500c29_5": "答言：「是。」",
    "T23n1439_001:0500c29_6": ")「我某甲，此衣安陀會五條受，割截若未割截，是衣受持不離宿。」",
    "T23n1439_001:0501a01_7": "(如是三說)(次問：「此鉢多羅是汝有不？」",
    "T23n1439_001:0501a02_8": "答言：「是。」",
    "T23n1439_001:0501a02_9": ")「我某甲，此鉢多羅應量受，長用故。」",
    "T23n1439_001:0501a03_10": "(如是三說。",
    "T23n1439_001:0501a03_11": "受衣鉢已應求和上，應言)「大德憶念！",
    "T23n1439_001:0501a03_12": "我某甲請大德為和上，願大德為我某甲作大戒和上。",
    "T23n1439_001:0501a04_13": "我某甲依大德和上故得受具足戒，願大德與我某甲受具足戒。",
    "T23n1439_001:0501a06_14": "慈愍故。」",
    "T23n1439_001:0501a06_15": "(如是三說。",
    "T23n1439_001:0501a06_16": "戒師應問)「誰能為某甲作和上？」",
    "T23n1439_001:0501a07_17": "(和上答言：「我某甲能。」",
    "T23n1439_001:0501a07_18": "即時捨聞處著見處。",
    "T23n1439_001:0501a07_19": "戒師應唱眾僧和集)「誰能為某甲作教授師？」",
    "T23n1439_001:0501a08_20": "(若僧中有比丘言：「我能。」",
    "T23n1439_001:0501a08_21": "若有五法不應立作教師：愛教、瞋教、怖教、癡教、教不教不知。",
    "T23n1439_001:0501a08_22": "五法成就應立作教師：不愛教、不瞋教、不怖教、不癡教、教不教知)「大德僧聽！",
    "T23n1439_001:0501a10_23": "某甲，從和上某甲，求受具足戒，某甲能為某甲作教師。",
    "T23n1439_001:0501a11_24": "若僧時到僧忍聽，僧某甲當作教師，為教某甲。",
    "T23n1439_001:0501a12_25": "如是白。」",
    "T23n1439_001:0501a13_0": "「大德僧聽！",
    "T23n1439_001:0501a13_1": "某甲，從和上某甲，求受具足戒，某甲能為某甲作教師，教某甲故。",
    "T23n1439_001:0501a14_2": "誰諸長老忍某甲作教師教某甲者，是長老默然；誰不忍者便說。」",
    "T23n1439_001:0501a16_3": "「僧已忍某甲作教師教某甲竟。",
    "T23n1439_001:0501a16_4": "僧忍，默然故，是事如是持。」",
    "T23n1439_001:0501a17_5": "(即時教師往弟子所，教偏袒著衣胡跪合掌)「汝某甲聽！",
    "T23n1439_001:0501a18_6": "今是至誠時、實語時，後僧中亦如是問，汝實當言實、不實當言不實。",
    "T23n1439_001:0501a19_7": "我今問汝：汝丈夫不？",
    "T23n1439_001:0501a20_8": "年滿二十不？",
    "T23n1439_001:0501a20_9": "非奴不？",
    "T23n1439_001:0501a20_10": "不與人客作不？",
    "T23n1439_001:0501a21_11": "不買得不？",
    "T23n1439_001:0501a21_12": "不破得不？",
    "T23n1439_001:0501a21_13": "非官人不？",
    "T23n1439_001:0501a21_14": "不犯官事不？",
    "T23n1439_001:0501a22_15": "不陰謀王家不？",
    "T23n1439_001:0501a22_16": "不負人債不？",
    "T23n1439_001:0501a22_17": "丈夫有如是病，若癩癰漏瘭疽痟疾癲病？",
    "T23n1439_001:0501a23_18": "汝有父母在不？",
    "T23n1439_001:0501a24_19": "若言在，父母聽汝出家不？",
    "T23n1439_001:0501a24_20": "先不作比丘不？",
    "T23n1439_001:0501a25_0": "若言作，清淨持戒不？",
    "T23n1439_001:0501a25_1": "捨戒時一心如法還戒不？",
    "T23n1439_001:0501a26_2": "三衣鉢具不？",
    "T23n1439_001:0501a26_3": "汝字何等？",
    "T23n1439_001:0501a26_4": "和上字誰？」",
    "T23n1439_001:0501a26_5": "答：「我名某甲，和上名某甲。」",
    "T23n1439_001:0501a27_6": "教師問竟應白僧：「我問某甲竟。」",
    "T23n1439_001:0501a28_7": "(戒師語：「若清淨者將來。」",
    "T23n1439_001:0501a28_8": "教禮僧足，禮僧足已從僧乞受具足戒耳)「大德僧聽！",
    "T23n1439_001:0501a29_9": "我某甲，從和上某甲，求受具足戒。",
    "T23n1439_001:0501b01_10": "我某甲今從眾僧乞受具足戒，和上某甲。",
    "T23n1439_001:0501b02_11": "願僧濟度我，與我某甲受具足戒。",
    "T23n1439_001:0501b02_12": "慈愍故。」",
    "T23n1439_001:0501b03_0": "(如是三說。",
    "T23n1439_001:0501b03_1": "即時一比丘唱)「大德僧聽！",
    "T23n1439_001:0501b04_2": "某甲，從和上某甲，求受具足戒。",
    "T23n1439_001:0501b04_3": "某甲已從眾僧乞受具足戒，某甲和上某甲。",
    "T23n1439_001:0501b05_4": "若僧時到僧忍聽，我今僧中問某甲無遮道法。",
    "T23n1439_001:0501b07_0": "如是白。」",
    "T23n1439_001:0501b07_1": "(戒師問遮法文，與上教師問遮法文同。",
    "T23n1439_001:0501b07_2": "上以空靜，此以眾中以為異耳)「大德僧聽！",
    "T23n1439_001:0501b08_3": "頗有未問者不？",
    "T23n1439_001:0501b08_4": "若未問者當更問，已問者默。」",
    "T23n1439_001:0501b09_5": "(戒師應唱)「大德僧聽！",
    "T23n1439_001:0501b09_6": "某甲，從和上某甲，求受具足戒。",
    "T23n1439_001:0501b10_7": "某甲已從眾僧乞受具足戒，和上某甲。",
    "T23n1439_001:0501b11_8": "某甲自說清淨無諸難事，年歲已滿，衣鉢具足，某甲和上某甲。",
    "T23n1439_001:0501b12_9": "若僧時到僧忍聽，僧當與某甲受具足戒，和上某甲。",
    "T23n1439_001:0501b13_10": "如是白。」",
    "T23n1439_001:0501b15_0": "「大德僧聽！",
    "T23n1439_001:0501b15_1": "某甲，從和上某甲，求受具足戒。",
    "T23n1439_001:0501b15_2": "某甲已從眾僧乞受具足戒，和上某甲。",
    "T23n1439_001:0501b16_3": "某甲自說清淨無諸難事，年歲已滿，衣鉢具足，某甲和上某甲。",
    "T23n1439_001:0501b18_4": "僧今與某甲受具足戒，和上某甲。",
    "T23n1439_001:0501b19_0": "誰諸長老忍與某甲受具足戒，和上某甲，忍者是長老默然；誰不忍者便說。",
    "T23n1439_001:0501b20_1": "是初羯磨成就不？」",
    "T23n1439_001:0501b21_2": "(如是三說)「僧已忍與某甲受具足戒竟，和上某甲。",
    "T23n1439_001:0501b22_3": "僧忍，默然故，是事如是持。」",
    "T23n1439_001:0501b22_4": "(若人問：「汝幾歲？",
    "T23n1439_001:0501b22_5": "應言未有歲。",
    "T23n1439_001:0501b23_6": "何時？",
    "T23n1439_001:0501b23_7": "若冬若春若夏有閏無閏，是時節汝盡壽應憶念。」",
    "T23n1439_001:0501b23_8": "即時應說四依)「汝某甲聽！",
    "T23n1439_001:0501b24_9": "是佛婆伽婆釋迦牟尼多陀阿伽度、阿羅訶、三藐三佛陀，為受具足人說四依法，依是得出家受具足戒作比丘。",
    "T23n1439_001:0501b26_10": "何等四？",
    "T23n1439_001:0501b27_0": "「依糞掃衣。",
    "T23n1439_001:0501b27_1": "比丘依是得出家受具足戒成比丘法。",
    "T23n1439_001:0501b28_2": "若更得白麻衣、赤麻衣、羯耶衣、憍施耶衣、翅夷羅衣、欽跋羅衣、劫貝衣，如是等餘清淨衣，皆是盈長得。",
    "T23n1439_001:0501c01_3": "是中依糞掃衣，能盡壽受持不？」",
    "T23n1439_001:0501c02_4": "(答能)「依乞食。",
    "T23n1439_001:0501c03_5": "比丘依是得出家受具足戒成比丘法。",
    "T23n1439_001:0501c04_6": "若更得為作食，因生六齋日食、月一日食、十六日食、眾僧食、別房食、請食若僧若私，如是等餘清淨食，皆是盈長得。",
    "T23n1439_001:0501c06_7": "是中依乞食，能盡壽受用不？」",
    "T23n1439_001:0501c07_8": "(答能)「依樹下住。",
    "T23n1439_001:0501c08_9": "比丘依是得出家受具足戒成比丘法。",
    "T23n1439_001:0501c09_10": "若得溫室、講堂、殿樓、一重舍、閣屋、平覆屋、地窟山窟、漂頭勒迦臥具、曼頭勒迦臥具、禪頭勒迦臥具、下至草敷葉，如是等餘清淨房舍臥具，皆是盈長得。",
    "T23n1439_001:0501c12_11": "是中依樹下住，能盡壽受用不？」",
    "T23n1439_001:0501c13_12": "(答能)「依陳棄藥。",
    "T23n1439_001:0501c14_13": "比丘依是得出家受具足戒成比丘法。",
    "T23n1439_001:0501c15_14": "若更得四種含銷藥(酥、油、蜜、石蜜)，四種淨脂(熊脂、驢脂、猪脂、鱣脂)，五種根藥(舍利、薑、赤附子、波提鞮沙、菖蒲根)，五種果藥(呵梨勒、鞞醯勒、阿摩勒、胡椒、跋鉢羅)，五種淨鹽(黑鹽、白鹽、紫鹽、赤鹽、魯出鹽)，五種湯(根湯、莖湯、葉湯、花湯、菓湯)，五種樹膠藥(興渠、薩闍羅、諦掖、諦掖婆提、諦掖婆那)，如是等餘清淨藥，皆是盈長得。",
    "T23n1439_001:0501c19_15": "是中依陳棄藥，能盡壽受用不？」",
    "T23n1439_001:0501c20_16": "(答能)「汝某甲聽！",
    "T23n1439_001:0501c21_17": "是佛婆伽婆釋迦牟尼多陀阿伽度、阿羅呵、三藐三佛陀，為受具足比丘說四墮法。",
    "T23n1439_001:0501c23_18": "若比丘於是四墮法若作一一法，是非比丘、非沙門、非釋子，失滅比丘法。",
    "T23n1439_001:0501c24_19": "如截多羅樹斷，更不生不青不長不廣。",
    "T23n1439_001:0501c25_20": "比丘亦如是，於四墮法若犯一一法，非比丘、非沙門、非釋子，失滅比丘法。",
    "T23n1439_001:0501c28_0": "「佛種種因緣呵責欲欲想、欲欲覺、欲欲熱，讚歎斷欲、除欲想、滅欲熱。",
    "T23n1439_001:0501c29_1": "若比丘共諸比丘入戒法中，不捨戒、戒羸不出相，隨心想受婬欲乃至共畜生，是非比丘、非沙門、非釋子，失滅比丘法。",
    "T23n1439_001:0502a03_2": "是事盡壽不應犯，汝能持不？」",
    "T23n1439_001:0502a03_3": "(答能)「佛種種因緣呵責偷奪法，讚歎不偷奪法，乃至一條線、一寸納、一渧油分齊尚不應偷奪，是中佛制極少乃至五錢若五錢直。",
    "T23n1439_001:0502a06_4": "若比丘隨所偷奪事，若王捉、若殺、若打、若縛、若擯出、若輸金罪，作是言：『汝賊、汝小兒、汝癡、汝墮官罪。』",
    "T23n1439_001:0502a09_5": "若比丘如是偷奪者，是非比丘、非沙門、非釋子，失滅比丘法。",
    "T23n1439_001:0502a10_6": "是事盡壽不應犯，汝能持不？」",
    "T23n1439_001:0502a11_7": "(答能)「佛種種因緣呵責殺生，讚歎不殺生，乃至蟻子尚不應殺，何況於人。",
    "T23n1439_001:0502a13_8": "若比丘自手奪人命，若持刀與，若教死讚死，作是言：『咄人用惡活為？",
    "T23n1439_001:0502a15_9": "死勝生。』",
    "T23n1439_001:0502a15_10": "隨彼心樂死，種種因緣教死讚死，若作憂多殺，若頭多殺，若作弶、作網、作撥，若作毘陀羅殺，若似毘陀羅殺，若斷氣殺，若墮胎殺，若按腹殺，若推著火中水中、若從高推下、若遣使道中死，乃至母腹中初得二根身根命根歌羅羅中生，惡心方便令奪其命。",
    "T23n1439_001:0502a21_11": "從是因緣死者，是非比丘、非沙門、非釋子，失滅比丘法。",
    "T23n1439_001:0502a22_12": "是事盡壽不應犯，汝能持不？」",
    "T23n1439_001:0502a23_13": "(答能)「佛種種因緣呵責妄語，讚歎不妄語，是中乃至戲笑尚不應妄語，何況故妄語。",
    "T23n1439_001:0502a25_14": "若比丘不知不見空無過人法，自言我如是知如是見，我得須陀洹果乃至阿羅漢果，我得初禪二禪三禪四禪，我得慈悲喜捨無量、空處、識處、無所有處、非想非非想處定，我得不淨觀、阿那般那念。",
    "T23n1439_001:0502b01_15": "諸天來至我所，諸天龍、夜叉、薜荔、毘舍闍、鳩槃茶、羅剎等來至我所，彼問我答、我問彼答。",
    "T23n1439_001:0502b03_16": "若比丘如是妄語者，是非比丘、非沙門、非釋子，失滅比丘法。",
    "T23n1439_001:0502b04_17": "是事盡壽不應犯，汝能持不？」",
    "T23n1439_001:0502b05_18": "(答能)「汝某甲聽！",
    "T23n1439_001:0502b06_19": "初篇罪不可起；第二篇罪雖可起，幾時覆藏，隨覆藏時應行波利婆沙。",
    "T23n1439_001:0502b07_20": "行波利婆沙已，應行六夜摩那埵，行摩那埵已二十比丘眾中出罪，是眾中可恥為人所輕。",
    "T23n1439_001:0502b09_21": "是中汝不得故弄陰出不淨，如是事能不作不？」",
    "T23n1439_001:0502b11_0": "(答能)",
    "T23n1439_001:0502b12_0": "「不得故觸女人身。",
    "T23n1439_001:0502b12_1": "不得向女人惡口語。",
    "T23n1439_001:0502b12_2": "不得女人前自讚供養身。",
    "T23n1439_001:0502b13_3": "不得媒嫁女人。",
    "T23n1439_001:0502b13_4": "不得自起房，佛聽應作、不聽不應作。",
    "T23n1439_001:0502b14_5": "不得起大房，佛聽應作、不聽不應作。",
    "T23n1439_001:0502b15_6": "無根罪不得謗他人。",
    "T23n1439_001:0502b16_0": "少許罪因緣不得謗言大。",
    "T23n1439_001:0502b16_1": "不得勤破僧。",
    "T23n1439_001:0502b16_2": "不得佐破僧人。",
    "T23n1439_001:0502b17_3": "不毀辱他家。",
    "T23n1439_001:0502b17_4": "不得性戾難教。",
    "T23n1439_001:0502b18_0": "如是事能不作不？」",
    "T23n1439_001:0502b18_1": "(答能)「汝某甲聽！",
    "T23n1439_001:0502b19_2": "僧已與汝受具足戒竟。",
    "T23n1439_001:0502b19_3": "善受教化隨順師教，汝已得好和上阿闍梨，得好眾僧，得好國土好行道處。",
    "T23n1439_001:0502b21_4": "如轉輪聖王所願尚不能得滿，汝今已具滿。",
    "T23n1439_001:0502b22_5": "當恭敬三寶：佛寶、法寶、比丘僧寶。",
    "T23n1439_001:0502b23_6": "當勤三學：善戒學、善心學、善慧學。",
    "T23n1439_001:0502b24_0": "勤修三脫門：空、無相、無作。",
    "T23n1439_001:0502b24_1": "當勤三業：坐禪、誦經、勸作眾事。",
    "T23n1439_001:0502b25_2": "汝行是法，當開甘露門，得須陀洹果、斯陀含果、阿那含果、阿羅漢果、辟支佛道。",
    "T23n1439_001:0502b27_3": "如蓮華在水日夜增長，汝諸善根亦復如是，於佛法中日夜增長。",
    "T23n1439_001:0502b28_4": "餘殘諸戒，和上阿闍梨當漸漸為汝廣說。」",
    "T23n1439_001:0502b29_5": "即為說偈：「釋師子法中，　　一切妙善集，　深大無涯際，　　功德之寶海。",
    "T23n1439_001:0502c03_0": "　是願轉輪王，　　天王善法王，　常求作沙門，　　不遂汝已得。",
    "T23n1439_001:0502c05_0": "　精勤行三業，　　佛法無量種，　汝常憶念法，　　逮諸無礙智。",
    "T23n1439_001:0502c07_0": "　如蓮華在水，　　漸漸日增長，　汝亦如是信，　　戒聞定慧增。",
    "T23n1439_001:0502c09_0": "　餘戒佛所說，　　和上師當教，　眾中禮繞竟，　　喜各從所樂。」",
    "T23n1439_001:0502c11_0": "結小界文第九(先結空地界，然後結界場。",
    "T23n1439_001:0502c11_1": "先一比丘唱四方小界相作畔齊已，作白二羯磨，在眾中作，如是白)「大德僧聽！",
    "T23n1439_001:0502c13_2": "比丘某甲唱四方小界相，僧今結小界作戒場。",
    "T23n1439_001:0502c14_3": "若僧時到僧忍聽，僧於此四方相內結小界作戒場。",
    "T23n1439_001:0502c15_4": "如是白。」",
    "T23n1439_001:0502c16_0": "「大德僧聽！",
    "T23n1439_001:0502c16_1": "比丘某甲唱四方小界相，僧今於此四方相內結小界作戒場。",
    "T23n1439_001:0502c17_2": "誰諸長老忍僧於此四方相內結小界作戒場者，是長老默然；誰不忍者便說。」",
    "T23n1439_001:0502c19_3": "「僧已忍於此四方相內結小界作戒場竟。",
    "T23n1439_001:0502c20_4": "僧忍，默然故，是事如是持。」",
    "T23n1439_001:0502c21_0": "結大界文第十(先令一比丘唱四方大界相作畔齊已，作白二羯磨，在眾中作，如是白)「大德僧聽！",
    "T23n1439_001:0502c22_1": "比丘某甲唱四方大界相，是諸相內是界內。",
    "T23n1439_001:0502c23_2": "若僧時到僧忍聽，是中一布薩共住結界。",
    "T23n1439_001:0502c24_3": "如是白。」",
    "T23n1439_001:0502c25_0": "「大德僧聽！",
    "T23n1439_001:0502c25_1": "比丘某甲唱四方大界相，是諸相內是界內，是中一布薩共住結界。",
    "T23n1439_001:0502c26_2": "誰諸長老忍是中一布薩共住結界者默然，誰不忍者便說。」",
    "T23n1439_001:0502c28_3": "「僧已忍一布薩共住結界竟。",
    "T23n1439_001:0502c28_4": "僧忍，默然故，是事如是持。」",
    "T23n1439_001:0503a01_0": "結不離衣界文第十一",
    "T23n1439_001:0503a02_0": "「大德僧聽！",
    "T23n1439_001:0503a02_1": "一布薩共住，隨幾許結界內，是中除聚落及聚落界，取空地及住處。",
    "T23n1439_001:0503a03_2": "若僧時到僧忍聽，是中一布薩共住結界內作不離衣宿羯磨。",
    "T23n1439_001:0503a05_3": "如是白。」",
    "T23n1439_001:0503a06_0": "「大德僧聽！",
    "T23n1439_001:0503a06_1": "一布薩共住，隨幾許結界內，是中除聚落及聚落界，取空地及住處，是中一布薩共住結界內作不離衣宿羯磨。",
    "T23n1439_001:0503a08_2": "誰諸長老忍是中一布薩共住結界內作不離衣宿羯磨者，是長老默然；誰不忍者便說。」",
    "T23n1439_001:0503a10_3": "「僧已忍一布薩共住結界內作不離衣宿羯磨竟。",
    "T23n1439_001:0503a11_4": "僧忍，默然故，是事如是持。」",
    "T23n1439_001:0503a13_0": "解大界文第十二(解小界亦依此文，正言小界為異耳)「大德僧聽！",
    "T23n1439_001:0503a14_1": "是中一布薩共住和合解界捨界。",
    "T23n1439_001:0503a15_0": "若僧時到僧忍聽，一布薩共住解界捨界。",
    "T23n1439_001:0503a15_1": "如是白。」",
    "T23n1439_001:0503a17_0": "「大德僧聽！",
    "T23n1439_001:0503a17_1": "是中一布薩共住處解界捨界。",
    "T23n1439_001:0503a17_2": "誰諸長老忍一布薩共住處解界捨界者默然，誰不忍者便說。」",
    "T23n1439_001:0503a19_3": "「僧已忍一布薩共住處解界捨界竟。",
    "T23n1439_001:0503a20_4": "僧忍，默然故，是事如是持。」",
    "T23n1439_001:0503a20_5": "(所以無別解衣界文者，欲更廣促界者亦應解衣界後解大界；若直解大界，衣界亦并自去，故不煩文也)尼結界捨戒文亦同。",
    "T23n1439_001:0503a23_0": "差監為僧執事第十三(執事人有十四種，五法成：不隨愛、不隨瞋、不隨怖、不隨癡、知得不。",
    "T23n1439_001:0503a24_1": "一比丘僧中唱)「大德僧聽！",
    "T23n1439_001:0503a25_2": "比丘某甲能為僧作知食人。",
    "T23n1439_001:0503a25_3": "若僧時到僧忍聽，立某甲作知食人。",
    "T23n1439_001:0503a26_4": "如是白。」",
    "T23n1439_001:0503a27_0": "「大德僧聽！",
    "T23n1439_001:0503a27_1": "比丘某甲能為僧作知食人。",
    "T23n1439_001:0503a27_2": "誰諸長老忍立某甲作知食人者，是長老默然；誰不忍者便說。」",
    "T23n1439_001:0503a29_3": "「僧已忍立某甲作知食人竟。",
    "T23n1439_001:0503a29_4": "僧忍，默然故，是事如是持。」",
    "T23n1439_001:0503b01_5": "(餘十三種人亦應羯磨差。",
    "T23n1439_001:0503b01_6": "尼家十二種，文亦同)受安居文第十四(佛言：「五眾應安居。",
    "T23n1439_001:0503b02_7": "何等五人者？",
    "T23n1439_001:0503b02_8": "一比丘、二比丘尼、三式叉摩尼、四沙彌、五沙彌尼。」",
    "T23n1439_001:0503b03_9": "云何應受安居？",
    "T23n1439_001:0503b03_10": "佛言，若上座欲安居，應從坐起，偏袒著衣胡跪合掌，應如是言)「長老憶念！",
    "T23n1439_001:0503b04_11": "我比丘某甲，是住處夏安居前三月，依某甲可行處聚落。",
    "T23n1439_001:0503b05_12": "某甲僧坊久破，為治故。」",
    "T23n1439_001:0503b06_13": "(如是三說)下座應言：「莫放逸。」",
    "T23n1439_001:0503b07_14": "上座言：「受持。」",
    "T23n1439_001:0503b07_15": "(若下座受安居，如上座法，唯除捉兩足為異耳。",
    "T23n1439_001:0503b08_16": "後三月受持亦爾)受七日文第十五「長老憶念！",
    "T23n1439_001:0503b10_17": "我比丘某甲，是住處夏安居，受七日出界外，為緣事故。」",
    "T23n1439_001:0503b11_18": "(如是三說)受三十九夜文第十六(乞三十九夜出界文，若僧眾受遣不須乞，若私營三寶事須乞。",
    "T23n1439_001:0503b13_19": "乞法者)「大德僧聽！",
    "T23n1439_001:0503b14_20": "我比丘某甲，為僧事故，今從眾僧乞三十九夜出界外，還是中安居，是中自恣。」",
    "T23n1439_001:0503b16_21": "(如是三說)「大德僧聽！",
    "T23n1439_001:0503b17_22": "比丘某甲是處夏安居，受三十九夜出界外，為僧事故。",
    "T23n1439_001:0503b18_23": "若僧時到僧忍聽，僧某甲是處夏安居，為僧事故，受三十九夜出界外。",
    "T23n1439_001:0503b20_24": "如是白。」",
    "T23n1439_001:0503b21_0": "「大德僧聽！",
    "T23n1439_001:0503b21_1": "比丘某甲，是處夏安居，為僧事故，受三十九夜出界外。",
    "T23n1439_001:0503b22_2": "誰諸長老忍某甲是處夏安居，為僧事故受三十九夜出界外者，是長老默然；誰不忍者便說。」",
    "T23n1439_001:0503b24_3": "「僧已忍與某甲三十九夜出界外竟。",
    "T23n1439_001:0503b25_4": "僧忍，默然故，是事如是持。」",
    "T23n1439_001:0503b26_0": "一人心念口言布薩文第十七",
    "T23n1439_001:0503b27_0": "「今僧布薩，若十四日若十五日。",
    "T23n1439_001:0503b27_1": "我今日亦布薩。」",
    "T23n1439_001:0503b28_2": "(如是三說)三人二人三語布薩文第十八(受法上下儀法如上，故不煩文)「長老憶念！",
    "T23n1439_001:0503c01_3": "今日僧布薩，若十四日若十五日。",
    "T23n1439_001:0503c02_0": "長老！",
    "T23n1439_001:0503c02_1": "知我清淨憶持無遮道法，戒眾滿故。」",
    "T23n1439_001:0503c03_0": "(如是三說)",
    "T23n1439_001:0503c04_0": "四人以上廣布薩時與清淨文第十九",
    "T23n1439_001:0503c05_0": "「長老憶念！",
    "T23n1439_001:0503c05_1": "今日若十四日若十五日，僧作布薩。",
    "T23n1439_001:0503c06_2": "我比丘某甲有緣事故，與僧清淨布薩欲。",
    "T23n1439_001:0503c07_0": "長老為我說并取籌。」",
    "T23n1439_001:0503c07_1": "(如是三說)至僧中說清淨文第二十「長老憶念！",
    "T23n1439_001:0503c09_2": "今日僧作布薩，比丘某甲有緣事故，與僧清淨欲為取籌。」",
    "T23n1439_001:0503c10_3": "(如是三說)十誦羯磨比丘要用一卷"
}