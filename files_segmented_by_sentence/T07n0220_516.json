{
    "T07n0220_516:0636b02_0": "大般若波羅蜜多經卷第五百一",
    "T07n0220_516:0636b03_0": "十六",
    "T07n0220_516:0636b05_0": "三藏法師玄奘奉　詔譯",
    "T07n0220_516:0636b06_0": "第三分空相品第二十一之二",
    "T07n0220_516:0636b07_0": "「復次，善現！",
    "T07n0220_516:0636b07_1": "若菩薩摩訶薩離深般若波羅蜜多，設經殑伽沙等大劫，布施三寶，所謂佛寶、法寶、僧寶，於意云何？",
    "T07n0220_516:0636b09_2": "是菩薩摩訶薩由此因緣獲福多不？」",
    "T07n0220_516:0636b10_3": "善現答言：「甚多！",
    "T07n0220_516:0636b10_4": "世尊！",
    "T07n0220_516:0636b10_5": "甚多！",
    "T07n0220_516:0636b10_6": "善逝！",
    "T07n0220_516:0636b10_7": "其福無量無數無邊、不可思議、不可稱計。」",
    "T07n0220_516:0636b11_8": "佛告善現：「如是！",
    "T07n0220_516:0636b12_9": "如是！",
    "T07n0220_516:0636b12_10": "若菩薩摩訶薩依深般若波羅蜜多，經一晝夜如說而學，所獲功德甚多於彼無量無邊。",
    "T07n0220_516:0636b14_11": "何以故？",
    "T07n0220_516:0636b14_12": "甚深般若波羅蜜多是諸菩薩摩訶薩乘，諸菩薩摩訶薩乘此乘故，速到無上正等菩提，轉妙法輪度有情眾。",
    "T07n0220_516:0636b16_13": "「復次，善現！",
    "T07n0220_516:0636b17_14": "若菩薩摩訶薩離深般若波羅蜜多，設經殑伽沙等大劫，供養預流、一來、不還、應供、獨覺、菩薩、如來。",
    "T07n0220_516:0636b19_15": "於意云何？",
    "T07n0220_516:0636b19_16": "是菩薩摩訶薩由此因緣獲福多不？」",
    "T07n0220_516:0636b20_17": "善現答言：「甚多！",
    "T07n0220_516:0636b20_18": "世尊！",
    "T07n0220_516:0636b20_19": "甚多！",
    "T07n0220_516:0636b20_20": "善逝！",
    "T07n0220_516:0636b21_21": "其福無量無數無邊、不可思議、不可稱計。」",
    "T07n0220_516:0636b22_0": "佛告善現：「如是！",
    "T07n0220_516:0636b22_1": "如是！",
    "T07n0220_516:0636b22_2": "若菩薩摩訶薩依深般若波羅蜜多，經一晝夜如說而學，所獲功德甚多於彼無量無邊。",
    "T07n0220_516:0636b24_3": "何以故？",
    "T07n0220_516:0636b24_4": "諸菩薩摩訶薩行深般若波羅蜜多，超諸聲聞、獨覺等地，速入菩薩正性離生，復漸修行諸菩薩行，疾證無上正等菩提，轉妙法輪度有情眾。",
    "T07n0220_516:0636b27_5": "「復次，善現！",
    "T07n0220_516:0636b28_6": "若菩薩摩訶薩離深般若波羅蜜多，設經殑伽沙等大劫，精勤修學布施、淨戒、安忍、精進、靜慮、般若。",
    "T07n0220_516:0636c01_7": "於意云何？",
    "T07n0220_516:0636c01_8": "是菩薩摩訶薩由此因緣獲福多不？」",
    "T07n0220_516:0636c02_9": "善現答言：「甚多！",
    "T07n0220_516:0636c02_10": "世尊！",
    "T07n0220_516:0636c02_11": "甚多！",
    "T07n0220_516:0636c02_12": "善逝！",
    "T07n0220_516:0636c03_13": "其福無量無數無邊、不可思議、不可稱計。」",
    "T07n0220_516:0636c04_0": "佛告善現：「如是！",
    "T07n0220_516:0636c04_1": "如是！",
    "T07n0220_516:0636c04_2": "若菩薩摩訶薩依深般若波羅蜜多所說而住，經一晝夜精勤修學布施、淨戒、安忍、精進、靜慮、般若，所獲功德甚多於彼無量無邊。",
    "T07n0220_516:0636c07_3": "何以故？",
    "T07n0220_516:0636c07_4": "甚深般若波羅蜜多是諸菩薩摩訶薩母。",
    "T07n0220_516:0636c08_5": "所以者何？",
    "T07n0220_516:0636c08_6": "甚深般若波羅蜜多能生菩薩摩訶薩眾，一切菩薩摩訶薩眾依深般若波羅蜜多，速能圓滿一切佛法。",
    "T07n0220_516:0636c11_7": "「復次，善現！",
    "T07n0220_516:0636c11_8": "若菩薩摩訶薩離深般若波羅蜜多，設經殑伽沙等大劫，以法布施一切有情。",
    "T07n0220_516:0636c13_9": "於意云何？",
    "T07n0220_516:0636c13_10": "是菩薩摩訶薩由此因緣獲福多不？」",
    "T07n0220_516:0636c14_11": "善現答言：「甚多！",
    "T07n0220_516:0636c14_12": "世尊！",
    "T07n0220_516:0636c14_13": "甚多！",
    "T07n0220_516:0636c14_14": "善逝！",
    "T07n0220_516:0636c14_15": "其福無量無數無邊、不可思議、不可稱計。」",
    "T07n0220_516:0636c15_16": "佛告善現：「如是！",
    "T07n0220_516:0636c16_17": "如是！",
    "T07n0220_516:0636c16_18": "若菩薩摩訶薩依深般若波羅蜜多所說而住，經一晝夜以法布施一切有情，所獲功德甚多於彼無量無邊。",
    "T07n0220_516:0636c18_19": "何以故？",
    "T07n0220_516:0636c18_20": "若菩薩摩訶薩離深般若波羅蜜多，則為遠離一切智智。",
    "T07n0220_516:0636c20_21": "若菩薩摩訶薩不離深般若波羅蜜多，則為不遠離一切智智。",
    "T07n0220_516:0636c21_22": "是故，善現！",
    "T07n0220_516:0636c21_23": "若菩薩摩訶薩欲得無上正等菩提，常應不離甚深般若波羅蜜多。",
    "T07n0220_516:0636c23_24": "「復次，善現！",
    "T07n0220_516:0636c23_25": "若菩薩摩訶薩離深般若波羅蜜多，設經殑伽沙等大劫，修行布施乃至般若波羅蜜多，安住內空乃至無性自性空，安住真如乃至不思議界，安住苦，集、滅、道聖諦，修行四念住乃至八聖道支，修行四靜慮、四無量、四無色定，修行空、無相、無願解脫門，修行八解脫乃至十遍處，修行極喜地乃至法雲地，修行一切陀羅尼門、三摩地門，修行五眼、六神通，修行如來十力乃至十八佛不共法，修行大慈、大悲、大喜、大捨，修行無忘失法、恒住捨性，修行一切智、道相智、一切相智，修行諸餘無邊佛法。",
    "T07n0220_516:0637a05_26": "於意云何？",
    "T07n0220_516:0637a06_27": "是菩薩摩訶薩由此因緣獲福多不？」",
    "T07n0220_516:0637a06_28": "善現答言：「甚多！",
    "T07n0220_516:0637a07_29": "世尊！",
    "T07n0220_516:0637a07_30": "甚多！",
    "T07n0220_516:0637a07_31": "善逝！",
    "T07n0220_516:0637a07_32": "其福無量無數無邊、不可思議、不可稱計。」",
    "T07n0220_516:0637a08_33": "佛告善現：「如是！",
    "T07n0220_516:0637a08_34": "如是！",
    "T07n0220_516:0637a09_0": "若菩薩摩訶薩依深般若波羅蜜多所說而住，經一晝夜修行布施乃至般若波羅蜜多，廣說乃至一切相智，所獲功德甚多於彼無量無邊。",
    "T07n0220_516:0637a12_1": "何以故？",
    "T07n0220_516:0637a12_2": "若菩薩摩訶薩不離深般若波羅蜜多，於一切智智有退轉者，無有是處。",
    "T07n0220_516:0637a14_0": "若菩薩摩訶薩離深般若波羅蜜多，於一切智智有退轉者，斯有是處。",
    "T07n0220_516:0637a15_1": "是故，善現！",
    "T07n0220_516:0637a15_2": "若菩薩摩訶薩欲得無上正等菩提，常應不離甚深般若波羅蜜多。",
    "T07n0220_516:0637a17_3": "「復次，善現！",
    "T07n0220_516:0637a17_4": "若菩薩摩訶薩離深般若波羅蜜多，設經殑伽沙等大劫，修行種種財施、法施，住空閑處繫念思惟先所修行種種福業，與諸有情平等共有迴向無上正等菩提。",
    "T07n0220_516:0637a21_5": "於意云何？",
    "T07n0220_516:0637a21_6": "是菩薩摩訶薩由此因緣獲福多不？」",
    "T07n0220_516:0637a22_7": "善現答言：「甚多！",
    "T07n0220_516:0637a22_8": "世尊！",
    "T07n0220_516:0637a22_9": "甚多！",
    "T07n0220_516:0637a22_10": "善逝！",
    "T07n0220_516:0637a22_11": "其福無量無數無邊、不可思議、不可稱計。」",
    "T07n0220_516:0637a23_12": "佛告善現：「如是！",
    "T07n0220_516:0637a24_13": "如是！",
    "T07n0220_516:0637a24_14": "若菩薩摩訶薩依深般若波羅蜜多所說而住，經一晝夜修行種種財施、法施，住空閑處繫念思惟先所修行種種福業，與諸有情平等共有迴向無上正等菩提，所獲功德甚多於彼無量無邊。",
    "T07n0220_516:0637a28_15": "何以故？",
    "T07n0220_516:0637a28_16": "依深般若波羅蜜多所起迴向，當知是為無上迴向，離深般若波羅蜜多所起迴向，當知是為有上迴向。",
    "T07n0220_516:0637b02_17": "是故，善現！",
    "T07n0220_516:0637b02_18": "若菩薩摩訶薩欲得無上正等菩提，常應不離甚深般若波羅蜜多，以所修行種種福業與諸有情平等共有迴向無上正等菩提。",
    "T07n0220_516:0637b05_19": "「復次，善現！",
    "T07n0220_516:0637b05_20": "若菩薩摩訶薩離深般若波羅蜜多，設經殑伽沙等大劫，普緣過去未來現在一切如來、應、正等覺及諸弟子功德善根，和合稱量現前隨喜，與諸有情平等共有迴向無上正等菩提。",
    "T07n0220_516:0637b09_21": "於意云何？",
    "T07n0220_516:0637b09_22": "是菩薩摩訶薩由此因緣獲福多不？」",
    "T07n0220_516:0637b10_23": "善現答言：「甚多！",
    "T07n0220_516:0637b11_24": "世尊！",
    "T07n0220_516:0637b11_25": "甚多！",
    "T07n0220_516:0637b11_26": "善逝！",
    "T07n0220_516:0637b11_27": "其福無量無數無邊、不可思議、不可稱計。」",
    "T07n0220_516:0637b12_28": "佛告善現：「如是！",
    "T07n0220_516:0637b12_29": "如是！",
    "T07n0220_516:0637b12_30": "若菩薩摩訶薩依深般若波羅蜜多所說而住，經一晝夜普緣過去、未來、現在一切如來、應、正等覺及諸弟子功德善根，和合稱量現前隨喜，與諸有情平等共有迴向無上正等菩提，所獲功德甚多於彼無量無邊。",
    "T07n0220_516:0637b17_31": "何以故？",
    "T07n0220_516:0637b17_32": "一切隨喜迴向功德善根皆以甚深般若波羅蜜多而為上首。",
    "T07n0220_516:0637b19_33": "是故，善現！",
    "T07n0220_516:0637b19_34": "若菩薩摩訶薩欲得無上正等菩提，常應不離甚深般若波羅蜜多，於諸善根隨喜迴向所求無上正等菩提。」",
    "T07n0220_516:0637b21_35": "爾時，善現便白佛言：「如佛所說，諸行皆是分別所作，從妄想生都非實有。",
    "T07n0220_516:0637b23_36": "以何因緣，此諸菩薩摩訶薩等獲福無量無數無邊？",
    "T07n0220_516:0637b24_37": "世尊！",
    "T07n0220_516:0637b24_38": "分別所作種種福業，應不能起世間正見，不能趣入正性離生，亦應不能得預流果乃至無上正等菩提。」",
    "T07n0220_516:0637b27_39": "佛告善現：「如是！",
    "T07n0220_516:0637b27_40": "如是！",
    "T07n0220_516:0637b27_41": "如汝所說。",
    "T07n0220_516:0637b27_42": "然諸菩薩摩訶薩眾行深般若波羅蜜多，知一切種分別所作空無所有、虛妄不實。",
    "T07n0220_516:0637b29_43": "所以者何？",
    "T07n0220_516:0637c01_44": "諸菩薩摩訶薩善學內空乃至無性自性空，安住如是種種空已，如如觀察分別所作空無所有、虛妄不實，如是如是能不遠離甚深般若波羅蜜多。",
    "T07n0220_516:0637c04_45": "如如不離甚深般若波羅蜜多，如是如是獲福無量無數無邊。",
    "T07n0220_516:0637c05_46": "由此因緣，能起正見，亦能趣入正性離生，乃至能得所求無上正等菩提。」",
    "T07n0220_516:0637c07_47": "具壽善現復白佛言：「所說無量、無數、無邊有何差別？」",
    "T07n0220_516:0637c08_48": "佛告善現：「言無量者，量不可得，不可量在過去、未來、現在法中故名無量。",
    "T07n0220_516:0637c10_49": "言無數者，數不可得，不可數在一切有為、無為界中故名無數。",
    "T07n0220_516:0637c11_50": "言無邊者，邊不可得，不可測度彼法邊際故名無邊。」",
    "T07n0220_516:0637c12_51": "具壽善現復白佛言：「頗有因緣，色亦無量無數無邊，受、想、行、識亦無量無數無邊不？」",
    "T07n0220_516:0637c14_52": "佛告善現：「有因緣故，色亦無量無數無邊，受、想、行、識亦無量無數無邊。」",
    "T07n0220_516:0637c16_53": "具壽善現復白佛言：「何因緣故，色亦無量無數無邊，受、想、行、識亦無量無數無邊？」",
    "T07n0220_516:0637c18_54": "佛告善現：「色性空故說為無量無數無邊，受、想、行、識性空故說為無量無數無邊。」",
    "T07n0220_516:0637c20_55": "具壽善現復白佛言：「為但色性空，受、想、行、識性空，為一切法皆性空耶？」",
    "T07n0220_516:0637c21_56": "佛告善現：「我先豈不說一切法皆空？」",
    "T07n0220_516:0637c22_57": "善現答言：「佛雖常說諸法皆空，而諸有情不知、見、覺，故我今者復作是問。",
    "T07n0220_516:0637c24_58": "世尊！",
    "T07n0220_516:0637c24_59": "諸法性空即是無盡，亦是無量，亦是無數，亦是無邊。",
    "T07n0220_516:0637c25_60": "世尊！",
    "T07n0220_516:0637c25_61": "諸法空中盡不可得，量不可得，數不可得，邊不可得。",
    "T07n0220_516:0637c26_62": "由此因緣，無盡無量無數無邊，若義若文俱無差別。」",
    "T07n0220_516:0637c27_63": "佛告善現：「如是！",
    "T07n0220_516:0637c28_64": "如是！",
    "T07n0220_516:0637c28_65": "如汝所說。",
    "T07n0220_516:0637c28_66": "無盡無量無數無邊，若義若文俱無差別，皆共顯了諸法空故。",
    "T07n0220_516:0638a01_67": "善現當知！",
    "T07n0220_516:0638a01_68": "諸法空理皆不可說，如來方便說為無盡，或說無量，或說無數，或說無邊，或說為空，或說無相，或說無願，或說無作，或說無為，或說無生，或說無滅，或說離染，或說永滅，或說涅槃，或說真如，或說實際，諸如是等實義無異，皆是如來方便演說。」",
    "T07n0220_516:0638a06_69": "具壽善現便白佛言：「世尊！",
    "T07n0220_516:0638a07_70": "甚奇方便善巧諸法實性不可宣說，而為有情方便顯示。",
    "T07n0220_516:0638a08_71": "如我解佛所說義者，諸法實性皆不可說。」",
    "T07n0220_516:0638a09_72": "佛告善現：「如是！",
    "T07n0220_516:0638a09_73": "如是！",
    "T07n0220_516:0638a10_74": "諸法實性皆不可說。",
    "T07n0220_516:0638a10_75": "所以者何？",
    "T07n0220_516:0638a10_76": "一切法性皆畢竟空，無能宣說畢竟空者。」",
    "T07n0220_516:0638a11_77": "爾時，善現復白佛言：「不可說義有增減不？」",
    "T07n0220_516:0638a12_78": "佛告善現：「不可說義無增無減。」",
    "T07n0220_516:0638a13_79": "具壽善現復白佛言：「若不可說義無增無減者，則應布施乃至般若波羅蜜多亦無增減，則應四念住乃至八聖道支亦無增減，則應四靜慮、四無量、四無色定亦無增減，則應空、無相、無願解脫門亦無增減，則應八解脫乃至十遍處亦無增減，則應極喜地乃至法雲地亦無增減，則應一切陀羅尼門、三摩地門亦無增減，則應五眼、六神通亦無增減，則應如來十力乃至十八佛不共法亦無增減，則應大慈、大悲、大喜、大捨亦無增減，則應無忘失法、恒住捨性亦無增減，則應一切智、道相智、一切相智亦無增減。",
    "T07n0220_516:0638a24_80": "「世尊！",
    "T07n0220_516:0638a25_0": "若布施波羅蜜多廣說乃至一切相智亦無增減，則應布施波羅蜜多廣說乃至一切相智皆無所有。",
    "T07n0220_516:0638a27_1": "若布施波羅蜜多廣說乃至一切相智皆無所有，云何菩薩摩訶薩修行布施波羅蜜多廣說乃至一切相智，證得無上正等菩提？」",
    "T07n0220_516:0638b01_2": "佛告善現：「如是！",
    "T07n0220_516:0638b01_3": "如是！",
    "T07n0220_516:0638b01_4": "不可說義無增無減，布施波羅蜜多廣說乃至一切相智亦無增減。",
    "T07n0220_516:0638b03_5": "不可說義無所有，布施波羅蜜多廣說乃至一切相智亦無所有。",
    "T07n0220_516:0638b04_6": "然諸菩薩摩訶薩行深般若波羅蜜多時，安住般若波羅蜜多方便善巧，不作是念：『我於般若乃至布施波羅蜜多若增若減。』",
    "T07n0220_516:0638b07_7": "但作是念：『唯有名想謂為般若乃至布施波羅蜜多。』",
    "T07n0220_516:0638b08_8": "是菩薩摩訶薩修行布施乃至般若波羅蜜多時，持此布施乃至般若波羅蜜多俱行作意，并依此起心及善根，與諸有情平等共有迴向無上正等菩提，如佛無上正等菩提微妙甚深而起迴向。",
    "T07n0220_516:0638b13_9": "由此迴向巧方便力，證得無上正等菩提。」",
    "T07n0220_516:0638b14_0": "爾時，善現即白佛言：「何謂無上正等菩提？」",
    "T07n0220_516:0638b14_1": "佛告善現：「諸法真如是謂無上正等菩提。」",
    "T07n0220_516:0638b15_2": "具壽善現復白佛言：「何謂諸法真如，而說為無上正等菩提？」",
    "T07n0220_516:0638b17_3": "佛告善現：「色蘊乃至識蘊真如是謂無上正等菩提，眼處乃至意處真如是謂無上正等菩提，色處乃至法處真如是謂無上正等菩提，眼界乃至意界真如是謂無上正等菩提，色界乃至法界真如是謂無上正等菩提，眼識界乃至意識界真如是謂無上正等菩提，眼觸乃至意觸真如是謂無上正等菩提，眼觸為緣所生諸受乃至意觸為緣所生諸受真如是謂無上正等菩提，地界乃至識界真如是謂無上正等菩提，因緣乃至增上緣真如是謂無上正等菩提，無明乃至老死真如是謂無上正等菩提，布施波羅蜜多乃至般若波羅蜜多真如是謂無上正等菩提，內空乃至無性自性空真如是謂無上正等菩提，苦、集、滅、道聖諦真如是謂無上正等菩提，四念住乃至八聖道支真如是謂無上正等菩提，四靜慮、四無量、四無色定真如是謂無上正等菩提，空、無相、無願解脫門真如是謂無上正等菩提，八解脫乃至十遍處真如是謂無上正等菩提，淨觀地乃至如來地真如是謂無上正等菩提，極喜地乃至法雲地真如是謂無上正等菩提，陀羅尼門、三摩地門真如是謂無上正等菩提，五眼、六神通真如是謂無上正等菩提，如來十力乃至十八佛不共法真如是謂無上正等菩提，大慈、大悲、大喜、大捨真如是謂無上正等菩提，三十二相、八十隨好真如是謂無上正等菩提，無忘失法、恒住捨性真如是謂無上正等菩提，預流果乃至獨覺菩提真如是謂無上正等菩提，一切智、道相智、一切相智真如是謂無上正等菩提，生死、涅槃真如是謂無上正等菩提。",
    "T07n0220_516:0638c19_4": "「善現當知！",
    "T07n0220_516:0638c19_5": "諸法真如無增減故諸佛無上正等菩提亦無增減。",
    "T07n0220_516:0638c20_6": "善現當知！",
    "T07n0220_516:0638c20_7": "諸菩薩摩訶薩常不遠離甚深般若波羅蜜多，恒樂安住諸法真如，都不見法有增有減。",
    "T07n0220_516:0638c22_8": "由此因緣不可說義無增無減，布施波羅蜜多廣說乃至一切相智亦無增減。",
    "T07n0220_516:0638c24_9": "不可說義無所有，布施波羅蜜多廣說乃至一切相智亦無所有。",
    "T07n0220_516:0638c25_10": "如是，善現！",
    "T07n0220_516:0638c26_11": "諸菩薩摩訶薩依止無增減、無所有為方便，行深般若波羅蜜多，由此為門，集諸功德至圓滿位，便證無上正等菩提。」",
    "T07n0220_516:0638c28_12": "具壽善現復白佛言：「是菩薩摩訶薩為初心起能證無上正等菩提，為後心起能證無上正等菩提？",
    "T07n0220_516:0639a02_0": "世尊！",
    "T07n0220_516:0639a02_1": "是菩薩摩訶薩若初心起能證無上正等菩提，初心起時後心未起，無和合義。",
    "T07n0220_516:0639a03_2": "若後心起能證無上正等菩提，後心起時前心已滅，無和合義。",
    "T07n0220_516:0639a05_3": "如是前後心、心所法，進退推徵無和合義，如何可得積集善根？",
    "T07n0220_516:0639a06_4": "若諸善根不可積集，云何菩薩善根圓滿，證得無上正等菩提？」",
    "T07n0220_516:0639a08_5": "佛告善現：「吾當為汝略說譬喻，令汝於義易得解了，諸有智者於所說義聞其譬喻便得悟解。",
    "T07n0220_516:0639a10_6": "善現！",
    "T07n0220_516:0639a10_7": "於意云何？",
    "T07n0220_516:0639a10_8": "如然燈時，為初焰能燋炷？",
    "T07n0220_516:0639a11_9": "為後焰能燋炷？」",
    "T07n0220_516:0639a11_10": "善現答言：「如我意解，非初焰能燋炷，亦不離初焰；非後焰能燋炷，亦不離後焰。」",
    "T07n0220_516:0639a13_11": "佛告善現：「於意云何？",
    "T07n0220_516:0639a13_12": "炷為燋不？」",
    "T07n0220_516:0639a14_0": "善現答言：「世間現見其炷實燋。」",
    "T07n0220_516:0639a14_1": "佛告善現：「諸菩薩摩訶薩行深般若波羅蜜多，證得無上正等菩提亦復如是，非初心起能證無上正等菩提，亦不離初心；非後心起能證無上正等菩提，亦不離後心，而諸菩薩摩訶薩行深般若波羅蜜多，令諸善根生長圓滿，證得無上正等菩提。",
    "T07n0220_516:0639a20_2": "「復次，善現！",
    "T07n0220_516:0639a20_3": "諸菩薩摩訶薩從初發心行深般若波羅蜜多，至最後心十地圓滿，便證無上正等菩提。」",
    "T07n0220_516:0639a22_4": "爾時，善現便白佛言：「諸菩薩摩訶薩修學何等十地圓滿，便證無上正等菩提？」",
    "T07n0220_516:0639a24_5": "佛告善現：「諸菩薩摩訶薩修極喜地乃至法雲地令其圓滿，便證無上正等菩提，亦學淨觀地乃至如來地令其圓滿，便證無上正等菩提。",
    "T07n0220_516:0639a27_6": "善現當知！",
    "T07n0220_516:0639a27_7": "諸菩薩摩訶薩精勤修學如是十地至圓滿位，得菩提時，非初心起能證無上正等菩提，亦不離初心；非後心起能證無上正等菩提，亦不離後心，而諸菩薩摩訶薩，精勤修學如是十地至圓滿位，便證無上正等菩提。」",
    "T07n0220_516:0639b03_8": "具壽善現即白佛言：「如來所說緣起理趣，最為微妙極為甚深，謂諸菩薩摩訶薩行深般若波羅蜜多，以無所得而為方便修學十地，得菩提時，非初心起能證無上正等菩提，亦不離初心；非後心起能證無上正等菩提，亦不離後心，而諸菩薩摩訶薩從初發心行深般若波羅蜜多，至最後心十地圓滿，便證無上正等菩提。」",
    "T07n0220_516:0639b10_9": "佛告善現：「於意云何？",
    "T07n0220_516:0639b11_10": "若心滅已，更可生不？」",
    "T07n0220_516:0639b11_11": "善現答言：「不也！",
    "T07n0220_516:0639b12_12": "世尊！",
    "T07n0220_516:0639b12_13": "是心已滅，不可更生。」",
    "T07n0220_516:0639b12_14": "佛告善現：「於意云何？",
    "T07n0220_516:0639b13_15": "若心已生，有滅法不？」",
    "T07n0220_516:0639b13_16": "善現答言：「如是！",
    "T07n0220_516:0639b13_17": "世尊！",
    "T07n0220_516:0639b14_18": "若心已生定有滅法。」",
    "T07n0220_516:0639b14_19": "佛告善現：「於意云何？",
    "T07n0220_516:0639b15_0": "有滅法心，非當滅不？」",
    "T07n0220_516:0639b15_1": "善現答言：「不也！",
    "T07n0220_516:0639b15_2": "世尊！",
    "T07n0220_516:0639b15_3": "有滅法心決定當滅。」",
    "T07n0220_516:0639b16_4": "佛告善現：「於意云何？",
    "T07n0220_516:0639b16_5": "心住為如心真如不？」",
    "T07n0220_516:0639b17_6": "善現答言：「如是！",
    "T07n0220_516:0639b17_7": "世尊！",
    "T07n0220_516:0639b17_8": "如心真如心住亦爾。」",
    "T07n0220_516:0639b18_9": "佛告善現：「於意云何？",
    "T07n0220_516:0639b18_10": "若心住如真如，是心為如真如、實際性常住不？」",
    "T07n0220_516:0639b19_11": "善現答言：「不也！",
    "T07n0220_516:0639b20_12": "世尊！",
    "T07n0220_516:0639b20_13": "是心非如真如、實際其性常住。」",
    "T07n0220_516:0639b21_0": "佛告善現：「於意云何？",
    "T07n0220_516:0639b21_1": "諸法真如極甚深不？」",
    "T07n0220_516:0639b21_2": "善現答言：「如是！",
    "T07n0220_516:0639b22_3": "世尊！",
    "T07n0220_516:0639b22_4": "諸法真如極為甚深。」",
    "T07n0220_516:0639b22_5": "佛告善現：「於意云何？",
    "T07n0220_516:0639b23_6": "即真如是心不？」",
    "T07n0220_516:0639b23_7": "善現答言：「不也！",
    "T07n0220_516:0639b24_8": "世尊！」",
    "T07n0220_516:0639b24_9": "佛告善現：「於意云何？",
    "T07n0220_516:0639b24_10": "離真如有心不？」",
    "T07n0220_516:0639b25_0": "善現答言：「不也！",
    "T07n0220_516:0639b25_1": "世尊！」",
    "T07n0220_516:0639b25_2": "佛告善現：「於意云何？",
    "T07n0220_516:0639b25_3": "即心是真如不？」",
    "T07n0220_516:0639b26_4": "善現答言：「不也！",
    "T07n0220_516:0639b26_5": "世尊！」",
    "T07n0220_516:0639b26_6": "佛告善現：「於意云何？",
    "T07n0220_516:0639b27_7": "離心有真如不？」",
    "T07n0220_516:0639b27_8": "善現答言：「不也！",
    "T07n0220_516:0639b27_9": "世尊！」",
    "T07n0220_516:0639b28_10": "佛告善現：「於意云何？",
    "T07n0220_516:0639b28_11": "真如為能見真如不？」",
    "T07n0220_516:0639b29_0": "善現答言：「不也！",
    "T07n0220_516:0639b29_1": "世尊！」",
    "T07n0220_516:0639b29_2": "佛告善現：「於意云何？",
    "T07n0220_516:0639b29_3": "若菩薩摩訶薩能如是行，是行深般若波羅蜜多不？」",
    "T07n0220_516:0639c02_4": "善現答言：「如是！",
    "T07n0220_516:0639c02_5": "世尊！",
    "T07n0220_516:0639c02_6": "若菩薩摩訶薩能如是行，是行深般若波羅蜜多。」",
    "T07n0220_516:0639c03_7": "佛告善現：「於意云何？",
    "T07n0220_516:0639c04_8": "若菩薩摩訶薩能如是行，為行何處？」",
    "T07n0220_516:0639c05_0": "善現答言：「若菩薩摩訶薩能如是行，都無行處。",
    "T07n0220_516:0639c06_1": "所以者何？",
    "T07n0220_516:0639c06_2": "若菩薩摩訶薩行深般若波羅蜜多住真如中，無心現行，無現行處。",
    "T07n0220_516:0639c07_3": "何以故？",
    "T07n0220_516:0639c08_0": "若菩薩摩訶薩行深般若波羅蜜多住真如中，都無現行、現行時處、現行者故。」",
    "T07n0220_516:0639c09_1": "佛告善現：「於意云何？",
    "T07n0220_516:0639c10_2": "若菩薩摩訶薩行深般若波羅蜜多時，為何所行？」",
    "T07n0220_516:0639c11_3": "善現答言：「若菩薩摩訶薩行深般若波羅蜜多時，行勝義諦，此中二種現行無故。」",
    "T07n0220_516:0639c13_4": "佛告善現：「於意云何？",
    "T07n0220_516:0639c13_5": "若菩薩摩訶薩行深般若波羅蜜多時，雖不取相而行相不？」",
    "T07n0220_516:0639c15_0": "善現答言：「不也！",
    "T07n0220_516:0639c15_1": "世尊！」",
    "T07n0220_516:0639c15_2": "佛告善現：「於意云何？",
    "T07n0220_516:0639c15_3": "是菩薩摩訶薩行深般若波羅蜜多時，行勝義諦中為破相不？」",
    "T07n0220_516:0639c17_4": "善現答言：「不也！",
    "T07n0220_516:0639c17_5": "世尊！」",
    "T07n0220_516:0639c17_6": "佛告善現：「於意云何？",
    "T07n0220_516:0639c18_7": "是菩薩摩訶薩行深般若波羅蜜多時，行勝義諦中破相想不？」",
    "T07n0220_516:0639c19_8": "善現答言：「不也！",
    "T07n0220_516:0639c20_9": "世尊！」",
    "T07n0220_516:0639c20_10": "佛告善現：「是菩薩摩訶薩行深般若波羅蜜多時，云何不破相亦不破相想？」",
    "T07n0220_516:0639c21_11": "善現答言：「是菩薩摩訶薩行深般若波羅蜜多時，不作是念：『我當破相及破相想。』",
    "T07n0220_516:0639c23_12": "亦不作是念：『我當破無相及破無相想。』",
    "T07n0220_516:0639c24_13": "所以者何？",
    "T07n0220_516:0639c24_14": "於一切種無分別故。",
    "T07n0220_516:0639c25_15": "「復次，世尊！",
    "T07n0220_516:0639c25_16": "是菩薩摩訶薩行深般若波羅蜜多，雖能如是離諸分別，而未圓滿如來十力、四無所畏、四無礙解、大慈、大悲、大喜、大捨及十八佛不共法等無量無邊勝功德故，未得無上正等菩提。",
    "T07n0220_516:0639c29_17": "「復次，世尊！",
    "T07n0220_516:0639c29_18": "是菩薩摩訶薩成就最勝方便善巧，由此最勝方便善巧，於一切法不取不破。",
    "T07n0220_516:0640a02_19": "何以故？",
    "T07n0220_516:0640a02_20": "是菩薩摩訶薩了一切法自相空故。",
    "T07n0220_516:0640a03_21": "「復次，世尊！",
    "T07n0220_516:0640a03_22": "是菩薩摩訶薩住一切法自相空中，為欲成熟諸有情故入三等持，用三等持方便成熟諸有情類。」",
    "T07n0220_516:0640a06_0": "佛告善現：「如是！",
    "T07n0220_516:0640a06_1": "如是！",
    "T07n0220_516:0640a06_2": "如汝所說。」",
    "T07n0220_516:0640a06_3": "爾時，善現即白佛言：「是菩薩摩訶薩云何入此三種等持，方便成熟諸有情類？」",
    "T07n0220_516:0640a08_4": "佛告善現：「是菩薩摩訶薩住空等持，見諸有情虛妄分別我、我所者，以方便力教令安住空三摩地。",
    "T07n0220_516:0640a10_5": "是菩薩摩訶薩住無相等持，見諸有情虛妄分別諸法相者，以方便力教令安住無相三摩地。",
    "T07n0220_516:0640a12_6": "是菩薩摩訶薩住無願等持，見諸有情虛妄分別多願樂者，以方便力教令安住無願三摩地。",
    "T07n0220_516:0640a15_0": "善現！",
    "T07n0220_516:0640a15_1": "是菩薩摩訶薩行深般若波羅蜜多，如是善巧入三等持，方便成熟諸有情類，令所隨宜獲大饒益。」",
    "T07n0220_516:0640a18_0": "爾時，舍利子問具壽善現言：「若菩薩摩訶薩夢中入此三種等持，於深般若波羅蜜多有增益不？」",
    "T07n0220_516:0640a20_1": "善現答言：「若菩薩摩訶薩覺時入此三種等持，於深般若波羅蜜多有增益者，彼夢中入亦有增益。",
    "T07n0220_516:0640a22_2": "所以者何？",
    "T07n0220_516:0640a22_3": "覺與夢中無差別故。",
    "T07n0220_516:0640a23_4": "舍利子！",
    "T07n0220_516:0640a23_5": "若菩薩摩訶薩覺時修行甚深般若波羅蜜多，既名修習甚深般若波羅蜜多，是菩薩摩訶薩夢中修行甚深般若波羅蜜多，亦名修習甚深般若波羅蜜多。",
    "T07n0220_516:0640a26_6": "三種等持於深般若波羅蜜多能為增益，亦應如是。」",
    "T07n0220_516:0640a27_7": "時，舍利子問善現言：「諸菩薩摩訶薩夢中造業，為有增益或損減不？",
    "T07n0220_516:0640a29_8": "佛說諸法虛妄不實如夢所造，云何彼業能有增益或復損減。",
    "T07n0220_516:0640a30_9": "所以者何？",
    "T07n0220_516:0640b01_10": "非於夢中所造諸業能有增益或能損減，要至覺時憶想分別夢中所造，乃有增益或有損減。」",
    "T07n0220_516:0640b03_11": "善現答言：「諸有覺時斷他命已，後於夢中憶想分別深自慶快；或復有人夢斷他命，謂在覺時生大歡喜，如是二業於意云何？」",
    "T07n0220_516:0640b06_0": "時，舍利子問善現言：「無所緣事，若思若業俱不得生，要有所緣思業方起，夢中思業緣何而生？」",
    "T07n0220_516:0640b08_1": "善現答言：「如是！",
    "T07n0220_516:0640b08_2": "如是！",
    "T07n0220_516:0640b08_3": "若夢、若覺無所緣事思業不生，要有所緣思業方起。",
    "T07n0220_516:0640b09_4": "何以故？",
    "T07n0220_516:0640b09_5": "舍利子！",
    "T07n0220_516:0640b10_6": "要於見聞覺知法中有覺慧轉，由斯起染或復起淨。",
    "T07n0220_516:0640b11_7": "若無見聞覺知諸法，無覺慧轉亦無染淨。",
    "T07n0220_516:0640b12_8": "由此故知若夢、若覺有所緣事思業乃生，無所緣事思業不起。」",
    "T07n0220_516:0640b13_9": "時，舍利子問善現言：「佛說思業皆離自性，如何可言若思若業有所緣起，無便不生？」",
    "T07n0220_516:0640b15_10": "善現答言：「雖諸思業及所緣事自性皆空，而由自心取相分別，故說思業有所緣生，若無所緣思業不起。」",
    "T07n0220_516:0640b17_11": "時，舍利子謂善現言：「若菩薩摩訶薩夢中修行布施、淨戒、安忍、精進、靜慮、般若，持此善根，與諸有情平等共有迴向無上正等菩提，是菩薩摩訶薩為實迴向大菩提不？」",
    "T07n0220_516:0640b21_12": "善現報言：「慈氏菩薩久已受得無上菩提不退轉記，一生所繫定當作佛，善能酬答一切難問，現在此會宜請問之，補處慈尊定當為答。」",
    "T07n0220_516:0640b24_13": "時，舍利子如善現言：「恭敬請問慈氏菩薩。」",
    "T07n0220_516:0640b25_14": "時，慈氏菩薩詰舍利子言：「謂何等名慈氏能答？",
    "T07n0220_516:0640b26_15": "為色蘊耶？",
    "T07n0220_516:0640b26_16": "為受、想、行、識蘊耶？",
    "T07n0220_516:0640b27_17": "為色蘊空耶？",
    "T07n0220_516:0640b27_18": "為受、想、行、識蘊空耶？",
    "T07n0220_516:0640b28_19": "為色蘊真如耶？",
    "T07n0220_516:0640b28_20": "為受、想、行、識蘊真如耶？",
    "T07n0220_516:0640b29_0": "且色蘊不能答，受、想、行、識蘊亦不能答；色蘊空不能答，受、想、行、識蘊空亦不能答；色蘊真如不能答，受、想、行、識蘊真如亦不能答。",
    "T07n0220_516:0640c02_1": "所以者何？",
    "T07n0220_516:0640c03_2": "我都不見有法能答、有法所答，答處、答時及由此答亦皆不見，我都不見有法能記、有法所記，記處、記時及由此記亦皆不見。",
    "T07n0220_516:0640c06_0": "何以故？",
    "T07n0220_516:0640c06_1": "舍利子！",
    "T07n0220_516:0640c06_2": "以一切法本性皆空，都無所有無二無別，畢竟推徵不可得故。」",
    "T07n0220_516:0640c07_3": "爾時，舍利子復問慈氏菩薩摩訶薩言：「仁者所說法為如所證不？」",
    "T07n0220_516:0640c09_4": "慈氏菩薩摩訶薩言：「我所說法非如所證。",
    "T07n0220_516:0640c10_5": "所以者何？",
    "T07n0220_516:0640c10_6": "我所證法不可說故。」",
    "T07n0220_516:0640c10_7": "爾時，具壽善現白舍利子言：「慈氏菩薩覺慧深廣，修一切種布施、淨戒、安忍、精進、靜慮、般若波羅蜜多久已成滿，用無所得而為方便，於所問難能如是答。」",
    "T07n0220_516:0640c14_8": "爾時，佛告舍利子言：「於意云何？",
    "T07n0220_516:0640c15_0": "汝由是法成阿羅漢，為見此法是可說不？」",
    "T07n0220_516:0640c15_1": "舍利子言：「不也！",
    "T07n0220_516:0640c16_2": "世尊！」",
    "T07n0220_516:0640c16_3": "佛告舍利子：「諸菩薩摩訶薩行深般若波羅蜜多，所證法性亦復如是，不可宣說。",
    "T07n0220_516:0640c18_4": "舍利子！",
    "T07n0220_516:0640c18_5": "是菩薩摩訶薩不作是念：『我由此法於佛無上正等菩提已得受記、今得受記、當得受記。』",
    "T07n0220_516:0640c20_6": "不作是念：『我由此法當證無上正等菩提。』",
    "T07n0220_516:0640c21_7": "舍利子！",
    "T07n0220_516:0640c21_8": "是菩薩摩訶薩行深般若波羅蜜多不生疑惑：『我於無上正等菩提為得不得？』",
    "T07n0220_516:0640c23_9": "但作是念：『我於無上正等菩提決定當得。』",
    "T07n0220_516:0640c24_10": "舍利子！",
    "T07n0220_516:0640c24_11": "是菩薩摩訶薩行深般若波羅蜜多聞甚深法，不驚、不恐、不怖、不畏、不沈、不沒，於得無上正等菩提亦無怖畏，決定自知：我當證得所求無上正等菩提，轉妙法輪度有情眾。」",
    "T07n0220_516:0640c29_0": "爾時，佛告具壽善現：「有菩薩摩訶薩修行布施波羅蜜多，見諸有情飢渴所逼，衣服弊壞，臥具乏少，所欲資財皆不如意。",
    "T07n0220_516:0641a02_1": "見此事已，作是思惟：『我當云何濟拔如是諸有情類，令離慳貪，資緣無乏？』",
    "T07n0220_516:0641a04_2": "既思惟已作是願言：『我當精勤無所顧戀，修行布施波羅蜜多，成熟有情、嚴淨佛土，令速圓滿疾證無上正等菩提，我佛土中得無如是資具乏少諸有情類，一切皆如六欲天眾受用種種上妙樂具，而於其中無所染著。』",
    "T07n0220_516:0641a09_3": "善現當知！",
    "T07n0220_516:0641a09_4": "是菩薩摩訶薩由此布施波羅蜜多疾得圓滿，近證無上正等菩提。",
    "T07n0220_516:0641a11_0": "「復次，善現！",
    "T07n0220_516:0641a11_1": "有菩薩摩訶薩修行淨戒波羅蜜多，見諸有情煩惱熾盛，更相殺害乃至邪見，由此因緣短壽多病，顏容顦顇無有威德，資財匱乏生下賤家，支體缺減眾事鄙穢。",
    "T07n0220_516:0641a14_2": "見此事已，作是思惟：『我當云何濟拔如是諸有情類，令其遠離諸惡業果？』",
    "T07n0220_516:0641a16_3": "既思惟已作是願言：『我當精勤無所顧戀，修行淨戒波羅蜜多，成熟有情、嚴淨佛土，令速圓滿疾證無上正等菩提，我佛土中得無如是眾惡業果，一切有情皆行十善，受長壽等諸勝果報。』",
    "T07n0220_516:0641a20_4": "善現當知！",
    "T07n0220_516:0641a21_0": "是菩薩摩訶薩由此淨戒波羅蜜多，疾得圓滿近證無上正等菩提。",
    "T07n0220_516:0641a22_1": "「復次，善現！",
    "T07n0220_516:0641a22_2": "有菩薩摩訶薩修行安忍波羅蜜多，見諸有情更相忿恚，口出矛[矛*(替曰+貝)]毀罵凌辱，以刀仗等互相殘害，乃至斷命惡心不捨。",
    "T07n0220_516:0641a25_3": "見此事已作是思惟：『我當云何濟拔如是諸有情類，令其遠離如是諸惡？』",
    "T07n0220_516:0641a27_4": "既思惟已作是願言：『我當精勤無所顧戀，修行安忍波羅蜜多，成熟有情、嚴淨佛土，令速圓滿疾證無上正等菩提，我佛土中得無如是煩惱惡業諸有情類，一切有情展轉相視如父如母，親友眷屬，不相乖違，慈心相向互為利樂。』",
    "T07n0220_516:0641b03_5": "善現當知！",
    "T07n0220_516:0641b03_6": "是菩薩摩訶薩由此安忍波羅蜜多疾得圓滿，近證無上正等菩提。",
    "T07n0220_516:0641b05_7": "「復次，善現！",
    "T07n0220_516:0641b05_8": "有菩薩摩訶薩修行精進波羅蜜多，見諸有情懶惰懈怠，不勤精進，棄捨三乘，亦不修行人、天善業。",
    "T07n0220_516:0641b07_9": "見此事已，作是思惟：『我當云何濟拔如是諸有情類，令其遠離懶惰懈怠？』",
    "T07n0220_516:0641b09_10": "既思惟已，作是願言：『我當精勤無所顧戀，修行精進波羅蜜多，成熟有情、嚴淨佛土，令速圓滿疾證無上正等菩提，我佛土中得無如是懶惰懈怠諸有情類，一切有情精進勇猛，勤修善趣及三乘因，生天、人中速證解脫。』",
    "T07n0220_516:0641b14_11": "善現當知！",
    "T07n0220_516:0641b14_12": "是菩薩摩訶薩由此精進波羅蜜多疾得圓滿，近證無上正等菩提。",
    "T07n0220_516:0641b15_13": "「復次，善現！",
    "T07n0220_516:0641b16_14": "有菩薩摩訶薩修行靜慮波羅蜜多，見諸有情，五蓋所覆，遠離靜慮、無量、無色，散亂放逸不修諸善。",
    "T07n0220_516:0641b18_15": "見此事已，作是思惟：『我當云何濟拔如是諸有情類，令其遠離諸蓋散動？』",
    "T07n0220_516:0641b19_16": "既思惟已，作是願言：『我當精勤無所顧戀，修行靜慮波羅蜜多，成熟有情、嚴淨佛土，令速圓滿疾證無上正等菩提，我佛土中得無如是五蓋散動諸有情類，一切有情自在入出靜慮、無量、無色勝定。』",
    "T07n0220_516:0641b24_17": "善現當知！",
    "T07n0220_516:0641b24_18": "是菩薩摩訶薩由此靜慮波羅蜜多疾得圓滿，近證無上正等菩提。",
    "T07n0220_516:0641b26_19": "「復次，善現！",
    "T07n0220_516:0641b26_20": "有菩薩摩訶薩修行般若波羅蜜多，見諸有情愚癡惡慧，於世、出世正見俱失，撥無善惡業及業果，執斷、執常、執一、執異、俱、不俱等種種邪法。",
    "T07n0220_516:0641b29_21": "見此事已，作是思惟：『我當云何濟拔如是諸有情類，令其遠離惡見邪執？』",
    "T07n0220_516:0641c02_22": "既思惟已，作是願言：『我當精勤無所顧戀，修行般若波羅蜜多，成熟有情、嚴淨佛土，令速圓滿疾證無上正等菩提，我佛土中得無如是惡行邪執諸有情類，一切有情成就正見，種種妙慧具足莊嚴。』",
    "T07n0220_516:0641c06_23": "善現當知！",
    "T07n0220_516:0641c06_24": "是菩薩摩訶薩由此般若波羅蜜多疾得圓滿，近證無上正等菩提。",
    "T07n0220_516:0641c08_25": "「復次，善現！",
    "T07n0220_516:0641c08_26": "有菩薩摩訶薩具修六種波羅蜜多，見諸有情三聚差別：一、正定聚。",
    "T07n0220_516:0641c10_27": "二、邪定聚。",
    "T07n0220_516:0641c10_28": "三、不定聚。",
    "T07n0220_516:0641c10_29": "見此事已，作是思惟：『我當云何方便濟拔諸有情類，令離邪定及不定聚？』",
    "T07n0220_516:0641c12_30": "既思惟已，作是願言：『我當精勤無所顧戀，修行六種波羅蜜多，成熟有情、嚴淨佛土，令速圓滿疾能證得一切智智，我佛土中得無邪定及不定聚諸有情類，亦無如是二聚名聲，一切有情皆住正定。』",
    "T07n0220_516:0641c16_31": "善現當知！",
    "T07n0220_516:0641c17_32": "是菩薩摩訶薩由此六種波羅蜜多，疾得圓滿近能證得一切智智。",
    "T07n0220_516:0641c18_33": "「復次，善現！",
    "T07n0220_516:0641c18_34": "有菩薩摩訶薩具修六種波羅蜜多，見諸有情墮三惡趣受種種苦，所謂地獄、傍生、鬼界。",
    "T07n0220_516:0641c20_35": "見此事已，作是思惟：『我當云何方便濟拔，令其永離三惡趣苦？』",
    "T07n0220_516:0641c22_36": "既思惟已作是願言：『我當精勤無所顧戀，修行六種波羅蜜多，成熟有情、嚴淨佛土，令速圓滿，疾能證得一切智智，我佛土中得無地獄、傍生、鬼界，亦無如是惡趣名聲，一切有情皆善趣攝。』",
    "T07n0220_516:0641c26_37": "善現當知！",
    "T07n0220_516:0641c26_38": "是菩薩摩訶薩由此六種波羅蜜多疾得圓滿，近能證得一切智智。",
    "T07n0220_516:0641c29_0": "大般若波羅蜜多經卷第五百一十六"
}