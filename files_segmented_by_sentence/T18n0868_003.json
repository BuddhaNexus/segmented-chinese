[
    {
        "source_sentence": "諸佛境界攝真實經卷下",
        "from": "T18n0868_003:0279a02_0",
        "context_with_next_sentence": true
    },
    {
        "source_sentence": "罽賓三藏般若奉　詔譯",
        "from": "T18n0868_003:0279a04_0",
        "context_with_next_sentence": true
    },
    {
        "source_sentence": "5 金剛界外供養品金剛界外供養品第五",
        "from": "T18n0868_003:0279a05_0",
        "context_with_next_sentence": true
    },
    {
        "source_sentence": "爾時，世尊告金剛手菩薩摩訶薩言：",
        "from": "T18n0868_003:0279a06_15",
        "context_with_next_sentence": true
    },
    {
        "source_sentence": "「我今已說五佛如來四波羅蜜、四方十六大菩薩觀門、二十五契印真言法則，次當演說金剛嬉等十二菩薩外院供養，利益安樂求佛道者，現獲悉地，當證菩提。",
        "from": "T18n0868_003:0279a10_9",
        "context_with_next_sentence": true
    },
    {
        "source_sentence": "「復次，瑜伽行者從此北方金剛拳菩薩觀門起，入東北角金剛嬉戲菩薩觀門，自作此想：",
        "from": "T18n0868_003:0279a12_19",
        "context_with_next_sentence": true
    },
    {
        "source_sentence": "『我是金剛嬉戲，我今能與十方世界諸佛菩薩、眾生喜樂。",
        "from": "T18n0868_003:0279a14_6",
        "context_with_next_sentence": true
    },
    {
        "source_sentence": "』作此想已，仰金剛拳安兩膝上，閉目迴轉，遍禮十方諸佛菩薩，是印名為金剛嬉戲。",
        "from": "T18n0868_003:0279a16_3",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0279a16_8",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􄙊羅􄚢洗長引半音三「復次，觀東南角金剛鬘菩薩。",
        "from": "T18n0868_003:0279a19_13",
        "context_with_next_sentence": true
    },
    {
        "source_sentence": "行者作想：",
        "from": "T18n0868_003:0279a19_18",
        "context_with_next_sentence": true
    },
    {
        "source_sentence": "『我是金剛鬘，我今持此一切花鬘供養十方諸佛菩薩。",
        "from": "T18n0868_003:0279a21_2",
        "context_with_next_sentence": true
    },
    {
        "source_sentence": "』作是想已，結金剛拳並著額上，復分兩拳引至腦後，兩拳更互相輪兩遍，每輪一遍作相結想。",
        "from": "T18n0868_003:0279a23_4",
        "context_with_next_sentence": true
    },
    {
        "source_sentence": "自作此想，繫縛花鬘，是名金剛鬘印。",
        "from": "T18n0868_003:0279a24_1",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0279a24_6",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􄗦麼引􄙐㘑半引三「復次，觀西南角金剛歌菩薩。",
        "from": "T18n0868_003:0279a27_13",
        "context_with_next_sentence": true
    },
    {
        "source_sentence": "行者作想：",
        "from": "T18n0868_003:0279a27_18",
        "context_with_next_sentence": true
    },
    {
        "source_sentence": "『我是金剛歌，我今歌讚十方三世諸佛菩薩，發微妙聲從口中出，充滿十方無量世界。",
        "from": "T18n0868_003:0279a29_15",
        "context_with_next_sentence": true
    },
    {
        "source_sentence": "』作此想已，結金剛拳安於口上，漸漸引出，即是歌讚音聲印。",
        "from": "T18n0868_003:0279b02_3",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0279b02_8",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􈁷霓愚以反􄕝底半音三「復次，觀西北角金剛舞菩薩。",
        "from": "T18n0868_003:0279b05_13",
        "context_with_next_sentence": true
    },
    {
        "source_sentence": "行者作想：",
        "from": "T18n0868_003:0279b05_18",
        "context_with_next_sentence": true
    },
    {
        "source_sentence": "『我是金剛舞，我作金剛舞供養十方無量世界三世諸佛、一切菩薩。",
        "from": "T18n0868_003:0279b07_8",
        "context_with_next_sentence": true
    },
    {
        "source_sentence": "』作是想已，結金剛拳，兩臂作舞，即是金剛舞印。",
        "from": "T18n0868_003:0279b08_9",
        "context_with_next_sentence": true
    },
    {
        "source_sentence": "作此舞印，諸佛菩薩即大歡喜，與一切願護行者身。",
        "from": "T18n0868_003:0279b09_12",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0279b09_17",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􆯫儞盧二合􄟝底曳二合三「復次，行者從此金剛舞觀門起，入東北角金剛燒香菩薩觀門，自作是想：",
        "from": "T18n0868_003:0279b13_12",
        "context_with_next_sentence": true
    },
    {
        "source_sentence": "『我是金剛燒香雲，充滿十方無量世界，於虛空中供養十方諸佛菩薩。",
        "from": "T18n0868_003:0279b15_4",
        "context_with_next_sentence": true
    },
    {
        "source_sentence": "』作此想已，結金剛拳，相並二拳，拳面向下，舒出兩拳，即作是想：",
        "from": "T18n0868_003:0279b16_13",
        "context_with_next_sentence": true
    },
    {
        "source_sentence": "『無量香雲從印上出。",
        "from": "T18n0868_003:0279b17_2",
        "context_with_next_sentence": true
    },
    {
        "source_sentence": "』即名金剛燒香印。",
        "from": "T18n0868_003:0279b17_11",
        "context_with_next_sentence": true
    },
    {
        "source_sentence": "結於此印，即能燒滅內外所有一切煩惱，得清淨心。",
        "from": "T18n0868_003:0279b18_13",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0279b18_18",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􈃁怒引􄖻閉半音三「復次，入東南角金剛妙華菩薩觀門。",
        "from": "T18n0868_003:0279b21_16",
        "context_with_next_sentence": true
    },
    {
        "source_sentence": "行者作想：",
        "from": "T18n0868_003:0279b22_1",
        "context_with_next_sentence": true
    },
    {
        "source_sentence": "『我是金剛花，我今採取十方無量無邊世界所有無主一切妙花供養十方諸佛菩薩。",
        "from": "T18n0868_003:0279b23_17",
        "context_with_next_sentence": true
    },
    {
        "source_sentence": "』作是想已，結金剛拳，相竝二拳，仰上舒出，是金剛花印。",
        "from": "T18n0868_003:0279b25_4",
        "context_with_next_sentence": true
    },
    {
        "source_sentence": "結於此印有何利益？",
        "from": "T18n0868_003:0279b25_13",
        "context_with_next_sentence": true
    },
    {
        "source_sentence": "為欲摧滅一切重障。",
        "from": "T18n0868_003:0279b26_3",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0279b26_8",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􄖹補􈆶澁閉二合下字半音三「復次，觀西南角金剛燃燈菩薩。",
        "from": "T18n0868_003:0279b29_14",
        "context_with_next_sentence": true
    },
    {
        "source_sentence": "行者作想：",
        "from": "T18n0868_003:0279b29_19",
        "context_with_next_sentence": true
    },
    {
        "source_sentence": "『我是金剛燈，我今燃無盡燈充滿十方無量世界虛空之中，供養十方不可說不可說無量無邊諸佛菩薩。",
        "from": "T18n0868_003:0279c03_6",
        "context_with_next_sentence": true
    },
    {
        "source_sentence": "』作此想已，結金剛拳相合兩拳，近於心前，即名金剛燈印。",
        "from": "T18n0868_003:0279c04_13",
        "context_with_next_sentence": true
    },
    {
        "source_sentence": "結此燈印有何利益？",
        "from": "T18n0868_003:0279c05_2",
        "context_with_next_sentence": true
    },
    {
        "source_sentence": "現身成就如來五眼。",
        "from": "T18n0868_003:0279c05_11",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0279c05_16",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􄕲膩上引􄖻閉半音三「復次，觀西北角金剛塗香菩薩。",
        "from": "T18n0868_003:0279c08_14",
        "context_with_next_sentence": true
    },
    {
        "source_sentence": "行者作想：",
        "from": "T18n0868_003:0279c08_19",
        "context_with_next_sentence": true
    },
    {
        "source_sentence": "『我是金剛塗香，我今最上白檀塗香充滿十方無量世界太虛空中，猶如大雲遍滿世界，供養十方諸佛菩薩。",
        "from": "T18n0868_003:0279c11_7",
        "context_with_next_sentence": true
    },
    {
        "source_sentence": "』作此想已，兩金剛拳摩左右頸乃至胸腹，即作是念：",
        "from": "T18n0868_003:0279c12_11",
        "context_with_next_sentence": true
    },
    {
        "source_sentence": "『我今持此牛頭栴檀最上塗香塗於十方諸佛、菩薩及眾生身。",
        "from": "T18n0868_003:0279c13_18",
        "context_with_next_sentence": true
    },
    {
        "source_sentence": "』其真言曰：",
        "from": "T18n0868_003:0279c14_4",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􄑘俄􄾭儞泥二合下字半音三「復次，行者從此三昧起，入正南方金剛鉤菩薩觀門，自作此想：",
        "from": "T18n0868_003:0279c18_8",
        "context_with_next_sentence": true
    },
    {
        "source_sentence": "『我是金剛鉤，我是諸佛菩薩方便智慧大金剛鉤。",
        "from": "T18n0868_003:0279c19_9",
        "context_with_next_sentence": true
    },
    {
        "source_sentence": "』作此想已，兩手結金剛拳，舒左右頭指，少屈相鉤。",
        "from": "T18n0868_003:0279c20_13",
        "context_with_next_sentence": true
    },
    {
        "source_sentence": "又舒左右小指少屈，其二小指兩頭相向，三遍鉤召一切諸天及鬼神等令入道場。",
        "from": "T18n0868_003:0279c22_10",
        "context_with_next_sentence": true
    },
    {
        "source_sentence": "纔結此印，能令行者得大勢力，驅使一切諸天神等營辦眾事。",
        "from": "T18n0868_003:0279c23_18",
        "context_with_next_sentence": true
    },
    {
        "source_sentence": "持真言曰：",
        "from": "T18n0868_003:0279c24_4",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􄑄俱􄙢奢三「復次，行者從此三昧起，當觀正西方金剛索菩薩觀門，自作此想：",
        "from": "T18n0868_003:0279c28_9",
        "context_with_next_sentence": true
    },
    {
        "source_sentence": "『我是金剛索，在先鉤召一切諸天及鬼神等，其未來者令入道場，我今以此大金剛索堅嚩不放。",
        "from": "T18n0868_003:0280a01_11",
        "context_with_next_sentence": true
    },
    {
        "source_sentence": "』作此想已，即以前印改前金剛鉤印，頭指、中指、無名三指而用作拳，以左右大指更互相鉤，左右小指少屈相向，是名堅縛諸眾生印。",
        "from": "T18n0868_003:0280a04_12",
        "context_with_next_sentence": true
    },
    {
        "source_sentence": "持真言曰：",
        "from": "T18n0868_003:0280a04_17",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􄖵波􄙢奢三「復次，行者從此三昧起，當觀正北方金剛鎖菩薩觀門，自作此想：",
        "from": "T18n0868_003:0280a08_9",
        "context_with_next_sentence": true
    },
    {
        "source_sentence": "『我是金剛鎖。",
        "from": "T18n0868_003:0280a08_16",
        "context_with_next_sentence": true
    },
    {
        "source_sentence": "』作此想已，便結手印。",
        "from": "T18n0868_003:0280a09_4",
        "context_with_next_sentence": true
    },
    {
        "source_sentence": "先以左右母指頭指更互相鉤，猶如鐵鎖，左右餘指皆以作拳，是金剛鎖印。",
        "from": "T18n0868_003:0280a10_18",
        "context_with_next_sentence": true
    },
    {
        "source_sentence": "纔結此印，能令行者善與教習之法。",
        "from": "T18n0868_003:0280a11_14",
        "context_with_next_sentence": true
    },
    {
        "source_sentence": "持真言曰：",
        "from": "T18n0868_003:0280a11_19",
        "context_with_next_sentence": true
    },
    {
        "source_sentence": "「􇩂唵一􄙖嚩去􄦽日囉二合二􆷹娑普二合􈁆吒三「復次，行者從此三昧起，當觀正東方金剛鈴菩薩觀門，自作此想：",
        "from": "T18n0868_003:0280a15_9",
        "context_with_next_sentence": true
    },
    {
        "source_sentence": "『我是金剛鈴。",
        "from": "T18n0868_003:0280a15_16",
        "context_with_next_sentence": true
    },
    {
        "source_sentence": "』作此想已，當結金剛鈴印。",
        "from": "T18n0868_003:0280a16_6",
        "context_with_next_sentence": true
    },
    {
        "source_sentence": "以左右指頭以右押左，皆各相叉，猶如鈴狀。",
        "from": "T18n0868_003:0280a17_7",
        "context_with_next_sentence": true
    },
    {
        "source_sentence": "纔結此印，即得諸佛菩薩愛念。",
        "from": "T18n0868_003:0280a18_1",
        "context_with_next_sentence": true
    },
    {
        "source_sentence": "持真言曰：",
        "from": "T18n0868_003:0280a18_6",
        "context_with_next_sentence": true
    },
    {
        "source_sentence": "「􇩂唵一􄙖嚩􄦽日囉二合二􄑮誐儞二合􈁆吒反舌呼三」爾時，毘盧遮那如來說此三十七尊真實契印祕密法已，告金剛手等諸菩薩言：",
        "from": "T18n0868_003:0280a22_15",
        "context_with_next_sentence": true
    },
    {
        "source_sentence": "「若有國土城邑聚落，有一淨信男子女人起大悲心為報四恩，建立道場修是法者，於其國中無有七難，國王王子日夜增長廣大福聚。",
        "from": "T18n0868_003:0280a25_16",
        "context_with_next_sentence": true
    },
    {
        "source_sentence": "所以者何？",
        "from": "T18n0868_003:0280a26_2",
        "context_with_next_sentence": true
    },
    {
        "source_sentence": "是道場地至金剛際，乃至微塵，屬國王故。",
        "from": "T18n0868_003:0280a27_1",
        "context_with_next_sentence": true
    },
    {
        "source_sentence": "譬如寶珠安於宅中，辟除災難，七寶現前；",
        "from": "T18n0868_003:0280a27_20",
        "context_with_next_sentence": true
    },
    {
        "source_sentence": "此妙經典亦復如是，若依法式修此祕密，所在國土安穩豐樂。",
        "from": "T18n0868_003:0280a29_7",
        "context_with_next_sentence": true
    },
    {
        "source_sentence": "「若有善男子、善女人欲得六神通力、於一念頃普詣十方無量佛所、來集眾中而為上首、勸請諸佛轉正法輪、為諸眾生作導師者、初夜後夜入道場中，應當繫念所歸本尊，依法觀行，現身必得廣大福智、利益眾生無有等比、經萬億劫不入惡道、恒遇善友常不退轉、彌勒會中得佛授記、速證阿耨多羅三藐三菩提。",
        "from": "T18n0868_003:0280b07_9",
        "context_with_next_sentence": true
    },
    {
        "source_sentence": "「善男子！",
        "from": "T18n0868_003:0280b07_14",
        "context_with_next_sentence": true
    },
    {
        "source_sentence": "若有眾生遇此祕法，住於空閒如說修行，現身證得極歡喜地，何況世間福德果報？",
        "from": "T18n0868_003:0280b09_11",
        "context_with_next_sentence": true
    },
    {
        "source_sentence": "若有菩薩不修是法證佛果者，必無是處。",
        "from": "T18n0868_003:0280b10_10",
        "context_with_next_sentence": true
    },
    {
        "source_sentence": "是法名為頓證菩提真實正路。",
        "from": "T18n0868_003:0280b11_4",
        "context_with_next_sentence": true
    },
    {
        "source_sentence": "」爾時，大會無量天人聽佛所說悉證道果；",
        "from": "T18n0868_003:0280b12_3",
        "context_with_next_sentence": true
    },
    {
        "source_sentence": "大梵天王、忉利天王主證不退轉陀羅尼，得受記別；",
        "from": "T18n0868_003:0280b13_7",
        "context_with_next_sentence": true
    },
    {
        "source_sentence": "無量百千萬億天人遠塵離垢，得法眼淨。",
        "from": "T18n0868_003:0280b14_6",
        "context_with_next_sentence": true
    },
    {
        "source_sentence": "6 修行儀軌品諸佛境界攝真實經修行儀軌品第六爾時，金剛手菩薩摩訶薩承佛廣大自在神力說真實瑜伽甚深祕密：",
        "from": "T18n0868_003:0280b17_10",
        "context_with_next_sentence": true
    },
    {
        "source_sentence": "「行者應當閉目寂然，諦想真實祕密教主——最勝最尊得大自在大慈大悲毘盧遮那如來——在須彌頂善法堂中，與十六俱胝那庾多等菩薩眷屬具足圓滿。",
        "from": "T18n0868_003:0280b21_1",
        "context_with_next_sentence": true
    },
    {
        "source_sentence": "頂上天冠五佛端坐，一切瓔珞莊嚴佛身，有五種相：",
        "from": "T18n0868_003:0280b22_4",
        "context_with_next_sentence": true
    },
    {
        "source_sentence": "一、寂靜相，二、瞋怒相，三、歡喜相，四、清涼相，五、種種相。",
        "from": "T18n0868_003:0280b23_9",
        "context_with_next_sentence": true
    },
    {
        "source_sentence": "五方如來其色各異，第一、白色，第二、青色，第三、金色，第四、紅色，第五、雜色。",
        "from": "T18n0868_003:0280b25_1",
        "context_with_next_sentence": true
    },
    {
        "source_sentence": "東方門首帝釋坐位、南方琰摩羅王坐位、西方水天坐位、北方毘沙門天王坐位、東北角大自在天坐位、東南角火天坐位、西南角羅剎天坐位、西北角風天坐位、上方大梵天坐位、下方堅牢地神坐位。",
        "from": "T18n0868_003:0280b29_11",
        "context_with_next_sentence": true
    },
    {
        "source_sentence": "「我今已說坐位次第，後當一一說真言曰：",
        "from": "T18n0868_003:0280c01_10",
        "context_with_next_sentence": true
    },
    {
        "source_sentence": "「􆿇因􈁋陀羅􄗱野􅁥娑婆􄚩訶帝釋真言「􆿅阿􅍉祇那二合􄗷曳􅁥娑婆􄚩訶火天真言「􄗻夜􄗥摩􄗱野􅁥娑婆􄚩訶炎麼羅王真言「􆯳儞哩􄟝啼􅁥娑婆􄚩訶羅剎天真言「􄙖嚩􄙂嚕􄕋娜反舌呼􄗱耶􅁥娑婆􄚩訶水天真言「􄙗嚩去􄗱野􄙜謎半音􅁥娑婆􄚩訶風天真言「􄑄俱􄙝謎半音􄗾羅引􄗱野􅁥娑婆􄚩訶毘沙門真言「􆿈伊􄙣舍引􄖩娜􄗱耶􅁥娑婆􄚩訶大自在天真言「􆿅阿􄕱膩􄟗底也二合􄗱野􅁥娑婆􄚩訶日天子真言「􄑼捨儞二合􈁋陀羅二合􄗱野􅁥娑婆􄚩訶月天子真言「􄕻捺􄗽羅􄖩那反舌􄗱夜二合􅁥娑婆􄚩訶地天真言「􄭑麼囉二合􈃋阿急呼摩二合􄖯寧半音反􅁥娑婆􄚩訶梵天王真言「復次，瑜伽行者求道場地，遠離塚間、沙石瓦礫、鹹鹵荊棘、穢濁之地，及以虎狼諸惡難處，如是之地不名吉祥。",
        "from": "T18n0868_003:0280c28_8",
        "context_with_next_sentence": true
    },
    {
        "source_sentence": "若有白鶴、孔雀、鸚鵡、舍利鳧、雁、鴛鴦、蓮花水池，如是等地堪立道場。",
        "from": "T18n0868_003:0280c29_21",
        "context_with_next_sentence": true
    },
    {
        "source_sentence": "應以右手中三指小屈，以大拇指捻頭指中節，以小指捻無名指中節，盛水加持，散灑四方。",
        "from": "T18n0868_003:0281a03_1",
        "context_with_next_sentence": true
    },
    {
        "source_sentence": "持真言曰：",
        "from": "T18n0868_003:0281a03_6",
        "context_with_next_sentence": true
    },
    {
        "source_sentence": "「􇩂唵一􄙖嚩􄧅日嚕􄕯馱􄑀迦􄓱吒反舌大呼「復次，行者加持水已，灑於淨地，便立道場。",
        "from": "T18n0868_003:0281a06_20",
        "context_with_next_sentence": true
    },
    {
        "source_sentence": "釋迦如來說曼荼羅道場儀軌，廣狹大小有三千五百。",
        "from": "T18n0868_003:0281a08_3",
        "context_with_next_sentence": true
    },
    {
        "source_sentence": "第一道場一千由旬，是金輪聖王持念儀軌；",
        "from": "T18n0868_003:0281a09_3",
        "context_with_next_sentence": true
    },
    {
        "source_sentence": "次有五百、一百、五十、一十，如是漸小，乃至掌中爪甲之量，建立道場皆獲悉地。",
        "from": "T18n0868_003:0281a10_17",
        "context_with_next_sentence": true
    },
    {
        "source_sentence": "若欲建立第一道場，結金剛縛印，次改縛印，立左右中指，少屈，更互相捻二中指端，以真言加持，於一切處皆得通用。",
        "from": "T18n0868_003:0281a13_12",
        "context_with_next_sentence": true
    },
    {
        "source_sentence": "或時行者不及洗浴，以此法印加持真言即得清淨。",
        "from": "T18n0868_003:0281a14_15",
        "context_with_next_sentence": true
    },
    {
        "source_sentence": "其真言曰：",
        "from": "T18n0868_003:0281a15_2",
        "context_with_next_sentence": true
    },
    {
        "source_sentence": "「􇩂唵引一􅁥娑嚩二合􄚩婆引去􄙖嚩􄙦輸􇧺馱大呼􄙺薩􅞣嚩􄕻馱􈆺嚕摩二合􅁥薩嚩二合􄚩婆􄙖嚩􄙦戍􈒻度􆿁吽二合大呼「復次，瑜伽行者欲建道場，先立四方界。",
        "from": "T18n0868_003:0281a20_18",
        "context_with_next_sentence": true
    },
    {
        "source_sentence": "若多人持念即用四門；",
        "from": "T18n0868_003:0281a21_8",
        "context_with_next_sentence": true
    },
    {
        "source_sentence": "若少人持念，隨意所量。",
        "from": "T18n0868_003:0281a21_19",
        "context_with_next_sentence": true
    },
    {
        "source_sentence": "門外左右各立一柱，一一柱上安五明鏡，如滿月輪，左右安置種種瓔珞，及以花鬘、七寶香爐、金銀燈燭種種莊嚴，恒燒欝金、白檀、龍腦、沈水等香，勿用麝香。",
        "from": "T18n0868_003:0281a25_11",
        "context_with_next_sentence": true
    },
    {
        "source_sentence": "又以白拂、孔雀翠羽各安寶鈴分列左右，種種床榻、種種裍褥、種種音聲、種種歌舞、種種飲食至誠供養。",
        "from": "T18n0868_003:0281a27_17",
        "context_with_next_sentence": true
    },
    {
        "source_sentence": "於道場中安毘盧遮那佛像，於其佛前安置舍利，此曼荼羅名金剛界。",
        "from": "T18n0868_003:0281a29_8",
        "context_with_next_sentence": true
    },
    {
        "source_sentence": "「復次，建立既畢，瑜伽行者當結金剛縛印，五輪著地，每方四拜，第一、禮拜西方，第二、禮拜北方，第三、禮拜東方，第四、禮拜南方。",
        "from": "T18n0868_003:0281b03_6",
        "context_with_next_sentence": true
    },
    {
        "source_sentence": "禮四方已，却就本位，結金剛合掌印印身四處：",
        "from": "T18n0868_003:0281b04_6",
        "context_with_next_sentence": true
    },
    {
        "source_sentence": "一、頂，二、口，三、額，四、心。",
        "from": "T18n0868_003:0281b04_22",
        "context_with_next_sentence": true
    },
    {
        "source_sentence": "印四處已，當作此想：",
        "from": "T18n0868_003:0281b05_6",
        "context_with_next_sentence": true
    },
    {
        "source_sentence": "『我今以身布施十方三世諸佛、諸大菩薩，始從今日乃至未來永作僮僕，生生世世常依三寶，終不歸依天魔外道等法。",
        "from": "T18n0868_003:0281b07_18",
        "context_with_next_sentence": true
    },
    {
        "source_sentence": "我從無始生死以來所作五逆及無間罪，今對十方三世諸佛、諸菩薩、一切賢聖、諸眾生前至心懇切發露懺悔，不敢覆藏，未來之罪更不敢造。",
        "from": "T18n0868_003:0281b11_4",
        "context_with_next_sentence": true
    },
    {
        "source_sentence": "普願十方諸佛菩薩受我懺悔，速令獲得最勝悉地。",
        "from": "T18n0868_003:0281b12_7",
        "context_with_next_sentence": true
    },
    {
        "source_sentence": "』」7 建立道場發願品諸佛境界攝真實經建立道場發願品第七爾時，金剛手菩薩摩訶薩告諸大眾言：",
        "from": "T18n0868_003:0281b14_16",
        "context_with_next_sentence": true
    },
    {
        "source_sentence": "「瑜伽行者作金剛合掌，諦想眾聖而作此想：",
        "from": "T18n0868_003:0281b15_16",
        "context_with_next_sentence": true
    },
    {
        "source_sentence": "『我今建立道場供養十方一切諸佛菩薩，至誠供養，無勝負心，不求作國王、不求名利、不求生天殊勝妙樂、不求自身種種利益。",
        "from": "T18n0868_003:0281b18_14",
        "context_with_next_sentence": true
    },
    {
        "source_sentence": "』應當至誠發願：",
        "from": "T18n0868_003:0281b19_2",
        "context_with_next_sentence": true
    },
    {
        "source_sentence": "『我今隨力所建道場，或有見者、或有聞者、或有覺者、或有知者，皆令獲得殊勝妙果，一切所願無不隨心。",
        "from": "T18n0868_003:0281b21_8",
        "context_with_next_sentence": true
    },
    {
        "source_sentence": "願我此身生生世世譬如如意珠能雨眾寶，所有愛樂財法二寶充足一切眾生，令無所乏，乃至速證無上菩提。",
        "from": "T18n0868_003:0281b23_19",
        "context_with_next_sentence": true
    },
    {
        "source_sentence": "』」8 持念品諸佛境界攝真實經持念品第八爾時，金剛手菩薩摩訶薩告大會眾言：",
        "from": "T18n0868_003:0281b25_16",
        "context_with_next_sentence": true
    },
    {
        "source_sentence": "「瑜伽行者欲得成就一切如來三昧及一切智智，應當修習是曼荼羅成佛之法。",
        "from": "T18n0868_003:0281b27_12",
        "context_with_next_sentence": true
    },
    {
        "source_sentence": "修此法時，先作金剛降伏半跏趺坐，端身正念，以右足押左足。",
        "from": "T18n0868_003:0281b29_2",
        "context_with_next_sentence": true
    },
    {
        "source_sentence": "持真言時，住心凝寂，口習真言，唯自耳聞，勿令他解。",
        "from": "T18n0868_003:0281c01_6",
        "context_with_next_sentence": true
    },
    {
        "source_sentence": "心中觀想一一梵字，了了分明，無令錯謬。",
        "from": "T18n0868_003:0281c02_4",
        "context_with_next_sentence": true
    },
    {
        "source_sentence": "持習之時不遲不速，是即名為金剛語言。",
        "from": "T18n0868_003:0281c03_3",
        "context_with_next_sentence": true
    },
    {
        "source_sentence": "「復次，持習之法雖有多種，今當略說。",
        "from": "T18n0868_003:0281c04_17",
        "context_with_next_sentence": true
    },
    {
        "source_sentence": "祕密之門持習之要有其三種：",
        "from": "T18n0868_003:0281c05_9",
        "context_with_next_sentence": true
    },
    {
        "source_sentence": "一、數，二、時，三者、形像。",
        "from": "T18n0868_003:0281c05_23",
        "context_with_next_sentence": true
    },
    {
        "source_sentence": "云何名數？",
        "from": "T18n0868_003:0281c06_4",
        "context_with_next_sentence": true
    },
    {
        "source_sentence": "謂習真言，一、十、一百、千、萬等數。",
        "from": "T18n0868_003:0281c06_22",
        "context_with_next_sentence": true
    },
    {
        "source_sentence": "云何名時？",
        "from": "T18n0868_003:0281c07_3",
        "context_with_next_sentence": true
    },
    {
        "source_sentence": "所謂七日、一月、一年、或復一生，乃至成佛。",
        "from": "T18n0868_003:0281c08_2",
        "context_with_next_sentence": true
    },
    {
        "source_sentence": "云何形像？",
        "from": "T18n0868_003:0281c08_7",
        "context_with_next_sentence": true
    },
    {
        "source_sentence": "謂習觀行，求放光明，若未放光即不休息。",
        "from": "T18n0868_003:0281c09_5",
        "context_with_next_sentence": true
    },
    {
        "source_sentence": "如是三事隨行者意，如其所願依法修持。",
        "from": "T18n0868_003:0281c10_4",
        "context_with_next_sentence": true
    },
    {
        "source_sentence": "「復次，挍量念珠五部差別：",
        "from": "T18n0868_003:0281c11_12",
        "context_with_next_sentence": true
    },
    {
        "source_sentence": "若持佛部，用菩提子；",
        "from": "T18n0868_003:0281c12_1",
        "context_with_next_sentence": true
    },
    {
        "source_sentence": "若持金剛部，用金剛子；",
        "from": "T18n0868_003:0281c12_12",
        "context_with_next_sentence": true
    },
    {
        "source_sentence": "若持寶部，用金、銀、頗梨種種諸寶；",
        "from": "T18n0868_003:0281c13_6",
        "context_with_next_sentence": true
    },
    {
        "source_sentence": "若持蓮花部，用蓮花子；",
        "from": "T18n0868_003:0281c13_17",
        "context_with_next_sentence": true
    },
    {
        "source_sentence": "若持迦嚕摩部，用種種間錯雜色寶珠。",
        "from": "T18n0868_003:0281c14_14",
        "context_with_next_sentence": true
    },
    {
        "source_sentence": "「復次，作佛部持念，以右拇指頭指執持念珠，餘指普舒；",
        "from": "T18n0868_003:0281c16_4",
        "context_with_next_sentence": true
    },
    {
        "source_sentence": "若金剛部持念，以右拇指、中指持念珠；",
        "from": "T18n0868_003:0281c17_3",
        "context_with_next_sentence": true
    },
    {
        "source_sentence": "若寶部持念，以右拇指、無名指執持念珠；",
        "from": "T18n0868_003:0281c18_2",
        "context_with_next_sentence": true
    },
    {
        "source_sentence": "若蓮花部持念，以大拇指、無名指、小指執持念珠；",
        "from": "T18n0868_003:0281c19_4",
        "context_with_next_sentence": true
    },
    {
        "source_sentence": "若迦嚕摩部持念，用上四種執持皆得。",
        "from": "T18n0868_003:0281c20_2",
        "context_with_next_sentence": true
    },
    {
        "source_sentence": "「復次，挍量所獲功德。",
        "from": "T18n0868_003:0281c21_10",
        "context_with_next_sentence": true
    },
    {
        "source_sentence": "若以香木等珠，得一分福；",
        "from": "T18n0868_003:0281c22_1",
        "context_with_next_sentence": true
    },
    {
        "source_sentence": "若用鍮石、銅、鐵，得二分福；",
        "from": "T18n0868_003:0281c22_15",
        "context_with_next_sentence": true
    },
    {
        "source_sentence": "若用水精、真珠，得一俱胝分福；",
        "from": "T18n0868_003:0281c23_6",
        "context_with_next_sentence": true
    },
    {
        "source_sentence": "若以蓮子、金剛子珠，得二俱胝分福；",
        "from": "T18n0868_003:0281c24_3",
        "context_with_next_sentence": true
    },
    {
        "source_sentence": "若用間錯種種諸寶及菩提子，得無量無邊不可說不可說分福，即是過去無量恒河沙諸佛所說一百八數為念珠量。",
        "from": "T18n0868_003:0281c26_15",
        "context_with_next_sentence": true
    },
    {
        "source_sentence": "「復次，行者結金剛縛印，當於胸前繫心鼻端，持真言曰：",
        "from": "T18n0868_003:0281c28_4",
        "context_with_next_sentence": true
    },
    {
        "source_sentence": "「􇩂唵一􄗭謨􈆳計娑摩三合􄙖嚩去􄦽日囉二合「瑜伽行者持此真言，自作此想：",
        "from": "T18n0868_003:0282a02_14",
        "context_with_next_sentence": true
    },
    {
        "source_sentence": "『我心之中有一切智，洞達無礙。",
        "from": "T18n0868_003:0282a03_8",
        "context_with_next_sentence": true
    },
    {
        "source_sentence": "』「復次，若行者貧乏，不辨圖畫本尊形像，但隨取一佛像或菩薩像，對佛塔前繫心而住，想念佛像，心不散亂而常寂然，即賢聖無異。",
        "from": "T18n0868_003:0282a06_18",
        "context_with_next_sentence": true
    },
    {
        "source_sentence": "若得繫心鼻，為最上品，便同諸聖人定無異。",
        "from": "T18n0868_003:0282a07_18",
        "context_with_next_sentence": true
    },
    {
        "source_sentence": "」9 護摩品諸佛境界攝真實經護摩品第九爾時，金剛手菩薩摩訶薩承佛威神為修一切瑜伽行者演說真實內護摩法：",
        "from": "T18n0868_003:0282a10_13",
        "context_with_next_sentence": true
    },
    {
        "source_sentence": "「永為調伏滅煩惱賊及一切鬼神故，作如護摩，增長三昧，各觀本尊并本方色。",
        "from": "T18n0868_003:0282a12_11",
        "context_with_next_sentence": true
    },
    {
        "source_sentence": "「若作佛部成就護摩，瑜伽行者諦觀毘盧遮那如來，想我即是金剛薩埵，從其身中流出白光，如淨琉璃內外明徹，於月輪中結跏趺坐。",
        "from": "T18n0868_003:0282a15_12",
        "context_with_next_sentence": true
    },
    {
        "source_sentence": "從我身中光焰湧出，即成圓光莊嚴自身最勝第一，一切眾生悉皆憙見。",
        "from": "T18n0868_003:0282a17_5",
        "context_with_next_sentence": true
    },
    {
        "source_sentence": "想十方諸佛皆悉白色，猶如三千大千世界微塵數量入我身中，是名寂靜護摩之法。",
        "from": "T18n0868_003:0282a19_4",
        "context_with_next_sentence": true
    },
    {
        "source_sentence": "「復次，若作調伏護摩之法，當觀東方阿閦如來從其身中流出青光，眾德圓滿，坐于東方月輪之中，結跏趺坐，圓光巍巍莊嚴自身，最勝第一。",
        "from": "T18n0868_003:0282a23_3",
        "context_with_next_sentence": true
    },
    {
        "source_sentence": "十方世界想一切菩薩作金剛怒入我身中，摧滅煩惱諸惡鬼神故。",
        "from": "T18n0868_003:0282a24_13",
        "context_with_next_sentence": true
    },
    {
        "source_sentence": "「若作求財護摩之法，當觀南方寶生如來，想一切菩薩皆悉歡喜入我身中，從自身中流出金色光，瑩淨圓滿，坐於南方月輪之中，結跏趺坐，莊嚴其身，眾生憙見，令一切煩惱不能亂心、一切惡鬼不敢親近。",
        "from": "T18n0868_003:0282a29_6",
        "context_with_next_sentence": true
    },
    {
        "source_sentence": "「復次，若作愛敬護摩，行者當觀西方無量壽佛從其身中流出紅光，瑩淨圓滿，坐於西方月輪之中，結跏趺坐，眾生憙見。",
        "from": "T18n0868_003:0282b03_14",
        "context_with_next_sentence": true
    },
    {
        "source_sentence": "自作此想：",
        "from": "T18n0868_003:0282b03_19",
        "context_with_next_sentence": true
    },
    {
        "source_sentence": "『十方世界一切菩薩如三千世界微塵等數，以百億寶、無數瓔珞、無量天衣、種種寶物莊嚴其身，猶如無比天女形狀，悉入我身，能令國王、大臣、一切眾生見者悉皆歡喜。",
        "from": "T18n0868_003:0282b07_15",
        "context_with_next_sentence": true
    },
    {
        "source_sentence": "』「復次，若作增益護摩法者，當觀北方不空成就如來從其身中流出五色光，瑩淨圓滿，坐于北方月輪之中，結跏趺坐，莊嚴其身，眾生憙見。",
        "from": "T18n0868_003:0282b11_2",
        "context_with_next_sentence": true
    },
    {
        "source_sentence": "想十方世界諸佛菩薩如三千大千世界微塵等數，放五色光入我身中，能令一切事業無不通達。",
        "from": "T18n0868_003:0282b13_6",
        "context_with_next_sentence": true
    },
    {
        "source_sentence": "「如是所說內護摩法，過去諸佛已說、未來諸佛當說、現在十方一切世尊現今演說。",
        "from": "T18n0868_003:0282b15_16",
        "context_with_next_sentence": true
    },
    {
        "source_sentence": "若觀行者常作如是護摩之法，三昧善法、福德智慧日夜增長，一切諸佛親近行者摩頂護念。",
        "from": "T18n0868_003:0282b17_18",
        "context_with_next_sentence": true
    },
    {
        "source_sentence": "若瑜伽行者能作如是內護摩法，現身得見一一佛剎微塵等數諸佛世尊，是諸如來哀愍行者，令得成就一切悉地，諸天宮殿寶閣金臺、諸天甘露盈滿寶器，乃至阿修羅宮皆得隨心現行者前。",
        "from": "T18n0868_003:0282b22_7",
        "context_with_next_sentence": true
    },
    {
        "source_sentence": "譬如摩尼寶珠懸虛空中，能雨一切眾生愛樂之物；",
        "from": "T18n0868_003:0282b23_10",
        "context_with_next_sentence": true
    },
    {
        "source_sentence": "此妙瑜伽最勝教主亦復如是，能令行者圓滿一切世出世願。",
        "from": "T18n0868_003:0282b24_18",
        "context_with_next_sentence": true
    },
    {
        "source_sentence": "「瑜伽行者應常想願：",
        "from": "T18n0868_003:0282b25_9",
        "context_with_next_sentence": true
    },
    {
        "source_sentence": "『我從無始已來所作一切種種善根，悉皆迴施十方無量世界一切地獄、餓鬼、傍生、修羅、八難受苦眾生，所有罪障願皆消滅，得如意樂。",
        "from": "T18n0868_003:0282b28_9",
        "context_with_next_sentence": true
    },
    {
        "source_sentence": "此諸眾生所有眾罪、應受諸苦，我以此身願當代受。",
        "from": "T18n0868_003:0282b29_12",
        "context_with_next_sentence": true
    },
    {
        "source_sentence": "一切眾生罪業既除，悉當成佛。",
        "from": "T18n0868_003:0282c01_7",
        "context_with_next_sentence": true
    },
    {
        "source_sentence": "』持真言曰：",
        "from": "T18n0868_003:0282c01_13",
        "context_with_next_sentence": true
    },
    {
        "source_sentence": "􄙀利􄖩那反舌呼􄗥摩􄗱野􄗧弭「此是迴向發願真言。",
        "from": "T18n0868_003:0282c06_9",
        "context_with_next_sentence": true
    },
    {
        "source_sentence": "「爾時，灌頂阿闍梨告弟子言：",
        "from": "T18n0868_003:0282c07_13",
        "context_with_next_sentence": true
    },
    {
        "source_sentence": "『汝若不修此祕法者，破三摩耶，生生世世斷滅佛種。",
        "from": "T18n0868_003:0282c08_16",
        "context_with_next_sentence": true
    },
    {
        "source_sentence": "設有惡人殺十方界一切諸佛、諸大菩薩、佛眼血肉，此罪尚輕，汝罪過彼五逆眾生。",
        "from": "T18n0868_003:0282c10_13",
        "context_with_next_sentence": true
    },
    {
        "source_sentence": "墮落地獄尚有出期，若人破壞三摩耶法，入於地獄無有出期。",
        "from": "T18n0868_003:0282c12_2",
        "context_with_next_sentence": true
    },
    {
        "source_sentence": "云何名為三摩耶法？",
        "from": "T18n0868_003:0282c12_11",
        "context_with_next_sentence": true
    },
    {
        "source_sentence": "謂大瑜伽真實教王。",
        "from": "T18n0868_003:0282c13_1",
        "context_with_next_sentence": true
    },
    {
        "source_sentence": "云何名為破三摩耶？",
        "from": "T18n0868_003:0282c13_10",
        "context_with_next_sentence": true
    },
    {
        "source_sentence": "謂有凡夫唯有能受，不能修行。",
        "from": "T18n0868_003:0282c14_4",
        "context_with_next_sentence": true
    },
    {
        "source_sentence": "』「若求法人未受五種灌頂法者，不應與授此瑜伽法。",
        "from": "T18n0868_003:0282c15_7",
        "context_with_next_sentence": true
    },
    {
        "source_sentence": "若阿闍梨與授灌頂時，先須三月觀察其心，然後授與灌頂之法。",
        "from": "T18n0868_003:0282c16_16",
        "context_with_next_sentence": true
    },
    {
        "source_sentence": "若有善心深懷慚愧、調柔無疾，呼為法子，然後傳授：",
        "from": "T18n0868_003:0282c18_1",
        "context_with_next_sentence": true
    },
    {
        "source_sentence": "『世間父子繼嗣一生，今為法子能紹佛種，未成佛來不斷慈念，如父愛子、如子敬父，如是名為三摩耶法。",
        "from": "T18n0868_003:0282c20_7",
        "context_with_next_sentence": true
    },
    {
        "source_sentence": "』金剛阿闍梨即為弟子說真言曰：",
        "from": "T18n0868_003:0282c21_3",
        "context_with_next_sentence": true
    },
    {
        "source_sentence": "「『􇩂唵一􆿅阿􄖩那􄙺三􄗥摩􄗱耶􄕱膩􄚨賀􄗽羅􄗧謎􄡸毘阿二合大呼􆿁吽大呼􄓾發􈁆吒反舌大呼』「復次，金剛阿闍梨為於弟子說此真言深義：",
        "from": "T18n0868_003:0282c26_19",
        "context_with_next_sentence": true
    },
    {
        "source_sentence": "『若人破三摩耶法，由是因緣，其身破壞，碎如微塵。",
        "from": "T18n0868_003:0282c28_2",
        "context_with_next_sentence": true
    },
    {
        "source_sentence": "彼人福德自然滅盡，猶如朽樹不生枝葉。",
        "from": "T18n0868_003:0282c29_1",
        "context_with_next_sentence": true
    },
    {
        "source_sentence": "』告金剛阿闍梨欲為弟子受灌頂時，當先教習此真言曰：",
        "from": "T18n0868_003:0283a01_6",
        "context_with_next_sentence": true
    },
    {
        "source_sentence": "「􇩂唵一􄙺薩􅞣魯嚩二合􄕗怛􄕤他引􄑘蘖􄕗多􄖹補􄒶惹􄑀迦􅝝魯摩二合􄕋那上反舌呼􆿆阿引􅇂都摩二合引􄖳難􄖫儞􅝪哩野二合引􄕗多􄗲耶引􄗧弭「復次，金剛阿闍梨為彼弟子說此真言所詮之義：",
        "from": "T18n0868_003:0283a09_2",
        "context_with_next_sentence": true
    },
    {
        "source_sentence": "『我今以身施一切佛，為作種種供養事故。",
        "from": "T18n0868_003:0283a10_1",
        "context_with_next_sentence": true
    },
    {
        "source_sentence": "』金剛阿闍梨次教弟子習真言曰：",
        "from": "T18n0868_003:0283a10_16",
        "context_with_next_sentence": true
    },
    {
        "source_sentence": "「􄙺薩􅞣魯嚩二合􄕗怛􄕤他引􄑘蘖􄕗多􄙖嚩去􄦽日羅二合􄑀迦􈆺盧摩二合􄑄俱􄙂魯􈁝𤚥引「復次，阿闍梨為彼弟子說真言義：",
        "from": "T18n0868_003:0283a15_15",
        "context_with_next_sentence": true
    },
    {
        "source_sentence": "『願一切如來加護於我，教我金剛事業，如金剛手菩薩平等無異；",
        "from": "T18n0868_003:0283a17_4",
        "context_with_next_sentence": true
    },
    {
        "source_sentence": "乃至未證大菩提道，於其中間歸依三寶。",
        "from": "T18n0868_003:0283a18_3",
        "context_with_next_sentence": true
    },
    {
        "source_sentence": "』發此願已，令著赤衣，緋帛覆眼，擊於腦後。",
        "from": "T18n0868_003:0283a19_3",
        "context_with_next_sentence": true
    },
    {
        "source_sentence": "時彼弟子結金剛手印，以十指頭更互相叉，皆內掌中，以右押左。",
        "from": "T18n0868_003:0283a20_13",
        "context_with_next_sentence": true
    },
    {
        "source_sentence": "結此印已，金剛阿闍梨當教弟子習此心中心真言曰：",
        "from": "T18n0868_003:0283a21_15",
        "context_with_next_sentence": true
    },
    {
        "source_sentence": "「􄙺娑􄗥摩􄗱耶􈁁薩覩婆儞四合「復次，阿闍梨教於弟子令結手印，改前金剛手印，竪左右中指繫於花鬘，引導弟子到道場門，教習入道場真言曰：",
        "from": "T18n0868_003:0283a26_11",
        "context_with_next_sentence": true
    },
    {
        "source_sentence": "「􄙺娑􄗥摩􄗱野􈅼吽長引「持此真言已時，阿闍梨執弟子手引入道場。",
        "from": "T18n0868_003:0283a29_19",
        "context_with_next_sentence": true
    },
    {
        "source_sentence": "入道場已，便當告言：",
        "from": "T18n0868_003:0283b01_9",
        "context_with_next_sentence": true
    },
    {
        "source_sentence": "『汝今得入一切如來種族之中，我當令汝心中生金剛智。",
        "from": "T18n0868_003:0283b02_14",
        "context_with_next_sentence": true
    },
    {
        "source_sentence": "獲此智故，證得一切如來法身，何況世間一切悉地？",
        "from": "T18n0868_003:0283b03_17",
        "context_with_next_sentence": true
    },
    {
        "source_sentence": "善男子！",
        "from": "T18n0868_003:0283b04_2",
        "context_with_next_sentence": true
    },
    {
        "source_sentence": "汝為未入道場行者莫說此法，若說此法即破三摩耶。",
        "from": "T18n0868_003:0283b05_6",
        "context_with_next_sentence": true
    },
    {
        "source_sentence": "』「如是告已，阿闍梨結金剛薩埵印，舒其兩拳，並仰安弟子頂上，告言：",
        "from": "T18n0868_003:0283b07_10",
        "context_with_next_sentence": true
    },
    {
        "source_sentence": "『此是三摩耶，若汝為未受灌頂人說此法者，金剛薩埵當破汝頭。",
        "from": "T18n0868_003:0283b08_18",
        "context_with_next_sentence": true
    },
    {
        "source_sentence": "』告此語已，結金剛合掌印，祕密真言曰：",
        "from": "T18n0868_003:0283b09_17",
        "context_with_next_sentence": true
    },
    {
        "source_sentence": "「􇩂唵􄙖嚩去􄝝日嚕二合􄕯那􄑀迦􄓱吒反舌呼「以此真言加持水已，與弟子頂，為說持念祕密深義：",
        "from": "T18n0868_003:0283b13_3",
        "context_with_next_sentence": true
    },
    {
        "source_sentence": "『汝願此水金剛薩埵入汝身中。",
        "from": "T18n0868_003:0283b13_17",
        "context_with_next_sentence": true
    },
    {
        "source_sentence": "』「復次，金剛阿闍梨告弟子言：",
        "from": "T18n0868_003:0283b14_11",
        "context_with_next_sentence": true
    },
    {
        "source_sentence": "『從今以往，汝見於我如金剛手菩薩無異。",
        "from": "T18n0868_003:0283b15_9",
        "context_with_next_sentence": true
    },
    {
        "source_sentence": "莫違我言、勿輕慢我，若汝違我，命終之後入阿鼻獄。",
        "from": "T18n0868_003:0283b16_15",
        "context_with_next_sentence": true
    },
    {
        "source_sentence": "』「如是告已，阿闍梨當發願言：",
        "from": "T18n0868_003:0283b17_13",
        "context_with_next_sentence": true
    },
    {
        "source_sentence": "『一切如來以無礙力加護大曼陀囉，能令金剛薩埵速疾來入弟子身中。",
        "from": "T18n0868_003:0283b19_5",
        "context_with_next_sentence": true
    },
    {
        "source_sentence": "』發是願已，習此召入本尊真言曰：",
        "from": "T18n0868_003:0283b20_1",
        "context_with_next_sentence": true
    },
    {
        "source_sentence": "「􇩂唵􄙖嚩去􄦽日囉二合􄙜謎􄙢奢􄚨訶大聲「持真言已，金剛阿闍梨速疾結金剛薩埵印，說此偈言：",
        "from": "T18n0868_003:0283b24_4",
        "context_with_next_sentence": true
    },
    {
        "source_sentence": "「『此是金剛三摩耶，　　亦名金剛大薩埵，",
        "from": "T18n0868_003:0283b25_0",
        "context_with_next_sentence": true
    },
    {
        "source_sentence": "於剎那頃證不退，　　最勝堅牢智金剛。",
        "from": "T18n0868_003:0283b26_17",
        "context_with_next_sentence": true
    },
    {
        "source_sentence": "』「說此偈已，金剛阿闍梨以先所結金剛薩埵印左手拳印安弟子頂，作瞋怒眼視於弟子，作想言入，即習前真言，此是莊嚴出現大乘對法三摩耶金剛語言。",
        "from": "T18n0868_003:0283c01_9",
        "context_with_next_sentence": true
    },
    {
        "source_sentence": "「其阿闍梨習此真言，三十七尊於此弟子昔有緣者當即降臨，隨其一尊入心已訖，當獲五通、了知三世、得不退地，作諸難事無有滯礙，刀杖、毒藥、夜叉、惡獸永不能害，一切如來當加護念、一切悉地速疾現前，得未曾有安樂之事，或有弟子得種種三昧、或有獲種種陀羅尼門、或有一切所願皆得圓滿、或有當證無上菩提。",
        "from": "T18n0868_003:0283c08_16",
        "context_with_next_sentence": true
    },
    {
        "source_sentence": "「爾時，金剛阿闍梨去弟子頂上金剛拳，印弟子心上，教弟子言：",
        "from": "T18n0868_003:0283c10_7",
        "context_with_next_sentence": true
    },
    {
        "source_sentence": "『當願金剛堅住心中，不動不搖猶如山王，於三世中常不捨我，加護我念心及以施我一切悉地。",
        "from": "T18n0868_003:0283c12_9",
        "context_with_next_sentence": true
    },
    {
        "source_sentence": "』作是願已，習真言曰：",
        "from": "T18n0868_003:0283c12_20",
        "context_with_next_sentence": true
    },
    {
        "source_sentence": "「􆿁吽大聲長呼􄚲唅大聲短呼􄚨訶大聲􄙖縛平􄚨訶急呼􄚮翳「持真言已，阿闍梨復教弟子習真言曰：",
        "from": "T18n0868_003:0283c15_17",
        "context_with_next_sentence": true
    },
    {
        "source_sentence": "「􄪼鉢羅二合􄕙底丁以反􇩹室奢二合下字平呼􄙖嚩去􄦽日羅二合􄚮翳「持真言已，時阿闍梨執弟子手於道場中令散諸花，隨花落處即是本尊，捧取此花習真言曰：",
        "from": "T18n0868_003:0283c20_2",
        "context_with_next_sentence": true
    },
    {
        "source_sentence": "「􇩂唵􄪼鉢羅二合􄕙底􈃈疑嚧二合􈁒翳穩那上二合反舌呼􄽙怛嚩去二合􄗧弭􈁝摩𤚥􄗥摩􄚩訶􄙖嚩平􄙊囉「持真言已，即便繫於本尊之頂。",
        "from": "T18n0868_003:0283c25_14",
        "context_with_next_sentence": true
    },
    {
        "source_sentence": "以其花鬘安本尊已，金剛薩埵當受花鬘，速獲悉地。",
        "from": "T18n0868_003:0283c26_17",
        "context_with_next_sentence": true
    },
    {
        "source_sentence": "「復次，阿闍梨習開眼真言曰：",
        "from": "T18n0868_003:0283c27_13",
        "context_with_next_sentence": true
    },
    {
        "source_sentence": "􄖩那􄕗多􈇪怛摩二合􄗽囉急呼􇇳盂􆲶馱誐二合引􄓚吒反舌呼􄗱野􄕙底􄙺薩􅞣嚕嚩二合􄚶吉史二合􄙖嚩去􄦽日囉二合􄑼奢􄚸吉芻二合􄗽囉􄓲怒􄕗哆􄙈囉吽二合􄚮翳穩􄙖嚩去􄦽日羅二合􄖵波􄙢寫「持此真言已，即開兩眼，告弟子言：",
        "from": "T18n0868_003:0284a11_16",
        "context_with_next_sentence": true
    },
    {
        "source_sentence": "『金剛薩埵大菩薩摩訶薩今日自來，與汝開眼，非但開汝肉眼，已開五眼及最大金剛眼。",
        "from": "T18n0868_003:0284a13_14",
        "context_with_next_sentence": true
    },
    {
        "source_sentence": "汝善男子！",
        "from": "T18n0868_003:0284a13_19",
        "context_with_next_sentence": true
    },
    {
        "source_sentence": "今者道場。",
        "from": "T18n0868_003:0284a14_4",
        "context_with_next_sentence": true
    },
    {
        "source_sentence": "』是時金剛阿闍梨一一教示道場中事，便得一切如來加持。",
        "from": "T18n0868_003:0284a15_11",
        "context_with_next_sentence": true
    },
    {
        "source_sentence": "應時本尊入於心中，或見種種天上宮殿、或見種種光明、或見種種神通。",
        "from": "T18n0868_003:0284a17_4",
        "context_with_next_sentence": true
    },
    {
        "source_sentence": "依諸如來加持力故，金剛手菩薩玄現立其前，問所求事隨願便與，乃至授與大金剛智、一切種智、及一切智。",
        "from": "T18n0868_003:0284a19_15",
        "context_with_next_sentence": true
    },
    {
        "source_sentence": "「復次，阿闍梨教諸事已，及閼伽唐云圓滿瓶水，右手盛之，習灌頂真言，告弟子曰：",
        "from": "T18n0868_003:0284a21_14",
        "context_with_next_sentence": true
    },
    {
        "source_sentence": "『金剛手菩薩今日與汝最勝灌頂。",
        "from": "T18n0868_003:0284a22_8",
        "context_with_next_sentence": true
    },
    {
        "source_sentence": "』作此語已，灑水頂上。",
        "from": "T18n0868_003:0284a22_19",
        "context_with_next_sentence": true
    },
    {
        "source_sentence": "即時阿闍梨作金剛合掌印，授與弟子兩手，告言：",
        "from": "T18n0868_003:0284a24_1",
        "context_with_next_sentence": true
    },
    {
        "source_sentence": "『一切如來與灌頂竟。",
        "from": "T18n0868_003:0284a24_11",
        "context_with_next_sentence": true
    },
    {
        "source_sentence": "』作是語已，阿闍梨於弟子名上加金剛字呼之，以五股金剛安兩手掌中，告弟子言：",
        "from": "T18n0868_003:0284a26_8",
        "context_with_next_sentence": true
    },
    {
        "source_sentence": "『此是一切如來大智金剛，我今持以授汝兩手，為令成就妙悉地故。",
        "from": "T18n0868_003:0284a27_17",
        "context_with_next_sentence": true
    },
    {
        "source_sentence": "』「是時瑜伽行者習送諸佛各還本土真言曰：",
        "from": "T18n0868_003:0284a28_16",
        "context_with_next_sentence": true
    },
    {
        "source_sentence": "「􇩂唵􄥏俱嚕二合􄕝帝平􄙖嚩去大聲􄙺薩􅞣嚕嚩二合􄙺薩􄽙怛嚩去􅚼嚕吒二合下字反舌􄙼悉􇧻地􅚰魯怛二合􄕤陀引􆿅阿􄖭努反舌􄕗􄗱野􄖹補􄖩那􄗾羅引􄑘誐􄗥摩􄖪那引􄗱野􄑼遮「瑜伽行者習真言已，振金剛鈴三遍，即自高聲歌讚十六金剛菩薩一百八名，隨力堪能種種供養。",
        "from": "T18n0868_003:0284b10_7",
        "context_with_next_sentence": true
    },
    {
        "source_sentence": "「爾時，行者歌讚金剛一百八名，至心頂戴金剛縛印，習送諸佛菩薩真言曰：",
        "from": "T18n0868_003:0284b12_13",
        "context_with_next_sentence": true
    },
    {
        "source_sentence": "「􇩂唵􄙖嚩去􄦽日囉二合􄗫謎引􄚴吉沙二合􈂨牟上「持真言已，即時解印。",
        "from": "T18n0868_003:0284b15_10",
        "context_with_next_sentence": true
    },
    {
        "source_sentence": "行者自想：",
        "from": "T18n0868_003:0284b15_15",
        "context_with_next_sentence": true
    },
    {
        "source_sentence": "『然今此法，大慈毘盧遮那如來但為利益鈍根人故，大智慧海中略出祕密法。",
        "from": "T18n0868_003:0284b17_8",
        "context_with_next_sentence": true
    },
    {
        "source_sentence": "』「于時行者作是法已，迴向發願：",
        "from": "T18n0868_003:0284b18_14",
        "context_with_next_sentence": true
    },
    {
        "source_sentence": "『依此功德，第一、國王，第二、父母，第三、施主，第四、法界一切眾生，悉皆速證無上菩提。",
        "from": "T18n0868_003:0284b20_10",
        "context_with_next_sentence": true
    },
    {
        "source_sentence": "』」爾時，金剛手菩薩摩訶薩告諸大眾言：",
        "from": "T18n0868_003:0284b21_16",
        "context_with_next_sentence": true
    },
    {
        "source_sentence": "「廣大之法非我境界，是佛境界，我今承佛大威神力略說諸佛境界瑜伽祕密真實妙法、大金剛界道場法已。",
        "from": "T18n0868_003:0284b24_6",
        "context_with_next_sentence": true
    },
    {
        "source_sentence": "我曾過去百千劫中修諸願海，乃遇大慈毘盧遮那如來，第一會中得聞是法，超第八地證等覺位。",
        "from": "T18n0868_003:0284b26_11",
        "context_with_next_sentence": true
    },
    {
        "source_sentence": "此祕密法難得難遇，設使得遇，信心難生。",
        "from": "T18n0868_003:0284b27_11",
        "context_with_next_sentence": true
    },
    {
        "source_sentence": "汝等大眾於無量劫積功累德，今得是法。",
        "from": "T18n0868_003:0284b28_9",
        "context_with_next_sentence": true
    },
    {
        "source_sentence": "若遇是法，不久當坐菩提樹下金剛寶座、摧諸魔軍破無明㲉、竭煩惱河永斷生死、證無等等阿耨多羅三藐三菩提、為諸眾生起大悲願、在在處處廣宣流布、利益眾生令法久住、引導六趣令證菩提。",
        "from": "T18n0868_003:0284c03_19",
        "context_with_next_sentence": true
    },
    {
        "source_sentence": "」是時海會一切大眾聞佛所說，皆大歡喜，作禮而去。",
        "from": "T18n0868_003:0284c05_3",
        "context_with_next_sentence": true
    },
    {
        "source_sentence": "諸佛境界攝真實經卷下靈雲校本末云：",
        "from": "T18n0868_003:0284c07_6",
        "context_with_next_sentence": true
    },
    {
        "source_sentence": "「時貞享三年五月十六日一校了，淨嚴四十八歲。",
        "from": "T18n0868_003:0284c08_10",
        "context_with_next_sentence": true
    },
    {
        "source_sentence": "」",
        "from": "T18n0868_003:0284c08_100",
        "context_with_next_sentence": false
    }
]