{
    "T07n0220_554:0853a02_0": "大般若波羅蜜多經卷第五百五",
    "T07n0220_554:0853a03_0": "十四",
    "T07n0220_554:0853a05_0": "三藏法師玄奘奉　詔譯",
    "T07n0220_554:0853a06_0": "第四分堅固品第二十七之二",
    "T07n0220_554:0853a07_0": "「善現當知！",
    "T07n0220_554:0853a07_1": "若菩薩摩訶薩能如是住甚深般若波羅蜜多，則為十方無量、無數、無邊世界現在如來、應、正等覺，苾芻等眾前後圍繞，宣說般若波羅蜜多。",
    "T07n0220_554:0853a10_2": "處大眾中自然歡喜稱揚讚歎是菩薩摩訶薩名字、種姓、色相功德，所謂安住甚深般若波羅蜜多真淨功德。",
    "T07n0220_554:0853a12_3": "「善現當知！",
    "T07n0220_554:0853a13_4": "如我今者為眾宣說甚深般若波羅蜜多，在大眾中自然歡喜稱揚讚歎寶幢菩薩摩訶薩等諸菩薩摩訶薩，及餘現住不動佛所淨修梵行住深般若波羅蜜多諸菩薩摩訶薩名字、種姓、色相功德，所謂安住甚深般若波羅蜜多真淨功德。",
    "T07n0220_554:0853a18_5": "現在十方無量、無數、無邊世界一切如來、應、正等覺為眾宣說甚深般若波羅蜜多，於彼亦有諸菩薩摩訶薩淨修梵行，不離般若波羅蜜多。",
    "T07n0220_554:0853a21_6": "彼諸如來、應、正等覺，各於眾中自然歡喜稱揚讚歎彼菩薩摩訶薩名字、種姓、色相功德，所謂不離甚深般若波羅蜜多真淨功德。」",
    "T07n0220_554:0853a24_7": "爾時，善現便白佛言：「一切如來、應、正等覺為眾宣說甚深般若波羅蜜多時，皆在眾中自然歡喜稱揚讚歎一切菩薩摩訶薩眾名字、種姓、色相功德耶？」",
    "T07n0220_554:0853a27_8": "佛言：「不也！",
    "T07n0220_554:0853a28_9": "非諸如來、應、正等覺為眾宣說甚深般若波羅蜜多時，皆在眾中自然歡喜稱揚讚歎一切菩薩摩訶薩眾名字、種姓、色相功德。",
    "T07n0220_554:0853b02_0": "善現當知！",
    "T07n0220_554:0853b02_1": "有菩薩摩訶薩已於無上正等菩提得不退轉，行深般若波羅蜜多方便善巧，是菩薩摩訶薩蒙諸如來、應、正等覺為眾宣說甚深般若波羅蜜多時，在大眾中自然歡喜稱揚讚歎名字、種姓、色相功德。」",
    "T07n0220_554:0853b06_2": "具壽善現復白佛言：「頗有菩薩摩訶薩眾未於無上正等菩提得不退轉，而蒙如來、應、正等覺為眾宣說甚深般若波羅蜜多時，在大眾中自然歡喜稱揚讚歎名字、種姓、色相功德耶？」",
    "T07n0220_554:0853b10_3": "佛言：「亦有！",
    "T07n0220_554:0853b11_4": "謂有菩薩摩訶薩眾雖於無上正等菩提未得不退，而修般若波羅蜜多方便善巧，是菩薩摩訶薩亦蒙如來、應、正等覺為眾宣說甚深般若波羅蜜多時，在大眾中自然歡喜稱揚讚歎名字、種姓、色相功德。」",
    "T07n0220_554:0853b15_5": "具壽善現復白佛言：「此所說者是何菩薩摩訶薩耶？」",
    "T07n0220_554:0853b16_6": "佛告善現：「有諸菩薩摩訶薩眾隨不動佛為菩薩時所修而學、所行而住，修行般若波羅蜜多方便善巧。",
    "T07n0220_554:0853b19_7": "是菩薩摩訶薩雖於無上正等菩提未得不退，而蒙如來、應、正等覺為眾宣說甚深般若波羅蜜多時，在大眾中自然歡喜稱揚讚歎名字、種姓、色相功德。",
    "T07n0220_554:0853b22_8": "復有菩薩摩訶薩眾隨寶幢菩薩摩訶薩等所修而學、所行而住，修行般若波羅蜜多方便善巧，是菩薩摩訶薩雖於無上正等菩提未得不退，而蒙如來、應、正等覺為眾宣說甚深般若波羅蜜多時，在大眾中自然歡喜稱揚讚歎名字、種姓、色相功德。",
    "T07n0220_554:0853b28_9": "「復次，善現！",
    "T07n0220_554:0853b28_10": "有菩薩摩訶薩行深般若波羅蜜多，於一切法無生性中，雖深信解而未證得無生法忍，於一切法皆寂靜性，雖深信解而未得入不退轉地，是菩薩摩訶薩已住般若波羅蜜多方便善巧，亦蒙如來、應、正等覺為眾宣說甚深般若波羅蜜多時，在大眾中自然歡喜稱揚讚歎名字、種姓、色相功德。",
    "T07n0220_554:0853c06_0": "善現當知！",
    "T07n0220_554:0853c06_1": "若菩薩摩訶薩蒙諸如來、應、正等覺為眾宣說甚深般若波羅蜜多時，在大眾中自然歡喜稱揚讚歎名字、種姓、色相功德，是菩薩摩訶薩超諸聲聞及獨覺地，近得無上正等菩提不退轉記。",
    "T07n0220_554:0853c10_2": "所以者何？",
    "T07n0220_554:0853c10_3": "是菩薩摩訶薩修行般若波羅蜜多方便善巧，必當安住不退轉地，疾證無上正等菩提。",
    "T07n0220_554:0853c12_4": "「復次，善現！",
    "T07n0220_554:0853c12_5": "若菩薩摩訶薩聞說如是甚深般若波羅蜜多所有義趣深心信解，無惑、無疑、不迷、不悶，但作是念：『如佛所說甚深般若波羅蜜多，理趣必然，定非顛倒。』",
    "T07n0220_554:0853c16_6": "是菩薩摩訶薩應作是念：『我於般若波羅蜜多甚深義趣深生信解，決定已於或復當於不動如來、應、正等覺及諸菩薩摩訶薩所，廣聞般若波羅蜜多，於深義趣深生信解，既信解已，勤修梵行，當得住於不退轉地，住是地已，疾證無上正等菩提。』",
    "T07n0220_554:0853c21_7": "善現當知！",
    "T07n0220_554:0853c22_0": "若菩薩摩訶薩但聞如是甚深般若波羅蜜多，尚獲無邊功德勝利，況深信解、如說修行，繫念思惟甚深義趣！",
    "T07n0220_554:0853c24_1": "是菩薩摩訶薩安住真如近一切智，疾證無上正等菩提，為諸有情宣說法要。」",
    "T07n0220_554:0853c27_0": "爾時，善現便白佛言：「法離真如無別可得，為說何法安住真如？",
    "T07n0220_554:0853c28_1": "復說誰能近一切智，疾證無上正等菩提？",
    "T07n0220_554:0853c29_2": "誰復為誰說何法要？」",
    "T07n0220_554:0853c29_3": "佛告善現：「汝所問言『法離真如無別可得？",
    "T07n0220_554:0854a01_4": "為說何法安住真如？",
    "T07n0220_554:0854a02_5": "復說誰能近一切智，疾證無上正等菩提？",
    "T07n0220_554:0854a03_6": "誰復為誰說何法？』",
    "T07n0220_554:0854a03_7": "者，如是！",
    "T07n0220_554:0854a03_8": "如是！",
    "T07n0220_554:0854a03_9": "如汝所說。",
    "T07n0220_554:0854a04_0": "法離真如都不可得，如何可說法住真如？",
    "T07n0220_554:0854a04_1": "「善現！",
    "T07n0220_554:0854a05_2": "真如尚不可得，況別有法能住真如？",
    "T07n0220_554:0854a05_3": "豈復有能近一切智，疾證無上正等菩提？",
    "T07n0220_554:0854a06_4": "寧復有能為他說法？",
    "T07n0220_554:0854a07_5": "善現當知！",
    "T07n0220_554:0854a07_6": "真如不可自住真如，此中都無能、所住故；真如不能近一切智，此中都無能、所近故；真如不能證得無上正等菩提，此中都無能得、所得差別性故；真如不能為他說法，此中都無能、所說故。",
    "T07n0220_554:0854a11_7": "隨世俗故，說有菩薩行深般若波羅蜜多，安住真如，近一切智，疾證無上正等菩提，為諸有情宣說法要。」",
    "T07n0220_554:0854a14_8": "時，天帝釋便白佛言：「如是般若波羅蜜多理趣甚深極難信解，諸菩薩摩訶薩行深般若波羅蜜多，雖知諸法皆不可得，而求無上正等菩提，欲為有情宣說法要，甚為難事。",
    "T07n0220_554:0854a17_9": "所以者何？",
    "T07n0220_554:0854a18_10": "定無有法能住真如，亦無有能近一切智、疾證無上正等菩提，亦無有能宣說法要，然諸菩薩聞如是事，心不沈沒、無惑、無疑、不驚、不恐亦不迷悶，如是等事甚為希有。」",
    "T07n0220_554:0854a21_11": "爾時，善現謂帝釋言：「憍尸迦！",
    "T07n0220_554:0854a22_12": "如汝所說『諸菩薩眾聞甚深法，心不沈沒、無惑、無疑、不驚、不恐亦不迷悶，而求無上正等菩提，欲為有情宣說法要，極為難事甚希有！』",
    "T07n0220_554:0854a25_13": "者。",
    "T07n0220_554:0854a25_14": "憍尸迦！",
    "T07n0220_554:0854a25_15": "諸菩薩摩訶薩行深般若波羅蜜多，觀法皆空、都無所有，誰沈？",
    "T07n0220_554:0854a27_16": "誰沒？",
    "T07n0220_554:0854a27_17": "誰惑？",
    "T07n0220_554:0854a27_18": "誰疑？",
    "T07n0220_554:0854a27_19": "誰驚？",
    "T07n0220_554:0854a27_20": "誰恐？",
    "T07n0220_554:0854a27_21": "誰迷？",
    "T07n0220_554:0854a27_22": "誰悶？",
    "T07n0220_554:0854a28_23": "是故此事未為希有。",
    "T07n0220_554:0854a28_24": "然為有情愚癡顛倒，不能通達諸法皆空故，求菩提欲為宣說方便善巧，非極為難。」",
    "T07n0220_554:0854b01_25": "天帝釋言：「尊者善現！",
    "T07n0220_554:0854b01_26": "諸有所說無不依空，是故所言常無滯礙。",
    "T07n0220_554:0854b02_27": "如有以箭仰射虛空，若遠若近俱無滯礙，尊者所說亦復如是，若深若淺一切依空，誰能於中敢作留難？」",
    "T07n0220_554:0854b05_28": "時，天帝釋便白佛言：「我與尊者善現所說，為順如來實語、法語，於法隨法，為正說耶？」",
    "T07n0220_554:0854b07_29": "爾時，世尊告天帝釋：「汝與善現諸有所言，皆順如來實語、法語，於法隨法，無顛倒說。",
    "T07n0220_554:0854b09_30": "何以故？",
    "T07n0220_554:0854b09_31": "憍尸迦！",
    "T07n0220_554:0854b09_32": "具壽善現所有辯才，無不依空而施設故。",
    "T07n0220_554:0854b10_33": "所以者何？",
    "T07n0220_554:0854b10_34": "具壽善現觀一切法皆畢竟空，尚不得甚深般若波羅蜜多，況有能行甚深般若波羅蜜多者！",
    "T07n0220_554:0854b12_35": "尚不得諸佛無上正等菩提，況有能證諸佛無上正等菩提者！",
    "T07n0220_554:0854b14_36": "尚不得一切智，況有能得一切智者！",
    "T07n0220_554:0854b15_0": "尚不得真如，況有能得真如成如來者！",
    "T07n0220_554:0854b15_1": "尚不得無生性，況有能證無生性者！",
    "T07n0220_554:0854b16_2": "尚不得菩提，況有能證佛菩提者！",
    "T07n0220_554:0854b17_3": "尚不得十力，況有能成十力者！",
    "T07n0220_554:0854b18_4": "尚不得四無所畏，況有能成四無所畏者！",
    "T07n0220_554:0854b19_5": "尚不得諸法，況有能說法者！",
    "T07n0220_554:0854b19_6": "何以故？",
    "T07n0220_554:0854b19_7": "憍尸迦！",
    "T07n0220_554:0854b20_8": "具壽善現於一切法住遠離住，於一切法住無所得住，觀一切法畢竟皆空，所能行等不可得故。",
    "T07n0220_554:0854b22_9": "「憍尸迦！",
    "T07n0220_554:0854b22_10": "具壽善現於一切法住遠離住、無所得住，比諸菩薩摩訶薩眾所住般若波羅蜜多微妙行住，百分不及一，千分不及一，百千分不及一，乃至鄔波尼殺曇分亦不及一。",
    "T07n0220_554:0854b26_11": "何以故？",
    "T07n0220_554:0854b26_12": "憍尸迦！",
    "T07n0220_554:0854b26_13": "是諸菩薩摩訶薩眾所住般若波羅蜜多微妙行住，除如來住，於餘菩薩及諸聲聞、獨覺等住為最為勝、為尊為高、為妙為微妙、為上為無上。",
    "T07n0220_554:0854b29_14": "以是故，憍尸迦！",
    "T07n0220_554:0854c01_15": "若菩薩摩訶薩欲於一切有情眾中為最為勝、為尊為高、為妙為微妙、為上為無上者，當住般若波羅蜜多微妙行住無得暫捨。」",
    "T07n0220_554:0854c04_0": "第四分散花品第二十八",
    "T07n0220_554:0854c05_0": "爾時，會中無量無數三十三天歡喜踊躍，各取天上微妙音花，奉散如來及諸菩薩。",
    "T07n0220_554:0854c06_1": "是時，眾內六千苾芻俱從座起頂禮佛足，偏覆左肩，右膝著地，向薄伽梵曲躬合掌。",
    "T07n0220_554:0854c08_2": "佛神力故，各於掌中微妙音花自然盈滿。",
    "T07n0220_554:0854c09_3": "是苾芻眾踊躍歡喜得未曾有，各以此花奉散佛上及諸菩薩，既散花已同發願言：「我等用斯勝善根力，願常安住甚深般若波羅蜜多微妙行住，速趣無上正等菩提。」",
    "T07n0220_554:0854c13_4": "爾時，世尊即便微笑。",
    "T07n0220_554:0854c13_5": "如佛常法，從其面門放種種光，青黃赤白紅紫碧綠金銀頗胝，傍照無邊諸佛國土，上至梵世下徹風輪，漸復還來繞佛右轉，經三匝已從頂上入。",
    "T07n0220_554:0854c17_6": "時，阿難陀即從座起，禮佛合掌白言：「世尊！",
    "T07n0220_554:0854c18_7": "何因何緣現此微笑？",
    "T07n0220_554:0854c18_8": "諸佛現笑非無因緣，唯願如來哀愍為說！」",
    "T07n0220_554:0854c19_9": "爾時，佛告阿難陀言：「此諸苾芻於當來世星喻劫中皆得作佛，同名散花，十號具足，聲聞僧數一切皆等，壽量亦等二十千劫。",
    "T07n0220_554:0854c22_10": "彼一一佛所演言教，理趣深廣流布天、人，正法住世俱二萬劫。",
    "T07n0220_554:0854c23_11": "彼諸佛土廣博嚴淨，人物熾盛安隱豐樂。",
    "T07n0220_554:0854c24_12": "彼諸如來各於自土，將諸弟子循環遊歷村城、聚落、國邑、王都，轉妙法輪度天、人眾，令獲殊勝利益安樂。",
    "T07n0220_554:0854c27_13": "彼諸世尊往來住處，晝夜常雨五色妙花。",
    "T07n0220_554:0854c28_14": "由此因緣，故我微笑。",
    "T07n0220_554:0854c28_15": "是故，慶喜！",
    "T07n0220_554:0854c28_16": "若菩薩摩訶薩欲得安住最勝住者，當住般若波羅蜜多微妙行住。",
    "T07n0220_554:0855a01_17": "若菩薩摩訶薩欲得安住如來住者，當住般若波羅蜜多微妙行住。",
    "T07n0220_554:0855a02_18": "「慶喜當知！",
    "T07n0220_554:0855a03_19": "若菩薩摩訶薩精勤修學甚深般若波羅蜜多令得究竟，是菩薩摩訶薩先世或從人中沒已還生此處，或從覩史多天上沒來生人間。",
    "T07n0220_554:0855a06_20": "所以者何？",
    "T07n0220_554:0855a06_21": "彼於先世或在人中、或居天上，由曾廣聞甚深般若波羅蜜多故，於今生能勤修學甚深般若波羅蜜多。",
    "T07n0220_554:0855a08_22": "慶喜當知！",
    "T07n0220_554:0855a08_23": "如來現見，若菩薩摩訶薩能勤修學甚深般若波羅蜜多，於身、命、財無所顧者，定於無上正等菩提得不退轉。",
    "T07n0220_554:0855a11_24": "「復次，慶喜！",
    "T07n0220_554:0855a11_25": "若有情類愛樂聽聞甚深般若波羅蜜多，聞已受持、讀誦、書寫、精勤修學、如理思惟，為菩薩乘善男子等宣說、開示、教誡、教授。",
    "T07n0220_554:0855a14_26": "當知彼人是大菩薩，曾於過去親從如來、應、正等覺聞說如是甚深般若波羅蜜多，聞已受持、讀誦、書寫、精勤修學、如理思惟，亦曾為他宣說、開示、教誡、教授甚深般若波羅蜜多故，於今生能辦是事。",
    "T07n0220_554:0855a18_27": "慶喜當知！",
    "T07n0220_554:0855a19_0": "是有情類曾於過去無量佛所種諸善根故，於今生能作是事。",
    "T07n0220_554:0855a20_1": "此有情類應作是思：『我先非唯從聲聞等聞說如是甚深般若波羅蜜多，定從如來、應、正等覺聞說如是甚深般若波羅蜜多；我先非唯於聲聞等親近、供養、種諸善根，定於如來、應、正等覺親近、供養、種諸善根。",
    "T07n0220_554:0855a25_2": "由是因緣，今得聞此甚深般若波羅蜜多，愛樂、受持、讀誦、書寫、精勤修學、如理思惟，廣為有情宣說無倦。』",
    "T07n0220_554:0855a27_3": "「復次，慶喜！",
    "T07n0220_554:0855a27_4": "若有情類不驚不怖，愛樂聽聞甚深般若波羅蜜多，聞已受持、讀誦、書寫、精勤修學、如理思惟，若法、若義、若文、若意皆善通達隨順修行，是諸有情則為現見我等如來、應、正等覺。",
    "T07n0220_554:0855b02_5": "慶喜當知！",
    "T07n0220_554:0855b02_6": "若有情類聞說如是甚深般若波羅蜜多所有義趣，深心信解、不生毀謗、不可沮壞。",
    "T07n0220_554:0855b04_7": "是諸有情已曾供養無量諸佛，於諸佛所多種善根，亦為無量善友攝受。",
    "T07n0220_554:0855b06_8": "「復次，慶喜！",
    "T07n0220_554:0855b06_9": "若諸有情能於如來、應、正等覺勝福田所種諸善根，雖定當得或聲聞果、或獨覺果、或如來果，而證無上正等菩提，要於般若波羅蜜多甚深義趣善達無礙，精進修行諸菩薩行令極圓滿。",
    "T07n0220_554:0855b10_10": "慶喜當知！",
    "T07n0220_554:0855b11_11": "若菩薩摩訶薩能於般若波羅蜜多甚深義趣善達無礙，精進修行諸菩薩行令極圓滿，是菩薩摩訶薩不證無上正等菩提，而住聲聞、獨覺地者，必無是處。",
    "T07n0220_554:0855b14_12": "是故菩薩摩訶薩眾欲得無上正等菩提，應於般若波羅蜜多甚深義趣善達無礙，精進修行諸菩薩行令極圓滿。",
    "T07n0220_554:0855b17_13": "「是故，慶喜！",
    "T07n0220_554:0855b17_14": "我以般若波羅蜜多甚深經典付囑於汝，應正受持、讀誦、通利，莫令忘失。",
    "T07n0220_554:0855b19_15": "慶喜當知！",
    "T07n0220_554:0855b19_16": "除此般若波羅蜜多甚深經典，受持諸餘我所說法，設有忘失其罪尚輕。",
    "T07n0220_554:0855b20_17": "若於般若波羅蜜多甚深經典不善受持，下至一句有所忘失，其罪甚重。",
    "T07n0220_554:0855b22_18": "慶喜當知！",
    "T07n0220_554:0855b22_19": "若於般若波羅蜜多甚深經典，下至一句能善受持不忘失者獲福無量。",
    "T07n0220_554:0855b24_20": "若於般若波羅蜜多甚深經典不善受持，下至一句有忘失者，所獲重罪同前福量。",
    "T07n0220_554:0855b26_21": "是故，慶喜！",
    "T07n0220_554:0855b26_22": "我以般若波羅蜜多甚深經典慇懃付汝，當正受持、讀誦、通利、如理思惟、廣為他說、分別開示，令受持者究竟解了文義意趣。",
    "T07n0220_554:0855b29_23": "「慶喜當知！",
    "T07n0220_554:0855b29_24": "若菩薩摩訶薩於深般若波羅蜜多，受持、讀誦、究竟通利、如理思惟、廣為他說，分別開示令其解了，是菩薩摩訶薩則為受持攝取過去、未來、現在諸佛世尊所證無上正等菩提生長之處。",
    "T07n0220_554:0855c04_25": "慶喜當知！",
    "T07n0220_554:0855c05_26": "若有情類起殷淨心現於我所，欲持種種上妙花鬘乃至燈明，供養恭敬、尊重讚歎無懈倦者，當於般若波羅蜜多至心聽聞、受持、讀誦、究竟通利、如理思惟、廣為他說，分別開示令其解了，或復書寫眾寶莊嚴，恒以種種上妙花鬘乃至燈明，供養恭敬、尊重讚歎不應懈息。",
    "T07n0220_554:0855c11_27": "「慶喜當知！",
    "T07n0220_554:0855c11_28": "若菩薩摩訶薩供養恭敬、尊重讚歎甚深般若波羅蜜多，則為現前供養恭敬、尊重讚歎我及十方三世諸佛。",
    "T07n0220_554:0855c13_29": "慶喜當知！",
    "T07n0220_554:0855c14_30": "若菩薩摩訶薩聞深般若波羅蜜多，起殷淨心恭敬愛樂，即於過去、未來、現在一切如來、應、正等覺所證無上正等菩提，起殷淨心恭敬愛樂。",
    "T07n0220_554:0855c17_31": "慶喜！",
    "T07n0220_554:0855c17_32": "汝若愛樂於我、不捨於我，亦當愛樂、不捨般若波羅蜜多甚深經典，下至一句勿令忘失。",
    "T07n0220_554:0855c19_33": "「慶喜！",
    "T07n0220_554:0855c19_34": "我說如是般若波羅蜜多甚深經典付囑因緣，雖經無量百千大劫亦不可盡。",
    "T07n0220_554:0855c21_35": "舉要言之，如我既是汝等大師，甚深般若波羅蜜多當知亦是汝等大師，汝等天、人、阿素洛等敬重於我，亦當敬重甚深般若波羅蜜多。",
    "T07n0220_554:0855c24_36": "是故，慶喜我以無量善巧方便，付汝般若波羅蜜多甚深經典，汝當受持無令忘失。",
    "T07n0220_554:0855c26_37": "我今持此甚深般若波羅蜜多，對諸天、人、阿素洛等無量大眾付囑於汝，應正受持勿令忘失。",
    "T07n0220_554:0855c28_38": "「慶喜！",
    "T07n0220_554:0855c28_39": "我今實言告汝，諸有淨信欲不捨佛、欲不捨法、欲不捨僧，復欲不捨三世諸佛所證無上正等菩提，定不應捨甚深般若波羅蜜多，如是名為我等諸佛教誡教授諸弟子法。",
    "T07n0220_554:0856a03_40": "「慶喜當知！",
    "T07n0220_554:0856a03_41": "若善男子、善女人等愛樂聽聞甚深般若波羅蜜多，受持、讀誦、究竟通利、如理思惟，以無量門廣為他說，分別開示施設建立，令其解了精進修行；是善男子、善女人等疾證無上正等菩提，能近圓滿一切智智。",
    "T07n0220_554:0856a08_42": "所以者何？",
    "T07n0220_554:0856a08_43": "諸佛無上正等菩提、一切智智皆依如是甚深般若波羅蜜多而得生故。",
    "T07n0220_554:0856a10_44": "慶喜當知！",
    "T07n0220_554:0856a10_45": "三世諸佛皆依如是甚深般若波羅蜜多，出生無上正等菩提。",
    "T07n0220_554:0856a11_46": "是故，慶喜！",
    "T07n0220_554:0856a12_47": "若菩薩摩訶薩欲得無上正等菩提，當勤精進修學如是甚深般若波羅蜜多。",
    "T07n0220_554:0856a13_48": "所以者何？",
    "T07n0220_554:0856a14_49": "甚深般若波羅蜜多是諸菩薩摩訶薩母，生諸菩薩摩訶薩故。",
    "T07n0220_554:0856a15_50": "「慶喜當知！",
    "T07n0220_554:0856a15_51": "若菩薩摩訶薩勤學六種波羅蜜多，速證無上正等菩提。",
    "T07n0220_554:0856a17_52": "是故，慶喜！",
    "T07n0220_554:0856a17_53": "我以此六波羅蜜多更付囑汝，當正受持無令忘失。",
    "T07n0220_554:0856a18_54": "所以者何？",
    "T07n0220_554:0856a18_55": "如是六種波羅蜜多是諸如來、應、正等覺無盡法藏，一切佛法從此生故。",
    "T07n0220_554:0856a20_56": "慶喜當知！",
    "T07n0220_554:0856a20_57": "十方三世諸佛世尊所說法要，皆是六種波羅蜜多無盡法藏之所流出。",
    "T07n0220_554:0856a22_58": "慶喜當知！",
    "T07n0220_554:0856a22_59": "十方三世諸佛世尊，皆依六種波羅蜜多無盡法藏精勤修學，證得無上正等菩提。",
    "T07n0220_554:0856a24_60": "慶喜當知！",
    "T07n0220_554:0856a24_61": "十方三世諸佛世尊聲聞弟子，皆依六種波羅蜜多無盡法藏精勤修學，已、正、當入無餘涅槃。",
    "T07n0220_554:0856a26_62": "「復次，慶喜！",
    "T07n0220_554:0856a26_63": "假使汝為聲聞乘人說聲聞法，由此法故，三千大千世界有情一切皆得阿羅漢果，猶未為我作佛弟子所應作事。",
    "T07n0220_554:0856a29_64": "汝若能為菩薩乘人宣說一句甚深般若波羅蜜多相應之法，即名為我作佛弟子所應作事，我於此事深生隨喜，勝汝教化三千大千世界有情一切皆得阿羅漢果。",
    "T07n0220_554:0856b04_65": "「復次，慶喜！",
    "T07n0220_554:0856b04_66": "假使三千大千世界一切有情，由他教力，非前非後皆得人身，俱時證得阿羅漢果，是諸阿羅漢所有施性、戒性、修性諸福業事，於汝意云何？",
    "T07n0220_554:0856b07_67": "彼福業事寧為多不？」",
    "T07n0220_554:0856b08_68": "慶喜答言：「甚多！",
    "T07n0220_554:0856b08_69": "世尊！",
    "T07n0220_554:0856b08_70": "甚多！",
    "T07n0220_554:0856b08_71": "善逝！",
    "T07n0220_554:0856b08_72": "彼福業事無量無邊。」",
    "T07n0220_554:0856b09_73": "佛告慶喜：「若有聲聞能為菩薩宣說般若波羅蜜多相應之法，經一日夜，所獲福聚甚多於彼。",
    "T07n0220_554:0856b11_74": "「慶喜當知！",
    "T07n0220_554:0856b11_75": "置一日夜但經一日，復置一日但經半日，復置半日但經一時，復置一時但經食頃，復置食頃但經須臾，復置須臾但經俄爾，復置俄爾經彈指頃，是聲聞人能為菩薩宣說般若波羅蜜多相應之法，所獲福聚甚多於前。",
    "T07n0220_554:0856b16_76": "何以故？",
    "T07n0220_554:0856b16_77": "此聲聞人所獲福聚，超過一切聲聞、獨覺諸善根故。",
    "T07n0220_554:0856b17_78": "「復次，慶喜！",
    "T07n0220_554:0856b18_79": "若菩薩摩訶薩為聲聞人宣說種種聲聞乘法，假使三千大千世界一切有情由此法故，悉皆證得阿羅漢果，皆具種種殊勝功德。",
    "T07n0220_554:0856b21_80": "於意云何？",
    "T07n0220_554:0856b21_81": "是菩薩摩訶薩由此因緣，所獲福聚寧為多不？」",
    "T07n0220_554:0856b22_82": "慶喜答言：「甚多！",
    "T07n0220_554:0856b22_83": "世尊！",
    "T07n0220_554:0856b22_84": "甚多！",
    "T07n0220_554:0856b22_85": "善逝！",
    "T07n0220_554:0856b23_86": "是菩薩摩訶薩所獲福聚無量無邊。」",
    "T07n0220_554:0856b23_87": "佛告慶喜：「若菩薩摩訶薩為聲聞乘善男子等，或獨覺乘善男子等，或無上乘善男子等，宣說般若波羅蜜多相應之法，經一日夜，所獲福聚甚多於前。",
    "T07n0220_554:0856b27_88": "「慶喜當知！",
    "T07n0220_554:0856b27_89": "置一日夜但經一日，復置一日但經半日，復置半日但經一時，復置一時但經食頃，復置食頃但經須臾，復置須臾但經俄爾，復置俄爾經彈指頃，是菩薩摩訶薩能為三乘善男子等宣說般若波羅蜜多相應之法，所獲福聚甚多於前無量無數。",
    "T07n0220_554:0856c04_0": "何以故？",
    "T07n0220_554:0856c04_1": "甚深般若波羅蜜多相應法施，超過一切聲聞、獨覺相應法施及彼二乘諸善根故。",
    "T07n0220_554:0856c06_2": "所以者何？",
    "T07n0220_554:0856c06_3": "是菩薩摩訶薩自求無上正等菩提，亦以大乘相應之法示現、勸導、讚勵、慶喜他諸有情，令於無上正等菩提得不退轉。",
    "T07n0220_554:0856c09_0": "「慶喜當知！",
    "T07n0220_554:0856c09_1": "是菩薩摩訶薩自修布施波羅蜜多乃至般若波羅蜜多，亦教他修布施波羅蜜多乃至般若波羅蜜多；自住內空乃至無性自性空，亦教他住內空乃至無性自性空；自住真如乃至不思議界，亦教他住真如乃至不思議界；自住苦、集、滅、道聖諦，亦教他住苦、集、滅、道聖諦；自修四念住乃至八聖道支，亦教他修四念住乃至八聖道支；自修四靜慮、四無量、四無色定，亦教他修四靜慮、四無量、四無色定；自修空、無相、無願解脫門，亦教他修空、無相、無願解脫門；自修八解脫乃至十遍處，亦教他修八解脫乃至十遍處；自修極喜地乃至法雲地，亦教他修極喜地乃至法雲地；自修一切陀羅尼門、三摩地門，亦教他修一切陀羅尼門、三摩地門；自修五眼、六神通，亦教他修五眼、六神通；自修如來十力乃至十八佛不共法，亦教他修如來十力乃至十八佛不共法；自修三十二相、八十隨好，亦教他修三十二相、八十隨好；自修無忘失法、恒住捨性，亦教他修無忘失法、恒住捨性；自修一切智、道相智、一切相智，亦教他修一切智、道相智、一切相智；自修菩薩摩訶薩行，亦教他修菩薩摩訶薩行；自修無上正等菩提，亦教他修無上正等菩提；自修一切智智，亦教他修一切智智。",
    "T07n0220_554:0857a04_2": "由此因緣善根增長，疾證無上正等菩提。",
    "T07n0220_554:0857a05_3": "「慶喜當知！",
    "T07n0220_554:0857a05_4": "是菩薩摩訶薩成就如是殊勝善根，憶念如是殊勝善根，若於無上正等菩提有退轉者，無有是處。」",
    "T07n0220_554:0857a08_0": "爾時，世尊四眾圍遶，讚說般若波羅蜜多，付阿難陀令受持已，復於一切天、龍、藥叉、健達縛、阿素洛、揭路荼、緊捺洛、莫呼洛伽、人非人等大眾會前現神通力，令眾皆見不動如來、應、正等覺，聲聞、菩薩、大眾圍繞，為海喻會宣說妙法，及見彼土嚴淨之相；其聲聞僧皆阿羅漢、諸漏已盡，無復煩惱、得真自在，心善解脫、慧善解脫，如調慧馬亦如大龍，已作所作、已辦所辦，棄諸重擔、逮得己利，盡諸有結、正知解脫，至心自在、第一究竟；其菩薩僧一切皆是眾望所識，得陀羅尼及無礙辯，成就無量不可思議、不可稱量微妙功德。",
    "T07n0220_554:0857a19_1": "佛攝神力，令此眾會天、龍、藥叉、健達縛等，不復見彼不動如來應正等覺、聲聞、菩薩及餘大眾，并彼佛土嚴淨之相。",
    "T07n0220_554:0857a22_2": "彼佛眾會及嚴淨土，皆非此土眼根所對。",
    "T07n0220_554:0857a23_3": "所以者何？",
    "T07n0220_554:0857a23_4": "佛攝神力，於彼遠境無見緣故。",
    "T07n0220_554:0857a24_5": "爾時，佛告阿難陀言：「不動如來、應、正等覺國土眾會，汝更見不？」",
    "T07n0220_554:0857a25_6": "阿難陀言：「我不復見彼事，非此眼所行故。」",
    "T07n0220_554:0857a26_7": "佛告具壽阿難陀言：「如彼如來眾會國土非此土眼所行境界，當知諸法亦復如是，非眼根等所行境界。",
    "T07n0220_554:0857a28_8": "慶喜當知！",
    "T07n0220_554:0857a29_9": "法不行法，法不見法，法不知法，法不證法。",
    "T07n0220_554:0857b01_10": "慶喜當知！",
    "T07n0220_554:0857b01_11": "一切法性無能行者、無能見者、無能知者、無能證者、無動、無作。",
    "T07n0220_554:0857b02_12": "所以者何？",
    "T07n0220_554:0857b02_13": "以一切法皆無作用，能取、所取俱如虛空，性遠離故；以一切法不可思議，能、所思議皆如幻士，性遠離故；以一切法無作、受者，如光影等，不堅實故。",
    "T07n0220_554:0857b06_14": "「慶喜當知！",
    "T07n0220_554:0857b06_15": "若菩薩摩訶薩能如是行，能如是見，能如是知，能如是證，是行般若波羅蜜多，亦不執著此諸法相。",
    "T07n0220_554:0857b08_16": "慶喜當知！",
    "T07n0220_554:0857b08_17": "若菩薩摩訶薩如是學時，是學般若波羅蜜多。",
    "T07n0220_554:0857b10_0": "慶喜當知！",
    "T07n0220_554:0857b10_1": "若菩薩摩訶薩欲得一切波羅蜜多速疾圓滿，至一切法究竟彼岸，應學般若波羅蜜多。",
    "T07n0220_554:0857b12_2": "所以者何？",
    "T07n0220_554:0857b12_3": "如是學者，於諸學中為最為勝、為尊為高、為妙為微妙、為上為無上，利益安樂一切世間，無依護者為作依護，諸佛世尊開許稱讚修學般若波羅蜜多。",
    "T07n0220_554:0857b15_4": "「慶喜當知！",
    "T07n0220_554:0857b16_5": "諸佛、菩薩學此學已住此學中，能以右手若右足指，舉取三千大千世界，擲置他方或還本處，其中有情不知不覺無損無怖。",
    "T07n0220_554:0857b18_6": "所以者何？",
    "T07n0220_554:0857b19_7": "甚深般若波羅蜜多功德威力不可思議。",
    "T07n0220_554:0857b20_8": "過去未來現在諸佛及諸菩薩，學此般若波羅蜜多，於去、來、今及無為法，悉皆獲得無礙智見。",
    "T07n0220_554:0857b22_9": "是故，慶喜！",
    "T07n0220_554:0857b22_10": "我說能學甚深般若波羅蜜多，於諸學中為最為勝、為尊為高、為妙為微妙、為上為無上。",
    "T07n0220_554:0857b24_11": "慶喜當知！",
    "T07n0220_554:0857b24_12": "諸有欲取甚深般若波羅蜜多量、邊際者，如愚癡者欲取虛空量及邊際，何以故？",
    "T07n0220_554:0857b26_13": "甚深般若波羅蜜多功德無量無邊際故。",
    "T07n0220_554:0857b27_14": "「慶喜當知！",
    "T07n0220_554:0857b27_15": "我終不說甚深般若波羅蜜多功德勝利，如名身等有量、邊際。",
    "T07n0220_554:0857b29_16": "所以者何？",
    "T07n0220_554:0857b29_17": "名句、文身是有量法，甚深般若波羅蜜多功德勝利非有量法，非名身等能量般若波羅蜜多功德勝利，亦非般若波羅蜜多功德勝利是彼所量。」",
    "T07n0220_554:0857c03_18": "爾時，慶喜便白佛言：「何因緣故，甚深般若波羅蜜多說為無量？」",
    "T07n0220_554:0857c05_0": "佛告慶喜：「甚深般若波羅蜜多性無盡故說為無量，性遠離故說為無量，性寂靜故說為無量，如實際故說為無量，如虛空故說為無量，功德多故說為無量，無邊際故說為無量，不可量故說為無量。",
    "T07n0220_554:0857c09_1": "慶喜當知！",
    "T07n0220_554:0857c09_2": "三世諸佛皆學般若波羅蜜多，究竟圓滿證得無上正等菩提，為諸有情宣說開示，而此般若波羅蜜多常無減盡。",
    "T07n0220_554:0857c12_3": "所以者何？",
    "T07n0220_554:0857c12_4": "甚深般若波羅蜜多如太虛空不可盡故。",
    "T07n0220_554:0857c13_5": "慶喜當知！",
    "T07n0220_554:0857c13_6": "諸有欲盡甚深般若波羅蜜多，則為欲盡虛空邊際。",
    "T07n0220_554:0857c14_7": "是故，慶喜！",
    "T07n0220_554:0857c15_8": "甚深般若波羅蜜多說為無盡，由無盡故說為無量。」",
    "T07n0220_554:0857c17_0": "爾時，善現作是念言：「此處甚深，我當問佛。」",
    "T07n0220_554:0857c17_1": "作是念已，便白佛言：「甚深般若波羅蜜多，何故如來說為無盡？」",
    "T07n0220_554:0857c19_2": "佛告善現：「甚深般若波羅蜜多如太虛空，不可盡故說為無盡。」",
    "T07n0220_554:0857c20_3": "具壽善現復白佛言：「云何菩薩摩訶薩應引發般若波羅蜜多？」",
    "T07n0220_554:0857c22_4-0": "佛告善現：「諸菩薩摩訶薩應觀色無盡故，引發般若波羅蜜多，應觀受、想、行、識無盡故，引發般若波羅蜜多；應觀眼處無盡故，引發般若波羅蜜多，應觀耳、鼻、舌、身、意處無盡故，引發般若波羅蜜多；應觀色處無盡故，引發般若波羅蜜多，應觀聲、香、味、觸、法處無盡故，引發般若波羅蜜多；應觀眼界無盡故，引發般若波羅蜜多，",
    "T07n0220_554:0857c22_4-1": "應觀耳、鼻、舌、身、意界無盡故，引發般若波羅蜜多；應觀色界無盡故，引發般若波羅蜜多，應觀聲、香、味、觸、法界無盡故，引發般若波羅蜜多；應觀眼識界無盡故，引發般若波羅蜜多；應觀耳、鼻、舌、身、意識界無盡故，引發般若波羅蜜多；應觀眼觸無盡故，引發般若波羅蜜多，應觀耳、鼻、舌、身、意觸無盡故，引發般若波羅蜜多；",
    "T07n0220_554:0857c22_4-2": "應觀眼觸為緣所生諸受無盡故，引發般若波羅蜜多，應觀耳、鼻、舌、身、意觸為緣所生諸受無盡故，引發般若波羅蜜多；應觀地界無盡故，引發般若波羅蜜多，應觀水、火、風、空、識界無盡故，引發般若波羅蜜多；應觀因緣無盡故，引發般若波羅蜜多，應觀等無間緣、所緣緣、增上緣無盡故，引發般若波羅蜜多；應觀無明無盡故，引發般若波羅蜜多，",
    "T07n0220_554:0857c22_4-3": "應觀行、識、名色、六處、觸、受、愛、取、有、生、老死愁歎苦憂惱無盡故，引發般若波羅蜜多。",
    "T07n0220_554:0858a17_5": "「復次，善現！",
    "T07n0220_554:0858a17_6-0": "諸菩薩摩訶薩應觀色如虛空無盡故，引發般若波羅蜜多，應觀受、想、行、識如虛空無盡故，引發般若波羅蜜多；應觀眼處如虛空無盡故，引發般若波羅蜜多，應觀耳、鼻、舌、身、意處如虛空無盡故，引發般若波羅蜜多；應觀色處如虛空無盡故，引發般若波羅蜜多，應觀聲、香、味、觸、法處如虛空無盡故，引發般若波羅蜜多；應觀眼界如虛空無盡故，",
    "T07n0220_554:0858a17_6-1": "引發般若波羅蜜多，應觀耳、鼻、舌、身、意界如虛空無盡故，引發般若波羅蜜多；應觀色界如虛空無盡故，引發般若波羅蜜多，應觀聲、香、味、觸、法界如虛空無盡故，引發般若波羅蜜多；應觀眼識界如虛空無盡故，引發般若波羅蜜多，應觀耳、鼻、舌、身、意識界如虛空無盡故，引發般若波羅蜜多；應觀眼觸如虛空無盡故，引發般若波羅蜜多，",
    "T07n0220_554:0858a17_6-2": "應觀耳、鼻、舌、身、意觸如虛空無盡故，引發般若波羅蜜多；應觀眼觸為緣所生諸受如虛空無盡故，引發般若波羅蜜多，應觀耳、鼻、舌、身、意觸為緣所生諸受如虛空無盡故，引發般若波羅蜜多；應觀地界如虛空無盡故，引發般若波羅蜜多，應觀水、火、風、空、識界如虛空無盡故，引發般若波羅蜜多；應觀因緣如虛空無盡故，引發般若波羅蜜多，",
    "T07n0220_554:0858a17_6-3": "應觀等無間緣、所緣緣、增上緣如虛空無盡故，引發般若波羅蜜多；應觀無明如虛空無盡故，引發般若波羅蜜多，應觀行、識、名色、六處、觸、受、愛、取、有、生、老死愁歎苦憂惱如虛空無盡故，引發般若波羅蜜多。",
    "T07n0220_554:0858b16_7": "「善現！",
    "T07n0220_554:0858b16_8": "諸菩薩摩訶薩應作如是，引發般若波羅蜜多。",
    "T07n0220_554:0858b17_9": "「善現當知！",
    "T07n0220_554:0858b17_10": "諸菩薩摩訶薩如是觀察十二緣起遠離二邊，諸菩薩摩訶薩如是觀察十二緣起無中無邊，是諸菩薩摩訶薩眾不共妙觀，謂要安坐妙菩提座，方能如是如實觀察十二緣起理趣甚深，如太虛空不可盡故，便能證得一切智智。",
    "T07n0220_554:0858b22_11": "善現當知！",
    "T07n0220_554:0858b22_12": "若菩薩摩訶薩以如虛空無盡行相，行深般若波羅蜜多，如實觀察十二緣起，不墮聲聞及獨覺地，疾證無上正等菩提。",
    "T07n0220_554:0858b25_13": "善現當知！",
    "T07n0220_554:0858b25_14": "諸菩薩摩訶薩若於無上正等菩提有退轉者，皆由不依如是作意方便善巧，不如實知諸菩薩摩訶薩行深般若波羅蜜多，云何應以無盡行相引發般若波羅蜜多？",
    "T07n0220_554:0858b29_15": "云何應以無盡行相如實觀察十二緣起？",
    "T07n0220_554:0858c01_16": "「善現當知！",
    "T07n0220_554:0858c01_17": "諸菩薩摩訶薩若於無上正等菩提有退轉者，皆由遠離引發般若波羅蜜多方便善巧。",
    "T07n0220_554:0858c03_18": "善現當知！",
    "T07n0220_554:0858c04_0": "諸菩薩摩訶薩若於無上正等菩提不退轉者，一切皆依引發般若波羅蜜多方便善巧，是菩薩摩訶薩由依如是方便善巧行深般若波羅蜜多，以如虛空無盡行相如實觀察十二緣起。",
    "T07n0220_554:0858c08_1": "由此因緣，速能圓滿甚深般若波羅蜜多，疾能證得一切智智。",
    "T07n0220_554:0858c10_0": "「善現當知！",
    "T07n0220_554:0858c10_1": "諸菩薩摩訶薩如是觀察緣起法時，不見有法無因而生，不見有法性相常住，不見有法有作、受者。",
    "T07n0220_554:0858c12_2": "善現當知！",
    "T07n0220_554:0858c12_3": "諸菩薩摩訶薩行深般若波羅蜜多，以如虛空無盡行相如實觀察十二緣起，引發般若波羅蜜多修諸菩薩摩訶薩行，疾證無上正等菩提。",
    "T07n0220_554:0858c15_4": "「善現當知！",
    "T07n0220_554:0858c16_5": "若時菩薩摩訶薩行深般若波羅蜜多，以如虛空無盡行相引發般若波羅蜜多，如實觀察十二緣起。",
    "T07n0220_554:0858c18_6-0": "是時菩薩摩訶薩不見色蘊，不見受、想、行、識蘊；不見眼處，不見耳、鼻、舌、身、意處；不見色處，不見聲、香、味、觸、法處；不見眼界，不見耳、鼻、舌、身、意界；不見色界，不見聲、香、味、觸、法界；不見眼識界，不見耳、鼻、舌、身、意識界；不見眼觸，不見耳、鼻、舌、身、意觸；不見眼觸為緣所生諸受，不見耳、鼻、舌、",
    "T07n0220_554:0858c18_6-1": "身、意觸為緣所生諸受；不見地界，不見水、火、風、空、識界；不見因緣，不見等無間緣、所緣緣、增上緣；不見無明，不見行、識、名色、六處、觸、受、愛、取、有、生、老死愁歎苦憂惱；不見布施波羅蜜多，不見淨戒、安忍、精進、靜慮、般若波羅蜜多；不見內空乃至無性自性空；不見真如乃至不思議界；不見苦、集、滅、道聖諦；",
    "T07n0220_554:0858c18_6-2": "不見四念住乃至八聖道支；不見四靜慮、四無量、四無色定；不見空、無相、無願解脫門；不見八解脫乃至十遍處；不見淨觀地乃至如來地；不見極喜地乃至法雲地；不見一切陀羅尼門、三摩地門；不見五眼、六神通；不見如來十力乃至十八佛不共法；不見三十二相、八十隨好；不見無忘失法、恒住捨性；不見一切智、道相智、一切相智；不見預流果乃至獨覺菩提；",
    "T07n0220_554:0858c18_6-3": "不見一切菩薩摩訶薩行；不見諸佛無上正等菩提；不見一切智智；不見此佛世界，不見彼佛世界；不見有法能見此佛、彼佛世界。",
    "T07n0220_554:0859a13_7": "善現！",
    "T07n0220_554:0859a13_8": "若菩薩摩訶薩能如是行，是行般若波羅蜜多。",
    "T07n0220_554:0859a14_9": "「善現當知！",
    "T07n0220_554:0859a14_10": "若時菩薩摩訶薩行深般若波羅蜜多，是時惡魔極生憂惱如中毒箭。",
    "T07n0220_554:0859a16_11": "譬如有人父母卒喪身心苦痛，惡魔亦爾。」",
    "T07n0220_554:0859a17_12": "具壽善現便白佛言：「為一惡魔，見諸菩薩行深般若波羅蜜多，極生憂惱如中毒箭？",
    "T07n0220_554:0859a19_13": "為多惡魔，為遍三千大千世界一切惡魔皆亦如是？」",
    "T07n0220_554:0859a20_14": "佛告善現：「遍滿三千大千世界一切惡魔，見諸菩薩行深般若波羅蜜多，極生憂惱如中毒箭，各於本座不能自安。",
    "T07n0220_554:0859a23_15": "所以者何？",
    "T07n0220_554:0859a23_16": "若菩薩摩訶薩住深般若波羅蜜多微妙行住，世間天、人、阿素洛等伺求其短皆不能得，亦復不能擾亂障礙。",
    "T07n0220_554:0859a25_17": "是故，善現！",
    "T07n0220_554:0859a26_18": "若菩薩摩訶薩欲證無上正等菩提，當勤安住甚深般若波羅蜜多微妙行住。",
    "T07n0220_554:0859a27_19": "「善現當知！",
    "T07n0220_554:0859a28_20": "若菩薩摩訶薩能勤安住甚深般若波羅蜜多微妙行住，則能修滿布施、淨戒、安忍、精進、靜慮、般若波羅蜜多。",
    "T07n0220_554:0859b01_21": "善現當知！",
    "T07n0220_554:0859b01_22": "若菩薩摩訶薩能正修行甚深般若波羅蜜多方便善巧，便能具足修滿一切波羅蜜多，留難事起皆能如實覺知遠離。",
    "T07n0220_554:0859b04_23": "善現當知！",
    "T07n0220_554:0859b04_24": "若菩薩摩訶薩欲正攝受方便善巧，應行般若波羅蜜多，應修般若波羅蜜多。",
    "T07n0220_554:0859b06_25": "「善現當知！",
    "T07n0220_554:0859b06_26": "若時菩薩摩訶薩修行般若波羅蜜多，引發般若波羅蜜多，是時無量無數世界諸佛世尊現說法者皆悉護念。",
    "T07n0220_554:0859b09_27": "是菩薩摩訶薩應作是念：『彼諸如來、應、正等覺亦從般若波羅蜜多生一切智。』",
    "T07n0220_554:0859b11_0": "是菩薩摩訶薩作此念已，復應思惟：『如諸如來、應、正等覺所應證法，我亦當證。』",
    "T07n0220_554:0859b12_1": "如是，善現！",
    "T07n0220_554:0859b13_0": "若菩薩摩訶薩修行般若波羅蜜多，引發般若波羅蜜多，作是思惟經彈指頃所生福聚，勝有所得諸菩薩眾經如殑伽沙數大劫修行布施所獲功德，何況能經一日、半日修行般若波羅蜜多，引發般若波羅蜜多，憶念思惟諸佛功德！",
    "T07n0220_554:0859b18_1": "「善現當知！",
    "T07n0220_554:0859b18_2": "若菩薩摩訶薩能經一日，或復乃至經彈指頃，修行般若波羅蜜多，引發般若波羅蜜多，憶念思惟諸佛功德，是菩薩摩訶薩不久當住不退轉地，是菩薩摩訶薩常為如來、應、正等覺共所護念。",
    "T07n0220_554:0859b22_3": "善現當知！",
    "T07n0220_554:0859b23_4": "若菩薩摩訶薩常為如來、應、正等覺所護念者，定證無上正等菩提，不墮聲聞、獨覺等地，是菩薩摩訶薩決定不復墮諸惡趣，決定不生諸無暇處，常生善趣不離諸佛。",
    "T07n0220_554:0859b26_5": "「善現當知！",
    "T07n0220_554:0859b27_6": "若菩薩摩訶薩修行般若波羅蜜多，引發般若波羅蜜多，憶念思惟諸佛功德經彈指頃，尚獲無邊功德勝利，況經一日若過一日，修行般若波羅蜜多，引發般若波羅蜜多，憶念思惟諸佛功德！",
    "T07n0220_554:0859c02_7": "如香象菩薩摩訶薩常能修行般若波羅蜜多，引發般若波羅蜜多，憶念思惟諸佛功德常不捨離，是菩薩摩訶薩今在不動如來、應、正等覺所修行梵行。",
    "T07n0220_554:0859c06_0": "大般若波羅蜜多經卷第五百五十四"
}