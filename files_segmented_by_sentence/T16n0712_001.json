[
    {
        "source_sentence": "佛說大乘稻芉經",
        "from": "T16n0712_001:0823b20_0",
        "context_with_next_sentence": true
    },
    {
        "source_sentence": "如是我聞：一時，薄伽梵住王舍城耆闍崛山，",
        "from": "T16n0712_001:0823b22_0",
        "context_with_next_sentence": true
    },
    {
        "source_sentence": "與大比丘眾千二百五十人，及諸菩薩摩訶薩",
        "from": "T16n0712_001:0823b23_0",
        "context_with_next_sentence": true
    },
    {
        "source_sentence": "俱。",
        "from": "T16n0712_001:0823b24_1",
        "context_with_next_sentence": true
    },
    {
        "source_sentence": "爾時具壽舍利子往彌勒菩薩摩訶薩經行之處，到已，共相慰問，俱坐盤陀石上。",
        "from": "T16n0712_001:0823b25_18",
        "context_with_next_sentence": true
    },
    {
        "source_sentence": "是時具壽舍利子向彌勒菩薩摩訶薩作如是言：",
        "from": "T16n0712_001:0823b26_17",
        "context_with_next_sentence": true
    },
    {
        "source_sentence": "「彌勒！",
        "from": "T16n0712_001:0823b27_3",
        "context_with_next_sentence": true
    },
    {
        "source_sentence": "今日世尊觀見稻芉，告諸比丘作如是說：",
        "from": "T16n0712_001:0823b28_1",
        "context_with_next_sentence": true
    },
    {
        "source_sentence": "『諸比丘！",
        "from": "T16n0712_001:0823b28_6",
        "context_with_next_sentence": true
    },
    {
        "source_sentence": "若見因緣，彼即見法；",
        "from": "T16n0712_001:0823b28_16",
        "context_with_next_sentence": true
    },
    {
        "source_sentence": "若見於法，即能見佛。",
        "from": "T16n0712_001:0823b29_3",
        "context_with_next_sentence": true
    },
    {
        "source_sentence": "』作是語已，默然無言。",
        "from": "T16n0712_001:0823b29_14",
        "context_with_next_sentence": true
    },
    {
        "source_sentence": "彌勒！",
        "from": "T16n0712_001:0823b29_17",
        "context_with_next_sentence": true
    },
    {
        "source_sentence": "善逝何故作如是說？",
        "from": "T16n0712_001:0823c01_4",
        "context_with_next_sentence": true
    },
    {
        "source_sentence": "其事云何？",
        "from": "T16n0712_001:0823c01_9",
        "context_with_next_sentence": true
    },
    {
        "source_sentence": "何者因緣？",
        "from": "T16n0712_001:0823c01_14",
        "context_with_next_sentence": true
    },
    {
        "source_sentence": "何者是法？",
        "from": "T16n0712_001:0823c01_19",
        "context_with_next_sentence": true
    },
    {
        "source_sentence": "何者是佛？",
        "from": "T16n0712_001:0823c02_3",
        "context_with_next_sentence": true
    },
    {
        "source_sentence": "云何見因緣即能見法？",
        "from": "T16n0712_001:0823c02_13",
        "context_with_next_sentence": true
    },
    {
        "source_sentence": "云何見法即能見佛？",
        "from": "T16n0712_001:0823c03_3",
        "context_with_next_sentence": true
    },
    {
        "source_sentence": "」作是語已，彌勒菩薩摩訶薩答具壽舍利子言：",
        "from": "T16n0712_001:0823c04_4",
        "context_with_next_sentence": true
    },
    {
        "source_sentence": "「今佛、法王、正遍知告諸比丘：",
        "from": "T16n0712_001:0823c04_19",
        "context_with_next_sentence": true
    },
    {
        "source_sentence": "『若見因緣，即能見法；",
        "from": "T16n0712_001:0823c05_7",
        "context_with_next_sentence": true
    },
    {
        "source_sentence": "若見於法，即能見佛。",
        "from": "T16n0712_001:0823c05_17",
        "context_with_next_sentence": true
    },
    {
        "source_sentence": "』者，此中何者是因緣？",
        "from": "T16n0712_001:0823c06_5",
        "context_with_next_sentence": true
    },
    {
        "source_sentence": "言因緣者，此有故彼有，此生故彼生。",
        "from": "T16n0712_001:0823c07_2",
        "context_with_next_sentence": true
    },
    {
        "source_sentence": "所謂無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死、愁歎、苦、憂、惱而得生起；",
        "from": "T16n0712_001:0823c10_3",
        "context_with_next_sentence": true
    },
    {
        "source_sentence": "如是唯生純極大苦之聚。",
        "from": "T16n0712_001:0823c10_14",
        "context_with_next_sentence": true
    },
    {
        "source_sentence": "此中無明滅故行滅，行滅故識滅，識滅故名色滅，名色滅故六入滅，六入滅故觸滅，觸滅故受滅，受滅故愛滅，愛滅故取滅，取滅故有滅，有滅故生滅，生滅故老死、愁歎、苦、憂、惱得滅；",
        "from": "T16n0712_001:0823c14_19",
        "context_with_next_sentence": true
    },
    {
        "source_sentence": "如是唯滅純極大苦之聚。",
        "from": "T16n0712_001:0823c15_7",
        "context_with_next_sentence": true
    },
    {
        "source_sentence": "此是世尊所說因緣之法。",
        "from": "T16n0712_001:0823c15_18",
        "context_with_next_sentence": true
    },
    {
        "source_sentence": "「何者是法？",
        "from": "T16n0712_001:0823c16_5",
        "context_with_next_sentence": true
    },
    {
        "source_sentence": "所謂八聖道支：",
        "from": "T16n0712_001:0823c16_12",
        "context_with_next_sentence": true
    },
    {
        "source_sentence": "正見、正思惟、正語、正業、正命、正精進、正念、正定。",
        "from": "T16n0712_001:0823c17_17",
        "context_with_next_sentence": true
    },
    {
        "source_sentence": "此是八聖道，果及涅槃。",
        "from": "T16n0712_001:0823c18_6",
        "context_with_next_sentence": true
    },
    {
        "source_sentence": "世尊所說，名之為法。",
        "from": "T16n0712_001:0823c18_16",
        "context_with_next_sentence": true
    },
    {
        "source_sentence": "「何者是佛？",
        "from": "T16n0712_001:0823c19_1",
        "context_with_next_sentence": true
    },
    {
        "source_sentence": "所謂知一切法者，名之為佛，以彼慧眼及法身能見作菩提、學無學法故。",
        "from": "T16n0712_001:0823c20_13",
        "context_with_next_sentence": true
    },
    {
        "source_sentence": "「云何見因緣？",
        "from": "T16n0712_001:0823c21_1",
        "context_with_next_sentence": true
    },
    {
        "source_sentence": "如佛所說，若能見因緣之法，常、無壽、離壽、如實性、無錯謬性、無生、無起、無作、無為、無障礙、無境界、寂靜、無畏、無侵奪、不寂靜相者是也。",
        "from": "T16n0712_001:0823c24_4",
        "context_with_next_sentence": true
    },
    {
        "source_sentence": "若能如是，於法亦見常、無壽、離壽、如實性、無錯謬性、無生、無起、無作、無為、無障礙、無境界、寂靜、無畏、無侵奪、不寂靜相者，得正智故，能悟勝法，以無上法身而見於佛。",
        "from": "T16n0712_001:0823c28_3",
        "context_with_next_sentence": true
    },
    {
        "source_sentence": "」問曰：",
        "from": "T16n0712_001:0823c28_7",
        "context_with_next_sentence": true
    },
    {
        "source_sentence": "「何故名因緣？",
        "from": "T16n0712_001:0823c28_14",
        "context_with_next_sentence": true
    },
    {
        "source_sentence": "」答曰：",
        "from": "T16n0712_001:0823c28_18",
        "context_with_next_sentence": true
    },
    {
        "source_sentence": "「有因有緣名為因緣，非無因無緣故，是故名為因緣之法。",
        "from": "T16n0712_001:0824a01_1",
        "context_with_next_sentence": true
    },
    {
        "source_sentence": "世尊略說因緣之相，彼緣生果。",
        "from": "T16n0712_001:0824a01_15",
        "context_with_next_sentence": true
    },
    {
        "source_sentence": "如來出現若不出現，法性常住，乃至法性、法住性、法定性、與因緣相應性、真如性、無錯謬性、無變異性、真實性、實際性、不虛妄性、不顛倒性等，作如是說。",
        "from": "T16n0712_001:0824a05_6",
        "context_with_next_sentence": true
    },
    {
        "source_sentence": "此因緣法以其二種而得生起。",
        "from": "T16n0712_001:0824a06_1",
        "context_with_next_sentence": true
    },
    {
        "source_sentence": "云何為二？",
        "from": "T16n0712_001:0824a06_6",
        "context_with_next_sentence": true
    },
    {
        "source_sentence": "所謂因相應、緣相應。",
        "from": "T16n0712_001:0824a06_16",
        "context_with_next_sentence": true
    },
    {
        "source_sentence": "彼復有二，謂外及內。",
        "from": "T16n0712_001:0824a07_6",
        "context_with_next_sentence": true
    },
    {
        "source_sentence": "「此中何者是外因緣法因相應？",
        "from": "T16n0712_001:0824a07_20",
        "context_with_next_sentence": true
    },
    {
        "source_sentence": "所謂從種生芽，從芽生葉，從葉生莖，從莖生節，從節生穗，從穗生花，從花生實。",
        "from": "T16n0712_001:0824a09_16",
        "context_with_next_sentence": true
    },
    {
        "source_sentence": "若無有種，芽即不生；",
        "from": "T16n0712_001:0824a10_6",
        "context_with_next_sentence": true
    },
    {
        "source_sentence": "乃至若無有花，實亦不生。",
        "from": "T16n0712_001:0824a10_18",
        "context_with_next_sentence": true
    },
    {
        "source_sentence": "有種，芽生；",
        "from": "T16n0712_001:0824a11_2",
        "context_with_next_sentence": true
    },
    {
        "source_sentence": "如是有花，實亦得生。",
        "from": "T16n0712_001:0824a11_12",
        "context_with_next_sentence": true
    },
    {
        "source_sentence": "彼種亦不作是念：",
        "from": "T16n0712_001:0824a11_20",
        "context_with_next_sentence": true
    },
    {
        "source_sentence": "『我能生芽。",
        "from": "T16n0712_001:0824a12_5",
        "context_with_next_sentence": true
    },
    {
        "source_sentence": "』芽亦不作是念：",
        "from": "T16n0712_001:0824a12_13",
        "context_with_next_sentence": true
    },
    {
        "source_sentence": "『我從種生。",
        "from": "T16n0712_001:0824a12_19",
        "context_with_next_sentence": true
    },
    {
        "source_sentence": "』乃至花亦不作是念：",
        "from": "T16n0712_001:0824a13_5",
        "context_with_next_sentence": true
    },
    {
        "source_sentence": "『我能生實。",
        "from": "T16n0712_001:0824a13_11",
        "context_with_next_sentence": true
    },
    {
        "source_sentence": "』實亦不作是念：",
        "from": "T16n0712_001:0824a13_19",
        "context_with_next_sentence": true
    },
    {
        "source_sentence": "『我從花生。",
        "from": "T16n0712_001:0824a14_2",
        "context_with_next_sentence": true
    },
    {
        "source_sentence": "』雖然，有種故，而芽得生；",
        "from": "T16n0712_001:0824a14_15",
        "context_with_next_sentence": true
    },
    {
        "source_sentence": "如是有花故，實即而能成就。",
        "from": "T16n0712_001:0824a15_5",
        "context_with_next_sentence": true
    },
    {
        "source_sentence": "應如是觀外因緣法因相應義。",
        "from": "T16n0712_001:0824a15_18",
        "context_with_next_sentence": true
    },
    {
        "source_sentence": "「應云何觀外因緣法緣相應義？",
        "from": "T16n0712_001:0824a16_13",
        "context_with_next_sentence": true
    },
    {
        "source_sentence": "謂六界和合故。",
        "from": "T16n0712_001:0824a17_1",
        "context_with_next_sentence": true
    },
    {
        "source_sentence": "以何六界和合？",
        "from": "T16n0712_001:0824a17_8",
        "context_with_next_sentence": true
    },
    {
        "source_sentence": "所謂地、水、火、風、空、時界等和合，外因緣法而得生起。",
        "from": "T16n0712_001:0824a18_11",
        "context_with_next_sentence": true
    },
    {
        "source_sentence": "應如是觀外因緣法緣相應義。",
        "from": "T16n0712_001:0824a19_5",
        "context_with_next_sentence": true
    },
    {
        "source_sentence": "地界者，能持於種。",
        "from": "T16n0712_001:0824a19_14",
        "context_with_next_sentence": true
    },
    {
        "source_sentence": "水界者，潤漬於種。",
        "from": "T16n0712_001:0824a20_2",
        "context_with_next_sentence": true
    },
    {
        "source_sentence": "火界者，能暖於種。",
        "from": "T16n0712_001:0824a20_11",
        "context_with_next_sentence": true
    },
    {
        "source_sentence": "風界者，動搖於種。",
        "from": "T16n0712_001:0824a20_20",
        "context_with_next_sentence": true
    },
    {
        "source_sentence": "空界者，不障於種。",
        "from": "T16n0712_001:0824a21_8",
        "context_with_next_sentence": true
    },
    {
        "source_sentence": "時則能變種子。",
        "from": "T16n0712_001:0824a21_15",
        "context_with_next_sentence": true
    },
    {
        "source_sentence": "若無此眾緣，種則不能而生於芽。",
        "from": "T16n0712_001:0824a22_10",
        "context_with_next_sentence": true
    },
    {
        "source_sentence": "若外地界無不具足，如是乃至水、火、風、空、時等無不具足，一切和合，種子滅時而芽得生，此中地界不作是念：",
        "from": "T16n0712_001:0824a24_19",
        "context_with_next_sentence": true
    },
    {
        "source_sentence": "『我能任持種子。",
        "from": "T16n0712_001:0824a25_7",
        "context_with_next_sentence": true
    },
    {
        "source_sentence": "』如是水界亦不作是念：",
        "from": "T16n0712_001:0824a25_18",
        "context_with_next_sentence": true
    },
    {
        "source_sentence": "『我能潤漬於種。",
        "from": "T16n0712_001:0824a26_4",
        "context_with_next_sentence": true
    },
    {
        "source_sentence": "』火界亦不作是念：",
        "from": "T16n0712_001:0824a26_13",
        "context_with_next_sentence": true
    },
    {
        "source_sentence": "『我能暖於種子。",
        "from": "T16n0712_001:0824a26_21",
        "context_with_next_sentence": true
    },
    {
        "source_sentence": "』風界亦不作是念：",
        "from": "T16n0712_001:0824a27_7",
        "context_with_next_sentence": true
    },
    {
        "source_sentence": "『我能動搖於種。",
        "from": "T16n0712_001:0824a27_15",
        "context_with_next_sentence": true
    },
    {
        "source_sentence": "』空界亦不作是念：",
        "from": "T16n0712_001:0824a28_3",
        "context_with_next_sentence": true
    },
    {
        "source_sentence": "『我能不障於種。",
        "from": "T16n0712_001:0824a28_11",
        "context_with_next_sentence": true
    },
    {
        "source_sentence": "』時亦不作是念：",
        "from": "T16n0712_001:0824a28_19",
        "context_with_next_sentence": true
    },
    {
        "source_sentence": "『我能變於種子。",
        "from": "T16n0712_001:0824a29_4",
        "context_with_next_sentence": true
    },
    {
        "source_sentence": "』種子亦不作是念：",
        "from": "T16n0712_001:0824a29_13",
        "context_with_next_sentence": true
    },
    {
        "source_sentence": "『我能生芽。",
        "from": "T16n0712_001:0824a29_19",
        "context_with_next_sentence": true
    },
    {
        "source_sentence": "』芽亦不作是念：",
        "from": "T16n0712_001:0824b01_4",
        "context_with_next_sentence": true
    },
    {
        "source_sentence": "『我今從此眾緣而生。",
        "from": "T16n0712_001:0824b01_14",
        "context_with_next_sentence": true
    },
    {
        "source_sentence": "』雖然有此眾緣，而種滅時芽即得生，如是有花之時，實即得生。",
        "from": "T16n0712_001:0824b03_2",
        "context_with_next_sentence": true
    },
    {
        "source_sentence": "彼芽亦非自作，亦非他作，非自他俱作，非自在作，亦非時變，非自性生，亦非無因而生。",
        "from": "T16n0712_001:0824b05_2",
        "context_with_next_sentence": true
    },
    {
        "source_sentence": "雖然，地、水、火、風、空、時界等和合，種滅之時而芽得生。",
        "from": "T16n0712_001:0824b06_6",
        "context_with_next_sentence": true
    },
    {
        "source_sentence": "是故應如是觀外因緣法緣相應義。",
        "from": "T16n0712_001:0824b07_3",
        "context_with_next_sentence": true
    },
    {
        "source_sentence": "「應以五種觀彼外因緣法。",
        "from": "T16n0712_001:0824b07_15",
        "context_with_next_sentence": true
    },
    {
        "source_sentence": "何等為五？",
        "from": "T16n0712_001:0824b07_20",
        "context_with_next_sentence": true
    },
    {
        "source_sentence": "不常，不斷，不移，從於小因而生大果，與彼相似。",
        "from": "T16n0712_001:0824b09_2",
        "context_with_next_sentence": true
    },
    {
        "source_sentence": "云何不常？",
        "from": "T16n0712_001:0824b09_7",
        "context_with_next_sentence": true
    },
    {
        "source_sentence": "為芽與種各別異故。",
        "from": "T16n0712_001:0824b09_16",
        "context_with_next_sentence": true
    },
    {
        "source_sentence": "彼芽非種，非種壞時而芽得生；",
        "from": "T16n0712_001:0824b10_11",
        "context_with_next_sentence": true
    },
    {
        "source_sentence": "亦非不滅而得生起。",
        "from": "T16n0712_001:0824b11_1",
        "context_with_next_sentence": true
    },
    {
        "source_sentence": "種壞之時而芽得生，是故不常。",
        "from": "T16n0712_001:0824b11_15",
        "context_with_next_sentence": true
    },
    {
        "source_sentence": "云何不斷？",
        "from": "T16n0712_001:0824b12_1",
        "context_with_next_sentence": true
    },
    {
        "source_sentence": "非過去種壞而生於芽；",
        "from": "T16n0712_001:0824b12_11",
        "context_with_next_sentence": true
    },
    {
        "source_sentence": "亦非不滅而得生起；",
        "from": "T16n0712_001:0824b13_1",
        "context_with_next_sentence": true
    },
    {
        "source_sentence": "種子亦壞，當爾之時如秤高下而芽得生，是故不斷。",
        "from": "T16n0712_001:0824b14_6",
        "context_with_next_sentence": true
    },
    {
        "source_sentence": "云何不移？",
        "from": "T16n0712_001:0824b14_11",
        "context_with_next_sentence": true
    },
    {
        "source_sentence": "芽與種別。",
        "from": "T16n0712_001:0824b14_16",
        "context_with_next_sentence": true
    },
    {
        "source_sentence": "芽非種故，是故不移。",
        "from": "T16n0712_001:0824b15_6",
        "context_with_next_sentence": true
    },
    {
        "source_sentence": "云何小因而生大果？",
        "from": "T16n0712_001:0824b15_15",
        "context_with_next_sentence": true
    },
    {
        "source_sentence": "從小種子而生大果，是故從於小因而生大果。",
        "from": "T16n0712_001:0824b16_15",
        "context_with_next_sentence": true
    },
    {
        "source_sentence": "云何與彼相似？",
        "from": "T16n0712_001:0824b17_3",
        "context_with_next_sentence": true
    },
    {
        "source_sentence": "如所植種生彼果故，是故與彼相似。",
        "from": "T16n0712_001:0824b18_1",
        "context_with_next_sentence": true
    },
    {
        "source_sentence": "是以五種觀外因緣之法。",
        "from": "T16n0712_001:0824b18_12",
        "context_with_next_sentence": true
    },
    {
        "source_sentence": "「如是，內因緣法亦以二種而得生起。",
        "from": "T16n0712_001:0824b19_8",
        "context_with_next_sentence": true
    },
    {
        "source_sentence": "云何為二？",
        "from": "T16n0712_001:0824b19_13",
        "context_with_next_sentence": true
    },
    {
        "source_sentence": "所謂因相應、緣相應。",
        "from": "T16n0712_001:0824b20_3",
        "context_with_next_sentence": true
    },
    {
        "source_sentence": "何者是內因緣法因相應義？",
        "from": "T16n0712_001:0824b20_15",
        "context_with_next_sentence": true
    },
    {
        "source_sentence": "所謂始從無明緣行，乃至生緣老死。",
        "from": "T16n0712_001:0824b21_12",
        "context_with_next_sentence": true
    },
    {
        "source_sentence": "若無明不生，行亦不有；",
        "from": "T16n0712_001:0824b22_3",
        "context_with_next_sentence": true
    },
    {
        "source_sentence": "乃至若無有生，老死非有。",
        "from": "T16n0712_001:0824b22_15",
        "context_with_next_sentence": true
    },
    {
        "source_sentence": "如是有無明故，行乃得生；",
        "from": "T16n0712_001:0824b23_7",
        "context_with_next_sentence": true
    },
    {
        "source_sentence": "乃至有生故，老死得有。",
        "from": "T16n0712_001:0824b23_18",
        "context_with_next_sentence": true
    },
    {
        "source_sentence": "無明亦不作是念：",
        "from": "T16n0712_001:0824b24_5",
        "context_with_next_sentence": true
    },
    {
        "source_sentence": "『我能生行。",
        "from": "T16n0712_001:0824b24_11",
        "context_with_next_sentence": true
    },
    {
        "source_sentence": "』行亦不作是念：",
        "from": "T16n0712_001:0824b24_19",
        "context_with_next_sentence": true
    },
    {
        "source_sentence": "『我從無明而生。",
        "from": "T16n0712_001:0824b25_4",
        "context_with_next_sentence": true
    },
    {
        "source_sentence": "』乃至生亦不作是念：",
        "from": "T16n0712_001:0824b25_14",
        "context_with_next_sentence": true
    },
    {
        "source_sentence": "『我能生於老死。",
        "from": "T16n0712_001:0824b26_1",
        "context_with_next_sentence": true
    },
    {
        "source_sentence": "』老死亦不作是念：",
        "from": "T16n0712_001:0824b26_10",
        "context_with_next_sentence": true
    },
    {
        "source_sentence": "『我從生有。",
        "from": "T16n0712_001:0824b26_16",
        "context_with_next_sentence": true
    },
    {
        "source_sentence": "』雖然，有無明故行乃得生，如是有生故，老死得有。",
        "from": "T16n0712_001:0824b27_17",
        "context_with_next_sentence": true
    },
    {
        "source_sentence": "是故應如是觀內因緣法因相應義。",
        "from": "T16n0712_001:0824b28_12",
        "context_with_next_sentence": true
    },
    {
        "source_sentence": "「應云何觀內因緣法緣相應事？",
        "from": "T16n0712_001:0824b29_7",
        "context_with_next_sentence": true
    },
    {
        "source_sentence": "為六界和合故。",
        "from": "T16n0712_001:0824b29_14",
        "context_with_next_sentence": true
    },
    {
        "source_sentence": "以何六界和合？",
        "from": "T16n0712_001:0824c01_2",
        "context_with_next_sentence": true
    },
    {
        "source_sentence": "所謂地、水、火、風、空、識界等和合故。",
        "from": "T16n0712_001:0824c01_21",
        "context_with_next_sentence": true
    },
    {
        "source_sentence": "應如是觀內因緣法緣相應事。",
        "from": "T16n0712_001:0824c02_10",
        "context_with_next_sentence": true
    },
    {
        "source_sentence": "何者是內因緣法地界之相？",
        "from": "T16n0712_001:0824c03_4",
        "context_with_next_sentence": true
    },
    {
        "source_sentence": "為此身中作堅硬者，名為地界。",
        "from": "T16n0712_001:0824c03_18",
        "context_with_next_sentence": true
    },
    {
        "source_sentence": "為令此身而聚集者，名為水界。",
        "from": "T16n0712_001:0824c04_12",
        "context_with_next_sentence": true
    },
    {
        "source_sentence": "能消身所食飲嚼噉者，名為火界。",
        "from": "T16n0712_001:0824c05_8",
        "context_with_next_sentence": true
    },
    {
        "source_sentence": "為此身中作內外出入息者，名為風界。",
        "from": "T16n0712_001:0824c06_6",
        "context_with_next_sentence": true
    },
    {
        "source_sentence": "為此身中作虛通者，名為空界。",
        "from": "T16n0712_001:0824c07_1",
        "context_with_next_sentence": true
    },
    {
        "source_sentence": "五識身相應及有漏意識，猶如束蘆，能成就此身名色芽者，名為識界。",
        "from": "T16n0712_001:0824c08_13",
        "context_with_next_sentence": true
    },
    {
        "source_sentence": "若無此眾緣，身則不生。",
        "from": "T16n0712_001:0824c09_4",
        "context_with_next_sentence": true
    },
    {
        "source_sentence": "若內地界無不具足，如是乃至水、火、風、空、識界等無不具足，一切和合，身即得生。",
        "from": "T16n0712_001:0824c11_1",
        "context_with_next_sentence": true
    },
    {
        "source_sentence": "彼地界亦不作是念：",
        "from": "T16n0712_001:0824c11_10",
        "context_with_next_sentence": true
    },
    {
        "source_sentence": "『我能而作身中堅硬之事。",
        "from": "T16n0712_001:0824c12_2",
        "context_with_next_sentence": true
    },
    {
        "source_sentence": "』水界亦不作是念：",
        "from": "T16n0712_001:0824c12_11",
        "context_with_next_sentence": true
    },
    {
        "source_sentence": "『我能為身而作聚集。",
        "from": "T16n0712_001:0824c13_1",
        "context_with_next_sentence": true
    },
    {
        "source_sentence": "』火界亦不作念：",
        "from": "T16n0712_001:0824c13_9",
        "context_with_next_sentence": true
    },
    {
        "source_sentence": "『我能而消身所食飲嚼噉之事。",
        "from": "T16n0712_001:0824c14_2",
        "context_with_next_sentence": true
    },
    {
        "source_sentence": "』風界亦不作念：",
        "from": "T16n0712_001:0824c14_10",
        "context_with_next_sentence": true
    },
    {
        "source_sentence": "『我能作內外出入息。",
        "from": "T16n0712_001:0824c14_20",
        "context_with_next_sentence": true
    },
    {
        "source_sentence": "』空界亦不作念：",
        "from": "T16n0712_001:0824c15_5",
        "context_with_next_sentence": true
    },
    {
        "source_sentence": "『我能而作身中虛通之事。",
        "from": "T16n0712_001:0824c15_17",
        "context_with_next_sentence": true
    },
    {
        "source_sentence": "』識界亦不作念：",
        "from": "T16n0712_001:0824c16_4",
        "context_with_next_sentence": true
    },
    {
        "source_sentence": "『我能成就此身名色之芽。",
        "from": "T16n0712_001:0824c16_16",
        "context_with_next_sentence": true
    },
    {
        "source_sentence": "』身亦不作是念：",
        "from": "T16n0712_001:0824c17_3",
        "context_with_next_sentence": true
    },
    {
        "source_sentence": "『我從此眾緣而生。",
        "from": "T16n0712_001:0824c17_12",
        "context_with_next_sentence": true
    },
    {
        "source_sentence": "』雖然，有此眾緣之時，身即得生。",
        "from": "T16n0712_001:0824c18_6",
        "context_with_next_sentence": true
    },
    {
        "source_sentence": "彼地界亦非是我，非是眾生，非命者，非生者，非儒童，非作者，非男，非女，非黃門，非自在，非我所，亦非餘等。",
        "from": "T16n0712_001:0824c20_16",
        "context_with_next_sentence": true
    },
    {
        "source_sentence": "如是乃至水界、火界、風界、空界、識界亦非是我，非是眾生，非命者，非生者，非儒童，非作者，非男，非女，非黃門，非自在，非我所，亦非餘等。",
        "from": "T16n0712_001:0824c23_18",
        "context_with_next_sentence": true
    },
    {
        "source_sentence": "何者是無明？",
        "from": "T16n0712_001:0824c24_4",
        "context_with_next_sentence": true
    },
    {
        "source_sentence": "於此六界，起於一想、一合想、常想、堅牢想、不壞想、安樂想，眾生、命、生者、養育、士夫、人、儒童、作者、我、我所想等，及餘種種無知，此是無明。",
        "from": "T16n0712_001:0824c27_8",
        "context_with_next_sentence": true
    },
    {
        "source_sentence": "有無明故，於諸境界起貪、瞋、癡。",
        "from": "T16n0712_001:0824c28_5",
        "context_with_next_sentence": true
    },
    {
        "source_sentence": "於諸境界起貪、瞋、癡者，此是無明緣行；",
        "from": "T16n0712_001:0824c29_1",
        "context_with_next_sentence": true
    },
    {
        "source_sentence": "而於諸事能了別者，名之為識；",
        "from": "T16n0712_001:0824c29_15",
        "context_with_next_sentence": true
    },
    {
        "source_sentence": "與識俱生四取蘊者，此是名色；",
        "from": "T16n0712_001:0824c30_10",
        "context_with_next_sentence": true
    },
    {
        "source_sentence": "依名色諸根，名為六入；",
        "from": "T16n0712_001:0825a01_2",
        "context_with_next_sentence": true
    },
    {
        "source_sentence": "三法和合，名之為觸；",
        "from": "T16n0712_001:0825a01_12",
        "context_with_next_sentence": true
    },
    {
        "source_sentence": "覺受觸者，名之為受；",
        "from": "T16n0712_001:0825a02_1",
        "context_with_next_sentence": true
    },
    {
        "source_sentence": "於受貪著，名之為愛；",
        "from": "T16n0712_001:0825a02_11",
        "context_with_next_sentence": true
    },
    {
        "source_sentence": "增長愛者，名之為取；",
        "from": "T16n0712_001:0825a02_21",
        "context_with_next_sentence": true
    },
    {
        "source_sentence": "從取而生能生業者，名之為有；",
        "from": "T16n0712_001:0825a03_13",
        "context_with_next_sentence": true
    },
    {
        "source_sentence": "而從彼因所生之蘊，名之為生；",
        "from": "T16n0712_001:0825a04_8",
        "context_with_next_sentence": true
    },
    {
        "source_sentence": "生已，蘊成熟者，名之為老；",
        "from": "T16n0712_001:0825a04_21",
        "context_with_next_sentence": true
    },
    {
        "source_sentence": "老已，蘊滅壞者，名之為死；",
        "from": "T16n0712_001:0825a05_12",
        "context_with_next_sentence": true
    },
    {
        "source_sentence": "臨終之時，內具貪著及熱惱者，名之為愁；",
        "from": "T16n0712_001:0825a06_10",
        "context_with_next_sentence": true
    },
    {
        "source_sentence": "從愁而生諸言辭者，名之為歎；",
        "from": "T16n0712_001:0825a07_4",
        "context_with_next_sentence": true
    },
    {
        "source_sentence": "五識身受苦者，名之為苦；",
        "from": "T16n0712_001:0825a07_16",
        "context_with_next_sentence": true
    },
    {
        "source_sentence": "作意意識受諸苦者，名之為憂；",
        "from": "T16n0712_001:0825a08_10",
        "context_with_next_sentence": true
    },
    {
        "source_sentence": "具如是等及隨煩惱者，名之為惱。",
        "from": "T16n0712_001:0825a09_6",
        "context_with_next_sentence": true
    },
    {
        "source_sentence": "大黑闇故，故名無明；",
        "from": "T16n0712_001:0825a09_16",
        "context_with_next_sentence": true
    },
    {
        "source_sentence": "造作故，名諸行；",
        "from": "T16n0712_001:0825a10_2",
        "context_with_next_sentence": true
    },
    {
        "source_sentence": "了別故，名識；",
        "from": "T16n0712_001:0825a10_9",
        "context_with_next_sentence": true
    },
    {
        "source_sentence": "相依故，名名色；",
        "from": "T16n0712_001:0825a10_17",
        "context_with_next_sentence": true
    },
    {
        "source_sentence": "為生門故，名六入；",
        "from": "T16n0712_001:0825a11_3",
        "context_with_next_sentence": true
    },
    {
        "source_sentence": "觸故，名觸；",
        "from": "T16n0712_001:0825a11_9",
        "context_with_next_sentence": true
    },
    {
        "source_sentence": "受故，名受；",
        "from": "T16n0712_001:0825a11_15",
        "context_with_next_sentence": true
    },
    {
        "source_sentence": "渴故，名愛；",
        "from": "T16n0712_001:0825a11_21",
        "context_with_next_sentence": true
    },
    {
        "source_sentence": "取故，名取；",
        "from": "T16n0712_001:0825a12_4",
        "context_with_next_sentence": true
    },
    {
        "source_sentence": "生後有故，名有；",
        "from": "T16n0712_001:0825a12_12",
        "context_with_next_sentence": true
    },
    {
        "source_sentence": "生蘊故，名生；",
        "from": "T16n0712_001:0825a12_19",
        "context_with_next_sentence": true
    },
    {
        "source_sentence": "蘊熟故，名老；",
        "from": "T16n0712_001:0825a13_4",
        "context_with_next_sentence": true
    },
    {
        "source_sentence": "蘊壞故，名死；",
        "from": "T16n0712_001:0825a13_11",
        "context_with_next_sentence": true
    },
    {
        "source_sentence": "愁故，名愁；",
        "from": "T16n0712_001:0825a13_17",
        "context_with_next_sentence": true
    },
    {
        "source_sentence": "歎故，名歎；",
        "from": "T16n0712_001:0825a13_23",
        "context_with_next_sentence": true
    },
    {
        "source_sentence": "惱身故，名苦；",
        "from": "T16n0712_001:0825a14_6",
        "context_with_next_sentence": true
    },
    {
        "source_sentence": "惱心故，名憂；",
        "from": "T16n0712_001:0825a14_13",
        "context_with_next_sentence": true
    },
    {
        "source_sentence": "煩惱故，名惱。",
        "from": "T16n0712_001:0825a14_20",
        "context_with_next_sentence": true
    },
    {
        "source_sentence": "復次不了真性，顛倒無知，名為無明。",
        "from": "T16n0712_001:0825a15_15",
        "context_with_next_sentence": true
    },
    {
        "source_sentence": "如是有無明故，能成三行，所謂福行、罪行、不動行。",
        "from": "T16n0712_001:0825a16_19",
        "context_with_next_sentence": true
    },
    {
        "source_sentence": "從於福行而生福行識者，此是無明緣行；",
        "from": "T16n0712_001:0825a17_15",
        "context_with_next_sentence": true
    },
    {
        "source_sentence": "從於罪行而生罪行識者，此則名為行緣識；",
        "from": "T16n0712_001:0825a18_15",
        "context_with_next_sentence": true
    },
    {
        "source_sentence": "從於不動行而生不動行識者，此則名為識緣名色；",
        "from": "T16n0712_001:0825a19_18",
        "context_with_next_sentence": true
    },
    {
        "source_sentence": "名色增長故，從六入門中能成事者，此是名色緣六入；",
        "from": "T16n0712_001:0825a21_4",
        "context_with_next_sentence": true
    },
    {
        "source_sentence": "從於六入而生六聚觸者，此是六入緣觸；",
        "from": "T16n0712_001:0825a22_3",
        "context_with_next_sentence": true
    },
    {
        "source_sentence": "從於所觸而生彼受者，此則名為觸緣受；",
        "from": "T16n0712_001:0825a23_2",
        "context_with_next_sentence": true
    },
    {
        "source_sentence": "了別受已而生染愛耽著者，此則名為受緣愛；",
        "from": "T16n0712_001:0825a24_3",
        "context_with_next_sentence": true
    },
    {
        "source_sentence": "知已而生染愛耽著故，不欲遠離好色及於安樂而生願樂者，此是愛緣取；",
        "from": "T16n0712_001:0825a25_16",
        "context_with_next_sentence": true
    },
    {
        "source_sentence": "生願樂已，從身、口、意造後有業者，此是取緣有；",
        "from": "T16n0712_001:0825a26_20",
        "context_with_next_sentence": true
    },
    {
        "source_sentence": "從於彼業所生蘊者，此是有緣生；",
        "from": "T16n0712_001:0825a27_13",
        "context_with_next_sentence": true
    },
    {
        "source_sentence": "生已，諸蘊成熟及滅壞者，此則名為生緣老死。",
        "from": "T16n0712_001:0825a28_14",
        "context_with_next_sentence": true
    },
    {
        "source_sentence": "是故彼因緣十二支法，互相為因、互相為緣，非常，非無常，非有為，非無為，非無因，非無緣，非有受，非盡法，非壞法，非滅法。",
        "from": "T16n0712_001:0825b02_11",
        "context_with_next_sentence": true
    },
    {
        "source_sentence": "從無始已來，如暴流水而無斷絕。",
        "from": "T16n0712_001:0825b03_5",
        "context_with_next_sentence": true
    },
    {
        "source_sentence": "雖然，此因緣十二支法互相為因、互相為緣，非常，非無常，非有為，非無為，非無因，非無緣，非有受，非盡法，非壞法，非滅法，從無始已來，如暴流水而無斷絕。",
        "from": "T16n0712_001:0825b06_17",
        "context_with_next_sentence": true
    },
    {
        "source_sentence": "「有其四支，能攝十二因緣之法。",
        "from": "T16n0712_001:0825b07_11",
        "context_with_next_sentence": true
    },
    {
        "source_sentence": "云何為四？",
        "from": "T16n0712_001:0825b07_16",
        "context_with_next_sentence": true
    },
    {
        "source_sentence": "所謂無明、愛、業、識。",
        "from": "T16n0712_001:0825b08_7",
        "context_with_next_sentence": true
    },
    {
        "source_sentence": "識者，以種子性為因。",
        "from": "T16n0712_001:0825b08_17",
        "context_with_next_sentence": true
    },
    {
        "source_sentence": "業者，以田性為因。",
        "from": "T16n0712_001:0825b09_3",
        "context_with_next_sentence": true
    },
    {
        "source_sentence": "無明及愛，以煩惱性為因。",
        "from": "T16n0712_001:0825b09_15",
        "context_with_next_sentence": true
    },
    {
        "source_sentence": "此中業及煩惱能生種子之識，業則能作種子識田，愛則能潤種子之識，無明能殖種子之識。",
        "from": "T16n0712_001:0825b11_16",
        "context_with_next_sentence": true
    },
    {
        "source_sentence": "若無此眾緣，種子之識而不能成。",
        "from": "T16n0712_001:0825b12_12",
        "context_with_next_sentence": true
    },
    {
        "source_sentence": "彼業亦不作念：",
        "from": "T16n0712_001:0825b12_19",
        "context_with_next_sentence": true
    },
    {
        "source_sentence": "『我今能作種子識田。",
        "from": "T16n0712_001:0825b13_9",
        "context_with_next_sentence": true
    },
    {
        "source_sentence": "』愛亦不作念：",
        "from": "T16n0712_001:0825b13_16",
        "context_with_next_sentence": true
    },
    {
        "source_sentence": "『我今能潤於種子之識。",
        "from": "T16n0712_001:0825b14_5",
        "context_with_next_sentence": true
    },
    {
        "source_sentence": "』無明亦不作念：",
        "from": "T16n0712_001:0825b14_13",
        "context_with_next_sentence": true
    },
    {
        "source_sentence": "『我今能殖種子之識。",
        "from": "T16n0712_001:0825b15_2",
        "context_with_next_sentence": true
    },
    {
        "source_sentence": "』彼種子識亦不作念：",
        "from": "T16n0712_001:0825b15_12",
        "context_with_next_sentence": true
    },
    {
        "source_sentence": "『我今從此眾緣而生。",
        "from": "T16n0712_001:0825b16_1",
        "context_with_next_sentence": true
    },
    {
        "source_sentence": "』雖然，種子之識依彼業田及愛所潤，無明糞壤所生之處，入於母胎，能生名色之芽。",
        "from": "T16n0712_001:0825b17_18",
        "context_with_next_sentence": true
    },
    {
        "source_sentence": "彼名色芽，亦非自作，亦非他作，非自他俱作，非自在化，亦非時變，非自性生，非假作者，亦非無因而生。",
        "from": "T16n0712_001:0825b20_4",
        "context_with_next_sentence": true
    },
    {
        "source_sentence": "雖然父母和合時，及餘緣和合之時，無我之法無我、我所，猶如虛空。",
        "from": "T16n0712_001:0825b21_16",
        "context_with_next_sentence": true
    },
    {
        "source_sentence": "彼諸幻法，因及眾緣無不具足故，依彼生處，入於母胎，則能成就執受種子之識。",
        "from": "T16n0712_001:0825b23_10",
        "context_with_next_sentence": true
    },
    {
        "source_sentence": "「名色之芽，如眼識生時，若具五緣而則得生。",
        "from": "T16n0712_001:0825b24_11",
        "context_with_next_sentence": true
    },
    {
        "source_sentence": "云何為五？",
        "from": "T16n0712_001:0825b24_16",
        "context_with_next_sentence": true
    },
    {
        "source_sentence": "所謂依、眼、色、明、空。",
        "from": "T16n0712_001:0825b25_7",
        "context_with_next_sentence": true
    },
    {
        "source_sentence": "依作意故，眼識得生。",
        "from": "T16n0712_001:0825b25_17",
        "context_with_next_sentence": true
    },
    {
        "source_sentence": "此中眼則能作眼識所依；",
        "from": "T16n0712_001:0825b26_5",
        "context_with_next_sentence": true
    },
    {
        "source_sentence": "色則能作眼識之境；",
        "from": "T16n0712_001:0825b26_14",
        "context_with_next_sentence": true
    },
    {
        "source_sentence": "明則能為顯現之事；",
        "from": "T16n0712_001:0825b27_4",
        "context_with_next_sentence": true
    },
    {
        "source_sentence": "空則能為不障之事；",
        "from": "T16n0712_001:0825b27_13",
        "context_with_next_sentence": true
    },
    {
        "source_sentence": "作意能為思想之事。",
        "from": "T16n0712_001:0825b28_3",
        "context_with_next_sentence": true
    },
    {
        "source_sentence": "若無此眾緣，眼識不生。",
        "from": "T16n0712_001:0825b28_14",
        "context_with_next_sentence": true
    },
    {
        "source_sentence": "若內入眼無不具足，如是乃至色、明、空、作意無不具足，一切和合之時，眼識得生。",
        "from": "T16n0712_001:0825c01_10",
        "context_with_next_sentence": true
    },
    {
        "source_sentence": "彼眼亦不作是念：",
        "from": "T16n0712_001:0825c01_18",
        "context_with_next_sentence": true
    },
    {
        "source_sentence": "『我今能為眼識所依。",
        "from": "T16n0712_001:0825c02_7",
        "context_with_next_sentence": true
    },
    {
        "source_sentence": "』色亦不念：",
        "from": "T16n0712_001:0825c02_13",
        "context_with_next_sentence": true
    },
    {
        "source_sentence": "『我今能作眼識之境。",
        "from": "T16n0712_001:0825c03_2",
        "context_with_next_sentence": true
    },
    {
        "source_sentence": "』明亦不作念：",
        "from": "T16n0712_001:0825c03_9",
        "context_with_next_sentence": true
    },
    {
        "source_sentence": "『我今能作眼識顯現之事。",
        "from": "T16n0712_001:0825c03_21",
        "context_with_next_sentence": true
    },
    {
        "source_sentence": "』空亦不作念：",
        "from": "T16n0712_001:0825c04_5",
        "context_with_next_sentence": true
    },
    {
        "source_sentence": "『我今能為眼識不障之事。",
        "from": "T16n0712_001:0825c04_17",
        "context_with_next_sentence": true
    },
    {
        "source_sentence": "』作意亦不作念：",
        "from": "T16n0712_001:0825c05_4",
        "context_with_next_sentence": true
    },
    {
        "source_sentence": "『我今能為眼識所思。",
        "from": "T16n0712_001:0825c05_14",
        "context_with_next_sentence": true
    },
    {
        "source_sentence": "』彼眼識亦不作念：",
        "from": "T16n0712_001:0825c06_2",
        "context_with_next_sentence": true
    },
    {
        "source_sentence": "『我是從此眾緣而有。",
        "from": "T16n0712_001:0825c06_12",
        "context_with_next_sentence": true
    },
    {
        "source_sentence": "』雖然，有此眾緣，眼識得生。",
        "from": "T16n0712_001:0825c07_3",
        "context_with_next_sentence": true
    },
    {
        "source_sentence": "乃至諸餘根等，隨類知之。",
        "from": "T16n0712_001:0825c07_15",
        "context_with_next_sentence": true
    },
    {
        "source_sentence": "「如是，無有少法而從此世移至他世。",
        "from": "T16n0712_001:0825c08_10",
        "context_with_next_sentence": true
    },
    {
        "source_sentence": "雖然，因及眾緣無不具足故，業果亦現。",
        "from": "T16n0712_001:0825c09_9",
        "context_with_next_sentence": true
    },
    {
        "source_sentence": "譬如明鏡之中，現其面像。",
        "from": "T16n0712_001:0825c10_1",
        "context_with_next_sentence": true
    },
    {
        "source_sentence": "雖彼面像不移鏡中，因及眾緣無不具足故，面像亦現。",
        "from": "T16n0712_001:0825c11_6",
        "context_with_next_sentence": true
    },
    {
        "source_sentence": "如是無有少許從於此滅生其餘處，因及眾緣無不具足故，業果亦現。",
        "from": "T16n0712_001:0825c12_17",
        "context_with_next_sentence": true
    },
    {
        "source_sentence": "譬如月輪，從此四萬二千由旬而行。",
        "from": "T16n0712_001:0825c13_13",
        "context_with_next_sentence": true
    },
    {
        "source_sentence": "彼月輪形像現其有水小器中者，彼月輪亦不從彼移至於有水之器。",
        "from": "T16n0712_001:0825c15_5",
        "context_with_next_sentence": true
    },
    {
        "source_sentence": "雖然，因及眾緣無不具足故，月輪亦現。",
        "from": "T16n0712_001:0825c16_3",
        "context_with_next_sentence": true
    },
    {
        "source_sentence": "如是，無有少許從於此滅而生餘處，因及眾緣無不具足故，業果亦現。",
        "from": "T16n0712_001:0825c17_14",
        "context_with_next_sentence": true
    },
    {
        "source_sentence": "譬如其火，因及眾緣若不具足而不能燃；",
        "from": "T16n0712_001:0825c18_12",
        "context_with_next_sentence": true
    },
    {
        "source_sentence": "因及眾緣具足之時乃可得燃。",
        "from": "T16n0712_001:0825c19_7",
        "context_with_next_sentence": true
    },
    {
        "source_sentence": "如是無我之法，無我、我所，猶如虛空。",
        "from": "T16n0712_001:0825c20_4",
        "context_with_next_sentence": true
    },
    {
        "source_sentence": "依彼幻法，因及眾緣無不具足故，所生之處入於母胎，則能成就種子之識，業及煩惱所生名色之芽。",
        "from": "T16n0712_001:0825c22_9",
        "context_with_next_sentence": true
    },
    {
        "source_sentence": "是故應如是觀內因緣法緣相應事。",
        "from": "T16n0712_001:0825c23_6",
        "context_with_next_sentence": true
    },
    {
        "source_sentence": "「應以五種觀內因緣之法。",
        "from": "T16n0712_001:0825c23_18",
        "context_with_next_sentence": true
    },
    {
        "source_sentence": "云何為五？",
        "from": "T16n0712_001:0825c24_3",
        "context_with_next_sentence": true
    },
    {
        "source_sentence": "不常、不斷、不移、從於小因而生大果、與彼相似。",
        "from": "T16n0712_001:0825c25_6",
        "context_with_next_sentence": true
    },
    {
        "source_sentence": "云何不常？",
        "from": "T16n0712_001:0825c25_11",
        "context_with_next_sentence": true
    },
    {
        "source_sentence": "所謂彼後滅蘊，與彼生分各異，為後滅蘊非生分故，彼後滅蘊亦滅，生分亦得現故，是故不常。",
        "from": "T16n0712_001:0825c27_13",
        "context_with_next_sentence": true
    },
    {
        "source_sentence": "云何不斷？",
        "from": "T16n0712_001:0825c27_18",
        "context_with_next_sentence": true
    },
    {
        "source_sentence": "非依後滅蘊滅壞之時生分得有；",
        "from": "T16n0712_001:0825c28_12",
        "context_with_next_sentence": true
    },
    {
        "source_sentence": "亦非不滅，彼後滅蘊亦滅，當爾之時，生分之蘊如秤高下而得生故，是故不斷。",
        "from": "T16n0712_001:0826a01_9",
        "context_with_next_sentence": true
    },
    {
        "source_sentence": "云何不移？",
        "from": "T16n0712_001:0826a01_14",
        "context_with_next_sentence": true
    },
    {
        "source_sentence": "為諸有情從非眾同分處，能生眾同分處故，是故不移。",
        "from": "T16n0712_001:0826a02_18",
        "context_with_next_sentence": true
    },
    {
        "source_sentence": "云何從於小因而生大果？",
        "from": "T16n0712_001:0826a03_9",
        "context_with_next_sentence": true
    },
    {
        "source_sentence": "作於小業，感大異熟，是故從於小因而生大果。",
        "from": "T16n0712_001:0826a04_10",
        "context_with_next_sentence": true
    },
    {
        "source_sentence": "如所作因，感彼果故，與彼相似。",
        "from": "T16n0712_001:0826a05_6",
        "context_with_next_sentence": true
    },
    {
        "source_sentence": "是故應以五種觀因緣之法。",
        "from": "T16n0712_001:0826a05_18",
        "context_with_next_sentence": true
    },
    {
        "source_sentence": "「尊者舍利子！",
        "from": "T16n0712_001:0826a06_4",
        "context_with_next_sentence": true
    },
    {
        "source_sentence": "若復有人能以正智，常觀如來所說因緣之法，無壽、離壽、如實性、無錯謬性、無生、無起、無作、無為、無障礙、無境界、寂靜、無畏、無侵奪、無盡、不寂靜相、不有、虛、誑、無堅實、如病、如癰、如箭、過失、無常、苦、空、無我者。",
        "from": "T16n0712_001:0826a11_1",
        "context_with_next_sentence": true
    },
    {
        "source_sentence": "我於過去而有生耶？",
        "from": "T16n0712_001:0826a11_10",
        "context_with_next_sentence": true
    },
    {
        "source_sentence": "而無生耶？",
        "from": "T16n0712_001:0826a11_15",
        "context_with_next_sentence": true
    },
    {
        "source_sentence": "而不分別過去之際。",
        "from": "T16n0712_001:0826a12_4",
        "context_with_next_sentence": true
    },
    {
        "source_sentence": "於未來世生於何處，亦不分別未來之際。",
        "from": "T16n0712_001:0826a13_3",
        "context_with_next_sentence": true
    },
    {
        "source_sentence": "此是何耶？",
        "from": "T16n0712_001:0826a13_8",
        "context_with_next_sentence": true
    },
    {
        "source_sentence": "此復云何？",
        "from": "T16n0712_001:0826a13_13",
        "context_with_next_sentence": true
    },
    {
        "source_sentence": "而作何物？",
        "from": "T16n0712_001:0826a13_18",
        "context_with_next_sentence": true
    },
    {
        "source_sentence": "此諸有情從何而來？",
        "from": "T16n0712_001:0826a14_6",
        "context_with_next_sentence": true
    },
    {
        "source_sentence": "從於此滅而生何處？",
        "from": "T16n0712_001:0826a14_15",
        "context_with_next_sentence": true
    },
    {
        "source_sentence": "亦不分別現在之有。",
        "from": "T16n0712_001:0826a15_5",
        "context_with_next_sentence": true
    },
    {
        "source_sentence": "復能滅於世間沙門、婆羅門不同諸見，所謂我見、眾生見、壽者見、人見、希有見、吉祥見、開合之見。",
        "from": "T16n0712_001:0826a17_11",
        "context_with_next_sentence": true
    },
    {
        "source_sentence": "善了知故。",
        "from": "T16n0712_001:0826a17_16",
        "context_with_next_sentence": true
    },
    {
        "source_sentence": "如多羅樹，明了斷除諸根栽已，於未來世證得無生無滅之法。",
        "from": "T16n0712_001:0826a19_5",
        "context_with_next_sentence": true
    },
    {
        "source_sentence": "「尊者舍利子！",
        "from": "T16n0712_001:0826a19_12",
        "context_with_next_sentence": true
    },
    {
        "source_sentence": "若復有人具足如是無生法忍，善能了別此因緣法者，如來、應供、正遍知、明行足、善逝、世間解、無上士、調御丈夫、天人師、佛、世尊即與授阿耨多羅三藐三菩提記。",
        "from": "T16n0712_001:0826a23_6",
        "context_with_next_sentence": true
    },
    {
        "source_sentence": "」爾時彌勒菩薩摩訶薩說是語已，舍利子及一切世間天、人、阿脩羅、犍闥婆等，聞彌勒菩薩摩訶薩所說之法，信受奉行。",
        "from": "T16n0712_001:0826a26_2",
        "context_with_next_sentence": true
    },
    {
        "source_sentence": "佛說大乘稻芉經",
        "from": "T16n0712_001:0826a27_100",
        "context_with_next_sentence": false
    }
]