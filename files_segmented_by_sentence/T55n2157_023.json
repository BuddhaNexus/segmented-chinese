{
    "T55n2157_023:0943c12_0": "貞元新定釋教目錄卷第二十三",
    "T55n2157_023:0943c13_0": "(別錄之四)",
    "T55n2157_023:0943c15_0": "西京西明寺沙門圓照撰",
    "T55n2157_023:0943c16_0": "有譯有本錄中聲聞三藏錄第四",
    "T55n2157_023:0943c17_0": "聲聞藏者小乘所詮之教也。",
    "T55n2157_023:0943c17_1": "能說教主則示生滅應物隨緣。",
    "T55n2157_023:0943c18_2": "所詮之教則九部四含毘曇戒律。",
    "T55n2157_023:0943c19_3": "善男善女稟之而脫屣塵勞。",
    "T55n2157_023:0943c19_4": "緣覺聲聞奉之而昇乎彼岸。",
    "T55n2157_023:0943c20_5": "蓋真乘之小駕。",
    "T55n2157_023:0943c21_0": "乃菩提之化城。",
    "T55n2157_023:0943c21_1": "誘進初心莫斯為勝。",
    "T55n2157_023:0943c21_2": "始乎仙苑迄彼金河。",
    "T55n2157_023:0943c22_3": "所詮半字之文是謂聲聞之藏。",
    "T55n2157_023:0943c23_4": "洎乎百川同會三車共適。",
    "T55n2157_023:0943c23_5": "齊登妙覺俱證泥洹。",
    "T55n2157_023:0943c24_6": "豈有小大之異名。",
    "T55n2157_023:0943c24_7": "信為我尊之漸誘者也。",
    "T55n2157_023:0943c25_8": "始自漢明丁卯之歲終我開元庚辰之年。",
    "T55n2157_023:0943c26_9": "小乘三藏見行者。",
    "T55n2157_023:0943c26_10": "總三百三十七部一千八百九卷一百七十帙為聲聞法藏。",
    "T55n2157_023:0943c28_11": "科條別顯。",
    "T55n2157_023:0943c28_12": "具如後列。",
    "T55n2157_023:0943c29_0": "聲聞契經藏　二百四十部六百一十八卷聲聞調伏藏　六十一部四百九十三卷四十五帙聲聞對法藏　三十六部六百九十八卷七十二帙小乘經重單合譯一百五十三部三百九十四卷三十一帙四阿笈摩經小乘契經之本故標初首後列餘經。",
    "T55n2157_023:0944a09_0": "長阿含經二十二卷二帙",
    "T55n2157_023:0944a10_0": "　姚秦罽賓三藏佛陀耶舍共竺佛念譯單重合譯右此部經凡有四分總三十經(僧肇序云長含四分四誦合三十經以為一部)。",
    "T55n2157_023:0944a14_0": "中阿含經六十卷(或五十八卷六帙)　東晉罽賓三藏瞿曇僧伽提婆譯第二譯(兩譯一闕)右此部經凡有五誦都十八品總二百二十二經別(僧肇長含序云中含四分五誦)。",
    "T55n2157_023:0944a19_0": "增壹阿含經五十一卷(或五十卷或四十卷或三十二卷五帙)　東晉罽賓三藏瞿曇僧伽提婆譯第二譯(兩譯一闕)右此部經凡有五十品總四百七十二經別(僧肇長含序云謂增壹阿含四分八誦)。",
    "T55n2157_023:0944a23_0": "雜阿含經五十卷　(五帙)　宋天竺三藏求那跋陀羅譯　單重合譯右此部經說事既雜故無品次誦等差別(僧肇長含序云雜含四分十誦)。",
    "T55n2157_023:0944a27_0": "別譯雜阿含經二十卷(二帙失譯經中子注有秦言字雖不的知譯人姓名必是三秦代譯今附秦錄)右此部與前經文雖先後不次。",
    "T55n2157_023:0944b01_1": "子細尋究不出前經。",
    "T55n2157_023:0944b02_2": "但撮要故為別部(佛般泥洹下諸經並是四含中別經異譯)。",
    "T55n2157_023:0944b04_0": "佛般泥洹經二卷(或直云泥洹經)　西晉河內沙門白法祖譯大般涅槃經三卷(或二卷)東晉平陽沙門釋法顯譯今為法顯譯(如總錄中述)般泥洹經二卷(或無般字)新為失譯　附東晉錄右三經出長阿含經。",
    "T55n2157_023:0944b10_1": "第二至第四卷。",
    "T55n2157_023:0944b10_2": "與初分遊行經同本異譯(其般泥洹經群錄皆云宋代求那跋陀羅譯者非也尋其文句多是古譯與功德賢所翻全不相類諸藏之中但有上卷無其下卷今為失源編在晉錄或有經本其佛般泥洹經上卷與般泥洹經上卷文句全同者本錯也)。",
    "T55n2157_023:0944b14_0": "人本欲生經一卷　後漢安息三藏安世高譯右出長阿含經第十卷。",
    "T55n2157_023:0944b15_1": "與第二分大方便經同本異譯(此人本欲生經上代群錄皆編在大乘經中者誤也)。",
    "T55n2157_023:0944b17_0": "尸迦羅越六向拜經一卷(或云尸迦羅越六方禮經)　後漢安息三藏安世高譯右出長阿含經第十一卷與第二分善生經同本異譯(比於本經此稍略耳中阿含三十三卷中亦有此經)。",
    "T55n2157_023:0944b21_0": "梵志阿颰經一卷(一本有佛門解字一名阿颰摩納經)　吳月氏優婆塞支謙譯右出長阿含經第十三卷與。",
    "T55n2157_023:0944b23_1": "第三分阿摩晝經同本異譯。",
    "T55n2157_023:0944b25_0": "梵網六十二見經一卷(一名梵網經)　吳月支優婆塞支謙譯右出長阿含經第十四卷。",
    "T55n2157_023:0944b27_1": "與第三分梵動經同本異譯。",
    "T55n2157_023:0944c01_0": "寂志果經一卷　東晉西域沙門竺曇無蘭譯右出長阿含經第十七卷。",
    "T55n2157_023:0944c02_1": "與第三分沙門果經同本異譯。",
    "T55n2157_023:0944c04_0": "上八經十二卷同帙。",
    "T55n2157_023:0944c05_0": "起世經十卷(一帙)　隋天竺三藏闍那崛多等譯　出經題上　第五譯起世因本經十卷(恐濫前本題下別云起世因本經一帙)　隋天竺三藏達摩笈多譯出內典錄　第六譯　拾遺編入(謹按唐內典錄及靖邁經圖並云笈多三藏大業年中於東都上林園翻經館譯起世經十卷。",
    "T55n2157_023:0944c10_1": "今撿尋諸藏乃有兩本。",
    "T55n2157_023:0944c11_2": "大意雖同文句稍異。",
    "T55n2157_023:0944c11_3": "至於品目時有差殊。",
    "T55n2157_023:0944c11_4": "前經初云婆伽婆在舍婆提城。",
    "T55n2157_023:0944c11_5": "後經乃云婆伽婆在舍羅婆悉帝城。",
    "T55n2157_023:0944c11_6": "若據梵言。",
    "T55n2157_023:0944c12_7": "後經為正。",
    "T55n2157_023:0944c12_8": "今謂崛多笈多各翻一本。",
    "T55n2157_023:0944c12_9": "又前經初首題云崛多笈多二師同出。",
    "T55n2157_023:0944c12_10": "今以前為崛多所譯。",
    "T55n2157_023:0944c12_11": "後是笈多再翻。",
    "T55n2157_023:0944c13_12": "二經文既有殊。",
    "T55n2157_023:0944c13_13": "今故雙存二部。",
    "T55n2157_023:0944c13_14": "故緣生經亦云婆伽婆在舍羅婆悉帝城。",
    "T55n2157_023:0944c13_15": "故知同是笈多譯也。",
    "T55n2157_023:0944c13_16": "恐二本相濫。",
    "T55n2157_023:0944c13_17": "題下別云起世因本焉)。",
    "T55n2157_023:0944c15_0": "樓炭經六卷(或云大樓炭經或五卷或八卷)　西晉沙門釋法立共法炬譯第二譯右三經出長阿含經第十八。",
    "T55n2157_023:0944c17_1": "至二十卷與第四分記世經同本異譯。",
    "T55n2157_023:0944c19_0": "長阿含十報法經二卷(一名多僧道經或直云十報經)　後漢安息三藏安世高譯右出長阿含經第九卷。",
    "T55n2157_023:0944c21_1": "與第二分十上經同本異譯(廣略少異)。",
    "T55n2157_023:0944c23_0": "中本起經二卷(或云太子中起經初題云出長阿含)後漢西域沙門曇果共康孟詳譯上二經十卷同帙(其中本起經題云出長阿含撿尋大本無此一經或恐梵文譯之未盡既云出彼且編於末大周錄云與過去現在因果修行本起瑞應本起經等同本異譯者誤也又此中本起經群錄咸云後漢代譯其經本中有翻梵語處乃曰晉未詳何以)。",
    "T55n2157_023:0944c27_0": "從佛般泥洹下一十三經。",
    "T55n2157_023:0944c27_1": "並出長阿含中。",
    "T55n2157_023:0944c28_0": "別經異譯。",
    "T55n2157_023:0945a01_0": "七知經一卷(或云七智經)　吳月支優婆塞支謙譯右出中阿含經第一卷。",
    "T55n2157_023:0945a02_1": "與初善法經同本異譯。",
    "T55n2157_023:0945a04_0": "鹹水喻經一卷(或云鹹水譬喻)僧祐錄云安公失譯經今附西晉錄右出中阿含經第一卷。",
    "T55n2157_023:0945a06_1": "與水喻經同本異譯。",
    "T55n2157_023:0945a08_0": "一切流攝守因經一卷　後漢安息三藏安世高譯右出中阿含經第二卷。",
    "T55n2157_023:0945a09_1": "與漏盡經同本異譯。",
    "T55n2157_023:0945a11_0": "四諦經一卷　後漢安息三藏安世高譯右出中阿含經第七卷。",
    "T55n2157_023:0945a12_1": "與分別聖諦經同本異譯。",
    "T55n2157_023:0945a14_0": "恒水經一卷(亦云恒河喻經)　西晉沙門釋法炬譯右出中阿含經第九卷。",
    "T55n2157_023:0945a15_1": "與瞻波經同本異譯。",
    "T55n2157_023:0945a17_0": "本相倚致經一卷(亦云大相倚致)　後漢安息三藏安世高譯緣本致經一卷　失譯今附東晉錄右二經同本異譯。",
    "T55n2157_023:0945a20_1": "出中阿含經第十卷。",
    "T55n2157_023:0945a20_2": "與本際經同本。",
    "T55n2157_023:0945a22_0": "頂生王故事經一卷(或直云頂生王經)　西晉沙門釋法炬譯文陀竭王經一卷　北涼天竺三藏曇無讖譯(拾遺編入)右二經同本異譯出中阿含經第十一卷與四洲經同本。",
    "T55n2157_023:0945a28_0": "閻羅王五天使者經一卷(或一名鐵城泥黎經)　宋沙門釋慧簡譯鐵城泥黎經一卷　東晉西域沙門竺曇無蘭譯　拾遺編入右二經同本異譯。",
    "T55n2157_023:0945b03_1": "出中阿含經第十二卷。",
    "T55n2157_023:0945b04_0": "與天使經同本。",
    "T55n2157_023:0945b04_1": "比於本經此稍略耳。",
    "T55n2157_023:0945b05_0": "古來世時經一卷　失譯今附東晉錄",
    "T55n2157_023:0945b06_0": "右出中阿含經第十三卷。",
    "T55n2157_023:0945b06_1": "與說本經同本異譯。",
    "T55n2157_023:0945b07_2": "比於本經此文稍略。",
    "T55n2157_023:0945b08_0": "阿那律八念經一卷(一名禪行斂意經或直云八念經)　後漢西域三藏支曜譯右出中阿含經第十八卷。",
    "T55n2157_023:0945b10_1": "與八念經同本異譯。",
    "T55n2157_023:0945b12_0": "離睡經一卷　西晉三藏竺法護譯(拾遺編入)右出中阿含經第二十卷。",
    "T55n2157_023:0945b13_1": "與長老上尊睡眠經同本異譯。",
    "T55n2157_023:0945b15_0": "是法非法經一卷　後漢安息三藏安世高譯右出中阿含經第二十一卷。",
    "T55n2157_023:0945b16_1": "與真人經同本異譯。",
    "T55n2157_023:0945b18_0": "求欲經一卷　西晉沙門釋法炬譯",
    "T55n2157_023:0945b19_0": "右出中阿含經第二十二卷。",
    "T55n2157_023:0945b19_1": "與穢經同本異譯。",
    "T55n2157_023:0945b21_0": "受歲經一卷　西晉三藏竺法護譯(拾遺編入)右出中阿含經第二十三卷初。",
    "T55n2157_023:0945b22_1": "與比丘請經同本異譯。",
    "T55n2157_023:0945b24_0": "梵志計水淨經一卷　失譯今附東晉錄(拾遺編入)右出中阿含經第二十三卷。",
    "T55n2157_023:0945b25_1": "與水淨梵志經同本異譯。",
    "T55n2157_023:0945b27_0": "苦陰經一卷　失譯　在後漢錄(拾遺編入)右出中阿含經第二十五卷。",
    "T55n2157_023:0945b28_1": "與前苦陰經同本異譯。",
    "T55n2157_023:0945c01_0": "釋摩男經一卷(一名五陰因事經)　吳月支優婆塞支謙譯苦陰因事經一卷　西晉沙門釋法炬譯(拾遺編入)右二經同本異譯。",
    "T55n2157_023:0945c03_1": "出中阿含經第二十五卷。",
    "T55n2157_023:0945c04_2": "與後苦陰經同本。",
    "T55n2157_023:0945c05_0": "樂想經一卷　西晉三藏竺法護譯(拾遺編入)右出中阿含經第二十六卷。",
    "T55n2157_023:0945c06_1": "與想經同本異譯。",
    "T55n2157_023:0945c08_0": "漏分布經一卷　後漢安息三藏安世高譯右出中阿含經第二十七卷。",
    "T55n2157_023:0945c09_1": "與達梵行經同本異譯。",
    "T55n2157_023:0945c11_0": "阿耨風經一卷(晉言依次)　東晉西域沙門竺曇無蘭譯(拾遺編入)右出中阿含經第二十七卷。",
    "T55n2157_023:0945c13_1": "與阿奴波經同本異譯。",
    "T55n2157_023:0945c15_0": "諸法本經一卷　吳月支優婆塞支謙譯右出中阿含經第二十八卷初。",
    "T55n2157_023:0945c16_1": "與諸法本經同本異譯。",
    "T55n2157_023:0945c18_0": "瞿曇彌記果經一卷　宋沙門釋慧簡譯右出中阿含經第二十八卷。",
    "T55n2157_023:0945c19_1": "與瞿曇彌經同本異譯。",
    "T55n2157_023:0945c21_0": "瞻婆比丘經一卷(或云瞻波)　西晉沙門釋法炬譯(拾遺編入)右出中阿含經第二十九卷。",
    "T55n2157_023:0945c22_1": "與瞻波經同本異譯。",
    "T55n2157_023:0945c24_0": "伏婬經一卷　西晉沙門釋法炬譯(拾遺編入)右出中阿含經第三十卷與行欲經同本異譯。",
    "T55n2157_023:0945c27_0": "魔嬈亂經一卷(一名弊魔試目連經一名魔王目連爛腹經)失譯(在後漢錄)弊魔試目連經一卷(一名魔嬈亂經)　吳月支優婆塞支謙譯(拾遺編入)右二經同本異譯出中阿含經第三十卷。",
    "T55n2157_023:0946a02_0": "與降魔經同本。",
    "T55n2157_023:0946a03_0": "上三十經三十卷同帙。",
    "T55n2157_023:0946a04_0": "賴吒和羅經一卷(一名羅漢賴吒和羅經)　吳月支優婆塞支謙譯右出中阿含經第三十一卷。",
    "T55n2157_023:0946a05_1": "與賴吒惒羅經同本異譯。",
    "T55n2157_023:0946a07_0": "善生子經一卷　西晉沙門支法度譯(拾遺編入)右出中阿含經第三十三卷。",
    "T55n2157_023:0946a08_1": "與善生經同本異譯。",
    "T55n2157_023:0946a10_0": "數經一卷　西晉沙門釋法炬譯(拾遺編入)右出中阿含經第三十五卷。",
    "T55n2157_023:0946a11_1": "與算數目揵連經同本異譯。",
    "T55n2157_023:0946a13_0": "梵志頞波羅延問種尊經一卷　東晉西域沙門竺曇無蘭譯　拾遺編入右出中阿含經第三十七卷與阿攝和羅經同本異譯。",
    "T55n2157_023:0946a17_0": "三歸五戒慈心厭離功德經一卷　失譯(今附東晉錄拾遺編入)須達經一卷(一名須達長者經)　蕭齊天竺三藏求那毘地譯右二經同本異譯。",
    "T55n2157_023:0946a21_1": "出中阿含經第三十九卷。",
    "T55n2157_023:0946a22_2": "與須達哆經同本(其慈心厭功德經文句稍同或有題云出增一阿含第十二者非也)。",
    "T55n2157_023:0946a24_0": "佛為黃竹園老婆羅門說學經一卷　僧祐錄中失譯經今附宋錄　拾遺編入右出中阿含經第四十卷。",
    "T55n2157_023:0946a26_1": "與黃蘆園經同本異譯。",
    "T55n2157_023:0946a28_0": "梵摩喻經一卷　吳月支優婆塞支謙譯右出中阿含經第四十一卷。",
    "T55n2157_023:0946a29_1": "與梵摩經同本異譯(比於本經此稍略耳)。",
    "T55n2157_023:0946b02_0": "尊上經一卷　西晉三藏竺法護譯(拾遺編入)右出中阿含經第四十三卷。",
    "T55n2157_023:0946b03_1": "與釋中禪室尊經同本異譯。",
    "T55n2157_023:0946b05_0": "鸚鵡經一卷(亦名兜調經)　宋天竺三藏求那跋陀羅譯兜調經一卷　僧祐錄云安公失譯(今附西晉錄)　拾遺編入右二經同本異譯。",
    "T55n2157_023:0946b09_1": "同中阿含經第四十四卷。",
    "T55n2157_023:0946b10_2": "與鸚鵡經同本。",
    "T55n2157_023:0946b11_0": "意經一卷　西晉三藏竺法護譯(拾遺編入)右出中阿含經第四十五卷。",
    "T55n2157_023:0946b12_1": "與心經同本異譯。",
    "T55n2157_023:0946b14_0": "應法經一卷　西晉三藏竺法護譯(拾遺編入)右出中阿含經第四十五卷。",
    "T55n2157_023:0946b15_1": "與後受法經同本異譯。",
    "T55n2157_023:0946b17_0": "泥犁經一卷(或云中阿含泥犁經)　東晉西域沙門竺曇無蘭譯右出中阿含經第五十三卷。",
    "T55n2157_023:0946b19_1": "與癡慧地經同本異譯。",
    "T55n2157_023:0946b21_0": "優婆夷墮舍迦經一卷　僧祐錄中失譯經(今附宋錄)齋經一卷(一名持齊)　吳月支優婆塞支謙譯(拾遺編入)右二經同本異譯。",
    "T55n2157_023:0946b23_1": "出中阿含經第五十五卷。",
    "T55n2157_023:0946b24_2": "與持齋經同本。",
    "T55n2157_023:0946b25_0": "鞞摩肅經一卷　宋天竺三藏求那跋陀羅譯(拾遺編入)右出中阿含經第五十七卷。",
    "T55n2157_023:0946b27_1": "與鞞摩那修經同本異譯。",
    "T55n2157_023:0946b29_0": "婆羅門子命終愛念不離經一卷　後漢安息三藏安世高譯　拾遺編入右出中阿含經第六十卷。",
    "T55n2157_023:0946c02_1": "與愛生經同本異譯。",
    "T55n2157_023:0946c04_0": "十支居士八城人經一卷(亦直云支)後漢安息三藏安世高譯右出中阿含經第六十卷。",
    "T55n2157_023:0946c06_1": "與八城經同本異譯。",
    "T55n2157_023:0946c08_0": "邪見經一卷　僧祐錄中失譯經(拾遺編入今附宋錄)右出中阿含經第六十卷。",
    "T55n2157_023:0946c09_1": "與見經同本異譯。",
    "T55n2157_023:0946c11_0": "箭喻經一卷　失譯　拾遺編入　今附晉錄右出中阿含經第六十卷。",
    "T55n2157_023:0946c12_1": "與箭喻經同本異譯。",
    "T55n2157_023:0946c14_0": "普法義經一卷(一名具法行經一名普義經)　後漢安息三藏安世高譯　第一譯廣義法門經一卷　陳天竺三藏真諦譯　第三譯(一闕)右二經同本異譯(其廣義法門經初題云。",
    "T55n2157_023:0946c18_1": "是中阿中一品別譯。",
    "T55n2157_023:0946c18_2": "今檢中阿含大本無此一經。",
    "T55n2157_023:0946c19_3": "或恐梵文譯之未盡。",
    "T55n2157_023:0946c19_4": "既云出彼且編於末。",
    "T55n2157_023:0946c19_5": "其大周藏錄中編為大乘單本者誤。",
    "T55n2157_023:0946c19_6": "又普法此一經或恐梵文譯之未盡。",
    "T55n2157_023:0946c20_7": "既云出彼且編於末。",
    "T55n2157_023:0946c20_8": "其大周入藏錄中編為大乘單本者誤也。",
    "T55n2157_023:0946c20_9": "又普法義經作舍日具法行經作舍利弗。",
    "T55n2157_023:0946c20_10": "但此二字別。",
    "T55n2157_023:0946c21_11": "餘文並無異也)。",
    "T55n2157_023:0946c22_0": "從七知經下五十三經。",
    "T55n2157_023:0946c22_1": "並出中阿含中。",
    "T55n2157_023:0946c22_2": "別經異譯。",
    "T55n2157_023:0946c24_0": "誡德香經一卷(或云戒德經)　東晉西域沙門竺曇無蘭譯右出增壹阿含經第十三卷。",
    "T55n2157_023:0946c26_1": "地主品異譯。",
    "T55n2157_023:0946c27_0": "四人出現世間經一卷　宋天竺三藏求那跋陀譯(拾遺編入)右出增壹阿含經第十八卷四意斷品異譯。",
    "T55n2157_023:0947a01_0": "波斯匿王太后崩塵土坌身經一卷　西晉沙門釋法炬譯右出增壹阿含經第十八卷四意斷品異譯。",
    "T55n2157_023:0947a04_0": "須摩提女經一卷　吳月氏優婆塞支謙譯(拾遺編入)右出增壹阿含經第二十卷。",
    "T55n2157_023:0947a05_1": "須陀品異譯(比於本經此文稍略)。",
    "T55n2157_023:0947a07_0": "婆羅門避死經一卷　後漢安息三藏安世高譯右出增壹阿含經第二十三卷增上品異譯。",
    "T55n2157_023:0947a10_0": "施食獲五福報經一卷(一名施色力經一名福德經)　失譯(今附東晉錄)右出增壹阿含經第二十四卷。",
    "T55n2157_023:0947a11_1": "善聚品異譯。",
    "T55n2157_023:0947a13_0": "頻毘娑羅王詣佛供養經一卷(亦云頻婆)　西晉沙門釋法炬譯右出增壹阿含經第二十六卷等見品譯(比於本經此稍文略諸錄編在大乘藏中誤也)。",
    "T55n2157_023:0947a17_0": "長者子六過出家經一卷　宋沙門釋慧簡譯右出增壹阿含經第二十七卷聚品異譯(本經稍廣)。",
    "T55n2157_023:0947a20_0": "鴦崛摩經一卷(或有作魔一名指髻經)　西晉三藏竺法護譯(拾遺編入)上三十二經三十二卷同帙。",
    "T55n2157_023:0947a23_0": "鴦崛髻經一卷　西晉沙門釋法炬譯",
    "T55n2157_023:0947a24_0": "右二經同本異譯。",
    "T55n2157_023:0947a24_1": "出增壹阿含經第三十一卷力品(此文稍廣)。",
    "T55n2157_023:0947a26_0": "力士移山經一卷(或直云移山經)　西晉三藏竺法護譯四未曾有法經一卷(亦云四未有經或無法字)　西晉三藏竺法護譯右二經出增壹阿含經第三十六卷八難品異譯(本是一經別譯分二本經稍廣此出不盡)。",
    "T55n2157_023:0947b03_0": "舍利弗摩訶目揵連遊四衢經一卷　後漢外國三藏孟詳譯右出增壹阿含經第四十一卷馬王品異譯(周錄編在大乘重譯中者誤也)。",
    "T55n2157_023:0947b07_0": "七佛父母姓字經一卷(一名七佛姓字經)　曹魏失譯右出增壹阿含經第四十五卷不善品異譯。",
    "T55n2157_023:0947b09_0": "放牛經一卷(或云牧牛經)姚秦三藏鳩摩羅什譯右出增壹阿含經第四十六卷放牛品異譯(此文稍廣)。",
    "T55n2157_023:0947b12_0": "緣起經一卷(亦云十二緣起經)　大唐三藏玄奘譯(出翻經圖)右出增壹阿含經第四十六卷放牛品異譯(此於本經此文稍略周錄編為大乘單本者誤也)。",
    "T55n2157_023:0947b15_0": "十一想思念如來經一卷(或云十一思惟)　宋天竺三藏求那跋陀羅譯　拾遺編入右出增壹阿含經第四十八卷禮三寶品初異譯(此十一相連有二經初十一事文意勘同後十一事尋之未見)。",
    "T55n2157_023:0947b19_0": "四泥黎經一卷(或云四大泥黎)　東晉西域沙門竺曇無蘭譯(拾遺編入)右出增壹阿含經第四十八卷禮三寶品異譯(本經稍廣)。",
    "T55n2157_023:0947b23_0": "阿那邠邸化七子經一卷　後漢安息三藏安世高譯右出增壹阿含經第四十九卷非常品異譯(本經唯有四子餘意大同)。",
    "T55n2157_023:0947b27_0": "文愛道般泥洹經一卷　西晉河內沙門白法祖譯佛母般泥洹經一卷　宋沙門釋慧簡譯(拾遺編入)右二經同本異譯。",
    "T55n2157_023:0947c02_1": "出增壹阿含經第五十卷愛道般涅槃品。",
    "T55n2157_023:0947c04_0": "國王不犁先尼十夢經一卷　東晉西域沙門竺曇無蘭譯舍衛國王夢見十事經一卷　僧祐錄云安公失譯(今附西晉錄遺編入)右二經同本異譯出增壹阿含第五十卷大愛道般涅槃品。",
    "T55n2157_023:0947c10_0": "阿難同學經一卷　後漢安息三藏安世高譯(右阿難同學經首題云出增壹阿含撿其大本無此一經既云出彼且編其末)。",
    "T55n2157_023:0947c11_1": "從誡德香經下二十四經並出增壹阿含中別經異譯。",
    "T55n2157_023:0947c13_0": "五蘊皆空經一卷　大唐三藏義淨譯　新編入錄右出雜阿含經第二卷異譯(此五蘊皆空經根本說一切有部毘奈耶雜事第三十九卷中雖有此經然不例別生所以存而不廢此乃律引契經非是契經從律而生也)。",
    "T55n2157_023:0947c17_0": "七處三觀經一卷(或二卷)　後漢安息三藏安世高譯右出雜阿含經中異譯(此經首末有三十經初是七處三觀後名積骨以初名故也其初七處三觀經出第二卷後積骨經出三十四卷餘者散在諸文不次第一處也)。",
    "T55n2157_023:0947c21_0": "聖法印經一卷(亦云直聖印經亦云慧印經)　西晉三藏竺法護譯右出雜阿含經第三卷異譯。",
    "T55n2157_023:0947c24_0": "雜阿含經一卷　失譯　在魏吳錄",
    "T55n2157_023:0947c25_0": "右出雜阿含經中異譯(此經首末有二十七經初三經出第四卷中而先後不次七處三觀經居其卷末文句大同前經此中稍廣其積骨經亦在其中未詳何以二經相涉餘者散在廣文自古群錄皆云失譯尋閱文句與七處三觀辭理稍同似是安高所出未見實錄且依舊為失譯)。",
    "T55n2157_023:0947c28_0": "五陰譬喻經一卷(一名水沫所漂經亦云五陰喻經)　後漢安息三藏安世高譯水沫所漂經一卷(一名河中大聚沫臂經)　東晉西域沙門竺曇無蘭譯　拾遺編入右二經同本出雜阿含經第十卷異譯。",
    "T55n2157_023:0948a05_0": "不自守意經一卷(或無意字)　吳月支優婆塞支謙譯右出雜阿含經第十一卷異譯。",
    "T55n2157_023:0948a07_0": "滿願子經一卷　晉代失譯(今附東晉錄拾遺編入)右出雜阿含經第十三卷異譯。",
    "T55n2157_023:0948a09_0": "轉法輪經一卷(或云輪轉經)　後漢安息三藏安世高譯三轉法輪經一卷　大唐三藏義淨譯(新編入錄)右二經同本出雜阿含經第十五卷異譯(此三轉法輪經根本說一切有部毘奈耶雜事第十九卷中雖有此經然不例別生所以存而不廢此乃律引契經與其本經後同前異未詳所以)。",
    "T55n2157_023:0948a15_0": "八正道經一卷　後漢安息三藏安世高譯右出雜阿含經第二十八卷異譯。",
    "T55n2157_023:0948a17_0": "難提釋經一卷　西晉沙門釋法炬譯",
    "T55n2157_023:0948a18_0": "右出雜阿含經第三十卷異譯(大本有二經此中合為一其文稍廣舊錄在單本中今編於此)。",
    "T55n2157_023:0948a20_0": "馬有三相經一卷(亦云善有三相)　後漢西域三藏支曜譯馬有八態譬人經一卷(亦直云有八態)　後漢西域三藏支曜譯右二經並出雜阿含經第三十三卷異譯。",
    "T55n2157_023:0948a25_0": "相應相可經一卷　西晉沙門釋法炬譯(拾遺編入)右出前單卷雜阿含經中異譯。",
    "T55n2157_023:0948a27_0": "治禪病祕要經一卷(或云法無經字或二卷)宋居士沮渠京聲譯(右一經初首題云尊者舍利弗所問出雜阿含經阿練若雜事中今尋雜含大本無此等文或恐梵經譯之未盡既云出彼且編於末然尋文理與大乘經微有相涉舊編在集傳中恐將乖僻也)上三十一經三十一卷同帙　從五蘊皆空經下一十六經並出雜阿含中經異譯。",
    "T55n2157_023:0948b04_0": "摩鄧女經一卷(一名阿難為蠱道女惑經)　後漢安息三藏安世高譯　第一譯摩鄧女解形中六事經一卷　失譯(今附東晉錄)　第五譯摩鄧伽經三卷(或二卷)　吳天竺沙門竺律炎共支謙譯　出法上錄　第三譯舍頭諫經一卷(一名大子二十八宿經一名虎耳經)　西晉三藏竺法護譯第四譯右四經同本異譯(前之一經但是後經一品前後五譯一譯闕本)。",
    "T55n2157_023:0948b13_0": "鬼問目連經一卷　後漢安息三藏安世高譯(第一譯)雜藏經一卷(與前後經文理稍別)　東晉平陽沙門釋法顯譯(第二譯)餓鬼報應經一卷(一名目連說地獄餓鬼因緣經)　失譯(今附東晉錄第三譯)右三經同本異譯(前後四譯一譯闕本)。",
    "T55n2157_023:0948b19_0": "阿難問事佛吉凶經一卷(或名阿難問事經亦云事佛吉凶經)　後漢安息三藏安世高譯　第一譯慢法經一卷　西晉沙門釋法炬譯(拾遺編入)　第二譯阿難分別經一卷　乞伏秦沙門釋聖堅譯　第三譯右三經同本異譯(其慢法經新為重譯前後四譯一譯闕本)。",
    "T55n2157_023:0948b26_0": "五母子經一卷　吳月支優婆塞支謙譯　第一譯沙彌羅經一卷(僧祐錄云安公關中異譯在三秦錄)第二譯右二經同本異譯(其沙彌羅經大周錄云曇無讖譯長房錄今撿尋錄中無周錄誤也)。",
    "T55n2157_023:0948c02_0": "玉耶女經一卷(或云玉瑘經)　僧祐錄云安公失譯經　今附西晉錄初出　拾遺編入玉耶經一卷(一名長者詣佛說子婦無敬經)　東晉西域沙門竺曇無蘭譯第二譯阿遬達經一卷　宋天竺三藏求那跋陀羅譯(第三譯)右三經同本異譯。",
    "T55n2157_023:0948c09_0": "修行本起經二卷(一名宿行本起)　後漢西域沙門竺大力共康孟詳譯第二譯上十六經十九卷同帙。",
    "T55n2157_023:0948c12_0": "太子瑞應本起經二卷(亦名本起瑞應亦直云瑞本起)　吳月氏優婆塞支謙譯第四譯過去現在因果經四卷　宋天竺三藏求那跋陀羅譯　第六譯右三經同本異譯(前之二經文略不備前後六譯三譯闕本)。",
    "T55n2157_023:0948c17_0": "法海經一卷　西晉沙門釋法炬譯(拾遺編入)　第二譯海八德經一卷　姚秦三藏鳩摩羅什譯　出法上錄(拾遺編入)　第三譯右二經同本異譯(後漢三譯一譯闕本)。",
    "T55n2157_023:0948c22_0": "四十二章經一卷　後漢天竺沙門迦葉摩騰共竺法護譯(第一譯兩譯一闕)奈女耆域因緣經一卷(或無因緣字或直云奈女經)　後漢安息三藏安世高譯　第一譯　兩譯一闕罪業報應教化地獄經一卷(或云地獄報應經)後漢安息三藏安世高譯　第一譯　兩譯一闕龍王兄弟經一卷(一名難陀龍王經一名降龍王經)　優婆塞支謙譯　第一譯　兩譯一闕長者音悅經一卷(或云長者音悅不蘭迦葉經)吳月氏優婆塞支謙譯　第一譯　兩譯一闕上九經十三卷同帙(其長者音悅經周錄之中編在大乘藏內今尋文理移之於此)。",
    "T55n2157_023:0949a06_0-0": "禪祕要經三卷(或云禪祕要法或四卷)　姚秦三藏鳩摩羅什譯第二譯　三譯二闕(右此禪祕要經古舊群錄之中皆編之傳內今撿此經首末三分極以分明上下經文多明禪觀於觀佛觀等明懺滅重罪事然與大乘微有相涉既非製撰故移於此又群錄中更有禪要經五卷云是宋代三藏曇摩蜜多所譯文甚交錯不可流行如刪繁錄中廣述)七女經一卷(一名七女本經)",
    "T55n2157_023:0949a06_0-1": "　吳月氏優婆塞支謙譯(第一譯三譯二闕)八師經一卷　吳月氏優婆塞支謙譯　第一譯(兩譯一闕)越難經一卷(一名日難長者經一名難經)　西晉清信士聶承遠譯　第一譯　三譯二闕所欲致患經一卷　西晉三藏竺法護譯　第一譯(二譯一闕)阿闍世王問五逆經一卷　西晉沙門釋法炬譯　拾遺編入第二譯　兩譯一闕五苦章句經一卷(一名五道章句經)",
    "T55n2157_023:0949a06_0-2": "東晉西域沙門竺曇無蘭譯　第一譯　兩譯一闕堅意經一卷(一名堅心正意經一名堅心經)　後漢安息三藏安世高譯　第一譯淨飯王涅槃經一卷　宋居士沮渠京聲譯(第二譯兩譯一闕)得道梯鄧錫杖經一卷(亦直云錫杖經失譯今附東晉錄右此錫杖經大周錄云出雜譬喻經今大本既無難為定準且編於此)貧窮老翁經一卷(一名貧老經)　宋沙門釋慧簡譯(第二譯兩譯一闕)",
    "T55n2157_023:0949a06_0-3": "三摩竭經一卷(一名怒和檀王經一名難國王經)　吳天竺沙門竺律炎譯　第一譯　兩譯一闕(右此三摩竭經大周經錄云出增一阿含經撿彼中無且編於此)蓱沙王五願經一卷(一名弗沙迦王經)　吳月氏優婆塞支謙譯　第一譯　二譯一闕(右此萍沙王五願經大周等錄皆云出中阿含撿彼文無且編於此)瑠璃王經一卷　西晉三藏竺法護譯　第二譯　",
    "T55n2157_023:0949a06_0-4": "兩譯一闕(右此瑠璃王經大周等錄云此增一阿含其增三十六中雖有瑠璃王緣起文意全異故編於此)上十五經七十卷同帙。",
    "T55n2157_023:0949b13_0": "生經五卷(有五十經或四卷)　西晉三藏竺法護譯　第一譯(兩譯一闕)義足經二卷(有一十六經)　吳月支優婆塞支謙譯第一譯(兩譯一闕)上二經七卷同帙(合從四十二章經下二十二經雖重譯今見流行但有一本餘並零落尋求不獲)。",
    "T55n2157_023:0949b19_0": "小乘經單譯八十七部二百二十四卷一十七帙正法念處經七十卷　七帙　元魏婆羅門瞿曇般若流支譯(右此正法念經大周錄中編為重譯云與善時鵝王經同本異譯者誤也其善時鵝王經從此經抄出彼是別生此為單本)佛本行集經六十卷　六帙　隋天竺三藏闍那崛多等譯(右此佛本行經大周錄中編為大乘重譯云與七卷本行經同本異譯者誤也彼是偈讚與此懸殊諸錄或在大乘經中或編集傳之內恐將乖僻今移編此)本事經七卷　大唐三藏法師玄奘譯　出內典錄興起行經二卷(亦名嚴誡宿緣題云出雜藏)　後漢外國三藏康孟詳譯(右此興起行經大周錄云經為重譯云與木槍刺脚因緣經同本異譯者誤也比尋經本總有十緣其木槍脚經即十緣之一緣也鈔出別行如觀世音等類既非再翻故為單本)業報差別經一卷　隋洋川郡字瞿曇法智譯上三經十卷同帙(其業報差別經大周錄云與罪福報應經同本異譯者非也尋其文句義旨懸殊差別異也故為單本)。",
    "T55n2157_023:0949c09_0-0": "大安般守意經二卷(亦直云大安般經安公云小安般或一卷)　後漢安息三藏安世高譯(右大周等錄更有大安般經一卷亦云安世高譯勘其文句即是安般守意經上卷文既全同故不重載)陰持入經二卷(或作除字誤也或一卷)　後漢三藏安世高譯處處經一卷　後漢安息三藏安世高譯罵意經一卷　後漢安息三藏安世高譯(拾遺編入)分別善惡所起經一卷",
    "T55n2157_023:0949c09_0-1": "　後漢安息三藏安世高譯(拾遺編入)出家緣經一卷(一名出家因緣經)　後漢安息三藏安世高譯阿鋡正行經一卷(一名正意經)　後漢安息三藏安世高譯十八泥黎經一卷(亦云十八地獄經)　後漢安息三藏安世高譯法受塵經一卷　後漢安息三藏安世高譯禪行法想經一卷　後漢安息三藏安世高譯長者子懊惱三處經一卷(一名長者夭惱經亦云處三惱經)",
    "T55n2157_023:0949c09_0-2": "　後漢安息三藏安世高譯建陀國王經一卷(或無國字)　後漢安息三藏安世高譯須摩提長者經一卷　吳月氏優婆塞支謙譯阿難四事經一卷　吳月氏優婆塞支謙譯未生怨經一卷　吳月氏優婆塞支謙譯四願經一卷　吳月氏優婆塞支謙譯黑氏梵志經一卷　吳月氏優婆塞支謙譯(拾遺編入)猘狗經一卷(祐云與櫟狗同)　吳月氏優婆塞支謙譯(拾遺編入)",
    "T55n2157_023:0949c09_0-3": "分別經一卷(舊云與阿難分別經等同本者非也)　西晉三藏竺法護譯(拾遺編入)八關齋經一卷　宋居士沮渠京聲譯(拾遺編入)阿鳩留經一卷(僧祐錄云安公古典經今附漢錄)(拾遺編入)孝子經一卷(亦云孝報恩經僧祐錄云安公失譯經)　今附西晉錄(拾遺編入)上二十二經二十四卷同帙。",
    "T55n2157_023:0950a13_0-0": "五百弟子自說本起經一卷(或無說字亦云本末)　西晉三藏竺法護譯大迦葉本經一卷(或無本字)　西晉三藏竺法護譯四自侵經一卷　西晉三藏竺法護譯羅云忍辱經一卷(或直云忍辱經)　西晉沙門釋法炬譯佛為年少比丘說正事經一卷　西晉沙門釋法炬譯沙曷比丘功德經一卷　西晉沙門釋法炬譯時非時經一卷(或直云時經)　外國法師若羅嚴譯(莫知帝代出經後記時非時經群錄皆云西晉沙門法炬所譯經後題云外國法師若羅嚴手執胡本口自宣譯涼州道人鎮城中寫記念依經記為正既莫知於帝代且附西晉錄中)",
    "T55n2157_023:0950a13_0-1": "自愛經一卷(或云自愛不自愛)　東晉西域沙門竺曇無蘭譯中心經一卷(亦云中心正行經)　東晉西域沙門竺曇無蘭譯見正經一卷(一名生死變識經)　東晉西域沙門竺曇無蘭譯大魚事經一卷　東晉西域沙門竺曇無蘭譯阿難七夢經一卷(或直云七夢經)　東晉西域沙門竺曇無蘭譯呵鵰阿那含經一卷(一名荷鵰或作苛)　東晉西域沙門竺曇無蘭譯燈指因緣經一卷",
    "T55n2157_023:0950a13_0-2": "　姚秦三藏鳩摩羅什譯婦人遇辜經一卷(一名婦遇對經)　乞伏秦沙門釋聖堅譯四天王經一卷　宋涼州沙門釋智嚴共寶雲譯摩訶迦葉度貧母經一卷　宋天竺三藏求那跋陀羅譯十二品生死經一卷　宋天竺三藏求那跋陀羅譯罪福報應經一卷(一名輪轉五道罪福報應經右大周錄中更有輪轉五道罪福報應經一卷今撿尋文句與此不殊但立名題廣略有異文既無別但存一本耳)",
    "T55n2157_023:0950a13_0-3": "五無返復經一卷(亦名五無返覆大義經)宋居士沮渠京聲譯佛大僧大經一卷　宋居士沮渠京聲譯耶祇經一卷　宋居士沮渠京聲譯末羅王經一卷　宋居士沮渠京聲譯摩達國王經一卷　宋居士沮渠京聲譯旃陀越國王經一卷(或無國王字)　宋居士沮渠京聲譯五恐怖世經一卷(或無世字)　宋居士沮渠京聲譯弟子死復生經一卷(或云死亡更生經)　",
    "T55n2157_023:0950a13_0-4": "宋居士沮渠京聲譯(拾遺編入)懈怠耕者經一卷(或云耕兒)　宋沙門釋慧簡譯辯意長者子經一卷(或云長者辯意經或加所問字)　元魏沙門釋法場譯無垢優婆夷問經一卷　元魏婆羅門瞿曇般若流支譯上三十經三十卷同帙。",
    "T55n2157_023:0950c08_0-0": "賢者五福經一卷　西晉河內沙門白法祖譯天請問經一卷　大唐三藏玄奘譯　出內典錄(右賢者五福天請問二經大周等錄皆編大乘經中今尋文理頗涉小宗故移編此)僧護經一卷(或有因緣字)　失譯　今附東晉錄護淨經一卷　失譯今附東晉錄木槵子經一卷(或作患字或作擐)　今附東晉錄無上處經一卷　失譯今附東晉錄盧志長者因緣經一卷　失譯今附東晉錄五王經一卷",
    "T55n2157_023:0950c08_0-1": "　失譯今附東晉錄出家功德經一卷　失譯今附東晉錄拾遺編入(右出家功德經有三本流行餘二雖有廣略蓋從賢愚抄出云佛在王舍城迦蘭陀竹園中說今並載別生錄中此本佛在毘舍離國為梨專子鞞羅羨那說其中復云鞞羅羨那秦言勇軍雖不知譯人姓必是秦朝譯也)栴檀樹經一卷(僧祐錄云安公古典經法上錄云羅什譯者非也)　今附漢錄頞多和多耆經一卷",
    "T55n2157_023:0950c08_0-2": "(僧祐錄云安公失譯經)　今附西晉錄普達王經一卷(僧祐錄云安公失譯經)　今附西晉錄佛滅度後棺斂葬送經一卷(一名比丘師經亦名師)僧祐錄云安公失譯經　今附西晉錄鬼子母經一卷(僧祐錄云安公失譯經)　今附西晉錄(拾遺編入)梵摩難國王經一卷(僧祐錄云安公失譯經)　今附西晉錄(拾遺編入)父母恩難報經一卷(亦云勤報)",
    "T55n2157_023:0950c08_0-3": "　後漢安息三藏安世高譯(拾遺編入)孫多耶致經一卷(或上加梵志字)　吳月支優婆塞支謙譯新歲經一卷　東晉西域沙門竺曇無蘭譯(右父母恩難報等三經大周等錄皆云出中阿含經撿其中含大本無此等經其增一阿含第二十四中雖受歲緣起大意全異故編於此)。",
    "T55n2157_023:0951a07_0": "群牛譬經一卷　西晉沙門釋法炬譯",
    "T55n2157_023:0951a08_0": "(右群牛譬經大周錄云出增一阿含撿彼中無故編於此)。",
    "T55n2157_023:0951a09_0": "九橫經一卷後漢安息三藏安世高譯",
    "T55n2157_023:0951a10_0": "禪行三十七經一卷(或加品字)　後漢安息三藏安世高譯比丘避女惡名自殺經一卷　西晉沙門釋法炬譯比丘聽施經一卷(一名聽施比丘經)　東晉西域沙門竺曇無蘭譯身觀經一卷　西晉三藏竺法護譯　拾遺編入(右九橫等四經大周錄云出雜阿含是異譯本其身觀經云是別生撿文並無故編於此)無常經一卷(亦名三啟經)　大唐天后代三藏義淨譯(新編入錄)八無暇有暇經一卷　大唐天后代三藏義淨譯(新編入錄)長爪梵志請問經一卷　大唐天后代三藏義淨譯(新編入錄)譬喻經一卷　大唐三藏義淨譯新編入錄略教誡經一卷　大唐三藏義淨譯新編入錄(右此略教誡經有云出根本說一切有部毘奈耶雜事第十九卷者誤也彼中雖有略教文意與此懸殊既別生故編於此出)。",
    "T55n2157_023:0951b01_0": "療痔病經一卷(亦云療瘻)　大唐三藏義淨譯　新編入錄(右此療痔病經根本說一切有部尼陀那第二卷中亦有此呪或有編為重譯今謂不然彼云告諸苾芻此痔病經我於餘處已曾宣說而所為復別處亦不同此是重說非重譯也)上三十經三十卷同帙。",
    "T55n2157_023:0951b05_0": "聲聞調伏藏六十一部四百九十三卷五十帙調伏藏者。",
    "T55n2157_023:0951b06_1": "經云。",
    "T55n2157_023:0951b06_2": "勝故祕故佛獨制故。",
    "T55n2157_023:0951b06_3": "如契經中。",
    "T55n2157_023:0951b07_4": "諸弟子說法。",
    "T55n2157_023:0951b07_5": "或諸天說法律則不爾。",
    "T55n2157_023:0951b07_6": "一切佛說。",
    "T55n2157_023:0951b08_7": "自古群錄皆將摩得勒伽善見論等。",
    "T55n2157_023:0951b08_8": "編為正毘奈耶藏。",
    "T55n2157_023:0951b09_9": "今者尋思恐將非當。",
    "T55n2157_023:0951b09_10": "此等並是分部已後諸聖賢等依宗贊述。",
    "T55n2157_023:0951b10_11": "非佛金口所宣。",
    "T55n2157_023:0951b11_12": "又非千聖結集。",
    "T55n2157_023:0951b11_13": "今之撰錄分為二例。",
    "T55n2157_023:0951b11_14": "初明五部正調伏藏。",
    "T55n2157_023:0951b12_15": "次明諸論奈耶眷屬。",
    "T55n2157_023:0951b12_16": "庶根條不雜本末區分。",
    "T55n2157_023:0951b13_17": "幸諸達人重垂刊正。",
    "T55n2157_023:0951b14_0": "摩訶僧祇律四十卷(或三十卷)　東晉天竺三藏佛陀跋陀羅共法顯譯。",
    "T55n2157_023:0951b15_1": "單本四帙右一經是根本調伏藏。",
    "T55n2157_023:0951b16_2": "即大眾部毘奈耶也。",
    "T55n2157_023:0951b17_3": "佛圓寂後尊者迦葉集千應真。",
    "T55n2157_023:0951b17_4": "於王舍城竹林石室之所結也。",
    "T55n2157_023:0951b19_0": "十誦律六十一卷　六帙(前五十八卷)　姚秦三藏弗多羅等譯　後毘尼序三卷　東晉三藏卑摩羅叉續譯右一經即說一切有部毘奈耶藏佛圓寂後三百年初從上座部之所出也。",
    "T55n2157_023:0951b24_0": "(此十誦律中毘尼序三卷或有經本編在第九誦後第十誦前從第五十五卷至五十七卷者錯也今撿古本皆在其末今者依古為正謹案義淨三藏南海寄歸傳十誦非是有部律收文義差殊不足怪耳)。",
    "T55n2157_023:0951b26_0": "根本說一切有部毘奈耶五十卷五帙　大唐天后代三藏義淨譯新編入錄根本說一切有部苾芻毘奈耶二十卷二帙　大唐三藏義淨譯新編入錄根本說一切有部毘奈耶雜事四十卷四帙　大唐三藏義淨譯新編入錄根本說一切有部尼陀那目得迦十卷(或八卷)一帙　大唐天后代三藏義淨譯新編入錄右四經與十誦律俱是說一切有部。",
    "T55n2157_023:0951c07_1": "然其文理與十誦律非無有異。",
    "T55n2157_023:0951c08_2": "未詳所以。",
    "T55n2157_023:0951c08_3": "又舊云。",
    "T55n2157_023:0951c09_4": "然其文理非無有異未詳所以者。",
    "T55n2157_023:0951c09_5": "謹按義淨三藏南海寄歸傳。",
    "T55n2157_023:0951c10_6": "十誦非是根本律部。",
    "T55n2157_023:0951c11_7": "以是有異。",
    "T55n2157_023:0951c11_8": "如彼廣說。",
    "T55n2157_023:0951c12_0": "五分律三十卷(亦云彌沙塞律或三十四卷)三帙　宋罽賓三藏佛陀什共竺道生等譯單本右一經即化地部毘奈耶藏佛圓寂後三百年中從說一切有部之所出也。",
    "T55n2157_023:0951c16_0": "四分律六十卷(或四十五或七十)六帙　姚秦罽賓三藏佛陀耶舍其竺佛念譯單本右一經即法密部毘奈耶藏佛圓寂後三百年中從化地部之所出也(其飲光部但有戒本律藏未翻)。",
    "T55n2157_023:0951c21_0": "僧祇比丘戒本一卷(亦云摩阿僧祇戒本)　東晉天竺三藏佛陀跋陀羅第二譯(兩譯一闕)僧祇比丘尼戒本一卷(亦云比丘尼波羅提木叉僧祇戒本)　東晉平陽沙門法顯共覺賢譯單本十誦比丘戒本一卷(亦云十誦波羅提木叉戒)　姚秦三藏鳩摩羅什譯　第三譯　三譯二闕十誦比丘尼戒本一卷(亦云十誦比丘尼波羅提木叉戒)宋長干寺沙門釋法頴集出根本說一切有部戒經一卷　大唐三藏義淨譯新編入錄根本說一切有部苾芻尼戒經一卷　大唐三藏義淨譯五分比丘戒本一卷(亦云彌沙塞戒本)　宋罽賓三藏佛陀什等譯單本上七經七卷同帙。",
    "T55n2157_023:0952a08_0": "五分比丘尼戒本一卷(亦云彌沙塞尼戒)梁沙門釋明義於建初寺集出寶唱錄　拾遺編入四分比丘戒本一卷(題云四分戒本)大唐西太原寺沙門懷素依律集出　新編入錄四分比丘尼戒本一卷(題云四分尼戒本)大唐西太原寺沙門懷素依律集出　新編入錄四分僧戒本一卷(或云曇無德戒本或無僧字)　秦罽賓三藏佛陀耶舍譯單本(右此戒本初無稽首頌有堂等偈者是其四分僧尼戒乃有數本流行而皆不依正文委生增減今留姚秦耶舍譯本及太原祖師依文纂者餘皆簡棄不載錄中)。",
    "T55n2157_023:0952a21_0": "解脫戒本一卷(出迦葉毘部)",
    "T55n2157_023:0952a22_0": "　元魏婆羅門瞿曇般若流支譯單本",
    "T55n2157_023:0952a23_0": "沙彌十戒法并威儀一卷(亦名沙彌威儀)　失譯　今附東晉錄沙彌威儀一卷(或有經字與前威儀大同小異)宋罽賓三藏求那跋摩譯沙彌尼雜戒文一卷失譯　今附東晉錄沙彌尼戒經一卷失譯　在後漢錄　拾遺編入舍利弗問經一卷失譯　今附東晉錄單本上十經十卷同帙。",
    "T55n2157_023:0952b05_0": "根本說一切有部百一羯磨十卷一帙",
    "T55n2157_023:0952b06_0": "　大唐天后代三藏義淨譯新編入錄",
    "T55n2157_023:0952b07_0": "大沙門百一羯磨法一卷(出十誦律)僧祐錄中失譯經　今附宋錄十誦羯磨比丘要用一卷(出十誦律或二卷)宋沙門釋僧璩於揚都中興寺依律撰出優波離問佛經一卷(或云優波離律)失譯　在後漢錄單本五分羯磨一卷(題云彌沙塞羯磨)大唐大開業寺沙門釋愛同集新編入錄四分雜羯磨一卷(題云曇無德律部雜羯磨以結戒為首)曹魏天竺三藏康僧鎧譯　拾遺編入曇無德羯磨一卷(以結大界為首或二卷)曹魏安息沙門曇諦譯四分比丘尼羯磨法一卷(祐云曇無德羯磨或云雜羯磨)宋罽賓三藏求那跋摩譯上七經七卷同帙。",
    "T55n2157_023:0952b22_0": "四分律刪補隨機羯磨一卷",
    "T55n2157_023:0952b23_0": "大唐崇義寺沙門釋道宣集新編入錄",
    "T55n2157_023:0952b24_0": "四分僧羯磨三卷(題云羯磨卷上出四分律)大唐太原寺沙門懷素依律集出　新編入錄四分尼羯磨三卷(題云尼羯磨卷上出四分律)大唐西太原寺沙門釋懷素依律集出　新編入錄上三經七卷同帙(上六本羯磨並出四分然文有廣略先後異耳)。",
    "T55n2157_023:0952c02_0": "大愛道比丘尼經二卷(亦云大愛道愛誡經或直云大愛道經失譯)　僧祐錄云涼土異經　今附北涼錄單本迦葉禁戒經一卷(一名摩訶比丘經亦名真偽沙門經)　宋居士沮渠京聲譯第二譯　兩譯一闕(又群錄中更有真偽沙門經一卷是宋代沙門慧簡所譯與迦葉戒同本撿尋文句與禁戒經首末全同既無異文故不雙出)犯戒報應輕重經一卷(出目連問毘尼經或云目連問經)後漢安息三藏安世高譯　拾遺編入單本戒銷災經一卷(或名戒伏銷災經)吳月支優婆塞支謙譯(單本)優婆塞五戒相一卷(一名優婆塞五戒略論)宋罽賓三藏求那跋摩譯　第一譯　兩譯一闕右已上經律正調伏藏已下論等。",
    "T55n2157_023:0952c16_1": "為順前宗故名眷屬。",
    "T55n2157_023:0952c17_2": "其戒心羯磨但依文纂要。",
    "T55n2157_023:0952c17_3": "無增減故列之於前。",
    "T55n2157_023:0952c18_4": "其律攝等據其本文。",
    "T55n2157_023:0952c18_5": "屬有增減輒編於後。",
    "T55n2157_023:0952c20_0": "根本說一切有部毘柰耶頌五卷　尊者毘舍佉造　大唐三藏義淨譯新編入錄單本根本說一切有部毘柰耶雜事攝頌一卷　大唐三藏義淨譯新編入錄單本根本說一切有部毘奈耶尼陀那目得迦攝頌一卷　大唐三藏義淨譯新編入錄單本五百問事經一卷失譯　今附東晉錄　拾遺編入上九經十四卷同帙。",
    "T55n2157_023:0953a02_0": "根本薩婆多部律攝二十卷(尊者勝友集或十四卷二帙)　大唐天后代三藏義淨譯新編入錄　單本根本說一切有部毘奈耶藥事二十卷二帙　大唐三藏義淨譯根本說一切有部毘奈耶破僧事二十卷　二帙(內欠二卷)根本說一切有部毘柰耶出家事五卷(內欠一卷)根本說一切有部毘柰耶安居事一卷根本說一切有部毘奈耶隨意事一卷根本說一切有部毘奈耶皮革事二卷根本說一切有部毘奈耶羯耻那事一卷上五部九卷同帙內欠一卷。",
    "T55n2157_023:0953a15_0": "右此上從藥事下七部共五十卷。",
    "T55n2157_023:0953a15_1": "並三藏沙門義淨從大周證聖元年至大唐景雲二年已來兩京翻譯。",
    "T55n2157_023:0953a17_2": "未入開元釋教錄今搜撿入貞元釋教錄(上欠三卷訪本未獲)。",
    "T55n2157_023:0953a19_0": "其上律等洛京魏府已來。",
    "T55n2157_023:0953a19_1": "並收入貞元目闕本中載。",
    "T55n2157_023:0953a21_0": "毘尼摩得勒伽十卷(一帙)",
    "T55n2157_023:0953a22_0": "宋天竺三藏僧伽跋摩譯(單本)",
    "T55n2157_023:0953a23_0": "鼻柰耶律十卷(一名戒因緣經一帙)　姚秦涼州沙門竺佛念於符代譯單本善見律毘婆沙十八卷(或云毘婆沙律亦直云善見律)　蕭齊外國沙門僧伽跋陀羅譯單本佛阿毘曇經二卷(亦云佛阿毘曇論)陳天竺三藏真諦譯單本上二經二十卷二帙(其佛阿毘曇論群錄並云九卷未詳所以今只有二卷舊編在大乘論中今者尋其文理多說度人受戒等事與此相應故移編此)。",
    "T55n2157_023:0953b03_0": "毘尼母經八卷(亦云毘尼母論)",
    "T55n2157_023:0953b04_0": "失譯　今附秦錄單本",
    "T55n2157_023:0953b05_0": "大比丘三千威儀經二卷(亦云大僧威儀經或四卷)　後漢安息三藏安世高譯單本上二經十卷同帙(其毘尼母經大周錄云。",
    "T55n2157_023:0953b07_1": "東晉太安年符蘭譯出。",
    "T55n2157_023:0953b07_2": "法上錄謹按帝王代於東晉代無太安年。",
    "T55n2157_023:0953b08_3": "其太安年乃在西晉慧帝代其法上錄尋之未獲。",
    "T55n2157_023:0953b08_4": "年代既錯未可依準。",
    "T55n2157_023:0953b08_5": "又撿文中有翻梵語處皆曰秦言。",
    "T55n2157_023:0953b09_6": "故是秦時譯也。",
    "T55n2157_023:0953b09_7": "今為失涼編於秦錄。",
    "T55n2157_023:0953b09_8": "其三千威儀經。",
    "T55n2157_023:0953b09_9": "僧祐失譯錄中分為兩部。",
    "T55n2157_023:0953b09_10": "各二卷。",
    "T55n2157_023:0953b09_11": "房等諸錄並云兩本各之成其四卷。",
    "T55n2157_023:0953b10_12": "今只有二。",
    "T55n2157_023:0953b10_13": "餘二莫存也)。",
    "T55n2157_023:0953b11_0": "薩婆多毘尼毘婆沙九卷",
    "T55n2157_023:0953b12_0": "失譯　今附秦錄單本",
    "T55n2157_023:0953b13_0": "律二十二明了論一卷(亦直云明了論)　陳天竺三藏真諦譯單本上二經十卷同帙(其明了論出正量部波羅提木叉論中。",
    "T55n2157_023:0953b15_1": "其大論未譯凡有六千頌。",
    "T55n2157_023:0953b15_2": "彼部法師阿那含人厥名覺護依律毘婆沙及足論等造於中與律相應者略成一卷。",
    "T55n2157_023:0953b16_3": "謂明了論。",
    "T55n2157_023:0953b16_4": "此論解釋律藏中二十二條真實要義。",
    "T55n2157_023:0953b17_5": "能除正法人迷闇心。",
    "T55n2157_023:0953b17_6": "通達律義故稱明了。",
    "T55n2157_023:0953b17_7": "隋沙門法經錄及長房入藏錄中並分為兩部律二十二卷編在律中。",
    "T55n2157_023:0953b18_8": "明了論一卷載於論錄。",
    "T55n2157_023:0953b18_9": "又律二十二乃是明了論半題。",
    "T55n2157_023:0953b18_10": "彼存二十二卷者誤之甚也)。",
    "T55n2157_023:0953b19_0": "聲聞對法藏三十六部六百九十八卷七十二帙此對法藏諸部不同。",
    "T55n2157_023:0953b21_1": "流布此方比諸為眾。",
    "T55n2157_023:0953b22_0": "今者據其有部。",
    "T55n2157_023:0953b22_1": "根本身論為初。",
    "T55n2157_023:0953b22_2": "足論居次。",
    "T55n2157_023:0953b23_0": "毘沙等支派編末。",
    "T55n2157_023:0953b23_1": "餘部既眾難以科條。",
    "T55n2157_023:0953b23_2": "以俟將來。",
    "T55n2157_023:0953b24_3": "此無先後。",
    "T55n2157_023:0953b25_0": "阿毘曇八揵度論三十卷(迦旃延子造或二十卷)三帙　符秦罽賓三藏僧伽提婆共竺佛念譯第一譯阿毘達磨發智論二十卷(迦多衍尼子造)二帙　大唐三藏玄奘譯出內典錄第二譯右上二論同本異譯。",
    "T55n2157_023:0953c03_1": "即是說一切有部對法藏之根本。",
    "T55n2157_023:0953c04_2": "佛圓寂後三百年中。",
    "T55n2157_023:0953c04_3": "論師迦多衍尼子之所造也。",
    "T55n2157_023:0953c05_4": "後代傳人本有廣略。",
    "T55n2157_023:0953c06_0": "此發智論文義具足。",
    "T55n2157_023:0953c06_1": "傳習之者號為身論。",
    "T55n2157_023:0953c07_0": "以餘六論各辯一支。",
    "T55n2157_023:0953c07_1": "有異於身故名為足。",
    "T55n2157_023:0953c08_0": "次編於後諸部繼焉。",
    "T55n2157_023:0953c09_0": "一阿毘達磨法薀足論十二卷(尊者大採菽氏造)一帙　大唐三藏玄奘譯出內典錄單本二阿毘達磨集異門足論二十卷(尊者舍利子說)二帙　大唐三藏玄奘譯出內典錄單本第三施設足論　有一萬八千頌。",
    "T55n2157_023:0953c13_1": "尊者大迦多衍那造(迦多此云剪剃衍此云種那是男聲婆羅門中一姓)其論未譯上三足論並佛在世時造。",
    "T55n2157_023:0953c17_0": "四阿毘達磨識身足論十六卷",
    "T55n2157_023:0953c18_0": "　大唐三藏玄奘譯出內典錄單本",
    "T55n2157_023:0953c19_0": "右一論佛圓寂後一百年尊者提婆設摩(唐云天寂)阿羅漢造。",
    "T55n2157_023:0953c21_0": "五阿毘達磨品類足論十八卷",
    "T55n2157_023:0953c22_0": "　大唐三藏玄奘譯出內典錄第二譯",
    "T55n2157_023:0953c23_0": "右一論佛圓寂後三百年中尊者筏蘇蜜多羅(唐云世友造)。",
    "T55n2157_023:0953c25_0": "眾事分阿毘曇論十二卷",
    "T55n2157_023:0953c26_0": "宋天竺三藏求那陀羅共菩提舍譯　第一譯右二論同本異譯。",
    "T55n2157_023:0953c29_0": "上二論二十卷三帙。",
    "T55n2157_023:0954a01_0": "六阿毘達磨界身足論三卷",
    "T55n2157_023:0954a02_0": "大唐三藏玄奘譯　出翻經圖單本",
    "T55n2157_023:0954a03_0": "右一論佛圓寂後三百年中尊者世友造與上識身足論共十九卷二帙。",
    "T55n2157_023:0954a05_0": "阿毘曇毘婆沙論六十卷(或八十四卷或一百九卷)北涼天竺沙門浮陀跋摩共道泰等譯　第一譯右此論創百卷成部。",
    "T55n2157_023:0954a07_1": "沙門道挺製序。",
    "T55n2157_023:0954a07_2": "屬魏併涼失四十卷。",
    "T55n2157_023:0954a08_3": "今唯六十卷在。",
    "T55n2157_023:0954a08_4": "但畢第三揵度下五揵度時闕其本。",
    "T55n2157_023:0954a09_5": "新譯之者八蘊並足。",
    "T55n2157_023:0954a10_6": "其八十四卷本及一百九卷者。",
    "T55n2157_023:0954a10_7": "後人分六十卷成。",
    "T55n2157_023:0954a11_8": "非是元來不闕(又按梁僧祐法苑云天監十一年二月勅僧伽婆羅更出婆沙餘五揵度雖有此說本仍未覩)。",
    "T55n2157_023:0954a13_0": "阿毘達磨大毘婆沙論二百卷二十帙",
    "T55n2157_023:0954a14_0": "　大唐三藏玄奘譯",
    "T55n2157_023:0954a15_0": "出內典錄",
    "T55n2157_023:0954a16_0": "右上二論同本異譯。",
    "T55n2157_023:0954a16_1": "即釋上發智論。",
    "T55n2157_023:0954a16_2": "佛圓寂後四百年中。",
    "T55n2157_023:0954a17_3": "五百大阿羅漢等於迦濕彌羅國造。",
    "T55n2157_023:0954a19_0": "阿毘達磨俱舍論二十二卷(婆藪盤豆造)陳天竺三藏真諦譯　第一譯阿毘達磨俱舍論本頌一卷　尊者世親造(或三卷)　大唐三藏玄奘譯出內典錄第二譯真諦譯者闕本上二論二十三卷三帙。",
    "T55n2157_023:0954a26_0": "阿毘達磨俱舍論三十卷　尊者世親造三帙　大唐三藏玄奘譯出內典錄第二譯右二論及頌同本異譯。",
    "T55n2157_023:0954b02_0": "阿毘達磨順正理論八十卷　　尊者眾賢造　八帙　大唐三藏玄奘譯出內典錄單本阿毘達磨顯宗論四十卷　尊者眾賢造四帙　大唐三藏玄奘譯出內典錄單本右二部論與俱舍論頌同釋異。",
    "T55n2157_023:0954b10_1": "並眾賢造(眾賢尊者先述正理文廣難尋後造顯宗略而易曉所以重譯)。",
    "T55n2157_023:0954b12_0": "阿毘曇心論四卷　尊者法勝造(或無論字)　東晉罽賓三藏瞿曇僧伽提婆譯單本法勝阿毘曇心論經六卷　大德復波扇多造(或七卷)高齊天竺三藏那連提耶舍共法智譯　單本上二論十卷同帙。",
    "T55n2157_023:0954b18_0": "雜阿毘曇心論十一卷(亦云雜阿毘曇毘婆沙尊者法救造或十四卷)　宋天竺三藏僧伽跋摩譯第四譯四譯三闕上三論俱名阿毘曇心。",
    "T55n2157_023:0954b21_1": "然其所釋廣略有異(雜阿毘曇心論第一卷初注云。",
    "T55n2157_023:0954b22_2": "諸師釋法略也。",
    "T55n2157_023:0954b22_3": "優波扇多有八千偈釋。",
    "T55n2157_023:0954b22_4": "又有一師萬二千偈釋。",
    "T55n2157_023:0954b22_5": "二論名為廣也。",
    "T55n2157_023:0954b23_0": "修槃頭以六千偈釋又論初頌云。",
    "T55n2157_023:0954b23_1": "敬禮尊法勝。",
    "T55n2157_023:0954b23_2": "所說我頂受。",
    "T55n2157_023:0954b23_3": "我達摩多羅說彼未曾說故。",
    "T55n2157_023:0954b23_4": "上三論初四卷者是法勝本論。",
    "T55n2157_023:0954b24_5": "次六卷者是優波扇多釋故。",
    "T55n2157_023:0954b24_6": "彼論末云。",
    "T55n2157_023:0954b24_7": "大德優波扇多為利益弟子故造此阿毘曇心論。",
    "T55n2157_023:0954b24_8": "故知此即釋法勝論。",
    "T55n2157_023:0954b25_0": "非法勝造而論外題云有法勝字者。",
    "T55n2157_023:0954b25_1": "或恐不然。",
    "T55n2157_023:0954b25_2": "論卷中題無二字。",
    "T55n2157_023:0954b25_3": "群錄皆云法勝阿毘曇。",
    "T55n2157_023:0954b25_4": "或云別譯法勝阿毘曇。",
    "T55n2157_023:0954b25_5": "後雜心論是法救造。",
    "T55n2157_023:0954b26_6": "比前二論。",
    "T55n2157_023:0954b26_7": "文義稍廣)。",
    "T55n2157_023:0954b27_0": "阿毘曇甘露味論二卷(或云甘露味阿毘曇尊者瞿沙造)曹魏代譯失論三藏名單本隨相論一卷(或云求那跋摩諦隨相論德慧法師造或二卷)　陳天竺三藏真諦譯單本上三論十四卷二帙。",
    "T55n2157_023:0954c04_0": "尊婆須蜜菩薩所集論十卷(尊者婆須密造或十四卷或十二卷)　符秦罽賓三藏僧伽跋澄等譯單本二法度論二卷(或無論字或云經或三卷或云一卷)　東晉罽賓三藏瞿曇僧伽提婆譯第二譯(兩譯一闕)(右此三法度論有本有譯本有三章九真度釋亦有九品盧山遠法師序云本是尊者山賢造釋是天竺大乘居士僧伽先撰經後記云大乘比丘釋僧伽撰二說少殊未詳孰正之也)。",
    "T55n2157_023:0954c11_0": "入阿毘達磨論二卷(塞建陀羅阿羅漢造)　大唐三藏玄奘譯出內典錄單本上三論十四卷二帙。",
    "T55n2157_023:0954c15_0": "成實論二十卷　訶梨跋摩造(凡一百二品或二十四卷)　姚秦三藏鳩摩羅什譯單本立世阿毘曇論十卷(或無論字)　一帙(或十五卷)　陳天竺三藏真諦譯單本解脫道論十二卷(或十三卷)一帙　梁扶南三藏僧伽婆羅譯單本舍利弗阿毘曇論二十二卷(或二十卷或三十卷)　姚秦罽賓三藏曇摩耶舍共曇摩崛多譯單本五事毘婆沙論二卷(亦云阿毘達磨五事論尊者法救造)　大唐三藏玄奘譯出翻經圖單本上二論二十四卷　二帙(大周錄中別載阿毘達磨五事論者誤也)。",
    "T55n2157_023:0954c28_0": "鞞婆沙論十四卷(亦云鞞婆沙阿毘曇論阿羅漢七陀槃尼撰)　符秦罽賓三藏僧伽跋登譯單本三彌底部論三卷(或無部字或云四卷)失譯(三彌底者此云正量即正量部中論也)今附秦錄單本上二論十七卷二帙。",
    "T55n2157_023:0955a06_0": "分別功德論四卷(或云分別功德經或三卷或五卷)失譯　在後漢錄單本(右此一論釋增一阿含經義初序品至弟子品過半釋王比丘即止法上錄云竺法護譯者不然此中牒經解釋文句並同本經似與增一阿含同一人譯而餘錄並云失源且依此定僧祐錄云迦葉阿難撰者此亦不然如論第一卷中引外國師薩婆多說故知非是二尊所撰)。",
    "T55n2157_023:0955a11_0": "四諦論四卷　婆藪跋摩造",
    "T55n2157_023:0955a12_0": "　陳天竺三藏真諦譯(單本)",
    "T55n2157_023:0955a13_0": "辟支佛因緣論二卷",
    "T55n2157_023:0955a14_0": "失譯今附秦錄單本",
    "T55n2157_023:0955a15_0": "十八部論一卷",
    "T55n2157_023:0955a16_0": "新為失譯附三秦錄第一譯",
    "T55n2157_023:0955a17_0": "(右十八部論。",
    "T55n2157_023:0955a17_1": "按尋群錄並云梁代三藏真諦譯。",
    "T55n2157_023:0955a17_2": "今詳真諦三藏已譯十八部論不合更譯部異執論。",
    "T55n2157_023:0955a17_3": "其十八部論初首引文殊問經分別品。",
    "T55n2157_023:0955a18_4": "品後次云羅什師集。",
    "T55n2157_023:0955a18_5": "後方是論。",
    "T55n2157_023:0955a18_6": "若是羅什所翻。",
    "T55n2157_023:0955a18_7": "秦時未有文殊問經。",
    "T55n2157_023:0955a18_8": "不合引之置於初也。",
    "T55n2157_023:0955a19_0": "或可準別錄中文殊問經編為失譯。",
    "T55n2157_023:0955a19_1": "秦時引證此亦無疑。",
    "T55n2157_023:0955a19_2": "若是真諦再譯。",
    "T55n2157_023:0955a19_3": "論中子注不合有秦言之字。",
    "T55n2157_023:0955a19_4": "詳其文理多是秦時羅什譯出。",
    "T55n2157_023:0955a20_5": "諸錄脫漏致有疑焉。",
    "T55n2157_023:0955a20_6": "其真諦十八部疏即部異執疏。",
    "T55n2157_023:0955a20_7": "是雖有斯理未敢指南。",
    "T55n2157_023:0955a20_8": "後諸傳聞請求實錄)。",
    "T55n2157_023:0955a21_0": "部執異論一卷(亦名部異執論)",
    "T55n2157_023:0955a22_0": "　陳天竺三藏真諦譯第一譯",
    "T55n2157_023:0955a23_0": "異部宗輪論一卷　世友菩薩造",
    "T55n2157_023:0955a24_0": "　大唐三藏玄奘譯出翻經圖第三譯",
    "T55n2157_023:0955a25_0": "右三論同本異譯　上六論十三卷同帙。",
    "T55n2157_023:0955a26_0": "有譯有本錄中聖賢傳記錄第三(一百一十二部五百九十五卷六十四帙)傳記錄者。",
    "T55n2157_023:0955b01_1": "佛圓寂後聖賢弟子之所撰集。",
    "T55n2157_023:0955b02_0": "雖非三藏正典。",
    "T55n2157_023:0955b02_1": "然亦助揚玄化。",
    "T55n2157_023:0955b02_2": "於此之中總為五類。",
    "T55n2157_023:0955b03_3": "一讚佛德。",
    "T55n2157_023:0955b03_4": "二明法真理。",
    "T55n2157_023:0955b03_5": "三述僧行軌。",
    "T55n2157_023:0955b04_6": "四摧邪護法。",
    "T55n2157_023:0955b04_7": "五外宗異執。",
    "T55n2157_023:0955b04_8": "讚佛德者佛所行讚傳釋迦譜等也。",
    "T55n2157_023:0955b05_9": "明法理者修行道地經經律異相等也。",
    "T55n2157_023:0955b06_10": "述僧行者龍樹馬鳴法顯玄奘等傳也。",
    "T55n2157_023:0955b07_11": "摧邪護法者辯正弘明破邪辯惑論等也。",
    "T55n2157_023:0955b08_12": "外宗異計者數勝二論是也以類科分莫過此五。",
    "T55n2157_023:0955b09_13": "五中所辯通大小乘。",
    "T55n2157_023:0955b10_14": "又於此中更開二例。",
    "T55n2157_023:0955b10_15": "梵本翻譯者居先。",
    "T55n2157_023:0955b11_16": "此土傳揚者於後。",
    "T55n2157_023:0955b11_17": "庶東西不雜覽者除疑焉。",
    "T55n2157_023:0955b13_0": "梵本翻譯集傳六十八部一百七十三卷一十四帙佛所行讚經傳五卷(馬鳴菩薩撰亦云佛本行經)　北涼天竺三藏曇無讖譯單本佛本行經七卷(一名佛本行讚傳)宋涼州沙門釋寶雲譯(單本)右大周錄編在大乘重譯經中。",
    "T55n2157_023:0955b19_1": "云與六十卷佛本行集經同本異譯者誤也。",
    "T55n2157_023:0955b21_0": "上二集十二卷同帙。",
    "T55n2157_023:0955b22_0": "撰集百緣經十卷一帙",
    "T55n2157_023:0955b23_0": "　吳月支優婆塞支謙譯",
    "T55n2157_023:0955b24_0": "出內典錄單本(拾遺編入)",
    "T55n2157_023:0955b25_0": "出曜經二十卷(或云出曜論或十九卷)　姚秦涼州沙門竺佛念於符秦代譯單本賢愚經十三卷(或十五卷或十六或十七)　元魏涼州沙門慧覺等在高昌郡譯出翻經圖(單本)(謹按梁沙門僧祐賢愚序云河西慧覺等八僧遊方問道到于闐大寺遇五年大會八人分聽各記所聞還至高昌乃集為一部即上賢愚經是上代群錄皆編經藏今以共集所聞則非慶喜本誦與餘集等亦復何殊編入正經理將未當故今移附集傳錄中其出曜百緣二經亦是別集還非本誦亦附此焉)。",
    "T55n2157_023:0955c04_0": "上二集三十三卷四帙(上三帙各八第四帙九卷)。",
    "T55n2157_023:0955c05_0": "道地經一卷(或加大字是修行經抄無外國略本)　後漢安息三藏安世高譯拾遺編入第二譯右一經是後修行道地經之少分異譯(準安法師序云沙門眾護撰述經要以為一部二十七章世高折護所集者七章以為漢文今以章名與數二種皆同故知即是安世高所出此經七章總十八紙群錄皆云二卷者誤也)。",
    "T55n2157_023:0955c11_0": "修行道地經六卷(或直云修行經或七卷)西晉三藏竺法護譯　第三譯　三譯一闕右二經同本異譯。",
    "T55n2157_023:0955c13_1": "佛圓寂後七百年西域沙門眾護所撰(眾護者是此方言天竺梵音名僧伽羅剎)。",
    "T55n2157_023:0955c15_0": "舊錄編入經者理不然也。",
    "T55n2157_023:0955c15_1": "與後僧伽羅剎集經撰人不殊。",
    "T55n2157_023:0955c16_2": "何得一載正經一編集內。",
    "T55n2157_023:0955c17_0": "例既如此故附此中。",
    "T55n2157_023:0955c18_0": "僧伽羅剎所集經三卷(僧伽羅剎撰或五卷)符秦代譯上三集十卷同帙。",
    "T55n2157_023:0955c21_0": "百喻經四卷(僧伽斯那撰或五卷)",
    "T55n2157_023:0955c22_0": "蕭齊天竺三藏求那地譯(單本)",
    "T55n2157_023:0955c23_0": "菩薩本緣經三卷(僧伽斯那撰或四卷或兩卷)　　吳月支優婆塞支謙譯單本大乘修行菩薩行門諸經要集三卷　大唐至相寺沙門釋智嚴譯新編入錄上三集十卷同帙。",
    "T55n2157_023:0956a01_0": "付法藏因緣傳六卷(或無因緣字或四卷二卷)元魏西域三藏吉迦夜共曇曜譯　第三譯(三譯二闕)坐禪三昧經三卷(或名菩薩禪法經或云禪經或二卷)　姚秦三藏鳩摩羅什譯第一譯兩譯一闕又群錄中復有阿蘭若習禪法經二卷。",
    "T55n2157_023:0956a06_1": "云與坐禪三昧經同本異譯。",
    "T55n2157_023:0956a07_2": "亦云羅什法師所出尋閱文句首末全同。",
    "T55n2157_023:0956a08_3": "但為殊名分成兩部。",
    "T55n2157_023:0956a09_4": "既非別譯未可雙行佛醫經一卷(亦云佛醫王經)吳天竺沙門竺律炎共支越譯　拾遺編入單本惟日雜難經一卷吳月支優婆塞支謙譯(拾遺編入　單本)佛般泥洹摩訶迦葉赴佛經一卷(亦云迦葉赴佛般涅槃經)　東晉西域沙門竺曇無蘭譯單本菩薩呵色欲法一卷(亦云經)姚秦三藏鳩摩羅什譯　第一譯　兩譯一闕四品學法經一卷(或無經字)宋天竺三藏求那跋陀羅譯(單本)佛入涅槃密迹金剛力士哀戀經一卷失譯(今附秦錄單本)迦旃延說法沒盡偈經一卷(僧祐錄云安公失譯經)今附西秦錄單本佛治身經一卷(或云治身經)僧祐錄云安公失譯　今附西晉錄單本　拾遺編入治意經一卷(或云佛治意經)僧祐錄云安公失譯經　今附西晉錄(拾遺編入單本)上十一集十八卷同帙。",
    "T55n2157_023:0956b04_0": "雜寶藏經八卷(或云十二卷)",
    "T55n2157_023:0956b05_0": "　元魏西域三藏吉迦夜共曇曜譯單本那先比丘經二卷(或直云那先經或三卷失譯在東晉錄)　第一本(兩譯一闕)上二集十卷同帙。",
    "T55n2157_023:0956b08_0": "五門禪經要用法一卷(大禪師佛陀蜜多撰)宋罽賓三藏曇摩蜜多譯　拾遺編入　第二譯達摩多羅禪經二卷(一名不淨觀禪經修行方便)　東晉天竺三藏佛陀跋陀羅譯單本右達摩多羅及佛大先所造先罽賓人也。",
    "T55n2157_023:0956b14_0": "彼國禪匠佛陀跋陀羅師。",
    "T55n2157_023:0956b14_1": "智嚴往遊西域。",
    "T55n2157_023:0956b15_2": "亦於先所學禪。",
    "T55n2157_023:0956b16_0": "從坐禪三昧下一十四經周錄之中編在經內。",
    "T55n2157_023:0956b17_1": "今以並非佛說移之於此。",
    "T55n2157_023:0956b17_2": "其雜寶藏經雖集佛語兼雜餘緣非全佛說。",
    "T55n2157_023:0956b18_3": "故編集內。",
    "T55n2157_023:0956b19_0": "禪法要解二卷(一名禪要經)",
    "T55n2157_023:0956b20_0": "姚秦三藏鳩摩羅什譯(第一譯兩譯一闕)禪要呵欲經一卷(是云禪要經呵欲品)後漢失譯　拾遺編入(單本)內身觀章句經一卷後漢失譯　拾遺編入單本法觀經一卷西晉三藏竺法護譯　拾遺編入思惟要略法一卷(或加經字)姚秦三藏鳩摩羅什譯　拾遺編入　第二譯　兩譯一闕十二遊經一卷東晉西域沙門迦留陀伽譯　拾遺編入第二譯　三譯二闕舊雜譬喻經二卷(亦云雜譬喻集經)吳天竺三藏康僧會譯　拾遺編入單本雜譬喻經一卷後漢月支三藏支婁迦讖譯　拾遺編入單本上十集十三卷同帙。",
    "T55n2157_023:0956c11_0": "雜譬喻經二卷(一名菩薩度人經)",
    "T55n2157_023:0956c12_0": "失譯　在後漢錄(單本拾遺編入)",
    "T55n2157_023:0956c13_0": "雜譬喻經一卷(比丘道略集)",
    "T55n2157_023:0956c14_0": "姚秦三藏鳩摩羅什譯　拾遺編入單本阿育王譬喻經一卷失譯　今附東晉錄(拾遺編入單本)阿育王經十卷(或加大字)梁扶南三藏僧伽婆羅譯(拾遺編入第二譯)上四集十四卷同帙。",
    "T55n2157_023:0956c20_0": "阿育王傳七卷(亦云大阿育王經或五卷)西晉安息三藏安法欽譯　第一譯右二傳同本異譯。",
    "T55n2157_023:0956c22_1": "佛圓寂後一百餘年。",
    "T55n2157_023:0956c22_2": "育王出世方有此傳。",
    "T55n2157_023:0956c23_3": "大周錄中編在大乘經中者誤也(長房等錄復云僧伽婆羅更出育王傳五卷者誤也前經即傳不合重載)。",
    "T55n2157_023:0956c25_0": "阿育王息懷目因緣經一卷(一名王子法益懷目因緣經)符秦天竺三藏曇摩難提於秦代譯　拾遺編入第二譯　三譯二闕四阿含暮抄解二卷　阿羅漢婆素跋陀撰　符秦西域沙門鳩摩羅佛提等譯拾遺編入(單本)上三集十卷同帙。",
    "T55n2157_023:0957a04_0": "法句經二卷(亦云法句集尊者法救撰)　吳天竺沙門維祇難等譯第一譯兩譯一闕阿毘曇毘婆沙論第一云。",
    "T55n2157_023:0957a07_1": "如法句經世尊於處方邑為眾生故種種演說。",
    "T55n2157_023:0957a08_2": "尊者達摩多羅(此云法救)於佛滅後種種說中。",
    "T55n2157_023:0957a09_3": "無常義者立無常品。",
    "T55n2157_023:0957a10_4": "乃至梵志義者立梵志品。",
    "T55n2157_023:0957a10_5": "故知此經是法救撰。",
    "T55n2157_023:0957a11_6": "周入藏錄編在大乘經中及集傳內。",
    "T55n2157_023:0957a12_7": "前後重載誤之甚也法句譬喻經四卷(一名法句本末經或五卷或六卷)　西晉沙門釋法立共法炬譯第二譯　兩譯一闕右與前法句經明同異。",
    "T55n2157_023:0957a16_8": "前經但纂偈句不兼長行。",
    "T55n2157_023:0957a17_9": "今此後經兼說偈之由起。",
    "T55n2157_023:0957a17_10": "有某因緣世尊方說。",
    "T55n2157_023:0957a18_11": "比前偈文此略不備。",
    "T55n2157_023:0957a18_12": "又前後偈文互有增減。",
    "T55n2157_023:0957a19_13": "周錄編在大乘經中者誤也。",
    "T55n2157_023:0957a21_0": "迦葉結經一卷　後漢安息三藏安世高譯拾遺編入第一譯三譯二闕撰集三藏及雜藏傳一卷失譯今附東晉錄單本拾遺編入三慧經一卷(僧祐錄云安公涼土異經)今附涼錄單本　拾遺編入阿毘曇五法行經一卷(亦云阿毘曇苦惠經或無行字)　後漢安息三藏安世高譯　拾遺編入單本阿含口解十二因緣經一卷(亦直云阿含口解經亦名斷十二因緣經)　後漢安息優婆塞安玄共嚴佛調譯單本小道地經一卷　後漢西域三藏支曜譯(拾遺編入)單本文殊師利發願經一卷(或加偈字)　　東晉天竺三藏佛陀跋陀羅譯拾遺編入單本六菩薩名一卷(房入藏錄云亦菩薩名亦當誦持)後漢失譯(拾遺編入單本)一百五十讚佛頌一卷　尊者摩咥利制吒造　大唐三藏義淨譯新編入錄單本讚觀世音菩薩頌一卷　大唐天后代佛授記　沙門釋智慧譯(出大周錄)拾遺編入單本上十二集十六卷同帙。",
    "T55n2157_023:0957b13_0": "無明羅剎集一卷(亦名無明羅剎經或二卷)拾遺編入單本　今附秦錄　失譯馬鳴菩薩傳一卷姚秦三藏鳩摩羅什譯(拾遺編入單本)龍樹菩薩傳一卷　姚秦三藏鳩摩羅什譯(拾遺編入單本)提婆菩薩傳一卷姚秦三藏鳩摩羅什譯(拾遺編入單本)婆藪槃豆法師傳一卷(此曰天親)陳天竺三藏真諦譯　拾遺編入第二譯(兩譯一闕)龍神菩薩為禪陀迦王說法要偈一卷宋罽賓三藏求那跋摩譯　出唐舊錄　第一譯勸發諸王要偈一卷　龍樹菩薩撰　宋天竺三藏僧伽跋摩譯拾遺編入第二譯龍樹菩薩勸誡王頌一卷　大唐天后代三藏義淨譯新編入錄第三譯右三集同本異譯(前二本偈諸經藏中連為一卷今分二軸)。",
    "T55n2157_023:0957c06_0": "賓頭盧跋羅闍為優陀延王說法經一卷　宋天竺三藏求那跋陀譯單本又有賓頭盧為王說法經一卷。",
    "T55n2157_023:0957c08_1": "文與此同。",
    "T55n2157_023:0957c09_0": "故不雙出",
    "T55n2157_023:0957c10_0": "請賓頭盧法一卷(或加經字)",
    "T55n2157_023:0957c11_0": "宋沙門釋慧簡譯(第二譯兩譯一闕)分別業報略一卷　大勇菩薩撰(或加集字)宋天竺三藏僧伽跋摩譯　拾遺編入　單本迦丁比丘說當來變經一卷僧祐錄中失譯經　今附宋錄　拾遺編入單本大阿羅漢難提蜜多羅所說法住記一卷　大唐三藏玄奘譯出內典錄單本金七十論三卷(亦云僧佉論或二卷)　陳天竺三藏真諦譯單本右一論外道迦毘羅仙人造。",
    "T55n2157_023:0957c22_1": "明二十五諦。",
    "T55n2157_023:0957c23_0": "所謂數論經中云迦毘羅論是也(長房內典二錄真諦譯中有金七十論二卷復有僧佉論三卷二目俱存者誤也)。",
    "T55n2157_023:0957c25_0": "勝宗十句義論一卷",
    "T55n2157_023:0957c26_0": "大唐三藏玄奘譯(出翻經圖單本)",
    "T55n2157_023:0957c27_0": "右一論勝者慧月造明十句義(鵂鶹仙人本所造但六句義慧月四足成十句本末通論故名勝宗十句論也)。",
    "T55n2157_023:0958a01_0": "中云衛世師論是也(其數勝二論非是佛法諸外道宗此二為上欲令博學之者委悉異道之宗故釋之耳)。",
    "T55n2157_023:0958a03_0": "上十五集十七卷同帙。",
    "T55n2157_023:0958a04_0": "此方撰述集傳四十四部四百二十二卷五十帙大佛名經一十六卷　或十四卷(貞元十五年十月二十三日別勅入錄二帙)釋迦譜十卷(別有五卷本與此廣略異)蕭齊建初寺沙門釋僧祐錄　出房錄　新編入藏釋迦氏略譜一卷(或無略字)大唐西明寺沙門釋道宣撰(出內典錄新編入藏)釋迦方志二卷大唐西明寺沙門釋道宣撰(出內典錄新編入藏)上三集十三卷　二帙　上帙七　下帙六。",
    "T55n2157_023:0958a16_0": "經律異相五十卷　五帙　梁天監十五年勅沙門寶唱等撰　出長房錄　新編入藏陀羅尼品集十卷　一帙(未詳撰者。",
    "T55n2157_023:0958a18_1": "今附梁錄右一呪集大周錄中為大乘單本復云失譯者不然。",
    "T55n2157_023:0958a19_2": "尋撿其文乃是此方抄集而非梵本別翻。",
    "T55n2157_023:0958a19_3": "所以知者如七佛神呪經及陀隣尼鉢經等並是晉朝所翻。",
    "T55n2157_023:0958a19_4": "護諸童子陀羅尼經元魏菩提留支所譯。",
    "T55n2157_023:0958a20_5": "又陀隣尼鉢經苦最勝燈王經二是同本。",
    "T55n2157_023:0958a20_6": "如此等經並皆集入故非梵本所傳。",
    "T55n2157_023:0958a20_7": "必是此方撰集。",
    "T55n2157_023:0958a21_8": "未知的是何人所撰。",
    "T55n2157_023:0958a21_9": "故此述之)諸經要集二十卷大唐西明寺沙門釋玄煇撰新編入藏上一集二十卷分為三帙(上下各七中帙六卷)。",
    "T55n2157_023:0958a25_0": "出三藏記集十五卷",
    "T55n2157_023:0958a26_0": "梁建初寺沙門釋僧祐錄　出長房錄　新編入藏眾經目錄七卷隋開皇十四年勅翻經沙門法經等撰　出長房錄　新編入藏上二集二十二卷二帙(上帙十卷下帙十二)。",
    "T55n2157_023:0958b05_0": "開皇三寶錄十五卷(內題云歷代三寶記)隋開皇七年翻經學士成都費長房撰(出內典錄新編入藏)眾經目錄五卷隋仁壽二年。",
    "T55n2157_023:0958b09_1": "勅翻經沙門及學士等撰(出內典錄新編入藏)上二集二十卷二帙。",
    "T55n2157_023:0958b12_0": "大唐內典錄十卷　一帙",
    "T55n2157_023:0958b13_0": "　大唐西明寺沙門釋道宣撰(出內典錄新編入藏)續大唐內典錄一卷　大唐西崇福寺沙門釋智昇撰新編入藏古今譯經圖紀四卷　大唐翻經沙門釋靖邁撰新編入藏續古今譯經圖紀一卷　大唐西崇福寺沙門釋智昇撰新編入藏大周刊定眾經目錄十五卷　大唐天后勅佛授記寺沙門明佺等撰新編入藏上四集二十一卷二帙(上帙十一卷下帙十卷)。",
    "T55n2157_023:0958b24_0": "開元釋教錄二十卷二帙",
    "T55n2157_023:0958b25_0": "　大唐西崇福寺沙門釋智昇撰新編入藏續開元釋教錄一部三卷　大唐西明寺沙門圓照奉勅集編入目錄貞元新定釋教目錄三十卷三帙　大唐西明寺沙門圓照奉勅撰新編入藏一切經音義二十五卷　大唐翻經沙門釋玄應撰(出內典錄)新譯大方廣佛花嚴經音義二卷　大唐淨法寺沙門釋慧苑撰新編入藏上二集二十七卷四帙(第一帙六卷下三帙各七)。",
    "T55n2157_023:0958c07_0": "大唐西域記十二卷",
    "T55n2157_023:0958c08_0": "　大唐三藏玄奘撰(出內典錄新編入藏)集古今佛道論衡四卷或二卷　大唐西明寺沙門釋道宣撰出內典錄新編入藏續集古今佛道論衡一卷　大唐西崇福寺沙門釋智昇撰新編入藏上三集十七卷二帙(上帙八下帙九)。",
    "T55n2157_023:0958c15_0": "東夏三寶感通錄三卷",
    "T55n2157_023:0958c16_0": "大唐西明寺沙門釋道宣撰出內典錄(新編入藏)集沙門不拜俗儀六卷　大唐弘福寺沙門釋彥琮撰出內典錄新編入藏上二集九卷同帙。",
    "T55n2157_023:0958c22_0": "大唐慈恩寺三藏法師傳十卷一帙",
    "T55n2157_023:0958c23_0": "　大唐西太原寺沙門釋慧立等撰新編入錄大唐西域求法高僧傳二卷　大唐三藏義淨撰(新編入藏)法顯傳一卷(亦云歷遊天竺記傳)東晉沙門釋法顯自記遊天竺事(出長房錄新編入錄)高僧傳十四卷(一卷是目錄)　梁會稽嘉祥寺沙門釋慧晈撰出長房錄上三集十七卷二帙(上帙九下帙八)。",
    "T55n2157_023:0959a04_0": "續高僧傳三十卷",
    "T55n2157_023:0959a05_0": "大唐西明寺沙門釋道宣撰出內典錄",
    "T55n2157_023:0959a06_0": "　新編入藏",
    "T55n2157_023:0959a07_0": "上一集三十卷分為四帙(第一第二各八第三第四各七)。",
    "T55n2157_023:0959a08_0": "辯正論八卷一帙",
    "T55n2157_023:0959a09_0": "　大唐終南山龍田寺釋氏法琳撰(出內典錄新編入藏)破邪論二卷(或一卷)　大唐終南山龍田寺釋氏法琳撰出內典錄新編入藏別傳三卷法琳撰甄正論三卷大唐天后代佛授記寺沙門釋玄嶷撰　新編入藏十門辯惑論二卷(或三卷)大唐大興善寺沙門釋復禮撰　新編入藏弘明集十四卷梁建初寺沙門釋僧祐撰(出長房錄新編入藏)上五集二十四卷二帙(上十二卷下帙十二卷)。",
    "T55n2157_023:0959a23_0": "廣弘明集三十卷",
    "T55n2157_023:0959a24_0": "大唐西明寺沙門釋道宣撰出內典錄",
    "T55n2157_023:0959a25_0": "　新編入藏",
    "T55n2157_023:0959a26_0": "上一集三十卷分為四帙(第一帙十第二帙七第三帙七卷第四帙六卷)。",
    "T55n2157_023:0959a27_0": "集諸經禮懺儀二卷",
    "T55n2157_023:0959a28_0": "大唐西崇福寺沙門釋智昇撰　新編入藏大唐南海寄歸內法傳四卷大唐三藏義淨撰　新編入藏比丘尼傳四卷梁莊嚴寺沙門釋寶唱撰　新編入藏別說罪要行法一卷(或無別字)大唐三藏義淨撰(新編入藏)受用三水要法一卷大唐三藏義淨撰護命放生軌儀一卷大唐三藏義淨撰上六集十三卷同帙。",
    "T55n2157_023:0959b11_0": "從大佛名經及釋迦譜下四十四部合四百二十二卷。",
    "T55n2157_023:0959b12_1": "並是此方賢德撰集。",
    "T55n2157_023:0959b12_2": "然於大法裨助光揚。",
    "T55n2157_023:0959b13_3": "季代維持寔為網要。",
    "T55n2157_023:0959b13_4": "故編此錄繕布流行。",
    "T55n2157_023:0959b14_5": "若寫藏經隨情取捨。",
    "T55n2157_023:0959b14_6": "諸傳記雖涉釋宗。",
    "T55n2157_023:0959b15_7": "非護法者此中不錄。",
    "T55n2157_023:0959b16_0": "都計小乘經律論及賢聖集傳見流行者。",
    "T55n2157_023:0959b17_0": "總四百五十九部。",
    "T55n2157_023:0959b17_1": "合二千四百二卷。",
    "T55n2157_023:0959b17_2": "二百三十四帙。",
    "T55n2157_023:0959b19_0": "沙門法琳傳三卷　沙門彥琮撰",
    "T55n2157_023:0959b20_0": "右一部傳舊錄云。",
    "T55n2157_023:0959b20_1": "明勅禁斷不許流行故不編載。",
    "T55n2157_023:0959b21_2": "今詳此意。",
    "T55n2157_023:0959b21_3": "蓋在一時。",
    "T55n2157_023:0959b21_4": "然不入格文。",
    "T55n2157_023:0959b22_0": "望許編入貞元目錄。",
    "T55n2157_023:0959b23_0": "貞元新定釋教目錄卷第二十三"
}