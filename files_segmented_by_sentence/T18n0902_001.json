[
    {
        "source_sentence": "總釋陀羅尼義讚",
        "from": "T18n0902_001:0898a03_0",
        "context_with_next_sentence": true
    },
    {
        "source_sentence": "三藏沙門大廣智不空奉　詔解釋",
        "from": "T18n0902_001:0898a05_0",
        "context_with_next_sentence": true
    },
    {
        "source_sentence": "如來於百千俱胝阿僧祇劫，積集菩提資糧，",
        "from": "T18n0902_001:0898a06_0",
        "context_with_next_sentence": true
    },
    {
        "source_sentence": "加持陀羅尼真言文字，令頓悟菩薩與此相應，頓集福德智慧資糧，於大乘修菩薩道二種修行證無上菩提道：",
        "from": "T18n0902_001:0898a09_9",
        "context_with_next_sentence": true
    },
    {
        "source_sentence": "所謂依諸波羅蜜修行成佛、依真言陀羅尼三密門修行成佛。",
        "from": "T18n0902_001:0898a10_17",
        "context_with_next_sentence": true
    },
    {
        "source_sentence": "陀羅尼者梵語，唐翻名為總持義，有四種持：",
        "from": "T18n0902_001:0898a11_18",
        "context_with_next_sentence": true
    },
    {
        "source_sentence": "法持、義持、三摩地持、文持。",
        "from": "T18n0902_001:0898a12_12",
        "context_with_next_sentence": true
    },
    {
        "source_sentence": "此四種持，多依顯教大乘教中所說也。",
        "from": "T18n0902_001:0898a13_7",
        "context_with_next_sentence": true
    },
    {
        "source_sentence": "法持者，由得此持，摧滅一切雜染之法，證得清淨法界等流教法。",
        "from": "T18n0902_001:0898a14_16",
        "context_with_next_sentence": true
    },
    {
        "source_sentence": "義持者，由得此持，於一字義中悟百千無量修多羅行，演說逆順自在。",
        "from": "T18n0902_001:0898a16_9",
        "context_with_next_sentence": true
    },
    {
        "source_sentence": "三摩地持者，由此持故，必不散動三昧現前，悟無量百千三摩地門，悲增菩薩，故於六趣以願受生，不被煩惱隨煩惱壞其三昧，由此三摩地證五神通，成就利樂無邊有情。",
        "from": "T18n0902_001:0898a20_8",
        "context_with_next_sentence": true
    },
    {
        "source_sentence": "文持者，由此受持陀羅尼成就所聞，所謂一切契經，於一切如來諸菩薩所，聞百千無量修多羅永不忘失。",
        "from": "T18n0902_001:0898a22_16",
        "context_with_next_sentence": true
    },
    {
        "source_sentence": "其真言亦具四義，真者真如相應，言者真詮義。",
        "from": "T18n0902_001:0898a23_18",
        "context_with_next_sentence": true
    },
    {
        "source_sentence": "四義者：",
        "from": "T18n0902_001:0898a24_2",
        "context_with_next_sentence": true
    },
    {
        "source_sentence": "法真言，清淨法界以為真言。",
        "from": "T18n0902_001:0898a24_15",
        "context_with_next_sentence": true
    },
    {
        "source_sentence": "義真言者，勝義相應，一一字中有實相義。",
        "from": "T18n0902_001:0898a25_15",
        "context_with_next_sentence": true
    },
    {
        "source_sentence": "三摩地真言者，由瑜伽者用此真言，於心鏡智月輪上布列真言文字，專注心不散動，速疾證三摩地故，名三摩地真言。",
        "from": "T18n0902_001:0898a28_9",
        "context_with_next_sentence": true
    },
    {
        "source_sentence": "文持真言者，從唵字至娑嚩賀，於其中間所有文字，一一字皆名為真言。",
        "from": "T18n0902_001:0898b01_2",
        "context_with_next_sentence": true
    },
    {
        "source_sentence": "亦云密言，亦具有四義：",
        "from": "T18n0902_001:0898b01_13",
        "context_with_next_sentence": true
    },
    {
        "source_sentence": "法密言者，非法外道及二乘境界，唯修真言行菩薩，所聞所持軌則印契曼荼羅，修行所求悉地名法密言。",
        "from": "T18n0902_001:0898b04_2",
        "context_with_next_sentence": true
    },
    {
        "source_sentence": "義密言者，真言中一一字，唯佛與佛、大威德菩薩乃能究盡。",
        "from": "T18n0902_001:0898b05_8",
        "context_with_next_sentence": true
    },
    {
        "source_sentence": "三摩地密言者，由此中真言文字三摩地相應威力。",
        "from": "T18n0902_001:0898b06_11",
        "context_with_next_sentence": true
    },
    {
        "source_sentence": "遍布真言者，身支分變麁重身易得微妙色身，獲得五神通，威德自在、壽量無盡。",
        "from": "T18n0902_001:0898b08_9",
        "context_with_next_sentence": true
    },
    {
        "source_sentence": "聞持密言者，從師密受三密軌則，唯師及弟子自知，非令餘人之所知也，乃至本尊形像印契觀門，皆密受持，獲得心所悕望三摩地，聞持不忘、天眼天耳他心、上中下悉地。",
        "from": "T18n0902_001:0898b12_5",
        "context_with_next_sentence": true
    },
    {
        "source_sentence": "亦名為明，具四義：",
        "from": "T18n0902_001:0898b12_14",
        "context_with_next_sentence": true
    },
    {
        "source_sentence": "法明者，修行者稱誦，一一字中光明遍照十方世界一切有情沈溺生死苦海，皆破無明煩惱，悉得離苦解脫，故名法明。",
        "from": "T18n0902_001:0898b15_9",
        "context_with_next_sentence": true
    },
    {
        "source_sentence": "義明者，由瑜伽者與真言義相應故，通達明了般若波羅蜜，遠離無義道理。",
        "from": "T18n0902_001:0898b17_3",
        "context_with_next_sentence": true
    },
    {
        "source_sentence": "三摩地明者，由真言種子想於心月輪中獲得大光明，作自他照明三摩地成就。",
        "from": "T18n0902_001:0898b18_18",
        "context_with_next_sentence": true
    },
    {
        "source_sentence": "聞持明者，證得聞持法，能破廢忘之惑，證得菩提心成就。",
        "from": "T18n0902_001:0898b20_5",
        "context_with_next_sentence": true
    },
    {
        "source_sentence": "如上陀羅尼真言、密言、明義依梵文，復於顯教修多羅中稱說，或於真言密教中說如是四稱，或有一字真言乃至二字三字乃至百字千字萬字，復過此數乃至無量無邊，皆名陀羅尼、真言、密言、明。",
        "from": "T18n0902_001:0898b25_11",
        "context_with_next_sentence": true
    },
    {
        "source_sentence": "若與三密門相應，不暇多劫難行苦行，能轉定業，速疾易成安樂成佛速疾之道。",
        "from": "T18n0902_001:0898b27_5",
        "context_with_next_sentence": true
    },
    {
        "source_sentence": "總釋陀羅尼義讚",
        "from": "T18n0902_001:0898b28_100",
        "context_with_next_sentence": false
    }
]