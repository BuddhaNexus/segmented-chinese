{
    "T11n0310_031:0168c26_0": "大寶積經卷第三十一",
    "T11n0310_031:0168c28_0": "唐天竺三藏菩提流志譯",
    "T11n0310_031:0168c29_0": "出現光明會第十一之二",
    "T11n0310_031:0169a01_0": "「我昔為是經，　　護持清淨戒，　常修於定慧，　　及施諸眾生。",
    "T11n0310_031:0169a03_0": "　我昔為是經，　　惡人來毀罵，　我時生憐愍，　　於彼不加害。",
    "T11n0310_031:0169a05_0": "　我昔為是經，　　求者皆施與，　各隨其所樂，　　悉令得歡喜。",
    "T11n0310_031:0169a07_0": "　我昔為是經，　　奉施諸宮殿，　莊嚴眾寶網，　　供養於諸佛。",
    "T11n0310_031:0169a09_0": "　我昔為是經，　　捨種種珍玩，　及以摩尼寶，　　供養於諸佛。",
    "T11n0310_031:0169a11_0": "　我昔為是經，　　有恩常憶念，　乃至聞一偈，　　於彼恒尊重。",
    "T11n0310_031:0169a13_0": "　我昔為是經，　　尊重持戒者，　乃至經行處，　　於彼常恭敬。",
    "T11n0310_031:0169a15_0": "　我昔為是經，　　或處於生死，　乃至有少恩，　　於彼常懷報。",
    "T11n0310_031:0169a17_0": "　我昔為是經，　　不求利謗法，　哀愍於親友，　　乃至諸眾生。",
    "T11n0310_031:0169a19_0": "　我昔為是經，　　具多聞善說，　於法無所著，　　不慳親友家。",
    "T11n0310_031:0169a21_0": "　我昔為是經，　　若心生不善，　速懺令除滅，　　終不使增長。",
    "T11n0310_031:0169a23_0": "　我昔為是經，　　身為王太子，　所得諸珍寶，　　塗香及末香，　我時生淨心，　　迴施於諸佛。",
    "T11n0310_031:0169a26_0": "　我昔為是經，　　愍諸囚徒類，　種種加楚毒，　　以身而代受。",
    "T11n0310_031:0169a28_0": "　我昔為是經，　　捨諸五欲樂，　常於月六齋，　　受持諸禁戒。",
    "T11n0310_031:0169b01_0": "　我昔為是經，　　常修行忍辱，　乃至於妻室，　　亦不生貪悋。",
    "T11n0310_031:0169b03_0": "　我昔為是經，　　令諸貧乏者，　皆悉得安樂，　　豐足諸財寶。",
    "T11n0310_031:0169b05_0": "　我昔為是經，　　攝受於一切，　沙門婆羅門，　　種種群生類。",
    "T11n0310_031:0169b07_0": "　我昔為是經，　　利益於一切，　常為大施主，　　求者心無悋，　或蒔於華果，　　不令人剪伐，　普施諸眾生，　　隨意皆充足。",
    "T11n0310_031:0169b11_0": "　我昔布施時，　　其心常平等，　持戒具功德，　　破戒無慚愧，　或證大神通，　　下至凡愚類，　皆生希有心，　　恭敬而周給。",
    "T11n0310_031:0169b15_0": "　我昔布施時，　　其心無高下，　不求生善趣，　　志樂於此經，　或令國界中，　　一切無怨敵，　調伏諸龍眾，　　應時霔甘雨。",
    "T11n0310_031:0169b19_0": "　月光汝當知，　　我於無量劫，　為求是經故，　　修習諸苦行，　設於百千劫，　　宣說不能盡。",
    "T11n0310_031:0169b22_0": "　汝已住淨信，　　當來末世時，　應生正念心，　　演說是經典。",
    "T11n0310_031:0169b24_0": "　我以佛眼觀，　　明見未來世，　隨其種種行，　　一切皆了知。",
    "T11n0310_031:0169b26_0": "　若有諸比丘，　　為求無上智，　能以淨信心，　　演說此經典，　是人及方所，　　一切皆了知。",
    "T11n0310_031:0169b29_0": "　若於末世時，　　聞是經愛樂，　志願及方便，　　一切皆了知。",
    "T11n0310_031:0169c02_0": "　若諸下劣人，　　不聞是經典，　誹謗宣說者，　　一切皆了知。",
    "T11n0310_031:0169c04_0": "　若有諸比丘，　　及諸比丘尼，　得聞於是經，　　悲感而涕泣，　我皆與受記，　　得見最勝尊。",
    "T11n0310_031:0169c07_0": "　月光汝當知，　　諸佛神通力，　若人意清淨，　　或有不清淨，　乃至於信解，　　一切皆了知。",
    "T11n0310_031:0169c10_0": "　若有諸眾生，　　志樂常寂靜，　安住諸禪定，　　不著生死中，　乃至於習氣，　　究竟皆永斷，　如是等功德，　　一切皆了知。",
    "T11n0310_031:0169c14_0": "　或有諸眾生，　　耽著虛妄法，　或有諸眾生，　　於佛生欣樂，　如是未來事，　　一切皆了知。",
    "T11n0310_031:0169c17_0": "　若有諸眾生，　　染著世間樂，　於佛菩提種，　　不能善開發，　以是因緣故，　　退失諸方便。",
    "T11n0310_031:0169c20_0": "　若有能了知，　　諸佛菩提種，　是人當獲得，　　清淨無邊光。",
    "T11n0310_031:0169c22_0": "　月光汝當觀，　　如是光明等，　一一諸因緣，　　各各有差別，　汝以智慧力，　　一切應了知。",
    "T11n0310_031:0169c25_0": "　若捨惡知識，　　親近於善友，　護持清淨戒，　　成就佛光明。",
    "T11n0310_031:0169c27_0": "　汝當護諸根，　　捨離無慚愧，　修行於善法，　　隨護諸眾生。",
    "T11n0310_031:0169c29_0": "　汝當捨違諍，　　了達於性空，　不貪著利養，　　具多聞善說。",
    "T11n0310_031:0170a02_0": "　汝當觀利養，　　猶如於糞穢，　無以利養垢，　　染污清淨心，　常求於明脫，　　常得無上利。",
    "T11n0310_031:0170a05_0": "　汝當修佛道，　　觀佛同法性，　常然大法炬，　　普照於世間。",
    "T11n0310_031:0170a07_0": "　汝當如山王，　　其心安不動，　毀罵及捶打，　　一切皆能忍。",
    "T11n0310_031:0170a09_0": "　汝當為眾生，　　作真實善友，　應捨下劣心，　　常修於淨業。",
    "T11n0310_031:0170a11_0": "　汝以堅固心，　　演說無上法，　如是微妙經，　　當授慈心者。",
    "T11n0310_031:0170a13_0": "　欲求無上智，　　勿怖於生死，　由此捨諸惡，　　當得於勝利。",
    "T11n0310_031:0170a15_0": "　譬如明智人，　　善能用於火，　成熟種種味，　　不為火所燒。",
    "T11n0310_031:0170a17_0": "　若諸愚癡人，　　無有善方便，　將火置於掌，　　便為火所燒。",
    "T11n0310_031:0170a19_0": "　亦如人中毒，　　迷悶心狂亂，　以火而灸療，　　因此得除愈。",
    "T11n0310_031:0170a21_0": "　月光汝當知，　　智者亦如是，　依意了意空，　　故處於生死，　依眼了眼空，　　於眼無執著，　若能如是知，　　住眼亦無惱。",
    "T11n0310_031:0170a25_0": "　若了眼性空，　　成就真實智，　以真實智故，　　當得出現光。",
    "T11n0310_031:0170a27_0": "　若了眼性空，　　永滅於貪欲，　以無貪欲故，　　當得出現光。",
    "T11n0310_031:0170a29_0": "　如是瞋與癡，　　我執并覆惱，　慳嫉無慚愧，　　不忍將貢高，　憍慢及增上，　　諂誑兼放逸，　乃至矯詐等，　　一一如貪說。",
    "T11n0310_031:0170b04_0": "　若得真實智，　　了知眼寂滅，　以知寂滅故，　　當得出現光。",
    "T11n0310_031:0170b06_0": "　若得真實智，　　住佛理趣中，　以住理趣故，　　當得出現光。",
    "T11n0310_031:0170b08_0": "　若得真實智，　　住佛方便中，　以住方便故，　　當得出現光。",
    "T11n0310_031:0170b10_0": "　若不修實智，　　永離於障惱，　成就出現光，　　我昔未聞見。",
    "T11n0310_031:0170b12_0": "　若勤修實智，　　永離於障惱，　能順於是行，　　當得出現光。",
    "T11n0310_031:0170b14_0": "　若求最勝行，　　當學於此經，　供養諸如來，　　得實智方便。",
    "T11n0310_031:0170b16_0": "　若修真實智，　　當供養諸佛，　成就出現光，　　猶如掌中果。",
    "T11n0310_031:0170b18_0": "　若迷眼無我，　　退失沙門法，　彼人不能得，　　如是出現光。",
    "T11n0310_031:0170b20_0": "　若了眼無我，　　成就沙門法，　彼人當證得，　　如是出現光。",
    "T11n0310_031:0170b22_0": "　若了眼盡際，　　亦了耳生邊，　由了耳生邊，　　是大沙門法。",
    "T11n0310_031:0170b24_0": "　若不遍了知，　　眼性之邊際，　於眼生邊際，　　亦不能遍知，　彼人不能得，　　如是出現光。",
    "T11n0310_031:0170b27_0": "　若能遍了知，　　眼性之邊際，　於眼生邊際，　　亦能遍了知，　彼人當證得，　　如是出現光。",
    "T11n0310_031:0170c01_0": "　若不善了知，　　眼性之邊際，　於眼生邊際，　　亦不能善知，　彼人不能得，　　如是出現光。",
    "T11n0310_031:0170c04_0": "　若能善了知，　　眼性之邊際，　於眼生邊際，　　亦能善了知，　彼人當證得，　　如是出現光。",
    "T11n0310_031:0170c07_0": "　若不現了知，　　眼性之邊際，　於眼生邊際，　　亦不能現知，　彼人不能得，　　如是出現光。",
    "T11n0310_031:0170c10_0": "　若能現了知，　　眼性之邊際，　於眼生邊際，　　亦能現了知，　彼人當證得，　　如是出現光。",
    "T11n0310_031:0170c13_0": "　若不善了知，　　眼性之邊際，　於眼生邊際，　　亦不能遍知，　彼人不能得，　　如是出現光。",
    "T11n0310_031:0170c16_0": "　若能善了知，　　眼性之邊際，　於眼生邊際，　　亦能現了知，　彼人當證得，　　如是出現光。",
    "T11n0310_031:0170c19_0": "　若不善了知，　　眼性之清淨，　於耳性清淨，　　亦不能善知，　彼人不能得，　　如是出現光。",
    "T11n0310_031:0170c22_0": "　若能善了知，　　眼性之清淨，　於耳性清淨，　　亦能善了知，　彼人當證得，　　如是出現光。",
    "T11n0310_031:0170c25_0": "　乃至耳鼻舌，　　身意與色聲，　香味并觸法，　　地水若火風，　性事世間苦，　　蘊界世將生，　及以聲名等，　　一切皆如是。」",
    "T11n0310_031:0170c29_0": "爾時世尊告月光童子言：「善男子！",
    "T11n0310_031:0170c29_1": "若有眾生發趣大乘！",
    "T11n0310_031:0171a01_2": "為欲圓滿成就如是出現光者！",
    "T11n0310_031:0171a01_3": "有八十種善根資糧。",
    "T11n0310_031:0171a02_4": "云何八十？",
    "T11n0310_031:0171a02_5": "所謂護念眾生，心無損害，於清淨戒奉持無缺，其心平等，無有諂曲，亦無慳嫉貪誑之心，深信大乘微妙經典，亦不耽愛富貴憍逸，忍力具足，志願無退，意樂清淨，住阿蘭若，不依眷屬利養名聞，安住諸禪，現光三昧，於有戒者無諂承事，於同梵行起勝意樂，以敬法故常於和上阿闍梨所深生尊重，了達契經，善巧宣說，所言誠諦，住正思惟，勤種善根，常行慧施，覺知魔業，密護諸根，言詞安審，善解真諦，亦能了知諸地自相，求無盡色，不惜身命，教於四眾，絕世思惟，離諸邪見，無後世法，不於未學矯現其相，常於已學任力開示，曾不讚美歌詠音聲，亦不稱譽莊嚴資具，證入諸諦，具足多聞，捨離睡眠，勤求正法，於佛尊重，發菩提心，捨於世業，修諸學處，為愛法故依於勝友，求諸善根心無厭足，愛樂出家，護持佛法，不起惡業，於教無疑，善說譬喻，開示祕密，於大菩提志求無倦，所受經典未嘗忘失，不捨自學，摧伏他論，求出離道，修無量行，於彼法智其心決定，明見因果相續輪迴，不著三有離增上慢，為於信者建立對治，了達未來果報差別，善知前際不假他緣，於遠離行精勤修習，於佛相好具足莊嚴。",
    "T11n0310_031:0171a25_6": "是為八十。",
    "T11n0310_031:0171a25_7": "復次月光！",
    "T11n0310_031:0171a26_0": "此八十法入於五法。",
    "T11n0310_031:0171a26_1": "云何為五？",
    "T11n0310_031:0171a26_2": "所謂知生死、知涅槃、知煩惱盡、知增上、知福果。",
    "T11n0310_031:0171a27_3": "復次月光！",
    "T11n0310_031:0171a28_4": "如是五法入於二法。",
    "T11n0310_031:0171a28_5": "云何為二？",
    "T11n0310_031:0171a28_6": "所謂心清淨莊嚴、色清淨莊嚴。",
    "T11n0310_031:0171a29_7": "復次月光！",
    "T11n0310_031:0171a29_8": "如是二法入於一法。",
    "T11n0310_031:0171b01_9": "云何為一！",
    "T11n0310_031:0171b01_10": "所謂能成諸佛如來無礙解脫。",
    "T11n0310_031:0171b03_0": "「復次月光！",
    "T11n0310_031:0171b03_1": "復有八十種法，善能成就諸佛如來無礙解脫。",
    "T11n0310_031:0171b04_2": "云何八十？",
    "T11n0310_031:0171b04_3": "所謂布施資糧，廣大智慧，修清淨戒，離煩惱熱，摧伏憍慢，柔軟言詞，於種種事無不知時，亦知善友，發趣大乘，被精進甲，威儀利物，墮煩惱者令斷疑惑，毀諸不善，修行白法，不與惡人而為伴侶，種諸善根無有厭足，發菩提心勇猛精進，覺知魔事，證於諸諦，真實供養決了無疑，心念眾生常懷濟度，不著諸有，起於大心，不善眾生示其過惡，捨貪瞋癡，不求欲利，成熟眾生，修治佛塔，於諸聖者尊重恭敬，住大乘者親近承事，終不讚歎下劣乘人，遠離聲聞，摧伏怨敵，於世尊所廣大供養，以殊勝心種種奉施，得無礙智，具足辯才，以諸譬喻開示正法，而於性空不相違背，求法無懈，顯發深義，具大總持，說法無染，能廣流布，化導無厭，圓滿諸行有大威德，辯才無滯，成就多聞，不讚惡人，修於善業，解了諸蘊，捨離諸見，通達因性，超過所行，遠離非境，生清淨信，住於正道，愛樂大乘，平等攝受，不著無我，不厭生死，樂求涅槃，以少欲故住阿蘭若，常行乞食無有懈惓，隨有所得心生喜足，離無慚愧，親近於佛，善友同止，捨於非類，愍諸凡夫，同眾生行，於佛淨信，離於非器，有相違者不與言說，不來求者不為開曉，若有來求如應為說，於食平等，常施等施，開門大施。",
    "T11n0310_031:0171b28_4": "如是童子！",
    "T11n0310_031:0171b28_5": "此八十法，能得諸佛無礙解脫。」",
    "T11n0310_031:0171b29_6": "爾時月光童子得聞是法生大歡喜，即於佛前以偈讚曰：「如來了知眼盡邊，　　故能出現清淨智，　以能出現清淨智，　　具足如來清淨光。",
    "T11n0310_031:0171c04_0": "　如來了知眼無我，　　故能出現清淨音，　以能出現清淨音，　　具足如來梵音相。",
    "T11n0310_031:0171c06_0": "　佛於往昔利眾生，　　故能成就語清淨，　以能成就語清淨，　　饒益無量諸世間。",
    "T11n0310_031:0171c08_0": "　如來了知眼性空，　　故能成就總持智，　以能成就總持智，　　出現如來無量光。",
    "T11n0310_031:0171c10_0": "　如來了知眼差別，　　眼名差別亦無邊，　以知名字無邊故，　　出現如來無量光。",
    "T11n0310_031:0171c12_0": "　佛知文字差別門，　　即知眼空離文字，　以知眼空離文字，　　出現如來無量光。",
    "T11n0310_031:0171c14_0": "　若人思惟眼無我，　　即了佛語為真實，　以能知佛語真實，　　出現如來決定光。",
    "T11n0310_031:0171c16_0": "　如來成就勝神通，　　即了無邊眼滅壞，　以能了知眼滅壞，　　利益一切諸世間。",
    "T11n0310_031:0171c18_0": "　大悲最勝兩足尊，　　了達無邊眼生起，　如佛能知眼生起，　　願我不久亦當然。",
    "T11n0310_031:0171c20_0": "　如是耳鼻舌身心，　　色聲香味并觸法，　乃至世生聲名等，　　當知一切皆應作。",
    "T11n0310_031:0171c22_0": "　大悲最勝兩足尊，　　已具布施波羅蜜，　如佛布施波羅蜜，　　願我不久亦當然。",
    "T11n0310_031:0171c24_0": "　大悲最勝兩足尊，　　已具淨戒波羅蜜，　如佛淨戒波羅蜜，　　願我不久亦當然。",
    "T11n0310_031:0171c26_0": "　大悲最勝兩足尊，　　已具忍辱波羅蜜，　如佛忍辱波羅蜜，　　願我不久亦當然。",
    "T11n0310_031:0171c28_0": "　大悲最勝兩足尊，　　已具精進波羅蜜，　如佛精進波羅蜜，　　願我不久亦當然。",
    "T11n0310_031:0172a01_0": "　大悲最勝兩足尊，　　已具禪定波羅蜜，　如佛禪定波羅蜜，　　願我不久亦當然。",
    "T11n0310_031:0172a03_0": "　大悲最勝兩足尊，　　已具智慧波羅蜜，　如佛智慧波羅蜜，　　願我不久亦當然。",
    "T11n0310_031:0172a05_0": "　大悲最勝兩足尊，　　已具法身波羅蜜，　如佛法身波羅蜜，　　願我不久亦當然。",
    "T11n0310_031:0172a07_0": "　大悲最勝兩足尊，　　已具無邊清淨色，　如佛已具清淨色，　　願我不久亦當然。",
    "T11n0310_031:0172a09_0": "　大悲最勝兩足尊，　　已具無邊清淨意，　如佛已具清淨意，　　願我不久亦當然。",
    "T11n0310_031:0172a11_0": "　大悲最勝兩足尊，　　已具無邊勝功德，　如佛已具勝功德，　　願我不久亦當然。",
    "T11n0310_031:0172a13_0": "　大悲最勝兩足尊，　　已具無邊諸色相，　如佛已具諸色相，　　願我不久亦當然。",
    "T11n0310_031:0172a15_0": "　大悲最勝兩足尊，　　已具無邊聲清淨，　如佛已具聲清淨，　　願我不久亦當然。",
    "T11n0310_031:0172a17_0": "　大悲最勝兩足尊，　　已具無邊大神變，　如佛已具大神變，　　願我不久亦當然。",
    "T11n0310_031:0172a19_0": "　大悲最勝兩足尊，　　為化眾生處三有，　如佛化彼眾生類，　　願我不久亦當然。",
    "T11n0310_031:0172a21_0": "　大悲最勝兩足尊，　　已度無邊生死行，　如佛已度生死行，　　願我不久亦當然。",
    "T11n0310_031:0172a23_0": "　大悲最勝兩足尊，　　已度無邊貪欲行，　如佛度於貪欲行，　　願我不久亦當然。",
    "T11n0310_031:0172a25_0": "　大悲最勝兩足尊，　　已度無邊瞋恚行，　如佛度於瞋恚行，　　願我不久亦當然。",
    "T11n0310_031:0172a27_0": "　大悲最勝兩足尊，　　已度無量愚癡行，　如佛度於愚癡行，　　願我不久亦當然。",
    "T11n0310_031:0172a29_0": "　大悲最勝兩足尊，　　已度無量貪瞋行，　如佛度於貪瞋行，　　願我不久亦當然。",
    "T11n0310_031:0172b02_0": "　大悲最勝兩足尊，　　已度無量瞋癡行，　如佛度於瞋癡行，　　願我不久亦當然。",
    "T11n0310_031:0172b04_0": "　大悲最勝兩足尊，　　已度無量貪癡行，　如佛度於貪癡行，　　願我不久亦當然。",
    "T11n0310_031:0172b06_0": "　大悲最勝兩足尊，　　已度無邊等分行，　如佛度於等分行，　　願我不久亦當然。",
    "T11n0310_031:0172b08_0": "　導師已度於貪欲，　　普能饒益諸世間，　如佛饒益諸世間，　　願我亦成如是智。",
    "T11n0310_031:0172b10_0": "　導師已度於瞋恚，　　普能饒益諸世間，　如佛饒益諸世間，　　願我亦成如是智。",
    "T11n0310_031:0172b12_0": "　導師度於愚癡行，　　普能饒益諸世間，　如佛饒益諸世間，　　願我亦成如是智。",
    "T11n0310_031:0172b14_0": "　導師已度貪瞋行，　　普能饒益諸世間，　如佛饒益諸世間，　　願我亦成如是智。",
    "T11n0310_031:0172b16_0": "　導師已度瞋癡行，　　普能饒益諸世間，　如佛饒益諸世間，　　願我亦成如是智。",
    "T11n0310_031:0172b18_0": "　導師已度貪癡行，　　普能饒益諸世間，　如佛饒益諸世間，　　願我亦成如是智。",
    "T11n0310_031:0172b20_0": "　導師已度等分行，　　普能饒益諸世間，　如佛饒益諸世間，　　願我亦成如是智。",
    "T11n0310_031:0172b22_0": "　如來具足殊勝智，　　調伏一切諸天眾，　我亦願成如是智，　　得為調御天人師。",
    "T11n0310_031:0172b24_0": "　如來具足殊勝智，　　調伏一切諸龍眾，　我亦願成如是智，　　得為調御天人師。",
    "T11n0310_031:0172b26_0": "　如來具足殊勝智，　　調伏一切夜叉眾，　我亦願成如是智，　　得為調御天人師。",
    "T11n0310_031:0172b28_0": "　如來具足殊勝智，　　調伏一切乾闥婆，　乃至無量鳩槃茶，　　所有若干諸眷屬，　我亦願成如是智，　　得為調御天人師。",
    "T11n0310_031:0172c02_0": "　如來具足殊勝智，　　了知諸法真實義，　我亦願成如是智，　　於彼真實得無疑。",
    "T11n0310_031:0172c04_0": "　如來若了苦盡邊，　　利益一切群生類，　我亦願成如是智，　　於彼苦盡得無疑。",
    "T11n0310_031:0172c06_0": "　如來善了因盡邊，　　利益一切群生類，　我亦願成如是智，　　於彼因盡得無疑。",
    "T11n0310_031:0172c08_0": "　如來具足殊勝智，　　了達世間之所行，　我亦願成如是智，　　於世間行得無疑。",
    "T11n0310_031:0172c10_0": "　如來具足殊勝智，　　了達世間處非處，　我亦願成如是智，　　利益一切諸世間。",
    "T11n0310_031:0172c12_0": "　如來具足殊勝智，　　了達世間諸業果，　我亦願成如是智，　　利益一切諸世間。",
    "T11n0310_031:0172c14_0": "　如來具足殊勝智，　　了達世間種種性，　我亦願成如是智，　　利益一切諸世間。",
    "T11n0310_031:0172c16_0": "　如來具足殊勝智，　　了達一切諸趣行，　我亦願成如是智，　　利益無量諸世間。",
    "T11n0310_031:0172c18_0": "　如來具足殊勝智，　　了達世間諸勝解，　我亦願成如是智，　　利益一切諸世間。",
    "T11n0310_031:0172c20_0": "　如來具足殊勝智，　　了達一切諸根性，　我亦願成如是智，　　利益一切諸世間。",
    "T11n0310_031:0172c22_0": "　如來具足殊勝智，　　了達靜慮之所行，　我亦願成如是智，　　利益一切諸世間。",
    "T11n0310_031:0172c24_0": "　如來具足殊勝智，　　了達解脫之所行，　我亦願成如是智，　　利益一切諸世間。",
    "T11n0310_031:0172c26_0": "　如來具足殊勝智，　　了達等分之所行，　我亦願成如是智，　　利益一切諸世間。",
    "T11n0310_031:0172c28_0": "　如來具足殊勝智，　　了達等至之所行，　我亦願成如是智，　　利益一切諸世間。",
    "T11n0310_031:0173a01_0": "　如來善了於生死，　　流轉皆因煩惱生，　我亦願成如是智，　　利益一切諸世間。",
    "T11n0310_031:0173a03_0": "　如來一切皆了知，　　利益世間無與等，　我亦願成如是智，　　利益一切諸世間。",
    "T11n0310_031:0173a05_0": "　如來善住於等持，　　發起殊勝方便智，　我亦願成如是智，　　利益一切諸世間。",
    "T11n0310_031:0173a07_0": "　如來具足殊勝智，　　了達無邊宿住行，　我亦願成如是智，　　利益一切諸世間。",
    "T11n0310_031:0173a09_0": "　如來具足殊勝智，　　了達生死無有邊，　我亦願成如是智，　　利益一切諸世間。",
    "T11n0310_031:0173a11_0": "　如來具足殊勝智，　　了達一切煩惱盡，　我亦願成如是智，　　利益一切諸世間。",
    "T11n0310_031:0173a13_0": "　如來具足殊勝智，　　成就無上正等覺，　我亦願成如是智，　　利益一切諸世間。",
    "T11n0310_031:0173a15_0": "　如來具足殊勝智，　　離諸煩惱并習氣，　我亦願成如是智，　　利益一切諸世間。",
    "T11n0310_031:0173a17_0": "　如來具足殊勝智，　　了知欲染障菩提，　我亦願成如是智，　　利益一切諸世間。",
    "T11n0310_031:0173a19_0": "　如來具足殊勝智，　　了知出離生死法，　願我亦成如是智，　　利益一切諸世間。",
    "T11n0310_031:0173a21_0": "　如來善了於法義，　　覺悟無量諸眾生，　我亦願成如是智，　　利益一切諸世間。",
    "T11n0310_031:0173a23_0": "　如來善了於法性，　　如幻如夢如陽炎，　我亦願成如是智，　　利益一切諸世間。",
    "T11n0310_031:0173a25_0": "　如來善了於世間，　　一切文字并言說，　我亦願成如是智，　　利益一切諸世間。",
    "T11n0310_031:0173a27_0": "　如來具足勝辯才，　　開示甚深微妙法，　我亦願成如是智，　　利益一切諸世間。",
    "T11n0310_031:0173a29_0": "　如來善調身語意，　　一切皆隨智慧行，　我亦願成如是智，　　利益一切諸世間。",
    "T11n0310_031:0173b02_0": "　如來善了於三世，　　無取無著無罣礙，　我亦願成如是智，　　利益一切諸世間。",
    "T11n0310_031:0173b04_0": "　如來善修戒定慧，　　於彼一切無退轉，　我亦願成如是智，　　得為三界大悲尊。",
    "T11n0310_031:0173b06_0": "　如來善修於解脫，　　解脫知見無退轉，　我亦願成如是智，　　得為三界大悲尊。",
    "T11n0310_031:0173b08_0": "　如來善修於正觀，　　天人世間無等倫，　我亦願成如是智，　　得為三界大悲尊。",
    "T11n0310_031:0173b10_0": "　如來具足殊勝智，　　於諸世法無所染，　我亦願成如是智，　　得為三界大悲尊。",
    "T11n0310_031:0173b12_0": "　如來善了於世間，　　種種諸趣皆明見，　我亦願成如是智，　　於彼諸趣得無礙。",
    "T11n0310_031:0173b14_0": "　如來善了盡生邊，　　是故於彼無迷惑，　我亦願成如是智，　　於盡生性得無疑。",
    "T11n0310_031:0173b16_0": "　如來善了寂靜邊，　　是故於彼無迷惑，　我亦願成如是智，　　於彼寂靜得無疑。",
    "T11n0310_031:0173b18_0": "　如來善了流轉邊，　　是故於彼無迷惑，　我亦願成如是智，　　於彼流轉得無疑。",
    "T11n0310_031:0173b20_0": "　如來善了前後際，　　是故具足無師智，　我亦願成如是智，　　於前後際得無疑。",
    "T11n0310_031:0173b22_0": "　如來善了轉生邊，　　是故具足無師智，　我亦願成如是智，　　於彼生轉得無疑。",
    "T11n0310_031:0173b24_0": "　如來善了前後際，　　於眼斷常無所執，　我亦願成如是智，　　於前後際得無疑。",
    "T11n0310_031:0173b26_0": "　如來善了盡生邊，　　於眼斷常無所執，　我亦願成如是智，　　於盡生性得無疑。",
    "T11n0310_031:0173b28_0": "　若人不了前後際，　　彼則於貪生取著，　如來於彼能證知，　　是故於貪無所染。",
    "T11n0310_031:0173c01_0": "　若人不了有無邊，　　彼則於貪生取著，　如來於彼能證知，　　是故於貪無所染。",
    "T11n0310_031:0173c03_0": "　若人不了盡無邊，　　彼則於貪生取著，　如來於彼能證知，　　是故於貪無所染。",
    "T11n0310_031:0173c05_0": "　若人不了轉無轉，　　彼則於貪生取著，　如來於彼能證知，　　是故於貪無所染。",
    "T11n0310_031:0173c07_0": "　瞋癡忿覆并嫉誑，　　諂曲貢高與慢憍，　布施持戒將忍辱，　　禪定智慧皆如是。」",
    "T11n0310_031:0173c09_0": "爾時世尊知月光童子深心所念，熙怡微笑放金色光，其光普照無量無邊諸佛國土，於彼國界作利益已，繞佛三匝還從如來頂上而入。",
    "T11n0310_031:0173c12_1": "是時彌勒菩薩即從座起，偏袒右肩右膝著地，頂禮佛足合掌恭敬，以諸偈讚而問佛言：「雲雷師子吼，　　迦陵頻伽聲，　出大法鼓音，　　何緣現微笑？",
    "T11n0310_031:0173c17_0": "　殊勝百千日，　　清淨妙音聲，　功德甚希有，　　何緣現此光？",
    "T11n0310_031:0173c19_0": "　施戒忍精進，　　定慧等莊嚴，　一切皆圓滿，　　何緣現此光？",
    "T11n0310_031:0173c21_0": "　如來柔軟音，　　常遠離麁語，　善療眾生病，　　何緣現此光？",
    "T11n0310_031:0173c23_0": "　大悲兩足尊，　　知眼常空寂，　以清淨梵音，　　為眾生演說。",
    "T11n0310_031:0173c25_0": "　耳鼻舌身心，　　乃至聲名等，　并諸集滅道，　　智忍亦如是。",
    "T11n0310_031:0173c27_0": "　大悲兩足尊，　　知眼盡生際，　寂靜及流轉，　　一切皆空寂。",
    "T11n0310_031:0173c29_0": "　耳鼻舌身心，　　色聲香味觸，　乃至聲名等，　　一切皆如是。",
    "T11n0310_031:0174a02_0": "　又說因緣法，　　遠離於斷常，　非自非他作，　　眾緣之所生。",
    "T11n0310_031:0174a04_0": "　或以種種門，　　開示於苦本，　或以種種義，　　稱讚佛光明，　以無量言詞，　　演說寂滅法，　無人無壽者，　　無我無眾生。",
    "T11n0310_031:0174a08_0": "　過去無量佛，　　亦以不思議，　百千諸偈頌，　　演說如是法。",
    "T11n0310_031:0174a10_0": "　如來所演說，　　真實功德法，　無說無說者，　　所說法亦無。",
    "T11n0310_031:0174a12_0": "　佛說最勝法，　　覺悟於群生，　諸天及夜叉，　　聞者皆能了，　一切阿脩羅，　　意樂已清淨，　無量諸人眾，　　疑網悉皆除。",
    "T11n0310_031:0174a16_0": "　了知貪自性，　　滅壞瞋與癡，　愛慢及無明，　　諂嫉并戲論，　乃至苦蘊等，　　一切皆捨離，　如是諸句義，　　究竟悉清淨。",
    "T11n0310_031:0174a20_0": "　如來於一法，　　通達種種名，　其數百千萬，　　乃至不思議。",
    "T11n0310_031:0174a22_0": "　於無量佛所，　　善學如是法，　而於一法中，　　演說無窮盡。",
    "T11n0310_031:0174a24_0": "　如來善了達，　　種種諸法門，　亦能分別知，　　名句上中下。",
    "T11n0310_031:0174a26_0": "　修學於一切，　　種種異言詞，　善巧而宣說，　　微妙第一義。",
    "T11n0310_031:0174a28_0": "　如是清淨音，　　因緣和合起，　亦不依喉舌，　　乃至於身心。",
    "T11n0310_031:0174b01_0": "　其地六種動，　　十方眾咸集，　合掌瞻仰佛，　　願為除眾疑。",
    "T11n0310_031:0174b03_0": "　如來善了知，　　眼盡生邊際，　自性常空寂，　　無去亦無來。",
    "T11n0310_031:0174b05_0": "　無住無處所，　　深入於實際，　佛眼無障礙，　　是故我今問。",
    "T11n0310_031:0174b07_0": "　如來善了知，　　眼性前後際，　盡無盡流轉，　　自性常空寂。",
    "T11n0310_031:0174b09_0": "　開示諸法義，　　令世間歡喜，　牟尼美妙音，　　何緣現微笑？",
    "T11n0310_031:0174b11_0": "　佛知前後際，　　眼性常空寂，　離分別言詞，　　何緣現微笑？",
    "T11n0310_031:0174b13_0": "　佛知眼無量，　　種種言宣說，　本性常空寂，　　何緣現微笑？",
    "T11n0310_031:0174b15_0": "　佛知盡生邊，　　眼性常空寂，　捨離諸煩惱，　　證佛菩提智，　具足勝名聞，　　何緣現微笑？",
    "T11n0310_031:0174b18_0": "　如來久修學，　　演說不思議，　了達眼性空，　　離垢常清淨，　無量諸心行，　　一念皆了知，　光明照世間，　　為是何瑞相？",
    "T11n0310_031:0174b22_0": "　大仙等正覺，　　最勝兩足尊，　煩惱悉已除，　　其心常寂靜，　如來殊勝智，　　深達眼盡邊，　復以何因緣，　　而今現微笑？",
    "T11n0310_031:0174b26_0": "　耳鼻舌身心，　　六塵并四大，　乃至聲名等，　　一切皆如是。",
    "T11n0310_031:0174b28_0": "　佛知眼無我，　　亦達耳無常，　及了鼻性空，　　何緣現微笑？",
    "T11n0310_031:0174c01_0": "　佛知舌無我，　　亦達身無常，　及了心性空，　　何緣現微笑？",
    "T11n0310_031:0174c03_0": "　佛知色無我，　　亦達聲無常，　及了香性空，　　何緣現微笑？",
    "T11n0310_031:0174c05_0": "　佛知味無我，　　亦達觸無常，　及了法性空，　　何緣現微笑？",
    "T11n0310_031:0174c07_0": "　佛知地無我，　　亦達水無常，　及了火性空，　　何緣現微笑？",
    "T11n0310_031:0174c09_0": "　佛知風無我，　　亦達性無常，　及了事性空，　　何緣現微笑？",
    "T11n0310_031:0174c11_0": "　知世間無我，　　亦達苦無常，　及了蘊性空，　　何緣現微笑？",
    "T11n0310_031:0174c13_0": "　佛知界無我，　　亦達世無常，　及了生性空，　　何緣現微笑？",
    "T11n0310_031:0174c15_0": "　佛知聲無我，　　亦達名無常，　及了道性空，　　何緣現微笑？",
    "T11n0310_031:0174c17_0": "　佛知智無我，　　了寂靜無常，　及眾生性空，　　何緣現微笑？",
    "T11n0310_031:0174c19_0": "　佛知性無性，　　亦知我非我，　及了意樂空，　　何緣現微笑？",
    "T11n0310_031:0174c21_0": "　觀生死無我，　　亦達常無常，　及了涅槃空，　　何緣現微笑？",
    "T11n0310_031:0174c23_0": "　如來心解脫，　　名聞滿三界，　帝釋與人王，　　龍神咸供養。",
    "T11n0310_031:0174c25_0": "　如來善了知，　　眼盡生邊際，　乃至於寂靜，　　何緣現微笑？",
    "T11n0310_031:0174c27_0": "　無量諸佛子，　　俱集於眾會，　從佛口所生，　　從法變化生，　皆來佛前住，　　合掌而尊重，　為於彼眾故，　　問此光因緣。",
    "T11n0310_031:0175a02_0": "　如來善了知，　　眼性空無我，　超過於一切，　　在家修學者。",
    "T11n0310_031:0175a04_0": "　佛以平等智，　　了法無差別，　如來意樂知，　　非是神通見。",
    "T11n0310_031:0175a06_0": "　佛知眼無我，　　性空無去來，　清淨智無邊，　　何緣現微笑？",
    "T11n0310_031:0175a08_0": "大寶積經卷第三十一"
}