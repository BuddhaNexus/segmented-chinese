[
    {
        "source_sentence": "藥師琉璃光七佛本願功德經卷",
        "from": "T14n0451_001:0409a04_0",
        "context_with_next_sentence": true
    },
    {
        "source_sentence": "上",
        "from": "T14n0451_001:0409a05_0",
        "context_with_next_sentence": true
    },
    {
        "source_sentence": "大唐三藏沙門義淨於佛光內寺譯",
        "from": "T14n0451_001:0409a07_0",
        "context_with_next_sentence": true
    },
    {
        "source_sentence": "如是我聞：",
        "from": "T14n0451_001:0409a08_4",
        "context_with_next_sentence": true
    },
    {
        "source_sentence": "一時，薄伽梵遊化諸國，至廣嚴城，在樂音樹下，與大苾芻眾八千人俱，菩薩摩訶薩三萬六千，其名曰：",
        "from": "T14n0451_001:0409a10_12",
        "context_with_next_sentence": true
    },
    {
        "source_sentence": "曼殊室利菩薩、觀自在菩薩、慈氏菩薩、善現菩薩、大慧菩薩、明慧菩薩、山峯菩薩、辯峯菩薩、持妙高峯菩薩、不空超越菩薩、微妙音菩薩、常思惟菩薩、執金剛菩薩，如是等諸大菩薩而為上首，及諸國王、大臣、婆羅門、居士、天龍八部，人、非人等，無量大眾恭敬圍遶，而為說法，初、中、後善，文義巧妙，純一圓滿，清淨鮮白，梵行之相，示教利喜，皆令具足微妙行願，趣大菩提。",
        "from": "T14n0451_001:0409a19_1",
        "context_with_next_sentence": true
    },
    {
        "source_sentence": "爾時，曼殊室利法王子菩薩摩訶薩，承佛威神，從座而起，偏袒右肩，右膝著地，合掌恭敬，而白佛言：",
        "from": "T14n0451_001:0409a22_7",
        "context_with_next_sentence": true
    },
    {
        "source_sentence": "「世尊！",
        "from": "T14n0451_001:0409a22_11",
        "context_with_next_sentence": true
    },
    {
        "source_sentence": "今有無量人天大眾，為聽法故，皆已雲集。",
        "from": "T14n0451_001:0409a23_9",
        "context_with_next_sentence": true
    },
    {
        "source_sentence": "惟佛世尊，從初發意，乃至於今，所有無量塵沙數劫諸佛剎土，無不知見。",
        "from": "T14n0451_001:0409a25_3",
        "context_with_next_sentence": true
    },
    {
        "source_sentence": "願為我等及未來世像法眾生，慈悲演說諸佛名號、本願功德、國土莊嚴、善巧方便差別之相，令諸聞者，業障消除，乃至菩提，得不退轉。",
        "from": "T14n0451_001:0409a28_6",
        "context_with_next_sentence": true
    },
    {
        "source_sentence": "」爾時，世尊讚曼殊室利菩薩言：",
        "from": "T14n0451_001:0409a29_1",
        "context_with_next_sentence": true
    },
    {
        "source_sentence": "「善哉！",
        "from": "T14n0451_001:0409a29_5",
        "context_with_next_sentence": true
    },
    {
        "source_sentence": "善哉！",
        "from": "T14n0451_001:0409a29_8",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0409a29_13",
        "context_with_next_sentence": true
    },
    {
        "source_sentence": "汝以大悲愍念無量業障有情，種種疾病、憂悲苦惱，得安樂故，勸請我說諸佛名號、本願功德、國土莊嚴。",
        "from": "T14n0451_001:0409b03_1",
        "context_with_next_sentence": true
    },
    {
        "source_sentence": "此由如來威神之力，令發斯問。",
        "from": "T14n0451_001:0409b03_15",
        "context_with_next_sentence": true
    },
    {
        "source_sentence": "汝今諦聽，極善思惟，當為汝說。",
        "from": "T14n0451_001:0409b04_11",
        "context_with_next_sentence": true
    },
    {
        "source_sentence": "」曼殊室利言：",
        "from": "T14n0451_001:0409b04_18",
        "context_with_next_sentence": true
    },
    {
        "source_sentence": "「惟願為說，我等樂聞。",
        "from": "T14n0451_001:0409b05_8",
        "context_with_next_sentence": true
    },
    {
        "source_sentence": "」佛告曼殊室利：",
        "from": "T14n0451_001:0409b06_6",
        "context_with_next_sentence": true
    },
    {
        "source_sentence": "「東方去此，過四弶伽河沙佛土，有世界名曰無勝，佛號善名稱吉祥王如來、應、正等覺、明行圓滿、善逝、世間解、無上丈夫、調御士、天人師、佛、世尊，有無量億眾，不退菩薩之所圍遶，安住七寶勝妙莊嚴師子之座，現在說法。",
        "from": "T14n0451_001:0409b11_7",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0409b11_12",
        "context_with_next_sentence": true
    },
    {
        "source_sentence": "彼佛國土清淨嚴飾，縱廣正等百千踰繕那，以贍部金而為其地，平正柔軟，氣如天香；",
        "from": "T14n0451_001:0409b13_12",
        "context_with_next_sentence": true
    },
    {
        "source_sentence": "無諸惡趣及女人名，亦無瓦礫、沙石、棘刺；",
        "from": "T14n0451_001:0409b14_12",
        "context_with_next_sentence": true
    },
    {
        "source_sentence": "寶樹行列，花果滋繁；",
        "from": "T14n0451_001:0409b15_1",
        "context_with_next_sentence": true
    },
    {
        "source_sentence": "多有浴池，皆以金銀、真珠、雜寶而為砌飾。",
        "from": "T14n0451_001:0409b16_1",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0409b16_6",
        "context_with_next_sentence": true
    },
    {
        "source_sentence": "彼國菩薩皆於七寶蓮花化生。",
        "from": "T14n0451_001:0409b17_1",
        "context_with_next_sentence": true
    },
    {
        "source_sentence": "是故，淨信善男子、善女人，皆當願生彼佛國土。",
        "from": "T14n0451_001:0409b18_3",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0409b18_9",
        "context_with_next_sentence": true
    },
    {
        "source_sentence": "彼佛如來、應、正等覺，從初發心行菩薩道時，發八大願。",
        "from": "T14n0451_001:0409b19_14",
        "context_with_next_sentence": true
    },
    {
        "source_sentence": "云何為八？",
        "from": "T14n0451_001:0409b20_1",
        "context_with_next_sentence": true
    },
    {
        "source_sentence": "「第一大願：",
        "from": "T14n0451_001:0409b21_5",
        "context_with_next_sentence": true
    },
    {
        "source_sentence": "願我來世得無上菩提時，若有眾生，為諸病苦逼切其身，熱病、諸瘧、蠱道、厭魅、起屍鬼等之所惱害；",
        "from": "T14n0451_001:0409b23_11",
        "context_with_next_sentence": true
    },
    {
        "source_sentence": "若能至心稱我名者，由是力故，所有病苦悉皆消滅，乃至證得無上菩提。",
        "from": "T14n0451_001:0409b25_6",
        "context_with_next_sentence": true
    },
    {
        "source_sentence": "「第二大願：",
        "from": "T14n0451_001:0409b26_5",
        "context_with_next_sentence": true
    },
    {
        "source_sentence": "願我來世得菩提時，若有眾生，盲聾、瘖瘂、白癩、瘨狂，眾病所困；",
        "from": "T14n0451_001:0409b27_16",
        "context_with_next_sentence": true
    },
    {
        "source_sentence": "若能至心稱我名者，由是力故，諸根具足，眾病消滅，乃至菩提。",
        "from": "T14n0451_001:0409b29_3",
        "context_with_next_sentence": true
    },
    {
        "source_sentence": "「第三大願：",
        "from": "T14n0451_001:0409c01_5",
        "context_with_next_sentence": true
    },
    {
        "source_sentence": "願我來世得菩提時，若有眾生，為貪、瞋、癡之所纏逼，造無間罪及諸惡行，誹謗正法，不修眾善，當墮地獄，受諸苦痛；",
        "from": "T14n0451_001:0409c04_1",
        "context_with_next_sentence": true
    },
    {
        "source_sentence": "若能至心稱我名者，由是力故，令無間罪及諸業障，悉皆消滅，無有眾生墮惡趣者，常受人天殊勝安樂，乃至菩提。",
        "from": "T14n0451_001:0409c06_15",
        "context_with_next_sentence": true
    },
    {
        "source_sentence": "「第四大願：",
        "from": "T14n0451_001:0409c07_5",
        "context_with_next_sentence": true
    },
    {
        "source_sentence": "願我來世得菩提時，若有眾生，少乏衣食、瓔珞、臥具、財貨、珍寶、香花、伎樂；",
        "from": "T14n0451_001:0409c08_22",
        "context_with_next_sentence": true
    },
    {
        "source_sentence": "若能至心稱我名者，由是力故，所乏資生皆得充足，乃至菩提。",
        "from": "T14n0451_001:0409c10_8",
        "context_with_next_sentence": true
    },
    {
        "source_sentence": "「第五大願：",
        "from": "T14n0451_001:0409c11_5",
        "context_with_next_sentence": true
    },
    {
        "source_sentence": "願我來世得菩提時，若有眾生，或被枷鎖繫縛其身，及以鞭撻，受諸苦惱；",
        "from": "T14n0451_001:0409c12_18",
        "context_with_next_sentence": true
    },
    {
        "source_sentence": "若能至心稱我名者，由是力故，所有苦楚皆得解脫，乃至菩提。",
        "from": "T14n0451_001:0409c14_9",
        "context_with_next_sentence": true
    },
    {
        "source_sentence": "「第六大願：",
        "from": "T14n0451_001:0409c15_5",
        "context_with_next_sentence": true
    },
    {
        "source_sentence": "願我來世得菩提時，若有眾生，於險難處，為諸惡獸，熊羆、師子、虎豹、豺狼、蚖蛇、蝮蠍之所侵惱，欲斷其命，發聲大叫，受大苦時；",
        "from": "T14n0451_001:0409c18_4",
        "context_with_next_sentence": true
    },
    {
        "source_sentence": "若能至心稱我名者，由是力故，所有恐怖皆得解脫，諸惡獸等悉起慈心，常得安樂，乃至菩提。",
        "from": "T14n0451_001:0409c20_9",
        "context_with_next_sentence": true
    },
    {
        "source_sentence": "「第七大願：",
        "from": "T14n0451_001:0409c21_5",
        "context_with_next_sentence": true
    },
    {
        "source_sentence": "願我來世得菩提時，若有眾生，鬪諍言訟，因生憂惱；",
        "from": "T14n0451_001:0409c22_9",
        "context_with_next_sentence": true
    },
    {
        "source_sentence": "若能至心稱我名者，由是力故，鬪訟解散，慈心相向，乃至菩提。",
        "from": "T14n0451_001:0409c24_1",
        "context_with_next_sentence": true
    },
    {
        "source_sentence": "「第八大願：",
        "from": "T14n0451_001:0409c25_5",
        "context_with_next_sentence": true
    },
    {
        "source_sentence": "願我來世得菩提時，若有眾生，入於江海，遭大惡風吹其船舫，無有洲渚而作歸依，極生憂怖；",
        "from": "T14n0451_001:0409c27_11",
        "context_with_next_sentence": true
    },
    {
        "source_sentence": "若能至心稱我名者，由是力故，皆得隨心，至安隱處，受諸快樂，乃至菩提。",
        "from": "T14n0451_001:0409c29_8",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0409c29_14",
        "context_with_next_sentence": true
    },
    {
        "source_sentence": "是謂彼佛、如來、應、正等覺，行菩薩道時，所發八種微妙大願。",
        "from": "T14n0451_001:0410a02_2",
        "context_with_next_sentence": true
    },
    {
        "source_sentence": "又彼世尊，從初發心，常以定力成就眾生、供養諸佛、嚴淨佛土，菩薩眷屬悉皆圓滿。",
        "from": "T14n0451_001:0410a04_2",
        "context_with_next_sentence": true
    },
    {
        "source_sentence": "此之福德，不可思議，一切聲聞及諸獨覺，縱經多劫，說不能盡，唯除如來、補處菩薩。",
        "from": "T14n0451_001:0410a06_2",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0410a06_7",
        "context_with_next_sentence": true
    },
    {
        "source_sentence": "若有淨信男子、女人，若王、大臣、長者、居士，心悕福德，斷諸煩惱，稱彼佛名，讀斯經典，於彼如來至心尊重，恭敬供養，所有一切罪惡業障及諸病苦，悉皆消滅，諸有願求，無不隨意，得不退轉，乃至菩提。",
        "from": "T14n0451_001:0410a11_1",
        "context_with_next_sentence": true
    },
    {
        "source_sentence": "「復次，曼殊室利！",
        "from": "T14n0451_001:0410a12_8",
        "context_with_next_sentence": true
    },
    {
        "source_sentence": "東方去此，過五殑伽河沙佛土，有世界名曰妙寶，佛號寶月智嚴光音自在王如來、應、正等覺，有無量億菩薩圍繞，現在說法，皆演大乘微妙深義。",
        "from": "T14n0451_001:0410a15_15",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0410a15_21",
        "context_with_next_sentence": true
    },
    {
        "source_sentence": "彼佛如來，從初發心行菩薩道時，發八大願。",
        "from": "T14n0451_001:0410a17_1",
        "context_with_next_sentence": true
    },
    {
        "source_sentence": "云何為八？",
        "from": "T14n0451_001:0410a17_6",
        "context_with_next_sentence": true
    },
    {
        "source_sentence": "「第一大願：",
        "from": "T14n0451_001:0410a18_5",
        "context_with_next_sentence": true
    },
    {
        "source_sentence": "願我來世得菩提時，若有眾生，為營農業及商賈事，令心擾亂，廢修菩提、殊勝善法，於生死中不能出離，各各備受無邊苦惱；",
        "from": "T14n0451_001:0410a21_4",
        "context_with_next_sentence": true
    },
    {
        "source_sentence": "若能至心稱我名者，由是力故，衣服、飲食、資生之具，金銀、珍寶，隨願充足，所有善根皆得增長，亦不捨離菩提之心，諸惡道苦咸蒙解脫，乃至菩提。",
        "from": "T14n0451_001:0410a24_12",
        "context_with_next_sentence": true
    },
    {
        "source_sentence": "「第二大願：",
        "from": "T14n0451_001:0410a25_5",
        "context_with_next_sentence": true
    },
    {
        "source_sentence": "願我來世得菩提時，於十方界，所有眾生，若為寒熱、飢渴逼身，受大苦惱；",
        "from": "T14n0451_001:0410a26_19",
        "context_with_next_sentence": true
    },
    {
        "source_sentence": "若能至心稱我名者，由是力故，先世罪業悉皆消滅，捨諸苦惱，受人天樂，乃至菩提。",
        "from": "T14n0451_001:0410a28_19",
        "context_with_next_sentence": true
    },
    {
        "source_sentence": "「第三大願：",
        "from": "T14n0451_001:0410a29_5",
        "context_with_next_sentence": true
    },
    {
        "source_sentence": "願我來世得菩提時，於十方界，若有女人，貪婬煩惱常覆其心，相續有娠，深可厭惡，臨當產時，受大苦惱；",
        "from": "T14n0451_001:0410b02_14",
        "context_with_next_sentence": true
    },
    {
        "source_sentence": "若我名字暫經其耳，或復稱念，由是力故，眾苦皆除，捨此身已，常為男子，乃至菩提。",
        "from": "T14n0451_001:0410b04_14",
        "context_with_next_sentence": true
    },
    {
        "source_sentence": "「第四大願：",
        "from": "T14n0451_001:0410b05_5",
        "context_with_next_sentence": true
    },
    {
        "source_sentence": "願我來世得菩提時，若有眾生，或與父母、兄弟、姊妹、妻子、眷屬及諸親友，行險難處，為賊所侵，受諸苦惱；",
        "from": "T14n0451_001:0410b07_14",
        "context_with_next_sentence": true
    },
    {
        "source_sentence": "暫聞我名，或復稱念，由是力故，解脫眾難，乃至菩提。",
        "from": "T14n0451_001:0410b09_1",
        "context_with_next_sentence": true
    },
    {
        "source_sentence": "「第五大願：",
        "from": "T14n0451_001:0410b10_5",
        "context_with_next_sentence": true
    },
    {
        "source_sentence": "願我來世得菩提時，若有眾生，行於闇夜，作諸事業，被惡鬼神之所惱亂，極生憂苦；",
        "from": "T14n0451_001:0410b12_4",
        "context_with_next_sentence": true
    },
    {
        "source_sentence": "暫聞我名，或復稱念，由是力故，從闇遇明，諸惡鬼神起慈悲意，乃至菩提。",
        "from": "T14n0451_001:0410b14_1",
        "context_with_next_sentence": true
    },
    {
        "source_sentence": "「第六大願：",
        "from": "T14n0451_001:0410b15_5",
        "context_with_next_sentence": true
    },
    {
        "source_sentence": "願我來世得菩提時，若有眾生，行鄙惡事，不信三寶，智慧尠少，不修善法，根、力、覺、道、念、定、總持，皆不修習；",
        "from": "T14n0451_001:0410b17_21",
        "context_with_next_sentence": true
    },
    {
        "source_sentence": "若能至心稱我名者，由是力故，智慧漸增，三十七品悉皆修學，深信三寶，乃至菩提。",
        "from": "T14n0451_001:0410b19_14",
        "context_with_next_sentence": true
    },
    {
        "source_sentence": "「第七大願：",
        "from": "T14n0451_001:0410b20_5",
        "context_with_next_sentence": true
    },
    {
        "source_sentence": "願我來世得菩提時，若有眾生，意樂鄙劣，於二乘道，修行而住，棄背無上勝妙菩提；",
        "from": "T14n0451_001:0410b22_3",
        "context_with_next_sentence": true
    },
    {
        "source_sentence": "若能至心稱我名者，捨二乘見，於無上覺得不退轉，乃至菩提。",
        "from": "T14n0451_001:0410b23_12",
        "context_with_next_sentence": true
    },
    {
        "source_sentence": "「第八大願：",
        "from": "T14n0451_001:0410b24_5",
        "context_with_next_sentence": true
    },
    {
        "source_sentence": "願我來世得菩提時，若有眾生，見劫將盡，火欲起時，生大憂怖，苦惱悲泣，由彼前身惡業力故，受斯眾苦，無所歸依；",
        "from": "T14n0451_001:0410b26_18",
        "context_with_next_sentence": true
    },
    {
        "source_sentence": "若能至心稱我名者，所有憂苦悉皆消滅，受清涼樂，從此命終，於我佛土蓮華化生，常修善法，乃至菩提。",
        "from": "T14n0451_001:0410b29_9",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0410c01_5",
        "context_with_next_sentence": true
    },
    {
        "source_sentence": "是為彼佛、如來、應、正等覺，行菩薩道時，所發八種微妙大願。",
        "from": "T14n0451_001:0410c02_11",
        "context_with_next_sentence": true
    },
    {
        "source_sentence": "又彼如來所居佛土，廣博嚴淨，地平如掌；",
        "from": "T14n0451_001:0410c03_11",
        "context_with_next_sentence": true
    },
    {
        "source_sentence": "天妙香樹而為行列，天花遍覆，天樂常鳴，天妙鈴鐸隨處懸布，天寶莊嚴師子之座，天寶砌飾諸妙浴池；",
        "from": "T14n0451_001:0410c05_16",
        "context_with_next_sentence": true
    },
    {
        "source_sentence": "其地柔軟，無諸瓦礫，亦無女人及諸煩惱，皆是不退諸菩薩眾，蓮花化生；",
        "from": "T14n0451_001:0410c07_10",
        "context_with_next_sentence": true
    },
    {
        "source_sentence": "若起念時，飲食、衣服及諸資具隨意現前，是故名為妙寶世界。",
        "from": "T14n0451_001:0410c08_17",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0410c09_5",
        "context_with_next_sentence": true
    },
    {
        "source_sentence": "若有淨信男子、女人、國王、王子、大臣、輔相、中宮、婇女，晝夜六時，慇重至心，恭敬供養彼佛世尊，及稱名號，并造形像，香花、音樂、燒香、末香、塗香而為奉獻，清淨嚴潔，於七日中，持八戒齋，於諸眾生起慈悲意，願生彼土；",
        "from": "T14n0451_001:0410c14_3",
        "context_with_next_sentence": true
    },
    {
        "source_sentence": "彼佛世尊及諸菩薩，護念是人，一切罪業悉皆消滅，無上菩提得不退轉，於貪、恚、癡漸得微薄，無諸病苦，增益壽命，隨有悕求，悉皆如意，鬪諍怨家咸生歡喜，捨此身已，往彼剎土，蓮花化生，當生之時，念、定、總持，悉皆明了。",
        "from": "T14n0451_001:0410c19_11",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0410c19_16",
        "context_with_next_sentence": true
    },
    {
        "source_sentence": "如是當知，彼佛名號無量功德，若得聞者，所願皆成。",
        "from": "T14n0451_001:0410c20_18",
        "context_with_next_sentence": true
    },
    {
        "source_sentence": "「復次，曼殊室利！",
        "from": "T14n0451_001:0410c21_8",
        "context_with_next_sentence": true
    },
    {
        "source_sentence": "東方去此，過六殑伽河沙佛土，有世界名曰圓滿香積，佛號金色寶光妙行成就如來、應、正等覺，有無量億萬菩薩圍遶，現在說法。",
        "from": "T14n0451_001:0410c24_8",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0410c24_14",
        "context_with_next_sentence": true
    },
    {
        "source_sentence": "彼佛如來，從初發心行菩薩道時，發四大願。",
        "from": "T14n0451_001:0410c25_13",
        "context_with_next_sentence": true
    },
    {
        "source_sentence": "云何為四？",
        "from": "T14n0451_001:0410c26_1",
        "context_with_next_sentence": true
    },
    {
        "source_sentence": "「第一大願：",
        "from": "T14n0451_001:0410c27_5",
        "context_with_next_sentence": true
    },
    {
        "source_sentence": "願我來世得菩提時，若有眾生，造作種種屠害之業，斷諸生命，由斯惡業，受地獄苦，設得為人，短壽多病，或遭水火、刀毒所傷，當受死苦；",
        "from": "T14n0451_001:0411a01_9",
        "context_with_next_sentence": true
    },
    {
        "source_sentence": "若聞我名，至心稱念，由是力故，所有惡業悉皆消滅，無病、長壽、不遭橫死，乃至菩提。",
        "from": "T14n0451_001:0411a03_8",
        "context_with_next_sentence": true
    },
    {
        "source_sentence": "「第二大願：",
        "from": "T14n0451_001:0411a04_5",
        "context_with_next_sentence": true
    },
    {
        "source_sentence": "願我來世得菩提時，若有眾生，作諸惡業，盜他財物，當墮惡趣，設得為人，生貧窮家，乏少衣食，常受諸苦；",
        "from": "T14n0451_001:0411a06_16",
        "context_with_next_sentence": true
    },
    {
        "source_sentence": "若聞我名，至心稱念，由是力故，所有惡業悉皆消滅，衣服、飲食無所乏少，乃至菩提。",
        "from": "T14n0451_001:0411a08_16",
        "context_with_next_sentence": true
    },
    {
        "source_sentence": "「第三大願：",
        "from": "T14n0451_001:0411a09_5",
        "context_with_next_sentence": true
    },
    {
        "source_sentence": "願我來世得菩提時，若有眾生，更相凌慢，共為讐隙；",
        "from": "T14n0451_001:0411a10_9",
        "context_with_next_sentence": true
    },
    {
        "source_sentence": "若聞我名，至心稱念，由是力故，各起慈心，猶如父母，乃至菩提。",
        "from": "T14n0451_001:0411a12_1",
        "context_with_next_sentence": true
    },
    {
        "source_sentence": "「第四大願：",
        "from": "T14n0451_001:0411a13_5",
        "context_with_next_sentence": true
    },
    {
        "source_sentence": "願我來世得菩提時，若有眾生，貪欲、瞋恚、愚癡所纏，若出家在家男女七眾，毀犯如來所制學處，造諸惡業，當墮地獄，受諸苦報；",
        "from": "T14n0451_001:0411a16_7",
        "context_with_next_sentence": true
    },
    {
        "source_sentence": "若聞我名，至心稱念，由是力故，所有惡業悉皆消滅，斷諸煩惱，敬奉尸羅，於身、語、心，善能防護，永不退轉，乃至菩提。",
        "from": "T14n0451_001:0411a19_2",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0411a20_5",
        "context_with_next_sentence": true
    },
    {
        "source_sentence": "是為彼佛、如來、應、正等覺，行菩薩道時，所發四種微妙大願。",
        "from": "T14n0451_001:0411a21_11",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0411a21_16",
        "context_with_next_sentence": true
    },
    {
        "source_sentence": "又彼如來所居佛土，廣博嚴淨，地平如掌，皆以寶成；",
        "from": "T14n0451_001:0411a22_20",
        "context_with_next_sentence": true
    },
    {
        "source_sentence": "常有香氣，如妙栴檀，復以香樹而為行列，天妙珠瓔、摩尼等寶處處垂下；",
        "from": "T14n0451_001:0411a24_13",
        "context_with_next_sentence": true
    },
    {
        "source_sentence": "多有浴池，天寶嚴飾，香水盈滿，眾德皆具，於其四邊，懸妙繒綵；",
        "from": "T14n0451_001:0411a26_3",
        "context_with_next_sentence": true
    },
    {
        "source_sentence": "街衢八道，隨處莊嚴；",
        "from": "T14n0451_001:0411a26_13",
        "context_with_next_sentence": true
    },
    {
        "source_sentence": "所有眾生，無諸煩惱及憂悲苦，亦無女人，多是住地諸菩薩眾；",
        "from": "T14n0451_001:0411a28_1",
        "context_with_next_sentence": true
    },
    {
        "source_sentence": "勝妙音樂，不鼓自鳴，演說大乘微妙深法，若有眾生聞此音者，得不退轉無上菩提。",
        "from": "T14n0451_001:0411b01_1",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0411b02_5",
        "context_with_next_sentence": true
    },
    {
        "source_sentence": "彼佛如來由昔願力，善巧方便成就佛土，圓滿莊嚴，坐菩提座，作如是念：",
        "from": "T14n0451_001:0411b03_18",
        "context_with_next_sentence": true
    },
    {
        "source_sentence": "『於未來世，若有眾生，為貪、瞋、癡之所纏繞，眾病所逼，怨家得便，或時橫死，復由惡業，墮地獄中，受大劇苦。",
        "from": "T14n0451_001:0411b06_9",
        "context_with_next_sentence": true
    },
    {
        "source_sentence": "』彼佛見此苦惱眾生，為除業障，說此神呪，令彼受持，於現世中得大利益，遠離眾苦，住菩提故。",
        "from": "T14n0451_001:0411b08_14",
        "context_with_next_sentence": true
    },
    {
        "source_sentence": "即說呪曰：",
        "from": "T14n0451_001:0411b09_1",
        "context_with_next_sentence": true
    },
    {
        "source_sentence": "「『呾姪他悉𬀹悉𬀹　蘇悉𬀹　謨折儞木剎儞　目帝毘目帝　菴末麗毘末麗　忙揭例呬㘓若揭鞞曷喇呾娜　揭鞞　薩婆頞他娑但儞　鉢囉摩頞他　娑但儞末捺細　莫訶末捺細　頞步帝頞室步帝　毘多婆曳　蘇跋泥去　跋囉蚶摩　瞿俠佉　跋囉蚶摩柱俠帝　薩婆頞剃數　阿鉢囉匝帝薩跋呾囉　阿鉢𭈗底𠿒帝　折覩殺　瑟㮹勃陀俱胝　婆俠帝　納摩娑婆　呾他揭多喃　莎訶』」爾時，世尊說此大力大明呪時，眾中所有諸大菩薩、四大天王、釋梵王等讚言：",
        "from": "T14n0451_001:0411b21_15",
        "context_with_next_sentence": true
    },
    {
        "source_sentence": "「善哉！",
        "from": "T14n0451_001:0411b21_19",
        "context_with_next_sentence": true
    },
    {
        "source_sentence": "善哉！",
        "from": "T14n0451_001:0411b21_22",
        "context_with_next_sentence": true
    },
    {
        "source_sentence": "大悲世尊！",
        "from": "T14n0451_001:0411b22_4",
        "context_with_next_sentence": true
    },
    {
        "source_sentence": "能說如是過去如來大力神呪，為欲饒益無量眾生，竭煩惱海，登涅槃岸，除去疾病，所願皆滿。",
        "from": "T14n0451_001:0411b24_8",
        "context_with_next_sentence": true
    },
    {
        "source_sentence": "」佛告大眾：",
        "from": "T14n0451_001:0411b25_4",
        "context_with_next_sentence": true
    },
    {
        "source_sentence": "「若有淨信男子、女人、國王、王子、大臣、輔相、中宮、婇女，情悕福德，於此神呪起敬信心，若讀、若誦、若為他人演說其義，於諸含識起大悲心，晝夜六時，香華燈燭，殷重供養，清淨澡浴，持八戒齋，至誠念誦，所有極重無邊業障，悉皆消滅，於現身中離諸煩惱，命欲終時諸佛護念，即於彼國蓮花化生。",
        "from": "T14n0451_001:0411c03_4",
        "context_with_next_sentence": true
    },
    {
        "source_sentence": "「復次，曼殊室利！",
        "from": "T14n0451_001:0411c04_8",
        "context_with_next_sentence": true
    },
    {
        "source_sentence": "東方去此，過七殑伽河沙佛土，有世界名曰無憂，佛號無憂最勝吉祥如來、應、正等覺，今現在彼，為眾說法。",
        "from": "T14n0451_001:0411c06_19",
        "context_with_next_sentence": true
    },
    {
        "source_sentence": "又彼如來所居佛土，廣博嚴淨，地平如掌，皆以寶成，細滑柔軟，常有香氣；",
        "from": "T14n0451_001:0411c08_11",
        "context_with_next_sentence": true
    },
    {
        "source_sentence": "無憂苦聲，離諸煩惱，亦無惡趣及女人名；",
        "from": "T14n0451_001:0411c09_10",
        "context_with_next_sentence": true
    },
    {
        "source_sentence": "處處皆有金砌浴池，香水盈滿；",
        "from": "T14n0451_001:0411c10_6",
        "context_with_next_sentence": true
    },
    {
        "source_sentence": "寶樹行列，花果滋茂；",
        "from": "T14n0451_001:0411c10_16",
        "context_with_next_sentence": true
    },
    {
        "source_sentence": "勝妙音樂，不鼓自鳴，譬如西方極樂世界無量壽國功德莊嚴。",
        "from": "T14n0451_001:0411c12_3",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0411c12_9",
        "context_with_next_sentence": true
    },
    {
        "source_sentence": "彼佛世尊行菩薩道時，發四大願。",
        "from": "T14n0451_001:0411c13_4",
        "context_with_next_sentence": true
    },
    {
        "source_sentence": "云何為四？",
        "from": "T14n0451_001:0411c13_9",
        "context_with_next_sentence": true
    },
    {
        "source_sentence": "「第一大願：",
        "from": "T14n0451_001:0411c14_5",
        "context_with_next_sentence": true
    },
    {
        "source_sentence": "願我來世得菩提時，若有眾生，常為憂苦之所纏逼；",
        "from": "T14n0451_001:0411c15_8",
        "context_with_next_sentence": true
    },
    {
        "source_sentence": "若聞我名，至心稱念，由是力故，所有憂悲及諸苦惱，悉皆消滅，長壽安隱，乃至菩提。",
        "from": "T14n0451_001:0411c17_8",
        "context_with_next_sentence": true
    },
    {
        "source_sentence": "「第二大願：",
        "from": "T14n0451_001:0411c18_5",
        "context_with_next_sentence": true
    },
    {
        "source_sentence": "願我來世得菩提時，若有眾生，造諸惡業，生在無間黑闇之處，大地獄中受諸苦惱；",
        "from": "T14n0451_001:0411c20_4",
        "context_with_next_sentence": true
    },
    {
        "source_sentence": "由彼前身聞我名字，我於爾時，身出光明，照受苦者，由是力故，彼見光時，所有業障悉皆消滅，解脫眾苦，生人天中，隨意受樂，乃至菩提。",
        "from": "T14n0451_001:0411c23_11",
        "context_with_next_sentence": true
    },
    {
        "source_sentence": "「第三大願：",
        "from": "T14n0451_001:0411c24_5",
        "context_with_next_sentence": true
    },
    {
        "source_sentence": "願我來世得菩提時，若有眾生，造諸惡業，殺盜邪婬，於其現身受刀杖苦，當墮惡趣，設得人身，短壽多病，生貧賤家，衣服飲食，悉皆乏少，常受寒熱、飢渴等苦，身無光色，所感眷屬，皆不賢良；",
        "from": "T14n0451_001:0411c28_13",
        "context_with_next_sentence": true
    },
    {
        "source_sentence": "若聞我名，至心稱念，由是力故，隨所願求，飲食、衣服悉皆充足，如彼諸天，身光可愛，得善眷屬，乃至菩提。",
        "from": "T14n0451_001:0412a02_3",
        "context_with_next_sentence": true
    },
    {
        "source_sentence": "「第四大願：",
        "from": "T14n0451_001:0412a03_5",
        "context_with_next_sentence": true
    },
    {
        "source_sentence": "願我來世得菩提時，若有眾生，常為藥叉諸惡鬼神之所嬈亂，奪其精氣，受諸苦惱；",
        "from": "T14n0451_001:0412a05_4",
        "context_with_next_sentence": true
    },
    {
        "source_sentence": "若聞我名，至心稱念，由是力故，諸藥叉等悉皆退散，各起慈心，解脫眾苦，乃至菩提。",
        "from": "T14n0451_001:0412a07_4",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0412a08_5",
        "context_with_next_sentence": true
    },
    {
        "source_sentence": "是為彼佛、如來、應、正等覺，所發四種微妙大願。",
        "from": "T14n0451_001:0412a09_5",
        "context_with_next_sentence": true
    },
    {
        "source_sentence": "若有眾生，聞彼佛名，晝夜六時，稱名禮敬，至心供養，於眾生處起慈悲心，業障消滅，解脫憂苦，無病長壽，得宿命智，於諸佛土，蓮花化生，常為諸天之所衛護。",
        "from": "T14n0451_001:0412a13_1",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0412a13_6",
        "context_with_next_sentence": true
    },
    {
        "source_sentence": "稱彼佛名，能生如是無量福業，而彼佛土願力莊嚴、殊勝功德，聲聞、獨覺所不能知，唯除如來、應、正等覺。",
        "from": "T14n0451_001:0412a15_15",
        "context_with_next_sentence": true
    },
    {
        "source_sentence": "「復次，曼殊室利！",
        "from": "T14n0451_001:0412a16_8",
        "context_with_next_sentence": true
    },
    {
        "source_sentence": "東方去此，過八殑伽河沙佛土，有世界名曰法幢，佛號法海雷音如來、應、正等覺，今現說法。",
        "from": "T14n0451_001:0412a18_10",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0412a18_15",
        "context_with_next_sentence": true
    },
    {
        "source_sentence": "彼佛世尊所居國土，清淨無穢，其地平正，頗梨所成，常有光明，香氣芬馥；",
        "from": "T14n0451_001:0412a20_7",
        "context_with_next_sentence": true
    },
    {
        "source_sentence": "以帝青寶而為城郭，有八街道砌以金銀，樓閣殿堂、飛甍戶牖、欄楯莊飾，皆眾寶成；",
        "from": "T14n0451_001:0412a22_6",
        "context_with_next_sentence": true
    },
    {
        "source_sentence": "天香寶樹隨處行列，於其枝上，挂以天繒，復有寶鈴處處垂下，微風吹動，出妙音聲，演暢無常、苦、空、無我，眾生聞者，捨離欲纏，習氣漸除，證甚深定；",
        "from": "T14n0451_001:0412a25_14",
        "context_with_next_sentence": true
    },
    {
        "source_sentence": "天妙香花，繽紛而下；",
        "from": "T14n0451_001:0412a26_3",
        "context_with_next_sentence": true
    },
    {
        "source_sentence": "於其四面，有八浴池，底布金沙，香水彌滿。",
        "from": "T14n0451_001:0412a27_3",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0412a27_8",
        "context_with_next_sentence": true
    },
    {
        "source_sentence": "於彼佛土無諸惡趣，亦無女人，蓮花化生，無復煩惱。",
        "from": "T14n0451_001:0412a28_13",
        "context_with_next_sentence": true
    },
    {
        "source_sentence": "「彼佛如來行菩薩道時，發四大願。",
        "from": "T14n0451_001:0412a29_9",
        "context_with_next_sentence": true
    },
    {
        "source_sentence": "云何為四？",
        "from": "T14n0451_001:0412a29_14",
        "context_with_next_sentence": true
    },
    {
        "source_sentence": "「第一大願：",
        "from": "T14n0451_001:0412b01_5",
        "context_with_next_sentence": true
    },
    {
        "source_sentence": "願我來世得菩提時，若有眾生，生邪見家，於佛、法、僧不生淨信，遠離無上菩提之心；",
        "from": "T14n0451_001:0412b03_4",
        "context_with_next_sentence": true
    },
    {
        "source_sentence": "若聞我名，至心稱念，由是力故，無明、邪慧日夜消滅，於三寶所深生正信，不復退轉，乃至菩提。",
        "from": "T14n0451_001:0412b05_9",
        "context_with_next_sentence": true
    },
    {
        "source_sentence": "「第二大願：",
        "from": "T14n0451_001:0412b06_5",
        "context_with_next_sentence": true
    },
    {
        "source_sentence": "願我來世得菩提時，若有眾生，生在邊地，由近惡友，造眾罪業，不修善品，三寶名字曾不經耳，命終之後墮三惡趣；",
        "from": "T14n0451_001:0412b09_1",
        "context_with_next_sentence": true
    },
    {
        "source_sentence": "彼諸眾生，暫聞我名者，由是力故，業障消除，遇善知識，不墮惡趣，乃至菩提。",
        "from": "T14n0451_001:0412b10_18",
        "context_with_next_sentence": true
    },
    {
        "source_sentence": "「第三大願：",
        "from": "T14n0451_001:0412b11_5",
        "context_with_next_sentence": true
    },
    {
        "source_sentence": "願我來世得菩提時，若有眾生，衣服、飲食、臥具、醫藥，資生所須，悉皆乏少，由此因緣，生大憂苦，為求覓故，造眾惡業；",
        "from": "T14n0451_001:0412b13_18",
        "context_with_next_sentence": true
    },
    {
        "source_sentence": "若聞我名，至心稱念，由是力故，有所乏少，隨念皆得，乃至菩提。",
        "from": "T14n0451_001:0412b15_9",
        "context_with_next_sentence": true
    },
    {
        "source_sentence": "「第四大願：",
        "from": "T14n0451_001:0412b16_5",
        "context_with_next_sentence": true
    },
    {
        "source_sentence": "願我來世得菩提時，若有眾生，由先惡業，共相鬪諍，作不饒益，弓箭刀杖，互為傷損；",
        "from": "T14n0451_001:0412b18_4",
        "context_with_next_sentence": true
    },
    {
        "source_sentence": "若聞我名，至心稱念，由是力故，各起慈心，不相損害，不善之念尚自不生，況於前人欲斷其命？",
        "from": "T14n0451_001:0412b20_8",
        "context_with_next_sentence": true
    },
    {
        "source_sentence": "常行喜捨，乃至菩提。",
        "from": "T14n0451_001:0412b21_1",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0412b22_5",
        "context_with_next_sentence": true
    },
    {
        "source_sentence": "是為彼佛、如來、應、正等覺，行菩薩道時，所發四種微妙大願。",
        "from": "T14n0451_001:0412b23_11",
        "context_with_next_sentence": true
    },
    {
        "source_sentence": "若有淨信男子、女人，聞彼佛名，至心禮敬、慇懃供養、受持念誦，業障消滅，得不退轉菩提之心，具宿命智，所生之處常得見佛，無病長壽，命終之後生彼國中，衣服、飲食、資生之具，隨念皆至，無所乏少。",
        "from": "T14n0451_001:0412b28_3",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0412b28_8",
        "context_with_next_sentence": true
    },
    {
        "source_sentence": "彼佛世尊具足如是無量功德，是故眾生常當憶念，勿令忘失。",
        "from": "T14n0451_001:0412b29_17",
        "context_with_next_sentence": true
    },
    {
        "source_sentence": "「復次，曼殊室利！",
        "from": "T14n0451_001:0412c01_8",
        "context_with_next_sentence": true
    },
    {
        "source_sentence": "東方去此，過九殑伽河沙佛土，有世界名曰善住寶海，佛號法海勝慧遊戲神通如來、應、正等覺，現在說法。",
        "from": "T14n0451_001:0412c03_18",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0412c04_2",
        "context_with_next_sentence": true
    },
    {
        "source_sentence": "彼佛如來行菩薩道時，發四大願。",
        "from": "T14n0451_001:0412c04_17",
        "context_with_next_sentence": true
    },
    {
        "source_sentence": "云何為四？",
        "from": "T14n0451_001:0412c05_3",
        "context_with_next_sentence": true
    },
    {
        "source_sentence": "「第一大願：",
        "from": "T14n0451_001:0412c06_5",
        "context_with_next_sentence": true
    },
    {
        "source_sentence": "願我來世得菩提時，若有眾生，造眾惡業，種植耕耘，損諸生命，或復興易，欺誑他人，戰陣兵戈，常為殺害；",
        "from": "T14n0451_001:0412c08_14",
        "context_with_next_sentence": true
    },
    {
        "source_sentence": "若聞我名，至心稱念，由是力故，資生之具，不假營求，隨心滿足，常修眾善，乃至菩提。",
        "from": "T14n0451_001:0412c10_14",
        "context_with_next_sentence": true
    },
    {
        "source_sentence": "「第二大願：",
        "from": "T14n0451_001:0412c11_5",
        "context_with_next_sentence": true
    },
    {
        "source_sentence": "願我來世得菩提時，若有眾生，造十惡業，殺生等罪，由此因緣，當墮地獄；",
        "from": "T14n0451_001:0412c12_19",
        "context_with_next_sentence": true
    },
    {
        "source_sentence": "若聞我名，至心稱念，於十善道皆得成就，不墮惡趣，乃至菩提。",
        "from": "T14n0451_001:0412c14_9",
        "context_with_next_sentence": true
    },
    {
        "source_sentence": "「第三大願：",
        "from": "T14n0451_001:0412c15_5",
        "context_with_next_sentence": true
    },
    {
        "source_sentence": "願我來世得菩提時，若有眾生，不得自在，繫屬於他，或被禁繫，杻械枷鎖，鞭杖苦楚，乃至極刑；",
        "from": "T14n0451_001:0412c17_9",
        "context_with_next_sentence": true
    },
    {
        "source_sentence": "若聞我名，至心稱念，由是力故，所有厄難皆得解脫，乃至菩提。",
        "from": "T14n0451_001:0412c19_1",
        "context_with_next_sentence": true
    },
    {
        "source_sentence": "「第四大願：",
        "from": "T14n0451_001:0412c20_5",
        "context_with_next_sentence": true
    },
    {
        "source_sentence": "願我來世得菩提時，若有眾生，造眾惡業，不信三寶，隨虛妄見，棄背正理，愛樂邪徒，謗毀佛經，言非聖說，外道典籍，恭敬受持，自作教人，俱生迷惑，當墮地獄，無有出期，設得為人，生八難處，遠離正道，盲無慧目；",
        "from": "T14n0451_001:0412c25_8",
        "context_with_next_sentence": true
    },
    {
        "source_sentence": "如是之人，若聞我名，至心稱念，由是力故，臨命終時，正念現前，解脫眾難，常生中國，受勝妙樂，乃至菩提。",
        "from": "T14n0451_001:0412c27_18",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0412c28_5",
        "context_with_next_sentence": true
    },
    {
        "source_sentence": "是為彼佛、如來、應、正等覺，行菩薩道時，所發四種微妙大願。",
        "from": "T14n0451_001:0412c29_11",
        "context_with_next_sentence": true
    },
    {
        "source_sentence": "曼殊室利！",
        "from": "T14n0451_001:0412c29_16",
        "context_with_next_sentence": true
    },
    {
        "source_sentence": "彼佛國土，功德莊嚴，與上妙寶如來世界等無有異。",
        "from": "T14n0451_001:0413a02_1",
        "context_with_next_sentence": true
    },
    {
        "source_sentence": "「復次，曼殊室利！",
        "from": "T14n0451_001:0413a03_8",
        "context_with_next_sentence": true
    },
    {
        "source_sentence": "東方去此，過十殑伽河沙佛土，有世界名淨琉璃，佛號藥師琉璃光如來、應、正等覺。",
        "from": "T14n0451_001:0413a05_8",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0413a05_14",
        "context_with_next_sentence": true
    },
    {
        "source_sentence": "彼佛世尊，從初發心行菩薩道時，發十二大願。",
        "from": "T14n0451_001:0413a06_12",
        "context_with_next_sentence": true
    },
    {
        "source_sentence": "云何十二？",
        "from": "T14n0451_001:0413a06_17",
        "context_with_next_sentence": true
    },
    {
        "source_sentence": "「第一大願：",
        "from": "T14n0451_001:0413a07_5",
        "context_with_next_sentence": true
    },
    {
        "source_sentence": "願我來世得菩提時，自身光明照無邊界，三十二相、八十隨好，莊嚴其身，令諸有情如我無異。",
        "from": "T14n0451_001:0413a09_8",
        "context_with_next_sentence": true
    },
    {
        "source_sentence": "「第二大願：",
        "from": "T14n0451_001:0413a10_5",
        "context_with_next_sentence": true
    },
    {
        "source_sentence": "願我來世得菩提時，身如琉璃，內外清徹，光明廣大，遍滿諸方，焰網莊嚴，過於日月，鐵圍中間，幽冥之處，互得相見，或於此界，闇夜遊行，斯等眾生見我光明，悉蒙開曉，隨作眾事。",
        "from": "T14n0451_001:0413a14_7",
        "context_with_next_sentence": true
    },
    {
        "source_sentence": "「第三大願：",
        "from": "T14n0451_001:0413a15_5",
        "context_with_next_sentence": true
    },
    {
        "source_sentence": "願我來世得菩提時，以無量無邊智慧方便，令諸有情所受用物，皆得無盡。",
        "from": "T14n0451_001:0413a16_19",
        "context_with_next_sentence": true
    },
    {
        "source_sentence": "「第四大願：",
        "from": "T14n0451_001:0413a17_5",
        "context_with_next_sentence": true
    },
    {
        "source_sentence": "願我來世得菩提時，若諸有情，行邪道者，悉令遊履菩提正路，若行聲聞、獨覺乘者，亦令安住大乘法中。",
        "from": "T14n0451_001:0413a19_13",
        "context_with_next_sentence": true
    },
    {
        "source_sentence": "「第五大願：",
        "from": "T14n0451_001:0413a20_5",
        "context_with_next_sentence": true
    },
    {
        "source_sentence": "願我來世得菩提時，若諸有情，於我法中修行梵行，一切皆令得不缺戒，善防三業，無有毀犯、墮惡趣者。",
        "from": "T14n0451_001:0413a22_14",
        "context_with_next_sentence": true
    },
    {
        "source_sentence": "設有毀犯，聞我名已，專念受持，至心發露，還得清淨，乃至菩提。",
        "from": "T14n0451_001:0413a24_4",
        "context_with_next_sentence": true
    },
    {
        "source_sentence": "「第六大願：",
        "from": "T14n0451_001:0413a25_5",
        "context_with_next_sentence": true
    },
    {
        "source_sentence": "願我來世得菩提時，若諸有情，諸根不具、醜陋頑痹、聾盲瘖瘂、攣躄背僂、白癩瘨狂，種種病苦之所纏逼；",
        "from": "T14n0451_001:0413a27_12",
        "context_with_next_sentence": true
    },
    {
        "source_sentence": "若聞我名，至心稱念，皆得端嚴，眾病除愈。",
        "from": "T14n0451_001:0413a28_12",
        "context_with_next_sentence": true
    },
    {
        "source_sentence": "「第七大願：",
        "from": "T14n0451_001:0413a29_5",
        "context_with_next_sentence": true
    },
    {
        "source_sentence": "願我來世得菩提時，若諸有情，貧窮困苦，無有歸趣，眾病所逼，無藥無醫；",
        "from": "T14n0451_001:0413b01_19",
        "context_with_next_sentence": true
    },
    {
        "source_sentence": "暫聞我名，眾病消散，眷屬增盛，資財無乏，身心安樂，乃至菩提。",
        "from": "T14n0451_001:0413b03_9",
        "context_with_next_sentence": true
    },
    {
        "source_sentence": "「第八大願：",
        "from": "T14n0451_001:0413b04_5",
        "context_with_next_sentence": true
    },
    {
        "source_sentence": "願我來世得菩提時，若有女人，為女眾苦之所逼切，極生厭離，願捨女身；",
        "from": "T14n0451_001:0413b05_18",
        "context_with_next_sentence": true
    },
    {
        "source_sentence": "若聞我名，至心稱念，即於現身，轉成男子，具丈夫相，乃至菩提。",
        "from": "T14n0451_001:0413b07_9",
        "context_with_next_sentence": true
    },
    {
        "source_sentence": "「第九大願：",
        "from": "T14n0451_001:0413b08_5",
        "context_with_next_sentence": true
    },
    {
        "source_sentence": "願我來世得菩提時，令諸有情出魔羂網，復有種種邪見之徒，皆當攝受，令生正見，漸令修習諸菩薩行，乃至菩提。",
        "from": "T14n0451_001:0413b11_1",
        "context_with_next_sentence": true
    },
    {
        "source_sentence": "「第十大願：",
        "from": "T14n0451_001:0413b12_5",
        "context_with_next_sentence": true
    },
    {
        "source_sentence": "願我來世得菩提時，若諸有情，王法所拘，幽禁牢獄，枷鎖鞭撻，乃至極刑，復有眾多苦楚之事，逼切憂惱，無暫樂時；",
        "from": "T14n0451_001:0413b14_17",
        "context_with_next_sentence": true
    },
    {
        "source_sentence": "若聞我名，以我福德威神力故，皆得解脫一切憂苦，乃至菩提。",
        "from": "T14n0451_001:0413b16_8",
        "context_with_next_sentence": true
    },
    {
        "source_sentence": "「第十一大願：",
        "from": "T14n0451_001:0413b17_6",
        "context_with_next_sentence": true
    },
    {
        "source_sentence": "願我來世得菩提時，若諸有情，飢火所惱，為求食故，造諸惡業；",
        "from": "T14n0451_001:0413b18_16",
        "context_with_next_sentence": true
    },
    {
        "source_sentence": "若聞我名，至心稱念，我當先以上妙飲食，隨意飽滿，後以法味，令住勝樂，乃至菩提。",
        "from": "T14n0451_001:0413b20_16",
        "context_with_next_sentence": true
    },
    {
        "source_sentence": "「第十二大願：",
        "from": "T14n0451_001:0413b21_6",
        "context_with_next_sentence": true
    },
    {
        "source_sentence": "願我來世得菩提時，若諸有情，身無衣服，蚊虻、寒熱之所逼惱；",
        "from": "T14n0451_001:0413b22_14",
        "context_with_next_sentence": true
    },
    {
        "source_sentence": "若聞我名，至心稱念，隨其所好，即得種種上妙衣服、寶莊嚴具、伎樂香華，皆令滿足，離諸苦惱，乃至菩提。",
        "from": "T14n0451_001:0413b25_4",
        "context_with_next_sentence": true
    },
    {
        "source_sentence": "「曼殊室利！",
        "from": "T14n0451_001:0413b26_5",
        "context_with_next_sentence": true
    },
    {
        "source_sentence": "是為藥師瑠璃光如來、應、正等覺，行菩薩道時，所發十二微妙上願。",
        "from": "T14n0451_001:0413b27_14",
        "context_with_next_sentence": true
    },
    {
        "source_sentence": "」藥師琉璃光七佛本願功德經卷上",
        "from": "T14n0451_001:0413b28_100",
        "context_with_next_sentence": false
    }
]