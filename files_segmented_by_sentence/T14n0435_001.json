[
    {
        "source_sentence": "佛說滅十方冥經一卷",
        "from": "T14n0435_001:0105b09_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T14n0435_001:0105b11_0",
        "context_with_next_sentence": true
    },
    {
        "source_sentence": "聞如是：一時，佛遊於迦維羅衛釋氏精廬尼",
        "from": "T14n0435_001:0105b12_0",
        "context_with_next_sentence": true
    },
    {
        "source_sentence": "拘類樹下，與大比丘眾俱，比丘千二百五十人，諸菩薩無央數。",
        "from": "T14n0435_001:0105b14_8",
        "context_with_next_sentence": true
    },
    {
        "source_sentence": "佛以明旦著衣持鉢，與諸比丘眷屬圍繞，入城分衛。",
        "from": "T14n0435_001:0105b15_12",
        "context_with_next_sentence": true
    },
    {
        "source_sentence": "時，有釋種幼少童子，名面善悅，嚴駕車乘，晨朝出城。",
        "from": "T14n0435_001:0105b16_17",
        "context_with_next_sentence": true
    },
    {
        "source_sentence": "遙見世尊與諸聖眾，而俱發來，至于佛所，下車步進，稽首佛足，右繞三匝，却住一面。",
        "from": "T14n0435_001:0105b18_16",
        "context_with_next_sentence": true
    },
    {
        "source_sentence": "時，面善悅憂慼低頭，佛以預知，故而問言：",
        "from": "T14n0435_001:0105b19_14",
        "context_with_next_sentence": true
    },
    {
        "source_sentence": "「童子所奏，而早出城，心懷憂灼，顏色慘慼。",
        "from": "T14n0435_001:0105b20_14",
        "context_with_next_sentence": true
    },
    {
        "source_sentence": "」面善悅白佛言：",
        "from": "T14n0435_001:0105b21_1",
        "context_with_next_sentence": true
    },
    {
        "source_sentence": "「唯天中天！",
        "from": "T14n0435_001:0105b21_7",
        "context_with_next_sentence": true
    },
    {
        "source_sentence": "今我二親身不安和，橫為人非人所見侵嬈，晝夜寤寐不得寧息，出入行步亦見逼惱。",
        "from": "T14n0435_001:0105b23_5",
        "context_with_next_sentence": true
    },
    {
        "source_sentence": "又我之身雖處大國，遭此困厄窮苦無賴，竊自思惟不知何計，不審當設何等方便？",
        "from": "T14n0435_001:0105b25_3",
        "context_with_next_sentence": true
    },
    {
        "source_sentence": "假遇怨賊，或遭非人、妖蠱姦邪，無以防護。",
        "from": "T14n0435_001:0105b26_3",
        "context_with_next_sentence": true
    },
    {
        "source_sentence": "唯願世尊，告示以法，隨時救濟，令無嬈害。",
        "from": "T14n0435_001:0105b27_2",
        "context_with_next_sentence": true
    },
    {
        "source_sentence": "」佛告面善悅：",
        "from": "T14n0435_001:0105b27_9",
        "context_with_next_sentence": true
    },
    {
        "source_sentence": "「諦聽！",
        "from": "T14n0435_001:0105b27_13",
        "context_with_next_sentence": true
    },
    {
        "source_sentence": "諦受！",
        "from": "T14n0435_001:0105b27_16",
        "context_with_next_sentence": true
    },
    {
        "source_sentence": "善念持之，當為汝說擁護之法。",
        "from": "T14n0435_001:0105b28_7",
        "context_with_next_sentence": true
    },
    {
        "source_sentence": "」時，釋幼童子受教而聽。",
        "from": "T14n0435_001:0105b28_19",
        "context_with_next_sentence": true
    },
    {
        "source_sentence": "佛言：",
        "from": "T14n0435_001:0105b29_1",
        "context_with_next_sentence": true
    },
    {
        "source_sentence": "「東方去此過于八千那術佛土，有世界名拔眾塵勞，其佛號等行如來、至真、等正覺，今現在說經法。",
        "from": "T14n0435_001:0105c02_5",
        "context_with_next_sentence": true
    },
    {
        "source_sentence": "人若東行，先當稽首歸命供養於東方佛，則無恐懼莫敢侵嬈；",
        "from": "T14n0435_001:0105c03_13",
        "context_with_next_sentence": true
    },
    {
        "source_sentence": "所欲遊行，有所興作，悉當如願，志未曾亂，如心所念，輒得成就。",
        "from": "T14n0435_001:0105c05_2",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0105c05_8",
        "context_with_next_sentence": true
    },
    {
        "source_sentence": "「先奉最正覺，　　等行大聖人，",
        "from": "T14n0435_001:0105c06_0",
        "context_with_next_sentence": true
    },
    {
        "source_sentence": "然後東向行，　　爾乃無恐懼。",
        "from": "T14n0435_001:0105c07_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0105c08_4",
        "context_with_next_sentence": true
    },
    {
        "source_sentence": "「南方去此過于十億百千佛土，有世界名消冥等要脫，其佛號初發心念離恐畏歸超首如來、至真、等正覺，今現在說經法。",
        "from": "T14n0435_001:0105c10_20",
        "context_with_next_sentence": true
    },
    {
        "source_sentence": "若欲南行，當遙稽首歸命彼佛，爾乃發進，一心專念意不離佛，則無恐懼不遇患難。",
        "from": "T14n0435_001:0105c12_16",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0105c13_2",
        "context_with_next_sentence": true
    },
    {
        "source_sentence": "「已離於眾想，　　童子當修是，",
        "from": "T14n0435_001:0105c14_0",
        "context_with_next_sentence": true
    },
    {
        "source_sentence": "若行至南方，　　不復遇恐懼。",
        "from": "T14n0435_001:0105c15_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0105c16_4",
        "context_with_next_sentence": true
    },
    {
        "source_sentence": "「西方去此如恒河沙諸佛剎土，有世界名善選擇，其佛號金剛步跡如來、至真、等正覺，今現在說經法。",
        "from": "T14n0435_001:0105c18_10",
        "context_with_next_sentence": true
    },
    {
        "source_sentence": "若欲西行，先當講說思惟本淨之法永無所見，無起無滅寂然清淨，先當稽首禮於彼佛，一心歸命爾乃發進，則無恐懼不逢患難。",
        "from": "T14n0435_001:0105c21_10",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0105c21_16",
        "context_with_next_sentence": true
    },
    {
        "source_sentence": "「諸法無所生，　　亦無有所滅，",
        "from": "T14n0435_001:0105c22_0",
        "context_with_next_sentence": true
    },
    {
        "source_sentence": "曉了知此者，　　則為無恐畏。",
        "from": "T14n0435_001:0105c23_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0105c24_4",
        "context_with_next_sentence": true
    },
    {
        "source_sentence": "「北方去此過二萬佛土，有世界名覺辯，其佛號寶智首如來、至真、等正覺，今現在說經法。",
        "from": "T14n0435_001:0105c26_4",
        "context_with_next_sentence": true
    },
    {
        "source_sentence": "若欲北行，設在家居，稽首作禮歸命彼佛，爾乃發進，則無恐懼不遇患難。",
        "from": "T14n0435_001:0105c27_17",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0105c28_2",
        "context_with_next_sentence": true
    },
    {
        "source_sentence": "「若在於家中，　　一切諸居業，",
        "from": "T14n0435_001:0105c29_0",
        "context_with_next_sentence": true
    },
    {
        "source_sentence": "所有齎北行，　　則無所畏懼。",
        "from": "T14n0435_001:0106a01_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0106a02_4",
        "context_with_next_sentence": true
    },
    {
        "source_sentence": "「東北方去此過于百萬億佛土，有世界名持所念，其佛號壞魔慢獨步如來、至真、等正覺，今現在說經法。",
        "from": "T14n0435_001:0106a04_12",
        "context_with_next_sentence": true
    },
    {
        "source_sentence": "又彼如來詣佛樹下，適一心坐，化于三千大千世界諸魔官屬及諸魔天，悉勸立之於不退轉，當成無上正真之道。",
        "from": "T14n0435_001:0106a07_3",
        "context_with_next_sentence": true
    },
    {
        "source_sentence": "是為如來詣樹下時之所感動。",
        "from": "T14n0435_001:0106a07_16",
        "context_with_next_sentence": true
    },
    {
        "source_sentence": "若詣東北方，當遙稽首歸命彼佛，然後乃進，所在獲安，則無所畏。",
        "from": "T14n0435_001:0106a09_7",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0106a09_13",
        "context_with_next_sentence": true
    },
    {
        "source_sentence": "「始從初發意，　　則降伏魔兵，",
        "from": "T14n0435_001:0106a10_0",
        "context_with_next_sentence": true
    },
    {
        "source_sentence": "心常念此佛，　　尋便無恐懼。",
        "from": "T14n0435_001:0106a11_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0106a12_4",
        "context_with_next_sentence": true
    },
    {
        "source_sentence": "「東南方去此過二恒河沙等佛土，有世界名常照曜，其佛號初發心不退轉輪成首如來、至真、等正覺，今現在說經法。",
        "from": "T14n0435_001:0106a14_18",
        "context_with_next_sentence": true
    },
    {
        "source_sentence": "其如來本為菩薩時，常興眾行不退轉輪義，布施、持戒、忍辱、精進、禪定不亂、成就智慧。",
        "from": "T14n0435_001:0106a16_18",
        "context_with_next_sentence": true
    },
    {
        "source_sentence": "是為如來本為菩薩時之所感動。",
        "from": "T14n0435_001:0106a17_10",
        "context_with_next_sentence": true
    },
    {
        "source_sentence": "若東南行，先當稽首五體投地，一心歸命，然後乃進，則無恐懼。",
        "from": "T14n0435_001:0106a18_20",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0106a19_4",
        "context_with_next_sentence": true
    },
    {
        "source_sentence": "「先五體作禮，　　然後乃出家，",
        "from": "T14n0435_001:0106a20_0",
        "context_with_next_sentence": true
    },
    {
        "source_sentence": "在欲所至到，　　則不逢賊害。",
        "from": "T14n0435_001:0106a21_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0106a22_4",
        "context_with_next_sentence": true
    },
    {
        "source_sentence": "「西南方去此過于八萬佛土，有世界名覆白交露，其佛號寶蓋照空如來、至真、等正覺，今現在說經法。",
        "from": "T14n0435_001:0106a24_12",
        "context_with_next_sentence": true
    },
    {
        "source_sentence": "若西南行，先當稽首彼方如來，以華遙散念於無相，然後乃進，則無恐懼。",
        "from": "T14n0435_001:0106a26_6",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0106a26_12",
        "context_with_next_sentence": true
    },
    {
        "source_sentence": "「供養等正覺，　　以華而奉散，",
        "from": "T14n0435_001:0106a27_0",
        "context_with_next_sentence": true
    },
    {
        "source_sentence": "用無相之心，　　則無有恐懼。",
        "from": "T14n0435_001:0106a28_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0106a29_4",
        "context_with_next_sentence": true
    },
    {
        "source_sentence": "「西北方去此過六恒河沙佛之剎土，有世界名住清淨，其佛號開化菩薩如來、至真、等正覺，今現在說經法。",
        "from": "T14n0435_001:0106b02_13",
        "context_with_next_sentence": true
    },
    {
        "source_sentence": "其佛國土清淨無穢，亦無愛欲、無有女人，離於五欲。",
        "from": "T14n0435_001:0106b03_17",
        "context_with_next_sentence": true
    },
    {
        "source_sentence": "若西北行，先禮彼佛，自歸悔過淨修梵行，然後出家，則無恐懼。",
        "from": "T14n0435_001:0106b05_6",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0106b05_12",
        "context_with_next_sentence": true
    },
    {
        "source_sentence": "「先當修梵行，　　然後出于家，",
        "from": "T14n0435_001:0106b06_0",
        "context_with_next_sentence": true
    },
    {
        "source_sentence": "安隱不遇賊，　　所在無眾難。",
        "from": "T14n0435_001:0106b07_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0106b08_4",
        "context_with_next_sentence": true
    },
    {
        "source_sentence": "「下方去此過九十二姟佛之剎土，有世界名念無倒，其佛號念初發意斷疑拔欲如來、至真、等正覺，今現在說經法。",
        "from": "T14n0435_001:0106b10_17",
        "context_with_next_sentence": true
    },
    {
        "source_sentence": "若欲坐時、若夜臥時，念斯如來稽首自歸，常以普慈念救眾生，然後坐臥，則無恐懼，所願必果。",
        "from": "T14n0435_001:0106b12_19",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0106b13_3",
        "context_with_next_sentence": true
    },
    {
        "source_sentence": "「普慈念眾生，　　定坐若臥眠，",
        "from": "T14n0435_001:0106b14_0",
        "context_with_next_sentence": true
    },
    {
        "source_sentence": "於夢若寤寐，　　則無有恐懼。",
        "from": "T14n0435_001:0106b15_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0106b16_4",
        "context_with_next_sentence": true
    },
    {
        "source_sentence": "「上方去此過六十恒河沙等佛土，有世界名離諸恐懼無有處所，其佛號消冥等超王如來、至真、等正覺，今現在說經法。",
        "from": "T14n0435_001:0106b18_19",
        "context_with_next_sentence": true
    },
    {
        "source_sentence": "若從坐起，常禮彼佛自歸供養，常懷慈心愍於眾生，然後起行，則無恐懼，在所至奏，則獲吉安，用是念故，常得擁護。",
        "from": "T14n0435_001:0106b21_12",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0435_001:0106b21_18",
        "context_with_next_sentence": true
    },
    {
        "source_sentence": "「常懷慈等心，　　愍於眾生類，",
        "from": "T14n0435_001:0106b22_0",
        "context_with_next_sentence": true
    },
    {
        "source_sentence": "用哀群生故，　　則無有恐懼。",
        "from": "T14n0435_001:0106b23_13",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0106b24_4",
        "context_with_next_sentence": true
    },
    {
        "source_sentence": "「汝當諦受此諸佛名，奉持思惟懷抱在心，所欲至到，則無危難。",
        "from": "T14n0435_001:0106b25_13",
        "context_with_next_sentence": true
    },
    {
        "source_sentence": "」面善悅釋種童子前白佛言：",
        "from": "T14n0435_001:0106b26_5",
        "context_with_next_sentence": true
    },
    {
        "source_sentence": "「我已奉受此諸佛名，懷抱在心思惟奉行，其事無量，自立己心，我見十方無所蔽礙。",
        "from": "T14n0435_001:0106b28_3",
        "context_with_next_sentence": true
    },
    {
        "source_sentence": "如今向者世尊所說，宣傳經道及諸佛名，皆如所聞，審諦無異。",
        "from": "T14n0435_001:0106b29_12",
        "context_with_next_sentence": true
    },
    {
        "source_sentence": "」時，彼眾會滿百千人聞佛所說，皆從坐起，整服長跪，而白佛言：",
        "from": "T14n0435_001:0106c01_20",
        "context_with_next_sentence": true
    },
    {
        "source_sentence": "「如來、至真、等正覺，大慈普覆，乃為我等說此經典。",
        "from": "T14n0435_001:0106c03_2",
        "context_with_next_sentence": true
    },
    {
        "source_sentence": "我及一切皆見諸佛，內外通徹無有陰冥，如佛所說，無有異也。",
        "from": "T14n0435_001:0106c04_11",
        "context_with_next_sentence": true
    },
    {
        "source_sentence": "」於是，舍利弗前白佛言：",
        "from": "T14n0435_001:0106c05_10",
        "context_with_next_sentence": true
    },
    {
        "source_sentence": "「此族姓子等，得眼清淨何其速疾，覩見諸佛無所罣礙，功德之力乃如是乎！",
        "from": "T14n0435_001:0106c07_4",
        "context_with_next_sentence": true
    },
    {
        "source_sentence": "為是諸佛威神所接？",
        "from": "T14n0435_001:0106c07_13",
        "context_with_next_sentence": true
    },
    {
        "source_sentence": "將自宿命福勳所致耶？",
        "from": "T14n0435_001:0106c08_4",
        "context_with_next_sentence": true
    },
    {
        "source_sentence": "」佛語舍利弗：",
        "from": "T14n0435_001:0106c08_11",
        "context_with_next_sentence": true
    },
    {
        "source_sentence": "「是佛威神，亦本功德也。",
        "from": "T14n0435_001:0106c09_2",
        "context_with_next_sentence": true
    },
    {
        "source_sentence": "」爾時，佛放大光明普照十方，地即大動，天散華香，箜篌樂器不鼓自鳴。",
        "from": "T14n0435_001:0106c10_13",
        "context_with_next_sentence": true
    },
    {
        "source_sentence": "賢者阿難即從坐起，更整衣服，長跪叉手前白佛言：",
        "from": "T14n0435_001:0106c11_18",
        "context_with_next_sentence": true
    },
    {
        "source_sentence": "「於今何故，現大光明無所不照，地復大動、天散華香？",
        "from": "T14n0435_001:0106c13_3",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0435_001:0106c13_9",
        "context_with_next_sentence": true
    },
    {
        "source_sentence": "「汝為寧見滿百千人，叉手自歸佛前者不？",
        "from": "T14n0435_001:0106c14_6",
        "context_with_next_sentence": true
    },
    {
        "source_sentence": "」阿難對曰：",
        "from": "T14n0435_001:0106c14_12",
        "context_with_next_sentence": true
    },
    {
        "source_sentence": "「已見。",
        "from": "T14n0435_001:0106c14_16",
        "context_with_next_sentence": true
    },
    {
        "source_sentence": "世尊！",
        "from": "T14n0435_001:0106c14_19",
        "context_with_next_sentence": true
    },
    {
        "source_sentence": "」佛言：",
        "from": "T14n0435_001:0106c14_23",
        "context_with_next_sentence": true
    },
    {
        "source_sentence": "「此百千人以是德本所興立行，無央數劫不歸惡趣，各各更歷恒河沙等世界，為轉輪聖王主四天下。",
        "from": "T14n0435_001:0106c17_5",
        "context_with_next_sentence": true
    },
    {
        "source_sentence": "一作聖王常見諸佛，而得由己志願如意，然後於世當得成佛，號曰立眼清淨如來、至真、等正覺、明行成為、善逝、世間解、無上士、道法御、天人師，為佛、眾祐，皆同一字，各各異界而成其道。",
        "from": "T14n0435_001:0106c21_7",
        "context_with_next_sentence": true
    },
    {
        "source_sentence": "」佛適授此諸族姓子決，應時地神及虛空神，僉然舉聲而稱揚曰：",
        "from": "T14n0435_001:0106c22_16",
        "context_with_next_sentence": true
    },
    {
        "source_sentence": "「斯諸族姓功德無量。",
        "from": "T14n0435_001:0106c23_6",
        "context_with_next_sentence": true
    },
    {
        "source_sentence": "」其聲乃徹於四天王、忉利天、炎摩天、兜術天、不憍樂天、化自在天，乃至魔界，上通梵天及第二十四阿迦膩吒天，悉共歌歎：",
        "from": "T14n0435_001:0106c26_3",
        "context_with_next_sentence": true
    },
    {
        "source_sentence": "「難及，難及！",
        "from": "T14n0435_001:0106c26_10",
        "context_with_next_sentence": true
    },
    {
        "source_sentence": "至未曾有！",
        "from": "T14n0435_001:0106c26_15",
        "context_with_next_sentence": true
    },
    {
        "source_sentence": "諸佛世尊威恩可濟，巍巍堂堂乃如是乎！",
        "from": "T14n0435_001:0106c27_11",
        "context_with_next_sentence": true
    },
    {
        "source_sentence": "勸發顯化諸族姓子而授其決，當成無上正真之道，慧無罣礙普見悉達。",
        "from": "T14n0435_001:0106c29_4",
        "context_with_next_sentence": true
    },
    {
        "source_sentence": "」面善悅釋種童子前白佛言：",
        "from": "T14n0435_001:0106c29_17",
        "context_with_next_sentence": true
    },
    {
        "source_sentence": "「今此經典號名云何？",
        "from": "T14n0435_001:0107a01_6",
        "context_with_next_sentence": true
    },
    {
        "source_sentence": "以何奉持？",
        "from": "T14n0435_001:0107a01_11",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0107a01_17",
        "context_with_next_sentence": true
    },
    {
        "source_sentence": "「此經名曰『滅十方冥』。",
        "from": "T14n0435_001:0107a02_7",
        "context_with_next_sentence": true
    },
    {
        "source_sentence": "所以者何？",
        "from": "T14n0435_001:0107a02_12",
        "context_with_next_sentence": true
    },
    {
        "source_sentence": "念十方佛一心自歸，心中坦然如冥覩明，無復恐懼，是故名曰『滅十方冥』。",
        "from": "T14n0435_001:0107a04_4",
        "context_with_next_sentence": true
    },
    {
        "source_sentence": "當奉持之。",
        "from": "T14n0435_001:0107a04_9",
        "context_with_next_sentence": true
    },
    {
        "source_sentence": "又復名曰『如來所歎』，當奉持之；",
        "from": "T14n0435_001:0107a05_2",
        "context_with_next_sentence": true
    },
    {
        "source_sentence": "又復名曰『了無相法』；",
        "from": "T14n0435_001:0107a05_13",
        "context_with_next_sentence": true
    },
    {
        "source_sentence": "又復名曰『空無所有』，慇懃執持。",
        "from": "T14n0435_001:0107a06_7",
        "context_with_next_sentence": true
    },
    {
        "source_sentence": "」佛告童子：",
        "from": "T14n0435_001:0107a06_13",
        "context_with_next_sentence": true
    },
    {
        "source_sentence": "「假使有人受此經典，持諷誦讀，為他人說，具足備悉令不缺減，速成所願。",
        "from": "T14n0435_001:0107a08_4",
        "context_with_next_sentence": true
    },
    {
        "source_sentence": "比丘、比丘尼、優婆塞、優婆夷，受持此經而諷誦讀，終無恐懼。",
        "from": "T14n0435_001:0107a09_11",
        "context_with_next_sentence": true
    },
    {
        "source_sentence": "若到縣官不見侵抂；",
        "from": "T14n0435_001:0107a10_1",
        "context_with_next_sentence": true
    },
    {
        "source_sentence": "若行賊中不見危害；",
        "from": "T14n0435_001:0107a10_10",
        "context_with_next_sentence": true
    },
    {
        "source_sentence": "若行大火中，即為消滅；",
        "from": "T14n0435_001:0107a11_1",
        "context_with_next_sentence": true
    },
    {
        "source_sentence": "若行水中，終不沒溺。",
        "from": "T14n0435_001:0107a11_11",
        "context_with_next_sentence": true
    },
    {
        "source_sentence": "天、龍、鬼神、阿須輪、迦留羅、真陀羅、摩休勒，弊惡之神及餘眾鬼、人若非人，無敢觸者；",
        "from": "T14n0435_001:0107a13_8",
        "context_with_next_sentence": true
    },
    {
        "source_sentence": "師子虎狼、猛獸熊羆，無敢近者；",
        "from": "T14n0435_001:0107a14_2",
        "context_with_next_sentence": true
    },
    {
        "source_sentence": "餓鬼、魍魎，及反足鬼、溷邊諸鬼，無能嬈者，亦無所畏。",
        "from": "T14n0435_001:0107a15_6",
        "context_with_next_sentence": true
    },
    {
        "source_sentence": "若在閑居曠野樹下，露地獨處，則為如來之所建立而見擁護。",
        "from": "T14n0435_001:0107a16_12",
        "context_with_next_sentence": true
    },
    {
        "source_sentence": "若族姓子、族姓女，受此經典，持、諷誦、讀、書着經卷者，已曾供養過去諸佛，殖眾德本，所作功德欲辦。",
        "from": "T14n0435_001:0107a18_19",
        "context_with_next_sentence": true
    },
    {
        "source_sentence": "」爾時，佛告賢者阿難：",
        "from": "T14n0435_001:0107a19_9",
        "context_with_next_sentence": true
    },
    {
        "source_sentence": "「假使有人今面見佛，至心供養衣被、飲食、床臥之具、病瘦醫藥，不如有人受持是經，書、諷誦、讀、載著竹帛、為他人說，則為具足供養於佛。",
        "from": "T14n0435_001:0107a22_10",
        "context_with_next_sentence": true
    },
    {
        "source_sentence": "」時，天帝釋與無央數諸天俱來，各齎天華，供養散佛，而白佛言：",
        "from": "T14n0435_001:0107a23_19",
        "context_with_next_sentence": true
    },
    {
        "source_sentence": "「吾當將護持此經者。",
        "from": "T14n0435_001:0107a24_9",
        "context_with_next_sentence": true
    },
    {
        "source_sentence": "」四天王及上諸天，各齎華香以供養佛，各白佛言：",
        "from": "T14n0435_001:0107a25_11",
        "context_with_next_sentence": true
    },
    {
        "source_sentence": "「我當擁護族姓子、女，受此經典，持、諷誦、讀、為他人說；",
        "from": "T14n0435_001:0107a26_18",
        "context_with_next_sentence": true
    },
    {
        "source_sentence": "若著竹帛載持經卷者，所在遊居周匝營護，令無伺求得其便者。",
        "from": "T14n0435_001:0107a28_4",
        "context_with_next_sentence": true
    },
    {
        "source_sentence": "」佛說如是，天帝釋眾、面善悅釋種童子，及四天王、天、龍、鬼神、阿須倫、世間人，聞經歡喜，作禮而退。",
        "from": "T14n0435_001:0107b02_4",
        "context_with_next_sentence": true
    },
    {
        "source_sentence": "佛說滅十方冥經",
        "from": "T14n0435_001:0107b03_100",
        "context_with_next_sentence": false
    }
]