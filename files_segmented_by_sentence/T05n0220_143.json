{
    "T05n0220_143:0773b09_0": "大般若波羅蜜多經卷第一百四",
    "T05n0220_143:0773b10_0": "十三",
    "T05n0220_143:0773b12_0": "三藏法師玄奘奉　詔譯",
    "T05n0220_143:0773b13_0": "初分校量功德品第三十之四十一",
    "T05n0220_143:0773b14_0": "「復次，憍尸迦！",
    "T05n0220_143:0773b14_1": "若善男子、善女人等為發無上菩提心者，說身界若常若無常，說觸界、身識界及身觸、身觸為緣所生諸受若常若無常；說身界若樂若苦，說觸界、身識界及身觸、身觸為緣所生諸受若樂若苦；說身界若我若無我，說觸界、身識界及身觸、身觸為緣所生諸受若我若無我；說身界若淨若不淨，說觸界、身識界及身觸、身觸為緣所生諸受若淨若不淨。",
    "T05n0220_143:0773b22_2": "若有能依如是等法修行淨戒，是行淨戒波羅蜜多。",
    "T05n0220_143:0773b23_3": "復作是說：行淨戒者，應求身界若常若無常，應求觸界乃至身觸為緣所生諸受若常若無常；應求身界若樂若苦，應求觸界乃至身觸為緣所生諸受若樂若苦；應求身界若我若無我，應求觸界乃至身觸為緣所生諸受若我若無我；應求身界若淨若不淨，應求觸界乃至身觸為緣所生諸受若淨若不淨。",
    "T05n0220_143:0773c01_4": "若有能求如是等法修行淨戒，是行淨戒波羅蜜多。",
    "T05n0220_143:0773c02_5": "「憍尸迦！",
    "T05n0220_143:0773c02_6": "若善男子、善女人等，如是求身界若常若無常，求觸界乃至身觸為緣所生諸受若常若無常；求身界若樂若苦，求觸界乃至身觸為緣所生諸受若樂若苦；求身界若我若無我，求觸界乃至身觸為緣所生諸受若我若無我；求身界若淨若不淨，求觸界乃至身觸為緣所生諸受若淨若不淨。",
    "T05n0220_143:0773c09_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0773c10_8": "憍尸迦！",
    "T05n0220_143:0773c10_9": "如前所說，當知皆是說有所得相似淨戒波羅蜜多。",
    "T05n0220_143:0773c12_0": "「復次，憍尸迦！",
    "T05n0220_143:0773c12_1": "若善男子、善女人等為發無上菩提心者，說意界若常若無常，說法界、意識界及意觸、意觸為緣所生諸受若常若無常；說意界若樂若苦，說法界、意識界及意觸、意觸為緣所生諸受若樂若苦；說意界若我若無我，說法界、意識界及意觸、意觸為緣所生諸受若我若無我；說意界若淨若不淨，說法界、意識界及意觸、意觸為緣所生諸受若淨若不淨。",
    "T05n0220_143:0773c20_2": "若有能依如是等法修行淨戒，是行淨戒波羅蜜多。",
    "T05n0220_143:0773c21_3": "復作是說：行淨戒者，應求意界若常若無常，應求法界乃至意觸為緣所生諸受若常若無常；應求意界若樂若苦，應求法界乃至意觸為緣所生諸受若樂若苦；應求意界若我若無我，應求法界乃至意觸為緣所生諸受若我若無我；應求意界若淨若不淨，應求法界乃至意觸為緣所生諸受若淨若不淨。",
    "T05n0220_143:0773c28_4": "若有能求如是等法修行淨戒，是行淨戒波羅蜜多。",
    "T05n0220_143:0773c29_5": "「憍尸迦！",
    "T05n0220_143:0773c29_6": "若善男子、善女人等，如是求意界若常若無常，求法界乃至意觸為緣所生諸受若常若無常；求意界若樂若苦，求法界乃至意觸為緣所生諸受若樂若苦；求意界若我若無我，求法界乃至意觸為緣所生諸受若我若無我；求意界若淨若不淨，求法界乃至意觸為緣所生諸受若淨若不淨。",
    "T05n0220_143:0774a07_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0774a08_8": "憍尸迦！",
    "T05n0220_143:0774a08_9": "如前所說，當知皆是說有所得相似淨戒波羅蜜多。",
    "T05n0220_143:0774a10_0": "「復次，憍尸迦！",
    "T05n0220_143:0774a10_1": "若善男子、善女人等為發無上菩提心者，說地界若常若無常，說水、火、風、空、識界若常若無常；說地界若樂若苦，說水、火、風、空、識界若樂若苦；說地界若我若無我，說水、火、風、空、識界若我若無我；說地界若淨若不淨，說水、火、風、空、識界若淨若不淨。",
    "T05n0220_143:0774a15_2": "若有能依如是等法修行淨戒，是行淨戒波羅蜜多。",
    "T05n0220_143:0774a17_3": "復作是說：行淨戒者，應求地界若常若無常，應求水、火、風、空、識界若常若無常；應求地界若樂若苦，應求水、火、風、空、識界若樂若苦；應求地界若我若無我，應求水、火、風、空、識界若我若無我；應求地界若淨若不淨，應求水、火、風、空、識界若淨若不淨。",
    "T05n0220_143:0774a22_4": "若有能求如是等法修行淨戒，是行淨戒波羅蜜多。",
    "T05n0220_143:0774a23_5": "「憍尸迦！",
    "T05n0220_143:0774a24_6": "若善男子、善女人等，如是求地界若常若無常，求水、火、風、空、識界若常若無常；求地界若樂若苦，求水、火、風、空、識界若樂若苦；求地界若我若無我，求水、火、風、空、識界若我若無我；求地界若淨若不淨，求水、火、風、空、識界若淨若不淨。",
    "T05n0220_143:0774a29_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0774b01_8": "憍尸迦！",
    "T05n0220_143:0774b01_9": "如前所說，當知皆是說有所得相似淨戒波羅蜜多。",
    "T05n0220_143:0774b04_0": "「復次，憍尸迦！",
    "T05n0220_143:0774b04_1": "若善男子、善女人等為發無上菩提心者，說無明若常若無常，說行、識、名色、六處、觸、受、愛、取、有、生、老死愁歎苦憂惱若常若無常；說無明若樂若苦，說行、識、名色、六處、觸、受、愛、取、有、生、老死愁歎苦憂惱若樂若苦；說無明若我若無我，說行、識、名色、六處、觸、受、愛、取、有、生、老死愁歎苦憂惱若我若無我；說無明若淨若不淨，說行、識、名色、六處、觸、受、愛、取、有、生、老死愁歎苦憂惱若淨若不淨。",
    "T05n0220_143:0774b12_2": "若有能依如是等法修行淨戒，是行淨戒波羅蜜多。",
    "T05n0220_143:0774b13_3": "復作是說：行淨戒者，應求無明若常若無常，應求行乃至老死愁歎苦憂惱若常若無常；應求無明若樂若苦，應求行乃至老死愁歎苦憂惱若樂若苦；應求無明若我若無我，應求行乃至老死愁歎苦憂惱若我若無我；應求無明若淨若不淨，應求行乃至老死愁歎苦憂惱若淨若不淨。",
    "T05n0220_143:0774b20_4": "若有能求如是等法修行淨戒，是行淨戒波羅蜜多。",
    "T05n0220_143:0774b21_5": "「憍尸迦！",
    "T05n0220_143:0774b21_6": "若善男子、善女人等，如是求無明若常若無常，求行乃至老死愁歎苦憂惱若常若無常；求無明若樂若苦，求行乃至老死愁歎苦憂惱若樂若苦；求無明若我若無我，求行乃至老死愁歎苦憂惱若我若無我；求無明若淨若不淨，求行乃至老死愁歎苦憂惱若淨若不淨。",
    "T05n0220_143:0774b27_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0774b29_8": "憍尸迦！",
    "T05n0220_143:0774b29_9": "如前所說，當知皆是說有所得相似淨戒波羅蜜多。",
    "T05n0220_143:0774c02_0": "「復次，憍尸迦！",
    "T05n0220_143:0774c02_1": "若善男子、善女人等為發無上菩提心者，說布施波羅蜜多若常若無常，說淨戒、安忍、精進、靜慮、般若波羅蜜多若常若無常；說布施波羅蜜多若樂若苦，說淨戒、安忍、精進、靜慮、般若波羅蜜多若樂若苦；說布施波羅蜜多若我若無我，說淨戒、安忍、精進、靜慮、般若波羅蜜多若我若無我；說布施波羅蜜多若淨若不淨，說淨戒、安忍、精進、靜慮、般若波羅蜜多若淨若不淨。",
    "T05n0220_143:0774c10_2": "若有能依如是等法修行淨戒，是行淨戒波羅蜜多。",
    "T05n0220_143:0774c11_3": "復作是說：行淨戒者，應求布施波羅蜜多若常若無常，應求淨戒乃至般若波羅蜜多若常若無常；應求布施波羅蜜多若樂若苦，應求淨戒乃至般若波羅蜜多若樂若苦；應求布施波羅蜜多若我若無我，應求淨戒乃至般若波羅蜜多若我若無我；應求布施波羅蜜多若淨若不淨，應求淨戒乃至般若波羅蜜多若淨若不淨。",
    "T05n0220_143:0774c19_4": "若有能求如是等法修行淨戒，是行淨戒波羅蜜多。",
    "T05n0220_143:0774c20_5": "「憍尸迦！",
    "T05n0220_143:0774c20_6": "若善男子、善女人等，如是求布施波羅蜜多若常若無常，求淨戒乃至般若波羅蜜多若常若無常；求布施波羅蜜多若樂若苦，求淨戒乃至般若波羅蜜多若樂若苦；求布施波羅蜜多若我若無我，求淨戒乃至般若波羅蜜多若我若無我；求布施波羅蜜多若淨若不淨，求淨戒乃至般若波羅蜜多若淨若不淨。",
    "T05n0220_143:0774c27_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0774c29_8": "憍尸迦！",
    "T05n0220_143:0774c29_9": "如前所說，當知皆是說有所得相似淨戒波羅蜜多。",
    "T05n0220_143:0775a02_0": "「復次，憍尸迦！",
    "T05n0220_143:0775a02_1": "若善男子、善女人等為發無上菩提心者，說內空若常若無常，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常；說內空若樂若苦，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若樂若苦；說內空若我若無我，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若我若無我；說內空若淨若不淨，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若淨若不淨。",
    "T05n0220_143:0775a19_2": "若有能依如是等法修行淨戒，是行淨戒波羅蜜多。",
    "T05n0220_143:0775a20_3": "復作是說：行淨戒者，應求內空若常若無常，應求外空乃至無性自性空若常若無常；應求內空若樂若苦，應求外空乃至無性自性空若樂若苦；應求內空若我若無我，應求外空乃至無性自性空若我若無我；應求內空若淨若不淨，應求外空乃至無性自性空若淨若不淨。",
    "T05n0220_143:0775a26_4": "若有能求如是等法修行淨戒，是行淨戒波羅蜜多。",
    "T05n0220_143:0775a27_5": "「憍尸迦！",
    "T05n0220_143:0775a28_6": "若善男子、善女人等，如是求內空若常若無常，求外空乃至無性自性空若常若無常；求內空若樂若苦，求外空乃至無性自性空若樂若苦；求內空若我若無我，求外空乃至無性自性空若我若無我；求內空若淨若不淨，求外空乃至無性自性空若淨若不淨。",
    "T05n0220_143:0775b05_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0775b06_8": "憍尸迦！",
    "T05n0220_143:0775b06_9": "如前所說，當知皆是說有所得相似淨戒波羅蜜多。",
    "T05n0220_143:0775b08_0": "「復次，憍尸迦！",
    "T05n0220_143:0775b08_1": "若善男子、善女人等為發無上菩提心者，說真如若常若無常，說法界、法性、不虛妄性、不變異性、平等性、離生性、法定、法住、實際、虛空界、不思議界若常若無常；說真如若樂若苦，說法界、法性、不虛妄性、不變異性、平等性、離生性、法定、法住、實際、虛空界、不思議界若樂若苦；說真如若我若無我，說法界、法性、不虛妄性、不變異性、平等性、離生性、法定、法住、實際、虛空界、不思議界若我若無我；說真如若淨若不淨，說法界、法性、不虛妄性、不變異性、平等性、離生性、法定、法住、實際、虛空界、不思議界若淨若不淨。",
    "T05n0220_143:0775b19_2": "若有能依如是等法修行淨戒，是行淨戒波羅蜜多。",
    "T05n0220_143:0775b20_3": "復作是說：行淨戒者，應求真如若常若無常，應求法界乃至不思議界若常若無常；應求真如若樂若苦，應求法界乃至不思議界若樂若苦；應求真如若我若無我，應求法界乃至不思議界若我若無我；應求真如若淨若不淨，應求法界乃至不思議界若淨若不淨。",
    "T05n0220_143:0775b26_4": "若有能求如是等法修行淨戒，是行淨戒波羅蜜多。",
    "T05n0220_143:0775b27_5": "「憍尸迦！",
    "T05n0220_143:0775b28_0": "若善男子、善女人等，如是求真如若常若無常，求法界乃至不思議界若常若無常；求真如若樂若苦，求法界乃至不思議界若樂若苦；求真如若我若無我，求法界乃至不思議界若我若無我；求真如若淨若不淨，求法界乃至不思議界若淨若不淨。",
    "T05n0220_143:0775c04_1": "依此等法行淨戒者，我說名為行有所得相似淨戒波羅蜜多。",
    "T05n0220_143:0775c06_2": "憍尸迦！",
    "T05n0220_143:0775c06_3": "如前所說，當知皆是說有所得相似淨戒波羅蜜多。",
    "T05n0220_143:0775c08_0": "「復次，憍尸迦！",
    "T05n0220_143:0775c08_1": "若善男子、善女人等為發無上菩提心者，說苦聖諦若常若無常，說集、滅、道聖諦若常若無常；說苦聖諦若樂若苦，說集、滅、道聖諦若樂若苦；說苦聖諦若我若無我，說集、滅、道聖諦若我若無我；說苦聖諦若淨若不淨，說集、滅、道聖諦若淨若不淨。",
    "T05n0220_143:0775c13_2": "若有能依如是等法修行淨戒，是行淨戒波羅蜜多。",
    "T05n0220_143:0775c15_0": "復作是說：行淨戒者，應求苦聖諦若常若無常，應求集、滅、道聖諦若常若無常；應求苦聖諦若樂若苦，應求集、滅、道聖諦若樂若苦；應求苦聖諦若我若無我，應求集、滅、道聖諦若我若無我；應求苦聖諦若淨若不淨，應求集、滅、道聖諦若淨若不淨。",
    "T05n0220_143:0775c20_1": "若有能求如是等法修行淨戒，是行淨戒波羅蜜多。",
    "T05n0220_143:0775c21_2": "「憍尸迦！",
    "T05n0220_143:0775c21_3": "若善男子、善女人等，如是求苦聖諦若常若無常，求集、滅、道聖諦若常若無常；求苦聖諦若樂若苦，求集、滅、道聖諦若樂若苦；求苦聖諦若我若無我，求集、滅、道聖諦若我若無我；求苦聖諦若淨若不淨，求集、滅、道聖諦若淨若不淨。",
    "T05n0220_143:0775c27_4": "依此等法行淨戒者，我說名為行有所得相似淨戒波羅蜜多。",
    "T05n0220_143:0775c28_5": "憍尸迦！",
    "T05n0220_143:0775c28_6": "如前所說，當知皆是說有所得相似淨戒波羅蜜多。",
    "T05n0220_143:0776a01_0": "「復次，憍尸迦！",
    "T05n0220_143:0776a01_1": "若善男子、善女人等為發無上菩提心者，說四靜慮若常若無常，說四無量、四無色定若常若無常；說四靜慮若樂若苦，說四無量、四無色定若樂若苦；說四靜慮若我若無我，說四無量、四無色定若我若無我；說四靜慮若淨若不淨，說四無量、四無色定若淨若不淨。",
    "T05n0220_143:0776a07_2": "若有能依如是等法修行淨戒，是行淨戒波羅蜜多。",
    "T05n0220_143:0776a08_3": "復作是說：行淨戒者，應求四靜慮若常若無常，應求四無量、四無色定若常若無常；應求四靜慮若樂若苦，應求四無量、四無色定若樂若苦；應求四靜慮若我若無我，應求四無量、四無色定若我若無我；應求四靜慮若淨若不淨，應求四無量、四無色定若淨若不淨。",
    "T05n0220_143:0776a14_4": "若有能求如是等法修行淨戒，是行淨戒波羅蜜多。",
    "T05n0220_143:0776a15_5": "「憍尸迦！",
    "T05n0220_143:0776a15_6": "若善男子、善女人等，如是求四靜慮若常若無常，求四無量、四無色定若常若無常；求四靜慮若樂若苦，求四無量、四無色定若樂若苦；求四靜慮若我若無我，求四無量、四無色定若我若無我；求四靜慮若淨若不淨，求四無量、四無色定若淨若不淨。",
    "T05n0220_143:0776a21_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0776a22_8": "憍尸迦！",
    "T05n0220_143:0776a23_9": "如前所說，當知皆是說有所得相似淨戒波羅蜜多。",
    "T05n0220_143:0776a25_0": "「復次，憍尸迦！",
    "T05n0220_143:0776a25_1": "若善男子、善女人等為發無上菩提心者，說八解脫若常若無常，說八勝處、九次第定、十遍處若常若無常；說八解脫若樂若苦，說八勝處、九次第定、十遍處若樂若苦；說八解脫若我若無我，說八勝處、九次第定、十遍處若我若無我；說八解脫若淨若不淨，說八勝處、九次第定、十遍處若淨若不淨。",
    "T05n0220_143:0776b03_0": "若有能依如是等法修行淨戒，是行淨戒波羅蜜多。",
    "T05n0220_143:0776b04_1": "復作是說：行淨戒者，應求八解脫若常若無常，應求八勝處、九次第定、十遍處若常若無常；應求八解脫若樂若苦，應求八勝處、九次第定、十遍處若樂若苦；應求八解脫若我若無我，應求八勝處、九次第定、十遍處若我若無我；應求八解脫若淨若不淨，應求八勝處、九次第定、十遍處若淨若不淨。",
    "T05n0220_143:0776b10_2": "若有能求如是等法修行淨戒，是行淨戒波羅蜜多。",
    "T05n0220_143:0776b12_3": "「憍尸迦！",
    "T05n0220_143:0776b12_4": "若善男子、善女人等，如是求八解脫若常若無常，求八勝處、九次第定、十遍處若常若無常；求八解脫若樂若苦，求八勝處、九次第定、十遍處若樂若苦；求八解脫若我若無我，求八勝處、九次第定、十遍處若我若無我；求八解脫若淨若不淨，求八勝處、九次第定、十遍處若淨若不淨。",
    "T05n0220_143:0776b18_5": "依此等法行淨戒者，我說名為行有所得相似淨戒波羅蜜多。",
    "T05n0220_143:0776b20_6": "憍尸迦！",
    "T05n0220_143:0776b20_7": "如前所說，當知皆是說有所得相似淨戒波羅蜜多。",
    "T05n0220_143:0776b22_0": "「復次，憍尸迦！",
    "T05n0220_143:0776b22_1": "若善男子、善女人等為發無上菩提心者，說四念住若常若無常，說四正斷、四神足、五根、五力、七等覺支、八聖道支若常若無常；說四念住若樂若苦，說四正斷、四神足、五根、五力、七等覺支、八聖道支若樂若苦；說四念住若我若無我，說四正斷、四神足、五根、五力、七等覺支、八聖道支若我若無我；說四念住若淨若不淨，說四正斷、四神足、五根、五力、七等覺支、八聖道支若淨若不淨。",
    "T05n0220_143:0776c01_2": "若有能依如是等法修行淨戒，是行淨戒波羅蜜多。",
    "T05n0220_143:0776c03_0": "復作是說：行淨戒者，應求四念住若常若無常，應求四正斷乃至八聖道支若常若無常；應求四念住若樂若苦，應求四正斷乃至八聖道支若樂若苦；應求四念住若我若無我，應求四正斷乃至八聖道支若我若無我；應求四念住若淨若不淨，應求四正斷乃至八聖道支若淨若不淨。",
    "T05n0220_143:0776c09_1": "若有能求如是等法修行淨戒，是行淨戒波羅蜜多。",
    "T05n0220_143:0776c10_2": "「憍尸迦！",
    "T05n0220_143:0776c10_3": "若善男子、善女人等，如是求四念住若常若無常，求四正斷乃至八聖道支若常若無常；求四念住若樂若苦，求四正斷乃至八聖道支若樂若苦；求四念住若我若無我，求四正斷乃至八聖道支若我若無我；求四念住若淨若不淨，求四正斷乃至八聖道支若淨若不淨。",
    "T05n0220_143:0776c17_0": "依此等法行淨戒者，我說名為行有所得相似淨戒波羅蜜多。",
    "T05n0220_143:0776c18_1": "憍尸迦！",
    "T05n0220_143:0776c18_2": "如前所說，當知皆是說有所得相似淨戒波羅蜜多。",
    "T05n0220_143:0776c20_0": "「復次，憍尸迦！",
    "T05n0220_143:0776c20_1": "若善男子、善女人等為發無上菩提心者，說空解脫門若常若無常，說無相、無願解脫門若常若無常；說空解脫門若樂若苦，說無相、無願解脫門若樂若苦；說空解脫門若我若無我，說無相、無願解脫門若我若無我；說空解脫門若淨若不淨，說無相、無願解脫門若淨若不淨。",
    "T05n0220_143:0776c26_2": "若有能依如是等法修行淨戒，是行淨戒波羅蜜多。",
    "T05n0220_143:0776c27_3": "復作是說：行淨戒者，應求空解脫門若常若無常，應求無相、無願解脫門若常若無常；應求空解脫門若樂若苦，應求無相、無願解脫門若樂若苦；應求空解脫門若我若無我，應求無相、無願解脫門若我若無我；應求空解脫門若淨若不淨，應求無相、無願解脫門若淨若不淨。",
    "T05n0220_143:0777a04_4": "若有能求如是等法修行淨戒，是行淨戒波羅蜜多。",
    "T05n0220_143:0777a06_5": "「憍尸迦！",
    "T05n0220_143:0777a06_6": "若善男子、善女人等，如是求空解脫門若常若無常，求無相、無願解脫門若常若無常；求空解脫門若樂若苦，求無相、無願解脫門若樂若苦；求空解脫門若我若無我，求無相、無願解脫門若我若無我；求空解脫門若淨若不淨，求無相、無願解脫門若淨若不淨。",
    "T05n0220_143:0777a12_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0777a13_8": "憍尸迦！",
    "T05n0220_143:0777a13_9": "如前所說，當知皆是說有所得相似淨戒波羅蜜多。",
    "T05n0220_143:0777a15_0": "「復次，憍尸迦！",
    "T05n0220_143:0777a15_1": "若善男子、善女人等為發無上菩提心者，說五眼若常若無常，說六神通若常若無常；說五眼若樂若苦，說六神通若樂若苦；說五眼若我若無我，說六神通若我若無我；說五眼若淨若不淨，說六神通若淨若不淨。",
    "T05n0220_143:0777a20_2": "若有能依如是等法修行淨戒，是行淨戒波羅蜜多。",
    "T05n0220_143:0777a21_3": "復作是說：行淨戒者，應求五眼若常若無常，應求六神通若常若無常；應求五眼若樂若苦，應求六神通若樂若苦；應求五眼若我若無我，應求六神通若我若無我；應求五眼若淨若不淨，應求六神通若淨若不淨。",
    "T05n0220_143:0777a26_4": "若有能求如是等法修行淨戒，是行淨戒波羅蜜多。",
    "T05n0220_143:0777a27_5": "「憍尸迦！",
    "T05n0220_143:0777a27_6": "若善男子、善女人等，如是求五眼若常若無常，求六神通若常若無常；求五眼若樂若苦，求六神通若樂若苦；求五眼若我若無我，求六神通若我若無我；求五眼若淨若不淨，求六神通若淨若不淨。",
    "T05n0220_143:0777b03_0": "依此等法行淨戒者，我說名為行有所得相似淨戒波羅蜜多。",
    "T05n0220_143:0777b04_1": "憍尸迦！",
    "T05n0220_143:0777b04_2": "如前所說，當知皆是說有所得相似淨戒波羅蜜多。",
    "T05n0220_143:0777b06_0": "「復次，憍尸迦！",
    "T05n0220_143:0777b06_1": "若善男子、善女人等為發無上菩提心者，說佛十力若常若無常，說四無所畏、四無礙解、大慈、大悲、大喜、大捨、十八佛不共法若常若無常；說佛十力若樂若苦，說四無所畏、四無礙解、大慈、大悲、大喜、大捨、十八佛不共法若樂若苦；說佛十力若我若無我，說四無所畏、四無礙解、大慈、大悲、大喜、大捨、十八佛不共法若我若無我；說佛十力若淨若不淨，說四無所畏、四無礙解、大慈、大悲、大喜、大捨、十八佛不共法若淨若不淨。",
    "T05n0220_143:0777b15_2": "若有能依如是等法修行淨戒，是行淨戒波羅蜜多。",
    "T05n0220_143:0777b16_3": "復作是說：行淨戒者，應求佛十力若常若無常，應求四無所畏乃至十八佛不共法若常若無常；應求佛十力若樂若苦，應求四無所畏乃至十八佛不共法若樂若苦；應求佛十力若我若無我，應求四無所畏乃至十八佛不共法若我若無我；應求佛十力若淨若不淨，應求四無所畏乃至十八佛不共法若淨若不淨。",
    "T05n0220_143:0777b23_4": "若有能求如是等法修行淨戒，是行淨戒波羅蜜多。",
    "T05n0220_143:0777b25_5": "「憍尸迦！",
    "T05n0220_143:0777b25_6": "若善男子、善女人等，如是求佛十力若常若無常，求四無所畏乃至十八佛不共法若常若無常；求佛十力若樂若苦，求四無所畏乃至十八佛不共法若樂若苦；求佛十力若我若無我，求四無所畏乃至十八佛不共法若我若無我；求佛十力若淨若不淨，求四無所畏乃至十八佛不共法若淨若不淨。",
    "T05n0220_143:0777c03_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0777c04_8": "憍尸迦！",
    "T05n0220_143:0777c04_9": "如前所說，當知皆是說有所得相似淨戒波羅蜜多。",
    "T05n0220_143:0777c06_0": "「復次，憍尸迦！",
    "T05n0220_143:0777c06_1": "若善男子、善女人等為發無上菩提心者，說無忘失法若常若無常，說恒住捨性若常若無常；說無忘失法若樂若苦，說恒住捨性若樂若苦；說無忘失法若我若無我；說恒住捨性若我若無我；說無忘失法若淨若不淨，說恒住捨性若淨若不淨。",
    "T05n0220_143:0777c11_2": "若有能依如是等法修行淨戒，是行淨戒波羅蜜多。",
    "T05n0220_143:0777c13_0": "復作是說：行淨戒者，應求無忘失法若常若無常，應求恒住捨性若常若無常；應求無忘失法若樂若苦，應求恒住捨性若樂若苦；應求無忘失法若我若無我，應求恒住捨性若我若無我；應求無忘失法若淨若不淨，應求恒住捨性若淨若不淨。",
    "T05n0220_143:0777c18_1": "若有能求如是等法修行淨戒，是行淨戒波羅蜜多。",
    "T05n0220_143:0777c19_2": "「憍尸迦！",
    "T05n0220_143:0777c19_3": "若善男子、善女人等，如是求無忘失法若常若無常，求恒住捨性若常若無常；求無忘失法若樂若苦，求恒住捨性若樂若苦；求無忘失法若我若無我，求恒住捨性若我若無我；求無忘失法若淨若不淨，求恒住捨性若淨若不淨。",
    "T05n0220_143:0777c25_4": "依此等法行淨戒者，我說名為行有所得相似淨戒波羅蜜多。",
    "T05n0220_143:0777c26_5": "憍尸迦！",
    "T05n0220_143:0777c26_6": "如前所說，當知皆是說有所得相似淨戒波羅蜜多。",
    "T05n0220_143:0777c28_0": "「復次，憍尸迦！",
    "T05n0220_143:0777c28_1": "若善男子、善女人等為發無上菩提心者，說一切智若常若無常，說道相智、一切相智若常若無常；說一切智若樂若苦，說道相智、一切相智若樂若苦；說一切智若我若無我，說道相智、一切相智若我若無我；說一切智若淨若不淨，說道相智、一切相智若淨若不淨。",
    "T05n0220_143:0778a05_2": "若有能依如是等法修行淨戒，是行淨戒波羅蜜多。",
    "T05n0220_143:0778a06_3": "復作是說：行淨戒者，應求一切智若常若無常，應求道相智、一切相智若常若無常；應求一切智若樂若苦，應求道相智、一切相智若樂若苦；應求一切智若我若無我，應求道相智、一切相智若我若無我；應求一切智若淨若不淨，應求道相智、一切相智若淨若不淨。",
    "T05n0220_143:0778a12_4": "若有能求如是等法修行淨戒，是行淨戒波羅蜜多。",
    "T05n0220_143:0778a13_5": "「憍尸迦！",
    "T05n0220_143:0778a13_6": "若善男子、善女人等，如是求一切智若常若無常，求道相智、一切相智若常若無常；求一切智若樂若苦，求道相智、一切相智若樂若苦；求一切智若我若無我，求道相智、一切相智若我若無我；求一切智若淨若不淨，求道相智、一切相智若淨若不淨。",
    "T05n0220_143:0778a19_7": "依此等法行淨戒者，我說名為行有所得相似淨戒波羅蜜多。",
    "T05n0220_143:0778a20_8": "憍尸迦！",
    "T05n0220_143:0778a21_9": "如前所說，當知皆是說有所得相似淨戒波羅蜜多。",
    "T05n0220_143:0778a23_0": "「復次，憍尸迦！",
    "T05n0220_143:0778a23_1": "若善男子、善女人等為發無上菩提心者，說一切陀羅尼門若常若無常，說一切三摩地門若常若無常；說一切陀羅尼門若樂若苦，說一切三摩地門若樂若苦；說一切陀羅尼門若我若無我，說一切三摩地門若我若無我；說一切陀羅尼門若淨若不淨，說一切三摩地門若淨若不淨。",
    "T05n0220_143:0778a29_2": "若有能依如是等法修行淨戒，是行淨戒波羅蜜多。",
    "T05n0220_143:0778b02_3": "復作是說：行淨戒者，應求一切陀羅尼門若常若無常，應求一切三摩地門若常若無常；應求一切陀羅尼門若樂若苦，應求一切三摩地門若樂若苦；應求一切陀羅尼門若我若無我，應求一切三摩地門若我若無我；應求一切陀羅尼門若淨若不淨，應求一切三摩地門若淨若不淨。",
    "T05n0220_143:0778b08_4": "若有能求如是等法修行淨戒，是行淨戒波羅蜜多。",
    "T05n0220_143:0778b09_5": "「憍尸迦！",
    "T05n0220_143:0778b09_6": "若善男子、善女人等，如是求一切陀羅尼門若常若無常，求一切三摩地門若常若無常；求一切陀羅尼門若樂若苦，求一切三摩地門若樂若苦；求一切陀羅尼門若我若無我，求一切三摩地門若我若無我；求一切陀羅尼門若淨若不淨，求一切三摩地門若淨若不淨。",
    "T05n0220_143:0778b16_0": "依此等法行淨戒者，我說名為行有所得相似淨戒波羅蜜多。",
    "T05n0220_143:0778b17_1": "憍尸迦！",
    "T05n0220_143:0778b17_2": "如前所說，當知皆是說有所得相似淨戒波羅蜜多。",
    "T05n0220_143:0778b19_0": "大般若波羅蜜多經卷第一百四十三"
}