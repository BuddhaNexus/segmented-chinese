{
    "T16n0656_013:0108c13_0": "菩薩瓔珞經卷第十三(一名現在報)姚秦涼州沙門竺佛念譯聞法品第三十七爾時，有菩薩名文殊師利，即從坐起，攝持威儀，前至佛所，長跪叉手，白佛言：「云何？",
    "T16n0656_013:0108c18_1": "世尊！",
    "T16n0656_013:0108c18_2": "名曰聞法得成無上正真之道，聞如空等空無所聞，亦無善惡諸法相貌。",
    "T16n0656_013:0108c20_3": "法無形相，云何？",
    "T16n0656_013:0108c20_4": "世尊！",
    "T16n0656_013:0108c21_5": "言受持諷誦本末空慧。」",
    "T16n0656_013:0108c21_6": "爾時，世尊默然不對。",
    "T16n0656_013:0108c22_7": "時，文殊師利復更白佛：「夫聞法者，為有言教乃得聞法？",
    "T16n0656_013:0108c23_8": "為無言教乃得聞法？」",
    "T16n0656_013:0108c23_9": "爾時，世尊默然不對。",
    "T16n0656_013:0108c24_10": "文殊師利三白佛言：「法有生滅，法無生滅，一切諸佛所轉法輪，為有轉耶？",
    "T16n0656_013:0108c25_11": "為無轉耶？」",
    "T16n0656_013:0108c26_12": "爾時，世尊告文殊師利：「云何？",
    "T16n0656_013:0108c26_13": "族姓子！",
    "T16n0656_013:0108c26_14": "一切諸佛皆轉法輪，亦有轉亦無轉。",
    "T16n0656_013:0108c27_15": "汝今所問，為問有轉？",
    "T16n0656_013:0108c28_16": "為問無轉？」",
    "T16n0656_013:0108c28_17": "時文殊師利白佛言：「世尊！",
    "T16n0656_013:0108c29_18": "今所問者，亦問有轉亦問無轉。」",
    "T16n0656_013:0108c29_19": "佛言：「族姓子！",
    "T16n0656_013:0109a01_20": "諸佛正法，亦不有轉亦不無轉。」",
    "T16n0656_013:0109a01_21": "文殊師利復問：「云何亦不有轉亦不無轉？」",
    "T16n0656_013:0109a02_22": "佛言：「諸法如空，故無有轉，故無無轉。」",
    "T16n0656_013:0109a03_23": "文殊師利又問：「今日如來，為有轉耶？",
    "T16n0656_013:0109a04_24": "為無轉耶？",
    "T16n0656_013:0109a04_25": "此諸菩薩眾生，為聞法耶？",
    "T16n0656_013:0109a05_26": "不聞法耶？」",
    "T16n0656_013:0109a05_27": "佛言：「族姓子！",
    "T16n0656_013:0109a06_28": "諸法清淨，眾會菩薩亦復清淨。",
    "T16n0656_013:0109a06_29": "以是之故，亦不有轉亦不無轉。」",
    "T16n0656_013:0109a07_30": "文殊師利又問：「云何有轉無轉？」",
    "T16n0656_013:0109a08_31": "佛告文殊師利：「眾生無轉，本末空慧乃謂為轉；一切眾會、我身及汝皆謂無轉，本末空慧乃謂為轉。」",
    "T16n0656_013:0109a10_32": "文殊師利又問：「云何有轉？",
    "T16n0656_013:0109a11_33": "云何無轉？」",
    "T16n0656_013:0109a11_34": "佛言：「有斷無轉，無斷有轉；生滅無轉，無生滅者乃謂有轉。」",
    "T16n0656_013:0109a12_35": "文殊師利又問：「云何有轉無轉？」",
    "T16n0656_013:0109a13_36": "佛言：「有邊際縛著乃謂無轉，無邊際縛著是謂有轉。」",
    "T16n0656_013:0109a14_37": "文殊師利又問：「云何有轉無轉？」",
    "T16n0656_013:0109a15_38": "佛言：「一切世間見然熾法是謂無轉，一切世間不見然熾法是謂有轉。」",
    "T16n0656_013:0109a16_39": "文殊師利又問：「云何有轉無轉？」",
    "T16n0656_013:0109a17_40": "佛言：「淨無量福福祐眾生是謂無轉，見淨無量福福祐眾生是謂有轉。」",
    "T16n0656_013:0109a19_41": "文殊師利又問：「云何有轉無轉？」",
    "T16n0656_013:0109a19_42": "佛言：「淨無量眾生根本成一切智是謂無轉，見淨一切無量眾生是謂有轉。」",
    "T16n0656_013:0109a21_43": "文殊師利又問：「云何有轉無轉？」",
    "T16n0656_013:0109a22_44": "佛言：「亦不有轉亦不無轉，故謂有轉無轉。」",
    "T16n0656_013:0109a23_45": "爾時，世尊與文殊師利說有轉無轉時，有八千比丘、三千比丘尼，逮得本末空慧心不退轉。",
    "T16n0656_013:0109a25_46": "復有無數眾生，聞此未曾有法，皆發無上正真道意，於將來世悉皆成佛同一名號，精進勇猛與我無異。",
    "T16n0656_013:0109a28_0": "菩薩瓔珞經淨居天品第三十八",
    "T16n0656_013:0109a29_0": "爾時，世尊與文殊師利說此聞法轉不轉品時，時有淨居天子，乃從過去無量諸佛殖諸功德，承事供養諸佛世尊，從一佛國至一佛國，通盡法藏辯才無礙，行大慈悲得空法性，權現生天欲度天故，即從坐起，整頓衣服，及諸將從儼然起立。",
    "T16n0656_013:0109b05_1": "時彼天子前至佛所，頭面禮佛足，白佛言：「世尊！",
    "T16n0656_013:0109b06_2": "我等諸天宿種功福今得生天五樂自娛，左右侍從自然響應，遊戲浴池快樂難量，為修何福得生天上？",
    "T16n0656_013:0109b08_3": "我所居宮四十九由延，七寶殿堂與世奇妙，後有浴池有七寶樹七重圍遶，為修何福乃獲此德？」",
    "T16n0656_013:0109b11_4": "爾時，世尊告淨居天子曰：「善哉，善哉！",
    "T16n0656_013:0109b11_5": "天子！",
    "T16n0656_013:0109b12_6": "乃能於如來前而問此義，今當與汝一一分別，善思念之！",
    "T16n0656_013:0109b13_7": "過去恒沙諸佛世尊亦說此義，現在未來一切諸佛亦當說此微妙之法。",
    "T16n0656_013:0109b15_0": "云何？",
    "T16n0656_013:0109b15_1": "天子！",
    "T16n0656_013:0109b15_2": "我今問汝，汝當一一報我。",
    "T16n0656_013:0109b15_3": "汝所居天前過去者可記不乎？」",
    "T16n0656_013:0109b16_4": "答曰：「不也。",
    "T16n0656_013:0109b16_5": "世尊！",
    "T16n0656_013:0109b16_6": "過去諸天其號名字不可稱記。」",
    "T16n0656_013:0109b17_7": "「云何？",
    "T16n0656_013:0109b17_8": "天子！",
    "T16n0656_013:0109b17_9": "汝今此身為有常？",
    "T16n0656_013:0109b18_10": "為無常？」",
    "T16n0656_013:0109b18_11": "天子報曰：「如我今身，是有常法非無常法。」",
    "T16n0656_013:0109b19_12": "佛復告天子：「設汝今身是有常法，過去諸天今為所在？」",
    "T16n0656_013:0109b20_13": "答曰：「磨滅。」",
    "T16n0656_013:0109b20_14": "佛言：「云何？",
    "T16n0656_013:0109b21_15": "天子！",
    "T16n0656_013:0109b21_16": "過去諸天悉皆磨滅，汝今此身焉得存在？」",
    "T16n0656_013:0109b22_17": "天子報言：「過去諸佛皆取滅度，今日世尊何由而生？」",
    "T16n0656_013:0109b23_18": "佛告天子：「過去諸佛及我今身，為同不乎？」",
    "T16n0656_013:0109b24_19": "天子答曰：「不也。",
    "T16n0656_013:0109b24_20": "何以故？",
    "T16n0656_013:0109b25_21": "過去諸佛，於過去中是過去現。」",
    "T16n0656_013:0109b25_22": "「云何言過去諸佛皆悉滅度？」",
    "T16n0656_013:0109b26_23": "天子又問：「為有三世？",
    "T16n0656_013:0109b27_24": "為無三世？」",
    "T16n0656_013:0109b27_25": "佛報天子：「有三世名，然三世行異。」",
    "T16n0656_013:0109b28_26": "天子又問：「如來今說有過去佛，我則不疑。",
    "T16n0656_013:0109b29_27": "復說十方現在諸佛，我亦不疑。",
    "T16n0656_013:0109b29_28": "云何世尊說有未來世佛？」",
    "T16n0656_013:0109c01_29": "世尊報曰：「汝今問我，為問過去三世？",
    "T16n0656_013:0109c02_30": "為問現在三世？",
    "T16n0656_013:0109c02_31": "為問未來三世？」",
    "T16n0656_013:0109c03_32": "天子白佛：「我亦不問過去三世、現在三世、未來三世，今日但問三世諸佛。",
    "T16n0656_013:0109c04_33": "云何未來說言佛乎？」",
    "T16n0656_013:0109c05_34": "佛告天子：「未來佛者有二因緣。",
    "T16n0656_013:0109c05_35": "云何為二？",
    "T16n0656_013:0109c06_36": "或有過去諸佛如來、至真、等正覺，行大慈悲眾相具足，行善權方便入五道中，教化眾生不壞法界。",
    "T16n0656_013:0109c08_37": "復現在俗，或為梵天、或現釋身，隱佛形像，是謂菩薩摩訶薩未來成佛。",
    "T16n0656_013:0109c10_38": "或有菩薩受如來慧施行佛事，遊至三千大千佛土，供養承事諸佛世尊。",
    "T16n0656_013:0109c11_39": "既未成佛眾相未具，或作天身或作鬼神不毀法界，是謂，天子！",
    "T16n0656_013:0109c13_40": "未來成佛，有此因緣。",
    "T16n0656_013:0109c13_41": "「復次，天子！",
    "T16n0656_013:0109c13_42": "過去諸佛世尊復有二因緣。",
    "T16n0656_013:0109c14_43": "云何為二？",
    "T16n0656_013:0109c14_44": "得師子奮迅三昧，在閑靜處心無所著，內自思惟十法無量功德。",
    "T16n0656_013:0109c16_45": "云何為十種？",
    "T16n0656_013:0109c16_46": "是菩薩修諸佛世尊念所念法，是謂無盡之行。",
    "T16n0656_013:0109c17_47": "「復次，天子！",
    "T16n0656_013:0109c17_48": "菩薩摩訶薩，分別如來一切諸法，是謂無盡之行。",
    "T16n0656_013:0109c19_49": "「復次，天子！",
    "T16n0656_013:0109c19_50": "菩薩教化眾生，盡趣無上正真之道，是謂無盡之行。",
    "T16n0656_013:0109c21_0": "「復次，天子！",
    "T16n0656_013:0109c21_1": "菩薩分別無量諸佛世界，淨佛國土教化眾生不毀智慧，如所念法而成就之，是謂無盡之行。",
    "T16n0656_013:0109c23_2": "「復次，天子！",
    "T16n0656_013:0109c23_3": "菩薩如佛世尊所行禁戒修解脫法，因此禁戒教化無量眾生，盡發無上正真之道，是謂無盡之行。",
    "T16n0656_013:0109c25_4": "「復次，天子！",
    "T16n0656_013:0109c26_5": "菩薩觀過去當來今現在諸佛出要，在樹王下降伏眾魔，執心如地不可傾動。",
    "T16n0656_013:0109c27_6": "是時弊魔波旬，作若干變化來恐於佛，或人頭獸身或獸頭人身，或四眼八眼至百千眼，或作猿猴虎豹來恐於佛，執心如地不為傾動，是謂無盡之行。",
    "T16n0656_013:0110a02_7": "「復次，天子！",
    "T16n0656_013:0110a02_8": "菩薩於億百千劫疆記總持而現在前，或於一生至百千生，或念一劫至百千劫，其中所行或善或惡，一一分別悉不忘失，是謂無盡之行。",
    "T16n0656_013:0110a05_9": "「復次，天子！",
    "T16n0656_013:0110a05_10": "菩薩能分別三世諸行，諸善功德盡現在前，如彈指頃，能使三千大千世界蜎飛蠕動之類，盡成無上正真之道，或成羅漢緣覺辟支之道，是謂無盡之行。",
    "T16n0656_013:0110a09_11": "「復次，天子！",
    "T16n0656_013:0110a09_12": "菩薩摩訶薩，復憶過去無數諸佛所度眾生身口意行，不壞諸法演布智慧廣及一切，是謂無盡之行。",
    "T16n0656_013:0110a12_0": "如是，天子！",
    "T16n0656_013:0110a12_1": "菩薩摩訶薩得此師子奮迅定意者，則能具足三世諸法。",
    "T16n0656_013:0110a13_2": "「復次，天子！",
    "T16n0656_013:0110a13_3": "或時菩薩分別十無相法。",
    "T16n0656_013:0110a14_4": "云何分別十無相法？",
    "T16n0656_013:0110a14_5": "於是善男子、善女人，內自觀身分別諸行諸根純熟，或有善行或不善行，或時清淨或時不清淨。",
    "T16n0656_013:0110a17_0": "「復次，天子！",
    "T16n0656_013:0110a17_1": "若善男子、善女人，外觀他人身，一一分別諸根純熟諸根不純熟，或時清淨或時不清淨，是謂天子一無相行。",
    "T16n0656_013:0110a19_2": "「復次，天子！",
    "T16n0656_013:0110a19_3": "若彼行人內自思惟攝意不亂，如我所行不違聖典。",
    "T16n0656_013:0110a21_4": "時諸如來、至真、等正覺，出入經行與身口意相應，懷來法寶轉大法輪，以無生心教化三世未度眾生，於中便獲自然法輪，無限無量悉入法律，是謂二無相法。",
    "T16n0656_013:0110a24_5": "「復次，天子！",
    "T16n0656_013:0110a24_6": "若善男子、善女人，發弘誓心遍滿三千大千世界，智慧思惟亦無窮盡，音響流利無所障礙，分別一切眾生音響，或以一音報百千萬音皆演道教，普潤一切眾生之類，是謂三無相之法。",
    "T16n0656_013:0110a29_7": "「復次，天子！",
    "T16n0656_013:0110a29_8": "若善男子、善女人，轉無上法輪廣化眾生，皆取滅度不染三世，諸天人民魔若魔天所未曾轉而佛獨轉，是謂四無相法。",
    "T16n0656_013:0110b03_9": "「復次，天子！",
    "T16n0656_013:0110b03_10": "若善男子、善女人，於一生中出家學道，剃除鬚髮受持禁戒，身既清淨亦使眾人樂其所樂，是謂五無相法。",
    "T16n0656_013:0110b05_11": "「復次，天子！",
    "T16n0656_013:0110b06_12": "若善男子、善女人，性行合空，從空往來無量無限，終不自為教化眾生，超卓過空無所觸礙，是謂六無相法。",
    "T16n0656_013:0110b08_13": "「復次，天子！",
    "T16n0656_013:0110b08_14": "若善男子、善女人，於一切眾生獨步無礙，於諸法智演通慧義，坐放光明普到十方無量世界，或取滅度現無常義，或存或亡，或示相好、或隱相好，於中教化無量眾生淨佛國土，是謂七無相之法。",
    "T16n0656_013:0110b13_15": "「復次，天子！",
    "T16n0656_013:0110b13_16": "若善男子、善女人，復有通慧名曰降魔，得此定意者，降伏四魔：愛、欲、死、天魔，使菩薩依猗此法而得成就，欲為法王最在前者，先當習此降魔定意，是謂八無相之法。",
    "T16n0656_013:0110b17_17": "「復次，天子！",
    "T16n0656_013:0110b17_18": "若善男子、善女人，遍學諸法深入至要具足善本，亦使無量眾生得入此要，見菩薩力增長止觀，已盡無盡無生滅法。",
    "T16n0656_013:0110b20_19": "雖見相貌本無相貌，坐臥思惟菩薩眾行，是謂九無相之法。",
    "T16n0656_013:0110b21_20": "「復次，天子！",
    "T16n0656_013:0110b21_21": "若善男子、善女人，具足十善之本。",
    "T16n0656_013:0110b22_22": "云何為十？",
    "T16n0656_013:0110b22_23": "身三、口四、意三，眾法自在不染著有，樂無量無為，復能樂無量百千定意，一一定意化無量眾生。",
    "T16n0656_013:0110b25_0": "是謂十無相之法。",
    "T16n0656_013:0110b25_1": "如是，天子！",
    "T16n0656_013:0110b25_2": "夫習法者當習無法，無行為行、無觀為觀，是謂為王眾行中妙，一切諸佛之所歎譽，為行佛事為無等侶。」",
    "T16n0656_013:0110b28_3": "爾時，天子復白佛言：「云何？",
    "T16n0656_013:0110b28_4": "世尊！",
    "T16n0656_013:0110b28_5": "三世諸佛則無三世，如世尊所說，過去諸佛還至現在，現在諸佛復至未來。",
    "T16n0656_013:0110c01_6": "法界不定，云何世尊言有三世乎？",
    "T16n0656_013:0110c02_7": "此義不然。",
    "T16n0656_013:0110c02_8": "何以故？",
    "T16n0656_013:0110c02_9": "過去已滅權還現在，現在未動復說未來，眾法相違。",
    "T16n0656_013:0110c04_0": "云何言過去諸佛數如恒沙？",
    "T16n0656_013:0110c04_1": "當來諸佛數如恒沙？",
    "T16n0656_013:0110c05_2": "現在諸佛數如恒沙？」",
    "T16n0656_013:0110c05_3": "爾時，世尊告曰：「善哉，善哉！",
    "T16n0656_013:0110c06_4": "族姓子！",
    "T16n0656_013:0110c06_5": "今汝所問皆承佛威神，令汝得問此義。",
    "T16n0656_013:0110c07_6": "諦聽諦聽，善思念之！",
    "T16n0656_013:0110c07_7": "吾當與汝一一分別。」",
    "T16n0656_013:0110c08_8": "天子：「受教！",
    "T16n0656_013:0110c08_9": "如是。",
    "T16n0656_013:0110c08_10": "世尊！」",
    "T16n0656_013:0110c08_11": "佛告天子：「過去云何為過去乎？」",
    "T16n0656_013:0110c09_12": "天子白佛：「漸漸生滅故曰過去，昨色非今色故曰過去，昨身非今身故曰過去，昨力非今力故曰過去。」",
    "T16n0656_013:0110c11_13": "爾時，世尊復問天子：「云何？",
    "T16n0656_013:0110c12_14": "族姓子！",
    "T16n0656_013:0110c12_15": "身想知為異乎？」",
    "T16n0656_013:0110c12_16": "天子白佛言：「不也。",
    "T16n0656_013:0110c13_17": "世尊！」",
    "T16n0656_013:0110c13_18": "佛又問：「名色更樂為異乎？」",
    "T16n0656_013:0110c14_19": "天子白佛言：「不也。",
    "T16n0656_013:0110c14_20": "世尊！」",
    "T16n0656_013:0110c14_21": "佛又問：「出要至道為有異乎？」",
    "T16n0656_013:0110c15_22": "對曰：「無也。",
    "T16n0656_013:0110c15_23": "世尊！」",
    "T16n0656_013:0110c15_24": "佛告天子：「止止！",
    "T16n0656_013:0110c16_25": "族姓子！",
    "T16n0656_013:0110c16_26": "佛藏廣大非汝境界。",
    "T16n0656_013:0110c16_27": "過去智有限，現在智有限，未來智有限。",
    "T16n0656_013:0110c17_28": "何以故？",
    "T16n0656_013:0110c17_29": "一切諸法，法法相生、法法相滅，本無法者，無過去當來今現在，亦無今世後世善行惡行，亦無賢聖有果證者，是謂，族姓子！",
    "T16n0656_013:0110c20_30": "云何言有三世法乎？」",
    "T16n0656_013:0110c21_31": "爾時，天子復白佛言：「三世名號云何而生？",
    "T16n0656_013:0110c22_32": "何由而滅？」",
    "T16n0656_013:0110c22_33": "佛告天子：「生本無生、滅本無滅，一切諸法亦復如是，生本無生、滅本無滅。",
    "T16n0656_013:0110c24_34": "何以故？",
    "T16n0656_013:0110c24_35": "性自然空故。」",
    "T16n0656_013:0110c24_36": "爾時，天子復白佛言：「世尊！",
    "T16n0656_013:0110c25_37": "今日如來，為在生耶？",
    "T16n0656_013:0110c25_38": "為在不生耶？」",
    "T16n0656_013:0110c26_0": "佛告天子：「如來身者，於過去未來現在，亦不在生亦不在無生，是故無過去未來現在。」",
    "T16n0656_013:0110c27_1": "天子白佛言：「世尊！",
    "T16n0656_013:0110c28_2": "但如來、至真、等正覺過去未來現在無生？",
    "T16n0656_013:0110c29_3": "一切諸法盡無生耶？」",
    "T16n0656_013:0110c29_4": "佛告天子：「一切諸法皆悉無生，亦不見生亦不見無生。」",
    "T16n0656_013:0111a02_5": "天子白佛：「我人壽命眾生根本至六度無極，為有生耶？",
    "T16n0656_013:0111a03_6": "為無生乎？」",
    "T16n0656_013:0111a03_7": "佛告天子：「起不見起亦不見不起，諸法不可得而自成就，故曰無生。",
    "T16n0656_013:0111a05_8": "三世諸佛，無欲無污亦不有生，亦不無生故無所起，三昧正受亦復如是，說無所說故無言教。」",
    "T16n0656_013:0111a07_9": "天子白佛：「四依四道為有生耶？",
    "T16n0656_013:0111a08_10": "為無生乎？」",
    "T16n0656_013:0111a08_11": "佛告天子：「四依四道本無所生，況今有生？",
    "T16n0656_013:0111a09_12": "當來亦不生。」",
    "T16n0656_013:0111a09_13": "爾時，天子白佛言：「世尊！",
    "T16n0656_013:0111a10_14": "淨地、性地、薄地、本無地、無婬怒癡地，為有生耶？",
    "T16n0656_013:0111a11_15": "為無生乎？」",
    "T16n0656_013:0111a11_16": "佛告天子：「有受有取乃至一切諸法，色、痛、想、行、識、癡、愛、更樂，乃至生、老、病死，從須陀洹乃至無上道，亦不有生亦不無生。」",
    "T16n0656_013:0111a14_17": "爾時，天子白佛言：「世尊！",
    "T16n0656_013:0111a14_18": "云何有生？",
    "T16n0656_013:0111a14_19": "云何無生？」",
    "T16n0656_013:0111a15_20": "佛告天子：「得如意度無極者，是故不見有生不見無生。」",
    "T16n0656_013:0111a16_21": "天子白佛：「云何如意度無極，亦不有生亦不無生？」",
    "T16n0656_013:0111a17_22": "佛告天子：「從此岸至彼岸，不見眾生有生者有滅者，亦不見巢窟處所，是故亦不見生亦不見無生。」",
    "T16n0656_013:0111a19_23": "天子白佛：「一切諸法及如來身，為在有生？",
    "T16n0656_013:0111a20_24": "為在無生？」",
    "T16n0656_013:0111a21_0": "佛告天子：「亦在有生亦在無生，亦不見有生亦不見無生，是故三耶三佛亦不在有生亦不在無生。」",
    "T16n0656_013:0111a23_1": "佛告天子：「若善男子、善女人，得此通慧定意觀了諸法，不在有生不在無生，如來經法亦復如是，不在有生不在無生。",
    "T16n0656_013:0111a25_2": "何以故？",
    "T16n0656_013:0111a26_3": "諸法無著無縛亦無解脫，是故降伏四魔。」",
    "T16n0656_013:0111a27_4": "佛復告天子：「若有善男子、善女人成就智者，則能具足一切諸法，復當修於十法。",
    "T16n0656_013:0111a28_5": "云何為十？",
    "T16n0656_013:0111a29_6": "一者、親近善知識求為朋友；二者、行大慈悲廣及一切；三者、滿足前人隨意所念；四者、淨一切界斷諸結使；五者、修清淨道為人重任；六者、荷負眾苦不譏彼受；七者、教化愚人訓誨正要；八者、教誨愚惑令信正道；九者、與法相應不譏彼受；十者、一心奉法不與邪部共相參預。",
    "T16n0656_013:0111b06_7": "是謂，族姓子！",
    "T16n0656_013:0111b06_8": "若善男子、善女人修持正法得此定意，便能具足一切諸法。」",
    "T16n0656_013:0111b07_9": "爾時，世尊復告天子：「若有男子、女人恭敬於師，復當修習十無礙法。",
    "T16n0656_013:0111b09_10": "云何為十無礙法？",
    "T16n0656_013:0111b09_11": "一者、遊至十方禮事諸佛，是謂族姓子一無礙；二者、於諸智慧無縛無脫念斷滅法，二無礙；三者、於諸苦樂心寂然滅，三無礙；四者、在空閑處思惟禪定意不錯亂，四無礙；五者、菩薩法本七出要道無有增減，五無礙；六者、一切色相本無所有不見來處，六無礙；七者、計本無形不有生滅解知無常，七無礙；八者、一心入定，道本自然不著諸法；九者、一意一行與法相應不相違背；十者、亦不在內亦不在外自然起滅，十無礙。",
    "T16n0656_013:0111b19_12": "如是，族姓子！",
    "T16n0656_013:0111b19_13": "若善男子、善女人，分別思惟十無礙者，便能具足一切諸法。」",
    "T16n0656_013:0111b21_0": "佛告天子：「若有善男子、善女人，一心念頃盡能具足一切諸法，當修十法第一義辯。",
    "T16n0656_013:0111b22_1": "云何為十？",
    "T16n0656_013:0111b23_2": "一者、生智盡智無生滅智；二者、四等平均無吾我想；三者、喜安自守不失四信；四者、所言如意不違本願；五者、道心牢固法法成就，所行正見不違本相；六者、修六重法觀本無相；七者、怨讎一等無有是非；八者、一向信心了本所生；九者、講授諸法不有法想；十者、金剛定意不毀如性。",
    "T16n0656_013:0111b29_3": "是謂，族姓子！",
    "T16n0656_013:0111b29_4": "若善男子、善女人具此十法者，便能具足一切諸法。」",
    "T16n0656_013:0111c02_0": "佛復告天子：「善男子、善女人修十法施亦無施想，便能具足一切諸法。",
    "T16n0656_013:0111c03_1": "云何為十？",
    "T16n0656_013:0111c03_2": "一者、坐樹王下心不移動；二者、恒樂閑居不處憒亂；三者、修三向定趣泥洹門；四者、禪寂定意自滅亂想；五者、撿意修道永無貪著；六者、法施財施不生想念；七者、相好自嚴照曜世界。",
    "T16n0656_013:0111c08_3": "八者、方便令無覺者；九者、顯曜正法示慧光明；十者、代人受苦不求相報。",
    "T16n0656_013:0111c09_4": "是謂，天子！",
    "T16n0656_013:0111c10_0": "若善男子、善女人行此十施，不起世想則能具足一切諸法。",
    "T16n0656_013:0111c11_1": "何以故？",
    "T16n0656_013:0111c11_2": "此善男子、善女人，心如金剛不可沮壞，菩薩所行諸法如是，亦非羅漢辟支所知。」",
    "T16n0656_013:0111c13_3": "佛復告天子：「若善男子、善女人，修十清淨法者，復能具足一切諸法。",
    "T16n0656_013:0111c14_4": "云何為十清淨法？",
    "T16n0656_013:0111c15_5": "一者、道當清淨，穢濁非道；二者、道當一意，多想非道；三者、道當知足，多欲非道；四者、道當尊敬，憍慢非道；五者、道當撿意，放逸非道；六者、道當顯曜，自隱非道，六者道當連屬，無行非道(三本皆同第六重出)；七者、道當精懃，懈怠非道；八者、道當覺悟，愚惑非道；九者、道當教化，矜悋非道；十者、道近善友，習惡非道。",
    "T16n0656_013:0111c22_6": "是謂，天子！",
    "T16n0656_013:0111c22_7": "善男子、善女人修此十法者，則能具足一切諸法。",
    "T16n0656_013:0111c23_8": "猶如日光永除闇冥，照曜世人各得眼目，菩薩亦復如是，習此十法便能具足一切諸法。",
    "T16n0656_013:0111c25_9": "天子當知，猶如真金內外明淨，所欲作器皆悉成就。",
    "T16n0656_013:0111c26_10": "菩薩摩訶薩亦復如是，內無塵垢外有所照，亦如虛空普覆一切。",
    "T16n0656_013:0111c28_11": "菩薩亦復如是，修此十法亦無想念：『我有所辦，教化眾生斷諸結著。』",
    "T16n0656_013:0111c29_12": "「復次，天子！",
    "T16n0656_013:0112a01_0": "猶如須彌山王四寶所成，須彌山王亦無此念：『我四寶所成，趾立四海中央。』",
    "T16n0656_013:0112a02_1": "菩薩得四辯才亦復如是，不念此辯所說如應。",
    "T16n0656_013:0112a03_2": "何以故？",
    "T16n0656_013:0112a03_3": "本無想念故。",
    "T16n0656_013:0112a04_4": "猶如大地普載萬物，樹木花果及諸藥草盡皆生長。",
    "T16n0656_013:0112a05_5": "地亦無此念：『我能成辦長養諸物。』",
    "T16n0656_013:0112a06_6": "菩薩摩訶薩亦復如是，不作此念：『我化眾生行大慈悲，從一佛國至一佛國，擁護一切諸不度者。』",
    "T16n0656_013:0112a08_7": "「天子當知，猶如四大海水出種種寶，諸有眾生往採寶者隨意而歸，海水亦不念：『我生諸寶給與眾生。』",
    "T16n0656_013:0112a10_8": "菩薩摩訶薩亦復如是，救濟苦人，給施七寶。",
    "T16n0656_013:0112a11_9": "所謂七寶者，七覺意是，菩薩亦不作是念：『我施七覺意寶，善根具足、莊嚴佛樹、眾好自嚴飾。』",
    "T16n0656_013:0112a13_10": "何以故？",
    "T16n0656_013:0112a13_11": "本無想念。",
    "T16n0656_013:0112a14_12": "「天子當知，猶如法界出生諸法大慈大悲六度無極。",
    "T16n0656_013:0112a15_13": "法界亦不作是念：『我出生諸法大慈大悲六度無極。』",
    "T16n0656_013:0112a16_14": "菩薩摩訶薩亦復如是，出生諸法教化眾生，亦不念言：『我有所度。』",
    "T16n0656_013:0112a17_15": "「天子當知，猶如入定比丘斷除眾想心不移動。",
    "T16n0656_013:0112a19_0": "入定比丘亦不作是念：『我今神力入定自在。』",
    "T16n0656_013:0112a20_0": "菩薩摩訶薩亦復如是，隨所念法悉皆成就，所言真誠不違本要。",
    "T16n0656_013:0112a21_1": "「天子當知，猶如金剛不可沮壞。",
    "T16n0656_013:0112a22_2": "何以故？",
    "T16n0656_013:0112a22_3": "本性自爾。",
    "T16n0656_013:0112a22_4": "菩薩摩訶薩亦復如是，與法性相應不失本際。",
    "T16n0656_013:0112a23_5": "猶如明珠廣有所照，明月珠者亦不作是念：『我有所照，令眾生見其光明。』",
    "T16n0656_013:0112a25_6": "菩薩摩訶薩亦復如是。",
    "T16n0656_013:0112a25_7": "猶如得仙道人，意有所願皆能成辦。",
    "T16n0656_013:0112a26_8": "彼五通人亦不作是念：『我今所念皆悉成辦。』",
    "T16n0656_013:0112a27_9": "菩薩亦復如是。",
    "T16n0656_013:0112a28_10": "猶如工巧之人善解六藝，或以刀劍或以矛矟壞敗大眾。",
    "T16n0656_013:0112a29_11": "彼工巧人亦不作是念：『我今所作人中最上，降伏大眾，無有與我等。』",
    "T16n0656_013:0112b02_12": "菩薩摩訶薩亦復如是，入無量三昧正受定意，感動三千大千世界，亦不自稱譽：『我有此神力，感動諸世界莫不周遍。』",
    "T16n0656_013:0112b04_13": "「猶如轉輪聖王本修十善五戒，具足統領三千大千世界，千子勇猛七寶具足，諸粟散小王盡來朝賀。",
    "T16n0656_013:0112b07_14": "爾時，轉輪聖王亦不作是念：『我今眾德具足、相好嚴身、統領四域。』",
    "T16n0656_013:0112b08_15": "何以故？",
    "T16n0656_013:0112b08_16": "福向性爾不相違背故。",
    "T16n0656_013:0112b09_17": "菩薩摩訶薩亦復如是，修菩薩道敬承佛教，恒行教化天人蒙恩，所度眾生不可稱量。",
    "T16n0656_013:0112b11_18": "何以故？",
    "T16n0656_013:0112b11_19": "菩薩亦無是念：『我當濟度無量眾生，於無餘泥洹界而般泥洹。』",
    "T16n0656_013:0112b12_20": "空性自爾，無有眾生能使不爾。",
    "T16n0656_013:0112b13_21": "「猶如農夫隨時種作不失時節，前子非後子後子非前子，各各長大共相受入。",
    "T16n0656_013:0112b15_22": "然彼穀子不作是念：『我有所生、彼有所損。』",
    "T16n0656_013:0112b16_23": "何以故？",
    "T16n0656_013:0112b16_24": "本性自爾，無有人使令不爾者。",
    "T16n0656_013:0112b17_25": "菩薩摩訶薩亦復如是，遍學諸法行菩薩道，復以十善功德之本淨眾生根，皆趣無為之道。",
    "T16n0656_013:0112b19_26": "爾時，菩薩不作是念：『我今有所濟度從此至彼。』",
    "T16n0656_013:0112b20_27": "何以故？",
    "T16n0656_013:0112b20_28": "本性自爾，無有人使令不爾。",
    "T16n0656_013:0112b21_29": "猶如甘雨隨時下降，百穀草木隨時滋長。",
    "T16n0656_013:0112b22_30": "然彼雲雨亦不作是念：『我有潤澤有所長養。』",
    "T16n0656_013:0112b23_31": "何以故？",
    "T16n0656_013:0112b23_32": "本無心故。",
    "T16n0656_013:0112b23_33": "菩薩摩訶薩亦復如是，法雲一降普潤三千大千世界，令眾生類盡得潤澤，不捨本願行菩薩道。",
    "T16n0656_013:0112b25_34": "菩薩亦不作是念：『我今能降法雨，普潤三千大千世界，使眾生類盡得開解。』",
    "T16n0656_013:0112b27_35": "何以故？",
    "T16n0656_013:0112b27_36": "本無心意，弘誓之心性自然故。",
    "T16n0656_013:0112b28_37": "「如是菩薩摩訶薩入此三昧定意，能使眾生至竟清淨，非餘清淨；能使眾生至竟安隱，非餘安隱；能使眾生得到彼岸，非餘得到；能使眾生獲度無極，非餘能度；能使眾生至竟歡喜，非餘歡喜；能使眾生斷結使，非餘能斷；能使眾生安處良祐福田，非餘能安；能使眾生受人信施福度一切，非餘能受福度一切；能使眾生入於賢聖法律，非餘能入賢聖法律；能使眾生立不退轉，非餘能立不退轉地；能使眾生得一切智盡遍三千大千剎土，非餘能遍三千大千；能使眾生為人作將導，非餘能作將導。",
    "T16n0656_013:0112c10_38": "何以故？",
    "T16n0656_013:0112c10_39": "菩薩摩訶薩習此定意，無量法行普周一切使得蒙濟，為開法性弘誓法門，不可思議無限廣大，不為一人淨菩薩道，普及一切難度眾生，於中建立應度無極。",
    "T16n0656_013:0112c14_40": "「或時菩薩救濟一人故，沒命代受苦惱。",
    "T16n0656_013:0112c15_41": "或有菩薩為一人故，從劫至劫初不捨離，要使得度後乃自滅度。",
    "T16n0656_013:0112c16_42": "或有菩薩欲淨己界斷諸縛著，淨除眾生根本，安處清淨正法出要。",
    "T16n0656_013:0112c18_43": "復有菩薩執懃苦行不著天福，恒在五道周旋教化。",
    "T16n0656_013:0112c19_44": "「或有菩薩得四無畏，教化眾生不懷怯弱。",
    "T16n0656_013:0112c21_45": "或有菩薩得四辯才，人來詰問理通無礙。",
    "T16n0656_013:0112c22_46": "或有菩薩堪任說法，不著榮冀僥倖求利。",
    "T16n0656_013:0112c23_47": "或有菩薩得總持門，分別法觀修不淨行。",
    "T16n0656_013:0112c24_48": "或有菩薩得佛定意，立一切智不捨却妄想。",
    "T16n0656_013:0112c25_49": "或有菩薩得佛出要，令一切人出家學道。",
    "T16n0656_013:0112c26_50": "或有菩薩得神通慧，行權方便隨形而入。",
    "T16n0656_013:0112c27_51": "「或有菩薩得無形觀三昧，入虛空界行不思議。",
    "T16n0656_013:0112c28_52": "或有菩薩得滅盡定，現取滅度不處泥洹。",
    "T16n0656_013:0112c29_53": "或有菩薩得七觀道，外現威儀內實充足。",
    "T16n0656_013:0113a01_54": "或有菩薩得天眼通，遍察十方無量諸佛，諮受未聞而自娛樂。",
    "T16n0656_013:0113a02_55": "或有菩薩得天耳通，遍聞眾聲分別善惡，輒往能度不令墮墜。",
    "T16n0656_013:0113a04_0": "或有菩薩得心意通，以神足力往而度之。",
    "T16n0656_013:0113a04_1": "或有菩薩得宿命通，自知宿命亦知他人所從來處，隨類降伏不墮邊際。",
    "T16n0656_013:0113a06_2": "「或有菩薩得漏盡通，能斷一切眾生結縛。",
    "T16n0656_013:0113a07_3": "或有菩薩坐樹王下，得佛神德威儀法則，威儀成就、種性成就、父母成就、居家成就。",
    "T16n0656_013:0113a09_4": "或有眾生得佛光明，住佛所住心進如月初。",
    "T16n0656_013:0113a10_5": "或有眾生住佛慧地，能以智劍割斷塵垢。",
    "T16n0656_013:0113a11_6": "如是菩薩摩訶薩七十五法、如來深藏不思議行，得成作佛終不退轉，亦非羅漢辟支所及。",
    "T16n0656_013:0113a13_7": "「如是，天子！",
    "T16n0656_013:0113a13_8": "菩薩摩訶薩得此眾行定意者，能使三千大千世界盡黃金色，招喚一切眾生之類，悉向無上正真之道。",
    "T16n0656_013:0113a16_9": "「如是，天子！",
    "T16n0656_013:0113a16_10": "當以此法教化眾生，乃應菩薩律。",
    "T16n0656_013:0113a17_11": "復有菩薩修十二法，所行無礙，進止行來修菩薩道。",
    "T16n0656_013:0113a18_12": "云何為十二？",
    "T16n0656_013:0113a18_13": "一者、降伏魔兵現十力行；二者、與共功德無生滅想；三者、能以神力充一切願；四者、依無著力見佛變化；五者、如己所種善本功德，能施一切無有悔悋；六者、修第一法過於佛量；七者、知生為苦不染三有；八者、無盡道本而自娛樂；九者、知聲聞行亦不染著；十者、知緣覺法捨離不從；十一者、無礙道法行九次第；十二者、當化父母眷屬成就。",
    "T16n0656_013:0113a26_14": "是謂，天子！",
    "T16n0656_013:0113a26_15": "十二無礙清淨道本，菩薩當念修習成其道果。",
    "T16n0656_013:0113a27_16": "「天子當知，菩薩摩訶薩當習一心定意，想知滅有十事，知過去未來現在，如佛所行而無有異。",
    "T16n0656_013:0113a29_17": "云何想知滅有十事？",
    "T16n0656_013:0113b01_18": "一者、觀色形像本無所有，亦不染著起形想法，菩薩摩訶薩如佛所行而無有異。",
    "T16n0656_013:0113b02_19": "爾時，菩薩修相好度無極，一一相者，如佛所行而無有異。",
    "T16n0656_013:0113b04_20": "菩薩神智變化無方，應化眾生隨緣往度，如佛所行而無有異。",
    "T16n0656_013:0113b05_21": "爾時，菩薩化無量身色像第一，以八種音聲勸導眾生，如佛所行而無有異。",
    "T16n0656_013:0113b07_22": "又彼菩薩淨佛國土，觀察眾生心意所念，威儀禮節不失禁戒，如佛所行而無有異。",
    "T16n0656_013:0113b09_23": "爾時，菩薩復入定意正受三昧，能憶眾生分別音響強記不忘，如佛所行而無有異。",
    "T16n0656_013:0113b11_24": "又彼菩薩行十明慧，無限無量不可窮盡，亦使眾生習此法本，應適隨時轉無上法輪，如佛所行而無有異。",
    "T16n0656_013:0113b13_25": "又彼菩薩得四無畏，在大眾中作師子吼，不斷賢聖如來正法，復以此法教化眾生，皆悉成就得無上道，逮一切智無所罣礙，如佛所行而無有異。",
    "T16n0656_013:0113b16_26": "又彼菩薩口所演教，遍布一切入三世行，盡諸有漏成無漏行，神通智達能化一切，如佛所行。",
    "T16n0656_013:0113b19_0": "又彼菩薩得佛無畏十力具足，見佛國土眾生清淨，如佛所行而無有異。",
    "T16n0656_013:0113b20_1": "「如是，天子！",
    "T16n0656_013:0113b20_2": "菩薩摩訶薩行此十事者，進成作佛而無有難。",
    "T16n0656_013:0113b22_0": "何以故？",
    "T16n0656_013:0113b22_1": "一切諸法本無所有，亦不來時亦不去時，諸法無相相亦無所有，諸法無聲聲本無形，本性自空。",
    "T16n0656_013:0113b24_2": "何以故？",
    "T16n0656_013:0113b24_3": "聲從空出還歸於空，眾生染污從起識想。",
    "T16n0656_013:0113b25_4": "天子當知，吾昔求道，從無數劫分別本末，未能究盡一法定意。",
    "T16n0656_013:0113b26_5": "云何為一法？",
    "T16n0656_013:0113b27_6": "所謂無念也。",
    "T16n0656_013:0113b27_7": "菩薩得無念定意者，觀一切法皆悉無形。",
    "T16n0656_013:0113b28_8": "如是，天子！",
    "T16n0656_013:0113b28_9": "吾今成佛，由此一行，得成無上正真之道。」",
    "T16n0656_013:0113b29_10": "爾時，淨居天子前白佛言：「世尊！",
    "T16n0656_013:0113c01_11": "如今所聞菩薩所行，諸法無量難可究竟，眾生若干諸根不同，云何欲得成無上正真之道？",
    "T16n0656_013:0113c03_12": "又聞佛言，如佛所行而無有異。",
    "T16n0656_013:0113c04_13": "今問如來，云何如佛所行而無有異？",
    "T16n0656_013:0113c04_14": "唯願世尊一一分別。」",
    "T16n0656_013:0113c05_15": "爾時，天子復白佛言：「菩薩所行其法各異，志意所趣行迹不同。",
    "T16n0656_013:0113c06_16": "云何？",
    "T16n0656_013:0113c06_17": "世尊！",
    "T16n0656_013:0113c07_18": "如佛所行菩薩不異者，何以故不名為佛？",
    "T16n0656_013:0113c08_19": "何以故十力不具降伏魔宮？",
    "T16n0656_013:0113c08_20": "何以故不名為一切智？",
    "T16n0656_013:0113c09_21": "何以故不名為覺了一切諸法？",
    "T16n0656_013:0113c10_0": "何以故不名為遍觀行菩薩道？",
    "T16n0656_013:0113c10_1": "何以故不坐佛道場頒宣緣起？",
    "T16n0656_013:0113c11_2": "何以故不名為最正覺？",
    "T16n0656_013:0113c12_0": "何以故？",
    "T16n0656_013:0113c12_1": "不知三世正法諸佛所行？",
    "T16n0656_013:0113c12_2": "何故不住壽一劫宣布智慧？",
    "T16n0656_013:0113c13_3": "何故不依猗諸法修正受定意？",
    "T16n0656_013:0113c14_4": "何故不分別法界進無量慧教誨菩薩以為眷屬？」",
    "T16n0656_013:0113c15_5": "爾時，世尊告淨居天子曰：「善哉，善哉！",
    "T16n0656_013:0113c16_6": "族姓子！",
    "T16n0656_013:0113c16_7": "如汝所問，已過諸量，今當與汝說。",
    "T16n0656_013:0113c17_8": "諦聽諦聽，善思念之！",
    "T16n0656_013:0113c17_9": "天子！",
    "T16n0656_013:0113c17_10": "今問菩薩所行與佛無異者，一切善男子、善女人，覺了諸法無形不可見，菩薩弘誓廣及一切當來過去今現在有形之類，展轉相成未獲智慧清淨空觀，設當得智慧者，故名為如來、至真、等正覺，倚菩薩慧化度眾生，自得復授彼，是謂菩薩道能斷三毒、不興十惡、盡如來境界，是謂名為十力。",
    "T16n0656_013:0113c24_11": "已越凡夫立菩薩行迹，心不移動於無上正真之道，是謂名為菩薩。",
    "T16n0656_013:0113c26_0": "若復善男子、善女人，分別法界共相受入，是謂名為一切智。",
    "T16n0656_013:0113c27_1": "猶如諸法本無相貌，以眾生故各有名號，可就知就、可捨知捨，不離善本修菩薩道，是謂名為菩薩。",
    "T16n0656_013:0113c29_2": "「猶如菩薩分別無一無二，自然出生諸度無極。",
    "T16n0656_013:0114a01_3": "復自覺了亦使眾人同其法相，是謂名為佛。",
    "T16n0656_013:0114a02_4": "猶如彼菩薩不見二三諸法所生，善察不忘思惟達了，法從何起？",
    "T16n0656_013:0114a04_5": "法從何滅？",
    "T16n0656_013:0114a04_6": "轉法輪者為是何人？",
    "T16n0656_013:0114a04_7": "聞法是誰？",
    "T16n0656_013:0114a05_8": "能解知一切諸法者，是謂名為菩薩。",
    "T16n0656_013:0114a05_9": "猶如菩薩以其慧眼遍觀三千大千世界，有愛欲心無愛欲心，有愚癡心無愚癡心，有瞋恚心無瞋恚心，復能思惟遍斷根本者，是故名慧眼。",
    "T16n0656_013:0114a09_10": "「復次，慧眼菩薩周旋往返遊諸佛境界，盡知眾生心心所念應度不度，便能入化隨類度之，是謂名為菩薩。",
    "T16n0656_013:0114a11_11": "猶如菩薩以諸光明普有所照遍諸境界，示以無量智慧，憶諸佛世尊深奧之法，是謂名為菩薩。",
    "T16n0656_013:0114a13_12": "「猶如菩薩以智慧光乃能照曜虛空境界，如來神智而現在前，閉塞罪門開泥洹路，復不染著十八本持無著無縛，是謂名為菩薩。",
    "T16n0656_013:0114a16_13": "猶如菩薩以佛威儀而自修習分別，如來獨步無侶，名色六入更樂受有生死，過去三世眾生本末一一悉知，名為無等侶。",
    "T16n0656_013:0114a19_14": "「猶如菩薩紹繼如來、不斷佛種施行佛事，生者不知生、滅者不知滅，本無虛寂具四等心，亦復分別本無今有、本有今無，解了悉空不生若干念，是故名為佛。",
    "T16n0656_013:0114a22_15": "猶如菩薩得神通慧觀眾生，劫有近有遠，劫遠不以為慼，劫近不以為喜，成劫敗劫亦復如是，攝意持心而不亂者，是故名為菩薩。」",
    "T16n0656_013:0114a26_0": "佛復告淨居天子：「若善男子、善女人行菩薩道，復當思惟一切諸法，從初發意乃至成佛，不計吾我我人壽命，自然其行斷諸塵垢，此乃名曰修菩薩道。",
    "T16n0656_013:0114a29_1": "「復有菩薩發求道者，為一切眾生荷負苦行，亦復不見有得道者，亦復能度阿僧祇無量眾生，有受證者不受證者，於中受決無所染著，此乃名曰修菩薩道。",
    "T16n0656_013:0114b03_2": "「復次，天子！",
    "T16n0656_013:0114b04_3": "若善男子、善女人，分別三空無量深法如實知之。",
    "T16n0656_013:0114b05_4": "云何為三空？",
    "T16n0656_013:0114b05_5": "一者、有覺有觀；二者、無覺有觀；三者、無覺無觀。",
    "T16n0656_013:0114b06_6": "是謂三空，菩薩所行。」",
    "T16n0656_013:0114b07_7": "復告天子：「復有三空。",
    "T16n0656_013:0114b07_8": "云何為三？",
    "T16n0656_013:0114b07_9": "一者、盡空；二者、無盡空；三者、非盡非無盡空。",
    "T16n0656_013:0114b08_10": "是謂三空，菩薩所行。」",
    "T16n0656_013:0114b09_11": "佛復告天子：「復有三空：一者、生空；二者、無生空；三者、非生非無生空。",
    "T16n0656_013:0114b11_0": "是謂三空，菩薩所行。」",
    "T16n0656_013:0114b11_1": "佛復告天子：「復有三空。",
    "T16n0656_013:0114b12_0": "云何為三？",
    "T16n0656_013:0114b12_1": "一者、住空；二者、無住空；三者、非住非無住空。」",
    "T16n0656_013:0114b13_2": "爾時，淨居天子白佛言：「世尊！",
    "T16n0656_013:0114b13_3": "過去當來今現在諸法，一切眾生盡有生滅著斷，有此三空不乎？」",
    "T16n0656_013:0114b15_4": "佛告天子：「我今與汝說，善思念之！",
    "T16n0656_013:0114b16_5": "云何為住空？",
    "T16n0656_013:0114b16_6": "所謂住空，無為寂靜是也。",
    "T16n0656_013:0114b17_7": "天子當知，云何為無住空？",
    "T16n0656_013:0114b17_8": "汝身及我是也。",
    "T16n0656_013:0114b18_9": "云何為非住非無住空？",
    "T16n0656_013:0114b18_10": "一切有形三世諸法是也。」",
    "T16n0656_013:0114b19_11": "佛復告天子：「若善男子、善女人，解此三空者，便能盡解一切諸法，五盛陰身亦復如是，是謂菩薩道。」",
    "T16n0656_013:0114b21_12": "佛復告天子：「諸法無合無散，亦不見淨亦不見不淨，亦不自念言：『若我成佛，當於某處生，國土郡縣父母宗親姓氏名氏。』",
    "T16n0656_013:0114b24_13": "亦復不念：『生某劫中壽命長短。』",
    "T16n0656_013:0114b24_14": "復不自念言：『身黃金色坐花樹下，當成無上正真之道。』",
    "T16n0656_013:0114b26_15": "是謂菩薩道已能具足，得不退轉行無生心，本無一相況有二相。",
    "T16n0656_013:0114b27_16": "「爾時，菩薩分別諸法悉歸空寂，恒自將護不為弊魔得便，趣無所趣轉無所轉，如是已入法界無量空慧，能自嚴飾眾相之法。」",
    "T16n0656_013:0114c01_17": "佛復告天子曰：「猶如眼色內外無主，三事共合乃成眼識，痛想行識亦復如是，內外成就乃成諸識。」",
    "T16n0656_013:0114c03_18": "佛告天子：「我今與汝引喻，智者以喻自解。",
    "T16n0656_013:0114c04_19": "猶如伊羅鉢龍王，金福山側於中止住，七寶殿堂七寶垣牆七寶樹木，梯陛街巷皆七寶成，彫文刻鏤眾寶所成。",
    "T16n0656_013:0114c07_20": "時彼伊羅鉢龍王，身體絕白如雪珂[卄/積]，金蓋逐後，身體香，瓔悉七寶成。",
    "T16n0656_013:0114c09_21": "復以七寶以作食器，純紫磨金造作華鬘。",
    "T16n0656_013:0114c10_0": "復以七寶作鍾鼓樂器，七處齊平口齒齊正，容貌端嚴視無厭足清淨香潔，左右迴轉無所觸礙，有此眾德不可稱量。",
    "T16n0656_013:0114c12_1": "「然，釋提桓因領三十三天天王中尊，心有所念如彈指頃，欲使金福山側伊羅鉢龍王，如屈伸臂頃往至三十三天者，左右侍從給使天王尋到無礙。",
    "T16n0656_013:0114c16_0": "「爾時，天王釋提桓因，欲使諸天證其功德，即被以七寶莊嚴龍身。",
    "T16n0656_013:0114c17_1": "時天帝釋乘此神龍東西遊觀，當於爾時，伊羅鉢龍王復以神力化作種種供養，承事恭順彼天帝釋。",
    "T16n0656_013:0114c19_2": "龍自化形三十二首，一一首上口有七牙，一一牙上有七浴池，一一池中有七百蓮華，一一華上有七百玉女，一一玉女復將七百使人，作倡伎樂共相娛樂。",
    "T16n0656_013:0114c23_3": "若復天王釋提桓因意欲懈息，即詣七寶殿後至一浴池，名曰香潔，躬入浴池，乘伊羅鉢龍王恣意遊戲。",
    "T16n0656_013:0114c25_4": "「爾時，天王釋提桓因，以入一好浴池乘此龍已，眾寶雜廁莊嚴其身，作倡伎樂五欲自遊，共相娛樂樂不可言。",
    "T16n0656_013:0114c28_5": "爾時，伊羅鉢龍王，捨本形狀不作龍身，以己神力變作三十三天像，復入一浴池，及彼諸天將諸玉女共相娛樂，亦如天帝釋無異。",
    "T16n0656_013:0115a02_6": "左右觀見此變化，天身龍身各無有異，身與天身同、色與天色同，共在一浴池無有變異，釋身、龍身一而無二。",
    "T16n0656_013:0115a04_7": "何以故？",
    "T16n0656_013:0115a04_8": "皆由宿積功德所致。",
    "T16n0656_013:0115a05_9": "設此二人本求無上正真道者，今日成佛亦復不久，行從心得心淨道成，如彼天宮本不知所從來去亦無所至，一切眾行皆空皆寂。",
    "T16n0656_013:0115a08_10": "「天子當知，汝今此身及彼天宮日月天子，悉歸磨滅不可久保。",
    "T16n0656_013:0115a09_11": "是故，天子！",
    "T16n0656_013:0115a10_12": "當解法性成敗所趣起滅常分，唯有泥洹最安最妙，非刀劍呪術能摧毀壞敗。」",
    "T16n0656_013:0115a11_13": "爾時，世尊復告天子：「菩薩摩訶薩亦復如是，獲無礙定意弘誓牢固，以菩薩三昧七寶而自瓔珞，以七覺意花莊嚴其身，善住無礙定意不亂，身放光明無不有照。",
    "T16n0656_013:0115a15_14": "擊法鳴鼓聲徹十方，竪法高幢顯揚威儀，身鉤鎖骨力過天人，增益一切諸度無極，於自然法律皆悉成就。",
    "T16n0656_013:0115a17_15": "肌肉軟細不受塵垢，演慧法輪法王中勝入深法藏，以諸菩薩用為眷屬，八解浴池用洗心垢。",
    "T16n0656_013:0115a20_16": "不斷眾人弘誓之本，坐道樹下捨一切業，不悋國榮，用此惠施而成佛道，出此聲響：『今日正是時，吾不成佛者不起于座，要覺所覺乃起于座，唯地樹神乃知我心。』",
    "T16n0656_013:0115a23_17": "「爾時，世尊說是語時，十方無量恒沙剎土，有八十億姟及神通菩薩僉然俱至，天地大動。",
    "T16n0656_013:0115a25_18": "十方諸佛各於其方，稱揚其德告四部眾：『今日菩薩釋迦文者，於沙呵剎土，當成無上正真之道。",
    "T16n0656_013:0115a28_19": "汝等堪任能至彼者，攝持威儀而往親覲。』",
    "T16n0656_013:0115a29_20": "是時，十方諸神通菩薩承佛聖旨，僉然興敬禮佛三匝，各持香華詣忍世界，興致供養圍遶道樹，稱善無量忍心如地，衣毛不竪係意在前，不左右顧視，慈心遂盛愍傷苦厄。",
    "T16n0656_013:0115b04_0": "『我今所以欲成佛者，矜愍一切。』",
    "T16n0656_013:0115b04_1": "說是語時，天地六返震動。",
    "T16n0656_013:0115b05_2": "爾時，世尊直前瞻視七日不動，諸天龍神八部之眾，皆來圍遶擁護菩薩，至成作佛令得究竟。",
    "T16n0656_013:0115b07_3": "我亦不捨菩薩所行。",
    "T16n0656_013:0115b07_4": "「復次，天子！",
    "T16n0656_013:0115b08_5": "菩薩神足行六聖法，進前成佛乃應道教。",
    "T16n0656_013:0115b09_6": "吾前成佛，由此六行行大慈悲。",
    "T16n0656_013:0115b09_7": "云何為六？",
    "T16n0656_013:0115b10_0": "一者、慈仁哀愍不度；二者、兼施周滿一切；三者、廣演聖慧不有進退；四者、行三空慧淨攝國土；五者、攝取國土無進退心；六者、受佛印信封可眾生；是謂六事得成如來、至真、等正覺。」",
    "T16n0656_013:0115b14_1": "佛復告天子：「菩薩摩訶薩復有六事，念化眾生不懷懈慢，充足一切眾生之願。",
    "T16n0656_013:0115b15_2": "一者、精進斷諸漏結；二者、苦行不捨道心；三者、自憶攝身口意；四者、追師求受正法；五者、修德為眾生故；六者、入定觀察根原；是謂菩薩摩訶薩具此六事便應通慧。」",
    "T16n0656_013:0115b19_3": "佛復告天子：「諸佛世尊修此六法，得成無上正真之道，廣化眾生轉深法輪入總持門。",
    "T16n0656_013:0115b21_4": "云何為總持？",
    "T16n0656_013:0115b21_5": "所謂總持者，樂法清淨總持。",
    "T16n0656_013:0115b22_6": "菩薩入此總持者，能使眾生娛樂法樂之樂。」",
    "T16n0656_013:0115b23_7": "佛復告天子：「復有無邊際總持，菩薩得此總持者，使無邊際眾生立八解脫。」",
    "T16n0656_013:0115b25_8": "佛復告天子：「復有無斷轉法總持，菩薩得此總持者，使諸眾生聞法不斷。",
    "T16n0656_013:0115b26_9": "復有覺道了眾生本總持，菩薩得此總持者，令阿僧祇眾生知本所從來。",
    "T16n0656_013:0115b28_10": "復有行迹無礙總持，菩薩得此總持者，知自然法無起無滅。",
    "T16n0656_013:0115b29_11": "復有誦法不忘總持，菩薩得此總持者，獲諸法門不起法想。",
    "T16n0656_013:0115c02_12": "「如是，天子！",
    "T16n0656_013:0115c02_13": "菩薩總持百千億數非心所念，菩薩由此總持，便得遊戲百千三昧。」",
    "T16n0656_013:0115c03_14": "佛復告天子：「有四賢聖如來辯才，菩薩得此賢聖辯才者，向泥洹門而無有礙。",
    "T16n0656_013:0115c05_15": "云何賢聖辯才？",
    "T16n0656_013:0115c06_16": "於是，天子！",
    "T16n0656_013:0115c06_17": "或有菩薩初心入定，後心向道行如來智，不壞前心入定之意，是謂菩薩賢聖辯才。",
    "T16n0656_013:0115c08_18": "「復次，天子！",
    "T16n0656_013:0115c08_19": "菩薩入定，前念後念寂然不動，能具相好布現世人，純以菩薩左右侍衛，是謂菩薩賢聖辯才。",
    "T16n0656_013:0115c10_20": "「復次，天子！",
    "T16n0656_013:0115c10_21": "或有菩薩現如入定，心遊無量諸佛世界，採取殊妙賢聖法律，一切眾生無覺知者。",
    "T16n0656_013:0115c12_22": "「復次，天子！",
    "T16n0656_013:0115c13_23": "復有菩薩入滅盡三昧無形正定，復從定起作無數變，一切眾生無覺知者。",
    "T16n0656_013:0115c14_24": "或現一劫至百千劫，或現一月或現一日乃至七日，或現成佛取般泥洹。",
    "T16n0656_013:0115c16_25": "是謂，天子！",
    "T16n0656_013:0115c16_26": "菩薩辯才功德無量。」",
    "T16n0656_013:0115c17_27": "爾時，世尊告天子曰：「若有菩薩獨步三界，供養諸佛世尊者，先當習此賢聖辯才。",
    "T16n0656_013:0115c19_0": "若欲超過聲聞辟支佛者，欲供養諸佛世尊者，欲盡三世無量法者，欲得解脫如佛解脫者，欲使眾生一時成佛者，如是，天子！",
    "T16n0656_013:0115c21_1": "此菩薩摩訶薩當習此賢聖辯才，受持諷誦為人解說，雖不能多，初夜可；雖不能初夜，一時間可；雖不能一時，彈指頃可。",
    "T16n0656_013:0115c24_2": "何以故？",
    "T16n0656_013:0115c24_3": "三世諸佛一切諸道皆從此生，為世光明，諸困苦者自然安隱。",
    "T16n0656_013:0115c26_4": "若有善男子、善女人，身生瘡癩膿血流溢，彼人聞此賢聖辯才即得除差。",
    "T16n0656_013:0115c27_5": "若善男子、若善女人，脊曲負天目盲耳聾瘖瘂不言，遭值善知識，與說四賢聖辯才，即蒙解脫無有眾苦。",
    "T16n0656_013:0116a01_6": "如是，天子！",
    "T16n0656_013:0116a01_7": "若我曩昔不得四賢聖辯才，終不能成賢聖四辯才。",
    "T16n0656_013:0116a02_8": "何以故？",
    "T16n0656_013:0116a03_0": "其功德福難可限量，若從一劫至百千劫，復無數恒沙劫中歎譽此法無以為喻。」",
    "T16n0656_013:0116a04_1": "佛復告天子：「吾今略說其要。",
    "T16n0656_013:0116a05_2": "若有善男子、善女人，至如來所頭面禮足，以此為首，乃至十方無量剎土，禮事供養信心不斷，種種華香懸繒幡蓋，問佛深義增益功德，知一切法如幻如化，兼化一切說菩薩道，一一分別平等大道。",
    "T16n0656_013:0116a09_3": "菩薩眾行種種不同，眾生性行亦復如是。",
    "T16n0656_013:0116a10_4": "種種菩薩境界、種種菩薩智慧、種種菩薩威儀、種種菩薩妙行、種種菩薩神足、種種菩薩出要、種種菩薩入不染著境界、種種菩薩無惑心自娛樂。",
    "T16n0656_013:0116a14_5": "種種菩薩法要，分別無量法故；種種菩薩通慧，觀眾生純熟根故；種種菩薩道慧，不捨本末定故；種種菩薩深觀，入定意故；種種菩薩弘誓，不違本願故；種種菩薩勇猛，成辦諸法故；種種菩薩精進，不懷懈怠故；種種菩薩勤苦，不念劫遠近故；種種菩薩大慈悲，心平等故；種種菩薩大悲，愍念一切故。",
    "T16n0656_013:0116a21_0": "種種菩薩喜心，未曾起怒故；種種菩薩護心，放捨一切故；種種菩薩不淨觀，自觀內諸法故；種種菩薩數出入息，內自攝意故；種種菩薩十二緣起，自滅諸法故；種種菩薩觀五盛陰，念斷諸想故。",
    "T16n0656_013:0116a25_1": "「如是，天子！",
    "T16n0656_013:0116a25_2": "菩薩摩訶薩觀察諸法不可思議，淨一切迹應一切智，成一道本歸一泥洹，乃應賢聖辯才，分別如來所說經戒。",
    "T16n0656_013:0116a28_3": "云何為經？",
    "T16n0656_013:0116a28_4": "所謂經者，契經、歌、授決、本末、久遠事、相應、生經、方等、未曾有法、因緣經、譬喻、深藏斷結，是謂，天子！",
    "T16n0656_013:0116b01_5": "菩薩摩訶薩學此法者，便能具足。」",
    "T16n0656_013:0116b02_6": "佛復告天子：「若有菩薩欲得具足如來身相者，三十二大人之相、八十種好，八種羯毘音聲、圓光七尺。",
    "T16n0656_013:0116b04_7": "欲得如是相者，當學賢聖辯才。",
    "T16n0656_013:0116b05_8": "欲得如來法身具足五分法身者，當學賢聖辯才。",
    "T16n0656_013:0116b06_9": "欲攝取一切菩薩具足六度無極，成一切智具足佛法，當學辯才。」",
    "T16n0656_013:0116b08_10": "佛復告天子：「若有眾生，欲不斷諸法、不猗四大達如來深奧妙法，欲得如是，當學賢聖辯才。",
    "T16n0656_013:0116b10_11": "欲入智慧深淵，乘三達智遊戲於百千三昧，當學辯才。",
    "T16n0656_013:0116b11_12": "欲滅本姓名號成如來名號，欲離縛著不樂居業，欲得如是者，當學賢聖辯才。",
    "T16n0656_013:0116b13_13": "「如是，天子！",
    "T16n0656_013:0116b13_14": "菩薩摩訶薩通學諸法已成大乘迹，具足本願、佛國成就、眾生清淨，於佛法藏無所罣礙，解了諸法如幻如響，如芭蕉樹、如鏡中像、如夢中所見，亦如幻化悉無所有。",
    "T16n0656_013:0116b17_15": "如是，天子！",
    "T16n0656_013:0116b17_16": "菩薩解了諸法，便能禮事諸佛世尊，從一佛國至一佛國，聽受佛法入深妙藏。」",
    "T16n0656_013:0116b19_17": "佛復告天子：「若有善男子、善女人，欲得轉輪聖王七寶導從領四天下，欲作梵天王及釋提桓因，欲得如是者，當學賢聖戒律。」",
    "T16n0656_013:0116b22_18": "爾時，世尊說此語時，九十八億得阿羅漢皆懷變悔，前白佛言：「我等過重，捨本所習今墮邊際，唯願世尊垂愍教誨，欲得修習賢聖辯才。」",
    "T16n0656_013:0116b25_19": "如是再三，佛默然可之。",
    "T16n0656_013:0116b25_20": "復有無數眾生聞此法已，諸塵垢盡得法眼淨。",
    "T16n0656_013:0116b27_0": "佛告淨居天子：「此賢劫中七百佛過，汝當作佛，名曰智積如來、至真、等正覺、明行成為、善逝、世間解、無上士、道法御、天人師，號佛、世尊。」",
    "T16n0656_013:0116c01_0": "菩薩瓔珞經卷第十三"
}