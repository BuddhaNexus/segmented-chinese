[
    {
        "source_sentence": "佛說菩薩修行經亦名威施長者問觀身行經",
        "from": "T12n0330_001:0063c16_0",
        "context_with_next_sentence": true
    },
    {
        "source_sentence": "西晉河內沙門白法祖譯",
        "from": "T12n0330_001:0063c18_0",
        "context_with_next_sentence": true
    },
    {
        "source_sentence": "聞如是：一時佛遊舍衛國祇樹給孤獨精舍，",
        "from": "T12n0330_001:0063c19_0",
        "context_with_next_sentence": true
    },
    {
        "source_sentence": "與大比丘千二百五十及眾菩薩五千人俱，皆尊菩薩——神通󰤗達，權慧變化，遊三千世界，普利一切莫不蒙濟。",
        "from": "T12n0330_001:0063c22_8",
        "context_with_next_sentence": true
    },
    {
        "source_sentence": "於時舍衛國大城之中，有豪長者名比羅達晉言威施，與其城中諸大長者五百人等，宿意同念，俱從舍衛大城中出，往詣祇樹給孤獨精舍。",
        "from": "T12n0330_001:0063c25_11",
        "context_with_next_sentence": true
    },
    {
        "source_sentence": "前至佛所，即皆稽首，繞佛三匝，問訊世尊，却坐一面。",
        "from": "T12n0330_001:0063c26_16",
        "context_with_next_sentence": true
    },
    {
        "source_sentence": "於時世尊，以無限達，因問威施，及諸長者、族姓子等：",
        "from": "T12n0330_001:0063c27_19",
        "context_with_next_sentence": true
    },
    {
        "source_sentence": "「發何志乎？",
        "from": "T12n0330_001:0063c28_3",
        "context_with_next_sentence": true
    },
    {
        "source_sentence": "詣如來耶？",
        "from": "T12n0330_001:0063c28_8",
        "context_with_next_sentence": true
    },
    {
        "source_sentence": "」是時威施并諸長者，即白佛言：",
        "from": "T12n0330_001:0063c29_3",
        "context_with_next_sentence": true
    },
    {
        "source_sentence": "「吾等，世尊！",
        "from": "T12n0330_001:0063c29_10",
        "context_with_next_sentence": true
    },
    {
        "source_sentence": "集坐靜處，競有念言：",
        "from": "T12n0330_001:0063c29_20",
        "context_with_next_sentence": true
    },
    {
        "source_sentence": "『佛世難值，人身由然，得脫離世，同亦甚難。",
        "from": "T12n0330_001:0064a01_18",
        "context_with_next_sentence": true
    },
    {
        "source_sentence": "』吾等竊議：",
        "from": "T12n0330_001:0064a02_3",
        "context_with_next_sentence": true
    },
    {
        "source_sentence": "『為用何乘而至泥洹？",
        "from": "T12n0330_001:0064a02_13",
        "context_with_next_sentence": true
    },
    {
        "source_sentence": "當以聲聞、緣一覺乘取泥洹耶？",
        "from": "T12n0330_001:0064a03_6",
        "context_with_next_sentence": true
    },
    {
        "source_sentence": "大乘普智泥洹脫乎？",
        "from": "T12n0330_001:0064a03_15",
        "context_with_next_sentence": true
    },
    {
        "source_sentence": "』時吾等舉心便發言曰：",
        "from": "T12n0330_001:0064a04_6",
        "context_with_next_sentence": true
    },
    {
        "source_sentence": "『志願無上乘泥曰，身不以聲聞、緣覺脫也。",
        "from": "T12n0330_001:0064a05_6",
        "context_with_next_sentence": true
    },
    {
        "source_sentence": "』吾等，世尊！",
        "from": "T12n0330_001:0064a05_13",
        "context_with_next_sentence": true
    },
    {
        "source_sentence": "志願發心無上獨尊正意，以斯法故，來奉如來。",
        "from": "T12n0330_001:0064a06_12",
        "context_with_next_sentence": true
    },
    {
        "source_sentence": "云何，世尊！",
        "from": "T12n0330_001:0064a06_18",
        "context_with_next_sentence": true
    },
    {
        "source_sentence": "菩薩大士，內性常欲應於無上平等正真尊覺，當學何法，而應行住？",
        "from": "T12n0330_001:0064a08_8",
        "context_with_next_sentence": true
    },
    {
        "source_sentence": "唯願如來垂慧普慈，以無極哀，散示疑結。",
        "from": "T12n0330_001:0064a09_8",
        "context_with_next_sentence": true
    },
    {
        "source_sentence": "」爾時世尊，告威施曰：",
        "from": "T12n0330_001:0064a10_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T12n0330_001:0064a10_16",
        "context_with_next_sentence": true
    },
    {
        "source_sentence": "諸大長者乃能改俗，捨世之榮樂，發無上正真道意，覲詣如來。",
        "from": "T12n0330_001:0064a12_4",
        "context_with_next_sentence": true
    },
    {
        "source_sentence": "又威施等，勤聽思念，當演說之：",
        "from": "T12n0330_001:0064a12_19",
        "context_with_next_sentence": true
    },
    {
        "source_sentence": "菩薩大士行，得無上等最正覺，志作所應及其覺法。",
        "from": "T12n0330_001:0064a14_2",
        "context_with_next_sentence": true
    },
    {
        "source_sentence": "」長者威施并五百人，即皆叉手受教而聽。",
        "from": "T12n0330_001:0064a15_1",
        "context_with_next_sentence": true
    },
    {
        "source_sentence": "時，佛告曰：",
        "from": "T12n0330_001:0064a15_7",
        "context_with_next_sentence": true
    },
    {
        "source_sentence": "「是諸長者！",
        "from": "T12n0330_001:0064a15_13",
        "context_with_next_sentence": true
    },
    {
        "source_sentence": "菩薩大士發行，欲應無上正真等最覺者，心向眾生，當建弘普無極大慈，志習念行勤執無捨，進學無忘，是乃應於無上覺道。",
        "from": "T12n0330_001:0064a18_6",
        "context_with_next_sentence": true
    },
    {
        "source_sentence": "又諸長者！",
        "from": "T12n0330_001:0064a18_11",
        "context_with_next_sentence": true
    },
    {
        "source_sentence": "若有眾生，分其所受身口意惡，彼行非故，命終墮獄故。",
        "from": "T12n0330_001:0064a19_17",
        "context_with_next_sentence": true
    },
    {
        "source_sentence": "諸長者！",
        "from": "T12n0330_001:0064a20_2",
        "context_with_next_sentence": true
    },
    {
        "source_sentence": "天地聚合，集以眾苦，向諸網見眾生之類，存心大慈，勤志大悲；",
        "from": "T12n0330_001:0064a21_11",
        "context_with_next_sentence": true
    },
    {
        "source_sentence": "守習學行，專精如斯。",
        "from": "T12n0330_001:0064a21_21",
        "context_with_next_sentence": true
    },
    {
        "source_sentence": "其身不著衣被飲食，於諸利養意亦不貪，以諸所珍，樂盡施惠。",
        "from": "T12n0330_001:0064a23_8",
        "context_with_next_sentence": true
    },
    {
        "source_sentence": "念彼眾生，慎行戒具，忍進定智。",
        "from": "T12n0330_001:0064a24_2",
        "context_with_next_sentence": true
    },
    {
        "source_sentence": "如是長者！",
        "from": "T12n0330_001:0064a24_7",
        "context_with_next_sentence": true
    },
    {
        "source_sentence": "菩薩大士，欲發無上正真道者，當習觀法乃應身行。",
        "from": "T12n0330_001:0064a25_11",
        "context_with_next_sentence": true
    },
    {
        "source_sentence": "」爾時，威施及諸長者：",
        "from": "T12n0330_001:0064a26_1",
        "context_with_next_sentence": true
    },
    {
        "source_sentence": "「吾等，世尊！",
        "from": "T12n0330_001:0064a26_8",
        "context_with_next_sentence": true
    },
    {
        "source_sentence": "當修身三、口四、意三念法。",
        "from": "T12n0330_001:0064a26_21",
        "context_with_next_sentence": true
    },
    {
        "source_sentence": "菩薩大士云何應觀身行法耶？",
        "from": "T12n0330_001:0064a27_11",
        "context_with_next_sentence": true
    },
    {
        "source_sentence": "」爾時世尊，告威施等：",
        "from": "T12n0330_001:0064a28_3",
        "context_with_next_sentence": true
    },
    {
        "source_sentence": "「如是長者！",
        "from": "T12n0330_001:0064a28_9",
        "context_with_next_sentence": true
    },
    {
        "source_sentence": "菩薩大士有四十二事而以觀身。",
        "from": "T12n0330_001:0064a29_3",
        "context_with_next_sentence": true
    },
    {
        "source_sentence": "作是觀已，離想結纏。",
        "from": "T12n0330_001:0064a29_13",
        "context_with_next_sentence": true
    },
    {
        "source_sentence": "身心意識，縛著吾我、貪身壽命、濁亂諸非，應便除盡。",
        "from": "T12n0330_001:0064b01_18",
        "context_with_next_sentence": true
    },
    {
        "source_sentence": "」是時威施及諸長者，受教而聽。",
        "from": "T12n0330_001:0064b02_12",
        "context_with_next_sentence": true
    },
    {
        "source_sentence": "佛言：",
        "from": "T12n0330_001:0064b02_15",
        "context_with_next_sentence": true
    },
    {
        "source_sentence": "「菩薩大士！",
        "from": "T12n0330_001:0064b02_21",
        "context_with_next_sentence": true
    },
    {
        "source_sentence": "觀身污穢本為不淨，觀身臭處純積腐爛，觀身危脆要當毀壞，觀身無強當歸碎散，觀身如幻諸大變化，觀身惡露九孔諸漏，觀身盛然婬慾火熾，觀身燋燒興恚毒火，觀身愚冥癡矇毒盛，觀身羅網恩愛結縛，觀身如瘡眾患纏繞，觀身可患四百四病，觀身穢宅受諸蟲種，觀身無常逝歸塵土，觀身頑愚不達體法，觀身危陋毀落不久，觀身無賴常懷多憂，觀身無堅老至苦極，觀身無倚飾偽純詐，觀身難滿受盛無厭，觀身巢窟受眾色愛，觀身貪惑迷著五樂，觀身昧冥意懷喜悅，觀身無住生死種異，觀身識念懷想眾賤，觀身無友極養會離，觀身眾食狐吞狼爭，觀身機關展轉無數，觀身係屬飲食所盛，觀身叵視膿血臭滿，觀身毀滅趣非常法，觀身如讎恒多怨害，觀身熱惱常懷憂結，觀身聚殃五陰所誤，觀身苦器生死劇痛，觀身非我眾緣積聚，觀身無命男女會散，觀身為空根受諸情，觀身無實譬之如幻，觀身虛偽其現若夢，觀身偽惑為如野馬，觀身詐欺其喻響像；",
        "from": "T12n0330_001:0064b23_1",
        "context_with_next_sentence": true
    },
    {
        "source_sentence": "是謂長者菩薩大士四十二事觀身行法。",
        "from": "T12n0330_001:0064b23_18",
        "context_with_next_sentence": true
    },
    {
        "source_sentence": "其不觀者或貪身，心神意識由之起滅；",
        "from": "T12n0330_001:0064b24_16",
        "context_with_next_sentence": true
    },
    {
        "source_sentence": "其有菩薩如是觀已，愛著身命貪愛吾我，疑垢倒謬及諸欲樂、有常之計，皆悉除盡。",
        "from": "T12n0330_001:0064b26_17",
        "context_with_next_sentence": true
    },
    {
        "source_sentence": "遵志守一，不惜年壽，如是速具六度無極。",
        "from": "T12n0330_001:0064b27_17",
        "context_with_next_sentence": true
    },
    {
        "source_sentence": "斯謂長者菩薩大士，以滿六德權化流布，疾得無上成最正覺。",
        "from": "T12n0330_001:0064b29_6",
        "context_with_next_sentence": true
    },
    {
        "source_sentence": "」於是世尊，重加弘演說身行法，而歎頌曰：",
        "from": "T12n0330_001:0064c01_6",
        "context_with_next_sentence": true
    },
    {
        "source_sentence": "「得為人甚難值，　　無以身造惡行，",
        "from": "T12n0330_001:0064c02_0",
        "context_with_next_sentence": true
    },
    {
        "source_sentence": "要會死棄丘塚，　　狐狼食或爛壞。",
        "from": "T12n0330_001:0064c03_15",
        "context_with_next_sentence": true
    },
    {
        "source_sentence": "偽欺我愚常惑，　　專興念貪色欲，",
        "from": "T12n0330_001:0064c04_0",
        "context_with_next_sentence": true
    },
    {
        "source_sentence": "是身求無反復，　　晝夜受諸苦痛。",
        "from": "T12n0330_001:0064c05_15",
        "context_with_next_sentence": true
    },
    {
        "source_sentence": "因眾苦以成惱，　　身癰滿盛不淨，",
        "from": "T12n0330_001:0064c06_0",
        "context_with_next_sentence": true
    },
    {
        "source_sentence": "常困極於飢渴，　　夫智者豈貪命？",
        "from": "T12n0330_001:0064c07_15",
        "context_with_next_sentence": true
    },
    {
        "source_sentence": "常受身終無厭，　　強畜養劇親厚，",
        "from": "T12n0330_001:0064c08_0",
        "context_with_next_sentence": true
    },
    {
        "source_sentence": "為見色犯眾罪，　　彼緣是受獄痛。",
        "from": "T12n0330_001:0064c09_15",
        "context_with_next_sentence": true
    },
    {
        "source_sentence": "身不能如金剛，　　無以是造惡業，",
        "from": "T12n0330_001:0064c10_0",
        "context_with_next_sentence": true
    },
    {
        "source_sentence": "雖久存會歸死，　　時興信念佛世。",
        "from": "T12n0330_001:0064c11_15",
        "context_with_next_sentence": true
    },
    {
        "source_sentence": "假長久養育身，　　甘餚膳及香華，",
        "from": "T12n0330_001:0064c12_0",
        "context_with_next_sentence": true
    },
    {
        "source_sentence": "會飢渴不恒常，　　雖勉勵當何益。",
        "from": "T12n0330_001:0064c13_15",
        "context_with_next_sentence": true
    },
    {
        "source_sentence": "更劫數因還值，　　人雄尊佛之世，",
        "from": "T12n0330_001:0064c14_0",
        "context_with_next_sentence": true
    },
    {
        "source_sentence": "常發信莫犯罪，　　或墮三受苦毒。",
        "from": "T12n0330_001:0064c15_15",
        "context_with_next_sentence": true
    },
    {
        "source_sentence": "其極壽億千載，　　勤自勉如救火，",
        "from": "T12n0330_001:0064c16_0",
        "context_with_next_sentence": true
    },
    {
        "source_sentence": "況其壽百歲者，　　憍縱身造獄殃。",
        "from": "T12n0330_001:0064c17_15",
        "context_with_next_sentence": true
    },
    {
        "source_sentence": "若有念想吾我，　　得人身甚為難，",
        "from": "T12n0330_001:0064c18_0",
        "context_with_next_sentence": true
    },
    {
        "source_sentence": "常極意恣五樂，　　且自娛焉知後？",
        "from": "T12n0330_001:0064c19_15",
        "context_with_next_sentence": true
    },
    {
        "source_sentence": "斯之樂不永久，　　諸苦毒至不遠，",
        "from": "T12n0330_001:0064c20_0",
        "context_with_next_sentence": true
    },
    {
        "source_sentence": "當速離諸慳貪，　　可得應大福祚。",
        "from": "T12n0330_001:0064c21_15",
        "context_with_next_sentence": true
    },
    {
        "source_sentence": "財非財譬如夢，　　強以此偽眾生，",
        "from": "T12n0330_001:0064c22_0",
        "context_with_next_sentence": true
    },
    {
        "source_sentence": "時一有或便盡，　　明智者不悋財。",
        "from": "T12n0330_001:0064c23_15",
        "context_with_next_sentence": true
    },
    {
        "source_sentence": "若如幻化色惑，　　現虛偽花鮮彩，",
        "from": "T12n0330_001:0064c24_0",
        "context_with_next_sentence": true
    },
    {
        "source_sentence": "是欲財誰欺身，　　愚濁惑墮顛倒。",
        "from": "T12n0330_001:0064c25_15",
        "context_with_next_sentence": true
    },
    {
        "source_sentence": "以眾苦致福財，　　用身故念與想，",
        "from": "T12n0330_001:0064c26_0",
        "context_with_next_sentence": true
    },
    {
        "source_sentence": "財非財五家事，　　有何智為財惑？",
        "from": "T12n0330_001:0064c27_15",
        "context_with_next_sentence": true
    },
    {
        "source_sentence": "謬順隨妻與子，　　王勢強奪聚財，",
        "from": "T12n0330_001:0064c28_0",
        "context_with_next_sentence": true
    },
    {
        "source_sentence": "覺無常了如此，　　終無意樂利家。",
        "from": "T12n0330_001:0064c29_15",
        "context_with_next_sentence": true
    },
    {
        "source_sentence": "恩愛聚致苦惱，　　無貪惑著家獄，",
        "from": "T12n0330_001:0065a01_0",
        "context_with_next_sentence": true
    },
    {
        "source_sentence": "父母財身妻子，　　皆留在行自當。",
        "from": "T12n0330_001:0065a02_15",
        "context_with_next_sentence": true
    },
    {
        "source_sentence": "有貪惜不自覺，　　唯恐財隨我滅，",
        "from": "T12n0330_001:0065a03_0",
        "context_with_next_sentence": true
    },
    {
        "source_sentence": "愚頑者力求財，　　有智慮信無貪。",
        "from": "T12n0330_001:0065a04_15",
        "context_with_next_sentence": true
    },
    {
        "source_sentence": "慳不信不可從，　　極自卑如兒僕，",
        "from": "T12n0330_001:0065a05_0",
        "context_with_next_sentence": true
    },
    {
        "source_sentence": "外燋貪內熱諂，　　諸聖賢所不詠。",
        "from": "T12n0330_001:0065a06_15",
        "context_with_next_sentence": true
    },
    {
        "source_sentence": "談書籍或詩頌，　　以惑眾若婬女，",
        "from": "T12n0330_001:0065a07_0",
        "context_with_next_sentence": true
    },
    {
        "source_sentence": "意麁獷性暴弊，　　諸慳人多妬嫉。",
        "from": "T12n0330_001:0065a08_15",
        "context_with_next_sentence": true
    },
    {
        "source_sentence": "貪狼性無親友，　　現卑謙強親人，",
        "from": "T12n0330_001:0065a09_0",
        "context_with_next_sentence": true
    },
    {
        "source_sentence": "唯為財習追苦，　　智慮者莫信之。",
        "from": "T12n0330_001:0065a10_15",
        "context_with_next_sentence": true
    },
    {
        "source_sentence": "順財故與此事，　　乃造起毒害心，",
        "from": "T12n0330_001:0065a11_0",
        "context_with_next_sentence": true
    },
    {
        "source_sentence": "是故智當省察，　　棄離慳妬邪事。",
        "from": "T12n0330_001:0065a12_15",
        "context_with_next_sentence": true
    },
    {
        "source_sentence": "金珠寶諸珍奇，　　因福祚得致之，",
        "from": "T12n0330_001:0065a13_0",
        "context_with_next_sentence": true
    },
    {
        "source_sentence": "為斯故興諍訟，　　制是意整以法。",
        "from": "T12n0330_001:0065a14_15",
        "context_with_next_sentence": true
    },
    {
        "source_sentence": "時可值人雄尊，　　慈氏佛上如來，",
        "from": "T12n0330_001:0065a15_0",
        "context_with_next_sentence": true
    },
    {
        "source_sentence": "乃當有金寶地，　　焉知復在向生？",
        "from": "T12n0330_001:0065a16_15",
        "context_with_next_sentence": true
    },
    {
        "source_sentence": "欲五樂純虛偽，　　愚迷惑欺詐意，",
        "from": "T12n0330_001:0065a17_0",
        "context_with_next_sentence": true
    },
    {
        "source_sentence": "欲若如夏盛熱，　　坐野馬因疲勞。",
        "from": "T12n0330_001:0065a18_15",
        "context_with_next_sentence": true
    },
    {
        "source_sentence": "貪目色欲惑己，　　淫發醉失意志，",
        "from": "T12n0330_001:0065a19_0",
        "context_with_next_sentence": true
    },
    {
        "source_sentence": "從習欲隨顛倒，　　當何時值佛世？",
        "from": "T12n0330_001:0065a20_15",
        "context_with_next_sentence": true
    },
    {
        "source_sentence": "從九十一劫中，　　世乃有佛尊覺，",
        "from": "T12n0330_001:0065a21_0",
        "context_with_next_sentence": true
    },
    {
        "source_sentence": "山須彌燒壞滅，　　後何緣當得值？",
        "from": "T12n0330_001:0065a22_15",
        "context_with_next_sentence": true
    },
    {
        "source_sentence": "海陂池枯竭乾，　　天地燋永無餘，",
        "from": "T12n0330_001:0065a23_0",
        "context_with_next_sentence": true
    },
    {
        "source_sentence": "欲熾然亦如是，　　有何智當著欲？",
        "from": "T12n0330_001:0065a24_15",
        "context_with_next_sentence": true
    },
    {
        "source_sentence": "諸聰達明智士，　　當察知居寂滅，",
        "from": "T12n0330_001:0065a25_0",
        "context_with_next_sentence": true
    },
    {
        "source_sentence": "有何貪奚可樂？",
        "from": "T12n0330_001:0065a26_6",
        "context_with_next_sentence": true
    },
    {
        "source_sentence": "　　解是義不入網。",
        "from": "T12n0330_001:0065a26_15",
        "context_with_next_sentence": true
    },
    {
        "source_sentence": "觀行習法之最，　　莫戀屍塚囚獄，",
        "from": "T12n0330_001:0065a27_0",
        "context_with_next_sentence": true
    },
    {
        "source_sentence": "著恩愛貪濁意，　　不能免獄苦殃。",
        "from": "T12n0330_001:0065a28_15",
        "context_with_next_sentence": true
    },
    {
        "source_sentence": "有妻子貪離別，　　所作行當自受，",
        "from": "T12n0330_001:0065a29_0",
        "context_with_next_sentence": true
    },
    {
        "source_sentence": "便獨趣隨苦毒，　　彼無有代痛者。",
        "from": "T12n0330_001:0065b01_15",
        "context_with_next_sentence": true
    },
    {
        "source_sentence": "斯三界惱之甚，　　莫若如妻與子，",
        "from": "T12n0330_001:0065b02_0",
        "context_with_next_sentence": true
    },
    {
        "source_sentence": "本愛時規與樂，　　反成憂罪惱根。",
        "from": "T12n0330_001:0065b03_15",
        "context_with_next_sentence": true
    },
    {
        "source_sentence": "緣受三惡道苦，　　毒辛酸慘痛生，",
        "from": "T12n0330_001:0065b04_0",
        "context_with_next_sentence": true
    },
    {
        "source_sentence": "若當被諸惱根，　　妻及子無伐者。",
        "from": "T12n0330_001:0065b05_15",
        "context_with_next_sentence": true
    },
    {
        "source_sentence": "勿以父造惡行，　　及與母諸親屬，",
        "from": "T12n0330_001:0065b06_0",
        "context_with_next_sentence": true
    },
    {
        "source_sentence": "阿鼻痛無免救，　　且莫如身行者。",
        "from": "T12n0330_001:0065b07_15",
        "context_with_next_sentence": true
    },
    {
        "source_sentence": "閻羅王獄卒地，　　彼不問父母事，",
        "from": "T12n0330_001:0065b08_0",
        "context_with_next_sentence": true
    },
    {
        "source_sentence": "兄弟妻子親友，　　惟結却身善惡。",
        "from": "T12n0330_001:0065b09_15",
        "context_with_next_sentence": true
    },
    {
        "source_sentence": "以得致身人身，　　遭遇值不念惡，",
        "from": "T12n0330_001:0065b10_0",
        "context_with_next_sentence": true
    },
    {
        "source_sentence": "斷滅眾殃罪行，　　除改前不善事。",
        "from": "T12n0330_001:0065b11_15",
        "context_with_next_sentence": true
    },
    {
        "source_sentence": "已濁污自防覆，　　莫信作無報應，",
        "from": "T12n0330_001:0065b12_0",
        "context_with_next_sentence": true
    },
    {
        "source_sentence": "彼法王當散說，　　分別了行清淨。",
        "from": "T12n0330_001:0065b13_15",
        "context_with_next_sentence": true
    },
    {
        "source_sentence": "身種作行自當，　　縱放意隨墮惱，",
        "from": "T12n0330_001:0065b14_0",
        "context_with_next_sentence": true
    },
    {
        "source_sentence": "身所造即獲殃，　　譬喻之影隨形。",
        "from": "T12n0330_001:0065b15_15",
        "context_with_next_sentence": true
    },
    {
        "source_sentence": "當其受苦痛時，　　父母親不能免，",
        "from": "T12n0330_001:0065b16_0",
        "context_with_next_sentence": true
    },
    {
        "source_sentence": "及善厚無代者，　　是故智無戀欲。",
        "from": "T12n0330_001:0065b17_15",
        "context_with_next_sentence": true
    },
    {
        "source_sentence": "其欲脫獄楚毒，　　及眾縛枷鎖械，",
        "from": "T12n0330_001:0065b18_0",
        "context_with_next_sentence": true
    },
    {
        "source_sentence": "當勤念捨離欲，　　速行法世雄教。",
        "from": "T12n0330_001:0065b19_15",
        "context_with_next_sentence": true
    },
    {
        "source_sentence": "家大熾多惱根，　　火之起而常然，",
        "from": "T12n0330_001:0065b20_0",
        "context_with_next_sentence": true
    },
    {
        "source_sentence": "何慧達而樂是？",
        "from": "T12n0330_001:0065b21_6",
        "context_with_next_sentence": true
    },
    {
        "source_sentence": "　　揩大火恐難中。",
        "from": "T12n0330_001:0065b21_15",
        "context_with_next_sentence": true
    },
    {
        "source_sentence": "在家者憂利時，　　居俗業營妻子，",
        "from": "T12n0330_001:0065b22_0",
        "context_with_next_sentence": true
    },
    {
        "source_sentence": "有是眾萬端慮，　　何智慧不捨家？",
        "from": "T12n0330_001:0065b23_15",
        "context_with_next_sentence": true
    },
    {
        "source_sentence": "十力教甚可樂，　　無種栽取若根，",
        "from": "T12n0330_001:0065b24_0",
        "context_with_next_sentence": true
    },
    {
        "source_sentence": "騃癡子無是志，　　但惑家墮地獄。",
        "from": "T12n0330_001:0065b25_15",
        "context_with_next_sentence": true
    },
    {
        "source_sentence": "天地間專惑者，　　興念想我妻子，",
        "from": "T12n0330_001:0065b26_0",
        "context_with_next_sentence": true
    },
    {
        "source_sentence": "愚頑意謂常存，　　不知之幻化身。",
        "from": "T12n0330_001:0065b27_15",
        "context_with_next_sentence": true
    },
    {
        "source_sentence": "」當佛世尊說是法時，威施之等五百長者，應時逮得柔順法忍。",
        "from": "T12n0330_001:0065b29_7",
        "context_with_next_sentence": true
    },
    {
        "source_sentence": "從得忍已，神通備具，達知去來，聖智弘妙，慧無罣礙，明曉眾生意志所趣欲，發起眾一切會者觀心之故。",
        "from": "T12n0330_001:0065c02_14",
        "context_with_next_sentence": true
    },
    {
        "source_sentence": "即說偈曰：",
        "from": "T12n0330_001:0065c03_1",
        "context_with_next_sentence": true
    },
    {
        "source_sentence": "「快哉為大利，　　眾利之最上，",
        "from": "T12n0330_001:0065c04_0",
        "context_with_next_sentence": true
    },
    {
        "source_sentence": "其有發心行，　　求佛菩薩者。",
        "from": "T12n0330_001:0065c05_13",
        "context_with_next_sentence": true
    },
    {
        "source_sentence": "大乘心可樂，　　但欲安眾生，",
        "from": "T12n0330_001:0065c06_0",
        "context_with_next_sentence": true
    },
    {
        "source_sentence": "為人修橋梁，　　志樂大乘者。",
        "from": "T12n0330_001:0065c07_13",
        "context_with_next_sentence": true
    },
    {
        "source_sentence": "眾生愛樂彼，　　顏像眾欣覩，",
        "from": "T12n0330_001:0065c08_0",
        "context_with_next_sentence": true
    },
    {
        "source_sentence": "其有興發心，　　志求菩薩道。",
        "from": "T12n0330_001:0065c09_13",
        "context_with_next_sentence": true
    },
    {
        "source_sentence": "諸發菩提心，　　種德於福田，",
        "from": "T12n0330_001:0065c10_0",
        "context_with_next_sentence": true
    },
    {
        "source_sentence": "深樂菩薩者，　　得為三界明。",
        "from": "T12n0330_001:0065c11_13",
        "context_with_next_sentence": true
    },
    {
        "source_sentence": "隆聖菩薩心，　　踰越諸眾意，",
        "from": "T12n0330_001:0065c12_0",
        "context_with_next_sentence": true
    },
    {
        "source_sentence": "一切悉備足，　　能度諸眾生。",
        "from": "T12n0330_001:0065c13_13",
        "context_with_next_sentence": true
    },
    {
        "source_sentence": "吾等快得利，　　愛樂興斯心，",
        "from": "T12n0330_001:0065c14_0",
        "context_with_next_sentence": true
    },
    {
        "source_sentence": "值佛能仁世，　　師子最正覺。",
        "from": "T12n0330_001:0065c15_13",
        "context_with_next_sentence": true
    },
    {
        "source_sentence": "得逮聞是法，　　菩薩觀身法，",
        "from": "T12n0330_001:0065c16_0",
        "context_with_next_sentence": true
    },
    {
        "source_sentence": "志即樂大乘，　　獲致於柔順。",
        "from": "T12n0330_001:0065c17_13",
        "context_with_next_sentence": true
    },
    {
        "source_sentence": "」時佛便笑。",
        "from": "T12n0330_001:0065c18_4",
        "context_with_next_sentence": true
    },
    {
        "source_sentence": "世尊笑時，五色光出，從口中奮，輝暉晃昱，色色各異，遂至無數光明普遍十方諸土，威景覆蔽一切釋梵日月天魔宮殿之明。",
        "from": "T12n0330_001:0065c21_1",
        "context_with_next_sentence": true
    },
    {
        "source_sentence": "當其佛笑及覆光時，諸天龍神并世人民七萬二千，見佛神耀暐曄之變，亦皆自覺被如來明安育其體，各於座上忽然悉得無所從生法樂之忍，其餘無數皆發無上正真道意，然其焰還繞身三匝，而其威光忽從頂入。",
        "from": "T12n0330_001:0065c26_2",
        "context_with_next_sentence": true
    },
    {
        "source_sentence": "爾時賢者阿難白佛：",
        "from": "T12n0330_001:0065c26_11",
        "context_with_next_sentence": true
    },
    {
        "source_sentence": "「諸佛如來出現於世，安度眾生道教洋洋，終不妄笑。",
        "from": "T12n0330_001:0065c27_16",
        "context_with_next_sentence": true
    },
    {
        "source_sentence": "今者何因興發威顏而欣笑耶？",
        "from": "T12n0330_001:0065c28_9",
        "context_with_next_sentence": true
    },
    {
        "source_sentence": "善哉，世尊！",
        "from": "T12n0330_001:0065c28_15",
        "context_with_next_sentence": true
    },
    {
        "source_sentence": "如來降德，愍念一切無量諸天及世人民，皆使得安，畜生禽獸蜎飛蠕動，莫不蒙度，願佛開解敷演笑意。",
        "from": "T12n0330_001:0066a02_2",
        "context_with_next_sentence": true
    },
    {
        "source_sentence": "」爾時世尊告阿難曰：",
        "from": "T12n0330_001:0066a02_12",
        "context_with_next_sentence": true
    },
    {
        "source_sentence": "「汝見長者威施之等五百人不？",
        "from": "T12n0330_001:0066a03_5",
        "context_with_next_sentence": true
    },
    {
        "source_sentence": "」「唯然已見。",
        "from": "T12n0330_001:0066a03_12",
        "context_with_next_sentence": true
    },
    {
        "source_sentence": "」世尊告曰：",
        "from": "T12n0330_001:0066a03_18",
        "context_with_next_sentence": true
    },
    {
        "source_sentence": "「是諸長者，在過去諸佛植眾德本，從發無上正真道意。",
        "from": "T12n0330_001:0066a04_18",
        "context_with_next_sentence": true
    },
    {
        "source_sentence": "如是，阿難！",
        "from": "T12n0330_001:0066a05_5",
        "context_with_next_sentence": true
    },
    {
        "source_sentence": "長者威施五百人等，却後當更七十六劫不墮三苦，然後成佛當同一劫，劫名勇猛皆同一字，其號名曰華吉藏王如來、無所著平等正覺、道法御、天人師，為佛世尊，各各所度極至無量。",
        "from": "T12n0330_001:0066a09_7",
        "context_with_next_sentence": true
    },
    {
        "source_sentence": "」是時阿難重白佛言：",
        "from": "T12n0330_001:0066a09_17",
        "context_with_next_sentence": true
    },
    {
        "source_sentence": "「唯然世尊！",
        "from": "T12n0330_001:0066a10_2",
        "context_with_next_sentence": true
    },
    {
        "source_sentence": "甚深妙哉，未曾有也。",
        "from": "T12n0330_001:0066a10_12",
        "context_with_next_sentence": true
    },
    {
        "source_sentence": "如來散說是之弘奧無極要法，是經名何？",
        "from": "T12n0330_001:0066a11_10",
        "context_with_next_sentence": true
    },
    {
        "source_sentence": "云何奉持？",
        "from": "T12n0330_001:0066a11_15",
        "context_with_next_sentence": true
    },
    {
        "source_sentence": "」佛言：",
        "from": "T12n0330_001:0066a11_19",
        "context_with_next_sentence": true
    },
    {
        "source_sentence": "「阿難！",
        "from": "T12n0330_001:0066a12_1",
        "context_with_next_sentence": true
    },
    {
        "source_sentence": "是經名曰『菩薩修行』，亦名『大士威施所問觀身行經』。",
        "from": "T12n0330_001:0066a13_5",
        "context_with_next_sentence": true
    },
    {
        "source_sentence": "又斯，阿難！",
        "from": "T12n0330_001:0066a13_11",
        "context_with_next_sentence": true
    },
    {
        "source_sentence": "是觀要法，過去當來今現在諸佛，致道弘化無不由之。",
        "from": "T12n0330_001:0066a14_13",
        "context_with_next_sentence": true
    },
    {
        "source_sentence": "吾今成佛，有身相好，化于生死，亦因此法，當善書持、諷誦、讀說、開示一切。",
        "from": "T12n0330_001:0066a16_7",
        "context_with_next_sentence": true
    },
    {
        "source_sentence": "」佛說經已，賢者阿難，大士威施五百人等，諸天龍神及世人民，聞經歡喜，皆起叉手，為佛作禮。",
        "from": "T12n0330_001:0066a18_9",
        "context_with_next_sentence": true
    },
    {
        "source_sentence": "佛說菩薩修行經",
        "from": "T12n0330_001:0066a19_100",
        "context_with_next_sentence": false
    }
]