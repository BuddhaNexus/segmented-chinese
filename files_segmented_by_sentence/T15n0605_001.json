{
    "T15n0605_001:0181b17_0": "禪行法想經",
    "T15n0605_001:0181b19_0": "後漢安息國三藏安世高譯",
    "T15n0605_001:0181b20_0": "聞如是：一時，佛遊於舍衛祇樹給孤獨園。",
    "T15n0605_001:0181b20_1": "佛告：「諸比丘！」",
    "T15n0605_001:0181b21_2": "比丘受教，從佛而聽。",
    "T15n0605_001:0181b21_3": "佛言：「諸比丘！",
    "T15n0605_001:0181b22_0": "若以彈指間，思惟死想，念有身皆死，是為精進行禪，為如佛教，不是愚癡食國人施也，何況多行者！",
    "T15n0605_001:0181b24_1": "取要言之，若念不淨想、穢食想、一切世間無有樂想、無常想、無常為苦想、苦為非身想、非身為空想、棄離想、却婬想、滅盡想、無我想；身死為蟲食想、血流想、膖脹想、青腐想、糜爛腥臭想、髮落肉盡想、一切縛解想、骨節分散想、骨變赤白枯黑亦如鳩色想、骨糜為灰想、世間無所歸想、世間無牢固想、世間為別離想、世間闇冥想、世間難忍想、世為費耗不中用想、世為災變可患厭想、一切世間歸泥洹想。",
    "T15n0605_001:0181c04_2": "「諸比丘，若以彈指間念此諸想之事，皆為精進行，為奉佛教，不是愚癡食人施也，何況能多行！",
    "T15n0605_001:0181c06_3": "是故可念行法想。」",
    "T15n0605_001:0181c06_4": "佛說是已，皆歡喜受。",
    "T15n0605_001:0181c08_0": "禪行法想經"
}