[
    {
        "source_sentence": "唯識三十論頌",
        "from": "T31n1586_001:0060a16_0",
        "context_with_next_sentence": true
    },
    {
        "source_sentence": "世親菩薩造",
        "from": "T31n1586_001:0060a18_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T31n1586_001:0060a19_0",
        "context_with_next_sentence": true
    },
    {
        "source_sentence": "護法等菩薩約此三十頌造《成唯識》，今略標所以。",
        "from": "T31n1586_001:0060a21_2",
        "context_with_next_sentence": true
    },
    {
        "source_sentence": "謂此三十頌中，初二十四行頌明唯識相；",
        "from": "T31n1586_001:0060a22_1",
        "context_with_next_sentence": true
    },
    {
        "source_sentence": "次一行頌明唯識性；",
        "from": "T31n1586_001:0060a22_10",
        "context_with_next_sentence": true
    },
    {
        "source_sentence": "後五行頌明唯識行位。",
        "from": "T31n1586_001:0060a23_1",
        "context_with_next_sentence": true
    },
    {
        "source_sentence": "就二十四行頌中，初一行半略辯唯識相；",
        "from": "T31n1586_001:0060a23_19",
        "context_with_next_sentence": true
    },
    {
        "source_sentence": "次二十二行半廣辯唯識相。",
        "from": "T31n1586_001:0060a24_11",
        "context_with_next_sentence": true
    },
    {
        "source_sentence": "謂外問言：",
        "from": "T31n1586_001:0060a24_16",
        "context_with_next_sentence": true
    },
    {
        "source_sentence": "「若唯有識，云何世間及諸聖教說有我法？",
        "from": "T31n1586_001:0060a25_15",
        "context_with_next_sentence": true
    },
    {
        "source_sentence": "」舉頌詶答，頌曰：",
        "from": "T31n1586_001:0060a26_4",
        "context_with_next_sentence": true
    },
    {
        "source_sentence": "「　１由假說我法，　　有種種相轉。",
        "from": "T31n1586_001:0060a27_16",
        "context_with_next_sentence": true
    },
    {
        "source_sentence": "彼依識所變，　　此能變唯三：",
        "from": "T31n1586_001:0060a28_13",
        "context_with_next_sentence": true
    },
    {
        "source_sentence": "２謂異熟、思量，　　及了別境識。",
        "from": "T31n1586_001:0060a29_15",
        "context_with_next_sentence": true
    },
    {
        "source_sentence": "」次二十二行半廣辯唯識相者，由前頌文略標三能變，今廣明三變相。",
        "from": "T31n1586_001:0060b02_11",
        "context_with_next_sentence": true
    },
    {
        "source_sentence": "且初能變其相云何？",
        "from": "T31n1586_001:0060b03_1",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0060b03_4",
        "context_with_next_sentence": true
    },
    {
        "source_sentence": "「　　初阿賴耶識，　　異熟一切種，",
        "from": "T31n1586_001:0060b04_0",
        "context_with_next_sentence": true
    },
    {
        "source_sentence": "３不可知執受，　　處了常與觸、",
        "from": "T31n1586_001:0060b05_0",
        "context_with_next_sentence": true
    },
    {
        "source_sentence": "作意、受、想、思，　　相應唯捨受。",
        "from": "T31n1586_001:0060b06_16",
        "context_with_next_sentence": true
    },
    {
        "source_sentence": "４是無覆無記，　　觸等亦如是，",
        "from": "T31n1586_001:0060b07_0",
        "context_with_next_sentence": true
    },
    {
        "source_sentence": "恒轉如瀑流，　　阿羅漢位捨。",
        "from": "T31n1586_001:0060b08_13",
        "context_with_next_sentence": true
    },
    {
        "source_sentence": "」已說初能變，第二能變其相云何？",
        "from": "T31n1586_001:0060b09_14",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0060b09_17",
        "context_with_next_sentence": true
    },
    {
        "source_sentence": "「　５次第二能變，　　是識名末那，",
        "from": "T31n1586_001:0060b10_0",
        "context_with_next_sentence": true
    },
    {
        "source_sentence": "依彼轉緣彼，　　思量為性相。",
        "from": "T31n1586_001:0060b11_13",
        "context_with_next_sentence": true
    },
    {
        "source_sentence": "６四煩惱常俱，　　謂我癡、我見、",
        "from": "T31n1586_001:0060b12_0",
        "context_with_next_sentence": true
    },
    {
        "source_sentence": "并我慢、我愛，　　及餘觸等俱。",
        "from": "T31n1586_001:0060b13_14",
        "context_with_next_sentence": true
    },
    {
        "source_sentence": "７有覆無記攝，　　隨所生所繫，",
        "from": "T31n1586_001:0060b14_0",
        "context_with_next_sentence": true
    },
    {
        "source_sentence": "阿羅漢滅定，　　出世道無有。",
        "from": "T31n1586_001:0060b15_13",
        "context_with_next_sentence": true
    },
    {
        "source_sentence": "」如是已說第二能變，第三能變其相云何？",
        "from": "T31n1586_001:0060b16_17",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0060b17_1",
        "context_with_next_sentence": true
    },
    {
        "source_sentence": "「　８次第三能變，　　差別有六種，",
        "from": "T31n1586_001:0060b18_0",
        "context_with_next_sentence": true
    },
    {
        "source_sentence": "了境為性相，　　善不善俱非。",
        "from": "T31n1586_001:0060b19_13",
        "context_with_next_sentence": true
    },
    {
        "source_sentence": "９此心所遍行、　　別境、善、煩惱、",
        "from": "T31n1586_001:0060b20_0",
        "context_with_next_sentence": true
    },
    {
        "source_sentence": "隨煩惱、不定，　　皆三受相應。",
        "from": "T31n1586_001:0060b21_14",
        "context_with_next_sentence": true
    },
    {
        "source_sentence": "１０初遍行觸等，　　次別境謂欲、",
        "from": "T31n1586_001:0060b22_0",
        "context_with_next_sentence": true
    },
    {
        "source_sentence": "勝解、念、定、慧，　　所緣事不同。",
        "from": "T31n1586_001:0060b23_16",
        "context_with_next_sentence": true
    },
    {
        "source_sentence": "１１善謂信、慚、愧、　　無貪等三根，",
        "from": "T31n1586_001:0060b24_0",
        "context_with_next_sentence": true
    },
    {
        "source_sentence": "勤、安、不放逸、　　行捨及不害。",
        "from": "T31n1586_001:0060b25_15",
        "context_with_next_sentence": true
    },
    {
        "source_sentence": "１２煩惱謂貪、瞋、　　癡、慢、疑、惡見。",
        "from": "T31n1586_001:0060b26_19",
        "context_with_next_sentence": true
    },
    {
        "source_sentence": "隨煩惱謂忿、　　恨、覆、惱、嫉、慳、",
        "from": "T31n1586_001:0060b27_0",
        "context_with_next_sentence": true
    },
    {
        "source_sentence": "１３誑、諂與害、憍、　　無慚及無愧、",
        "from": "T31n1586_001:0060b28_0",
        "context_with_next_sentence": true
    },
    {
        "source_sentence": "掉舉與惛沈、　　不信并懈怠、",
        "from": "T31n1586_001:0060b29_0",
        "context_with_next_sentence": true
    },
    {
        "source_sentence": "１４放逸及失念、　　散亂、不正知。",
        "from": "T31n1586_001:0060c01_16",
        "context_with_next_sentence": true
    },
    {
        "source_sentence": "不定謂悔、眠，　　尋、伺二各二。",
        "from": "T31n1586_001:0060c02_15",
        "context_with_next_sentence": true
    },
    {
        "source_sentence": "」已說六識心所相應，云何應知現起分位？",
        "from": "T31n1586_001:0060c03_17",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0060c04_1",
        "context_with_next_sentence": true
    },
    {
        "source_sentence": "「１５依止根本識，　　五識隨緣現，",
        "from": "T31n1586_001:0060c05_0",
        "context_with_next_sentence": true
    },
    {
        "source_sentence": "或俱或不俱，　　如濤波依水。",
        "from": "T31n1586_001:0060c06_13",
        "context_with_next_sentence": true
    },
    {
        "source_sentence": "１６意識常現起，　　除生無想天，",
        "from": "T31n1586_001:0060c07_0",
        "context_with_next_sentence": true
    },
    {
        "source_sentence": "及無心二定，　　睡眠與悶絕。",
        "from": "T31n1586_001:0060c08_13",
        "context_with_next_sentence": true
    },
    {
        "source_sentence": "」已廣分別三能變相為自所變二分所依，云何應知依識所變假說我、法非別實有，由斯一切唯有識耶？",
        "from": "T31n1586_001:0061a01_6",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0061a01_9",
        "context_with_next_sentence": true
    },
    {
        "source_sentence": "「１７是諸識轉變，　　分別、所分別，",
        "from": "T31n1586_001:0061a02_0",
        "context_with_next_sentence": true
    },
    {
        "source_sentence": "由此彼皆無，　　故一切唯識。",
        "from": "T31n1586_001:0061a03_13",
        "context_with_next_sentence": true
    },
    {
        "source_sentence": "」若唯有識，都無外緣，由何而生種種分別？",
        "from": "T31n1586_001:0061a04_18",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0061a05_1",
        "context_with_next_sentence": true
    },
    {
        "source_sentence": "「１８由一切種識，　　如是如是變，",
        "from": "T31n1586_001:0061a06_0",
        "context_with_next_sentence": true
    },
    {
        "source_sentence": "以展轉力故，　　彼彼分別生。",
        "from": "T31n1586_001:0061a07_13",
        "context_with_next_sentence": true
    },
    {
        "source_sentence": "」雖有內識而無外緣，由何有情生死相續？",
        "from": "T31n1586_001:0061a08_17",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0061a09_1",
        "context_with_next_sentence": true
    },
    {
        "source_sentence": "「１９由諸業習氣、　　二取習氣俱，",
        "from": "T31n1586_001:0061a10_0",
        "context_with_next_sentence": true
    },
    {
        "source_sentence": "前異熟既盡，　　復生餘異熟。",
        "from": "T31n1586_001:0061a11_13",
        "context_with_next_sentence": true
    },
    {
        "source_sentence": "」若唯有識，何故世尊處處經中說有三性？",
        "from": "T31n1586_001:0061a12_17",
        "context_with_next_sentence": true
    },
    {
        "source_sentence": "應知三性亦不離識，所以者何？",
        "from": "T31n1586_001:0061a13_12",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0061a13_15",
        "context_with_next_sentence": true
    },
    {
        "source_sentence": "「２０由彼彼遍計，　　遍計種種物，",
        "from": "T31n1586_001:0061a14_0",
        "context_with_next_sentence": true
    },
    {
        "source_sentence": "此遍計所執，　　自性無所有。",
        "from": "T31n1586_001:0061a15_13",
        "context_with_next_sentence": true
    },
    {
        "source_sentence": "２１依他起自性，　　分別緣所生。",
        "from": "T31n1586_001:0061a16_15",
        "context_with_next_sentence": true
    },
    {
        "source_sentence": "圓成實於彼，　　常遠離前性。",
        "from": "T31n1586_001:0061a17_13",
        "context_with_next_sentence": true
    },
    {
        "source_sentence": "２２故此與依他，　　非異非不異，",
        "from": "T31n1586_001:0061a18_0",
        "context_with_next_sentence": true
    },
    {
        "source_sentence": "如無常等性，　　非不見此彼。",
        "from": "T31n1586_001:0061a19_13",
        "context_with_next_sentence": true
    },
    {
        "source_sentence": "」若有三性，如何世尊說一切法皆無自性？",
        "from": "T31n1586_001:0061a20_17",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0061a21_1",
        "context_with_next_sentence": true
    },
    {
        "source_sentence": "「２３即依此三性，　　立彼三無性，",
        "from": "T31n1586_001:0061a22_0",
        "context_with_next_sentence": true
    },
    {
        "source_sentence": "故佛密意說，　　一切法無性。",
        "from": "T31n1586_001:0061a23_13",
        "context_with_next_sentence": true
    },
    {
        "source_sentence": "２４初即相無性，　　次無自然性，",
        "from": "T31n1586_001:0061a24_0",
        "context_with_next_sentence": true
    },
    {
        "source_sentence": "後由遠離前，　　所執我、法性。",
        "from": "T31n1586_001:0061a25_14",
        "context_with_next_sentence": true
    },
    {
        "source_sentence": "２５此諸法勝義，　　亦即是真如，",
        "from": "T31n1586_001:0061a26_0",
        "context_with_next_sentence": true
    },
    {
        "source_sentence": "常如其性故，　　即唯識實性。",
        "from": "T31n1586_001:0061a27_13",
        "context_with_next_sentence": true
    },
    {
        "source_sentence": "」後五行頌明唯識行位者，論曰：",
        "from": "T31n1586_001:0061a28_13",
        "context_with_next_sentence": true
    },
    {
        "source_sentence": "「如是所成唯識性、相，誰依幾位？",
        "from": "T31n1586_001:0061a29_9",
        "context_with_next_sentence": true
    },
    {
        "source_sentence": "如何悟入？",
        "from": "T31n1586_001:0061a29_14",
        "context_with_next_sentence": true
    },
    {
        "source_sentence": "」謂具大乘二種種性：",
        "from": "T31n1586_001:0061b01_2",
        "context_with_next_sentence": true
    },
    {
        "source_sentence": "一、本性種性，謂無始來依附本識，法爾所得無漏法因；",
        "from": "T31n1586_001:0061b02_6",
        "context_with_next_sentence": true
    },
    {
        "source_sentence": "二、謂習所成種性，謂聞法界等流法已，聞所成等熏習所成。",
        "from": "T31n1586_001:0061b03_13",
        "context_with_next_sentence": true
    },
    {
        "source_sentence": "具此二性方能悟入。",
        "from": "T31n1586_001:0061b04_4",
        "context_with_next_sentence": true
    },
    {
        "source_sentence": "何謂五位？",
        "from": "T31n1586_001:0061b04_9",
        "context_with_next_sentence": true
    },
    {
        "source_sentence": "一、資糧位，謂修大乘順解脫分，依識性、相能深信解。",
        "from": "T31n1586_001:0061b05_13",
        "context_with_next_sentence": true
    },
    {
        "source_sentence": "其相云何？",
        "from": "T31n1586_001:0061b05_18",
        "context_with_next_sentence": true
    },
    {
        "source_sentence": "頌曰：",
        "from": "T31n1586_001:0061b05_21",
        "context_with_next_sentence": true
    },
    {
        "source_sentence": "「２６乃至未起識，　　求住唯識性，",
        "from": "T31n1586_001:0061b06_0",
        "context_with_next_sentence": true
    },
    {
        "source_sentence": "於二取隨眠，　　猶未能伏滅。",
        "from": "T31n1586_001:0061b07_13",
        "context_with_next_sentence": true
    },
    {
        "source_sentence": "」二、加行位，謂修大乘順決擇分，在加行位能漸伏除所取、能取。",
        "from": "T31n1586_001:0061b09_8",
        "context_with_next_sentence": true
    },
    {
        "source_sentence": "其相云何？",
        "from": "T31n1586_001:0061b09_13",
        "context_with_next_sentence": true
    },
    {
        "source_sentence": "「２７現前立少物，　　謂是唯識性，",
        "from": "T31n1586_001:0061b10_0",
        "context_with_next_sentence": true
    },
    {
        "source_sentence": "以有所得故，　　非實住唯識。",
        "from": "T31n1586_001:0061b11_13",
        "context_with_next_sentence": true
    },
    {
        "source_sentence": "」三、通達位，謂諸菩薩所住見道，在通達位如實通達。",
        "from": "T31n1586_001:0061b13_3",
        "context_with_next_sentence": true
    },
    {
        "source_sentence": "其相云何？",
        "from": "T31n1586_001:0061b13_8",
        "context_with_next_sentence": true
    },
    {
        "source_sentence": "「２８若時於所緣，　　智都無所得，",
        "from": "T31n1586_001:0061b14_0",
        "context_with_next_sentence": true
    },
    {
        "source_sentence": "爾時住唯識，　　離二取相故。",
        "from": "T31n1586_001:0061b15_13",
        "context_with_next_sentence": true
    },
    {
        "source_sentence": "」四、修習位，謂諸菩薩所住修道，修習位中如實見理，數數修習。",
        "from": "T31n1586_001:0061b17_8",
        "context_with_next_sentence": true
    },
    {
        "source_sentence": "其相云何？",
        "from": "T31n1586_001:0061b17_13",
        "context_with_next_sentence": true
    },
    {
        "source_sentence": "「２９無得不思議，　　是出世間智，",
        "from": "T31n1586_001:0061b18_0",
        "context_with_next_sentence": true
    },
    {
        "source_sentence": "捨二麁重故，　　便證得轉依。",
        "from": "T31n1586_001:0061b19_13",
        "context_with_next_sentence": true
    },
    {
        "source_sentence": "」五、究竟位，謂住無上正等菩提，出障圓明，能盡未來化有情類。",
        "from": "T31n1586_001:0061b21_7",
        "context_with_next_sentence": true
    },
    {
        "source_sentence": "其相云何？",
        "from": "T31n1586_001:0061b21_12",
        "context_with_next_sentence": true
    },
    {
        "source_sentence": "「３０此即無漏界，　　不思議善常，",
        "from": "T31n1586_001:0061b22_0",
        "context_with_next_sentence": true
    },
    {
        "source_sentence": "安樂解脫身，　　大牟尼名法。",
        "from": "T31n1586_001:0061b23_13",
        "context_with_next_sentence": true
    },
    {
        "source_sentence": "」唯識三十論頌",
        "from": "T31n1586_001:0061b24_100",
        "context_with_next_sentence": false
    }
]