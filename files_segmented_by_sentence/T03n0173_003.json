[
    {
        "source_sentence": "佛說福力太子因緣經卷第三",
        "from": "T03n0173_003:0432c02_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿傳",
        "from": "T03n0173_003:0432c04_0",
        "context_with_next_sentence": true
    },
    {
        "source_sentence": "法大師賜紫沙門臣施護等奉　詔譯",
        "from": "T03n0173_003:0432c05_0",
        "context_with_next_sentence": true
    },
    {
        "source_sentence": "「爾時帝釋天主，見是福力，現生果報，希有瑞相，又知人天悉皆胥悅，心頗異之。",
        "from": "T03n0173_003:0432c07_16",
        "context_with_next_sentence": true
    },
    {
        "source_sentence": "乃謂福力太子言：",
        "from": "T03n0173_003:0432c08_5",
        "context_with_next_sentence": true
    },
    {
        "source_sentence": "『太子！",
        "from": "T03n0173_003:0432c08_9",
        "context_with_next_sentence": true
    },
    {
        "source_sentence": "汝今如是勤修勝行，有何所求？",
        "from": "T03n0173_003:0432c09_2",
        "context_with_next_sentence": true
    },
    {
        "source_sentence": "』太子白言：",
        "from": "T03n0173_003:0432c09_8",
        "context_with_next_sentence": true
    },
    {
        "source_sentence": "『天主！",
        "from": "T03n0173_003:0432c09_12",
        "context_with_next_sentence": true
    },
    {
        "source_sentence": "我為求證阿耨多羅三藐三菩提果，拯拔一切有情，出生死海，悉令安住究竟涅槃。",
        "from": "T03n0173_003:0432c11_8",
        "context_with_next_sentence": true
    },
    {
        "source_sentence": "』時帝釋天主，知福力太子勤求阿耨多羅三藐三菩提，深心不動，猶若須彌，稱可其意，作是讚言：",
        "from": "T03n0173_003:0432c13_13",
        "context_with_next_sentence": true
    },
    {
        "source_sentence": "『善哉，善哉！",
        "from": "T03n0173_003:0432c13_20",
        "context_with_next_sentence": true
    },
    {
        "source_sentence": "大士！",
        "from": "T03n0173_003:0432c14_1",
        "context_with_next_sentence": true
    },
    {
        "source_sentence": "汝有廣大最上願力，必當速證阿耨多羅三藐三菩提。",
        "from": "T03n0173_003:0432c15_5",
        "context_with_next_sentence": true
    },
    {
        "source_sentence": "』如是言已，隱身不現。",
        "from": "T03n0173_003:0432c15_16",
        "context_with_next_sentence": true
    },
    {
        "source_sentence": "「復次，於後彼國之王耆年而終，其王未立灌頂太子，於是王之宗族臣佐人民，共會議言：",
        "from": "T03n0173_003:0432c18_1",
        "context_with_next_sentence": true
    },
    {
        "source_sentence": "『我等于今當令何人紹灌頂位？",
        "from": "T03n0173_003:0432c18_15",
        "context_with_next_sentence": true
    },
    {
        "source_sentence": "』時一人言：",
        "from": "T03n0173_003:0432c18_21",
        "context_with_next_sentence": true
    },
    {
        "source_sentence": "『若有福力大名稱者，可宜紹位。",
        "from": "T03n0173_003:0432c19_14",
        "context_with_next_sentence": true
    },
    {
        "source_sentence": "』如是言已，眾意悉同，即遣使人周行求訪。",
        "from": "T03n0173_003:0432c20_12",
        "context_with_next_sentence": true
    },
    {
        "source_sentence": "「是時福力太子，當繼王位，善根開發，與諸侍從，出遊園林；",
        "from": "T03n0173_003:0432c22_7",
        "context_with_next_sentence": true
    },
    {
        "source_sentence": "太子行時，道路平坦，觸處皆無荊棘砂礫；",
        "from": "T03n0173_003:0432c23_6",
        "context_with_next_sentence": true
    },
    {
        "source_sentence": "於其中路，吉祥相現：",
        "from": "T03n0173_003:0432c23_16",
        "context_with_next_sentence": true
    },
    {
        "source_sentence": "細雨散空，旋布其頂；",
        "from": "T03n0173_003:0432c24_7",
        "context_with_next_sentence": true
    },
    {
        "source_sentence": "異色飛鳥，順次宛轉；",
        "from": "T03n0173_003:0432c24_17",
        "context_with_next_sentence": true
    },
    {
        "source_sentence": "童男童女，發勝妙聲，踊躍奔馳，咸生歡悅；",
        "from": "T03n0173_003:0432c25_17",
        "context_with_next_sentence": true
    },
    {
        "source_sentence": "一切人眾，身毛喜豎，皆得輕安。",
        "from": "T03n0173_003:0432c26_12",
        "context_with_next_sentence": true
    },
    {
        "source_sentence": "又聞空中悅意之言。",
        "from": "T03n0173_003:0432c27_2",
        "context_with_next_sentence": true
    },
    {
        "source_sentence": "太子覩斯事相，即起思念：",
        "from": "T03n0173_003:0432c27_14",
        "context_with_next_sentence": true
    },
    {
        "source_sentence": "『此相出現，我當決定紹灌頂位。",
        "from": "T03n0173_003:0432c28_8",
        "context_with_next_sentence": true
    },
    {
        "source_sentence": "』作是念已，進詣園中，受諸福樂。",
        "from": "T03n0173_003:0432c29_4",
        "context_with_next_sentence": true
    },
    {
        "source_sentence": "其園有一大無憂樹，華開茂盛，太子於彼安然寢寐。",
        "from": "T03n0173_003:0433a01_8",
        "context_with_next_sentence": true
    },
    {
        "source_sentence": "諸同往者，樂華果故，各於園中，隨處遊賞。",
        "from": "T03n0173_003:0433a02_8",
        "context_with_next_sentence": true
    },
    {
        "source_sentence": "又復太子，福威力故，彼有龍王，忽然從地涌出千葉微妙蓮華，其量廣大，色香具足，最上可愛。",
        "from": "T03n0173_003:0433a04_11",
        "context_with_next_sentence": true
    },
    {
        "source_sentence": "而彼龍王，又以神力徐置太子在蓮華上；",
        "from": "T03n0173_003:0433a05_8",
        "context_with_next_sentence": true
    },
    {
        "source_sentence": "爾時太子都無動覺。",
        "from": "T03n0173_003:0433a05_17",
        "context_with_next_sentence": true
    },
    {
        "source_sentence": "由是漸過食時，日正中分，餘諸樹影悉皆移動，唯無憂樹影覆太子身，如故不動。",
        "from": "T03n0173_003:0433a07_14",
        "context_with_next_sentence": true
    },
    {
        "source_sentence": "又彼園中諸餘華樹，皆悉傾向，大無憂樹，吉祥勝相，悅意可觀。",
        "from": "T03n0173_003:0433a09_3",
        "context_with_next_sentence": true
    },
    {
        "source_sentence": "「時福力太子，夢見自身處穢污上，又見自身穢污所染，又見自以舌舐虛空，又見自身蓮華中立，又見自身上起山峯，又見眾人頂禮於己。",
        "from": "T03n0173_003:0433a13_2",
        "context_with_next_sentence": true
    },
    {
        "source_sentence": "太子寤已，隨應占察如上所夢：",
        "from": "T03n0173_003:0433a13_16",
        "context_with_next_sentence": true
    },
    {
        "source_sentence": "『如我夢見自身在於穢污上者，我必應居灌頂王位，大富自在，斯為前相。",
        "from": "T03n0173_003:0433a15_11",
        "context_with_next_sentence": true
    },
    {
        "source_sentence": "如我所見穢污染身者，我應處于大師子座。",
        "from": "T03n0173_003:0433a16_11",
        "context_with_next_sentence": true
    },
    {
        "source_sentence": "如我所見上起山峯者，我應於一切處常居最上。",
        "from": "T03n0173_003:0433a17_13",
        "context_with_next_sentence": true
    },
    {
        "source_sentence": "如我所見眾人頂禮者，我應為彼眾所尊重。",
        "from": "T03n0173_003:0433a18_13",
        "context_with_next_sentence": true
    },
    {
        "source_sentence": "如是等事，審占其相，我今決定為灌頂王。",
        "from": "T03n0173_003:0433a19_12",
        "context_with_next_sentence": true
    },
    {
        "source_sentence": "』「爾時彼國臣佐，先遣使人周行求訪到彼園中，具見太子次第相續吉祥勝相；",
        "from": "T03n0173_003:0433a21_14",
        "context_with_next_sentence": true
    },
    {
        "source_sentence": "心生驚異，此大福力，有大名稱。",
        "from": "T03n0173_003:0433a22_9",
        "context_with_next_sentence": true
    },
    {
        "source_sentence": "即時速還，具陳上事。",
        "from": "T03n0173_003:0433a22_19",
        "context_with_next_sentence": true
    },
    {
        "source_sentence": "時諸臣佐，聞彼言已，皆生歡喜。",
        "from": "T03n0173_003:0433a23_13",
        "context_with_next_sentence": true
    },
    {
        "source_sentence": "即依法儀，悉備所須，行詣園中，授其灌頂，到已見諸吉祥勝相。",
        "from": "T03n0173_003:0433a25_2",
        "context_with_next_sentence": true
    },
    {
        "source_sentence": "「時福力太子，即於微妙大蓮華上，結加趺坐。",
        "from": "T03n0173_003:0433a27_1",
        "context_with_next_sentence": true
    },
    {
        "source_sentence": "以福力開發故，四大天王奉天莊嚴大師子座，帝釋天主奉天妙蓋及眾寶拂，忉利諸天奉種種寶嚴飾露幔，散眾寶華如雲而下。",
        "from": "T03n0173_003:0433b01_2",
        "context_with_next_sentence": true
    },
    {
        "source_sentence": "四大王天諸天子眾，雨種種寶，奏天微妙可愛音樂，及散妙衣。",
        "from": "T03n0173_003:0433b02_11",
        "context_with_next_sentence": true
    },
    {
        "source_sentence": "國中園林，周遍清淨，一切悉無荊棘砂礫。",
        "from": "T03n0173_003:0433b03_11",
        "context_with_next_sentence": true
    },
    {
        "source_sentence": "豎立幢幡珠繒交絡，設妙香瓶，散諸異華與天宮等。",
        "from": "T03n0173_003:0433b04_16",
        "context_with_next_sentence": true
    },
    {
        "source_sentence": "帝釋天主，勅毘首羯磨天子，普於園林，悉令化出四寶所成廣大樓閣，以備太子隨意受用。",
        "from": "T03n0173_003:0433b06_18",
        "context_with_next_sentence": true
    },
    {
        "source_sentence": "時彼臣佐，又觀如是希有勝相，轉復異之，咸各肅恭，虔命太子處師子座，頂禮尊奉，如其法儀，為授灌頂。",
        "from": "T03n0173_003:0433b09_8",
        "context_with_next_sentence": true
    },
    {
        "source_sentence": "太子得灌頂已，身出光明，周遍照耀一由旬量，映蔽日光而不顯現。",
        "from": "T03n0173_003:0433b11_1",
        "context_with_next_sentence": true
    },
    {
        "source_sentence": "是時眾中，有一類人，見斯光已，咸悉稱言：",
        "from": "T03n0173_003:0433b12_1",
        "context_with_next_sentence": true
    },
    {
        "source_sentence": "『此勝光王。",
        "from": "T03n0173_003:0433b12_7",
        "context_with_next_sentence": true
    },
    {
        "source_sentence": "』一類人言：",
        "from": "T03n0173_003:0433b12_13",
        "context_with_next_sentence": true
    },
    {
        "source_sentence": "『此福力王。",
        "from": "T03n0173_003:0433b12_19",
        "context_with_next_sentence": true
    },
    {
        "source_sentence": "』「爾時福力王將入王城，帝釋天主等，於其王前，隨依法儀，作供獻已，隱復天宮。",
        "from": "T03n0173_003:0433b14_17",
        "context_with_next_sentence": true
    },
    {
        "source_sentence": "時福力王，既入城已，善布國政，人民熾盛，安隱豐樂，息諸鬪諍，却除他敵，悉無賊盜、飢饉、疾病，愛護人民，猶如一子。",
        "from": "T03n0173_003:0433b17_12",
        "context_with_next_sentence": true
    },
    {
        "source_sentence": "華果樹林，悉皆茂盛，時令不愆，稼穡豐阜，雨澤順時，大地受潤。",
        "from": "T03n0173_003:0433b19_2",
        "context_with_next_sentence": true
    },
    {
        "source_sentence": "復次，其後王之四兄，聞斯異事，咸生驚怪，共會議言：",
        "from": "T03n0173_003:0433b20_7",
        "context_with_next_sentence": true
    },
    {
        "source_sentence": "『福力太子，勝過我等，福慧二全，以福力故，為大國王，最上大富，稱可我心，我等今時宜共往彼。",
        "from": "T03n0173_003:0433b22_11",
        "context_with_next_sentence": true
    },
    {
        "source_sentence": "』於是四兄，同詣福力王所。",
        "from": "T03n0173_003:0433b23_4",
        "context_with_next_sentence": true
    },
    {
        "source_sentence": "到已即時咸祝之言：",
        "from": "T03n0173_003:0433b23_13",
        "context_with_next_sentence": true
    },
    {
        "source_sentence": "『願汝最勝增長壽命。",
        "from": "T03n0173_003:0433b24_3",
        "context_with_next_sentence": true
    },
    {
        "source_sentence": "』又復讚言：",
        "from": "T03n0173_003:0433b24_9",
        "context_with_next_sentence": true
    },
    {
        "source_sentence": "『善哉！",
        "from": "T03n0173_003:0433b24_13",
        "context_with_next_sentence": true
    },
    {
        "source_sentence": "大王！",
        "from": "T03n0173_003:0433b24_16",
        "context_with_next_sentence": true
    },
    {
        "source_sentence": "汝昔要期，今能固立福慧若斯，勝過我等，於他國中，統王大位，皆由汝勝福力所成。",
        "from": "T03n0173_003:0433b26_12",
        "context_with_next_sentence": true
    },
    {
        "source_sentence": "我等親朋，具悉瞻覩。",
        "from": "T03n0173_003:0433b27_3",
        "context_with_next_sentence": true
    },
    {
        "source_sentence": "』「時福力王，從師子座歡喜而下，致敬問訊，如應施設高廣之座，命彼諸兄次第而坐。",
        "from": "T03n0173_003:0433b29_16",
        "context_with_next_sentence": true
    },
    {
        "source_sentence": "諸兄即令王復本座。",
        "from": "T03n0173_003:0433c01_6",
        "context_with_next_sentence": true
    },
    {
        "source_sentence": "眾坐已定，作諸供獻。",
        "from": "T03n0173_003:0433c01_16",
        "context_with_next_sentence": true
    },
    {
        "source_sentence": "如先所論，互談議已，皆生決定歡喜之心。",
        "from": "T03n0173_003:0433c02_16",
        "context_with_next_sentence": true
    },
    {
        "source_sentence": "時王起尊重意，各以所奉。",
        "from": "T03n0173_003:0433c03_9",
        "context_with_next_sentence": true
    },
    {
        "source_sentence": "如是集會過二三日，王為諸兄及彼人眾開發，令知福非福事，說伽陀曰：",
        "from": "T03n0173_003:0433c05_2",
        "context_with_next_sentence": true
    },
    {
        "source_sentence": "「『無福者墮地獄中，　　受大苦惱常無間；",
        "from": "T03n0173_003:0433c06_19",
        "context_with_next_sentence": true
    },
    {
        "source_sentence": "或墮餓鬼或畜生，　　受飢渴苦及負重。",
        "from": "T03n0173_003:0433c07_17",
        "context_with_next_sentence": true
    },
    {
        "source_sentence": "無福之者壞其身，　　無福為奴重疲極，",
        "from": "T03n0173_003:0433c08_0",
        "context_with_next_sentence": true
    },
    {
        "source_sentence": "無福墮於聾瘂中，　　無福愚鈍多邪慧。",
        "from": "T03n0173_003:0433c09_17",
        "context_with_next_sentence": true
    },
    {
        "source_sentence": "無福之者魑魅著，　　無福之者醜形容，",
        "from": "T03n0173_003:0433c10_0",
        "context_with_next_sentence": true
    },
    {
        "source_sentence": "無福多於下族生，　　無福心亂人所惡，",
        "from": "T03n0173_003:0433c11_0",
        "context_with_next_sentence": true
    },
    {
        "source_sentence": "無福之者多迷惑，　　無福為他所輕謗，",
        "from": "T03n0173_003:0433c12_0",
        "context_with_next_sentence": true
    },
    {
        "source_sentence": "無福之者諸所為，　　雖復勤力不成就。",
        "from": "T03n0173_003:0433c13_17",
        "context_with_next_sentence": true
    },
    {
        "source_sentence": "無福之者身麤澁，　　悉無威光不可意；",
        "from": "T03n0173_003:0433c14_17",
        "context_with_next_sentence": true
    },
    {
        "source_sentence": "無福之人兄所居，　　草木青潤成枯瘁。",
        "from": "T03n0173_003:0433c15_17",
        "context_with_next_sentence": true
    },
    {
        "source_sentence": "無福人所不隨順，　　外境觸害亦復然；",
        "from": "T03n0173_003:0433c16_17",
        "context_with_next_sentence": true
    },
    {
        "source_sentence": "諸惡鬼神羅剎娑，　　常時侵嬈無福者。",
        "from": "T03n0173_003:0433c17_17",
        "context_with_next_sentence": true
    },
    {
        "source_sentence": "無福者用藥治病，　　返成非藥病增劇；",
        "from": "T03n0173_003:0433c18_17",
        "context_with_next_sentence": true
    },
    {
        "source_sentence": "由無福故受貧窮，　　復為他人所輕慢。",
        "from": "T03n0173_003:0433c19_17",
        "context_with_next_sentence": true
    },
    {
        "source_sentence": "無福之人生子息，　　其性麤惡眾憎嫌；",
        "from": "T03n0173_003:0433c20_17",
        "context_with_next_sentence": true
    },
    {
        "source_sentence": "無福者雖眷屬多，　　常時離散生苦惱。",
        "from": "T03n0173_003:0433c21_17",
        "context_with_next_sentence": true
    },
    {
        "source_sentence": "無福者壞於眼目，　　而復相續諸苦生，",
        "from": "T03n0173_003:0433c22_0",
        "context_with_next_sentence": true
    },
    {
        "source_sentence": "多病皆由無福因，　　小生疾病固難差。",
        "from": "T03n0173_003:0433c23_17",
        "context_with_next_sentence": true
    },
    {
        "source_sentence": "無福之人多兇惡，　　無福常發麤惡聲；",
        "from": "T03n0173_003:0433c24_17",
        "context_with_next_sentence": true
    },
    {
        "source_sentence": "手指攣拳體不完，　　語言人多不信順。",
        "from": "T03n0173_003:0433c25_17",
        "context_with_next_sentence": true
    },
    {
        "source_sentence": "無福之人諸所有，　　王官水火盜賊銷；",
        "from": "T03n0173_003:0433c26_17",
        "context_with_next_sentence": true
    },
    {
        "source_sentence": "無福唯聞非愛言，　　觸處常生於驚怖。",
        "from": "T03n0173_003:0433c27_17",
        "context_with_next_sentence": true
    },
    {
        "source_sentence": "無福雖居平坦地，　　隨處旋當荊棘生；",
        "from": "T03n0173_003:0433c28_17",
        "context_with_next_sentence": true
    },
    {
        "source_sentence": "設或植種及經商，　　雖常多作無義利。",
        "from": "T03n0173_003:0433c29_17",
        "context_with_next_sentence": true
    },
    {
        "source_sentence": "無福者於一切時，　　所有財寶皆散壞；",
        "from": "T03n0173_003:0434a01_17",
        "context_with_next_sentence": true
    },
    {
        "source_sentence": "世間無少顧戀心，　　實不可愛無善利；",
        "from": "T03n0173_003:0434a02_17",
        "context_with_next_sentence": true
    },
    {
        "source_sentence": "諸無福者如是相，　　智者當知皆破壞。",
        "from": "T03n0173_003:0434a03_17",
        "context_with_next_sentence": true
    },
    {
        "source_sentence": "福者所作善護持，　　於一切時無散失。",
        "from": "T03n0173_003:0434a04_17",
        "context_with_next_sentence": true
    },
    {
        "source_sentence": "福者所行不懈倦，　　常起堅固勇悍心，",
        "from": "T03n0173_003:0434a05_0",
        "context_with_next_sentence": true
    },
    {
        "source_sentence": "如蓋覆蔭廣無邊，　　復能制除諸惡雨。",
        "from": "T03n0173_003:0434a06_17",
        "context_with_next_sentence": true
    },
    {
        "source_sentence": "猶犢隨母常飼乳，　　福者如意善欲同；",
        "from": "T03n0173_003:0434a07_17",
        "context_with_next_sentence": true
    },
    {
        "source_sentence": "又如劫樹悅意觀，　　常獲一切所欲果。",
        "from": "T03n0173_003:0434a08_17",
        "context_with_next_sentence": true
    },
    {
        "source_sentence": "福者能具忍辱力，　　及得悅意大吉祥；",
        "from": "T03n0173_003:0434a09_17",
        "context_with_next_sentence": true
    },
    {
        "source_sentence": "信行深固可依從，　　生生皆具妙色相。",
        "from": "T03n0173_003:0434a10_17",
        "context_with_next_sentence": true
    },
    {
        "source_sentence": "福者廣布大名稱，　　能具多聞及智慧；",
        "from": "T03n0173_003:0434a11_17",
        "context_with_next_sentence": true
    },
    {
        "source_sentence": "見者咸生愛樂心，　　又能獲得聞持念。",
        "from": "T03n0173_003:0434a12_17",
        "context_with_next_sentence": true
    },
    {
        "source_sentence": "福者臨終無疾病，　　臨終亦復歡喜生，",
        "from": "T03n0173_003:0434a13_0",
        "context_with_next_sentence": true
    },
    {
        "source_sentence": "極惡境相不現前，　　遠離驚怖及苦惱。",
        "from": "T03n0173_003:0434a14_17",
        "context_with_next_sentence": true
    },
    {
        "source_sentence": "福者臨終受天樂，　　天宮樓閣現其前；",
        "from": "T03n0173_003:0434a15_17",
        "context_with_next_sentence": true
    },
    {
        "source_sentence": "忉利諸天夜摩天，　　彼彼天人來引接；",
        "from": "T03n0173_003:0434a16_17",
        "context_with_next_sentence": true
    },
    {
        "source_sentence": "兜率天宮諸天子，　　化樂天眾亦復然，",
        "from": "T03n0173_003:0434a17_0",
        "context_with_next_sentence": true
    },
    {
        "source_sentence": "他化自在欲界天，　　咸來衛護於福者。",
        "from": "T03n0173_003:0434a18_17",
        "context_with_next_sentence": true
    },
    {
        "source_sentence": "福者猶如大梵王，　　俱胝天眾皆宗奉，",
        "from": "T03n0173_003:0434a19_0",
        "context_with_next_sentence": true
    },
    {
        "source_sentence": "於其一千梵界中，　　廣大尊勝而自在。",
        "from": "T03n0173_003:0434a20_17",
        "context_with_next_sentence": true
    },
    {
        "source_sentence": "福者諸所作皆成，　　復常處於快樂位，",
        "from": "T03n0173_003:0434a21_0",
        "context_with_next_sentence": true
    },
    {
        "source_sentence": "一切皆生愛樂心，　　乃至外境無觸害。",
        "from": "T03n0173_003:0434a22_17",
        "context_with_next_sentence": true
    },
    {
        "source_sentence": "』「是時諸兄及其人眾，聞伽陀已，於福力王，心皆信伏，極大歡喜。",
        "from": "T03n0173_003:0434a24_9",
        "context_with_next_sentence": true
    },
    {
        "source_sentence": "現世他生，顯明開示，一向悉知，福力最勝。",
        "from": "T03n0173_003:0434a25_9",
        "context_with_next_sentence": true
    },
    {
        "source_sentence": "「時福力王，為諸人眾廣說福事，開發心已，觀察虛空，作是念言：",
        "from": "T03n0173_003:0434a27_9",
        "context_with_next_sentence": true
    },
    {
        "source_sentence": "『快哉！",
        "from": "T03n0173_003:0434a27_13",
        "context_with_next_sentence": true
    },
    {
        "source_sentence": "我今可能徧於王城內外，悉雨種種珍寶衣服。",
        "from": "T03n0173_003:0434a28_12",
        "context_with_next_sentence": true
    },
    {
        "source_sentence": "』發是心時，忽有種種殊妙衣服，及悅意華諸妙珍寶，自天而降，悉皆充滿王城內外。",
        "from": "T03n0173_003:0434b01_11",
        "context_with_next_sentence": true
    },
    {
        "source_sentence": "現是相時，人天胥悅，咸生驚異，悉起廣大淨信之心，俱發是言：",
        "from": "T03n0173_003:0434b03_2",
        "context_with_next_sentence": true
    },
    {
        "source_sentence": "『快哉！",
        "from": "T03n0173_003:0434b03_6",
        "context_with_next_sentence": true
    },
    {
        "source_sentence": "天子，有是福力，具大威德。",
        "from": "T03n0173_003:0434b03_19",
        "context_with_next_sentence": true
    },
    {
        "source_sentence": "』「復次其後諸小國王，聞是事已，咸起思念：",
        "from": "T03n0173_003:0434b04_16",
        "context_with_next_sentence": true
    },
    {
        "source_sentence": "『彼王有大福力，具大名稱，我今宜應往彼尊奉。",
        "from": "T03n0173_003:0434b05_18",
        "context_with_next_sentence": true
    },
    {
        "source_sentence": "』由是諸王共會一處，各領四兵，所謂象、馬、車、步兵眾，同詣福力王所，下車前進，肅恭伸拜，合掌白言：",
        "from": "T03n0173_003:0434b08_3",
        "context_with_next_sentence": true
    },
    {
        "source_sentence": "『天子大福，具大名稱，為大國王，威德特尊，我等今時故來親奉。",
        "from": "T03n0173_003:0434b09_12",
        "context_with_next_sentence": true
    },
    {
        "source_sentence": "』「時福力王，即復致問，普為慰安，如次坐已，并其官屬，各與無價上妙珍寶；",
        "from": "T03n0173_003:0434b11_13",
        "context_with_next_sentence": true
    },
    {
        "source_sentence": "又以十善法門，普為攝化。",
        "from": "T03n0173_003:0434b12_6",
        "context_with_next_sentence": true
    },
    {
        "source_sentence": "是時諸王，俱獲勝利，各還本國。",
        "from": "T03n0173_003:0434b13_1",
        "context_with_next_sentence": true
    },
    {
        "source_sentence": "「復次，其後父眼力王，展轉聞知如是奇事，先遣使人詣彼國已，自當速疾與諸官屬，終日竟夜，促途前進。",
        "from": "T03n0173_003:0434b16_7",
        "context_with_next_sentence": true
    },
    {
        "source_sentence": "父王到已，愛念子故，即時遙見，雙目淚垂，悲喜交盈，聲哀心切，速從車下，前執其手，久而視之，父王乃言：",
        "from": "T03n0173_003:0434b18_16",
        "context_with_next_sentence": true
    },
    {
        "source_sentence": "『我是汝父，汝必深知，我今年耄衰朽若斯，國政甚難，我不堪任，今付於汝，汝當負荷。",
        "from": "T03n0173_003:0434b20_14",
        "context_with_next_sentence": true
    },
    {
        "source_sentence": "』言已即時卸自寶冠，置於子頂，子如父教，兼統其國。",
        "from": "T03n0173_003:0434b21_19",
        "context_with_next_sentence": true
    },
    {
        "source_sentence": "佛說福力太子因緣經卷第三",
        "from": "T03n0173_003:0434b22_100",
        "context_with_next_sentence": false
    }
]