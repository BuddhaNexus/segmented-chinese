[
    {
        "source_sentence": "佛為勝光天子說王法經",
        "from": "T15n0593_001:0125a12_0",
        "context_with_next_sentence": true
    },
    {
        "source_sentence": "大唐沙門釋義淨奉　詔譯",
        "from": "T15n0593_001:0125a14_0",
        "context_with_next_sentence": true
    },
    {
        "source_sentence": "如是我聞：一時薄伽梵在室羅伐城逝多林",
        "from": "T15n0593_001:0125a15_0",
        "context_with_next_sentence": true
    },
    {
        "source_sentence": "給孤獨園，與大苾芻眾百千人俱，皆是大阿羅漢，諸漏已盡。",
        "from": "T15n0593_001:0125a17_7",
        "context_with_next_sentence": true
    },
    {
        "source_sentence": "復與無量菩薩摩訶薩俱，人中大龍，一生補處。",
        "from": "T15n0593_001:0125a18_8",
        "context_with_next_sentence": true
    },
    {
        "source_sentence": "爾時世尊在一樹下，於勝妙座加趺而坐，於大眾中，普為人、天演說自證微妙之法，所謂初、中、後善，文義巧妙，純一圓滿清淨鮮白梵行之相。",
        "from": "T15n0593_001:0125a21_10",
        "context_with_next_sentence": true
    },
    {
        "source_sentence": "爾時，憍薩羅國王勝光天子，嚴駕侍從，出室羅伐，往逝多林，欲禮世尊，恭敬供養，承事親近。",
        "from": "T15n0593_001:0125a23_13",
        "context_with_next_sentence": true
    },
    {
        "source_sentence": "既至林所，下車整衣，詣大師處。",
        "from": "T15n0593_001:0125a24_7",
        "context_with_next_sentence": true
    },
    {
        "source_sentence": "遙見如來坐於樹下為眾說法，顏貌端正，調伏諸根，意樂寂靜住增上定，人中龍象，如師子王，亦如牛王，如善智馬，人中最上，如白蓮華，如池湛寂，如妙高山安處大海，具三十二相、八十種好，如妙金幢形色充遍，亦如白日千光晃耀，如盛月輪，眾星圍遶。",
        "from": "T15n0593_001:0125b01_2",
        "context_with_next_sentence": true
    },
    {
        "source_sentence": "時，王見已，生大歡喜，身毛遍竪，得未曾有。",
        "from": "T15n0593_001:0125b02_1",
        "context_with_next_sentence": true
    },
    {
        "source_sentence": "灌頂大王有五盛事，所謂如意髻珠、白蓋、白拂、寶履、寶劍，悉皆棄捨，著常人服，從以大臣，安詳正念，諸根寂靜，偏露右肩，整理衣服，曲躬合掌，至世尊所，禮佛雙足，布上妙華，燒眾名香。",
        "from": "T15n0593_001:0125b06_3",
        "context_with_next_sentence": true
    },
    {
        "source_sentence": "為供養已，右繞三匝，退坐一面。",
        "from": "T15n0593_001:0125b06_18",
        "context_with_next_sentence": true
    },
    {
        "source_sentence": "時勝光王從座而起，如常威儀，合掌向佛作如是言：",
        "from": "T15n0593_001:0125b08_3",
        "context_with_next_sentence": true
    },
    {
        "source_sentence": "「惟願大師！",
        "from": "T15n0593_001:0125b08_9",
        "context_with_next_sentence": true
    },
    {
        "source_sentence": "開悟於我，善教於我，為國主法，令於現在恒受安樂，命終之後當生天上，乃至菩提善心相續。",
        "from": "T15n0593_001:0125b10_11",
        "context_with_next_sentence": true
    },
    {
        "source_sentence": "」佛告大王：",
        "from": "T15n0593_001:0125b10_17",
        "context_with_next_sentence": true
    },
    {
        "source_sentence": "「善哉！",
        "from": "T15n0593_001:0125b10_21",
        "context_with_next_sentence": true
    },
    {
        "source_sentence": "善哉！",
        "from": "T15n0593_001:0125b11_2",
        "context_with_next_sentence": true
    },
    {
        "source_sentence": "當一心聽，甚為希有！",
        "from": "T15n0593_001:0125b11_12",
        "context_with_next_sentence": true
    },
    {
        "source_sentence": "孰能致問求勝資糧，當順法行，蠲除惡事。",
        "from": "T15n0593_001:0125b12_12",
        "context_with_next_sentence": true
    },
    {
        "source_sentence": "何以故？",
        "from": "T15n0593_001:0125b12_16",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0125b12_19",
        "context_with_next_sentence": true
    },
    {
        "source_sentence": "若王、大臣捨其善法行惡法者，於現世中人所輕鄙，不敢親附咸生疑惑，常見惡夢多有怨家，後生懊悔，命終之後墮地獄中。",
        "from": "T15n0593_001:0125b15_15",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0125b15_18",
        "context_with_next_sentence": true
    },
    {
        "source_sentence": "若王、大臣遠離惡法修善法者，於現世中人所欣仰，皆來親附不生疑惑，常見好夢能除怨敵，無復追悔，命終之後得生天上，乃至菩提證真常樂。",
        "from": "T15n0593_001:0125b19_5",
        "context_with_next_sentence": true
    },
    {
        "source_sentence": "「大王！",
        "from": "T15n0593_001:0125b19_9",
        "context_with_next_sentence": true
    },
    {
        "source_sentence": "譬如父母，憐愛諸子，常願安隱，令無惱害，遮其惡行，勸修善業。",
        "from": "T15n0593_001:0125b20_18",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0125b20_21",
        "context_with_next_sentence": true
    },
    {
        "source_sentence": "為天子者亦復如是，於諸臣佐乃至國人僕使之類，咸以四攝而恩育之，布施、愛語、利行、同事。",
        "from": "T15n0593_001:0125b23_2",
        "context_with_next_sentence": true
    },
    {
        "source_sentence": "時彼人王能於國界，廣作如是大饒益已，成就二種利益之事。",
        "from": "T15n0593_001:0125b24_10",
        "context_with_next_sentence": true
    },
    {
        "source_sentence": "云何為二？",
        "from": "T15n0593_001:0125b24_15",
        "context_with_next_sentence": true
    },
    {
        "source_sentence": "王如父母，愛念無差；",
        "from": "T15n0593_001:0125b25_6",
        "context_with_next_sentence": true
    },
    {
        "source_sentence": "國人如子，並懷忠孝。",
        "from": "T15n0593_001:0125b25_16",
        "context_with_next_sentence": true
    },
    {
        "source_sentence": "「復次大王！",
        "from": "T15n0593_001:0125b26_5",
        "context_with_next_sentence": true
    },
    {
        "source_sentence": "作天子者，情懷恩恕，薄為賦斂，省其傜役；",
        "from": "T15n0593_001:0125b27_3",
        "context_with_next_sentence": true
    },
    {
        "source_sentence": "設官分職，不務繁多；",
        "from": "T15n0593_001:0125b27_13",
        "context_with_next_sentence": true
    },
    {
        "source_sentence": "黜罰惡人，賞進賢善；",
        "from": "T15n0593_001:0125b28_2",
        "context_with_next_sentence": true
    },
    {
        "source_sentence": "不忠良者，當速遠離；",
        "from": "T15n0593_001:0125b28_12",
        "context_with_next_sentence": true
    },
    {
        "source_sentence": "順古聖王，勿行刑戮。",
        "from": "T15n0593_001:0125b29_1",
        "context_with_next_sentence": true
    },
    {
        "source_sentence": "何以故？",
        "from": "T15n0593_001:0125b29_5",
        "context_with_next_sentence": true
    },
    {
        "source_sentence": "生人道者，勝緣所感，若斷其命，定招惡報。",
        "from": "T15n0593_001:0125c01_4",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0125c01_7",
        "context_with_next_sentence": true
    },
    {
        "source_sentence": "常當一心恭敬三寶，莫生邪見。",
        "from": "T15n0593_001:0125c02_2",
        "context_with_next_sentence": true
    },
    {
        "source_sentence": "我涅槃後，法付國王，大臣、輔相，當為擁護，勿致衰損；",
        "from": "T15n0593_001:0125c03_6",
        "context_with_next_sentence": true
    },
    {
        "source_sentence": "然正法炬，轉正法輪，盡未來際常令不絕。",
        "from": "T15n0593_001:0125c04_4",
        "context_with_next_sentence": true
    },
    {
        "source_sentence": "若能如是依教行者，則令國中龍王歡喜，風調雨順，諸天慶悅，豐樂安隱，災橫皆除，率土太平，王身快樂，永保勝位，福力延長，無復憂惱，增益壽命，現在名稱遍滿十方。",
        "from": "T15n0593_001:0125c07_20",
        "context_with_next_sentence": true
    },
    {
        "source_sentence": "外國諸王咸共讚歎：",
        "from": "T15n0593_001:0125c08_8",
        "context_with_next_sentence": true
    },
    {
        "source_sentence": "『某國天子仁讓忠孝，以法教化，拯恤黔黎，於諸國中最為第一。",
        "from": "T15n0593_001:0125c09_18",
        "context_with_next_sentence": true
    },
    {
        "source_sentence": "我等今者，咸當歸伏此大法王，捨身之後得生天上，受勝妙樂，乃至菩提！",
        "from": "T15n0593_001:0125c11_12",
        "context_with_next_sentence": true
    },
    {
        "source_sentence": "』「復次大王！",
        "from": "T15n0593_001:0125c12_5",
        "context_with_next_sentence": true
    },
    {
        "source_sentence": "一切諸法體性空虛，無常滅壞。",
        "from": "T15n0593_001:0125c12_19",
        "context_with_next_sentence": true
    },
    {
        "source_sentence": "譬如有人，於夜夢中，見好園圃，山河人眾，茂林清泉，堂舍樓閣皆可愛樂，及其睡覺，一無所見。",
        "from": "T15n0593_001:0125c15_1",
        "context_with_next_sentence": true
    },
    {
        "source_sentence": "大王當知！",
        "from": "T15n0593_001:0125c15_6",
        "context_with_next_sentence": true
    },
    {
        "source_sentence": "所紹王位及以壽命，諸有勝樂，自在尊貴，五欲歡娛，象馬車步、父母兄弟、男女妃后、所有國人乃至臣妾，金銀珍寶、衣服飲食及諸庫藏，命終之際悉皆棄捨。",
        "from": "T15n0593_001:0125c18_16",
        "context_with_next_sentence": true
    },
    {
        "source_sentence": "此等眾事，皆是無常滅壞之法，事難保守，體是動搖，終歸離散；",
        "from": "T15n0593_001:0125c20_6",
        "context_with_next_sentence": true
    },
    {
        "source_sentence": "可怖畏處，能生苦惱，無我、我所，亦無主宰。",
        "from": "T15n0593_001:0125c21_4",
        "context_with_next_sentence": true
    },
    {
        "source_sentence": "常應觀察，勿為放逸。",
        "from": "T15n0593_001:0125c21_14",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0125c22_6",
        "context_with_next_sentence": true
    },
    {
        "source_sentence": "譬如大樹，初生葉華，次當結實，果既熟已，漸當墮落；",
        "from": "T15n0593_001:0125c23_8",
        "context_with_next_sentence": true
    },
    {
        "source_sentence": "青葉次黃，後悉零墜，終至皆盡，唯有空樹。",
        "from": "T15n0593_001:0125c24_7",
        "context_with_next_sentence": true
    },
    {
        "source_sentence": "其樹乾枯，有大火至，熾然猛焰，不久燒盡。",
        "from": "T15n0593_001:0125c25_6",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0125c26_6",
        "context_with_next_sentence": true
    },
    {
        "source_sentence": "譬如日月，有大威力，具大光明，能令黑闇悉皆除盡，此亦不久終歸磨滅。",
        "from": "T15n0593_001:0125c27_16",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0125c27_19",
        "context_with_next_sentence": true
    },
    {
        "source_sentence": "如是當觀無常、無我滅壞之事，應生怖懼。",
        "from": "T15n0593_001:0125c28_18",
        "context_with_next_sentence": true
    },
    {
        "source_sentence": "而作國王當以法化，勿行非法，常修眾善，不隨惡行。",
        "from": "T15n0593_001:0126a01_2",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0126a02_6",
        "context_with_next_sentence": true
    },
    {
        "source_sentence": "譬如四面各有大山，從四方來，堅固一段，無有空缺，上陵大虛，下磨地界，於中所有草木、叢林及諸生類，無一飛走能得免者，無有壯夫而為拒敵，亦無能以呪、藥、財物可令迴去。",
        "from": "T15n0593_001:0126a06_4",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0126a06_7",
        "context_with_next_sentence": true
    },
    {
        "source_sentence": "人間四山亦復如是，謂老、病、死及以失勢。",
        "from": "T15n0593_001:0126a07_5",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0126a07_8",
        "context_with_next_sentence": true
    },
    {
        "source_sentence": "老若來時，令人衰悴；",
        "from": "T15n0593_001:0126a07_18",
        "context_with_next_sentence": true
    },
    {
        "source_sentence": "疾病若至，能生苦惱；",
        "from": "T15n0593_001:0126a08_7",
        "context_with_next_sentence": true
    },
    {
        "source_sentence": "死期現前，必當命斷；",
        "from": "T15n0593_001:0126a08_17",
        "context_with_next_sentence": true
    },
    {
        "source_sentence": "勢若失時，滅其威力。",
        "from": "T15n0593_001:0126a09_7",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0126a10_6",
        "context_with_next_sentence": true
    },
    {
        "source_sentence": "如師子王，駿疾多力，爪牙鋒利，入鹿群中，隨意取食，無能為礙，此諸獸類被他所愶，無有自在。",
        "from": "T15n0593_001:0126a12_7",
        "context_with_next_sentence": true
    },
    {
        "source_sentence": "大王當知！",
        "from": "T15n0593_001:0126a12_12",
        "context_with_next_sentence": true
    },
    {
        "source_sentence": "一切眾生被死箭射，無有豪強，無歸無護；",
        "from": "T15n0593_001:0126a13_12",
        "context_with_next_sentence": true
    },
    {
        "source_sentence": "命欲斷時，骨節離解，血肉乾燥，口不能言，手足撩亂，勢力都盡；",
        "from": "T15n0593_001:0126a15_1",
        "context_with_next_sentence": true
    },
    {
        "source_sentence": "涎唾、便利遍污其身，眼等六根悉皆閉塞，喉中氣逆，飲食不通；",
        "from": "T15n0593_001:0126a16_9",
        "context_with_next_sentence": true
    },
    {
        "source_sentence": "念念之間後識將盡，無始時來生老病死，苦海流轉隨業而去；",
        "from": "T15n0593_001:0126a17_16",
        "context_with_next_sentence": true
    },
    {
        "source_sentence": "即於此時命根將斷，隨所作業皆悉現前，琰摩使人甚可怖畏，黑闇長夜無能違逆；",
        "from": "T15n0593_001:0126a19_15",
        "context_with_next_sentence": true
    },
    {
        "source_sentence": "出入之息溘然而盡，獨行無侶，所向慞惶。",
        "from": "T15n0593_001:0126a20_15",
        "context_with_next_sentence": true
    },
    {
        "source_sentence": "捨此人間，趣於後世，將墜大坑，入深闇處；",
        "from": "T15n0593_001:0126a21_14",
        "context_with_next_sentence": true
    },
    {
        "source_sentence": "惟涉險道，無復資糧；",
        "from": "T15n0593_001:0126a22_4",
        "context_with_next_sentence": true
    },
    {
        "source_sentence": "業風所吹，不知前路，爾時厄難無別歸依，於此時中隨業受報。",
        "from": "T15n0593_001:0126a23_13",
        "context_with_next_sentence": true
    },
    {
        "source_sentence": "「大王！",
        "from": "T15n0593_001:0126a23_17",
        "context_with_next_sentence": true
    },
    {
        "source_sentence": "有陀羅尼，名曰勝幡。",
        "from": "T15n0593_001:0126a24_7",
        "context_with_next_sentence": true
    },
    {
        "source_sentence": "若人先時曾受持者，於生死中能為善伴，共相救護。",
        "from": "T15n0593_001:0126a25_10",
        "context_with_next_sentence": true
    },
    {
        "source_sentence": "大王善聽！",
        "from": "T15n0593_001:0126a25_15",
        "context_with_next_sentence": true
    },
    {
        "source_sentence": "我今為說。",
        "from": "T15n0593_001:0126a25_20",
        "context_with_next_sentence": true
    },
    {
        "source_sentence": "呪曰：",
        "from": "T15n0593_001:0126a26_2",
        "context_with_next_sentence": true
    },
    {
        "source_sentence": "「南謨釋迦牟奈曳　怛他揭多也　阿羅𠿒帝三藐三勃陀也　怛姪他唵　苫謎苫謎　薩婆波跛　鉢羅苫末泥去莎訶」佛告大王：",
        "from": "T15n0593_001:0126b01_4",
        "context_with_next_sentence": true
    },
    {
        "source_sentence": "「此陀羅尼諸佛所說，於日日中清淨澡漱，常誦七遍，有大威神能為救濟——如遭極寒，遇炎火聚；",
        "from": "T15n0593_001:0126b03_7",
        "context_with_next_sentence": true
    },
    {
        "source_sentence": "如大熱時，得清冷水；",
        "from": "T15n0593_001:0126b03_17",
        "context_with_next_sentence": true
    },
    {
        "source_sentence": "盛夏尋路，逢好樹陰；",
        "from": "T15n0593_001:0126b04_6",
        "context_with_next_sentence": true
    },
    {
        "source_sentence": "如渴，遇清泉；",
        "from": "T15n0593_001:0126b04_13",
        "context_with_next_sentence": true
    },
    {
        "source_sentence": "如飢，得美食；",
        "from": "T15n0593_001:0126b04_20",
        "context_with_next_sentence": true
    },
    {
        "source_sentence": "如病，蒙呪藥，又復遇良醫；",
        "from": "T15n0593_001:0126b05_11",
        "context_with_next_sentence": true
    },
    {
        "source_sentence": "如怯怖人，得強壯伴。",
        "from": "T15n0593_001:0126b05_21",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0126b06_2",
        "context_with_next_sentence": true
    },
    {
        "source_sentence": "如是有福之人臨欲死時，有好瑞相，而為導引。",
        "from": "T15n0593_001:0126b07_3",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0126b07_6",
        "context_with_next_sentence": true
    },
    {
        "source_sentence": "於此時中唯有善法，共相護念，為作歸依，惟此陀羅尼善能救濟。",
        "from": "T15n0593_001:0126b08_16",
        "context_with_next_sentence": true
    },
    {
        "source_sentence": "是故大王！",
        "from": "T15n0593_001:0126b09_2",
        "context_with_next_sentence": true
    },
    {
        "source_sentence": "常當日日誦此神呪，能得消除一切罪障，復能生長無量福因，當善觀察，無常滅壞究竟空無，於死門中生大恐怖，以善化世莫行惡法，常修福業起大慈悲。",
        "from": "T15n0593_001:0126b12_12",
        "context_with_next_sentence": true
    },
    {
        "source_sentence": "何以故？",
        "from": "T15n0593_001:0126b12_16",
        "context_with_next_sentence": true
    },
    {
        "source_sentence": "然於此身常所愛護，供以名厨上妙飲食，隨時偃息，無憂自在。",
        "from": "T15n0593_001:0126b14_6",
        "context_with_next_sentence": true
    },
    {
        "source_sentence": "雖受如是殊勝之樂，終歸不免臨死之際飢火來逼，乏食而死。",
        "from": "T15n0593_001:0126b15_13",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0126b16_6",
        "context_with_next_sentence": true
    },
    {
        "source_sentence": "所著衣服皆是微妙——迦尸、白疊、錦綺、綾羅、涼燠。",
        "from": "T15n0593_001:0126b17_7",
        "context_with_next_sentence": true
    },
    {
        "source_sentence": "順時任情受樂，終歸不免臨死之際委臥床席，迴轉隨人，垢膩縈身，衾裳霑體，能令見者生可惡心。",
        "from": "T15n0593_001:0126b19_10",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0126b20_6",
        "context_with_next_sentence": true
    },
    {
        "source_sentence": "平生之日澡浴嚴身，塗香、末香、種種莊飾，熏香遍馥，頂繫花鬘。",
        "from": "T15n0593_001:0126b21_13",
        "context_with_next_sentence": true
    },
    {
        "source_sentence": "設受如此上妙樂具，終歸不免漸將變壞，復本形狀，臭穢現前，澡沐塗香並皆虛設。",
        "from": "T15n0593_001:0126b23_10",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0126b24_6",
        "context_with_next_sentence": true
    },
    {
        "source_sentence": "多處內宮婇女圍繞，管絃代發，歌舞隨情。",
        "from": "T15n0593_001:0126b25_3",
        "context_with_next_sentence": true
    },
    {
        "source_sentence": "以樂送時不聞憂事，終歸不免死苦來迫，懷怖而終。",
        "from": "T15n0593_001:0126b26_7",
        "context_with_next_sentence": true
    },
    {
        "source_sentence": "「復次，大王！",
        "from": "T15n0593_001:0126b27_6",
        "context_with_next_sentence": true
    },
    {
        "source_sentence": "所居宮殿種種莊嚴，戶牖疎通，寒溫適節；",
        "from": "T15n0593_001:0126b28_3",
        "context_with_next_sentence": true
    },
    {
        "source_sentence": "暢情終日，受樂通宵；",
        "from": "T15n0593_001:0126b28_13",
        "context_with_next_sentence": true
    },
    {
        "source_sentence": "室燎明燈，多諸婇女，疎籠散馥，名花遍布；",
        "from": "T15n0593_001:0126b29_12",
        "context_with_next_sentence": true
    },
    {
        "source_sentence": "七寶莊校所臥之床，氈褥重敷，并安偃枕，恣意而臥，無復憂勞。",
        "from": "T15n0593_001:0126c01_21",
        "context_with_next_sentence": true
    },
    {
        "source_sentence": "及其業盡，終歸不免身亡之後送往寒林，置之空野；",
        "from": "T15n0593_001:0126c03_3",
        "context_with_next_sentence": true
    },
    {
        "source_sentence": "屍骸爛潰，膿血橫流；",
        "from": "T15n0593_001:0126c03_13",
        "context_with_next_sentence": true
    },
    {
        "source_sentence": "骨肉分張，人皆鄙賤；",
        "from": "T15n0593_001:0126c04_2",
        "context_with_next_sentence": true
    },
    {
        "source_sentence": "被諸狐狼、鵄梟、鵰鷲之所飡食。",
        "from": "T15n0593_001:0126c04_17",
        "context_with_next_sentence": true
    },
    {
        "source_sentence": "悲哉此身！",
        "from": "T15n0593_001:0126c05_2",
        "context_with_next_sentence": true
    },
    {
        "source_sentence": "卒至於此。",
        "from": "T15n0593_001:0126c05_7",
        "context_with_next_sentence": true
    },
    {
        "source_sentence": "「復次大王！",
        "from": "T15n0593_001:0126c06_5",
        "context_with_next_sentence": true
    },
    {
        "source_sentence": "嘉晨令節，嚴駕出城，往詣芳林，縱情遊賞，象馬車步，前後陪隨，意樂乘騎，無不遂念，諸臣侍從，雉扇嚴儀，幰帳高懸，復持金蓋，鼓樂並奏，鈴鐸和鳴，人皆敬奉如天帝釋。",
        "from": "T15n0593_001:0126c10_1",
        "context_with_next_sentence": true
    },
    {
        "source_sentence": "若福命盡，琰摩使來，收錄精神將至王所，隨分判斷，無能免者！",
        "from": "T15n0593_001:0126c11_11",
        "context_with_next_sentence": true
    },
    {
        "source_sentence": "惟有殘骸置之於地，父母妻子及以國人，咸共悲號，椎胸懊惱，靈輿送殯，詣彼屍林，或燒、或埋、或沈於水，飛禽走獸、魚鼈黿鼉，聞其肉氣，爭來飡食，骨成塵粉，與地無殊。",
        "from": "T15n0593_001:0126c15_8",
        "context_with_next_sentence": true
    },
    {
        "source_sentence": "大王當知！",
        "from": "T15n0593_001:0126c15_13",
        "context_with_next_sentence": true
    },
    {
        "source_sentence": "一切眾生稟識之類悉皆如是，終為無常之所滅壞，體難保信，念念遷移，諸煩惱身無可愛樂。",
        "from": "T15n0593_001:0126c17_15",
        "context_with_next_sentence": true
    },
    {
        "source_sentence": "誰有智者不生厭離？",
        "from": "T15n0593_001:0126c18_5",
        "context_with_next_sentence": true
    },
    {
        "source_sentence": "「是故大王！",
        "from": "T15n0593_001:0126c19_5",
        "context_with_next_sentence": true
    },
    {
        "source_sentence": "當觀如是身為患本，無常所隨，鎮被死王之所驅逼。",
        "from": "T15n0593_001:0126c20_7",
        "context_with_next_sentence": true
    },
    {
        "source_sentence": "知是事已，當為法王，不應恣情起貪、瞋、癡，行於惡事。",
        "from": "T15n0593_001:0126c21_13",
        "context_with_next_sentence": true
    },
    {
        "source_sentence": "何以故？",
        "from": "T15n0593_001:0126c21_17",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0126c21_20",
        "context_with_next_sentence": true
    },
    {
        "source_sentence": "我不說有愚癡凡夫，於五欲境——色、聲、香、味、觸——恒多積聚，常樂親近，如是之人能生厭足。",
        "from": "T15n0593_001:0126c23_17",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0126c23_20",
        "context_with_next_sentence": true
    },
    {
        "source_sentence": "誰於欲境能發厭心？",
        "from": "T15n0593_001:0126c24_8",
        "context_with_next_sentence": true
    },
    {
        "source_sentence": "謂賢聖人起勝智慧，現在前時方生厭足，漸當遠離證妙涅槃。",
        "from": "T15n0593_001:0126c25_16",
        "context_with_next_sentence": true
    },
    {
        "source_sentence": "」爾時，勝光天子聞佛為說，安隱自身，長保國位，利益含識，名聞十方，當得生天，受勝妙樂。",
        "from": "T15n0593_001:0126c27_21",
        "context_with_next_sentence": true
    },
    {
        "source_sentence": "深心喜慶，得未曾有，合掌恭敬，一心瞻仰，白佛言：",
        "from": "T15n0593_001:0126c29_2",
        "context_with_next_sentence": true
    },
    {
        "source_sentence": "「世尊！",
        "from": "T15n0593_001:0126c29_6",
        "context_with_next_sentence": true
    },
    {
        "source_sentence": "如來大慈，為說如是微妙法義。",
        "from": "T15n0593_001:0126c29_20",
        "context_with_next_sentence": true
    },
    {
        "source_sentence": "我今頂戴，常願流通，舉國諸人皆令誦習。",
        "from": "T15n0593_001:0127a01_18",
        "context_with_next_sentence": true
    },
    {
        "source_sentence": "」佛言：",
        "from": "T15n0593_001:0127a02_2",
        "context_with_next_sentence": true
    },
    {
        "source_sentence": "「善哉，善哉！",
        "from": "T15n0593_001:0127a02_9",
        "context_with_next_sentence": true
    },
    {
        "source_sentence": "大王！",
        "from": "T15n0593_001:0127a02_12",
        "context_with_next_sentence": true
    },
    {
        "source_sentence": "前世修因，今受勝報，得為天子，所願隨心。",
        "from": "T15n0593_001:0127a03_9",
        "context_with_next_sentence": true
    },
    {
        "source_sentence": "當如說行，勿為放逸！",
        "from": "T15n0593_001:0127a03_19",
        "context_with_next_sentence": true
    },
    {
        "source_sentence": "」時勝光天子及諸大眾，皆大歡喜，信受奉行，禮佛而去。",
        "from": "T15n0593_001:0127a05_3",
        "context_with_next_sentence": true
    },
    {
        "source_sentence": "佛為勝光天子說王法經",
        "from": "T15n0593_001:0127a06_100",
        "context_with_next_sentence": false
    }
]