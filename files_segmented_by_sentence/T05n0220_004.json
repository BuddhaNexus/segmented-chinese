{
    "T05n0220_004:0017a03_0": "大般若波羅蜜多經卷第四",
    "T05n0220_004:0017a05_0": "三藏法師玄奘奉　詔譯",
    "T05n0220_004:0017a06_0": "初分學觀品第二之二",
    "T05n0220_004:0017a07_0": "佛告舍利子：「若菩薩摩訶薩修行般若波羅蜜多，已能成辦如是功德。",
    "T05n0220_004:0017a08_1": "爾時，三千大千世界四大天王，皆大歡喜咸作是念：『我等今者應以四鉢奉此菩薩，如昔天王奉先佛鉢。』",
    "T05n0220_004:0017a10_2": "是時，三千大千世界三十三天、夜摩天、覩史多天、樂變化天、他化自在天，皆大歡喜咸作是念：『我等皆當供養恭敬、尊重讚歎如是菩薩，令阿素洛兇黨損減，使諸天眾眷屬增益。』",
    "T05n0220_004:0017a14_3": "是時，三千大千世界梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天、無繁天、無熱天、善現天、善見天、色究竟天，歡喜欣悅咸作是念：『我等當請如是菩薩速證無上正等菩提，轉妙法輪饒益一切。』",
    "T05n0220_004:0017a21_4": "「舍利子！",
    "T05n0220_004:0017a21_5": "若菩薩摩訶薩修行般若波羅蜜多，增益六種波羅蜜多時，彼世界諸善男子、善女人等，若見若聞皆大歡喜咸作是念：『我等願為如是菩薩，當作父母、兄弟、姊妹、妻子、眷屬、知識、朋友，因此方便修諸善業，亦當證得無上菩提。』",
    "T05n0220_004:0017a26_6": "時，彼世界四大王眾天，乃至色究竟天，若見若聞皆大歡喜咸作是念：『我等當作種種方便，令是菩薩離非梵行，從初發心乃至成佛常修梵行。",
    "T05n0220_004:0017a29_7": "所以者何？",
    "T05n0220_004:0017b01_0": "若染色欲於生梵天尚能為障，況得無上正等菩提！』",
    "T05n0220_004:0017b02_1": "是故菩薩斷欲出家修梵行者，能得無上正等菩提，非不斷者。」",
    "T05n0220_004:0017b03_2": "時，舍利子白佛言：「世尊！",
    "T05n0220_004:0017b04_3": "諸菩薩摩訶薩為要當有父母、妻子、諸親友耶？」",
    "T05n0220_004:0017b05_4": "佛告具壽舍利子言：「或有菩薩具有父母、妻子、眷屬而修菩薩摩訶薩行；或有菩薩摩訶薩無有妻子，從初發心乃至成佛常修梵行不壞童真；或有菩薩摩訶薩方便善巧示受五欲，厭捨出家修行梵行，方得無上正等菩提。",
    "T05n0220_004:0017b10_5": "舍利子！",
    "T05n0220_004:0017b10_6": "譬如幻師或彼弟子善於幻法，幻作種種五妙欲具，於中自恣共相娛樂，於意云何？",
    "T05n0220_004:0017b12_7": "彼幻所作為有實不？」",
    "T05n0220_004:0017b12_8": "舍利子言：「不也！",
    "T05n0220_004:0017b13_9": "世尊！",
    "T05n0220_004:0017b13_10": "不也！",
    "T05n0220_004:0017b13_11": "善逝！」",
    "T05n0220_004:0017b13_12": "佛言：「舍利子！",
    "T05n0220_004:0017b13_13": "菩薩摩訶薩亦復如是，為欲成熟諸有情故，方便善巧化受五欲，實無是事。",
    "T05n0220_004:0017b15_14": "然此菩薩摩訶薩於五欲中深生厭患，不為五欲過失所染，以無量門訶毀諸欲：欲為熾火燒身心故，欲為穢惡染自他故，欲為魁膾於去、來、今常為害故，欲為怨敵長夜伺求作衰損故，欲如草炬，欲如苦果，欲如利劍，欲如火聚，欲如毒器，欲如幻惑，欲如闇井，欲如詐親、旃茶羅等。",
    "T05n0220_004:0017b21_15": "舍利子！",
    "T05n0220_004:0017b22_16": "諸菩薩摩訶薩以如是等無量過門訶毀諸欲，既善了知諸欲過失，寧有真實受諸欲事！",
    "T05n0220_004:0017b24_17": "但為饒益所化有情，方便善巧示受諸欲。」",
    "T05n0220_004:0017b25_0": "爾時，舍利子白佛言：「世尊！",
    "T05n0220_004:0017b25_1": "云何菩薩摩訶薩應行般若波羅蜜多？」",
    "T05n0220_004:0017b26_2": "佛告具壽舍利子言：「舍利子！",
    "T05n0220_004:0017b27_3": "菩薩摩訶薩修行般若波羅蜜多時，應如是觀：『實有菩薩不見有菩薩，不見菩薩名，不見般若波羅蜜多，不見般若波羅蜜多名，不見行，不見不行。』",
    "T05n0220_004:0017c01_4": "何以故？",
    "T05n0220_004:0017c01_5": "舍利子！",
    "T05n0220_004:0017c01_6": "菩薩自性空，菩薩名空。",
    "T05n0220_004:0017c02_7": "所以者何？",
    "T05n0220_004:0017c02_8": "色自性空，不由空故。",
    "T05n0220_004:0017c03_9": "色空非色，色不離空，空不離色，色即是空，空即是色。",
    "T05n0220_004:0017c04_10": "受、想、行、識自性空，不由空故。",
    "T05n0220_004:0017c04_11": "受、想、行、識空非受、想、行、識，受、想、行、識不離空，空不離受、想、行、識，受、想、行、識即是空，空即是受、想、行、識。",
    "T05n0220_004:0017c07_12": "何以故？",
    "T05n0220_004:0017c07_13": "舍利子！",
    "T05n0220_004:0017c07_14": "此但有名謂為菩提，此但有名謂為薩埵，此但有名謂為菩提薩埵，此但有名謂之為空，此但有名謂之為色、受、想、行、識。",
    "T05n0220_004:0017c10_15": "如是自性無生、無滅、無染、無淨，菩薩摩訶薩如是行般若波羅蜜多，不見生、不見滅、不見染、不見淨。",
    "T05n0220_004:0017c12_16": "何以故？",
    "T05n0220_004:0017c12_17": "但假立客名，別別於法而起分別；假立客名，隨起言說如如言說，如是如是生起執著。",
    "T05n0220_004:0017c14_18": "菩薩摩訶薩修行般若波羅蜜多時，於如是等一切不見，由不見故不生執著。",
    "T05n0220_004:0017c17_0": "「復次，舍利子！",
    "T05n0220_004:0017c17_1-0": "諸菩薩摩訶薩修行般若波羅蜜多時，應如是觀：『菩薩但有名，佛但有名，般若波羅蜜多但有名，色但有名，受、想、行、識但有名；眼處但有名，耳、鼻、舌、身、意處但有名；色處但有名，聲、香、味、觸、法處但有名；眼界但有名，耳、鼻、舌、身、意界但有名；色界但有名，聲、香、味、觸、法界但有名；眼識界但有名，耳、鼻、舌、",
    "T05n0220_004:0017c17_1-1": "身、意識界但有名；眼觸但有名，耳、鼻、舌、身、意觸但有名；眼觸為緣所生諸受但有名，耳、鼻、舌、身、意觸為緣所生諸受但有名；地界但有名，水、火、風、空、識界但有名；因緣但有名，等無間緣、所緣緣、增上緣但有名，從緣所生諸法但有名；無明但有名，行、識、名色、六處、觸、受、愛、取、有、生、老死愁歎苦憂惱但有名；",
    "T05n0220_004:0017c17_1-2": "布施波羅蜜多但有名，淨戒、安忍、精進、靜慮、般若波羅蜜多但有名；內空但有名，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空但有名；四念住但有名，四正斷、四神足、五根、五力、七等覺支、八聖道支但有名；",
    "T05n0220_004:0017c17_1-3": "空解脫門但有名，無相、無願解脫門但有名；苦聖諦但有名，集、滅、道聖諦但有名；四靜慮但有名，四無量、四無色定但有名；八解脫但有名，八勝處、九次第定、十遍處但有名；陀羅尼門但有名，三摩地門但有名；極喜地但有名，離垢地、發光地、焰慧地、極難勝地、現前地、遠行地、不動地、善慧地、法雲地但有名；正觀地但有名，種性地、",
    "T05n0220_004:0017c17_1-4": "第八地、見地、薄地、離欲地、已辦地、獨覺地、菩薩地、如來地但有名；五眼但有名，六神通但有名；如來十力但有名，四無所畏、四無礙解、大慈、大悲、大喜、大捨、十八佛不共法但有名；三十二大士相但有名，八十隨好但有名；無忘失法但有名，恒住捨性但有名；一切智但有名，道相智、一切相智但有名；一切智智但有名，永拔煩惱習氣相續但有名；",
    "T05n0220_004:0017c17_1-5": "預流果但有名，一來、不還、阿羅漢果但有名，獨覺菩提但有名，一切菩薩摩訶薩行但有名，諸佛無上正等菩提但有名；世間法但有名，出世間法但有名；有漏法但有名，無漏法但有名；有為法但有名，無為法但有名。』",
    "T05n0220_004:0018a29_2": "「舍利子！",
    "T05n0220_004:0018a29_3": "如我但有名，謂之為我，實不可得。",
    "T05n0220_004:0018b01_4": "如是有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者亦但有名。",
    "T05n0220_004:0018b04_0": "謂為有情乃至見者，以不可得空故，但隨世俗假立客名；諸法亦爾，不應執著。",
    "T05n0220_004:0018b05_1": "是故菩薩摩訶薩修行般若波羅蜜多時，不見有我乃至見者，亦不見有一切法性。",
    "T05n0220_004:0018b08_0": "「舍利子！",
    "T05n0220_004:0018b08_1": "諸菩薩摩訶薩如是修行甚深般若波羅蜜多，除諸佛慧，一切聲聞、獨覺等慧所不能及，以不可得空故。",
    "T05n0220_004:0018b10_2": "所以者何？",
    "T05n0220_004:0018b10_3": "是菩薩摩訶薩於名、所名俱無所得，以不觀見、無執著故。",
    "T05n0220_004:0018b12_4": "舍利子！",
    "T05n0220_004:0018b12_5": "諸菩薩摩訶薩若能如是修行般若波羅蜜多，名善修行甚深般若波羅蜜多。",
    "T05n0220_004:0018b14_0": "舍利子！",
    "T05n0220_004:0018b14_1": "假使汝及大目乾連滿贍部洲，如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、算分、計分、喻分乃至鄔波尼殺曇分亦不及一。",
    "T05n0220_004:0018b20_2": "何以故？",
    "T05n0220_004:0018b20_3": "舍利子！",
    "T05n0220_004:0018b20_4": "是菩薩摩訶薩智慧，能使一切有情趣般涅槃，一切聲聞、獨覺智慧不如是故。",
    "T05n0220_004:0018b22_5": "又，舍利子！",
    "T05n0220_004:0018b22_6": "修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。",
    "T05n0220_004:0018b24_7": "「舍利子！",
    "T05n0220_004:0018b24_8": "置贍部洲。",
    "T05n0220_004:0018b25_9": "假使汝及大目乾連滿四大洲，如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、算分、計分、喻分乃至鄔波尼殺曇分亦不及一。",
    "T05n0220_004:0018c02_10": "何以故？",
    "T05n0220_004:0018c02_11": "舍利子！",
    "T05n0220_004:0018c02_12": "是菩薩摩訶薩智慧，能使一切有情趣般涅槃，一切聲聞、獨覺智慧不如是故。",
    "T05n0220_004:0018c04_13": "又，舍利子！",
    "T05n0220_004:0018c04_14": "修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。",
    "T05n0220_004:0018c06_15": "「舍利子！",
    "T05n0220_004:0018c06_16": "置四大洲。",
    "T05n0220_004:0018c07_17": "假使汝及大目乾連滿一三千大千世界，如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、算分、計分、喻分乃至鄔波尼殺曇分亦不及一。",
    "T05n0220_004:0018c13_18": "何以故？",
    "T05n0220_004:0018c13_19": "舍利子！",
    "T05n0220_004:0018c13_20": "是菩薩摩訶薩智慧，能使一切有情趣般涅槃，一切聲聞、獨覺智慧不如是故。",
    "T05n0220_004:0018c15_21": "又，舍利子！",
    "T05n0220_004:0018c15_22": "修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。",
    "T05n0220_004:0018c17_23": "「舍利子！",
    "T05n0220_004:0018c18_0": "置一三千大千世界。",
    "T05n0220_004:0018c18_1": "假使汝及大目乾連充滿十方殑伽沙等諸佛世界，如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、算分、計分、喻分乃至鄔波尼殺曇分亦不及一。",
    "T05n0220_004:0018c25_2": "何以故？",
    "T05n0220_004:0018c25_3": "舍利子！",
    "T05n0220_004:0018c25_4": "是菩薩摩訶薩智慧，能使一切有情趣般涅槃，一切聲聞、獨覺智慧不如是故。",
    "T05n0220_004:0018c27_5": "又，舍利子！",
    "T05n0220_004:0018c27_6": "修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。」",
    "T05n0220_004:0019a01_0": "爾時，舍利子白佛言：「世尊！",
    "T05n0220_004:0019a01_1": "若聲聞乘預流、一來、不還、阿羅漢智慧，若獨覺乘智慧，若菩薩摩訶薩智慧，若諸如來、應、正等覺智慧，是諸智慧皆無差別，不相違背，無生無滅，自性皆空。",
    "T05n0220_004:0019a05_2": "若法無差別、不相違、無生滅、自性空，是法差別既不可得，云何世尊說行般若波羅蜜多一菩薩摩訶薩，於一日中所修智慧，一切聲聞、獨覺智慧所不能及？」",
    "T05n0220_004:0019a08_3": "佛告具壽舍利子言：「舍利子！",
    "T05n0220_004:0019a09_4": "於意云何？",
    "T05n0220_004:0019a09_5": "修行般若波羅蜜多一菩薩摩訶薩，於一日中所修智慧、所成勝事，一切聲聞、獨覺智慧有此事不？」",
    "T05n0220_004:0019a11_6": "舍利子言：「不也！",
    "T05n0220_004:0019a12_7": "世尊！",
    "T05n0220_004:0019a12_8": "不也！",
    "T05n0220_004:0019a12_9": "善逝！」",
    "T05n0220_004:0019a12_10": "「又，舍利子！",
    "T05n0220_004:0019a12_11": "於意云何？",
    "T05n0220_004:0019a12_12": "修行般若波羅蜜多一菩薩摩訶薩，於一日中所修智慧，作是念言：『我當修行一切相微妙智、一切智、道相智、一切相智，利益安樂一切有情。』",
    "T05n0220_004:0019a16_13": "彼於一切法覺一切相已，方便安立一切有情於無餘依般涅槃界，一切聲聞、獨覺智慧有此事不？」",
    "T05n0220_004:0019a18_14": "舍利子言：「不也！",
    "T05n0220_004:0019a18_15": "世尊！",
    "T05n0220_004:0019a18_16": "不也！",
    "T05n0220_004:0019a18_17": "善逝！」",
    "T05n0220_004:0019a19_18": "「又，舍利子！",
    "T05n0220_004:0019a19_19": "於意云何？",
    "T05n0220_004:0019a19_20": "一切聲聞、獨覺頗能作是念：『我當證得無上正等菩提，方便安立一切有情於無餘依涅槃界。』",
    "T05n0220_004:0019a21_21": "不？」",
    "T05n0220_004:0019a21_22": "舍利子言：「不也！",
    "T05n0220_004:0019a22_23": "世尊！",
    "T05n0220_004:0019a22_24": "不也！",
    "T05n0220_004:0019a22_25": "善逝！」",
    "T05n0220_004:0019a22_26": "「又，舍利子！",
    "T05n0220_004:0019a22_27": "於意云何？",
    "T05n0220_004:0019a22_28": "一切聲聞、獨覺頗能作是念：『我當修行布施、淨戒、安忍、精進、靜慮、般若波羅蜜多；我當修行殊勝四念住、四正斷、四神足、五根、五力、七等覺支、八聖道支；我當修行殊勝四靜慮、四無量、四無色定；我當修行殊勝八解脫、八勝處、九次第定、十遍處；我當修行殊勝空、無相、無願解脫門；我當安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；我當安住真如、法界、法性、不虛妄性、不變異性、平等性、離生性、法定、法住、實際、虛空界、不思議界；我當安住殊勝苦、集、滅、道聖諦；我當修行一切陀羅尼門、三摩地門；我當修行極喜地、離垢地、發光地、焰慧地、極難勝地、現前地、遠行地、不動地、善慧地、法雲地；我當圓滿菩薩神通，成熟有情嚴淨佛土；我當圓滿五眼、六神通；我當圓滿佛十力、四無所畏、四無礙解、大慈、大悲、大喜、大捨、十八佛不共法；我當圓滿三十二大士相、八十隨好；我當圓滿無忘失法、恒住捨性；我當圓滿一切智、道相智、一切相智，永拔一切煩惱習氣，證得無上正等菩提，方便安立無量、無數、無邊有情於無餘依涅槃界。』",
    "T05n0220_004:0019b17_29": "不？」",
    "T05n0220_004:0019b17_30": "舍利子言：「不也！",
    "T05n0220_004:0019b18_31": "世尊！",
    "T05n0220_004:0019b18_32": "不也！",
    "T05n0220_004:0019b18_33": "善逝！」",
    "T05n0220_004:0019b18_34": "佛言：「舍利子！",
    "T05n0220_004:0019b18_35": "修行般若波羅蜜多諸菩薩摩訶薩皆作是念：『我當修行布施、淨戒、安忍、精進、靜慮、般若波羅蜜多，乃至我當永拔一切煩惱習氣，證得無上正等菩提，方便安立無量、無數、無邊有情於無餘依般涅槃界。』",
    "T05n0220_004:0019b24_0": "「舍利子！",
    "T05n0220_004:0019b24_1": "譬如螢火無如是念：『我光能照遍贍部洲普令大明。』",
    "T05n0220_004:0019b25_2": "如是一切聲聞、獨覺無如是念：『我當修行布施、淨戒、安忍、精進、靜慮、般若波羅蜜多，乃至我當永拔一切煩惱習氣，證得無上正等菩提，方便安立無量、無數、無邊有情於無餘依般涅槃界。』",
    "T05n0220_004:0019b29_3": "舍利子！",
    "T05n0220_004:0019b29_4": "譬如日輪光明熾盛，照贍部洲無不周遍，如是修行般若波羅蜜多諸菩薩摩訶薩常作是念：『我當修行布施、淨戒、安忍、精進、靜慮、般若波羅蜜多，乃至我當永拔一切煩惱習氣，證得無上正等菩提，方便安立無量、無數、無邊有情於無餘依般涅槃界。』",
    "T05n0220_004:0019c06_5": "「以是故，舍利子！",
    "T05n0220_004:0019c06_6": "當知一切聲聞、獨覺所有智慧，比行般若波羅蜜多一菩薩摩訶薩，於一日中所修智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、算分、計分、喻分乃至鄔波尼殺曇分亦不及一。」",
    "T05n0220_004:0019c13_0": "爾時，舍利子白佛言：「世尊！",
    "T05n0220_004:0019c13_1": "云何菩薩摩訶薩能超聲聞、獨覺等地，能得菩薩不退轉地，能淨無上佛菩提道？」",
    "T05n0220_004:0019c15_2": "佛告具壽舍利子言：「舍利子！",
    "T05n0220_004:0019c16_3": "諸菩薩摩訶薩從初發心修行布施、淨戒、安忍、精進、靜慮、般若、方便善巧、妙願、力、智波羅蜜多，住空、無相、無願之法，即能超過一切聲聞、獨覺等地，能得菩薩不退轉地，能淨無上佛菩提道。」",
    "T05n0220_004:0019c20_4": "時，舍利子復白佛言：「世尊！",
    "T05n0220_004:0019c20_5": "諸菩薩摩訶薩住何等地能與一切聲聞、獨覺作真福田？」",
    "T05n0220_004:0019c22_6": "佛告具壽舍利子言：「舍利子！",
    "T05n0220_004:0019c22_7": "諸菩薩摩訶薩從初發心修行布施、淨戒、安忍、精進、靜慮、般若、方便善巧、妙願、力、智波羅蜜多，住空、無相、無願之法，乃至安坐妙菩提座，常與一切聲聞、獨覺作真福田。",
    "T05n0220_004:0019c26_8": "何以故？",
    "T05n0220_004:0019c26_9": "舍利子！",
    "T05n0220_004:0019c26_10": "以依菩薩摩訶薩故，一切善法出現世間，謂依菩薩摩訶薩故，有十善業道、五近事戒、八近住戒、四靜慮、四無量、四無色定、施性福業事、戒性福業事、修性福業事等出現世間；又依菩薩摩訶薩故，有四念住、四正斷、四神足、五根、五力、七等覺支、八聖道支、空、無相、無願解脫門、苦、集、滅、道聖諦等出現世間；又依菩薩摩訶薩故，有布施、淨戒、安忍、精進、靜慮、般若波羅蜜多出現世間，有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空出現世間，有一切法真如、法界、法性、不虛妄性、不變異性、平等性、離生性、法定、法住、實際、虛空界、不思議界出現世間，有八解脫、八勝處、九次第定、十遍處出現世間，有一切陀羅尼門、三摩地門、菩薩十地出現世間，有五眼、六神通出現世間，有佛十力、四無所畏、四無礙解、大慈、大悲、大喜、大捨、十八佛不共法出現世間，有無忘失法、恒住捨性出現世間，有一切智、道相智、一切相智出現世間，有成熟有情、嚴淨佛土等無量、無數、無邊善法出現世間。",
    "T05n0220_004:0020a20_11": "「由有如是諸善法故，世間便有剎帝利大族、婆羅門大族、長者大族、居士大族；由有如是諸善法故，世間便有四大王眾天、三十三天、夜摩天、覩史多天、樂變化天、他化自在天；由有如是諸善法故，世間便有梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天、無想有情天、無繁天、無熱天、善現天、善見天、色究竟天；由有如是諸善法故，世間便有空無邊處天、識無邊處天、無所有處天、非想非非想處天；由有如是諸善法故，世間便有預流、一來、不還、阿羅漢、獨覺；由有如是諸善法故，世間便有菩薩摩訶薩及諸如來、應、正等覺。」",
    "T05n0220_004:0020b06_0": "爾時，舍利子白佛言：「世尊！",
    "T05n0220_004:0020b06_1": "諸菩薩摩訶薩為復須報施主恩不？」",
    "T05n0220_004:0020b07_2": "佛告具壽舍利子言：「舍利子！",
    "T05n0220_004:0020b08_3": "諸菩薩摩訶薩不復須報諸施主恩。",
    "T05n0220_004:0020b08_4": "何以故？",
    "T05n0220_004:0020b09_5": "已多報故。",
    "T05n0220_004:0020b09_6": "所以者何？",
    "T05n0220_004:0020b09_7": "舍利子！",
    "T05n0220_004:0020b09_8": "諸菩薩摩訶薩為大施主施諸有情無量善法，謂施有情十善業道、五近事戒、八近住戒、四靜慮、四無量、四無色定、施戒修性、三福業事，又施有情四念住、四正斷、四神足、五根、五力、七等覺支、八聖道支、空、無相、無願解脫門、苦、集、滅、道聖諦，又施有情布施、淨戒、安忍、精進、靜慮、般若、方便善巧、妙願、力、智波羅蜜多，又施有情內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，又施有情一切法真如、法界、法性、不虛妄性、不變異性、平等性、離生性、法定、法住、實際、虛空界、不思議界，又施有情八解脫、八勝處、九次第定、十遍處，又施有情陀羅尼門、三摩地門、菩薩十地，又施有情五眼、六神通，又施有情如來十力、四無所畏、四無礙解、大慈、大悲、大喜、大捨、十八佛不共法，又施有情無忘失法、恒住捨性，又施有情一切智、道相智、一切相智，又施有情布施、愛語、利行、同事，成熟有情、嚴淨佛土方便善巧，又施有情預流、一來、不還、阿羅漢果、獨覺菩提，又施有情一切菩薩摩訶薩行、諸佛無上正等菩提。",
    "T05n0220_004:0020c03_9": "「舍利子！",
    "T05n0220_004:0020c03_10": "諸菩薩摩訶薩施諸有情如是等類無量、無數、無邊善法，故說菩薩為大施主。",
    "T05n0220_004:0020c05_11": "由此已報諸施主恩，是真福田生長勝福。」",
    "T05n0220_004:0020c07_0": "初分相應品第三之一",
    "T05n0220_004:0020c08_0": "爾時，舍利子白佛言：「世尊！",
    "T05n0220_004:0020c08_1": "修行般若波羅蜜多菩薩摩訶薩，與何法相應故，當言與般若波羅蜜多相應？」",
    "T05n0220_004:0020c10_2": "佛告具壽舍利子言：「舍利子！",
    "T05n0220_004:0020c11_0": "修行般若波羅蜜多菩薩摩訶薩，與色空相應故，當言與般若波羅蜜多相應；與受、想、行、識空相應故，當言與般若波羅蜜多相應。",
    "T05n0220_004:0020c13_1": "「舍利子！",
    "T05n0220_004:0020c14_2": "修行般若波羅蜜多菩薩摩訶薩，與眼處空相應故，當言與般若波羅蜜多相應；與耳、鼻、舌、身、意處空相應故，當言與般若波羅蜜多相應。",
    "T05n0220_004:0020c17_3": "「舍利子！",
    "T05n0220_004:0020c17_4": "修行般若波羅蜜多菩薩摩訶薩，與色處空相應故，當言與般若波羅蜜多相應；與聲、香、味、觸、法處空相應故，當言與般若波羅蜜多相應。",
    "T05n0220_004:0020c20_5": "「舍利子！",
    "T05n0220_004:0020c20_6": "修行般若波羅蜜多菩薩摩訶薩，與眼界空相應故，當言與般若波羅蜜多相應；與耳、鼻、舌、身、意界空相應故，當言與般若波羅蜜多相應。",
    "T05n0220_004:0020c23_7": "「舍利子！",
    "T05n0220_004:0020c24_0": "修行般若波羅蜜多菩薩摩訶薩，與色界空相應故，當言與般若波羅蜜多相應；與聲、香、味、觸、法界空相應故，當言與般若波羅蜜多相應。",
    "T05n0220_004:0020c27_1": "「舍利子！",
    "T05n0220_004:0020c27_2": "修行般若波羅蜜多菩薩摩訶薩，與眼識界空相應故，當言與般若波羅蜜多相應；與耳、鼻、舌、身、意識界空相應故，當言與般若波羅蜜多相應。",
    "T05n0220_004:0021a01_3": "「舍利子！",
    "T05n0220_004:0021a01_4": "修行般若波羅蜜多菩薩摩訶薩，與眼觸空相應故，當言與般若波羅蜜多相應；與耳、鼻、舌、身、意觸空相應故，當言與般若波羅蜜多相應。",
    "T05n0220_004:0021a04_5": "「舍利子！",
    "T05n0220_004:0021a05_0": "修行般若波羅蜜多菩薩摩訶薩，與眼觸為緣所生諸受空相應故，當言與般若波羅蜜多相應；與耳、鼻、舌、身、意觸為緣所生諸受空相應故，當言與般若波羅蜜多相應。",
    "T05n0220_004:0021a08_1": "「舍利子！",
    "T05n0220_004:0021a09_0": "修行般若波羅蜜多菩薩摩訶薩，與地界空相應故，當言與般若波羅蜜多相應；與水、火、風、空、識界空相應故，當言與般若波羅蜜多相應。",
    "T05n0220_004:0021a12_1": "「舍利子！",
    "T05n0220_004:0021a12_2": "修行般若波羅蜜多菩薩摩訶薩，與因緣空相應故，當言與般若波羅蜜多相應；與等無間緣、所緣緣、增上緣及從諸緣所生諸法空相應故，當言與般若波羅蜜多相應。",
    "T05n0220_004:0021a16_3": "「舍利子！",
    "T05n0220_004:0021a16_4": "修行般若波羅蜜多菩薩摩訶薩，與無明空相應故，當言與般若波羅蜜多相應；與行、識、名色、六處、觸、受、愛、取、有、生、老死愁歎苦憂惱空相應故，當言與般若波羅蜜多相應。",
    "T05n0220_004:0021a21_0": "「舍利子！",
    "T05n0220_004:0021a21_1": "修行般若波羅蜜多菩薩摩訶薩，與布施波羅蜜多空相應故，當言與般若波羅蜜多相應；與淨戒、安忍、精進、靜慮、般若波羅蜜多空相應故，當言與般若波羅蜜多相應。",
    "T05n0220_004:0021a25_0": "「舍利子！",
    "T05n0220_004:0021a25_1": "修行般若波羅蜜多菩薩摩訶薩，與內空相應故，當言與般若波羅蜜多相應；與外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相應故，當言與般若波羅蜜多相應。",
    "T05n0220_004:0021b02_2": "「舍利子！",
    "T05n0220_004:0021b02_3": "修行般若波羅蜜多菩薩摩訶薩，與真如空相應故，當言與般若波羅蜜多相應；與法界、法性、不虛妄性、不變異性、平等性、離生性、法定、法住、實際、虛空界、不思議界空相應故，當言與般若波羅蜜多相應。",
    "T05n0220_004:0021b07_4": "「舍利子！",
    "T05n0220_004:0021b07_5": "修行般若波羅蜜多菩薩摩訶薩，與四念住空相應故，當言與般若波羅蜜多相應；與四正斷、四神足、五根、五力、七等覺支、八聖道支空相應故，當言與般若波羅蜜多相應。",
    "T05n0220_004:0021b11_6": "「舍利子！",
    "T05n0220_004:0021b11_7": "修行般若波羅蜜多菩薩摩訶薩，與苦聖諦空相應故，當言與般若波羅蜜多相應；與集、滅、道聖諦空相應故，當言與般若波羅蜜多相應。",
    "T05n0220_004:0021b14_8": "「舍利子！",
    "T05n0220_004:0021b14_9": "修行般若波羅蜜多菩薩摩訶薩，與十善業道空相應故，當言與般若波羅蜜多相應；與五近事戒、八近住戒空相應故，當言與般若波羅蜜多相應。",
    "T05n0220_004:0021b18_10": "「舍利子！",
    "T05n0220_004:0021b18_11": "修行般若波羅蜜多菩薩摩訶薩，與施性福業事空相應故，當言與般若波羅蜜多相應；與戒性、修性福業事空相應故，當言與般若波羅蜜多相應。",
    "T05n0220_004:0021b21_12": "「舍利子！",
    "T05n0220_004:0021b21_13": "修行般若波羅蜜多菩薩摩訶薩，與四靜慮空相應故，當言與般若波羅蜜多相應；與四無量、四無色定空相應故，當言與般若波羅蜜多相應。",
    "T05n0220_004:0021b25_0": "「舍利子！",
    "T05n0220_004:0021b25_1": "修行般若波羅蜜多菩薩摩訶薩，與八解脫空相應故，當言與般若波羅蜜多相應；與八勝處、九次第定、十遍處空相應故，當言與般若波羅蜜多相應。",
    "T05n0220_004:0021b28_2": "「舍利子！",
    "T05n0220_004:0021b28_3": "修行般若波羅蜜多菩薩摩訶薩，與空解脫門空相應故，當言與般若波羅蜜多相應；與無相、無願解脫門空相應故，當言與般若波羅蜜多相應。",
    "T05n0220_004:0021c03_4": "「舍利子！",
    "T05n0220_004:0021c03_5": "修行般若波羅蜜多菩薩摩訶薩，與一切陀羅尼門空相應故，當言與般若波羅蜜多相應；與一切三摩地門空相應故，當言與般若波羅蜜多相應。",
    "T05n0220_004:0021c06_6": "「舍利子！",
    "T05n0220_004:0021c06_7": "修行般若波羅蜜多菩薩摩訶薩，與極喜地空相應故，當言與般若波羅蜜多相應；與離垢地、發光地、焰慧地、極難勝地、現前地、遠行地、不動地、善慧地、法雲地空相應故，當言與般若波羅蜜多相應。",
    "T05n0220_004:0021c11_8": "「舍利子！",
    "T05n0220_004:0021c11_9": "修行般若波羅蜜多菩薩摩訶薩，與五眼空相應故，當言與般若波羅蜜多相應；與六神通空相應故，當言與般若波羅蜜多相應。",
    "T05n0220_004:0021c14_10": "「舍利子！",
    "T05n0220_004:0021c14_11": "修行般若波羅蜜多菩薩摩訶薩，與佛十力空相應故，當言與般若波羅蜜多相應；與四無所畏、四無礙解、大慈、大悲、大喜、大捨、十八佛不共法空相應故，當言與般若波羅蜜多相應。",
    "T05n0220_004:0021c18_12": "「舍利子！",
    "T05n0220_004:0021c18_13": "修行般若波羅蜜多菩薩摩訶薩，與三十二大士相空相應故，當言與般若波羅蜜多相應；與八十隨好空相應故，當言與般若波羅蜜多相應。",
    "T05n0220_004:0021c22_14": "「舍利子！",
    "T05n0220_004:0021c22_15": "修行般若波羅蜜多菩薩摩訶薩，與無忘失法空相應故，當言與般若波羅蜜多相應；與恒住捨性空相應故，當言與般若波羅蜜多相應。",
    "T05n0220_004:0021c25_16": "「舍利子！",
    "T05n0220_004:0021c25_17": "修行般若波羅蜜多菩薩摩訶薩，與一切智空相應故，當言與般若波羅蜜多相應；與道相智、一切相智空相應故，當言與般若波羅蜜多相應。",
    "T05n0220_004:0021c28_18": "「舍利子！",
    "T05n0220_004:0021c29_0": "修行般若波羅蜜多菩薩摩訶薩，與一切智智空相應故，當言與般若波羅蜜多相應；與永拔一切煩惱習氣空相應故，當言與般若波羅蜜多相應。",
    "T05n0220_004:0022a03_1": "「舍利子！",
    "T05n0220_004:0022a03_2": "修行般若波羅蜜多菩薩摩訶薩，與預流果空相應故，當言與般若波羅蜜多相應；與一來、不還、阿羅漢果、獨覺菩提空相應故，當言與般若波羅蜜多相應。",
    "T05n0220_004:0022a07_3": "「舍利子！",
    "T05n0220_004:0022a07_4": "修行般若波羅蜜多菩薩摩訶薩，與一切菩薩摩訶薩行空相應故，當言與般若波羅蜜多相應；與諸佛無上正等菩提空相應故，當言與般若波羅蜜多相應。",
    "T05n0220_004:0022a10_5": "「舍利子！",
    "T05n0220_004:0022a11_0": "修行般若波羅蜜多菩薩摩訶薩，與我空相應故，當言與般若波羅蜜多相應；與有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者空相應故，當言與般若波羅蜜多相應。",
    "T05n0220_004:0022a16_1": "「舍利子！",
    "T05n0220_004:0022a16_2": "修行般若波羅蜜多菩薩摩訶薩，與如是等空相應故，當言與般若波羅蜜多相應。",
    "T05n0220_004:0022a18_3": "「舍利子！",
    "T05n0220_004:0022a18_4": "修行般若波羅蜜多菩薩摩訶薩，與如是等空相應時，不見色若相應、若不相應，不見受、想、行、識若相應、若不相應。",
    "T05n0220_004:0022a20_5": "何以故？",
    "T05n0220_004:0022a21_6": "舍利子！",
    "T05n0220_004:0022a21_7": "是菩薩摩訶薩不見色若是生法、若是滅法，不見受、想、行、識若是生法、若是滅法；不見色若是染法、若是淨法，不見受、想、行、識若是染法、若是淨法。",
    "T05n0220_004:0022a24_8": "舍利子！",
    "T05n0220_004:0022a24_9": "是菩薩摩訶薩不見色與受合，不見受與想合，不見想與行合，不見行與識合。",
    "T05n0220_004:0022a26_10": "何以故？",
    "T05n0220_004:0022a26_11": "舍利子！",
    "T05n0220_004:0022a26_12": "無有少法與少法合，本性空故。",
    "T05n0220_004:0022a27_13": "所以者何？",
    "T05n0220_004:0022a27_14": "舍利子！",
    "T05n0220_004:0022a27_15": "諸色空，彼非色；諸受、想、行、識空，彼非受、想、行、識。",
    "T05n0220_004:0022a29_0": "何以故？",
    "T05n0220_004:0022a29_1": "舍利子！",
    "T05n0220_004:0022a29_2": "諸色空，彼非變礙相；諸受空，彼非領納相；諸想空，彼非取像相；諸行空，彼非造作相；諸識空，彼非了別相。",
    "T05n0220_004:0022b02_3": "何以故？",
    "T05n0220_004:0022b02_4": "舍利子！",
    "T05n0220_004:0022b03_5": "色不異空，空不異色，色即是空，空即是色；受、想、行、識不異空，空不異受、想、行、識，受、想、行、識即是空，空即是受、想、行、識。",
    "T05n0220_004:0022b05_6": "何以故？",
    "T05n0220_004:0022b05_7": "舍利子！",
    "T05n0220_004:0022b06_8": "是諸法空相，不生不滅、不染不淨、不增不減、非過去非未來非現在。",
    "T05n0220_004:0022b07_9": "「舍利子！",
    "T05n0220_004:0022b07_10": "如是空中無色，無受、想、行、識；無地界，無水、火、風、空、識界；無眼處，無耳、鼻、舌、身、意處；無色處，無聲、香、味、觸、法處；無眼界，無耳、鼻、舌、身、意界；無色界，無聲、香、味、觸、法界；無眼識界，無耳、鼻、舌、身、意識界；無眼觸，無耳、鼻、舌、身、意觸；無眼觸為緣所生諸受，無耳、鼻、舌、身、意觸為緣所生諸受；無無明生，無無明滅，無行、識、名色、六處、觸、受、愛、取、有、生、老死愁歎苦憂惱生，無行乃至老死愁歎苦憂惱滅；無苦聖諦，無集、滅、道聖諦；無得，無現觀；無預流，無預流果；無一來，無一來果；無不還，無不還果；無阿羅漢，無阿羅漢果；無獨覺，無獨覺菩提；無菩薩，無菩薩行；無佛，無佛菩提。",
    "T05n0220_004:0022b20_11": "舍利子！",
    "T05n0220_004:0022b20_12": "修行般若波羅蜜多菩薩摩訶薩，與如是等法相應故，當言與般若波羅蜜多相應。",
    "T05n0220_004:0022b23_0": "大般若波羅蜜多經卷第四"
}