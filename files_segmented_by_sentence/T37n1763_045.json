[
    {
        "source_sentence": "大般涅槃經集解卷第四十五",
        "from": "T37n1763_045:0514c20_0",
        "context_with_next_sentence": true
    },
    {
        "source_sentence": "德王品第二十二",
        "from": "T37n1763_045:0514c21_0",
        "context_with_next_sentence": true
    },
    {
        "source_sentence": "　廣出是有三乘無三乘等事",
        "from": "T37n1763_045:0514c23_0",
        "context_with_next_sentence": true
    },
    {
        "source_sentence": "　釋聞不聞義。",
        "from": "T37n1763_045:0514c24_6",
        "context_with_next_sentence": true
    },
    {
        "source_sentence": "謂三世聲並不可聞22 德王品(四五-五三)1德王品第二十二案僧亮曰：",
        "from": "T37n1763_045:0514c25_25",
        "context_with_next_sentence": true
    },
    {
        "source_sentence": "已說五門，次說行之所得功德也。",
        "from": "T37n1763_045:0514c26_8",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0514c26_12",
        "context_with_next_sentence": true
    },
    {
        "source_sentence": "此品廣前五行也。",
        "from": "T37n1763_045:0514c27_1",
        "context_with_next_sentence": true
    },
    {
        "source_sentence": "功德是行中之勝，未至佛果，且有功德也。",
        "from": "T37n1763_045:0514c27_20",
        "context_with_next_sentence": true
    },
    {
        "source_sentence": "功德之與行，乃義有因果果耳。",
        "from": "T37n1763_045:0514c28_13",
        "context_with_next_sentence": true
    },
    {
        "source_sentence": "如苦樂一法，以能生之義為集，從生之義為苦；",
        "from": "T37n1763_045:0514c29_16",
        "context_with_next_sentence": true
    },
    {
        "source_sentence": "今行與功德亦如是也。",
        "from": "T37n1763_045:0515a01_6",
        "context_with_next_sentence": true
    },
    {
        "source_sentence": "十功德中，以初功德及第二功德同廣聖行；",
        "from": "T37n1763_045:0515a02_6",
        "context_with_next_sentence": true
    },
    {
        "source_sentence": "第三第四同廣梵行；",
        "from": "T37n1763_045:0515a02_15",
        "context_with_next_sentence": true
    },
    {
        "source_sentence": "第五第六同廣天行；",
        "from": "T37n1763_045:0515a03_5",
        "context_with_next_sentence": true
    },
    {
        "source_sentence": "第七至第十無別所廣，並通廣上三行也。",
        "from": "T37n1763_045:0515a04_4",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0515a04_8",
        "context_with_next_sentence": true
    },
    {
        "source_sentence": "五行十功德，蓋左右為名也。",
        "from": "T37n1763_045:0515a05_1",
        "context_with_next_sentence": true
    },
    {
        "source_sentence": "行以從因向果為義，功德以讚歎受名也。",
        "from": "T37n1763_045:0515a05_19",
        "context_with_next_sentence": true
    },
    {
        "source_sentence": "又一解五行是因語，功德是果語也。",
        "from": "T37n1763_045:0515a06_15",
        "context_with_next_sentence": true
    },
    {
        "source_sentence": "所以者何？",
        "from": "T37n1763_045:0515a07_1",
        "context_with_next_sentence": true
    },
    {
        "source_sentence": "金剛心是因中之極，涅槃是果中之極。",
        "from": "T37n1763_045:0515a07_18",
        "context_with_next_sentence": true
    },
    {
        "source_sentence": "自一念以上，通一切行，盡是涅槃之因。",
        "from": "T37n1763_045:0515a08_16",
        "context_with_next_sentence": true
    },
    {
        "source_sentence": "雖然金剛已還，亦得具有因果之義。",
        "from": "T37n1763_045:0515a09_12",
        "context_with_next_sentence": true
    },
    {
        "source_sentence": "但未測起善之久近，要取前一念為因，能資生後念；",
        "from": "T37n1763_045:0515a10_16",
        "context_with_next_sentence": true
    },
    {
        "source_sentence": "後念善得生，必由前念善為因。",
        "from": "T37n1763_045:0515a11_10",
        "context_with_next_sentence": true
    },
    {
        "source_sentence": "如是前後念相續者，至佛果有即因即果義。",
        "from": "T37n1763_045:0515a12_11",
        "context_with_next_sentence": true
    },
    {
        "source_sentence": "若捉後念而望前念是因、捉前念而望後念是果，是則五行據因，十功德據果也。",
        "from": "T37n1763_045:0515a14_8",
        "context_with_next_sentence": true
    },
    {
        "source_sentence": "今十功德，還廣前五行。",
        "from": "T37n1763_045:0515a14_19",
        "context_with_next_sentence": true
    },
    {
        "source_sentence": "何以知之？",
        "from": "T37n1763_045:0515a15_3",
        "context_with_next_sentence": true
    },
    {
        "source_sentence": "聖行以戒定慧為體，今初功德，還明三慧終迄漏盡，通為體也。",
        "from": "T37n1763_045:0515a16_11",
        "context_with_next_sentence": true
    },
    {
        "source_sentence": "第二功德，以五通為體。",
        "from": "T37n1763_045:0515a17_2",
        "context_with_next_sentence": true
    },
    {
        "source_sentence": "慧即是智慧，五通是定家之果，故以此二功德廣聖行也。",
        "from": "T37n1763_045:0515a18_7",
        "context_with_next_sentence": true
    },
    {
        "source_sentence": "第三功德，以慈悲為體。",
        "from": "T37n1763_045:0515a18_18",
        "context_with_next_sentence": true
    },
    {
        "source_sentence": "第四功德，以十事為體。",
        "from": "T37n1763_045:0515a19_9",
        "context_with_next_sentence": true
    },
    {
        "source_sentence": "十事即是喜捨，故用此二廣梵行也。",
        "from": "T37n1763_045:0515a20_5",
        "context_with_next_sentence": true
    },
    {
        "source_sentence": "第五功德，以五事為體。",
        "from": "T37n1763_045:0515a20_16",
        "context_with_next_sentence": true
    },
    {
        "source_sentence": "第六功德，以金剛三昧為體。",
        "from": "T37n1763_045:0515a21_9",
        "context_with_next_sentence": true
    },
    {
        "source_sentence": "此二廣天行，天行以八禪定為體故也。",
        "from": "T37n1763_045:0515a22_6",
        "context_with_next_sentence": true
    },
    {
        "source_sentence": "五事者，一諸根具，故能修定；",
        "from": "T37n1763_045:0515a22_20",
        "context_with_next_sentence": true
    },
    {
        "source_sentence": "二不生邊地，以非難故能修定；",
        "from": "T37n1763_045:0515a23_13",
        "context_with_next_sentence": true
    },
    {
        "source_sentence": "三諸天護念；",
        "from": "T37n1763_045:0515a23_19",
        "context_with_next_sentence": true
    },
    {
        "source_sentence": "四世間愛念，宿植德本，故天護人愛，便能修定；",
        "from": "T37n1763_045:0515a25_1",
        "context_with_next_sentence": true
    },
    {
        "source_sentence": "五得宿命智，即是定果也。",
        "from": "T37n1763_045:0515a25_13",
        "context_with_next_sentence": true
    },
    {
        "source_sentence": "修此五事，便得天行；",
        "from": "T37n1763_045:0515a26_2",
        "context_with_next_sentence": true
    },
    {
        "source_sentence": "金剛三昧，即是眾定中之極，故知廣天行也。",
        "from": "T37n1763_045:0515a27_2",
        "context_with_next_sentence": true
    },
    {
        "source_sentence": "第七第八兩功德，廣嬰兒行。",
        "from": "T37n1763_045:0515a27_15",
        "context_with_next_sentence": true
    },
    {
        "source_sentence": "第七以四法為體，謂親近善友、聽聞正法、繫念思惟、如說修行，此四本是始行之所行，教嬰兒之法。",
        "from": "T37n1763_045:0515a29_19",
        "context_with_next_sentence": true
    },
    {
        "source_sentence": "第八以九聚法為體，從斷五陰乃至心善解脫，亦是始教之法。",
        "from": "T37n1763_045:0515b02_8",
        "context_with_next_sentence": true
    },
    {
        "source_sentence": "是故得知此二功德，並廣嬰兒行也。",
        "from": "T37n1763_045:0515b03_4",
        "context_with_next_sentence": true
    },
    {
        "source_sentence": "第十功德廣病行。",
        "from": "T37n1763_045:0515b03_12",
        "context_with_next_sentence": true
    },
    {
        "source_sentence": "而相傳用前三種病人及須陀洹等五種病人為病行相，今第九功德還明三種病人也。",
        "from": "T37n1763_045:0515b05_11",
        "context_with_next_sentence": true
    },
    {
        "source_sentence": "第十功德，明三十七品。",
        "from": "T37n1763_045:0515b06_3",
        "context_with_next_sentence": true
    },
    {
        "source_sentence": "此三十七品，即是彼五種病人所行之法，是故廣病行也。",
        "from": "T37n1763_045:0515b07_9",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_045:0515b07_13",
        "context_with_next_sentence": true
    },
    {
        "source_sentence": "大判一品凡有二意，初列總歎、第二隨辨體。",
        "from": "T37n1763_045:0515b08_13",
        "context_with_next_sentence": true
    },
    {
        "source_sentence": "別為十者，蓋一塗之法門耳。",
        "from": "T37n1763_045:0515b09_6",
        "context_with_next_sentence": true
    },
    {
        "source_sentence": "爾時世尊告光明遍照至無有相貌世間所無。",
        "from": "T37n1763_045:0515b11_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0515b11_6",
        "context_with_next_sentence": true
    },
    {
        "source_sentence": "此菩薩好修功德，命為語對也。",
        "from": "T37n1763_045:0515b12_1",
        "context_with_next_sentence": true
    },
    {
        "source_sentence": "一行得二功德，五行具十德也。",
        "from": "T37n1763_045:0515b12_15",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0515b12_19",
        "context_with_next_sentence": true
    },
    {
        "source_sentence": "二乘心劣，豈能思量耶？",
        "from": "T37n1763_045:0515b13_9",
        "context_with_next_sentence": true
    },
    {
        "source_sentence": "非內者，非二乘也。",
        "from": "T37n1763_045:0515b13_18",
        "context_with_next_sentence": true
    },
    {
        "source_sentence": "非外者，非外道所能行。",
        "from": "T37n1763_045:0515b14_8",
        "context_with_next_sentence": true
    },
    {
        "source_sentence": "非難者，於菩薩不難也。",
        "from": "T37n1763_045:0515b14_19",
        "context_with_next_sentence": true
    },
    {
        "source_sentence": "非易者，二乘不能行也。",
        "from": "T37n1763_045:0515b15_9",
        "context_with_next_sentence": true
    },
    {
        "source_sentence": "非相非非相者，中道忘相之解與理冥符，是出世之法也。",
        "from": "T37n1763_045:0515b16_14",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0515b16_18",
        "context_with_next_sentence": true
    },
    {
        "source_sentence": "今將欲解十功德，故先一往且總讚歎。",
        "from": "T37n1763_045:0515b17_16",
        "context_with_next_sentence": true
    },
    {
        "source_sentence": "云不與二乘共者，二乘之行本不近道，云何心得行此理耶？",
        "from": "T37n1763_045:0515b19_5",
        "context_with_next_sentence": true
    },
    {
        "source_sentence": "故發軫唱云不，無二乘共也。",
        "from": "T37n1763_045:0515b19_18",
        "context_with_next_sentence": true
    },
    {
        "source_sentence": "不可思議者，十地真解離有無之相，豈是有無之心可圖度耶？",
        "from": "T37n1763_045:0515b21_6",
        "context_with_next_sentence": true
    },
    {
        "source_sentence": "聞則驚怪者，理玄深寂，豈是執相者所能解？",
        "from": "T37n1763_045:0515b22_7",
        "context_with_next_sentence": true
    },
    {
        "source_sentence": "故曰驚也。",
        "from": "T37n1763_045:0515b22_12",
        "context_with_next_sentence": true
    },
    {
        "source_sentence": "非下過之所知，故稱怪也。",
        "from": "T37n1763_045:0515b23_6",
        "context_with_next_sentence": true
    },
    {
        "source_sentence": "非內非外者，若為有無之所攝，可屬內外；",
        "from": "T37n1763_045:0515b24_4",
        "context_with_next_sentence": true
    },
    {
        "source_sentence": "既絕有心之境，安得是內是外耶？",
        "from": "T37n1763_045:0515b24_19",
        "context_with_next_sentence": true
    },
    {
        "source_sentence": "非難非易者，若修心得所，必會而非難；",
        "from": "T37n1763_045:0515b25_17",
        "context_with_next_sentence": true
    },
    {
        "source_sentence": "於不行道者而息望，故言非易也。",
        "from": "T37n1763_045:0515b26_12",
        "context_with_next_sentence": true
    },
    {
        "source_sentence": "非相非非相者，體絕形名，故言非相也。",
        "from": "T37n1763_045:0515b27_10",
        "context_with_next_sentence": true
    },
    {
        "source_sentence": "然非不現相而莊嚴，故亦言非非相也。",
        "from": "T37n1763_045:0515b28_7",
        "context_with_next_sentence": true
    },
    {
        "source_sentence": "非是世法者，神解以法性為本，非因之所生，豈是世法？",
        "from": "T37n1763_045:0515b29_13",
        "context_with_next_sentence": true
    },
    {
        "source_sentence": "若據體以辨用，義亦因之也。",
        "from": "T37n1763_045:0515c01_7",
        "context_with_next_sentence": true
    },
    {
        "source_sentence": "無有相貌者，體既無有無無，豈有相貌可示耶？",
        "from": "T37n1763_045:0515c02_7",
        "context_with_next_sentence": true
    },
    {
        "source_sentence": "世間所無者，真體既絕百非百是，豈為世間所據？",
        "from": "T37n1763_045:0515c03_10",
        "context_with_next_sentence": true
    },
    {
        "source_sentence": "此總歎功德體也。",
        "from": "T37n1763_045:0515c03_18",
        "context_with_next_sentence": true
    },
    {
        "source_sentence": "何等為十？",
        "from": "T37n1763_045:0515c04_4",
        "context_with_next_sentence": true
    },
    {
        "source_sentence": "一者有五至能知如來密藏是為五事。",
        "from": "T37n1763_045:0515c05_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_045:0515c05_6",
        "context_with_next_sentence": true
    },
    {
        "source_sentence": "名雖有五，以性而錄，理不出三也。",
        "from": "T37n1763_045:0515c06_2",
        "context_with_next_sentence": true
    },
    {
        "source_sentence": "何等？",
        "from": "T37n1763_045:0515c06_5",
        "context_with_next_sentence": true
    },
    {
        "source_sentence": "初一事明聞慧，中二為思慧，後一為修慧也。",
        "from": "T37n1763_045:0515c07_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0515c07_9",
        "context_with_next_sentence": true
    },
    {
        "source_sentence": "義惟五事。",
        "from": "T37n1763_045:0515c07_14",
        "context_with_next_sentence": true
    },
    {
        "source_sentence": "雖復不出三慧，然而不可定以初事是聞慧、以第二事為思慧也。",
        "from": "T37n1763_045:0515c09_4",
        "context_with_next_sentence": true
    },
    {
        "source_sentence": "但必知總以三慧為體耳。",
        "from": "T37n1763_045:0515c09_15",
        "context_with_next_sentence": true
    },
    {
        "source_sentence": "何故然耶？",
        "from": "T37n1763_045:0515c10_1",
        "context_with_next_sentence": true
    },
    {
        "source_sentence": "群生根性萬差，解有利鈍，發解之時節復異，豈可定耶？",
        "from": "T37n1763_045:0515c11_6",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_045:0515c11_10",
        "context_with_next_sentence": true
    },
    {
        "source_sentence": "五事，第一第二第五此三事，即是聞思修慧也。",
        "from": "T37n1763_045:0515c12_10",
        "context_with_next_sentence": true
    },
    {
        "source_sentence": "第三第四，此二事就慧能有所斷功用為體也。",
        "from": "T37n1763_045:0515c13_10",
        "context_with_next_sentence": true
    },
    {
        "source_sentence": "下文釋第五修慧云「雖知眾生，實無有我」，此二句明善照於空兼達於有，初是眾生空、後是法空。",
        "from": "T37n1763_045:0515c15_15",
        "context_with_next_sentence": true
    },
    {
        "source_sentence": "次下諸句，明善照於有兼知於空，通約假名眾生以顯義也。",
        "from": "T37n1763_045:0515c17_3",
        "context_with_next_sentence": true
    },
    {
        "source_sentence": "何等不聞而能得聞至是名不聞而能得聞。",
        "from": "T37n1763_045:0515c18_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0515c19_4",
        "context_with_next_sentence": true
    },
    {
        "source_sentence": "第一第二功德，對聖行也。",
        "from": "T37n1763_045:0515c19_16",
        "context_with_next_sentence": true
    },
    {
        "source_sentence": "第一說漏盡通。",
        "from": "T37n1763_045:0515c20_3",
        "context_with_next_sentence": true
    },
    {
        "source_sentence": "此五事是斷漏事。",
        "from": "T37n1763_045:0515c20_11",
        "context_with_next_sentence": true
    },
    {
        "source_sentence": "佛性至涅槃有五事：",
        "from": "T37n1763_045:0515c21_1",
        "context_with_next_sentence": true
    },
    {
        "source_sentence": "一曰四果皆說常法，昔所不聞而今得聞。",
        "from": "T37n1763_045:0515c22_1",
        "context_with_next_sentence": true
    },
    {
        "source_sentence": "此辨因也。",
        "from": "T37n1763_045:0515c22_6",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0515c22_10",
        "context_with_next_sentence": true
    },
    {
        "source_sentence": "向已列數，念明此法妙絕常倫，事見〈金剛身品〉也。",
        "from": "T37n1763_045:0515c23_15",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0515c23_19",
        "context_with_next_sentence": true
    },
    {
        "source_sentence": "此第一事也。",
        "from": "T37n1763_045:0515c24_3",
        "context_with_next_sentence": true
    },
    {
        "source_sentence": "昔日機根未熟，所以未能得聞；",
        "from": "T37n1763_045:0515c24_17",
        "context_with_next_sentence": true
    },
    {
        "source_sentence": "今日機緣既發，便感聲激。",
        "from": "T37n1763_045:0515c25_9",
        "context_with_next_sentence": true
    },
    {
        "source_sentence": "是則昔以無感故不聞，今以因惑而聞也。",
        "from": "T37n1763_045:0515c26_9",
        "context_with_next_sentence": true
    },
    {
        "source_sentence": "雖復藉言教而聞，即聞無所聞，故言聞所未聞。",
        "from": "T37n1763_045:0515c27_11",
        "context_with_next_sentence": true
    },
    {
        "source_sentence": "理雖如此，自有從不聞得不聞、從聞得不聞者也。",
        "from": "T37n1763_045:0515c28_14",
        "context_with_next_sentence": true
    },
    {
        "source_sentence": "第二事，語其聞法而致。",
        "from": "T37n1763_045:0515c29_5",
        "context_with_next_sentence": true
    },
    {
        "source_sentence": "第三事，談其得解後有所除。",
        "from": "T37n1763_045:0515c29_18",
        "context_with_next_sentence": true
    },
    {
        "source_sentence": "第四事，明其內解心決。",
        "from": "T37n1763_045:0516a01_9",
        "context_with_next_sentence": true
    },
    {
        "source_sentence": "第五事，出其所解之境，從此經而知理。",
        "from": "T37n1763_045:0516a02_6",
        "context_with_next_sentence": true
    },
    {
        "source_sentence": "然文中釋初事有兩重：",
        "from": "T37n1763_045:0516a02_16",
        "context_with_next_sentence": true
    },
    {
        "source_sentence": "第一從「所謂甚深涅槃微密之義」下，正列不聞之法體者，謂大般涅槃常樂我淨也。",
        "from": "T37n1763_045:0516a04_14",
        "context_with_next_sentence": true
    },
    {
        "source_sentence": "尋此之旨故，得知功德之名據於果語。",
        "from": "T37n1763_045:0516a05_12",
        "context_with_next_sentence": true
    },
    {
        "source_sentence": "明如此勝果，百非所能盡，是則昔所不聞而能得聞。",
        "from": "T37n1763_045:0516a06_15",
        "context_with_next_sentence": true
    },
    {
        "source_sentence": "第二從「復有不聞謂外道經書」下，列出不聞。",
        "from": "T37n1763_045:0516a07_18",
        "context_with_next_sentence": true
    },
    {
        "source_sentence": "今以邪法所據，明如此等經悉無如是深密之義，亦因此經而知也。",
        "from": "T37n1763_045:0516a09_7",
        "context_with_next_sentence": true
    },
    {
        "source_sentence": "聞已利益者若能聽受至是名聞已能為利益。",
        "from": "T37n1763_045:0516a11_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0516a11_6",
        "context_with_next_sentence": true
    },
    {
        "source_sentence": "第二是利益事得果也。",
        "from": "T37n1763_045:0516a11_16",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0516a12_2",
        "context_with_next_sentence": true
    },
    {
        "source_sentence": "聞經識旨，得二無礙也。",
        "from": "T37n1763_045:0516a12_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516a12_17",
        "context_with_next_sentence": true
    },
    {
        "source_sentence": "下去四事，義例相從，推可知也。",
        "from": "T37n1763_045:0516a13_11",
        "context_with_next_sentence": true
    },
    {
        "source_sentence": "斷疑心者疑有二種至是名能斷疑惑之心。",
        "from": "T37n1763_045:0516a14_17",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_045:0516a15_4",
        "context_with_next_sentence": true
    },
    {
        "source_sentence": "生疑亦不必皆由此經。",
        "from": "T37n1763_045:0516a15_14",
        "context_with_next_sentence": true
    },
    {
        "source_sentence": "若疑二乘為有為無，《法華》諸經已能除之，此乃遍引耳。",
        "from": "T37n1763_045:0516a16_21",
        "context_with_next_sentence": true
    },
    {
        "source_sentence": "慧心正直無邪曲者至是名菩薩摩訶薩正直之見。",
        "from": "T37n1763_045:0516a18_3",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0516a18_8",
        "context_with_next_sentence": true
    },
    {
        "source_sentence": "第三第四第五類辨果也。",
        "from": "T37n1763_045:0516a19_2",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0516a19_6",
        "context_with_next_sentence": true
    },
    {
        "source_sentence": "曲見有二種，一謂外道、二謂聲聞。",
        "from": "T37n1763_045:0516a20_1",
        "context_with_next_sentence": true
    },
    {
        "source_sentence": "今於此經得教下旨，故謂正直解也。",
        "from": "T37n1763_045:0516a20_17",
        "context_with_next_sentence": true
    },
    {
        "source_sentence": "能知如來深密義者至是名甚深祕密之義。",
        "from": "T37n1763_045:0516a21_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0516a22_4",
        "context_with_next_sentence": true
    },
    {
        "source_sentence": "因果難知，甚深義也。",
        "from": "T37n1763_045:0516a22_14",
        "context_with_next_sentence": true
    },
    {
        "source_sentence": "佛性是因之深者，無我以下皆說中道也。",
        "from": "T37n1763_045:0516a23_12",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0516a23_16",
        "context_with_next_sentence": true
    },
    {
        "source_sentence": "此第五辨修慧也。",
        "from": "T37n1763_045:0516a24_4",
        "context_with_next_sentence": true
    },
    {
        "source_sentence": "境不異前，但解力轉深耳。",
        "from": "T37n1763_045:0516a24_16",
        "context_with_next_sentence": true
    },
    {
        "source_sentence": "爾時光明遍照高貴至解佛所說聞不聞義不然。",
        "from": "T37n1763_045:0516a26_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0516a26_7",
        "context_with_next_sentence": true
    },
    {
        "source_sentence": "承上所說不聞聞佛性五事皆是常法。",
        "from": "T37n1763_045:0516a27_5",
        "context_with_next_sentence": true
    },
    {
        "source_sentence": "若常法可聞，不應是常，假難以辨之也。",
        "from": "T37n1763_045:0516a28_3",
        "context_with_next_sentence": true
    },
    {
        "source_sentence": "下構六難也。",
        "from": "T37n1763_045:0516a28_9",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0516a28_13",
        "context_with_next_sentence": true
    },
    {
        "source_sentence": "此難生於初句也。",
        "from": "T37n1763_045:0516a29_2",
        "context_with_next_sentence": true
    },
    {
        "source_sentence": "若初句無滯，則餘亦通矣，故先以為難也。",
        "from": "T37n1763_045:0516b01_1",
        "context_with_next_sentence": true
    },
    {
        "source_sentence": "將欲顯諸法不定，遠彰空義，故假設不定之難耳。",
        "from": "T37n1763_045:0516b02_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516b02_7",
        "context_with_next_sentence": true
    },
    {
        "source_sentence": "德王今作定有定無難者，意在時情也。",
        "from": "T37n1763_045:0516b03_4",
        "context_with_next_sentence": true
    },
    {
        "source_sentence": "下復有五難成此初執，合為六難也。",
        "from": "T37n1763_045:0516b04_1",
        "context_with_next_sentence": true
    },
    {
        "source_sentence": "凡夫封著，實為可患，聞有則成性執、聞無便成斷見。",
        "from": "T37n1763_045:0516b05_4",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_045:0516b05_8",
        "context_with_next_sentence": true
    },
    {
        "source_sentence": "此下有三翻難、兩翻問。",
        "from": "T37n1763_045:0516b05_19",
        "context_with_next_sentence": true
    },
    {
        "source_sentence": "今第一翻中有七句：",
        "from": "T37n1763_045:0516b06_7",
        "context_with_next_sentence": true
    },
    {
        "source_sentence": "第一作定難、第二第六第七同作不聞難、第三第四同作聞難、第五一句防難也。",
        "from": "T37n1763_045:0516b08_4",
        "context_with_next_sentence": true
    },
    {
        "source_sentence": "不然者，不然聞不聞之旨也。",
        "from": "T37n1763_045:0516b08_17",
        "context_with_next_sentence": true
    },
    {
        "source_sentence": "何以故？",
        "from": "T37n1763_045:0516b09_3",
        "context_with_next_sentence": true
    },
    {
        "source_sentence": "法若有者便應定有至便應定無不應滅。",
        "from": "T37n1763_045:0516b10_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0516b10_7",
        "context_with_next_sentence": true
    },
    {
        "source_sentence": "意在前關也。",
        "from": "T37n1763_045:0516b10_13",
        "context_with_next_sentence": true
    },
    {
        "source_sentence": "聞不聞義，不離此二。",
        "from": "T37n1763_045:0516b11_3",
        "context_with_next_sentence": true
    },
    {
        "source_sentence": "若聞作不聞，則有法應滅；",
        "from": "T37n1763_045:0516b11_15",
        "context_with_next_sentence": true
    },
    {
        "source_sentence": "若不聞作聞，則無法可生也。",
        "from": "T37n1763_045:0516b12_8",
        "context_with_next_sentence": true
    },
    {
        "source_sentence": "此第一難也。",
        "from": "T37n1763_045:0516b12_14",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0516b12_18",
        "context_with_next_sentence": true
    },
    {
        "source_sentence": "先說兩關，令法相是定也。",
        "from": "T37n1763_045:0516b13_9",
        "context_with_next_sentence": true
    },
    {
        "source_sentence": "若定有者，可從聲教而聞；",
        "from": "T37n1763_045:0516b14_1",
        "context_with_next_sentence": true
    },
    {
        "source_sentence": "若定無者，則妙絕於相，永不可聞也。",
        "from": "T37n1763_045:0516b14_18",
        "context_with_next_sentence": true
    },
    {
        "source_sentence": "無不應生者，若理絕聲教，不可聞聲而聞也。",
        "from": "T37n1763_045:0516b15_17",
        "context_with_next_sentence": true
    },
    {
        "source_sentence": "有不應滅者，謂聲教是可聞之法，不可令不聞也。",
        "from": "T37n1763_045:0516b17_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516b17_5",
        "context_with_next_sentence": true
    },
    {
        "source_sentence": "夫定有之法，則常可得聞；",
        "from": "T37n1763_045:0516b17_17",
        "context_with_next_sentence": true
    },
    {
        "source_sentence": "若必定無，則常不可聞。",
        "from": "T37n1763_045:0516b18_7",
        "context_with_next_sentence": true
    },
    {
        "source_sentence": "所以聞所不聞，此義不然。",
        "from": "T37n1763_045:0516b18_19",
        "context_with_next_sentence": true
    },
    {
        "source_sentence": "如其聞者是則為聞至云何而言聞所不聞。",
        "from": "T37n1763_045:0516b19_17",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_045:0516b20_4",
        "context_with_next_sentence": true
    },
    {
        "source_sentence": "合難聞不聞也。",
        "from": "T37n1763_045:0516b20_11",
        "context_with_next_sentence": true
    },
    {
        "source_sentence": "謂聞不聞，似若聞成不聞。",
        "from": "T37n1763_045:0516b21_3",
        "context_with_next_sentence": true
    },
    {
        "source_sentence": "理既不然，便應聞自是聞、不聞自是不聞也。",
        "from": "T37n1763_045:0516b22_3",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_045:0516b22_7",
        "context_with_next_sentence": true
    },
    {
        "source_sentence": "定有定無已竟，結成難也。",
        "from": "T37n1763_045:0516b22_19",
        "context_with_next_sentence": true
    },
    {
        "source_sentence": "世尊！",
        "from": "T37n1763_045:0516b23_2",
        "context_with_next_sentence": true
    },
    {
        "source_sentence": "若不可聞是為不聞至云何而言聞所不聞。",
        "from": "T37n1763_045:0516b24_1",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_045:0516b24_6",
        "context_with_next_sentence": true
    },
    {
        "source_sentence": "離難聞不聞也。",
        "from": "T37n1763_045:0516b24_13",
        "context_with_next_sentence": true
    },
    {
        "source_sentence": "若果不如向言，便是聞復聞也。",
        "from": "T37n1763_045:0516b25_8",
        "context_with_next_sentence": true
    },
    {
        "source_sentence": "夫聞不可重聞，猶不可聞必不可聞也。",
        "from": "T37n1763_045:0516b26_5",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_045:0516b26_9",
        "context_with_next_sentence": true
    },
    {
        "source_sentence": "重難無法不應可聞，如已聞之法而不可重聞；",
        "from": "T37n1763_045:0516b27_9",
        "context_with_next_sentence": true
    },
    {
        "source_sentence": "況本來定無法，而當可聞？",
        "from": "T37n1763_045:0516b28_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516b28_7",
        "context_with_next_sentence": true
    },
    {
        "source_sentence": "此下頻借四譬結成前難也。",
        "from": "T37n1763_045:0516b28_19",
        "context_with_next_sentence": true
    },
    {
        "source_sentence": "此第一譬，明聲是可聞法。",
        "from": "T37n1763_045:0516b29_11",
        "context_with_next_sentence": true
    },
    {
        "source_sentence": "涅槃既非音聲，云何而言聞所不聞耶？",
        "from": "T37n1763_045:0516c01_8",
        "context_with_next_sentence": true
    },
    {
        "source_sentence": "智秀曰：",
        "from": "T37n1763_045:0516c01_12",
        "context_with_next_sentence": true
    },
    {
        "source_sentence": "第二難也。",
        "from": "T37n1763_045:0516c01_17",
        "context_with_next_sentence": true
    },
    {
        "source_sentence": "謂已謝者，不可聞也。",
        "from": "T37n1763_045:0516c02_7",
        "context_with_next_sentence": true
    },
    {
        "source_sentence": "譬如去者至則不去去則不至。",
        "from": "T37n1763_045:0516c03_12",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_045:0516c03_17",
        "context_with_next_sentence": true
    },
    {
        "source_sentence": "譬前合難也。",
        "from": "T37n1763_045:0516c04_5",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_045:0516c04_9",
        "context_with_next_sentence": true
    },
    {
        "source_sentence": "以此譬前有無各定也。",
        "from": "T37n1763_045:0516c04_19",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516c05_3",
        "context_with_next_sentence": true
    },
    {
        "source_sentence": "至則不去，譬聞已不聞。",
        "from": "T37n1763_045:0516c05_14",
        "context_with_next_sentence": true
    },
    {
        "source_sentence": "法則不至，譬不聞不聞也。",
        "from": "T37n1763_045:0516c06_6",
        "context_with_next_sentence": true
    },
    {
        "source_sentence": "亦如生已不生不生至不聞不聞亦復如是。",
        "from": "T37n1763_045:0516c07_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0516c08_4",
        "context_with_next_sentence": true
    },
    {
        "source_sentence": "以此譬後重難也。",
        "from": "T37n1763_045:0516c08_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516c08_16",
        "context_with_next_sentence": true
    },
    {
        "source_sentence": "生已不生，譬聞已不聞。",
        "from": "T37n1763_045:0516c09_7",
        "context_with_next_sentence": true
    },
    {
        "source_sentence": "不生不生，譬不聞不聞也。",
        "from": "T37n1763_045:0516c09_19",
        "context_with_next_sentence": true
    },
    {
        "source_sentence": "得已不得，亦如是也。",
        "from": "T37n1763_045:0516c10_8",
        "context_with_next_sentence": true
    },
    {
        "source_sentence": "世尊！",
        "from": "T37n1763_045:0516c11_2",
        "context_with_next_sentence": true
    },
    {
        "source_sentence": "若不聞者一切眾生至雖見佛性未得明了。",
        "from": "T37n1763_045:0516c12_2",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_045:0516c12_7",
        "context_with_next_sentence": true
    },
    {
        "source_sentence": "若不聞復為聞，一往如似可得教義。",
        "from": "T37n1763_045:0516c13_4",
        "context_with_next_sentence": true
    },
    {
        "source_sentence": "而聞更作聞，為躓大矣。",
        "from": "T37n1763_045:0516c13_15",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_045:0516c13_19",
        "context_with_next_sentence": true
    },
    {
        "source_sentence": "第二難也。",
        "from": "T37n1763_045:0516c14_4",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0516c14_8",
        "context_with_next_sentence": true
    },
    {
        "source_sentence": "茲決難也。",
        "from": "T37n1763_045:0516c14_13",
        "context_with_next_sentence": true
    },
    {
        "source_sentence": "不聞之理可強得者，菩提亦可強得也。",
        "from": "T37n1763_045:0516c15_11",
        "context_with_next_sentence": true
    },
    {
        "source_sentence": "仍取佛意，若亦可強得者，十住菩薩見佛性未明了，何不強明了耶？",
        "from": "T37n1763_045:0516c17_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516c17_6",
        "context_with_next_sentence": true
    },
    {
        "source_sentence": "借菩提為決。",
        "from": "T37n1763_045:0516c17_12",
        "context_with_next_sentence": true
    },
    {
        "source_sentence": "若菩提不可強得者，不聞之理豈可強聞耶？",
        "from": "T37n1763_045:0516c18_11",
        "context_with_next_sentence": true
    },
    {
        "source_sentence": "世尊！",
        "from": "T37n1763_045:0516c19_2",
        "context_with_next_sentence": true
    },
    {
        "source_sentence": "若不聞聞者如來往昔至於阿含中復言無師。",
        "from": "T37n1763_045:0516c20_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0516c20_7",
        "context_with_next_sentence": true
    },
    {
        "source_sentence": "第三難也。",
        "from": "T37n1763_045:0516c20_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516c20_16",
        "context_with_next_sentence": true
    },
    {
        "source_sentence": "若不聞之法要必得聞者，佛應有師；",
        "from": "T37n1763_045:0516c21_12",
        "context_with_next_sentence": true
    },
    {
        "source_sentence": "若言無師，云何而說聞所不聞也。",
        "from": "T37n1763_045:0516c22_8",
        "context_with_next_sentence": true
    },
    {
        "source_sentence": "若不聞不聞如來得成至不聞是經亦應得見。",
        "from": "T37n1763_045:0516c24_1",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_045:0516c24_6",
        "context_with_next_sentence": true
    },
    {
        "source_sentence": "不聞之理遂不可聞者，躓亦大也。",
        "from": "T37n1763_045:0516c25_3",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_045:0516c25_7",
        "context_with_next_sentence": true
    },
    {
        "source_sentence": "第四難也。",
        "from": "T37n1763_045:0516c25_12",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0516c25_16",
        "context_with_next_sentence": true
    },
    {
        "source_sentence": "逆取佛意。",
        "from": "T37n1763_045:0516c26_1",
        "context_with_next_sentence": true
    },
    {
        "source_sentence": "若言改以不聞此不聞得佛者，彌有過也。",
        "from": "T37n1763_045:0516c26_19",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0516c27_3",
        "context_with_next_sentence": true
    },
    {
        "source_sentence": "若果自然得道不聞不聞者，眾生亦應爾，不假聞此不聞。",
        "from": "T37n1763_045:0516c28_9",
        "context_with_next_sentence": true
    },
    {
        "source_sentence": "世尊！",
        "from": "T37n1763_045:0516c29_2",
        "context_with_next_sentence": true
    },
    {
        "source_sentence": "凡是色者或可見至云何而言可得見聞。",
        "from": "T37n1763_045:0517a01_1",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_045:0517a01_6",
        "context_with_next_sentence": true
    },
    {
        "source_sentence": "更單難前聞義也。",
        "from": "T37n1763_045:0517a01_14",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_045:0517a01_18",
        "context_with_next_sentence": true
    },
    {
        "source_sentence": "第五難也。",
        "from": "T37n1763_045:0517a02_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_045:0517a02_7",
        "context_with_next_sentence": true
    },
    {
        "source_sentence": "第五第六難。",
        "from": "T37n1763_045:0517a02_13",
        "context_with_next_sentence": true
    },
    {
        "source_sentence": "大意相似，而第五難小賒，第六難轉切也。",
        "from": "T37n1763_045:0517a03_11",
        "context_with_next_sentence": true
    },
    {
        "source_sentence": "今此中猶許現在有聞也。",
        "from": "T37n1763_045:0517a04_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0517a04_7",
        "context_with_next_sentence": true
    },
    {
        "source_sentence": "上四難一向反理，此下兩難傍助佛解，明萬法無定。",
        "from": "T37n1763_045:0517a05_10",
        "context_with_next_sentence": true
    },
    {
        "source_sentence": "佛正承此而答也。",
        "from": "T37n1763_045:0517a05_18",
        "context_with_next_sentence": true
    },
    {
        "source_sentence": "難意謂：",
        "from": "T37n1763_045:0517a06_2",
        "context_with_next_sentence": true
    },
    {
        "source_sentence": "可見之法猶有見不見，況涅槃非色非聲，云何可得而聞耶？",
        "from": "T37n1763_045:0517a07_9",
        "context_with_next_sentence": true
    },
    {
        "source_sentence": "世尊！",
        "from": "T37n1763_045:0517a08_2",
        "context_with_next_sentence": true
    },
    {
        "source_sentence": "過去已滅則不可聞至大涅槃經聞所不聞。",
        "from": "T37n1763_045:0517a09_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517a09_6",
        "context_with_next_sentence": true
    },
    {
        "source_sentence": "第六難也。",
        "from": "T37n1763_045:0517a09_11",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0517a09_15",
        "context_with_next_sentence": true
    },
    {
        "source_sentence": "亦如第五難意無異。",
        "from": "T37n1763_045:0517a10_4",
        "context_with_next_sentence": true
    },
    {
        "source_sentence": "若萬法有一定性，則無三世；",
        "from": "T37n1763_045:0517a10_17",
        "context_with_next_sentence": true
    },
    {
        "source_sentence": "以無定故，經三世耳。",
        "from": "T37n1763_045:0517a11_7",
        "context_with_next_sentence": true
    },
    {
        "source_sentence": "而已過之聲不可聞者，未至亦不聞，現在即生即滅又不可聞。",
        "from": "T37n1763_045:0517a12_14",
        "context_with_next_sentence": true
    },
    {
        "source_sentence": "故論云「諸法取取塵無處」，以況涅槃也。",
        "from": "T37n1763_045:0517a13_13",
        "context_with_next_sentence": true
    },
    {
        "source_sentence": "爾時世尊讚光明遍照至如十住菩薩之所知見。",
        "from": "T37n1763_045:0517a15_1",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_045:0517a15_6",
        "context_with_next_sentence": true
    },
    {
        "source_sentence": "善其難也。",
        "from": "T37n1763_045:0517a15_11",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_045:0517a15_15",
        "context_with_next_sentence": true
    },
    {
        "source_sentence": "難其解空也。",
        "from": "T37n1763_045:0517a16_1",
        "context_with_next_sentence": true
    },
    {
        "source_sentence": "常與無常皆從緣有已。",
        "from": "T37n1763_045:0517a16_11",
        "context_with_next_sentence": true
    },
    {
        "source_sentence": "而常法從緣，見無常法從緣生也。",
        "from": "T37n1763_045:0517a17_7",
        "context_with_next_sentence": true
    },
    {
        "source_sentence": "緣則是空，空則無見無聞也，唯十地所知耳。",
        "from": "T37n1763_045:0517a18_8",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0517a18_12",
        "context_with_next_sentence": true
    },
    {
        "source_sentence": "印可其後二難，謂萬法無性，如幻如炎等也。",
        "from": "T37n1763_045:0517a19_11",
        "context_with_next_sentence": true
    },
    {
        "source_sentence": "時大眾中忽然之頃至譬如比丘入師子王定。",
        "from": "T37n1763_045:0517a21_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517a21_6",
        "context_with_next_sentence": true
    },
    {
        "source_sentence": "非青見青等，皆表諸法無定也。",
        "from": "T37n1763_045:0517a22_1",
        "context_with_next_sentence": true
    },
    {
        "source_sentence": "所以兩佛相證者，明法相不異，諸佛道同。",
        "from": "T37n1763_045:0517a22_20",
        "context_with_next_sentence": true
    },
    {
        "source_sentence": "法從緣見，見則常也。",
        "from": "T37n1763_045:0517a23_9",
        "context_with_next_sentence": true
    },
    {
        "source_sentence": "十號不異，法輪亦同也。",
        "from": "T37n1763_045:0517a23_20",
        "context_with_next_sentence": true
    },
    {
        "source_sentence": "從緣所生無常國土，淨穢不同，眾生善惡亦異耳。",
        "from": "T37n1763_045:0517a25_2",
        "context_with_next_sentence": true
    },
    {
        "source_sentence": "爾時文殊師利菩薩白佛言至爾時如來默然不說。",
        "from": "T37n1763_045:0517a27_3",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517a27_8",
        "context_with_next_sentence": true
    },
    {
        "source_sentence": "光以證佛所說，所以不得答也。",
        "from": "T37n1763_045:0517a28_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0517a28_7",
        "context_with_next_sentence": true
    },
    {
        "source_sentence": "時眾之疑未去，佛不答也。",
        "from": "T37n1763_045:0517a28_19",
        "context_with_next_sentence": true
    },
    {
        "source_sentence": "眾生執心既重，若直以理答，不必為彼心用，所以寄事以感其情也。",
        "from": "T37n1763_045:0517b01_8",
        "context_with_next_sentence": true
    },
    {
        "source_sentence": "迦葉菩薩復問文殊師利至雖相諮問然無答者。",
        "from": "T37n1763_045:0517b03_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517b03_6",
        "context_with_next_sentence": true
    },
    {
        "source_sentence": "文殊應答而不答者，未聞命故也。",
        "from": "T37n1763_045:0517b04_2",
        "context_with_next_sentence": true
    },
    {
        "source_sentence": "爾時世尊問文殊師利至阿耨多羅三藐三菩提燈。",
        "from": "T37n1763_045:0517b06_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517b06_7",
        "context_with_next_sentence": true
    },
    {
        "source_sentence": "彼滿月佛現此光也。",
        "from": "T37n1763_045:0517b06_16",
        "context_with_next_sentence": true
    },
    {
        "source_sentence": "從因而現，因即慧也。",
        "from": "T37n1763_045:0517b07_7",
        "context_with_next_sentence": true
    },
    {
        "source_sentence": "無因緣者，常法不從生因生故也。",
        "from": "T37n1763_045:0517b08_2",
        "context_with_next_sentence": true
    },
    {
        "source_sentence": "亦有因緣者，從了因見也。",
        "from": "T37n1763_045:0517b08_14",
        "context_with_next_sentence": true
    },
    {
        "source_sentence": "佛言：",
        "from": "T37n1763_045:0517b09_2",
        "context_with_next_sentence": true
    },
    {
        "source_sentence": "文殊師利！",
        "from": "T37n1763_045:0517b09_7",
        "context_with_next_sentence": true
    },
    {
        "source_sentence": "汝今莫入至應以世諦而解脫之。",
        "from": "T37n1763_045:0517b10_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517b10_6",
        "context_with_next_sentence": true
    },
    {
        "source_sentence": "謂深說為第一義，淺說為世諦也。",
        "from": "T37n1763_045:0517b11_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_045:0517b11_6",
        "context_with_next_sentence": true
    },
    {
        "source_sentence": "命使為說光所由來處也。",
        "from": "T37n1763_045:0517b11_17",
        "context_with_next_sentence": true
    },
    {
        "source_sentence": "文殊師利言：",
        "from": "T37n1763_045:0517b12_5",
        "context_with_next_sentence": true
    },
    {
        "source_sentence": "世尊！",
        "from": "T37n1763_045:0517b12_8",
        "context_with_next_sentence": true
    },
    {
        "source_sentence": "於此東方至多有眾鳥遊集其上。",
        "from": "T37n1763_045:0517b13_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517b13_7",
        "context_with_next_sentence": true
    },
    {
        "source_sentence": "示從緣生法是無常也。",
        "from": "T37n1763_045:0517b13_17",
        "context_with_next_sentence": true
    },
    {
        "source_sentence": "復有無量虎狼師子至心常憐愍一切眾生。",
        "from": "T37n1763_045:0517b14_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517b15_4",
        "context_with_next_sentence": true
    },
    {
        "source_sentence": "說眾生淨心者，即示淨土因也。",
        "from": "T37n1763_045:0517b15_18",
        "context_with_next_sentence": true
    },
    {
        "source_sentence": "其佛號曰滿月光明至菩薩摩訶薩所問等無有異。",
        "from": "T37n1763_045:0517b17_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517b17_7",
        "context_with_next_sentence": true
    },
    {
        "source_sentence": "從緣法常故一也。",
        "from": "T37n1763_045:0517b17_15",
        "context_with_next_sentence": true
    },
    {
        "source_sentence": "十號既同，法不異也。",
        "from": "T37n1763_045:0517b18_6",
        "context_with_next_sentence": true
    },
    {
        "source_sentence": "彼滿月光明佛即告琉璃光至是名因緣亦非因緣。",
        "from": "T37n1763_045:0517b20_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_045:0517b20_7",
        "context_with_next_sentence": true
    },
    {
        "source_sentence": "具說因緣，即說世諦有來去也。",
        "from": "T37n1763_045:0517b21_2",
        "context_with_next_sentence": true
    },
    {
        "source_sentence": "大般涅槃經集解卷第四十五",
        "from": "T37n1763_045:0517b22_100",
        "context_with_next_sentence": false
    }
]