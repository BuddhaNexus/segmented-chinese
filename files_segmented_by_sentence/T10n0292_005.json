{
    "T10n0292_005:0644a04_0": "度世品經卷第五",
    "T10n0292_005:0644a06_0": "西晉月氏三藏竺法護譯",
    "T10n0292_005:0644a07_0": "普智菩薩復問普賢：「何謂為觀？",
    "T10n0292_005:0644a07_1": "何謂為顧視？",
    "T10n0292_005:0644a08_0": "何謂為嚬申？",
    "T10n0292_005:0644a08_1": "何謂師子吼？",
    "T10n0292_005:0644a08_2": "何謂施淨？",
    "T10n0292_005:0644a08_3": "何謂戒淨？",
    "T10n0292_005:0644a09_4": "何謂忍淨？",
    "T10n0292_005:0644a09_5": "何謂進淨？",
    "T10n0292_005:0644a09_6": "何謂禪淨？",
    "T10n0292_005:0644a09_7": "何謂智淨？",
    "T10n0292_005:0644a10_8": "何謂慈淨？",
    "T10n0292_005:0644a10_9": "何謂哀淨？",
    "T10n0292_005:0644a10_10": "何謂喜淨？",
    "T10n0292_005:0644a10_11": "何謂護淨？",
    "T10n0292_005:0644a11_12": "何謂為義？",
    "T10n0292_005:0644a11_13": "何謂為法？",
    "T10n0292_005:0644a11_14": "何謂積德？",
    "T10n0292_005:0644a11_15": "何謂慧業？",
    "T10n0292_005:0644a12_16": "何謂明達？",
    "T10n0292_005:0644a12_17": "何謂法典？",
    "T10n0292_005:0644a12_18": "何謂行法？",
    "T10n0292_005:0644a12_19": "何謂奉法？",
    "T10n0292_005:0644a13_20": "何謂為魔？",
    "T10n0292_005:0644a13_21": "何謂為魔業？",
    "T10n0292_005:0644a13_22": "何謂棄魔業？",
    "T10n0292_005:0644a13_23": "何謂見佛？",
    "T10n0292_005:0644a14_24": "何謂佛事？",
    "T10n0292_005:0644a14_25": "何謂自大？",
    "T10n0292_005:0644a14_26": "何謂聖業？",
    "T10n0292_005:0644a14_27": "何謂菩薩為魔所固？",
    "T10n0292_005:0644a15_28": "何謂佛建立？",
    "T10n0292_005:0644a15_29": "何謂建立法？",
    "T10n0292_005:0644a16_30": "何謂處兜術天？",
    "T10n0292_005:0644a16_31": "何謂現歿兜術天？",
    "T10n0292_005:0644a16_32": "何謂住胎？",
    "T10n0292_005:0644a17_33": "何謂現其安詳？",
    "T10n0292_005:0644a17_34": "何謂修生？",
    "T10n0292_005:0644a17_35": "何謂因欣笑？",
    "T10n0292_005:0644a18_0": "何謂行七步？",
    "T10n0292_005:0644a18_1": "何謂現幼童？",
    "T10n0292_005:0644a18_2": "何謂在中宮？",
    "T10n0292_005:0644a18_3": "何謂棄國捐王？",
    "T10n0292_005:0644a19_4": "何謂勤苦行？",
    "T10n0292_005:0644a19_5": "何謂詣道場？",
    "T10n0292_005:0644a19_6": "何謂坐樹下？",
    "T10n0292_005:0644a20_7": "何謂在樹下致未曾有法？",
    "T10n0292_005:0644a20_8": "何謂降魔宮？",
    "T10n0292_005:0644a21_9": "何謂成佛道？",
    "T10n0292_005:0644a21_10": "何謂轉法輪？",
    "T10n0292_005:0644a21_11": "何謂轉清白法？",
    "T10n0292_005:0644a22_12": "何謂如來、至真取大滅度？」",
    "T10n0292_005:0644a23_0": "普賢菩薩報普智曰：「善哉問也，乃為一切重啟斯義，何一快乎！",
    "T10n0292_005:0644a24_1": "諦聽諦聽，善思念之，與諸大眾受教而聽。」",
    "T10n0292_005:0644a25_2": "普賢曰：「菩薩觀有十事。",
    "T10n0292_005:0644a26_3": "何謂為十？",
    "T10n0292_005:0644a26_4": "觀其真諦，造立善業；見微妙色，悉達其原；察如壽終及見生者，亦不貪猗憒閙眾會；見一切根而分別之，化諸敗根；觀察諸法，不壞法界；面見諸法，逮得佛眼；逮智慧聖，隨應說法無所從生，法忍究竟；逮成諸佛之法不退轉地，除諸塵勞、三界眾難、聲聞緣覺一切徑路；觀阿惟顏，於諸佛法而得自在；現歡悅法，善解道意而能普現十方所有；是為菩薩十事觀也。",
    "T10n0292_005:0644b06_0": "「菩薩顧視有十事。",
    "T10n0292_005:0644b06_1": "何謂為十？",
    "T10n0292_005:0644b06_2": "見諸乞求，不懷害心，從其所願而令歡悅；覩犯禁者，皆建立於一切智戒；見諸眾生懷瞋恚意，解忍辱意，以此佛仁而誘進之；見懈怠者已，不離行而勸助之，使學大乘；覩心亂者，化建立之，不憒覺地；諸通敏慧察惡智者，為未曾懷諸邪見，使無有餘已；以真察其善友，如來所學建立佛法；如所聞經觀其本原，修無上義；眄於眾生悉懷憔悴，顯示大哀；顧諸佛法，逮成正覺、諸通敏慧；是為菩薩十顧視也。",
    "T10n0292_005:0644b17_0": "「菩薩頻申有十事。",
    "T10n0292_005:0644b17_1": "何謂為十？",
    "T10n0292_005:0644b17_2": "「如象頻申，諸天、龍、神、阿須倫、迦留羅、甄陀羅、摩睺勒、一切眾會無能及者。",
    "T10n0292_005:0644b19_3": "「如龍象長所乘造，心欲為代眾生而負重擔。",
    "T10n0292_005:0644b20_4": "「為如蛟龍興雲澍雨、演電光[火*僉]、出正雷音，根、力、覺、意、禪、脫、三昧，暢甘露水，流布法雨。",
    "T10n0292_005:0644b22_5": "「大鳳凰王頻申，拔諸無明、愚癡、眾冥，深入根株消息愛泉，濟其根原罣礙之門，免出欲心、毒害、塵勞、瑕疵、諸穢。",
    "T10n0292_005:0644b24_6": "「師子頻申，以離恐懼、大慧等劍在於大眾消伏外學。",
    "T10n0292_005:0644b26_7": "「勇猛頻申，除諸怨敵、愛欲、瑕疵、垢濁、眾冥，消伏難化，如大將師降伏嚴敵。",
    "T10n0292_005:0644b27_8": "「聖慧頻申，棄去五陰、四大、諸入、十二因緣，令不增長，而慧顯現極尊勢法。",
    "T10n0292_005:0644b29_9": "「總持頻申，意遊甚強，一切所聞輒能受持未曾遺忘，己能受持為他人說。",
    "T10n0292_005:0644c02_10": "「辯才頻申，應機卒答，所演章句不可稱計、分別班宣無能障翳、可悅眾生無所侵欺，究竟本末。",
    "T10n0292_005:0644c04_11": "「如佛頻申，處於師子殊勝之座，降魔官屬，具足普智、諸通敏慧，一心念頃應時平等，逮成智慧，為最正覺，悉能明達，護輒成如志，致無上正真之道。",
    "T10n0292_005:0644c08_0": "是為菩薩十事頻申。",
    "T10n0292_005:0644c09_0": "「菩薩師子吼有十事。",
    "T10n0292_005:0644c09_1": "何謂為十？",
    "T10n0292_005:0644c09_2": "「『吾當成佛，懷逮聖道、大師子吼，度未度者、濟未脫者、安不安者，其無為者令取泥曰愍傷眾生。』",
    "T10n0292_005:0644c11_3": "「佛教法誨、聖眾之訓，順不違之。",
    "T10n0292_005:0644c12_4": "「於如來所而有反復，以堅固願淨諸佛土，悉能勇達。",
    "T10n0292_005:0644c13_5": "「謹慎禁戒，除諸惡趣，使僉消歇，為師子吼。",
    "T10n0292_005:0644c14_6": "「身當備悉佛身、口、心莊嚴相好，求諸功勳而無飽足。",
    "T10n0292_005:0644c16_7": "「具滿佛慧，慕聖明宜不以懈惓，降伏眾魔使無害事，奉正真行去塵勞業。",
    "T10n0292_005:0644c17_8": "「解見諸法無我、無人，無壽、無命，空、無相願。",
    "T10n0292_005:0644c18_9": "「心如虛空，清淨無垢，尋即解諸典，能逮得無所從生法忍，為師子吼。",
    "T10n0292_005:0644c20_10": "「最後究竟菩薩清淨，離垢解明，顯耀感動諸佛國土。",
    "T10n0292_005:0644c21_11": "「告眾釋、梵、四天王：『所見諮嗟生、未生者，以無限礙、無極大慧諦觀覺意，已成無上正真之道，悉無所受而大歡悅。』",
    "T10n0292_005:0644c24_12": "「又，行七步：『吾於世尊極豪無雙，當除眾生生、老、病、死。』",
    "T10n0292_005:0644c25_13": "言如所行，為師子吼。",
    "T10n0292_005:0644c25_14": "是為菩薩十師子吼。",
    "T10n0292_005:0644c27_0": "「菩薩施淨有十事。",
    "T10n0292_005:0644c27_1": "何謂為十？",
    "T10n0292_005:0644c27_2": "等施眾生，心無偏黨，隨所喜樂而布施之；具足諸願，不亂布施、不斷哀業；應時布施，解於眾人諸根原故；不必故施，悉離眾沈吟；善施布施，悉捨心所愛；不惜內外所有愛施，究竟淨於所與之故；所施與者勸助佛道，棄於有為及與無為；開化是等，所施與人至令究暢；成道場故，施淨三場；施受者處，念於諸法等如空故；是為菩薩十事施淨。",
    "T10n0292_005:0645a06_3": "若住於此，逮於如來無上大施。",
    "T10n0292_005:0645a08_0": "「菩薩戒淨有十事。",
    "T10n0292_005:0645a08_1": "何謂為十？",
    "T10n0292_005:0645a08_2": "身行清淨，護其三事；口言清淨，棄口四過；捨心三穢，無瞋恚、癡，將養禁戒，一切無犯；見有過者隨時安之，消貪欲業、去恚愚冥；其德照明天上世間，守於道心，思樂大乘；奉諸如來而學正教、而無為戒，默隨律禁；除諸眾生殃釁、眾罪，遠離眾惡；順從一切眾德之本，斷眾邪見；不以禁戒而懷自大；撫育群黎，遵大哀力；是為菩薩十戒清淨。",
    "T10n0292_005:0645a17_0": "「菩薩忍淨復有十事。",
    "T10n0292_005:0645a17_1": "何謂為十？",
    "T10n0292_005:0645a17_2": "若人罵詈、加以惡聲，默而不應則忍清淨，亦護眾生；加以瓦石而打擲之、刀杖加身，受而不挍，護彼我故；設有瞋恚、怒恨向之而慈愍之，本性無害；若輕蔑者，不懷惡念，明耀堪任；若來歸念能將順之，寧失身命，忍不違之；捐捨自大，不輕未學、不自貪身，視如虛空；忍觀若幻，諸有惡向心不懷害；無彼、我想，任順塵勞、消除眾毒；諸菩薩慧、柔和之忍興顯滅盡；一切諸法、諸通慧界，人無所仰；是為菩薩十淨忍也。",
    "T10n0292_005:0645a28_0": "「菩薩精進淨有十事。",
    "T10n0292_005:0645a28_1": "何謂為十？",
    "T10n0292_005:0645a28_2": "「身行進淨，恭敬自歸於諸菩薩，則為賢聖寂定眾祐。",
    "T10n0292_005:0645a29_3": "「口言勤力，聞諸如來所可宣暢悉識念持，歎諸佛德，如所聞法為眾生說，不以勞惓。",
    "T10n0292_005:0645b02_4": "「心念鮮潔，慈悲喜護，禪思脫門定意正受，不廢善權，志不怯劣。",
    "T10n0292_005:0645b04_5": "「常修精進，不懷諛諂，進清白行而懷質直。",
    "T10n0292_005:0645b05_6": "「諸所應行不為雜碎，志性勤和，所遊至處常有超異。",
    "T10n0292_005:0645b06_7": "「其慧轉增，眾清白法遂以熾盛。",
    "T10n0292_005:0645b07_8": "其明光光，無戒、無虛。",
    "T10n0292_005:0645b07_9": "「布施調意，明識仁和；戒、聞、施與永無放逸，啟受不廢。",
    "T10n0292_005:0645b09_10": "「當詣佛樹降伏魔怨，為淨精進斷婬、怒、癡、愛欲、塵勞、諸著、邪見、陰蓋、罣礙，成慧光明。",
    "T10n0292_005:0645b11_0": "「常諦思惟，逮善明心，不懷惱熱，畢所造業，亦能致得諸佛之法。",
    "T10n0292_005:0645b12_1": "「無應不應，為常勤修，心所啟受永以歡悅。",
    "T10n0292_005:0645b13_2": "「其身、口、心等視無視，而諦曉了普門之界，隨其所知而順從之。",
    "T10n0292_005:0645b14_3": "「成就法明，勢以強和越諸住地，樂諸佛說，解諸佛身，無有諸漏。",
    "T10n0292_005:0645b16_4": "「現來入胎出生在俗，棄國捐王成最正覺，而轉法輪示大滅度，而咸悉備普賢之行。",
    "T10n0292_005:0645b18_5": "是十進淨。",
    "T10n0292_005:0645b19_0": "「菩薩禪淨有十事。",
    "T10n0292_005:0645b19_1": "何謂為十？",
    "T10n0292_005:0645b19_2": "常欲出家，志存一心則為清淨；棄一切貪，得善親友，應時致寂，等解道故；習在閑居修鮮潔行，不計吾我、亦無所慕；除諸睡眠而去眾閙，樂於寂靜；其心勤修，寂諸根門；己慧一心，不為一切枷鎖、危諂、凶人之所蔽礙；道路覺意應時寂然，一切所修以慧觀察；思於一心，以善權故更復還反；來入欲界有所發起，履神通跡，分別一切眾生諸根，使入寂靜；樂無所有，澹泊之門致佛定意；是十禪淨。",
    "T10n0292_005:0645b29_0": "「菩薩智淨復有十事。",
    "T10n0292_005:0645b29_1": "何謂為十？",
    "T10n0292_005:0645b29_2": "以淨智慧解其報應，不望果實，度於一切；目所見者常懷安和而不諍訟，了知斷絕，亦不計常；入於因緣，隨真諦慧棄諸邪見，攝於眾生未曾休廢；覩諸群黎心念所行，瞻之自然，猶若幻化；大辯才慧入於聖明，為清淨智，分別章句，所宣無礙；遠一切魔、眾外異學、聲聞、緣覺，入諸如來善權之慧；見諸佛淨，眾生其淨；覩諸法寂，觀諸剎土自然如空，普智慧淨，遊於此中至無為相；逮得總持，宣暢辯才，住權方便、諸度無極，所可遊步與眾超異；一心念頃解諸法等，慧如金剛，不懷恚恨，無恐懼想，為清淨智，皆逮諸法聖頂之慧；是十智淨。",
    "T10n0292_005:0645c14_0": "「菩薩慈淨有十事。",
    "T10n0292_005:0645c14_1": "何謂為十？",
    "T10n0292_005:0645c14_2": "等慈眾生，淨心無若干；常行愍哀，荷為眾人而撫育故；將護身慈，勉濟群黎生、老、死難；不捨群萌，興眾德本；行解脫仁，皆能斷除眾生塵欲；不忘道意，訓誨眾生；入通慧心，無害人民；普演等曜，遍慈如空；將護一切，遵修法愍；化如真諦無漏之慈，因得來入菩薩寂然；是為菩薩十慈淨也。",
    "T10n0292_005:0645c22_0": "「菩薩有十大哀淨。",
    "T10n0292_005:0645c22_1": "何謂為十？",
    "T10n0292_005:0645c22_2": "無雙大哀為己身故，不厭大哀為眾生故；遭眾苦惱不以悒結，愍哀惡趣，諸在八難假使生彼而勉濟之；生天人間興大淨悲，宣講非常，愍于一切諸墮邪見；無央數劫因被德鎧不捨未度，安己無退，哀勸眾生使獲大安；造一切業無所希望，己心愍淨，憐念諸倒；住世無智，使遠依倚，應時說法；一切諸法本淨自然，悉虛無實，為諸客塵之所沾污，菩薩知是故於眾生興大悲哀，令不淨者永得淨處；無垢顯耀而為說法，分別諸法譬如空中飛行鳥跡；群萌於此一切經義冥不解了，菩薩以故興大悲哀；為現大慧取滅度矣，真諦履跡；是為菩薩十大哀淨。",
    "T10n0292_005:0646a07_0": "「菩薩喜淨有十事。",
    "T10n0292_005:0646a07_1": "何謂為十？",
    "T10n0292_005:0646a07_2": "欣然發大心，以喜悅為淨，一切所有施而不悋，無所逼惱，不懷怯弱；教毀戒者，眾生有惡皆能忍之；通諸願故、用經義故，不惜身命、不以惱熱；為歡悅淨，不念惱熱；樂以法樂，棄捐一切貪欲之樂；顯示眾生經典之要，令捨諸貪利養之恩；見佛無厭，奉敬自歸；法無所壞，喜悅為淨，皆以禪一心至於脫門；定意正受而自娛樂，復以此法開化他人，寂然能仁；禪無瞋恨，以慧為上，棄諸邪見，具菩薩行則為喜淨；是為十喜淨。",
    "T10n0292_005:0646a18_0": "「菩薩護淨有十事。",
    "T10n0292_005:0646a18_1": "何謂為十？",
    "T10n0292_005:0646a18_2": "一切人民貪樂有為，化於眾生使至無為，則為淨護；本性在於無俗之法，反遊世間，見不應器不懷危害；覩應法者顯以方便，志清淨法，不慕聲聞緣覺之業、學不學事，不貪一切愛欲之樂、在業塵勞；心常專精在於經典，厭於聲聞、緣覺生死；不住處所，不喜世俗之所言談、危他人辭；離不隨時聲聞、緣覺以此言說亂失菩薩，不與同塵；所化眾生如己解力，拔濟四大，寂滅諸入；不知法者，以時觀看其有菩薩本曾現化在如來地；菩薩所觀以離二事，無卒、無暴，不舉、不下；離於多念、妄想之患，而常寂定，處真諦法，逮得法忍；是十護淨。",
    "T10n0292_005:0646b03_0": "「菩薩義理有十事。",
    "T10n0292_005:0646b03_1": "何謂為十？",
    "T10n0292_005:0646b03_2": "若聞法者，以何為要曉了法義？",
    "T10n0292_005:0646b04_3": "解達空者，知本無事；分別諸法；修寂靜義；恬泊之故，解無所有；不著諸音，為如真諦；等于三世；入於法界平和味故，本無義者；如來所歸真諦本際，解之如審；大滅度義，斷勤苦患；修菩薩行，除諸所受；是為十義。",
    "T10n0292_005:0646b10_0": "「菩薩有十法。",
    "T10n0292_005:0646b10_1": "何謂為十？",
    "T10n0292_005:0646b10_2": "修至誠法，言行相應，無諍訟法；棄捐一切諸所貪求，無所訟事；消除塵勞、[火*僉]熾之欲，為寂然業；離諸惱熱，捨於貪欲；消眾恩愛，眾垢之患無所想念；休息因緣諸所作為，無所生法，等如虛空；習無為法，釋諸所生起運之事；已達本淨，解於自然，無所染污；斷一切病，徑至滅度法；興菩薩行，猶執持故；是菩薩十法。",
    "T10n0292_005:0646b18_0": "「菩薩積德復有十事。",
    "T10n0292_005:0646b18_1": "何謂為十？",
    "T10n0292_005:0646b18_2": "若能勸人發菩薩心，為積功德、不斷三寶，勸於十事而順福行？",
    "T10n0292_005:0646b20_3": "「棄捐一切諸不善法，修正經典，興智慧業，為菩薩福。",
    "T10n0292_005:0646b21_4": "「其在三界無能及者，修德無厭，欲濟一切眾生之界，內外所有皆能惠施，為捨一切貪求之業。",
    "T10n0292_005:0646b23_5": "「具足相好，修大精進而不迴還。",
    "T10n0292_005:0646b24_6": "「剪心刺棘、纏綿之患，永不思念諸上、中、下眾德之本。",
    "T10n0292_005:0646b25_7": "「勸助佛道，以權方便受清淨教，棄眾邪見，修眾德本及興大哀。",
    "T10n0292_005:0646b26_8": "「現正士行而獨遊步，奉敬歸命諸如來尊，見諸菩薩敬之如佛，安諸群黎，堅固護意。",
    "T10n0292_005:0646b28_9": "「無央數劫積功累德含此德本，道在己身如觀手掌。",
    "T10n0292_005:0646b29_10": "「施一人已，尋開化之，不懷愁慼、亦不後悔；一切眾生亦復如是，先施與之，然後開化。",
    "T10n0292_005:0646c02_11": "「集眾德本，折伏其心，見道如掌，不懷愁悔。",
    "T10n0292_005:0646c03_12": "是為菩薩廣大其志猶若虛空，積於十德入於無極廣大之智。",
    "T10n0292_005:0646c06_0": "「菩薩有十慧業。",
    "T10n0292_005:0646c06_1": "何謂為十？",
    "T10n0292_005:0646c06_2": "「以博聞為善親友，與其俱同，影在其後，啟受奉敬，趍走給使，給所當得，奉其教命，無細碎意。",
    "T10n0292_005:0646c08_3": "棄捐自大，謙下恭順，卑身遜辭，伏心下意。",
    "T10n0292_005:0646c09_4": "性不剛[革*卬]，不為卒暴；性不麁獷，禁戒平正。",
    "T10n0292_005:0646c10_5": "意志柔和，顏貌熙怡，離於虛偽。",
    "T10n0292_005:0646c11_6": "先人問訊，性行質直，不妄倿憒、不懷諛諂。",
    "T10n0292_005:0646c12_7": "「以慧為業，為己應器，意性和雅，曉了所趣。",
    "T10n0292_005:0646c13_8": "其心不亂，住於羞恥，奉六思念，顯示六字——施、戒、忍、進、寂、智——之本，順六堅法而不迴還。",
    "T10n0292_005:0646c15_9": "「入十解慧，常求法義，好法、樂法、慕索正法。",
    "T10n0292_005:0646c16_10": "所聞無厭，捨世談話，不與同塵；離方俗言，講道度世而遠小乘。",
    "T10n0292_005:0646c17_11": "志在微妙大乘之業，其心所念無有異業；求六度無極，其所求者未曾遠離。",
    "T10n0292_005:0646c19_12": "「修四梵行，習於明曜柔順之法，作性黠慧，曉知問事，離諸邪徑，導利正路。",
    "T10n0292_005:0646c21_13": "心所思念以用班宣，調和己心護他人心。",
    "T10n0292_005:0646c22_14": "「所謂慧業：奉修要行，常欲捨家，雖遊三界，樂於寂靜。",
    "T10n0292_005:0646c23_15": "自察己心，不隨惡念，消去三惡——身、口、意事——心觀究竟自然之事，淨己彼心。",
    "T10n0292_005:0646c25_0": "「觀於五陰猶如幻化，察於四種如毒蛇虺，視諸衰入亦如空聚、幻化、野馬、水月、夢影、山中之響、如鏡中像、如畫虛空、如無形輪。",
    "T10n0292_005:0646c27_1": "其譬如是，說其本末。",
    "T10n0292_005:0646c28_2": "「一切諸法無可捉持，無有比類，如日之影，無常、無斷，無來、無去。",
    "T10n0292_005:0646c29_3": "一切諸法無有住處，以觀諸法所入如是微妙之業然後乃信，是為菩薩解名萬物適起尋滅第七慧業。",
    "T10n0292_005:0647a03_4": "「入一切法、聞一切法，無我、無人，無壽、無命，無心思議，無婬、怒、癡，身無所有亦無觀業，無垢、無生，無有色習、無有衣食，習至無為。",
    "T10n0292_005:0647a06_5": "已聞如此，忻然信之，不懷狐疑，是為第八慧業。",
    "T10n0292_005:0647a07_6": "「信解具足，精進隨時，諸根寂定，觀澹泊事，靜然澹默，於一切念無造、無知。",
    "T10n0292_005:0647a08_7": "戒無形像，無我、無人、亦無所行，不住貪身，究竟文字，無有瘡疣、無所得忍，無進、無怠，無雙、無隻。",
    "T10n0292_005:0647a11_8": "其身、口、心無所修行精進之要，於一切法及與眾生皆以等心，悉無所住，不此際、不度岸，離於彼此無行、不行，所遵為慧，作是思惟，第九慧業。",
    "T10n0292_005:0647a14_9": "「度諸希望眾想之患，見諸因緣、覩見諸法為清淨業；見諸正覺觀諸澹泊，見諸法界諸法為清淨業；見諸正覺觀於眾生、察諸剎土為甚清淨；見諸剎土如空清淨，觀諸澹泊；見諸法界則慧清淨；覩諸聖慧，法甚清淨。",
    "T10n0292_005:0647a19_10": "是十慧業。",
    "T10n0292_005:0647a20_0": "「菩薩興通達有十事。",
    "T10n0292_005:0647a20_1": "何謂為十？",
    "T10n0292_005:0647a20_2": "善持佛法為興通達；究竟精進以為道義；離諸邪見則為顯明；智慧為明，諸根顯達；修等精進以為正解；勸助聖慧，入于順業，興於盡慧；除罪塵勞，選擇智慧；發天眼明，本宿清淨，識於往古所可遊居；修諸神通，觀眾生原；盡一切漏，發起正慧；是為菩薩興神通句。",
    "T10n0292_005:0647a27_0": "「菩薩法典有十事。",
    "T10n0292_005:0647a27_1": "何謂為十？",
    "T10n0292_005:0647a27_2": "雖求諸法為無所慕，捨諸諛諂，則以精進而求諸法；志遠世俗，以無著意而樂諸法；不貪身命，消除一切塵勞之難而好道法；不惑利養，汲汲之念為己他人；愍眾群黎而慕經典，不獨為己；所以求法，欲入慧故；不貪住法，道利行故；而愛敬法，不以輕戲而易弄之；愍傷眾生，故求法義；不捨道心、欲斷群萌狐疑之結，故求經義；消眾猶豫、求佛道業，欲使備悉故求經典，不樂異乘；是為菩薩十事求法也。",
    "T10n0292_005:0647b08_0": "「菩薩行法有十事。",
    "T10n0292_005:0647b08_1": "何謂為十？",
    "T10n0292_005:0647b08_2": "化諸愚戇，至心慇懃入眾德本；信無所懷，度諸罣礙，解法自然，篤行要義；住於經典，奉道慧已而不離義；遵奉道慧，以法為念，越八邪地、入八正路、順從八等；斷諸結網，截生死流，現真諦義，逆水而度——謂須陀洹——不自放逸，等於他人，不行諂飾；所遊居處常修道德，周遊往來，不樂三界，尋時所生，不懷沈吟；奉諸漏盡為不復還，造六神通、樂八解門，因本三昧而修正受以為身船，宣四辯才為無所著；以樂一品入緣起事，樂一味業，好寂為本，無思、無想；入於己地，自聞其慧——唯修神通則為緣覺——心志微妙，樂入明根；其心常念欲度眾生，積功福業、十力、無畏，具足一切諸佛道業；是為菩薩十修光業。",
    "T10n0292_005:0647b23_0": "「菩薩奉法有十事。",
    "T10n0292_005:0647b23_1": "何謂為十？",
    "T10n0292_005:0647b23_2": "奉敬善友則為行法；諸天勸助則為行法；常聽諸佛及世尊教則行十法；愍傷眾生，不斷生死，則為行法；悉能究竟，勤修道業，不懷結恨，則為行法；以諸同學修大乘者勤行精進諸菩薩業，則為行法；遵修隨義，棄諸邪業，則為行法；降伏一切諸魔塵欲則為行法；住於聖覺，見眾生根而為說經，則為行法；修治廣大無量道業，不捨道意，則為行法；是為菩薩奉行十法。",
    "T10n0292_005:0647c04_0": "「菩薩有十魔。",
    "T10n0292_005:0647c04_1": "何謂為十？",
    "T10n0292_005:0647c04_2": "猗於身魔而著五陰、為塵欲魔之所得便、亦為罪魔之所覆蓋、自興起意是為心魔、其死魔者棄所生處、其天魔者多念諸想為放逸行、廢德本魔隨人著冥、亂定意魔多所慕樂、似善友魔外像如真、令不奉修道慧之本魔使離正願；是為十魔。",
    "T10n0292_005:0647c11_0": "「菩薩魔業復有十事。",
    "T10n0292_005:0647c11_1": "何謂為十？",
    "T10n0292_005:0647c11_2": "「違菩薩心，捨眾德本，偏心布施。",
    "T10n0292_005:0647c12_3": "「見犯戒者而懷瞋恚，遠諸懷恨、捨眾懈怠、避於亂心、得諸邪智、捨法師行、不勸法器。",
    "T10n0292_005:0647c14_4": "「若宣經典，唯歎衣食、勸破壞器、而復勞厭諸度無極。",
    "T10n0292_005:0647c15_5": "「若復戒勅，所聞正法不能奉行、釋雅訓誨。",
    "T10n0292_005:0647c16_6": "「懈怠心怯，不順道教，心懷眾想，習諸惡友，遠善親友，樂聲聞、緣覺。",
    "T10n0292_005:0647c18_7": "「得所生處樂離愛欲、寂滅其心，志厭菩薩而誹謗之，求人長短、欲斷利養、惡眼視師、誹謗正法。",
    "T10n0292_005:0647c20_8": "「所未聞經，聞之呰毀。",
    "T10n0292_005:0647c20_9": "聞餘法師有所講說，不肯善聽，輕慢調戲，歎己惡彼。",
    "T10n0292_005:0647c22_10": "慕世談話、雜句之辭、嚴飾之言，樂諸合偶句誄之業、好聞聲聞緣覺之業，所講言教蔽深妙義，闡雜句飾為不應器。",
    "T10n0292_005:0647c24_11": "若說深法而不肯受，不求佛道反住邪徑。",
    "T10n0292_005:0647c25_12": "越於度脫，習不吉祥，捨永安業而敬樂此。",
    "T10n0292_005:0647c26_13": "「歸命邪偽，未解、未度，不修吉祥、不從真諦，恭恪啟受亦不誦讀。",
    "T10n0292_005:0647c28_14": "「心懷自大不能謙下，有所言說輒自高畜。",
    "T10n0292_005:0647c29_15": "「念害眾生，不求道慧、不志寂然，常懷雜碎所修正律，則為魔業。",
    "T10n0292_005:0648a01_16": "是為菩薩十魔業也，棄捐魔事，求佛道業。",
    "T10n0292_005:0648a03_0": "「菩薩有十事棄捐魔事。",
    "T10n0292_005:0648a03_1": "何謂為十？",
    "T10n0292_005:0648a03_2": "與善親友而俱相隨；捨諸自大，為棄眾害、自傷己身、無毀損事；信佛深法，未曾誹謗；心不捨遠正教之志；一切普智、精勤深要達無放逸；修行菩薩住於法藏之業；求一切典不得博聞，如大江海不厭眾流；念諸如來在十方界者以用護己；普思達意，信樂發善在於眾德；菩薩為黨，無有二行；是為十事棄捐魔業。",
    "T10n0292_005:0648a11_0": "「菩薩有十事見諸佛道。",
    "T10n0292_005:0648a11_1": "何謂為十？",
    "T10n0292_005:0648a11_2": "佛住于世，無所依倚成最正覺；建立諸聖，導利正業；信喜諸佛所演報應；歸趣所化威神之德；入于諸佛，不自大本；等進一切諸佛法界；心常志念奉敬眾聖；以佛定意，無有放逸、亦無所著；佛所解達則為本淨；如心所覺，廣大其心；是為菩薩十事見諸佛也。",
    "T10n0292_005:0648a18_0": "「菩薩有十為佛事。",
    "T10n0292_005:0648a18_1": "何謂為十？",
    "T10n0292_005:0648a18_2": "「以時勸人為佛事，修平等事而得由生。",
    "T10n0292_005:0648a19_3": "「於臥夢中得見正覺，為宿德本之所誘進。",
    "T10n0292_005:0648a20_4": "所未聞經而念思惟，不疑佛事。",
    "T10n0292_005:0648a21_5": "「棄慳貪心，而消聲聞、緣覺之心，亦復除去犯戒、瞋恚、亂意、惡智、諸所著心、躊躇沈吟、戲故之心、自大心，莊嚴相好如來形像。",
    "T10n0292_005:0648a24_0": "「前世功德之所牽引，淨除眾疑及諸蔽礙眾想之法，於佛道業不懷猶豫。",
    "T10n0292_005:0648a25_1": "「飢乏之時，聞說經典、修所講法，所聞能持，逮致聖慧。",
    "T10n0292_005:0648a26_2": "「興顯神通，勸化無量，利益眾生，是為第六諸佛道業，為甚清淨。",
    "T10n0292_005:0648a28_3": "「設魔事興，以權方便修若干行，因虛空中各演異音。",
    "T10n0292_005:0648a29_4": "若輕他人、若憂魔事，其音演法而開化之，便解道法。",
    "T10n0292_005:0648b01_5": "假使聞者，加精進行，是七佛事，廣大意故。",
    "T10n0292_005:0648b02_6": "「又，護逆心，亦護不隨聲聞、緣覺滅盡之業。",
    "T10n0292_005:0648b03_7": "抑制諸根，未純淑者不與解脫。",
    "T10n0292_005:0648b04_8": "宿本所造諸佛道願而奉行之，隨生死者為斷諸漏。",
    "T10n0292_005:0648b05_9": "若在眾行合集執持，為顯大哀而成其行，使合無為，是八佛事，不隨斷行。",
    "T10n0292_005:0648b07_10": "「佛子！",
    "T10n0292_005:0648b07_11": "欲知此離滅度達己眾生，解知無人而不恐畏。",
    "T10n0292_005:0648b08_12": "求智德本，初發心者於慧無厭有所興發，己身、萬物、一切諸相常不離此。",
    "T10n0292_005:0648b10_13": "見佛色相、諸行已離貪著、不猗諸法，志求無為一切愍慧。",
    "T10n0292_005:0648b11_14": "於一切法不戴仰人，淨其佛土，解了諸相如虛空剎。",
    "T10n0292_005:0648b12_15": "「開化眾生不以為勞，亦不棄捐無我之相；變神通慧在於法界而不動移，亦復不捨菩薩興業。",
    "T10n0292_005:0648b14_16": "諸通慧光而照曜之，而轉法輪悅眾生心，亦復不越無所有法。",
    "T10n0292_005:0648b16_17": "示現如來所建變化不離菩薩，現大滅度，棄捐眾惡，普現五趣所生之處。",
    "T10n0292_005:0648b18_0": "如是，佛子！",
    "T10n0292_005:0648b18_1": "以此比類寂然之行奉修諸法，是為十業興諸佛事。",
    "T10n0292_005:0648b20_0": "「菩薩自大有十事。",
    "T10n0292_005:0648b20_1": "何謂為十？",
    "T10n0292_005:0648b20_2": "輕慢眾祐、耆年、尊長、賢聖之黨，不孝父母、沙門、梵志、修平等行、正真之訓，不行恭恪心所念業。",
    "T10n0292_005:0648b22_3": "不順法師、奉尊法者、宣妙法等、承大乘教、履慧道跡、執持謙典，不肯謙下稽首禮敬，憍慢自恣，不奉師教、不諦聽受、亦不思惟。",
    "T10n0292_005:0648b25_4": "「在於眾中，諸講法者坐顯妙法，不讚法師言曰善哉，將無眾人欽敬彼人。",
    "T10n0292_005:0648b27_5": "心起自大，自顯其功，蔽他人德，計獨有我。",
    "T10n0292_005:0648b28_6": "「心自生念，多所輕蔑，既懷自大：『我知，我解。』",
    "T10n0292_005:0648b29_7": "「謗訕有德、淨修行者，說其瑕穢，未曾諮嗟功勳之義，若見歎者心懷慘慼。",
    "T10n0292_005:0648c02_0": "「既知法義、律教若茲、佛言至誠，可尊敬者乃不喜之、憎惡學士并毀經典、謗訕正籍更受餘義，求處高座、求經法短，欲得慕求他人奉敬。",
    "T10n0292_005:0648c05_1": "「見諸尊長、英雄之黨、又修梵行不起迎，逆稽首禮節。",
    "T10n0292_005:0648c06_2": "若見明者，面色慘慼，顏貌不悅，不演好辭，常懷惡心，觀取長短、少少之失。",
    "T10n0292_005:0648c08_3": "「隨於自大，不肯往詣至明智所、不肯逐後謙下恭順、不肯問訊諮受經義，不知何善、何者不善、當修何義長夜獲安、不遭眾難。",
    "T10n0292_005:0648c11_4": "「與愚黨俱，日向闇冥，癡蔽益甚，以騃之故顯不恭順、以騃自害而懷自大。",
    "T10n0292_005:0648c12_5": "以貢高故，離於佛教，耗盡宿世眾德之本、不興新福。",
    "T10n0292_005:0648c14_6": "「強起幼少欲令下屈、說不當說、舉動凶竪、多喜諍訟、毀於博智，驅出精舍而自放恣，墮大嶮峪。",
    "T10n0292_005:0648c16_7": "「又，於道心勢力之正憍豪自恣，謂得尊位。",
    "T10n0292_005:0648c17_8": "於百千劫不值佛世，況當復遭遇聞經法？",
    "T10n0292_005:0648c18_9": "是為菩薩自大十事，菩薩棄是便逮十慧。",
    "T10n0292_005:0648c20_0": "「菩薩慧業復有十事。",
    "T10n0292_005:0648c20_1": "何謂為十？",
    "T10n0292_005:0648c20_2": "「所造事業執聖之義，解知福果終不朽腐。",
    "T10n0292_005:0648c21_3": "「心習道念，常知念佛，習善知友，謙恪隨順。",
    "T10n0292_005:0648c22_4": "「於彼奉敬啟受尊長，精進修慧，志法、樂法、元元求法。",
    "T10n0292_005:0648c23_5": "「慕於博聞而無厭足，思惟隨順。",
    "T10n0292_005:0648c24_6": "應當念者，勤勤行之；不應念者，輒棄捐之。",
    "T10n0292_005:0648c25_7": "「見諸眾生不懷輕慢，見眾菩薩視之如佛。",
    "T10n0292_005:0648c26_8": "「愛法如己，奉念如來如愛身命，勤歸諸佛。",
    "T10n0292_005:0648c27_9": "其身、口、意謹慎無犯，舌根所宣初無口過，歸命聖明，不遠佛道。",
    "T10n0292_005:0648c29_10": "「精修慧業，未曾諍亂十二緣起，棄諸邪見、拔冥樹根、消滅闇昧，逮得諸法智慧光明。",
    "T10n0292_005:0649a02_11": "「勸順十事誘進之業，智度無極，念之如母；以權方便，計之為父。",
    "T10n0292_005:0649a03_12": "「入佛道業，志性慧解施、戒、博聞，慕求寂滅，志積慧德不以為勞。",
    "T10n0292_005:0649a05_0": "「佛所宣業除去諸魔、眾罪、塵勞，消去陰蓋、一切罣礙。",
    "T10n0292_005:0649a06_1": "「開化眾生順從佛教，精勤奉法，淨諸佛土，神通三達現在目前。",
    "T10n0292_005:0649a07_2": "是為十慧。",
    "T10n0292_005:0649a08_0": "「菩薩有十事魔所必固。",
    "T10n0292_005:0649a08_1": "何謂為十？",
    "T10n0292_005:0649a08_2": "心懷怯弱，魔得其便；其心多念；憒憒怱怱，性不安和；多求無厭，為魔所亂；專持一法，自以為是；為魔所困，不能慇懃興顯正願；為欲所迷、塵勞所縛，志不寂靜；厭於周旋、欲斷生死，為魔所迴，不能精進勤修道法而反退還；不肯開化一切眾生，唯自護己，不念苦人；狐疑經典、誹謗正法，不肯順從；是為十事魔所建立。",
    "T10n0292_005:0649a17_0": "「菩薩有十事佛所以立。",
    "T10n0292_005:0649a17_1": "何謂為十？",
    "T10n0292_005:0649a17_2": "從初發心為佛所護，世世所生不忘道意；覺知魔事能降伏之，使其退還；假使得聞諸度無極，明徹在心，聽便奉行；知生死苦，雖知為苦不以為勞；觀深妙法，不得果證；為諸聲聞、緣一覺種而說經法，不隨彼學之所好說；觀於自然無所有義；不住無為，於有為、無為不想有二；佛所護者，不以遠故而懷悒慼；入一切智、諸通之慧，在菩薩行顯於自在、亦無所斷；是為菩薩十事佛所建立。",
    "T10n0292_005:0649a27_0": "「菩薩復有十事法建立法。",
    "T10n0292_005:0649a27_1": "何謂為十？",
    "T10n0292_005:0649a27_2": "「樂知一切萬物無常，為建立法。",
    "T10n0292_005:0649a28_3": "「一切諸法皆是苦惱。",
    "T10n0292_005:0649a29_0": "「又，計諸法悉無吾我。",
    "T10n0292_005:0649a29_1": "「泥洹寂滅永無處所。",
    "T10n0292_005:0649a29_2": "「計於諸法悉從緣轉，因虛偽退。",
    "T10n0292_005:0649b01_3": "「從習不順合於無明，十二緣起至老、病、死。",
    "T10n0292_005:0649b02_4": "「除不順念，無明則除；無明已除，生、老、病、死永悉除矣。",
    "T10n0292_005:0649b03_5": "「其三脫門成諸聲聞；倚於空閑生緣覺法；六度無極、四等、四恩興發大乘。",
    "T10n0292_005:0649b05_6": "「解十方土，分別諸法，了於眾生，遊諸慧明無所不通，為佛境界。",
    "T10n0292_005:0649b07_7": "「蠲除諸念、斷去諸受、入於自然，過去當來至滅度義，是菩薩法所建立。",
    "T10n0292_005:0649b09_0": "「菩薩處兜術天復有十事。",
    "T10n0292_005:0649b09_1": "何謂為十？",
    "T10n0292_005:0649b09_2": "「處於欲界，為諸天子說欲；恍惚、豪自恣者示無常事；諸有成就共同會者說別離法，勸發道心。",
    "T10n0292_005:0649b12_0": "「在兜術天是初始教。",
    "T10n0292_005:0649b12_1": "「在於色界，為諸天子講善解脫、三昧正受無所興起。",
    "T10n0292_005:0649b13_2": "「彼於禪定若有罣礙——生恩愛故、為貪身故——而現迷惑，分別塵勞解如真諦，然後乃消一切諸色皆住顛倒。",
    "T10n0292_005:0649b16_3": "其不解者，思念計淨謂為常存。",
    "T10n0292_005:0649b16_4": "悉不可貪，當歸無常別離之業，勸發道心，是為二事。",
    "T10n0292_005:0649b18_0": "「又，族姓子！",
    "T10n0292_005:0649b18_1": "菩薩處在兜術天時，淨光三昧而自正受，演身光耀普遍三千大千世界。",
    "T10n0292_005:0649b19_2": "隨眾生本應當度者，演若干品百種異音，眾人得聞此經法音，其心坦然而得開解，悉得遷生兜術天上。",
    "T10n0292_005:0649b22_3": "適得生天，菩薩尋時勸發道心，是為三事。",
    "T10n0292_005:0649b23_4": "「菩薩處在兜術天時，以無罣礙菩薩道眼見於十方諸佛國土諸菩薩等各在兜術。",
    "T10n0292_005:0649b25_5": "適見此已，集大法會，顯無極變，現來入胎而復示生，棄國捐王，詣佛樹下莊嚴道場，講說前世所造立行。",
    "T10n0292_005:0649b27_6": "因宿本行令其得入無極大慧，不移所在而復普現若干形變，開化群萌，是為四事。",
    "T10n0292_005:0649b29_7": "「菩薩處在兜術天時，十方兜術諸菩薩等悉來見之，謙下恭順。",
    "T10n0292_005:0649c01_8": "於時，菩薩咸令歡悅，使其所願皆得備悉。",
    "T10n0292_005:0649c02_9": "口演大法，隨諸菩薩所立住行應當除者宜當奉行、當可證明而為說法。",
    "T10n0292_005:0649c04_10": "聞其所講，歡喜踊躍，各還本土，歸兜術天，是為五事。",
    "T10n0292_005:0649c05_11": "「菩薩在於兜術天時，見魔波旬豪貴貪欲，與大營從相圍遶來欲亂菩薩，即住降制諸魔金剛履跡之場。",
    "T10n0292_005:0649c08_12": "智度無極，執權方便，道慧面首而懷仁和，寂靜禁戒以斯威神而建立之。",
    "T10n0292_005:0649c10_0": "如應說法，令魔波旬不得其便，見於菩薩所顯感動悉發無上正真道意，是為六事。",
    "T10n0292_005:0649c11_1": "「菩薩在兜術天時知諸天人厭於欲界、志樂法會，令欲界中諸有宮殿自然演聲而出音言：『今日菩薩當現宮人，若有覩者欲意自生，咸共請會。』",
    "T10n0292_005:0649c15_2": "適聞此音，無央數億百千姟天悉來集彼。",
    "T10n0292_005:0649c16_3": "應時菩薩現諸宮人——其諸天子古昔以來所未見聞——端正殊妙，世之希有。",
    "T10n0292_005:0649c17_4": "見之大悅，視無厭足，悉作伎樂。",
    "T10n0292_005:0649c18_5": "因從伎樂演法音聲：『一切萬物皆歸無常，目之所覩悉為苦本。",
    "T10n0292_005:0649c20_6": "諸法無我、無身壽命，悉當歸空。",
    "T10n0292_005:0649c20_7": "無為寂安奉菩薩行，當得至佛，具諸通慧。』",
    "T10n0292_005:0649c21_8": "來會諸天聞此法音心懷慼然，不樂貪欲，咸發道心，是為七事。",
    "T10n0292_005:0649c23_9": "「菩薩若在兜術天時不歿其形，普現十方不可稱限無數佛土，詣諸如來，稽首作禮，聽所說法。",
    "T10n0292_005:0649c25_10": "視諸佛尊，輒為班宣阿惟顏事，因本際來詣通慧地菩薩道住，使人一切道義具足。",
    "T10n0292_005:0649c27_11": "無極普智，發心之頃悉令解了，是為八事。",
    "T10n0292_005:0649c28_12": "「菩薩若在兜術天時以其威神有奉佛法，名好殊特，普遍十方諸佛國土供養如來，無量清淨宣不可計，現諸法界，歸虛空界。",
    "T10n0292_005:0650a02_13": "諸天人民見此供養，不可計人皆發無上正真道意，是為九事。",
    "T10n0292_005:0650a03_14": "「菩薩若在兜術天時入於無量諸法道柔，演慧光明，現於十方不可稱限諸佛世界。",
    "T10n0292_005:0650a05_15": "若干色像、不可計限威儀禮節各各則異，所作隨時，為分別說。",
    "T10n0292_005:0650a06_16": "若干種法、剖判訓誨，隨眾生心、本行志願各令解達，是為十事。",
    "T10n0292_005:0650a08_17": "是為菩薩在兜術天所現十事，然後乃生現於人間。",
    "T10n0292_005:0650a10_0": "「菩薩現沒兜術天有十事。",
    "T10n0292_005:0650a10_1": "何謂為十？",
    "T10n0292_005:0650a10_2": "「於時菩薩在兜術天，有光名曰安隱清淨。",
    "T10n0292_005:0650a11_3": "演此明曜從足底出，照於三千大千世界皆為大明。",
    "T10n0292_005:0650a13_0": "其在惡趣三塗之難——地獄、餓鬼、畜生之厄——周旋往返，適蒙此光皆獲大安，息眾苦患。",
    "T10n0292_005:0650a14_1": "適遇安已，心自念言：『諸賢者等更有異人來生此界。』",
    "T10n0292_005:0650a16_2": "於冥覩明，相見喜驚，斯為菩薩現捨兜術天，是為一事。",
    "T10n0292_005:0650a17_3": "「復次，在兜術天，光名勸助，從其眉間演是明時，遍照三千大千世界，耀諸宿世所行。",
    "T10n0292_005:0650a19_4": "菩薩適演此明耀大千國、請諸菩薩已，於時菩薩德行已備，捨兜術天。",
    "T10n0292_005:0650a20_5": "諸天、龍、神一切皆來供養菩薩，其心欣然，悉發道意，是為二事。",
    "T10n0292_005:0650a22_6": "「菩薩若在兜術天時，光名淨界，從其右掌復演此光，普照三千大千世界則成嚴淨。",
    "T10n0292_005:0650a24_7": "彼諸緣覺、無諸漏者，即時其光徙著異國；其不徙者，便捨壽命而般泥洹；諸外異學、裸形露精、迷惑倒見、眾生之類亦復見，徙著於他方。",
    "T10n0292_005:0650a27_8": "所見徙者如來聖旨，亦是黎庶緣此因緣而見開化，是為三事。",
    "T10n0292_005:0650a28_9": "「在兜術天時，有光名曰離垢顯耀，從菩薩身演此明耀，照下諸天乃上至阿迦膩吒二十四天處兜術宮。",
    "T10n0292_005:0650b02_10": "諸天子等各各心念言：『今日菩薩捨兜術天。』",
    "T10n0292_005:0650b03_11": "各懷愁慼，各各執取華香、雜香、擣香、繒蓋、幢幡，鼓諸琴箏歌頌其德而作伎樂，詣菩薩所而供養之。",
    "T10n0292_005:0650b05_12": "稽首禮敬，奉事不休至成佛道、現大滅度，是為四事。",
    "T10n0292_005:0650b06_13": "「又，族姓子！",
    "T10n0292_005:0650b06_14": "菩薩若在兜術天時，有光名曰莫能勝幢因頭冠幘體瓔珞，於其心藏演此明耀，其中暢出普照十方諸金剛神。",
    "T10n0292_005:0650b09_15": "應時百億金剛諸神皆來集會，侍菩薩後，成佛已去至大滅度，是為五事。",
    "T10n0292_005:0650b11_16": "「復次，有光名解眾生，應時菩薩從身諸毛演此明耀，悉照三千大千世界、輝菩薩體、照諸天人一切宮殿，應時各念：『吾等開士當化眾生，奉敬如來。』",
    "T10n0292_005:0650b14_17": "是為六事。",
    "T10n0292_005:0650b14_18": "「復次，有光名積善住，因從菩薩大寶珠藏演無極明。",
    "T10n0292_005:0650b15_19": "此光明珠化出大殿，往至菩薩生處家國，於其家中光照十方郡國、縣邑、州域、大邦、諸有家居。",
    "T10n0292_005:0650b17_20": "其應化者咸來就之，生其土界，是為七事。",
    "T10n0292_005:0650b18_21": "「復次，有光名普嚴宮，演此明耀，菩薩尋時出普嚴淨大寶閣殿與大寶殿，住於母胎，近其右脇。",
    "T10n0292_005:0650b21_22": "光明這照，應時其母普得安隱，住於一切德。",
    "T10n0292_005:0650b22_23": "功勳之護菩薩母胎，菩薩處此大寶宮殿遊居，是為八事。",
    "T10n0292_005:0650b23_24": "「復次，有光名曰停住，而出菩薩於足底下。",
    "T10n0292_005:0650b24_25": "其諸天子——處在欲界及諸梵天——常懷恭恪，奉敬菩薩。",
    "T10n0292_005:0650b25_26": "因其命盡欲終之時，故謂：『菩薩！",
    "T10n0292_005:0650b26_27": "續在故處光明來照，雖在天上堪奉如來。』",
    "T10n0292_005:0650b27_28": "光明遍照，諸天子等即更安住，不復壽終，供養菩薩乃至成佛、現大滅度，是為九事。",
    "T10n0292_005:0650b29_29": "「復次，有光名若干目，因從菩薩諸好中出，演此明時，現眾菩薩各各異變、無量功德。",
    "T10n0292_005:0650c02_30": "彼諸天人遙見菩薩住兜術天——或現來下入母胎中、或見甫生、或見出家、或見成佛、或見轉法輪、或見滅度——是為十事在兜術天現沒來生。",
    "T10n0292_005:0650c05_31": "「計是菩薩十品光明，而顯具足無央數億百千明曜，出菩薩身，不計床座、樓閣、宮殿。",
    "T10n0292_005:0650c07_32": "所出光曜現若干種菩薩事業所可興為，巍巍如此，普備道法。",
    "T10n0292_005:0650c09_0": "度世品經卷第五"
}