{
    "T10n0309_005:0998a15_0": "十住斷結經卷第五",
    "T10n0309_005:0998a17_0": "姚秦涼州沙門竺佛念譯",
    "T10n0309_005:0998a18_0": "神足品第十二",
    "T10n0309_005:0998a19_0": "是時最勝菩薩前白佛言：「世尊！",
    "T10n0309_005:0998a19_1": "云何菩薩於施戒忍辱精進禪定智慧有進有退？",
    "T10n0309_005:0998a20_2": "復有菩薩從初發意至成作佛，未曾處在父母胞胎常得化生，復以神足遊諸佛國，亦無國土之想？",
    "T10n0309_005:0998a23_3": "唯願世尊一一分別，使將來世諸學菩薩道者知其所趣。」",
    "T10n0309_005:0998a24_4": "爾時世尊告最勝曰：「諦聽諦聽，善思念之！",
    "T10n0309_005:0998a25_5": "吾當為汝一一分別。」",
    "T10n0309_005:0998a25_6": "最勝白佛：「願樂欲聞。」",
    "T10n0309_005:0998a26_7": "佛告最勝：「若有菩薩行施戒忍心念有想，精進禪智一切諸法興想著意，或有世界無世界想，見有眾生無眾生想，見有去來無去來心，見有現在無現在意，見有著斷無著斷心，斯是初地根力成就，便當與十法相應。",
    "T10n0309_005:0998b02_8": "云何為十？",
    "T10n0309_005:0998b02_9": "所謂如來神德不可限量，如爾一相無所罣礙，正覺名號不見染著，一切諸法不見越度，等現三乘不見所趣不著世界，解知名號無去來今。",
    "T10n0309_005:0998b05_10": "所謂名相，謂一切智亦名法界，懷來道故將護彼志不傷其心。",
    "T10n0309_005:0998b07_11": "如是最勝！",
    "T10n0309_005:0998b07_12": "斯諸法者亦無處所，來亦不知所從來處，去亦不知為從何滅。",
    "T10n0309_005:0998b08_13": "菩薩行戒忍辱精進亦復如是，戒亦無戒忍亦無忍，解知精進不見有進，若人持戒恒護彼短，設見毀戒不以為恨，見戒完具不受用喜，是謂菩薩成就於戒。",
    "T10n0309_005:0998b12_14": "菩薩行忍心不增減，有人來取菩薩身體節節支解，執心堅固不可沮壞，菩薩具施戒忍精進禪思智慧，其想著斷心不懷二，不起不滅興若干念，於諸罪福平等無二。",
    "T10n0309_005:0998b16_15": "復當思惟三向梵堂空無相願，不見空義與相願合，相願亦不見與空合，無願不見與空相合，空相不見與無願合亦不不合，無相不見與空無願合，空無願不見與無相合亦不不合，去來現在亦復如是。",
    "T10n0309_005:0998b20_16": "復次最勝！",
    "T10n0309_005:0998b20_17": "菩薩神足非思非慮，龍種境界不可思議，亦不著世復非離世，往來周旋都無住處，願相諸法亦復如是。",
    "T10n0309_005:0998b23_18": "菩薩進前修其道果，聖道自然不見邊岸，若有人來求其端緒，於賢聖法則為自損。",
    "T10n0309_005:0998b25_19": "如是最勝！",
    "T10n0309_005:0998b25_20": "菩薩戒聞慧施六重清淨之法，義理深邃得修梵行。",
    "T10n0309_005:0998b26_21": "若有菩薩得修德本，獲斯深法微妙之要，於無餘滅度而取滅度，教授眾生無去來際乃謂為道。",
    "T10n0309_005:0998b28_22": "菩薩現入愛欲之中，觀察根原而為說法；或時入滅盡定，斷出入息永無有餘，形體膖脹漏諸不淨，眾生覩者興無常想；又觀眾生有定有亂，隨宜示現令得解脫；或以威儀道品之法，訓誨一切除其重擔。",
    "T10n0309_005:0998c04_23": "神智五法是菩薩業，十八微細是菩薩業，十六金剛是菩薩業，二十一戒賢聖所修是菩薩業，在樹王下思惟三十四法是菩薩業，於施戒等不見吾我是菩薩業，去來現在分別不住是菩薩業。",
    "T10n0309_005:0998c08_24": "如是最勝！",
    "T10n0309_005:0998c09_25": "菩薩所修境界難量。",
    "T10n0309_005:0998c09_26": "解知報應乃得趣道，其有來者隨因緣合，聲從空來耳識往聽，言教書疏非真非實，隨緣合會隨緣散落，緣合則合緣散則散，散不自知為從何散，聚不自知為從何聚。」",
    "T10n0309_005:0998c13_27": "是時最勝前白佛言：「善哉善哉！",
    "T10n0309_005:0998c14_0": "快說斯法種種分別說緣本末，為諸菩薩被大德鎧，令無數人發大道意，稱歎菩薩功業所趣，及如來號十法德義，諸來會者咸得聞知，如來智業無所罣礙。",
    "T10n0309_005:0998c17_1": "若有菩薩聞斯法者，陰衰諸蓋永得消除，使諸眾生靡不通達。",
    "T10n0309_005:0998c18_2": "我等，世尊！",
    "T10n0309_005:0998c19_3": "自今日始，奉尊如來所訓道教，純熟之行不敢放逸。",
    "T10n0309_005:0998c20_4": "布施調意，恒常分別一切文字章句義理悉現在前，心懷平等如空覆蓋，所行慈哀普周一切，隨其根源而開化之。",
    "T10n0309_005:0998c23_5": "常以四等加被眾生食以甘露，棄除一切恚恨結使，放捨十法去離三毒，拔其九惱亂想之法，死魔塵埃傷害人心永使無餘。",
    "T10n0309_005:0998c25_6": "分別十二因緣之本，從癡緣行至生老死，復當思惟緣起所趣，癡滅則行滅至老病死亦復如是，隨其種類察其根原，然後投藥持心堅固，明審眾人心所思念斯為善行，重為說法不令流馳，穢濁眾想不復興起。」",
    "T10n0309_005:0999a01_7": "「是故最勝！",
    "T10n0309_005:0999a01_8": "菩薩宣布所設言教，多所饒益多所成就，視彼眾生如母愛子，隨時將養無增減意，恒在正見不隨異學，在大眾中如師子王，思惟體中地水火風，地動則水微，水動則火微，火動則風微，四法動者諸情衰微神離其身，臨時宗親有何恃怙，唯有善法乃可憑耳。",
    "T10n0309_005:0999a07_9": "復當思惟深觀之法，諸佛所遊正受三昧，順其本則不失威儀，分別有無漏失之行，超越世間八法之業，利衰毀譽不染其心，計我人壽命都無處所。",
    "T10n0309_005:0999a11_10": "最勝當知！",
    "T10n0309_005:0999a11_11": "若有眾生懷倒見心，來詰菩薩所行法則，若從一劫至百千劫，承受一住菩薩所說，言辭流利無能障塞。",
    "T10n0309_005:0999a13_12": "是故當知！",
    "T10n0309_005:0999a13_13": "菩薩所行無能及者，不可以譬喻為比。",
    "T10n0309_005:0999a14_14": "所以然者，皆是菩薩神足變動之所設為，往至十方禮事諸佛興敬供養，從一佛國至一佛國，所至到處輒為眾生興顯道法，蠲除一切始終之難，諸有怨讎遭苦惱者自然消滅。",
    "T10n0309_005:0999a18_15": "所以眷屬成就者何？",
    "T10n0309_005:0999a19_16": "皆由捨棄憍慢自大，或時在於大眾之中，其聲流利若如梵音，使三部眾獲其志願，趣使引入無為究竟之地而滅度之。",
    "T10n0309_005:0999a22_0": "亦如大龍興無蓋雲，雨於三千大千世界，百穀草木普蒙其潤隨時滋長。",
    "T10n0309_005:0999a23_1": "菩薩大士亦復如是，暢一音聲以八解脫法味之水布道法教，使三千世普蒙其度，其解脫者志若金剛內外清淨，復以神足禁戒法律，自瓔珞身眾相炳著如純金山，所經過處令各得所，其聞法者篤信不疑。",
    "T10n0309_005:0999a28_2": "復令眾生入覺意三昧，使三千大千世界其中有形之類，蜎飛蠕動自識宿命，皆令眾生覺本習緒知苦所由，因是皆發菩薩之心，奉遵修行如來正受。",
    "T10n0309_005:0999b02_3": "是時聞法眾生用心精勤，承佛威神明識來趣，隨其遠近盡來趣至淨妙道場，至道場者其志堅固入無所畏，不復恐懼其志究竟，利根眾生或經一日二日三日，乃至七日捨其形壽，而取命終皆生天上。",
    "T10n0309_005:0999b07_4": "其德純熟行不缺者，便生十方諸佛剎土，生天眾生自取天上若干種華，及諸雜香所有自然供養之具，而來供養散諸大眾及來會者，花處虛空皆不墮地，化成自然寶交露臺，以大音聲而自讚歎：『我等善利快蒙斯福，乃能遇此覺意三昧，使三千大千世界獲其所願。",
    "T10n0309_005:0999b13_5": "如是，世尊！",
    "T10n0309_005:0999b13_6": "快得善利！』",
    "T10n0309_005:0999b13_7": "復以香花別供養最勝菩薩：『今蒙仁恩得遭值此覺意三昧，使我等身咸蒙慶會，其有眾生得聞覺意三昧不篤信者，當知此人乃前世時，不遭此三昧之所致也。』」",
    "T10n0309_005:0999b17_8": "是時世尊告來會者：「吾昔無數阿僧祇劫行此三昧，使我今日得成阿惟三佛，過去無數恒沙諸佛及當來者，皆當修此覺意三昧，三昧威德不可稱量。",
    "T10n0309_005:0999b21_0": "其聞名者悉皆啟發菩薩大心，不可復計四部之眾皆逮此三昧定意。",
    "T10n0309_005:0999b22_1": "復有百千諸來會者，即於座上皆發無上正真道意。」",
    "T10n0309_005:0999b23_2": "爾時世尊，復放覺花定意三昧光明，照彼三千大千世界地獄餓鬼畜生之類，眾苦消滅皆得還生在人道中自識宿命。",
    "T10n0309_005:0999b26_3": "是時座上有四億眾，見此瑞應各生患厭，心自思惟：「夫生有死皆由因緣，死此生彼牽連不斷，淫之為源斯由貪愛，我等願樂生無欲國，乃得修此覺意三昧定意正受。」",
    "T10n0309_005:0999c01_4": "是時世尊，知來會者心中所念而告之曰：「西方去此無數佛土，有佛名無量壽，其土清淨無淫怒癡悉同一心，皆由蓮華中生，不因父母情欲生也，純是童男亦無女形無大小便，以禪悅樂法無想念識以為飯食，共相敬念如父如母，欲生彼者可發誓願。」",
    "T10n0309_005:0999c06_5": "時四億眾即於座上，同心發願求生彼土。",
    "T10n0309_005:0999c07_6": "爾時世尊，即如其像放覺意三昧光明照彼國土，使四億人得見彼土如來世尊及化生菩薩，其國廣博純金銀琉璃眾寶雜廁，無三惡道八難之苦。",
    "T10n0309_005:0999c11_7": "見彼國已，此四億人隨其形壽，皆得同時生彼國土而得修此覺意三昧，斯由本誓發願所致，覺意三昧之所感動其德如是。",
    "T10n0309_005:0999c15_0": "恭敬品第十三",
    "T10n0309_005:0999c16_0": "是時最勝菩薩復白佛言：「云何種類菩薩常從佛聞法而興恭敬意加勇躍不能自勝？」",
    "T10n0309_005:0999c17_1": "世尊告曰：「斯法要者猶那提神藥，若人服食斯神藥者，心神悅豫自然濡滿，淫怒癡除無復眾病，其聞此法一句之義至大乘者，超出妄想得離惡趣，志願自在未獲者獲，諸根具足未常缺漏。",
    "T10n0309_005:0999c22_2": "若使有人專心一意勤修正行，無他餘念而順其法，諸塵垢病自然消除。",
    "T10n0309_005:0999c23_3": "若善男子善女人，得音響信加敬正法，樹下端坐一心思惟，設意倒錯復從一始，若意不定，當自剋責有何不及？",
    "T10n0309_005:0999c26_4": "惡心不除，勤苦劫數不在道撿，何日進成而獲無漏，因平等法得蒙度脫？",
    "T10n0309_005:0999c28_5": "如是最勝！",
    "T10n0309_005:0999c28_6": "夫順法者，不居三界亦不離之，復以三觀七露明禁而自防慎，常悔前過將來不造，當得諸佛十八之法四無所畏五根五力禪脫定門。",
    "T10n0309_005:1000a02_7": "其所說法平等無二，身黃金色相好自嚴，種種功德以自瓔珞，音聲言訓達於十方，是謂最勝菩薩大士當獲十法功德。",
    "T10n0309_005:1000a05_8": "云何為十？",
    "T10n0309_005:1000a05_9": "所聞正教專意思惟，從善知識亦不違慢，不自大不自下恒處於中，所施行業終不虛妄，諦入深慧意亦不亂，歡喜念施心悅無悔，若前布施無所選擇，達於苦際宣暢無我，神通自遊不失善權，是謂十法獲十功德。」",
    "T10n0309_005:1000a10_10": "爾時世尊便說斯偈：「聞教專意聽，　　慎道無想願，　憑受善知識，　　施念無悔悋。",
    "T10n0309_005:1000a13_0": "　愛彼猶養已，　　高下隨顏色，　一心念恭敬，　　獲十功德福。",
    "T10n0309_005:1000a15_0": "「最勝當知！",
    "T10n0309_005:1000a15_1": "善權適化智度無極，逮於菩薩大乘方等，如來出世愍於俗故，而現若干行法不同，或現緣覺聲聞之乘，或在山崖深窟自隱，或復經行而自剋責，挍計身中無一可貪，由是之故當自思惟，斯為如來之所開化，信吾言者而在心懷，於現法中即得滅度，雖在異學不改正行，為諸異學講演法鼓，其法無想亦無諸念，令其眾生盡諸有漏，諸有會者致微妙慧，行有若干志性不同，如是之比不可稱計，好慕聽經非圖一類，捨真就偽亦不可計，現在目前其數難量，或有菩薩專觀脫門，雖行備具貪在滅度。",
    "T10n0309_005:1000a26_2": "所以然者，未解善權故致留難。",
    "T10n0309_005:1000a27_3": "如來神足導引使知，方自覺寤非菩薩行，復為波旬之所擾固，復從是退還在凡夫。",
    "T10n0309_005:1000a29_4": "最勝當知！",
    "T10n0309_005:1000a29_5": "如來晝夜三達觀察，誰根闇鈍退不進者，誰復進前上菩薩位，退如恒沙進如毫毛，心復自知而無神通，夫人初意其心堅固，設當成者眾生根斷，無為之法定無生滅，眾生疑惑謂為非真，善權方便務於真諦，願樂欲聽無從法忍，十二因緣法之深要，先當分別解空無相願，達知無常非真非有我人壽命虛無寂然。」",
    "T10n0309_005:1000b07_6": "佛復告最勝菩薩及眾會：「又自念吾昔未成佛時，為諸如來所見訓誨，復加威神所見接導，亦是本願行念所逮，得蒙清淨志趣安隱，今成如來平等正覺，眾行具足出現於世，斯由執意不退轉故。",
    "T10n0309_005:1000b11_7": "諸菩薩眾亦無央數，神足之變不可限量，降伏於魔無餘僥倖。",
    "T10n0309_005:1000b13_8": "若至城郭郡縣聚邑，其眾生類覩見吾者，執意聽經亦無他念，興隆三寶使不斷絕，欲求法者皆得充足獲安隱行。」",
    "T10n0309_005:1000b15_9": "佛復告最勝菩薩：「若有眾生信從法教空無相願，當行三十六事令不墮損。",
    "T10n0309_005:1000b17_10": "云何菩薩行三十六事令不墮損？",
    "T10n0309_005:1000b18_11": "於是菩薩分別三向亦不懷恨，雖處愛欲無所染污，觀於無常亦無觀想，心行清淨不失法性，求諸脫門法諸賢聖，懷來道故而濟眾生，妄見已斷悉知無常，應無所著等正覺行，隨緣起滅除去縛著，所施為事不自為已，解知人本本無出生，壽是磨滅恒不久住，命逝變易如幻如化，過去永盡不見縱跡，來無形像復當受有，現在流馳靡知所趣，知業慧明神識不住，空慧止處縛解無縛，勤修三事復修除三，不猗空慧受其果證，將養形命令至道場，於欲無欲亦不離欲，諸佛正受恒現在前，往來周旋不生無想，志常著在諸神通慧，深入法藏不見所入，滅盡無生以為屋室，如如如爾無形無相，本無有際際亦無際，常不有常思惟無常，雖見生死亦不見生，入於五道解無五道，塵勞為縛己已離之，自守無為無悕無望，度人如空空無所成，身行口言無無所損，是謂最勝！",
    "T10n0309_005:1000c07_0": "菩薩所行三十六事上妙之法，非是聲聞緣覺所及，當善察之為人解暢，無令眾生有諍訟心。",
    "T10n0309_005:1000c09_1": "所以然者，希有眾生能信之者，夫能宣暢緣業之法，斯乃應於無生之心，若觀眾生意不堅固，便當漸漸開使得解，得失雖殊亦當下意勿得稱已。",
    "T10n0309_005:1000c12_2": "設復有疑以本無觀，三世平等等無差特，亦不見等亦不見無等，見亦無見亦無復見況有色相，色自無色本無有色，色識無識豈有識耶？",
    "T10n0309_005:1000c15_3": "耳聲有識受外音故，鼻香起識自生臭惡，舌味生識分別好醜，身細滑識因彼麁澁，意法興識由前善惡，了達諸法無住不住亦不見住。",
    "T10n0309_005:1000c18_4": "最勝當知，吾我所有諸法所有本悉清淨亦不見淨，諸法吾我本無所有不見所有，無亦自無亦不見無，慧解菩薩皆無所有。",
    "T10n0309_005:1000c21_5": "菩薩解慧不猗身口，亦不自高復不自下，從本至竟了達自然。",
    "T10n0309_005:1000c22_6": "如是菩薩解空慧義，便成無上正真等正覺，多所建立多所饒益。」",
    "T10n0309_005:1000c24_7": "爾時座上諸來會者，四部之眾及八部鬼神，心懷踊躍不能自勝，各興恭敬，以天香花意花大意花散于佛上，及散諸菩薩大弟子上，悉在虛空羅列而住，作唱伎樂自然而鳴。",
    "T10n0309_005:1000c28_8": "復有諸天側塞虛空，皆發大聲自然雷震，皆自歎曰：「今所聞法自昔未有，為諸菩薩講論法要空無之法，所造言行意皆堅強，前在鹿野苑中，與諸天世人所轉法輪蓋不足言，今聞如來說空無法無生無滅，最第一義，世之無雙不可稱量，自昔聞法未如是也。",
    "T10n0309_005:1001a05_9": "善哉世尊！",
    "T10n0309_005:1001a05_10": "使我等心永無猶豫，疑網悉除無餘結恨。」",
    "T10n0309_005:1001a06_11": "是時世尊告來會者：「慧解菩薩為一切眾生故，心不去離諸法之本，況當遠離空無之法。",
    "T10n0309_005:1001a08_12": "此事不然，菩薩習學不當興意生于是非，若在諸法念無所著，法實甚深不可思議，習智淺者用無黠故，墮四顛倒而興陰蓋，以去持入復生十二緣著，以生便與六十二見共相受入，以生受入復與一切諸塵勞垢而共合同，如是菩薩常當遠離，不與同處亦不離之，從癡至死世間亂想及意所念，若見精進心不慕及，諸見懈怠亦不慢惰，有奉戒者復不有異，見毀戒者意等無二，忍體滿具瞋致惡道，一心不亂諸想不興，智拔濟苦永盡無餘，恒當遠離一切諸念去其世事。",
    "T10n0309_005:1001a19_13": "云何為世事？",
    "T10n0309_005:1001a19_14": "所謂五陰六衰、四大四患、十八本持、十二因緣，與心不相應者，是謂世俗法。」",
    "T10n0309_005:1001a21_15": "佛告最勝：「若有菩薩於三世中而行布施，亦莫思惟過世受報，不念過世所施財物，亦復不念過世受物之人，不念過世所施之處所住屋舍，不念種姓，生某家字某，亦復不念爾時所施今乃獲報，設今造福後報倍勝。",
    "T10n0309_005:1001a25_16": "如是菩薩，為不成就、為墮邊際、為在魔界、為斷佛種，終不至無上正真之道成最正覺。",
    "T10n0309_005:1001a27_17": "所以然者，有想著故，想著施者非真實果。",
    "T10n0309_005:1001a28_18": "若復菩薩念現在施及當來施，常當牢意無眾亂想。",
    "T10n0309_005:1001b01_19": "或時菩薩給施所乏衣被飯食，床褥臥具病瘦醫藥，隨其所須而不有逆，欲成無上等正覺者，解諸法空了達為一，空法無相空法不生，無造無作無所施為，不見來時亦不見去，以法性空觀了無形，戒品慧品定品解脫品解脫見慧品，三十二相八十種好，法界如、法界定、法界觀、法界無著，佛如、佛定、佛觀、佛無著、佛者無我亦無所生、道意意明、法意意明、眾意意明，此十三行無漏慧觀，當來過去現在十三。",
    "T10n0309_005:1001b10_20": "佛以覩見一切諸界，分別其界無來無往，不見出生法自常住，亦不見動亦不轉還，一切眾生自起識想，有不信者而取化之，三場清淨修如來室，諸法若干行不究竟，所說亦異受者不同。",
    "T10n0309_005:1001b14_21": "欲淨三場及五眼者，現轉法輪無礙之想，先行十三無漏之觀，是謂，最勝！",
    "T10n0309_005:1001b16_22": "菩薩摩訶薩無礙之智無礙慧根，為眾生故示現法界姓字名號，無量無限不可思議，皆是善權智力所及。」",
    "T10n0309_005:1001b18_23": "是時最勝復白佛言：「云何菩薩入定三昧，修行善權攝智不亂？」",
    "T10n0309_005:1001b19_24": "佛告最勝：「於是菩薩入無著定，身意口教無所罣礙，觀諸佛土如掌觀珠，化育眾生亦無所著，放大光明導引一切而轉法輪。",
    "T10n0309_005:1001b22_25": "佛力無礙，或以菩薩以為眷屬，復以佛智自瓔珞身住如佛住，遊至諸國如佛所遊，淨諸剎土以佛之度而度脫之，其心盟誓以教教人以智訓人。",
    "T10n0309_005:1001b26_26": "是謂最勝！",
    "T10n0309_005:1001b26_27": "諸佛所入定意三昧，所遊所行不可思議，不恐不畏無所忌難，聽無厭足心不轉還亦不疲惓，不捨當歸墮于餘法。",
    "T10n0309_005:1001b28_28": "何以故？",
    "T10n0309_005:1001b29_29": "以其菩薩在諸法中志意曠大，弘誓之心不可沮壞，發心起學修佛正法無底之源，加被眾生而不捨離，解眾生空諸法亦爾。",
    "T10n0309_005:1001c02_30": "諸法空者道性亦爾，善察眾生進趣來往，以大慈心遍滿一切，三世諸佛所行法則而不差違，無形像法而悉成就。",
    "T10n0309_005:1001c05_31": "所以者何？",
    "T10n0309_005:1001c05_32": "猶如男子以意寶珠懸著空中，其有觀者莫不歡喜，色甚微妙所照無礙，自不言我廣有所照。",
    "T10n0309_005:1001c07_33": "菩薩大士亦復如是，以心寶珠出智慧口，一切智光普照三千大千世界，亦不自言我今慧光能有所照。",
    "T10n0309_005:1001c10_34": "何以故？",
    "T10n0309_005:1001c10_35": "然此菩薩為彼眾生不自為己，欲使眾生至解脫門，以佛聖印而印可之，淨諸佛國為諸眾生，而作覆護離一切念，其智慧眼無微不照，明生死本去來現在八法功德，及漏盡通想知滅盡，羅漢緣覺所不能了。",
    "T10n0309_005:1001c15_36": "菩薩覺知法性所覺，如幻如化、熱時之炎、芭蕉野馬、呼聲之響、鏡像水月、泡沫夢現，皆不真實，此五盛陰苦空非身四大合成。",
    "T10n0309_005:1001c17_37": "復當思惟地水火風空識六事，處在三界，欲界色界無色界，斯是死界，泥洹法身乃是真界，解生死界及泥洹法，一而不二亦無若干，四大吾我亦復如是。",
    "T10n0309_005:1001c21_38": "吾我空者諸法亦空，諸法空者六思念法亦復如是，不墮倒見不處生死，亦復不念中道取證，是謂菩薩深了法要，所度不虛受養不妄，安隱處道而無唐捐。",
    "T10n0309_005:1001c24_39": "「復有菩薩用四等心，深究生死無底之源，救之以財恤之勸道，大慈菩薩舉目成寶，山河石璧樹木莖節悉為七寶，便用廣施令得道證。",
    "T10n0309_005:1001c28_0": "菩薩于時觀察眾生有著苦者，為說五陰為苦為老為無真實，習色著苦滅習成道，苦義眾多習為原本，斯二事盡乃謂為道。」",
    "T10n0309_005:1002a01_1": "◎◎勇猛品第十四爾時最勝菩薩前白佛言：「云何菩薩初發心行無能斷者？",
    "T10n0309_005:1002a04_2": "云何菩薩意識安隱不可捨離？」",
    "T10n0309_005:1002a05_0": "是時世尊告最勝曰：「初發意菩薩當學所學，不滯生死不畏吾我，雖處過去當來現在亦不畏懼，便能勇猛毀壞邪見，初聞法味信根成就，意常係在滅盡之處常離世業，唯慕無上正真之道，諮歎經典聽之無厭，設遭苦樂不以為惓。",
    "T10n0309_005:1002a10_1": "所以然者，其心牢固不可移動，或經一身二身三身，應時逮得如來正受三昧定意。",
    "T10n0309_005:1002a12_2": "復得信受不妄三昧，復得想持受決三昧，漸漸便至無所從生不起法忍，以是名曰發意菩薩內心所行無能斷者。",
    "T10n0309_005:1002a14_3": "菩薩專意不著色相，不念是常非常有苦有樂、若好若醜若遠若近，亦復不念過去當來現在之法，亦復不念吾當成佛典領三千大千剎土，不念有想，不念生想著想染想結想心想，無量門受其妙法，不還亦不見還，不厭亦不見厭，不足亦不見足，不廢亦不見廢，無捨無壞，無見亦不有見，不增亦不有減，不異亦不有變，不自然行非不有行。",
    "T10n0309_005:1002a22_4": "所以然者，言自然者，虛空法界之所攝也。",
    "T10n0309_005:1002a23_5": "如是菩薩無限無量弘誓之心而自成就，不厭不患亦不退轉，賜欲度脫一切眾生。",
    "T10n0309_005:1002a25_6": "所以然者，菩薩欲度一切眾生使般泥洹，住十七劫不捨不離，分別三世諸法虛寂，諸法空諸法無我。",
    "T10n0309_005:1002a27_7": "何以故？",
    "T10n0309_005:1002a27_8": "欲從此至彼故。",
    "T10n0309_005:1002a28_9": "菩薩大士至虛空界以天眼觀，依地大住眾生多耶？",
    "T10n0309_005:1002a29_10": "虛空界眾生多耶？",
    "T10n0309_005:1002a29_11": "然觀虛空眾生不可稱計無有邊限。",
    "T10n0309_005:1002b01_12": "天眼菩薩復更思惟：『吾今所觀極為玄遠，寧從四天下繞須彌山，其中所有虛空無形眾生多耶？",
    "T10n0309_005:1002b03_13": "為有形眾生多耶？』」",
    "T10n0309_005:1002b04_14": "佛告最勝：「天眼菩薩猶不能知無形眾生之多少。",
    "T10n0309_005:1002b05_15": "所以然者，非彼境界。",
    "T10n0309_005:1002b05_16": "今吾引喻重解斯義，有明目者當了此譬。",
    "T10n0309_005:1002b06_17": "猶如辟方八肘虛空上下俱等無空缺處，算計其中無形眾生，與四天下眾生共等，欲知數者從一數至億以億為一，復從一至億還數億為一，如是數至七，欲知無形虛空眾生限者其數如是。」",
    "T10n0309_005:1002b11_0": "復告最勝：「天眼菩薩觀虛空無形眾生之時，猶如人觀辟方大石，上下俱等實而無缺，故不知數。",
    "T10n0309_005:1002b13_1": "發意菩薩從初起學上菩薩位，當度爾許眾生心不移動者，當知不為魔所擾固，遊於三界憑善知識，恐畏之難亦不復生，其有菩薩住於是者，至誠受莂亦不復久，行權方便興發勸助，指授泥洹說滅度決，加說四諦如來印章，一一分別而示其路。",
    "T10n0309_005:1002b18_2": "若有眾生不肯覺寤，無數方便以為唱導，習癡所惑而致諸苦，能斷愛欲乃應無著便得越度正覺，所有聖賢默然則為解脫。",
    "T10n0309_005:1002b21_3": "所名解脫解脫生老病死，彼亦不死亦不為死，彼亦不脫亦不為脫。",
    "T10n0309_005:1002b23_4": "何所解脫？",
    "T10n0309_005:1002b23_5": "無著無縛無滅無生，無所成無所辦無所逮乃應正道。",
    "T10n0309_005:1002b24_6": "眾生迷塞不時開解，如來哀愍現出于世，在所遊處便現導師，聞法眾生至不退轉，若有歡喜奉持正法，便逮無生不起法忍。",
    "T10n0309_005:1002b27_7": "發意菩薩常念思惟，眼耳鼻口身意分別六衰，為從何生復從何滅？",
    "T10n0309_005:1002b28_8": "法自生法法自滅法，不見邪不見正，不造不作不見是我所非我所，不依內性自觀，不依外當分別。",
    "T10n0309_005:1002c02_9": "復當思惟，色痛想行識不過去色，過去色不在內不在外不兩中間得，不過去痛想識行，過去痛想識行，不在內不在外不兩中間得，不過去色住，不過去色不住，不在邊不在此，不過去眼耳鼻舌身意法，過去眼耳鼻口身意法，不在內不在外不兩中間得，不過去意想知滅，不在內不在外不兩中間得，當來現在色痛想行識，眼耳鼻口身意想知滅，亦復如是。」",
    "T10n0309_005:1002c10_10": "「復次最勝！",
    "T10n0309_005:1002c10_11": "菩薩大士以神通慧修無礙道，一切諸佛功德慧業盡共計之，十倍百倍千倍萬倍，不如發意菩薩安一眾生發無上道心成一切智，具足一切諸佛之法，妄想已斷無復狐疑，諸天世人無不恭敬而禮拜者，達知諸法幻化非真，一切有形進趣於道，便獲如來神足之力。」",
    "T10n0309_005:1002c16_12": "是時座上十四億眾，渴仰如來神足之德，遲見如來現其威變。",
    "T10n0309_005:1002c18_13": "佛知眾會心中所念，即於座上放大光明，身諸毛孔亦放光明，一一毛孔放百千億光明，一一光明有百千億夜光神寶，雕文刻鏤眾寶雜廁，眾花雜香而覆其上，寶四角頭懸四香瓔，一一寶上有百千億帳，一一寶帳有百千億自然蓮花師子之座，一一座上有百千億殊異之色，一一色中有百千億摩尼珠寶在蓮花上，一一花上復有百千億種種殊異寶交露蓋，一一蓋下有百千億如來說法，一一如來有百千億諸佛剎土，一一剎土有百千億自然浴池，一一浴池有百千億鳧鴈鴛鴦自然遊戲。",
    "T10n0309_005:1002c29_14": "爾時寶交珞臺諸如來、無所著、等正覺，復放百千億光明，一一光中復有化佛，一一化佛各說發意菩薩所行功德，十二因緣無常苦空非身之法趣泥洹門，一一門中轉百千億不退轉法，古昔未轉今日如來而為轉之，現佛威儀神足變化，未曾所見未曾所聞，不可思議不可稱計。",
    "T10n0309_005:1003a06_15": "是時諸來會者歎未曾有：「甚奇甚特，是我等福乃能見此神足變化，燃法熾法，無盡之化。」",
    "T10n0309_005:1003a08_16": "「如來如如來藏，不住於住，無形像無根本，不得得不獲獲，甚深玄遠，實而不虛，智慧廣博，除去愚惑亦不破壞，成就法界，當來過去現在諸佛之法皆現在前，出如來力增益諸佛國，為佛意印出生菩薩道，於現法中為淨眼法王，慧眼清淨種性純熟，佛眼無礙由慧眼知，分別句義而開法門，與善知識成就道心，不毀境界不敗種性，為一切眾生而作覆護居家成就，若處在眾無所畏難，所興巧便無適不化，名德清淨無復悕望，胞胎均政，增上智業興無蓋雲，智熾猛火燒疑結聚，闡揚政教振於道場，慈悲四等總持審諦，九觀六業勇力無畏，信念慧定行訓無盡，入三昧定由觀十方，禮拜恭敬供養諸佛，是謂最勝菩薩大士心難沮壞。",
    "T10n0309_005:1003a23_17": "猶如菩薩性空自然，有目之士知是為空，空不自知言我自空。",
    "T10n0309_005:1003a24_18": "菩薩行本亦復如是，度人恒沙復過恒沙，及至諸佛所遊剎土，而度眾生非算所籌，菩薩不自念，我今乃度爾所眾生，使至涅槃寂然無為；亦不言我緣斯果報，當成無上正真之道。",
    "T10n0309_005:1003a28_19": "發意菩薩執心牢固，從初發迹乃至道場，坐樹王下降伏魔眾，其中所作功祚福業，盡為眾生不自為己，猶如虛空普覆無外，然不自知言我是空。",
    "T10n0309_005:1003b03_20": "如來神德智慧光明，周接黎庶使成法眼，無離無著一切諸法不可沮壞，無人無我以智慧明善權利劍，一切諸佛所用正教，無量功德除去疑網。",
    "T10n0309_005:1003b06_21": "菩薩大士之所修行，菩薩所行淨三梵堂，無空不空，空亦不生亦無所有，無人無我無壽無命，亦不見生亦不見死，獨步無侶無可思議，不毀境界，無想亦空，不生亦不見生亦不見出，無去無來無作無造，法界無量成道場業，空界無邊無所縛著，為眾生故故作處所。",
    "T10n0309_005:1003b12_22": "是我所非我所起吾我想，菩薩執意依善根本無量智慧而淨其道，去心垢意以智慧除。",
    "T10n0309_005:1003b14_23": "「如是最勝！",
    "T10n0309_005:1003b14_24": "菩薩入淨觀三昧，觀察十方恒沙眾生，誰應法行，誰應智行，誰應淨行相應？",
    "T10n0309_005:1003b16_25": "若有眾生應受法者，便當與說二十五法。",
    "T10n0309_005:1003b17_26": "云何為二十五？",
    "T10n0309_005:1003b17_27": "諸法無相、諸法無形、諸法忍、諸法想、諸法無根、諸法境界不可得、諸法無所取、諸法不二入門、諸法無度、諸法不可斷、諸法甚深不可追尋、諸法覺不覺者、諸法力不可壞、諸法成不成者、諸法無毀而毀、諸法無常去常、諸法無染污、諸法行淨、諸法性觀、諸法無漏、諸法過去已捨、諸法拔疑去網、諸法無從生慧受決、諸法本無無苦名，是謂菩薩清淨修行二十五法。",
    "T10n0309_005:1003b25_28": "「復次，菩薩行三忍智、過智、無過智，亦不過亦不不過智。",
    "T10n0309_005:1003b27_29": "云何菩薩修行過智？",
    "T10n0309_005:1003b27_30": "不壞法界身是本無，如來之所修行，非緣覺、羅漢之所修習。",
    "T10n0309_005:1003b29_0": "無過智者，增上慧明，賢聖緣覺之所修行，非佛、羅漢之所行也。",
    "T10n0309_005:1003c01_1": "亦不過智亦不不過智，阿羅漢之所修行，非佛、緣覺之所修行。",
    "T10n0309_005:1003c02_2": "云何過智？",
    "T10n0309_005:1003c03_3": "是佛所行，非羅漢、辟支；於是菩薩彈指之頃，以智慧念，我當弘濟無底眾生，無邊無崖緣想智業，金剛正受亦無轉還，弘誓之心過出羅漢、辟支佛上，是為過智，非是羅漢、辟支佛之所修行。",
    "T10n0309_005:1003c07_4": "云何亦不過智？",
    "T10n0309_005:1003c07_5": "賢聖辟支佛之所修行；於是菩薩發心起學，欲淨法界導引眾生，宣暢佛法演甘露慧，為無上道求詣道場。",
    "T10n0309_005:1003c10_6": "若有眾生直從一徑至菩薩所，頭目髓腦國城妻子，意所愛物盡用惠施給與乞者，除父母師長，施果不求報。",
    "T10n0309_005:1003c12_7": "如是一世至百世，一劫至百劫，財物惠施亦不見物，物是誰許為從何生，本從何來滅至何處，解物無本，不見住止屋舍。",
    "T10n0309_005:1003c15_8": "時此菩薩以空慧觀，亦不見身亦不見物，亦不見人，亦復不見何處惠施。",
    "T10n0309_005:1003c16_9": "然此菩薩積行殊久心意捷速，欲成無上正真之道，慕度眾生淨佛國土。",
    "T10n0309_005:1003c18_10": "然此菩薩心樂閑靜常處山巖，意想靜寂繫念在前，內自思惟：『前後所施眾德具足，應成無上正真之道為最正覺，然佛出世眾相嚴身，廣濟眾生至無為岸，要須大聖於無餘界而取滅度，然後我當進成佛道。』」",
    "T10n0309_005:1003c23_11": "佛告最勝：「彼菩薩心所念所行願不違錯，如來在世教化周訖，於無餘泥洹而般泥洹，正法滅盡世無復佛，一劫二劫或至百劫，山澤菩薩方自剋責，咄哉所為唐勞其功，佛去世久像法滅盡，宿緣眾生盡為所在心懷煩惱，周章經行詣一樹下，以右手指爪刮于樹皮，正值空處騞然有聲，心霍然寤，便成無上正真之道。",
    "T10n0309_005:1004a01_12": "左右顧視不見翼從，隱形匿相不轉法輪，如凡常人，人間分越，是謂亦不過智賢聖辟支之所修行，非佛、羅漢也。",
    "T10n0309_005:1004a04_13": "云何亦不過智亦不不過智？",
    "T10n0309_005:1004a04_14": "羅漢所修非佛、辟支佛耶；於是菩薩從久遠以來積行勤苦，欲得無上正真之道為最正覺，行施行忍行精進行禪行智，或施頭目國財妻子僕從給使，有所求索不逆人意，但刺身出血多於四海，體骨布施遍四天下，然於其中不獲其證，漸漸却退在凡夫行，厭患生死心不猛進，憶本所作內心竊悔，趣欲脫身捐捨眾生，久久方便求師諮受，承聲聞法乃得覺寤，追前功勞想責無逮，是謂亦不過智亦不不過智，羅漢所修，非佛、辟支佛也。",
    "T10n0309_005:1004a14_15": "云何菩薩淨行相應？",
    "T10n0309_005:1004a15_16": "是佛、羅漢、辟支佛之所修行。",
    "T10n0309_005:1004a15_17": "所謂淨行者，淨三場，淨三眼，淨三聚，戒淨定淨慧淨解脫淨解脫見惠淨，從三善法至十八無漏之法，道俗善法皆悉清淨。",
    "T10n0309_005:1004a18_18": "佛、辟支佛、阿羅漢修此淨行，至成得道不有中還，眾想不興亦不可見，不起不滅亦無識止，有終有始便有窠窟，達無終始豈有處所。」",
    "T10n0309_005:1004a21_19": "時最勝菩薩復白佛言：「世尊！",
    "T10n0309_005:1004a22_20": "云何離欲菩薩心無增減，亦復不念是苦是樂是好是醜？",
    "T10n0309_005:1004a23_21": "亦復不念前後中間？",
    "T10n0309_005:1004a24_0": "去來現在禪止三昧，復不自念吾於欲無欲？」",
    "T10n0309_005:1004a25_0": "爾時世尊告最勝曰：「無欲菩薩遊處欲界，周遊往來說法教誡，心雖無染，如處煻煨無底火坑，愍彼眾生結著四流沒十二海，欲求出路不知當如趣，內心堪忍不以為難，分別五陰興衰之法色痛想行識，思惟四大諸所生滅，水泡野馬、芭蕉幻化，虛而不真亦不牢固。",
    "T10n0309_005:1004b02_0": "何以故？",
    "T10n0309_005:1004b02_1": "甚深之法難可究竟，色法甚深道亦如是，五陰甚深俗法亦爾，俗法甚深虛空界亦爾，善察虛空界及與法界，亦無識想我人壽命，挍計斯者實如幻化，思惟世俗八無閑法，穢濁染污妨人趣道，淨觀思惟悉無處所。",
    "T10n0309_005:1004b07_0": "何以故爾？",
    "T10n0309_005:1004b07_1": "非常苦空非身之法，有目之士能達此者，是謂菩薩心無增減不見苦樂善惡好醜，都無三世緣起之著。",
    "T10n0309_005:1004b09_2": "地種為剛境界自然，水性為濕性自柔軟，火性隆熾性自然熱，風性漂搖動轉不住，法性觀察寂無四大，地水火風為從何生復從何滅？",
    "T10n0309_005:1004b12_3": "若菩薩分別法界，設地增者，水火風性各各不如，神識自溺漸不相應，地重神輕各欲相離；若水增者，地火風界轉轉衰微，神輒欲移不安其宅。",
    "T10n0309_005:1004b15_4": "猶如有人處在靜室，意欲出行造餘村落，先出右脚在門閾外，是謂地大增也；次出右手復在門外，所謂水性增也；轉出左脚在門閾外，是謂火性增也；復出左手在於門外，可謂風性增也。",
    "T10n0309_005:1004b20_5": "進前趣路，是謂神以逝矣；詣村落者趣五道也，其知是者乃了法界；不堅不柔不熱不輕，剛為所在柔為所至，熱為所趣輕為所向。",
    "T10n0309_005:1004b23_6": "如是菩薩分別法界，一一觀了亦無處所，思惟法界性自不同，養神長體各自殊異，四大之中火為盛毒，餘三大者性自相應。",
    "T10n0309_005:1004b25_7": "所以然者，菩薩當觀內外四大亦復如是。",
    "T10n0309_005:1004b26_8": "三界眾生四大不同，欲尋其原莫知處所。",
    "T10n0309_005:1004b27_9": "當復思惟六情所趣，其眼亦空眼識亦空，解於空者乃為法界。",
    "T10n0309_005:1004b29_10": "菩薩大士復當思惟解於六衰，眼之視色色亦無有，前物入色亦復無有，耳鼻口身意亦復如是。",
    "T10n0309_005:1004c02_11": "菩薩復當學諦相非諦相，道相非道相，空相非空相。",
    "T10n0309_005:1004c03_12": "「云何菩薩學諦相非諦相？",
    "T10n0309_005:1004c04_13": "於是菩薩審解本無，本無為一而無有二，亦知道證而無有證，不見受證不見不受證，亦不見應亦不見不應，了應不應是謂諦相。",
    "T10n0309_005:1004c07_14": "菩薩諦相，在空亦諦遠空亦諦，亦不在亦不不在，是謂諦相。",
    "T10n0309_005:1004c08_15": "金剛正受猗空習本取護得盡。",
    "T10n0309_005:1004c09_16": "解此三事者，亦是諦相。",
    "T10n0309_005:1004c09_17": "菩薩諦相，達內無實知外無入，不見愛樂不見不愛樂，不見是處非處，亦是諦相；於內不斷正見，於外示現，若如閑居心常寂靜，外若憒亂，知苦等住所適亦等。",
    "T10n0309_005:1004c13_18": "其諦相者，道證明驗五陰空五陰無主，所從緣起亦復是空，不住不見住慧盡想，不住在疑結亦無住，不在五事不隨十善十惡世間本末，是曰諦相。",
    "T10n0309_005:1004c16_19": "如是菩薩行諦相者，則不退轉。",
    "T10n0309_005:1004c17_20": "非諦相者，虛空界最第一義，知之為寂緣解無縛，是謂菩薩非諦相也。",
    "T10n0309_005:1004c19_21": "「云何菩薩學道相非道相？",
    "T10n0309_005:1004c19_22": "猶豫結疑世間不可愛染，自用橫害中暴墮苦，是謂道相。",
    "T10n0309_005:1004c20_23": "現在身作來世受報，不猗師不向善知識，亦是道相。",
    "T10n0309_005:1004c22_24": "云何菩薩亦非道相？",
    "T10n0309_005:1004c22_25": "非道相者，三十七品，有為無為法所趣入，不在二亦不遠二，不從緣不離緣，不住緣不隨緣，不度非不度，不果非不果，不一二三四乃至十非不十，非所生非不生，非滅盡非不滅盡，非起滅非不起滅，非言教非不言教，非解空非不解空，非思止非不思止。",
    "T10n0309_005:1004c28_26": "若菩薩察二十四事，觀了本末分別在心，不處生死離於縛著，無勝負心亦無強梁，不自舉不下人，便應碎身遊散三昧，於百億定為最上首，為尊為貴無過是者，非是羅漢辟支境界。」",
    "T10n0309_005:1005a03_27": "爾時世尊，即於座上三昧正受，其三昧名一意無畏，使四部之眾上下齊同，各無他念亦無亂想。",
    "T10n0309_005:1005a05_28": "是時世尊告最勝曰：「諦聽諦聽，善思念之！",
    "T10n0309_005:1005a06_29": "吾今為汝分別三昧，使來會者各無狐疑。」",
    "T10n0309_005:1005a07_30": "最勝對曰：「如是世尊！",
    "T10n0309_005:1005a08_31": "願樂欲聞，樂者令得安隱。」",
    "T10n0309_005:1005a08_32-0": "佛告最勝：「有三昧名散諸結，令無限無量剎土有形眾生，除去苦痛無復眾惱；復有三昧名勇慈明，使諸眾生各無怨讎；復有三昧名德充，如來入此三昧，使眾生類無飢渴想；復有三昧名清淨，如來入此三昧，使諸眾生得法眼淨；復有三昧名耳根清淨，如來入此三昧，使眾生類得天耳聽；復有意寂三昧，如來入此三昧，使眾生類迴邪就正；復有除惡三昧，",
    "T10n0309_005:1005a08_32-1": "如來入此三昧，使眾生類修十善行跡；復有三昧名獨步，如來入此三昧，使眾生類不懷邪見而受正道；復有趣路徑三昧，如來入此三昧，使眾生類趣道不迷；復有三昧名成辦，如來入此三昧，使眾生類捨于惡戒就清淨戒；復有三昧名慚愧樂，如來入此三昧，使眾生類奉持忍辱；復有三昧名進德，如來入此三昧，使眾生類懈慢墮者興勇猛意；復有三昧名一己無侶，",
    "T10n0309_005:1005a08_32-2": "如來入此三昧，使喜妄眾生速入禪定；復有三昧名曰降伏，使執愚眾生智慧自珞；復有三昧名無穿漏，使無信眾生安處信根；復有三昧名總持德，如來入此三昧，使少聞眾生而獲多聞；復有三昧名威儀則，如來入此三昧，使眾生類儀容整頓不失禮節；復有三昧名施恩，如來入此三昧，使著欲眾生永無愛欲；復有三昧名以度，如來入此三昧，使瞋怒眾生斷除恚恨；",
    "T10n0309_005:1005a08_32-3": "復有三昧名無惑，如來入此三昧，使愚癡眾生親習智業；復有遍至三昧，如來入此三昧，使眾生類不著三有；復有三昧名一切身體形色三昧，如來入此三昧，使十方國土一切眾生化作百千億形色，然彼眾生各各不相知。",
    "T10n0309_005:1005b09_33": "我今，最勝！",
    "T10n0309_005:1005b09_34": "略說其要，設當如來從劫至劫，乃至百劫說如來所入三昧者，不可究盡，唯佛世尊乃能暢耳。」",
    "T10n0309_005:1005b12_35": "是時最勝前白佛言：「甚奇甚特，如來身相所造變化，不可思議無能測量，以無形善權而自嚴飾。",
    "T10n0309_005:1005b14_36": "如來所說所入三昧，昔所不見昔所不聞，若有菩薩聞此三昧名號定意持諷誦者，在所遊處常得自在，若復勸助代其歡喜，為以供養諸佛法已，諸聲聞等非其境界，緣覺之乘復不能及。",
    "T10n0309_005:1005b18_37": "若有毀謗斯定三昧，常處闇冥未甞決了，設復人身入無救獄，罪猶尠微蓋不足言。",
    "T10n0309_005:1005b20_38": "若有憎嫉定意三昧，其罪難量動有劫數，聾盲瘖瘂終不聞法，雖得為人恒多苦痛，兩舌詐欺口不能言。",
    "T10n0309_005:1005b22_39": "自非菩薩廣博多聞，乃能信此正定三昧，若有勸發誦習此定，尋時得見諸十方佛，又我今日講解定意，志不改易乃應正定。」",
    "T10n0309_005:1005b25_40": "爾時最勝承佛威神復白佛言：「今日此眾諸來會者，菩薩四部天龍神鬼，備欲得見如來定意所可感動，或能蒙斯多所潤澤多所成就。",
    "T10n0309_005:1005b28_41": "唯願世尊！",
    "T10n0309_005:1005b28_42": "垂愍見憐，放大光明照諸十方佛佛剎土，其中純淑眾生之徒，蒙光得化普得度脫。」",
    "T10n0309_005:1005c01_43": "爾時世尊可其所說，尋於座上，即如其像三昧正受，其三昧名右足指輪定意，放大光明，其光明照此忍世界已，復照十方諸佛恒沙剎土。",
    "T10n0309_005:1005c04_44": "十方國土諸菩薩等，百千億眾尋其光明來至忍界。",
    "T10n0309_005:1005c06_45": "東方去此九十六江河沙等諸佛剎土，過此數已國名海寶，有佛名寶淨如來、至真、等正覺、明行成為、善逝、世間解、無上士、道法御、天人師，號佛、世尊，現在說法，彼有菩薩名曰辯聰不退轉大士，見此光明，便往至寶淨如來所，頭面禮足在一面立。",
    "T10n0309_005:1005c11_46": "爾時寶淨如來，告辯聰菩薩曰：「汝到彼土，攝持威儀無失宜則，所以然者，彼土志性剛強所行卒暴，勿見苦樂，彼土眾生多懷憍慢不順正法，若見有短慎莫驚懼，能如是者宜知是時。」",
    "T10n0309_005:1005c15_47": "彼佛剎土眾多菩薩，自白其佛：「我等快得善利宿福自賀不生忍土。」",
    "T10n0309_005:1005c17_48": "是時辯聰菩薩，將十千菩薩前後圍繞，猶如力士屈伸臂頃，來至忍界，往至釋迦文佛所立。",
    "T10n0309_005:1005c19_49": "爾時世尊，知而告最勝曰：「汝頗見辯聰菩薩及餘菩薩不乎？」",
    "T10n0309_005:1005c20_50": "對曰：「唯然已見。」",
    "T10n0309_005:1005c21_51": "佛告最勝：「此菩薩者，義辯第一慈悲喜護，言語柔和志行高遠，先笑後言和顏悅色，問不復重所說約少，接度眾生如佛之度，成不退轉立菩薩道。」",
    "T10n0309_005:1005c24_52": "是時辯聰菩薩及十千菩薩，禮世尊足右繞三匝，叉手向佛而嘆頌曰：「聲振徹十方，　　功德名訓稱，　人尊所適方，　　靡不蒙其度。",
    "T10n0309_005:1005c28_0": "　佛土界清淨，　　不聞五道名，　捨彼而就此，　　慈悲難喻等。",
    "T10n0309_005:1006a01_0": "　世尊今所現，　　人中實難有，　德積如須彌，　　自投于足下。",
    "T10n0309_005:1006a03_0": "　正使行精進，　　一劫至百劫，　不如須臾間，　　忍界行哀心。",
    "T10n0309_005:1006a05_0": "　諸佛興出世，　　先選清淨土，　仁尊獨能忍，　　於此五濁世。",
    "T10n0309_005:1006a07_0": "　善哉甚難有，　　將護平等度，　流教及三乘，　　令淨身口意。",
    "T10n0309_005:1006a09_0": "　既成菩薩道，　　亦無退轉心，　意趣倍精進，　　今故稽首禮。",
    "T10n0309_005:1006a11_0": "　斷諸狐疑結，　　快修十善行，　諸佛法具足，　　所說智海淵。",
    "T10n0309_005:1006a13_0": "　若在本剎土，　　億百劫導師，　不如在此土，　　住劫度一人。",
    "T10n0309_005:1006a15_0": "　亦遊無量剎，　　恒沙不可計，　不聞有苦惱，　　及八無閑處。",
    "T10n0309_005:1006a17_0": "　此人多剛強，　　眾垢以成身，　四諦真如水，　　洗浴內外淨。",
    "T10n0309_005:1006a19_0": "　我等信心至，　　故遠來歸命，　欲聞定意法，　　願時敷演之。」",
    "T10n0309_005:1006a21_0": "爾時辯聰菩薩以偈讚佛已，前白佛言：「何謂菩薩志意堅牢堪受定意，所聞教誡亦無厭足？",
    "T10n0309_005:1006a23_1": "云何菩薩言行相應內性柔軟？」",
    "T10n0309_005:1006a23_2": "爾時世尊告辯聰曰：「諦聽諦聽，善思念之！",
    "T10n0309_005:1006a24_3": "吾當為汝分別其義。」",
    "T10n0309_005:1006a25_4": "對曰：「如是。",
    "T10n0309_005:1006a25_5": "世尊！」",
    "T10n0309_005:1006a25_6": "佛告辯聰菩薩：「修定心成就四法，使菩薩志意堅固堪任受定，所聞教誡亦無厭足。",
    "T10n0309_005:1006a27_7": "何謂四法？",
    "T10n0309_005:1006a27_8": "所謂慈悲四等心不懈怠，所度人民如幻如化，謂佛智慧無與等者，是謂，辯聰菩薩！",
    "T10n0309_005:1006a29_9": "成就四法志意堅牢堪任受定。」",
    "T10n0309_005:1006b01_10": "「云何菩薩一意趣向言無錯亂？」",
    "T10n0309_005:1006b01_11": "佛告辯聰：「於是菩薩復當成就四法。",
    "T10n0309_005:1006b02_12": "何謂四法？",
    "T10n0309_005:1006b03_0": "菩薩一向說眾生空、說諸法空，於諸受入都無所著，歎譽菩薩所作功德，分別善惡有為無為之法念行善權，是謂四法。」",
    "T10n0309_005:1006b05_1": "「云何菩薩增益善根轉多不減？」",
    "T10n0309_005:1006b06_2": "佛告辯聰：「復有四法增益善根。",
    "T10n0309_005:1006b07_3": "云何為四？",
    "T10n0309_005:1006b07_4": "一曰信，二曰聞，三曰施，四曰出要，是謂四法令菩薩增益善根。」",
    "T10n0309_005:1006b08_5": "「云何菩薩心不亂錯亦不狐疑？」",
    "T10n0309_005:1006b09_6": "佛告辯聰：「復當思惟四法意專不亂。",
    "T10n0309_005:1006b10_7": "云何為四法？",
    "T10n0309_005:1006b10_8": "所謂心常專之，禁持禮節，不望利養，不求名稱，是謂四法意不有亂。",
    "T10n0309_005:1006b12_9": "復有四法增益善根。",
    "T10n0309_005:1006b12_10": "云何為四？",
    "T10n0309_005:1006b12_11": "所謂四法，教他立信，既施之後不望其報，及護法之主，菩薩言教教授不違，是謂四法之所修行。",
    "T10n0309_005:1006b15_12": "復有四法，菩薩當念思惟，從一地復至一地，或退或進。",
    "T10n0309_005:1006b16_13": "云何為四法？",
    "T10n0309_005:1006b16_14": "教眾生類習其善根，遠離諸惡，不行愚惑，無捨弘誓意不怯弱，是謂四法菩薩之所修行。",
    "T10n0309_005:1006b18_15": "復有四法，菩薩之所奉持。",
    "T10n0309_005:1006b19_16": "云何為四？",
    "T10n0309_005:1006b19_17": "所謂化眾生以權方便，立凡夫人在於信地，所度無虛妄，現佛威相而接眾生，是謂四法菩薩之所奉持。",
    "T10n0309_005:1006b21_18": "復有四法，菩薩當念思惟。",
    "T10n0309_005:1006b22_19": "云何為四？",
    "T10n0309_005:1006b22_20": "所謂隨宜進止，不著服飾，隨彼時宜，恒忍苦樂，是謂四法之所修行。",
    "T10n0309_005:1006b24_21": "復有四法。",
    "T10n0309_005:1006b24_22": "云何為四法？",
    "T10n0309_005:1006b24_23": "所謂自伏意性，常發道心，不離善權，專意念佛，是謂四法。",
    "T10n0309_005:1006b26_24": "復有四法，菩薩當念思惟。",
    "T10n0309_005:1006b26_25": "云何為四？",
    "T10n0309_005:1006b26_26": "於是菩薩當念獨處，遠聲聞心及辟支佛意，求法無厭足，所聞正法廣與人說，是謂四法。",
    "T10n0309_005:1006b28_27": "復有四法，菩薩當念思惟。",
    "T10n0309_005:1006b29_28": "云何為四？",
    "T10n0309_005:1006b29_29": "求寶給窮乏，醫藥療治病，求義無厭，忍一切苦，是謂四法。",
    "T10n0309_005:1006c02_0": "復有四法，菩薩當念思惟。",
    "T10n0309_005:1006c02_1": "云何為四？",
    "T10n0309_005:1006c02_2": "行不起忍，超滅盡忍，思惟根本十二因緣，於忍不著忍各各自離，是謂四法。",
    "T10n0309_005:1006c04_3": "復有四法，菩薩當念思惟。",
    "T10n0309_005:1006c05_4": "云何為四？",
    "T10n0309_005:1006c05_5": "思惟惡露不淨之觀，數出入息，行清白法，當自謙卑，是謂四法。",
    "T10n0309_005:1006c06_6": "復有四法，菩薩當念思惟。",
    "T10n0309_005:1006c07_7": "云何為四？",
    "T10n0309_005:1006c07_8": "當觀應法眾生然後投藥，常念恭敬無得自高，若在大眾不著利養，行權方便所適無礙，是謂四法。",
    "T10n0309_005:1006c09_9": "復有五法，菩薩當念思惟。",
    "T10n0309_005:1006c10_10": "云何五？",
    "T10n0309_005:1006c10_11": "受平等法而不遺漏，觀己彼身等無有異，與善知識從事，永斷結使令無有餘，是謂五。",
    "T10n0309_005:1006c12_12": "復有五法，菩薩當念思惟。",
    "T10n0309_005:1006c13_13": "云何為五？",
    "T10n0309_005:1006c13_14": "自省己過不見彼短，若在惡部使行慈心，燃熾諸法去其緣著，道心牢固終不忘失，亦使前人行其道意，是謂五。",
    "T10n0309_005:1006c15_15": "復有五事，菩薩當念思惟。",
    "T10n0309_005:1006c16_16": "云何為五？",
    "T10n0309_005:1006c16_17": "施恒在前，次復教人使行惠施，執心施時亦不選擇觀眾生是非，諸法甚深皆得解脫，至成作佛莊嚴道樹，是謂五法。",
    "T10n0309_005:1006c19_18": "復有五法，菩薩當念思惟。",
    "T10n0309_005:1006c19_19": "云何為五？",
    "T10n0309_005:1006c20_20": "知行起滅，於力無畏不捨眾生，分別眾智，亦知增上知，不相違背，是謂五法。",
    "T10n0309_005:1006c21_21": "復有五法，菩薩當念思惟。",
    "T10n0309_005:1006c22_22": "云何為五？",
    "T10n0309_005:1006c22_23": "在五道中永度無極，供養諸佛禮事恭敬，入慈三昧以自娛樂，佛智無量現在目前，無量三昧亦不疑難，是謂五。",
    "T10n0309_005:1006c25_24": "復有五法，菩薩當念思惟。",
    "T10n0309_005:1006c25_25": "云何為五？",
    "T10n0309_005:1006c26_26": "發弘誓心終不中悔，言從語用言不妄發，依禪不著禪，念持不著，遊處當不樂，是謂五法。",
    "T10n0309_005:1006c28_27": "辯聰菩薩！",
    "T10n0309_005:1006c28_28": "菩薩摩訶薩修此定意本行，便得如來正受。」",
    "T10n0309_005:1006c29_29": "爾時世尊說此法時，二億諸天世人發無上正真道意，復有五千天子得不起法忍，是時諸佛剎土諸菩薩等，各齎華香而興供養，花至于膝。",
    "T10n0309_005:1007a04_0": "十住斷結經卷第五"
}