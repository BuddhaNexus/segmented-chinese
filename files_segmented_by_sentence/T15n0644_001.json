[
    {
        "source_sentence": "佛說金剛三昧本性清淨不壞不",
        "from": "T15n0644_001:0697a14_0",
        "context_with_next_sentence": true
    },
    {
        "source_sentence": "滅經",
        "from": "T15n0644_001:0697a15_0",
        "context_with_next_sentence": true
    },
    {
        "source_sentence": "失譯經人名今附三秦錄",
        "from": "T15n0644_001:0697a17_0",
        "context_with_next_sentence": true
    },
    {
        "source_sentence": "如是我聞：",
        "from": "T15n0644_001:0697a18_4",
        "context_with_next_sentence": true
    },
    {
        "source_sentence": "一時，佛在毘耶離國大林精舍重閣講堂，與大比丘眾五千人俱，尊者摩訶迦葉、尊者舍利弗、尊者大目揵連、尊者摩訶迦旃延等眾所知識，菩薩摩訶薩萬八千人俱，其名曰文殊師利菩薩、梵德菩薩、光德菩薩、星德菩薩、師子王菩薩、師子藏菩薩、妙音聲菩薩、白香象菩薩、金剛幢菩薩、解脫月菩薩、須彌相菩薩、彌勒菩薩摩訶薩，皆如是等上首者也。",
        "from": "T15n0644_001:0697a26_4",
        "context_with_next_sentence": true
    },
    {
        "source_sentence": "他方復有慧德菩薩、星德菩薩、常莊嚴菩薩、普光菩薩、普賢菩薩、滿月菩薩、觀世音菩薩、大勢至菩薩、妙音菩薩、虛空藏菩薩、淨音聲菩薩，如是等菩薩摩訶薩萬八千人俱，梵、釋、護世天王無數天子俱，難陀龍王、跋難陀龍王與四大龍王及其眷屬百千諸龍，各持如意珠王以供養佛。",
        "from": "T15n0644_001:0697b03_13",
        "context_with_next_sentence": true
    },
    {
        "source_sentence": "乾闥婆王、阿修羅王、迦樓羅王、摩睺羅伽王、大力鬼王，各與眷屬其數無量，持堅黑沈水及海此岸栴檀雜香供養於佛。",
        "from": "T15n0644_001:0697b06_7",
        "context_with_next_sentence": true
    },
    {
        "source_sentence": "他方梵王名曰廣目，與思益、網明十千梵俱，持天曼陀羅華、摩訶曼陀羅華，以散佛上及諸大眾，諸梵所散微妙天華，柔軟鮮明甚可愛樂，當於佛上化成華帳，顯發光飾重閣講堂，猶如淨國七寶莊嚴。",
        "from": "T15n0644_001:0697b11_1",
        "context_with_next_sentence": true
    },
    {
        "source_sentence": "爾時世尊從精舍出往詣法座，自敷尼師壇結加趺坐，入滅意三昧身心不動。",
        "from": "T15n0644_001:0697b13_14",
        "context_with_next_sentence": true
    },
    {
        "source_sentence": "從滅意三昧起，入師子吼意三昧。",
        "from": "T15n0644_001:0697b14_11",
        "context_with_next_sentence": true
    },
    {
        "source_sentence": "從師子吼意三昧起，入師子奮迅王三昧。",
        "from": "T15n0644_001:0697b15_11",
        "context_with_next_sentence": true
    },
    {
        "source_sentence": "從師子奮迅王三昧起，入大光明王三昧。",
        "from": "T15n0644_001:0697b16_11",
        "context_with_next_sentence": true
    },
    {
        "source_sentence": "從大光明王三昧起，入大悲王相三昧。",
        "from": "T15n0644_001:0697b17_10",
        "context_with_next_sentence": true
    },
    {
        "source_sentence": "從大悲王相三昧起，入無緣慈想三昧。",
        "from": "T15n0644_001:0697b18_9",
        "context_with_next_sentence": true
    },
    {
        "source_sentence": "從無緣慈想三昧起，入勝意慈三昧。",
        "from": "T15n0644_001:0697b19_6",
        "context_with_next_sentence": true
    },
    {
        "source_sentence": "從勝意慈三昧起，入大空三昧。",
        "from": "T15n0644_001:0697b20_1",
        "context_with_next_sentence": true
    },
    {
        "source_sentence": "從大空三昧起，入如相三昧。",
        "from": "T15n0644_001:0697b20_14",
        "context_with_next_sentence": true
    },
    {
        "source_sentence": "從如相三昧起，入解脫相三昧。",
        "from": "T15n0644_001:0697b21_8",
        "context_with_next_sentence": true
    },
    {
        "source_sentence": "從解脫相三昧起，入不壞不滅王三昧。",
        "from": "T15n0644_001:0697b22_6",
        "context_with_next_sentence": true
    },
    {
        "source_sentence": "從不壞不滅王三昧起，入金剛三昧。",
        "from": "T15n0644_001:0697b23_3",
        "context_with_next_sentence": true
    },
    {
        "source_sentence": "從金剛三昧起，入大空涅槃相三昧。",
        "from": "T15n0644_001:0697b24_1",
        "context_with_next_sentence": true
    },
    {
        "source_sentence": "爾時世尊從諸三昧起，遍身放光，其光如雲，入佛面門從佛頂出，如金剛幢住於虛空，普照大會及毘耶離城重閣講堂，猶白寶色。",
        "from": "T15n0644_001:0697b27_17",
        "context_with_next_sentence": true
    },
    {
        "source_sentence": "一切大眾覩此相時，彌勒即從坐起，偏袒右肩繞佛七匝，頂禮佛足右膝著地，而白佛言：",
        "from": "T15n0644_001:0697b29_18",
        "context_with_next_sentence": true
    },
    {
        "source_sentence": "「世尊！",
        "from": "T15n0644_001:0697c01_1",
        "context_with_next_sentence": true
    },
    {
        "source_sentence": "如來大仙，今日何故入勝三昧，光明益顯昔所未有？",
        "from": "T15n0644_001:0697c02_5",
        "context_with_next_sentence": true
    },
    {
        "source_sentence": "必當為諸法王子說法王位法王地行。",
        "from": "T15n0644_001:0697c03_3",
        "context_with_next_sentence": true
    },
    {
        "source_sentence": "云何菩薩摩訶薩住首楞嚴三昧？",
        "from": "T15n0644_001:0697c03_17",
        "context_with_next_sentence": true
    },
    {
        "source_sentence": "以何莊嚴、以何方便、修何智慧得住金剛三昧，即得成就阿耨多羅三藐三菩提？",
        "from": "T15n0644_001:0697c05_13",
        "context_with_next_sentence": true
    },
    {
        "source_sentence": "」是時大眾聞彌勒菩薩問佛此義，皆大歡喜，異口同音讚彌勒菩薩：",
        "from": "T15n0644_001:0697c07_5",
        "context_with_next_sentence": true
    },
    {
        "source_sentence": "「善哉，善哉！",
        "from": "T15n0644_001:0697c07_12",
        "context_with_next_sentence": true
    },
    {
        "source_sentence": "法王子！",
        "from": "T15n0644_001:0697c07_16",
        "context_with_next_sentence": true
    },
    {
        "source_sentence": "乃能問佛如是大義。",
        "from": "T15n0644_001:0697c08_3",
        "context_with_next_sentence": true
    },
    {
        "source_sentence": "」爾時世尊告彌勒菩薩：",
        "from": "T15n0644_001:0697c08_14",
        "context_with_next_sentence": true
    },
    {
        "source_sentence": "「諦聽諦聽，善思念之！",
        "from": "T15n0644_001:0697c09_3",
        "context_with_next_sentence": true
    },
    {
        "source_sentence": "今當為汝分別解說菩薩所行功德地法。",
        "from": "T15n0644_001:0697c10_2",
        "context_with_next_sentence": true
    },
    {
        "source_sentence": "初地菩薩猶如初月，光明未顯，然其明相皆悉具足，二地菩薩如五日月，三地菩薩如八日月，四地菩薩如九日月，五地菩薩如十日月，六地菩薩如十一日月，七地菩薩如十二日月，八地菩薩如十三日月，九地菩薩如十四日月，十地菩薩如十五日月，圓滿可觀明相具足，其心淡泊安住不動，不沒不退住首楞嚴三昧。",
        "from": "T15n0644_001:0697c17_9",
        "context_with_next_sentence": true
    },
    {
        "source_sentence": "菩薩住首楞嚴三昧已，如月天子十寶為宮，生十寶樹，月精摩尼以為樹果。",
        "from": "T15n0644_001:0697c19_4",
        "context_with_next_sentence": true
    },
    {
        "source_sentence": "此珠力故，月天子宮行閻浮提普施清涼，菩薩摩訶薩住首楞嚴三昧亦復如是。",
        "from": "T15n0644_001:0697c21_1",
        "context_with_next_sentence": true
    },
    {
        "source_sentence": "「彌勒當知！",
        "from": "T15n0644_001:0697c21_7",
        "context_with_next_sentence": true
    },
    {
        "source_sentence": "菩薩摩訶薩住首楞嚴三昧已，修百三昧門，然後乃入金剛三昧。",
        "from": "T15n0644_001:0697c22_14",
        "context_with_next_sentence": true
    },
    {
        "source_sentence": "何等為百？",
        "from": "T15n0644_001:0697c22_19",
        "context_with_next_sentence": true
    },
    {
        "source_sentence": "一者性空王三昧，二者空海三昧，三者空界三昧，四者滅空意三昧，五者大空三昧，六者不住空相三昧，七者不見心相三昧，八者智印空相三昧，九者虛空不住相三昧，十者空王不壞滅相三昧，十一者大強勇猛力王三昧，十二者華嚴三昧，十三者普現色身光明王三昧，十四者日光三昧，十五者日藏三昧，十六者日光赫奕三昧，十七者普日三昧，十八者集音聲三昧，十九者默然光三昧，二十者滅境界相三昧，二十一者動相三昧，二十二者大動相三昧，二十三者遍動相三昧，二十四者普遍動相三昧，二十五者普踴三昧，二十六者普吼三昧，二十七者普莊嚴三昧，二十八者師子相三昧，二十九者師子力王三昧，三十者師子吼力王三昧，三十一者日耀三昧，三十二者慧炬三昧，三十三者普門三昧，三十四者蓮華藏三昧，三十五者不壞淨三昧，三十六者滅度意三昧，三十七者寶印三昧，三十八者動魔相三昧，三十九者堅住諸空相三昧，四十者普滅意三昧，四十一者起靜意三昧，四十二者莊嚴相好三昧，四十三者法王位明三昧，四十四者法輪現三昧，四十五者金剛藏三昧，四十六者金剛幢三昧，四十七者金剛印三昧，四十八者金剛聚三昧，四十九者大慈王三昧，五十者無行慈三昧，五十一者大悲勝意三昧，五十二者不住悲相三昧，五十三者日輪光明三昧，五十四者滅眾相降伏眾魔三昧，五十五者勝意慈三昧，五十六者琉璃光照三昧，五十七者七寶果光三昧，五十八者佛集藏三昧，五十九者功德滿勝三昧，六十者方便慧三昧，六十一者無慧相三昧，六十二者大海光三昧，六十三者佛海滿三昧，六十四者普海三昧，六十五者海智三昧，六十六者不動慧三昧，六十七者過去佛印三昧，六十八者集陀羅尼三昧，六十九者陀羅尼印綬三昧，七十者八辯才三昧，七十一者具梵音三昧，七十二者白毫海三昧，七十三者智慧光三昧，七十四者黠慧三昧，七十五者諸佛印文三昧，七十六者白光踊出光明王三昧，七十七者方便慧淨首楞嚴三昧，七十八者須彌頂三昧，七十九者梵頂三昧，八十者眾通光三昧，八十一者通慧光三昧，八十二者甘露勝三昧，八十三者淨五眼三昧，八十四者天眼印三昧，八十五者慧眼印三昧，八十六者法意珠三昧，八十七者虛空色三昧，八十八者心不著三昧，八十九者滅言說三昧，九十者無心意三昧，九十一者戒具慧三昧，九十二者頂勝士三昧，九十三者調御意三昧，九十四者不見慧三昧，九十五者斷十二因緣三昧，九十六者金剛光慧三昧，九十七者摩尼焰三昧，九十八者金剛坐顯現三昧，九十九者法輪王吼力三昧，一百者受法王印三昧。",
        "from": "T15n0644_001:0698b17_18",
        "context_with_next_sentence": true
    },
    {
        "source_sentence": "「彌勒當知！",
        "from": "T15n0644_001:0698b18_5",
        "context_with_next_sentence": true
    },
    {
        "source_sentence": "此百三昧如摩尼珠光光相照，隨入首楞嚴三昧海。",
        "from": "T15n0644_001:0698b19_7",
        "context_with_next_sentence": true
    },
    {
        "source_sentence": "菩薩摩訶薩住此百三昧已，所有智慧如空中日，諸煩惱海如微烟障。",
        "from": "T15n0644_001:0698b21_1",
        "context_with_next_sentence": true
    },
    {
        "source_sentence": "「彌勒當知！",
        "from": "T15n0644_001:0698b22_5",
        "context_with_next_sentence": true
    },
    {
        "source_sentence": "如阿耨大池出四大河，此四大河分為八河，及閻浮提一切眾流皆歸大海，以沃燋山故大海不增，以金剛輪故大海不減，此金剛輪隨時轉故，令大海水同一鹹味，此百三昧亦復如是。",
        "from": "T15n0644_001:0698b26_8",
        "context_with_next_sentence": true
    },
    {
        "source_sentence": "彌勒當知！",
        "from": "T15n0644_001:0698b26_13",
        "context_with_next_sentence": true
    },
    {
        "source_sentence": "如轉輪王，以十善力故七寶來應，其金輪寶威德特尊，普伏一切，其神珠寶適眾生願，隨意無礙，以千子故威猛莊嚴。",
        "from": "T15n0644_001:0698b29_6",
        "context_with_next_sentence": true
    },
    {
        "source_sentence": "此轉輪王若欲行時，足下生毛躡虛而遊，有十寶華以承王足。",
        "from": "T15n0644_001:0698c01_14",
        "context_with_next_sentence": true
    },
    {
        "source_sentence": "「彌勒當知！",
        "from": "T15n0644_001:0698c01_20",
        "context_with_next_sentence": true
    },
    {
        "source_sentence": "此百三昧，從道種智、十波羅蜜生，安隱不去，亦復不住寂靜無為，住爾焰地。",
        "from": "T15n0644_001:0698c03_13",
        "context_with_next_sentence": true
    },
    {
        "source_sentence": "此爾焰地不熏不修，自然當得八萬四千諸三昧門。",
        "from": "T15n0644_001:0698c04_16",
        "context_with_next_sentence": true
    },
    {
        "source_sentence": "此諸三昧，如金剛山不可沮壞，畢竟住於大空邊際，亦復遊入無相法界，於諸法中，不見來去及住滅相。",
        "from": "T15n0644_001:0698c07_4",
        "context_with_next_sentence": true
    },
    {
        "source_sentence": "其心寂然，即得超入金剛三昧。",
        "from": "T15n0644_001:0698c07_18",
        "context_with_next_sentence": true
    },
    {
        "source_sentence": "此金剛三昧，如梵王頂上因陀羅寶珠，不見色相而有光明；",
        "from": "T15n0644_001:0698c09_6",
        "context_with_next_sentence": true
    },
    {
        "source_sentence": "金剛三昧，不見使海及使邊際。",
        "from": "T15n0644_001:0698c10_1",
        "context_with_next_sentence": true
    },
    {
        "source_sentence": "「彌勒當知！",
        "from": "T15n0644_001:0698c10_7",
        "context_with_next_sentence": true
    },
    {
        "source_sentence": "如自在天所有火珠無形無相，但有光明柔軟可愛，能雨香華適諸天意，復能顯發金色光明，映蔽一切諸天身光。",
        "from": "T15n0644_001:0698c12_17",
        "context_with_next_sentence": true
    },
    {
        "source_sentence": "彌勒當知！",
        "from": "T15n0644_001:0698c13_3",
        "context_with_next_sentence": true
    },
    {
        "source_sentence": "此火珠光無心無識，欲破於闇，以珠力故闇自然滅，諸天身色明倍於常。",
        "from": "T15n0644_001:0698c14_15",
        "context_with_next_sentence": true
    },
    {
        "source_sentence": "金剛三昧亦復如是，不滅結使使海自竭，不斷生死三毒自滅。",
        "from": "T15n0644_001:0698c16_5",
        "context_with_next_sentence": true
    },
    {
        "source_sentence": "「彌勒當知！",
        "from": "T15n0644_001:0698c17_5",
        "context_with_next_sentence": true
    },
    {
        "source_sentence": "譬如力士額上明珠及肘後珠，常以呪術隱蔽此珠，不令他見。",
        "from": "T15n0644_001:0698c18_12",
        "context_with_next_sentence": true
    },
    {
        "source_sentence": "金剛三昧大光隱寂，不見結使使山自崩，不觀煩惱滅四大種，諸愛河竭無常風斷。",
        "from": "T15n0644_001:0698c20_10",
        "context_with_next_sentence": true
    },
    {
        "source_sentence": "彌勒當知！",
        "from": "T15n0644_001:0698c20_15",
        "context_with_next_sentence": true
    },
    {
        "source_sentence": "如師子王振威大吼，一切眾獸自然摧伏。",
        "from": "T15n0644_001:0698c21_14",
        "context_with_next_sentence": true
    },
    {
        "source_sentence": "金剛三昧，從毘婆舍那出入舍摩他中，如金剛劍入金剛山，不見其迹。",
        "from": "T15n0644_001:0698c23_7",
        "context_with_next_sentence": true
    },
    {
        "source_sentence": "是金剛三昧，不住不起、不滅不壞、不斷不異、不脫不變，入慧明性舉起甚深，一合相智不見身心法，然後成阿耨多羅三藐三菩提。",
        "from": "T15n0644_001:0698c26_5",
        "context_with_next_sentence": true
    },
    {
        "source_sentence": "此菩提智不離不生，無有眾相不可沮壞，如金剛山無能傾動。",
        "from": "T15n0644_001:0698c27_13",
        "context_with_next_sentence": true
    },
    {
        "source_sentence": "金剛三昧不退不沒，入於畢竟大寂滅處，遊戲自在三昧海中，諸佛如來以此三昧王三昧力故，普至一切諸空法界，而能遊戲聖解脫處。",
        "from": "T15n0644_001:0699a01_15",
        "context_with_next_sentence": true
    },
    {
        "source_sentence": "」佛說此語時，彌勒菩薩應時即得百法明門。",
        "from": "T15n0644_001:0699a02_18",
        "context_with_next_sentence": true
    },
    {
        "source_sentence": "時會大眾諸菩薩等，身心歡喜，有得首楞嚴三昧，有得百法明門者，其數無量。",
        "from": "T15n0644_001:0699a04_15",
        "context_with_next_sentence": true
    },
    {
        "source_sentence": "梵、釋、護世諸天子，雨諸天華作眾伎樂，以供養佛。",
        "from": "T15n0644_001:0699a05_18",
        "context_with_next_sentence": true
    },
    {
        "source_sentence": "大眾異口同音讚歎彌勒菩薩：",
        "from": "T15n0644_001:0699a06_12",
        "context_with_next_sentence": true
    },
    {
        "source_sentence": "「善哉，善哉！",
        "from": "T15n0644_001:0699a06_19",
        "context_with_next_sentence": true
    },
    {
        "source_sentence": "善男子！",
        "from": "T15n0644_001:0699a07_2",
        "context_with_next_sentence": true
    },
    {
        "source_sentence": "乃能問於如來如是無上大智慧義，我等因汝得服無上甘露法味，獲大善利，唯願尊者為我諮問，未來眾生聞此法者得幾所福？",
        "from": "T15n0644_001:0699a10_1",
        "context_with_next_sentence": true
    },
    {
        "source_sentence": "」佛告大眾：",
        "from": "T15n0644_001:0699a10_7",
        "context_with_next_sentence": true
    },
    {
        "source_sentence": "「諦聽諦聽，善思念之！",
        "from": "T15n0644_001:0699a10_18",
        "context_with_next_sentence": true
    },
    {
        "source_sentence": "乃往過去九十一劫，有佛世尊名曰寶華，十號具足。",
        "from": "T15n0644_001:0699a11_19",
        "context_with_next_sentence": true
    },
    {
        "source_sentence": "時寶華佛為諸菩薩，廣說如是百三昧門。",
        "from": "T15n0644_001:0699a12_17",
        "context_with_next_sentence": true
    },
    {
        "source_sentence": "彼時會中有千比丘，聞佛世尊說是三昧，身心隨喜，以隨喜善根因緣力故，超越五百萬億阿僧祇劫生死之罪。",
        "from": "T15n0644_001:0699a15_8",
        "context_with_next_sentence": true
    },
    {
        "source_sentence": "彼時千比丘豈異人乎？",
        "from": "T15n0644_001:0699a15_18",
        "context_with_next_sentence": true
    },
    {
        "source_sentence": "於今賢劫千佛是也。",
        "from": "T15n0644_001:0699a16_8",
        "context_with_next_sentence": true
    },
    {
        "source_sentence": "」佛告大眾：",
        "from": "T15n0644_001:0699a17_4",
        "context_with_next_sentence": true
    },
    {
        "source_sentence": "「佛滅度後，若比丘、比丘尼、優婆塞、優婆夷，天龍八部及餘一切，若得暫聞佛勝智慧，深心隨喜不起誹謗，於百千劫終不墮三惡道，生生之處，恒得值遇諸佛菩薩以為眷屬。",
        "from": "T15n0644_001:0699a21_2",
        "context_with_next_sentence": true
    },
    {
        "source_sentence": "若聞此法不起疑謗，命終之後必定得生兜率天上，屬值彌勒聞說甚深不退轉地法輪之行。",
        "from": "T15n0644_001:0699a23_4",
        "context_with_next_sentence": true
    },
    {
        "source_sentence": "若有受持、讀誦、解說、書寫，香華伎樂種種供養，此諸人等臨命終時，若能至心念佛法身，應時即見九十億佛俱來授手，隨意往生諸佛淨國，遊戲自在諸三昧海。",
        "from": "T15n0644_001:0699a26_16",
        "context_with_next_sentence": true
    },
    {
        "source_sentence": "」佛告彌勒及勅阿難：",
        "from": "T15n0644_001:0699a27_6",
        "context_with_next_sentence": true
    },
    {
        "source_sentence": "「汝好受持慎勿忘失，乃至法滅當廣宣說。",
        "from": "T15n0644_001:0699a28_6",
        "context_with_next_sentence": true
    },
    {
        "source_sentence": "」阿難白佛言：",
        "from": "T15n0644_001:0699a28_13",
        "context_with_next_sentence": true
    },
    {
        "source_sentence": "「世尊！",
        "from": "T15n0644_001:0699a28_17",
        "context_with_next_sentence": true
    },
    {
        "source_sentence": "當何名此經？",
        "from": "T15n0644_001:0699a29_2",
        "context_with_next_sentence": true
    },
    {
        "source_sentence": "此法之要云何奉持？",
        "from": "T15n0644_001:0699a29_11",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0644_001:0699a29_17",
        "context_with_next_sentence": true
    },
    {
        "source_sentence": "「此經名為『百三昧海不壞不滅』，亦名『金剛相寂滅不動』，亦名『金剛三昧本性清淨不壞不滅經』，當奉持之。",
        "from": "T15n0644_001:0699b03_4",
        "context_with_next_sentence": true
    },
    {
        "source_sentence": "」佛說此語時，舍利弗等諸大聲聞，彌勒等諸大菩薩，天龍八部一切大眾，皆大歡喜，禮佛而退。",
        "from": "T15n0644_001:0699b05_8",
        "context_with_next_sentence": true
    },
    {
        "source_sentence": "佛說金剛三昧本性清淨不壞不滅經",
        "from": "T15n0644_001:0699b06_100",
        "context_with_next_sentence": false
    }
]