[
    {
        "source_sentence": "成唯識論卷第三",
        "from": "T31n1585_003:0011b12_0",
        "context_with_next_sentence": true
    },
    {
        "source_sentence": "護法等菩薩造",
        "from": "T31n1585_003:0011b14_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1585_003:0011b15_0",
        "context_with_next_sentence": true
    },
    {
        "source_sentence": "此識與幾心所相應？",
        "from": "T31n1585_003:0011b16_8",
        "context_with_next_sentence": true
    },
    {
        "source_sentence": "常與觸、作意、受、想、思相應。",
        "from": "T31n1585_003:0011b17_1",
        "context_with_next_sentence": true
    },
    {
        "source_sentence": "阿賴耶識無始時來乃至未轉，於一切位恒與此五心所相應，以是遍行心所攝故。",
        "from": "T31n1585_003:0011b19_1",
        "context_with_next_sentence": true
    },
    {
        "source_sentence": "觸謂三和分別變異令心心所觸境為性，受、想、思等所依為業。",
        "from": "T31n1585_003:0011b20_12",
        "context_with_next_sentence": true
    },
    {
        "source_sentence": "謂根、境、識更相隨順，故名三和。",
        "from": "T31n1585_003:0011b21_6",
        "context_with_next_sentence": true
    },
    {
        "source_sentence": "觸依彼生，令彼和合，故說為彼。",
        "from": "T31n1585_003:0011b22_1",
        "context_with_next_sentence": true
    },
    {
        "source_sentence": "三和合位皆有順生心所功能，說名變異。",
        "from": "T31n1585_003:0011b23_1",
        "context_with_next_sentence": true
    },
    {
        "source_sentence": "觸似彼起，故名分別。",
        "from": "T31n1585_003:0011b23_11",
        "context_with_next_sentence": true
    },
    {
        "source_sentence": "根變異力引觸起時，勝彼識境，故《集論》等但說分別根之變異，和合一切心及心所令同觸境，是觸自性。",
        "from": "T31n1585_003:0011b26_1",
        "context_with_next_sentence": true
    },
    {
        "source_sentence": "既似順起心所功能，故以受等所依為業。",
        "from": "T31n1585_003:0011b27_1",
        "context_with_next_sentence": true
    },
    {
        "source_sentence": "《起盡經》說受、想、行蘊一切皆以觸為緣故。",
        "from": "T31n1585_003:0011b28_1",
        "context_with_next_sentence": true
    },
    {
        "source_sentence": "由斯故說識觸受等因二三四和合而生。",
        "from": "T31n1585_003:0011b29_1",
        "context_with_next_sentence": true
    },
    {
        "source_sentence": "《瑜伽》但說與受想思為所依者，思於行蘊為主，勝故舉此攝餘。",
        "from": "T31n1585_003:0011c01_10",
        "context_with_next_sentence": true
    },
    {
        "source_sentence": "《集論》等說為受依者，以觸生受近而勝故。",
        "from": "T31n1585_003:0011c02_11",
        "context_with_next_sentence": true
    },
    {
        "source_sentence": "謂觸所取可意等相，與受所取順益等相，極相隣近，引發勝故。",
        "from": "T31n1585_003:0011c04_1",
        "context_with_next_sentence": true
    },
    {
        "source_sentence": "然觸自性是實非假，六六法中心所性故，是食攝故，能為緣故，如受等性非即三和。",
        "from": "T31n1585_003:0011c05_18",
        "context_with_next_sentence": true
    },
    {
        "source_sentence": "作意謂能警心為性，於所緣境引心為業。",
        "from": "T31n1585_003:0011c06_17",
        "context_with_next_sentence": true
    },
    {
        "source_sentence": "謂此警覺應起心種引令趣境，故名作意。",
        "from": "T31n1585_003:0011c07_17",
        "context_with_next_sentence": true
    },
    {
        "source_sentence": "雖此亦能引起心所，心是主故但說引心。",
        "from": "T31n1585_003:0011c08_17",
        "context_with_next_sentence": true
    },
    {
        "source_sentence": "有說令心迴趣異境，或於一境持心令住，故名作意。",
        "from": "T31n1585_003:0011c10_6",
        "context_with_next_sentence": true
    },
    {
        "source_sentence": "彼俱非理，應非遍行，不異定故。",
        "from": "T31n1585_003:0011c11_2",
        "context_with_next_sentence": true
    },
    {
        "source_sentence": "受謂領納順違俱非境相為性，起愛為業。",
        "from": "T31n1585_003:0011c12_2",
        "context_with_next_sentence": true
    },
    {
        "source_sentence": "能起合離，非二欲故。",
        "from": "T31n1585_003:0011c12_12",
        "context_with_next_sentence": true
    },
    {
        "source_sentence": "有作是說，受有二種：",
        "from": "T31n1585_003:0011c13_2",
        "context_with_next_sentence": true
    },
    {
        "source_sentence": "一境界受，謂領所緣；",
        "from": "T31n1585_003:0011c13_12",
        "context_with_next_sentence": true
    },
    {
        "source_sentence": "二自性受，謂領俱觸。",
        "from": "T31n1585_003:0011c14_2",
        "context_with_next_sentence": true
    },
    {
        "source_sentence": "唯自性受是受自相，以境界受共餘相故。",
        "from": "T31n1585_003:0011c15_1",
        "context_with_next_sentence": true
    },
    {
        "source_sentence": "彼說非理，受定不緣俱生觸故。",
        "from": "T31n1585_003:0011c15_15",
        "context_with_next_sentence": true
    },
    {
        "source_sentence": "若似觸生名領觸者，似因之果應皆受性。",
        "from": "T31n1585_003:0011c16_14",
        "context_with_next_sentence": true
    },
    {
        "source_sentence": "又既受因，應名因受，何名自性？",
        "from": "T31n1585_003:0011c17_14",
        "context_with_next_sentence": true
    },
    {
        "source_sentence": "若謂如王食諸國邑，受能領觸所生受體名自性受。",
        "from": "T31n1585_003:0011c18_17",
        "context_with_next_sentence": true
    },
    {
        "source_sentence": "理亦不然，違自所執，不自證故。",
        "from": "T31n1585_003:0011c19_14",
        "context_with_next_sentence": true
    },
    {
        "source_sentence": "若不捨自性名自性受，應一切法皆是受自性，故彼所說但誘嬰兒。",
        "from": "T31n1585_003:0011c21_7",
        "context_with_next_sentence": true
    },
    {
        "source_sentence": "然境界受非共餘相，領順等相定屬己者名境界受，不共餘故。",
        "from": "T31n1585_003:0011c22_16",
        "context_with_next_sentence": true
    },
    {
        "source_sentence": "想謂於境取像為性，施設種種名言為業。",
        "from": "T31n1585_003:0011c23_16",
        "context_with_next_sentence": true
    },
    {
        "source_sentence": "謂要安立境分齊相，方能隨起種種名言。",
        "from": "T31n1585_003:0011c24_16",
        "context_with_next_sentence": true
    },
    {
        "source_sentence": "思謂令心造作為性，於善品等役心為業。",
        "from": "T31n1585_003:0011c25_15",
        "context_with_next_sentence": true
    },
    {
        "source_sentence": "謂能取境正因等相，驅役自心令造善等。",
        "from": "T31n1585_003:0011c26_16",
        "context_with_next_sentence": true
    },
    {
        "source_sentence": "此五既是遍行所攝，故與藏識決定相應。",
        "from": "T31n1585_003:0011c27_16",
        "context_with_next_sentence": true
    },
    {
        "source_sentence": "其遍行相後當廣釋。",
        "from": "T31n1585_003:0011c28_7",
        "context_with_next_sentence": true
    },
    {
        "source_sentence": "此觸等五與異熟識行相雖異，而時依同所緣事等，故名相應。",
        "from": "T31n1585_003:0011c29_16",
        "context_with_next_sentence": true
    },
    {
        "source_sentence": "此識行相極不明了，不能分別違順境相，微細一類相續而轉，是故唯與捨受相應。",
        "from": "T31n1585_003:0012a02_15",
        "context_with_next_sentence": true
    },
    {
        "source_sentence": "又此相應受唯是異熟，隨先引業轉，不待現緣，住善惡業勢力轉故，唯是捨受。",
        "from": "T31n1585_003:0012a04_13",
        "context_with_next_sentence": true
    },
    {
        "source_sentence": "苦樂二受是異熟生，非真異熟，待現緣故，非此相應。",
        "from": "T31n1585_003:0012a05_19",
        "context_with_next_sentence": true
    },
    {
        "source_sentence": "又由此識常無轉變，有情恒執為自內我。",
        "from": "T31n1585_003:0012a06_17",
        "context_with_next_sentence": true
    },
    {
        "source_sentence": "若與苦樂二受相應，便有轉變，寧執為我？",
        "from": "T31n1585_003:0012a07_18",
        "context_with_next_sentence": true
    },
    {
        "source_sentence": "故此但與捨受相應。",
        "from": "T31n1585_003:0012a08_8",
        "context_with_next_sentence": true
    },
    {
        "source_sentence": "若爾，如何此識亦是惡業異熟？",
        "from": "T31n1585_003:0012a09_3",
        "context_with_next_sentence": true
    },
    {
        "source_sentence": "既許善業能招捨受，此亦應然，捨受不違苦樂品故，如無記法善惡俱招。",
        "from": "T31n1585_003:0012a10_16",
        "context_with_next_sentence": true
    },
    {
        "source_sentence": "如何此識非別境等？",
        "from": "T31n1585_003:0012a11_7",
        "context_with_next_sentence": true
    },
    {
        "source_sentence": "心所相應互相違故。",
        "from": "T31n1585_003:0012a11_16",
        "context_with_next_sentence": true
    },
    {
        "source_sentence": "謂欲希望所樂事轉，此識任運無所希望。",
        "from": "T31n1585_003:0012a12_15",
        "context_with_next_sentence": true
    },
    {
        "source_sentence": "勝解印持決定事轉，此識瞢昧無所印持。",
        "from": "T31n1585_003:0012a13_16",
        "context_with_next_sentence": true
    },
    {
        "source_sentence": "念唯明記曾習事轉，此識昧劣不能明記。",
        "from": "T31n1585_003:0012a14_16",
        "context_with_next_sentence": true
    },
    {
        "source_sentence": "定能令心專注一境，此識任運剎那別緣。",
        "from": "T31n1585_003:0012a15_16",
        "context_with_next_sentence": true
    },
    {
        "source_sentence": "慧唯簡擇德等事轉，此識微昧不能簡擇。",
        "from": "T31n1585_003:0012a16_15",
        "context_with_next_sentence": true
    },
    {
        "source_sentence": "故此不與別境相應。",
        "from": "T31n1585_003:0012a17_6",
        "context_with_next_sentence": true
    },
    {
        "source_sentence": "此識唯是異熟性故，善染污等亦不相應。",
        "from": "T31n1585_003:0012a18_6",
        "context_with_next_sentence": true
    },
    {
        "source_sentence": "惡作等四無記性者，有間斷故，定非異熟。",
        "from": "T31n1585_003:0012a19_7",
        "context_with_next_sentence": true
    },
    {
        "source_sentence": "法有四種，謂善、不善、有覆無記、無覆無記，阿賴耶識何法攝耶？",
        "from": "T31n1585_003:0012a20_16",
        "context_with_next_sentence": true
    },
    {
        "source_sentence": "此識唯是無覆無記，異熟性故。",
        "from": "T31n1585_003:0012a21_10",
        "context_with_next_sentence": true
    },
    {
        "source_sentence": "異熟若是善染污者，流轉還滅應不得成。",
        "from": "T31n1585_003:0012a22_8",
        "context_with_next_sentence": true
    },
    {
        "source_sentence": "又此識是善染依故，若善染者互相違故，應不與二俱作所依。",
        "from": "T31n1585_003:0012a23_17",
        "context_with_next_sentence": true
    },
    {
        "source_sentence": "又此識是所熏性故，若善染者，如極香臭應不受熏，無熏習故染淨因果俱不成立。",
        "from": "T31n1585_003:0012a25_16",
        "context_with_next_sentence": true
    },
    {
        "source_sentence": "故此唯是無覆無記。",
        "from": "T31n1585_003:0012a26_8",
        "context_with_next_sentence": true
    },
    {
        "source_sentence": "覆謂染法，障聖道故，又能蔽心令不淨故。",
        "from": "T31n1585_003:0012a27_8",
        "context_with_next_sentence": true
    },
    {
        "source_sentence": "此識非染，故名無覆。",
        "from": "T31n1585_003:0012a27_18",
        "context_with_next_sentence": true
    },
    {
        "source_sentence": "記謂善惡，有愛非愛果及殊勝自體可記別故。",
        "from": "T31n1585_003:0012a29_2",
        "context_with_next_sentence": true
    },
    {
        "source_sentence": "此非善惡，故名無記。",
        "from": "T31n1585_003:0012a29_12",
        "context_with_next_sentence": true
    },
    {
        "source_sentence": "觸等亦如是者，謂如阿賴耶識唯是無覆無記性攝，觸作意受想思亦爾，諸相應法必同性故。",
        "from": "T31n1585_003:0012b03_2",
        "context_with_next_sentence": true
    },
    {
        "source_sentence": "又觸等五如阿賴耶，亦是異熟，所緣行相俱不可知，緣三種境五法相應，無覆無記，故說觸等亦如是言。",
        "from": "T31n1585_003:0012b05_10",
        "context_with_next_sentence": true
    },
    {
        "source_sentence": "有義，觸等如阿賴耶，亦是異熟及一切種，廣說乃至無覆無記。",
        "from": "T31n1585_003:0012b06_19",
        "context_with_next_sentence": true
    },
    {
        "source_sentence": "亦如是言，無簡別故。",
        "from": "T31n1585_003:0012b07_9",
        "context_with_next_sentence": true
    },
    {
        "source_sentence": "彼說非理。",
        "from": "T31n1585_003:0012b07_14",
        "context_with_next_sentence": true
    },
    {
        "source_sentence": "所以者何？",
        "from": "T31n1585_003:0012b07_19",
        "context_with_next_sentence": true
    },
    {
        "source_sentence": "觸等依識，不自在故，如貪信等不能受熏，如何同識能持種子？",
        "from": "T31n1585_003:0012b09_10",
        "context_with_next_sentence": true
    },
    {
        "source_sentence": "又若觸等亦能受熏，應一有情有六種體。",
        "from": "T31n1585_003:0012b10_10",
        "context_with_next_sentence": true
    },
    {
        "source_sentence": "若爾果起從何種生？",
        "from": "T31n1585_003:0012b11_1",
        "context_with_next_sentence": true
    },
    {
        "source_sentence": "理不應言從六種起，未見多種生一芽故。",
        "from": "T31n1585_003:0012b12_2",
        "context_with_next_sentence": true
    },
    {
        "source_sentence": "若說果生唯從一種，則餘五種便為無用。",
        "from": "T31n1585_003:0012b13_2",
        "context_with_next_sentence": true
    },
    {
        "source_sentence": "亦不可說次第生果，熏習同時勢力等故。",
        "from": "T31n1585_003:0012b14_2",
        "context_with_next_sentence": true
    },
    {
        "source_sentence": "又不可說六果頓生，勿一有情一剎那頃六眼識等俱時生故。",
        "from": "T31n1585_003:0012b15_10",
        "context_with_next_sentence": true
    },
    {
        "source_sentence": "誰言觸等亦能受熏持諸種子？",
        "from": "T31n1585_003:0012b16_5",
        "context_with_next_sentence": true
    },
    {
        "source_sentence": "不爾，如何觸等如識名一切種？",
        "from": "T31n1585_003:0012b17_1",
        "context_with_next_sentence": true
    },
    {
        "source_sentence": "謂觸等五有似種相名一切種，觸等與識所緣等故，無色觸等有所緣故，親所緣緣定應有故。",
        "from": "T31n1585_003:0012b19_5",
        "context_with_next_sentence": true
    },
    {
        "source_sentence": "此似種相不為因緣生現識等，如觸等上似眼根等非識所依，亦如似火無能燒用。",
        "from": "T31n1585_003:0012b21_5",
        "context_with_next_sentence": true
    },
    {
        "source_sentence": "彼救非理，觸等所緣似種等相，後執受處方應與識而相例故。",
        "from": "T31n1585_003:0012b22_14",
        "context_with_next_sentence": true
    },
    {
        "source_sentence": "由此前說一切種言，定目受熏能持種義，不爾本頌有重言失。",
        "from": "T31n1585_003:0012b24_5",
        "context_with_next_sentence": true
    },
    {
        "source_sentence": "又彼所說亦如是言無簡別故，咸相例者定不成證，勿觸等五亦能了別，觸等亦與觸等相應。",
        "from": "T31n1585_003:0012b27_3",
        "context_with_next_sentence": true
    },
    {
        "source_sentence": "由此故知，亦如是者隨所應說，非謂一切。",
        "from": "T31n1585_003:0012b28_3",
        "context_with_next_sentence": true
    },
    {
        "source_sentence": "阿賴耶識為斷為常？",
        "from": "T31n1585_003:0012b28_12",
        "context_with_next_sentence": true
    },
    {
        "source_sentence": "非斷非常，以恒轉故。",
        "from": "T31n1585_003:0012b29_4",
        "context_with_next_sentence": true
    },
    {
        "source_sentence": "恒謂此識無始時來一類相續常無間斷，是界趣生施設本故，性堅持種令不失故。",
        "from": "T31n1585_003:0012c02_3",
        "context_with_next_sentence": true
    },
    {
        "source_sentence": "轉謂此識無始時來念念生滅前後變異，因滅果生非常一故，可為轉識熏成種故。",
        "from": "T31n1585_003:0012c04_2",
        "context_with_next_sentence": true
    },
    {
        "source_sentence": "恒言遮斷轉表非常，猶如瀑流因果法爾。",
        "from": "T31n1585_003:0012c05_3",
        "context_with_next_sentence": true
    },
    {
        "source_sentence": "如瀑流水非斷非常，相續長時有所漂溺。",
        "from": "T31n1585_003:0012c06_3",
        "context_with_next_sentence": true
    },
    {
        "source_sentence": "此識亦爾，從無始來生滅相續非常非斷，漂溺有情令不出離。",
        "from": "T31n1585_003:0012c07_12",
        "context_with_next_sentence": true
    },
    {
        "source_sentence": "又如瀑流雖風等擊起諸波浪而流不斷。",
        "from": "T31n1585_003:0012c08_12",
        "context_with_next_sentence": true
    },
    {
        "source_sentence": "此識亦爾，雖遇眾緣起眼識等而恒相續。",
        "from": "T31n1585_003:0012c09_12",
        "context_with_next_sentence": true
    },
    {
        "source_sentence": "又如瀑流漂水下上，魚草等物隨流不捨。",
        "from": "T31n1585_003:0012c10_13",
        "context_with_next_sentence": true
    },
    {
        "source_sentence": "此識亦爾，與內習氣外觸等法恒相隨轉。",
        "from": "T31n1585_003:0012c11_12",
        "context_with_next_sentence": true
    },
    {
        "source_sentence": "如是法喻意顯此識無始因果非斷常義，謂此識性無始時來剎那剎那果生因滅，果生故非斷、因滅故非常，非斷非常是緣起理，故說此識恒轉如流。",
        "from": "T31n1585_003:0012c15_4",
        "context_with_next_sentence": true
    },
    {
        "source_sentence": "過去未來既非實有，非常可爾。",
        "from": "T31n1585_003:0012c15_18",
        "context_with_next_sentence": true
    },
    {
        "source_sentence": "非斷如何？",
        "from": "T31n1585_003:0012c16_4",
        "context_with_next_sentence": true
    },
    {
        "source_sentence": "斷豈得成緣起正理？",
        "from": "T31n1585_003:0012c16_13",
        "context_with_next_sentence": true
    },
    {
        "source_sentence": "過去未來若是實有，可許非斷。",
        "from": "T31n1585_003:0012c17_9",
        "context_with_next_sentence": true
    },
    {
        "source_sentence": "如何非常？",
        "from": "T31n1585_003:0012c17_14",
        "context_with_next_sentence": true
    },
    {
        "source_sentence": "常亦不成緣起正理。",
        "from": "T31n1585_003:0012c18_4",
        "context_with_next_sentence": true
    },
    {
        "source_sentence": "豈斥他過己義便成？",
        "from": "T31n1585_003:0012c18_13",
        "context_with_next_sentence": true
    },
    {
        "source_sentence": "若不摧邪難以顯正。",
        "from": "T31n1585_003:0012c19_4",
        "context_with_next_sentence": true
    },
    {
        "source_sentence": "前因滅位，後果即生，如秤兩頭低昂時等，如是因果相續如流，何假去來方成非斷？",
        "from": "T31n1585_003:0012c21_4",
        "context_with_next_sentence": true
    },
    {
        "source_sentence": "因現有位，後果未生，因是誰因？",
        "from": "T31n1585_003:0012c21_19",
        "context_with_next_sentence": true
    },
    {
        "source_sentence": "果現有時，前因已滅，果是誰果？",
        "from": "T31n1585_003:0012c22_14",
        "context_with_next_sentence": true
    },
    {
        "source_sentence": "既無因果，誰離斷常？",
        "from": "T31n1585_003:0012c23_3",
        "context_with_next_sentence": true
    },
    {
        "source_sentence": "若有因時已有後果，果既本有，何待前因？",
        "from": "T31n1585_003:0012c24_3",
        "context_with_next_sentence": true
    },
    {
        "source_sentence": "因義既無，果義寧有？",
        "from": "T31n1585_003:0012c24_13",
        "context_with_next_sentence": true
    },
    {
        "source_sentence": "無因無果，豈離斷常？",
        "from": "T31n1585_003:0012c25_3",
        "context_with_next_sentence": true
    },
    {
        "source_sentence": "因果義成，依法作用，故所詰難非預我宗。",
        "from": "T31n1585_003:0012c26_3",
        "context_with_next_sentence": true
    },
    {
        "source_sentence": "體既本有，用亦應然，所待因緣亦本有故，由斯汝義因果定無，應信大乘緣起正理。",
        "from": "T31n1585_003:0012c28_3",
        "context_with_next_sentence": true
    },
    {
        "source_sentence": "謂此正理深妙離言，因果等言皆假施設，觀現在法有引後用，假立當果對說現因。",
        "from": "T31n1585_003:0013a01_3",
        "context_with_next_sentence": true
    },
    {
        "source_sentence": "觀現在法有酬前相，假立曾因對說現果。",
        "from": "T31n1585_003:0013a02_3",
        "context_with_next_sentence": true
    },
    {
        "source_sentence": "假謂現識似彼相現。",
        "from": "T31n1585_003:0013a02_12",
        "context_with_next_sentence": true
    },
    {
        "source_sentence": "如是因果理趣顯然，遠離二邊契會中道，諸有智者應順修學。",
        "from": "T31n1585_003:0013a04_3",
        "context_with_next_sentence": true
    },
    {
        "source_sentence": "有餘部說，雖無去來，而有因果恒相續義。",
        "from": "T31n1585_003:0013a05_3",
        "context_with_next_sentence": true
    },
    {
        "source_sentence": "謂現在法極迅速者，猶有初後生滅二時，生時酬因、滅時引果，時雖有二而體是一。",
        "from": "T31n1585_003:0013a07_2",
        "context_with_next_sentence": true
    },
    {
        "source_sentence": "前因正滅、後果正生，體相雖殊而俱是有，如是因果非假施設，然離斷常又無前難，誰有智者捨此信餘？",
        "from": "T31n1585_003:0013a09_10",
        "context_with_next_sentence": true
    },
    {
        "source_sentence": "彼有虛言，都無實義。",
        "from": "T31n1585_003:0013a10_1",
        "context_with_next_sentence": true
    },
    {
        "source_sentence": "何容一念而有二時？",
        "from": "T31n1585_003:0013a10_10",
        "context_with_next_sentence": true
    },
    {
        "source_sentence": "生滅相違，寧同現在？",
        "from": "T31n1585_003:0013a11_1",
        "context_with_next_sentence": true
    },
    {
        "source_sentence": "滅若現在，生應未來。",
        "from": "T31n1585_003:0013a11_11",
        "context_with_next_sentence": true
    },
    {
        "source_sentence": "有故名生既是現在，無故名滅寧非過去？",
        "from": "T31n1585_003:0013a12_10",
        "context_with_next_sentence": true
    },
    {
        "source_sentence": "滅若非無，生應非有；",
        "from": "T31n1585_003:0013a13_1",
        "context_with_next_sentence": true
    },
    {
        "source_sentence": "生既現有，滅應現無。",
        "from": "T31n1585_003:0013a13_11",
        "context_with_next_sentence": true
    },
    {
        "source_sentence": "又二相違，如何體一？",
        "from": "T31n1585_003:0013a14_1",
        "context_with_next_sentence": true
    },
    {
        "source_sentence": "非苦樂等見有是事。",
        "from": "T31n1585_003:0013a14_10",
        "context_with_next_sentence": true
    },
    {
        "source_sentence": "生滅若一，時應無二；",
        "from": "T31n1585_003:0013a15_1",
        "context_with_next_sentence": true
    },
    {
        "source_sentence": "生滅若異，寧說體同？",
        "from": "T31n1585_003:0013a15_11",
        "context_with_next_sentence": true
    },
    {
        "source_sentence": "故生滅時俱現在有，同依一體，理必不成。",
        "from": "T31n1585_003:0013a16_9",
        "context_with_next_sentence": true
    },
    {
        "source_sentence": "經部師等因果相續理亦不成，彼不許有阿賴耶識能持種故，由此應信大乘所說因果相續緣起正理。",
        "from": "T31n1585_003:0013a18_16",
        "context_with_next_sentence": true
    },
    {
        "source_sentence": "此識無始恒轉如流，乃至何位當究竟捨？",
        "from": "T31n1585_003:0013a19_17",
        "context_with_next_sentence": true
    },
    {
        "source_sentence": "阿羅漢位方究竟捨。",
        "from": "T31n1585_003:0013a20_7",
        "context_with_next_sentence": true
    },
    {
        "source_sentence": "謂諸聖者斷煩惱障究竟盡時名阿羅漢，爾時此識煩惱麁重永遠離故說之為捨。",
        "from": "T31n1585_003:0013a22_5",
        "context_with_next_sentence": true
    },
    {
        "source_sentence": "此中所說阿羅漢者，通攝三乘無學果位，皆已永害煩惱賊故，應受世間妙供養故，永不復受分段生故。",
        "from": "T31n1585_003:0013a24_14",
        "context_with_next_sentence": true
    },
    {
        "source_sentence": "云何知然？",
        "from": "T31n1585_003:0013a25_1",
        "context_with_next_sentence": true
    },
    {
        "source_sentence": "〈決擇分〉說，諸阿羅漢、獨覺、如來皆不成就阿賴耶故。",
        "from": "T31n1585_003:0013a26_5",
        "context_with_next_sentence": true
    },
    {
        "source_sentence": "《集論》復說，若諸菩薩得菩提時，頓斷煩惱及所知障，成阿羅漢及如來故。",
        "from": "T31n1585_003:0013a28_1",
        "context_with_next_sentence": true
    },
    {
        "source_sentence": "若爾，菩薩煩惱種子未永斷盡，非阿羅漢，應皆成就阿賴耶識。",
        "from": "T31n1585_003:0013a29_10",
        "context_with_next_sentence": true
    },
    {
        "source_sentence": "何故？",
        "from": "T31n1585_003:0013a29_13",
        "context_with_next_sentence": true
    },
    {
        "source_sentence": "即彼〈決擇分〉說，不退菩薩亦不成就阿賴耶識。",
        "from": "T31n1585_003:0013b01_14",
        "context_with_next_sentence": true
    },
    {
        "source_sentence": "彼說二乘無學果位迴心趣向大菩提者，必不退起煩惱障故，趣菩提故，即復轉名不退菩薩。",
        "from": "T31n1585_003:0013b04_1",
        "context_with_next_sentence": true
    },
    {
        "source_sentence": "彼不成就阿賴耶識，即攝在此阿羅漢中，故彼論文不違此義。",
        "from": "T31n1585_003:0013b05_10",
        "context_with_next_sentence": true
    },
    {
        "source_sentence": "又不動地已上菩薩，一切煩惱永不行故，法駛流中任運轉故，能諸行中起諸行故，剎那剎那轉增進故，此位方名不退菩薩。",
        "from": "T31n1585_003:0013b08_10",
        "context_with_next_sentence": true
    },
    {
        "source_sentence": "然此菩薩雖未斷盡異熟識中煩惱種子，而緣此識我見愛等不復執藏為自內我，由斯永捨阿賴耶名，故說不成阿賴耶識，此亦說彼名阿羅漢。",
        "from": "T31n1585_003:0013b11_17",
        "context_with_next_sentence": true
    },
    {
        "source_sentence": "有義，初地已上菩薩，已證二空所顯理故，已得二種殊勝智故，已斷分別二重障故，能一行中起諸行故，雖為利益起諸煩惱，而彼不作煩惱過失，故此亦名不退菩薩。",
        "from": "T31n1585_003:0013b15_17",
        "context_with_next_sentence": true
    },
    {
        "source_sentence": "然此菩薩雖未斷盡俱生煩惱，而緣此識所有分別我見愛等不復執藏為自內我，由斯亦捨阿賴耶名，故說不成阿賴耶識，此亦說彼名阿羅漢。",
        "from": "T31n1585_003:0013b19_7",
        "context_with_next_sentence": true
    },
    {
        "source_sentence": "故《集論》中作如是說，十地菩薩雖未永斷一切煩惱，然此煩惱猶如呪藥所伏諸毒，不起一切煩惱過失。",
        "from": "T31n1585_003:0013b21_16",
        "context_with_next_sentence": true
    },
    {
        "source_sentence": "一切地中如阿羅漢已斷煩惱，故亦說彼名阿羅漢。",
        "from": "T31n1585_003:0013b23_3",
        "context_with_next_sentence": true
    },
    {
        "source_sentence": "彼說非理，七地已前猶有俱生我見愛等執藏此識為自內我，如何已捨阿賴耶名？",
        "from": "T31n1585_003:0013b25_2",
        "context_with_next_sentence": true
    },
    {
        "source_sentence": "若彼分別我見愛等不復執藏說名為捨，則預流等諸有學位亦應已捨阿賴耶名，許便違害諸論所說。",
        "from": "T31n1585_003:0013b27_10",
        "context_with_next_sentence": true
    },
    {
        "source_sentence": "地上菩薩所起煩惱，皆由正知不為過失，非預流等得有斯事，寧可以彼例此菩薩？",
        "from": "T31n1585_003:0013b29_10",
        "context_with_next_sentence": true
    },
    {
        "source_sentence": "彼六識中所起煩惱，雖由正知不為過失，而第七識有漏心位任運現行執藏此識，寧不與彼預流等同？",
        "from": "T31n1585_003:0013c03_1",
        "context_with_next_sentence": true
    },
    {
        "source_sentence": "由此故知彼說非理。",
        "from": "T31n1585_003:0013c03_10",
        "context_with_next_sentence": true
    },
    {
        "source_sentence": "然阿羅漢斷此識中煩惱麁重究竟盡故，不復執藏阿賴耶識為自內我，由斯永失阿賴耶名說之為捨，非捨一切第八識體，勿阿羅漢無識持種，爾時便入無餘涅槃。",
        "from": "T31n1585_003:0013c07_10",
        "context_with_next_sentence": true
    },
    {
        "source_sentence": "然第八識雖諸有情皆悉成就，而隨義別立種種名，謂或名心，由種種法熏習種子所積集故；",
        "from": "T31n1585_003:0013c09_14",
        "context_with_next_sentence": true
    },
    {
        "source_sentence": "或名阿陀那，執持種子及諸色根令不壞故；",
        "from": "T31n1585_003:0013c10_16",
        "context_with_next_sentence": true
    },
    {
        "source_sentence": "或名所知依，能與染淨所知諸法為依止故；",
        "from": "T31n1585_003:0013c11_17",
        "context_with_next_sentence": true
    },
    {
        "source_sentence": "或名種子識，能遍任持世出世間諸種子故。",
        "from": "T31n1585_003:0013c13_1",
        "context_with_next_sentence": true
    },
    {
        "source_sentence": "此等諸名通一切位。",
        "from": "T31n1585_003:0013c13_10",
        "context_with_next_sentence": true
    },
    {
        "source_sentence": "或名阿賴耶，攝藏一切雜染品法令不失故，我見愛等執藏以為自內我故。",
        "from": "T31n1585_003:0013c15_6",
        "context_with_next_sentence": true
    },
    {
        "source_sentence": "此名唯在異生有學，非無學位不退菩薩有雜染法執藏義故。",
        "from": "T31n1585_003:0013c16_14",
        "context_with_next_sentence": true
    },
    {
        "source_sentence": "或名異熟識，能引生死善不善業異熟果故。",
        "from": "T31n1585_003:0013c17_15",
        "context_with_next_sentence": true
    },
    {
        "source_sentence": "此名唯在異生二乘諸菩薩位，非如來地猶有異熟無記法故。",
        "from": "T31n1585_003:0013c19_4",
        "context_with_next_sentence": true
    },
    {
        "source_sentence": "或名無垢識，最極清淨諸無漏法所依止故。",
        "from": "T31n1585_003:0013c20_4",
        "context_with_next_sentence": true
    },
    {
        "source_sentence": "此名唯在如來地有，菩薩二乘及異生位持有漏種可受熏習，未得善淨第八識故。",
        "from": "T31n1585_003:0013c22_3",
        "context_with_next_sentence": true
    },
    {
        "source_sentence": "如契經說：",
        "from": "T31n1585_003:0013c22_8",
        "context_with_next_sentence": true
    },
    {
        "source_sentence": "如來無垢識，　　是淨無漏界，",
        "from": "T31n1585_003:0013c23_0",
        "context_with_next_sentence": true
    },
    {
        "source_sentence": "解脫一切障，　　圓鏡智相應。",
        "from": "T31n1585_003:0013c24_13",
        "context_with_next_sentence": true
    },
    {
        "source_sentence": "阿賴耶名過失重故，最初捨故，此中偏說。",
        "from": "T31n1585_003:0013c25_18",
        "context_with_next_sentence": true
    },
    {
        "source_sentence": "異熟識體，菩薩將得菩提時捨，聲聞獨覺入無餘依涅槃時捨。",
        "from": "T31n1585_003:0013c27_6",
        "context_with_next_sentence": true
    },
    {
        "source_sentence": "無垢識體，無有捨時，利樂有情無盡時故。",
        "from": "T31n1585_003:0013c28_6",
        "context_with_next_sentence": true
    },
    {
        "source_sentence": "心等通故，隨義應說。",
        "from": "T31n1585_003:0013c28_16",
        "context_with_next_sentence": true
    },
    {
        "source_sentence": "然第八識總有二位：",
        "from": "T31n1585_003:0013c29_6",
        "context_with_next_sentence": true
    },
    {
        "source_sentence": "一有漏位，無記性攝，唯與觸等五法相應，但緣前說執受處境；",
        "from": "T31n1585_003:0014a01_15",
        "context_with_next_sentence": true
    },
    {
        "source_sentence": "二無漏位，唯善性攝，與二十一心所相應，謂遍行、別境各五，善十一，與一切心恒相應故，常樂證智所觀境故，於所觀境恒印持故，於曾受境恒明記故。",
        "from": "T31n1585_003:0014a05_7",
        "context_with_next_sentence": true
    },
    {
        "source_sentence": "世尊無有不定心故，於一切法常決擇故，極淨信等常相應故，無染污故，無散動故，此亦唯與捨受相應，任運恒時平等轉故。",
        "from": "T31n1585_003:0014a08_6",
        "context_with_next_sentence": true
    },
    {
        "source_sentence": "以一切法為所緣境，鏡智遍緣一切法故。",
        "from": "T31n1585_003:0014a09_6",
        "context_with_next_sentence": true
    },
    {
        "source_sentence": "云何應知此第八識離眼等識有別自體？",
        "from": "T31n1585_003:0014a10_16",
        "context_with_next_sentence": true
    },
    {
        "source_sentence": "聖教正理為定量故。",
        "from": "T31n1585_003:0014a11_8",
        "context_with_next_sentence": true
    },
    {
        "source_sentence": "謂有《大乘阿毘達磨契經》中說：",
        "from": "T31n1585_003:0014a12_5",
        "context_with_next_sentence": true
    },
    {
        "source_sentence": "無始時來界，　　一切法等依，",
        "from": "T31n1585_003:0014a13_0",
        "context_with_next_sentence": true
    },
    {
        "source_sentence": "由此有諸趣，　　及涅槃證得。",
        "from": "T31n1585_003:0014a14_13",
        "context_with_next_sentence": true
    },
    {
        "source_sentence": "此第八識自性微細，故以作用而顯示之。",
        "from": "T31n1585_003:0014a15_17",
        "context_with_next_sentence": true
    },
    {
        "source_sentence": "頌中初半顯第八識為因緣用，後半顯與流轉還滅作依持用。",
        "from": "T31n1585_003:0014a17_8",
        "context_with_next_sentence": true
    },
    {
        "source_sentence": "界是因義，即種子識，無始時來展轉相續親生諸法，故名為因。",
        "from": "T31n1585_003:0014a18_17",
        "context_with_next_sentence": true
    },
    {
        "source_sentence": "依是緣義，即執持識，無始時來與一切法等為依止，故名為緣。",
        "from": "T31n1585_003:0014a20_7",
        "context_with_next_sentence": true
    },
    {
        "source_sentence": "謂能執持諸種子故，與現行法為所依故，即變為彼及為彼依。",
        "from": "T31n1585_003:0014a21_15",
        "context_with_next_sentence": true
    },
    {
        "source_sentence": "變為彼者，謂變為器及有根身。",
        "from": "T31n1585_003:0014a22_12",
        "context_with_next_sentence": true
    },
    {
        "source_sentence": "為彼依者，謂與轉識作所依止，以能執受五色根故，眼等五識依之而轉。",
        "from": "T31n1585_003:0014a24_7",
        "context_with_next_sentence": true
    },
    {
        "source_sentence": "又與末那為依止故，第六意識依之而轉。",
        "from": "T31n1585_003:0014a25_7",
        "context_with_next_sentence": true
    },
    {
        "source_sentence": "末那意識轉識攝故，如眼等識依俱有根。",
        "from": "T31n1585_003:0014a26_6",
        "context_with_next_sentence": true
    },
    {
        "source_sentence": "第八理應是識性故，亦以第七為俱有依。",
        "from": "T31n1585_003:0014a27_5",
        "context_with_next_sentence": true
    },
    {
        "source_sentence": "是謂此識為因緣用。",
        "from": "T31n1585_003:0014a27_14",
        "context_with_next_sentence": true
    },
    {
        "source_sentence": "由此有者，由有此識。",
        "from": "T31n1585_003:0014a28_6",
        "context_with_next_sentence": true
    },
    {
        "source_sentence": "有諸趣者，有善惡趣。",
        "from": "T31n1585_003:0014a28_16",
        "context_with_next_sentence": true
    },
    {
        "source_sentence": "謂由有此第八識故，執持一切順流轉法，令諸有情流轉生死。",
        "from": "T31n1585_003:0014b01_6",
        "context_with_next_sentence": true
    },
    {
        "source_sentence": "雖惑業生皆是流轉，而趣是果，勝故偏說。",
        "from": "T31n1585_003:0014b02_6",
        "context_with_next_sentence": true
    },
    {
        "source_sentence": "或諸趣言通能所趣，諸趣資具亦得趣名。",
        "from": "T31n1585_003:0014b03_4",
        "context_with_next_sentence": true
    },
    {
        "source_sentence": "諸惑業生皆依此識，是與流轉作依持用。",
        "from": "T31n1585_003:0014b04_4",
        "context_with_next_sentence": true
    },
    {
        "source_sentence": "及涅槃證得者，由有此識故有涅槃證得。",
        "from": "T31n1585_003:0014b05_4",
        "context_with_next_sentence": true
    },
    {
        "source_sentence": "謂由有此第八識故，執持一切順還滅法，令修行者證得涅槃。",
        "from": "T31n1585_003:0014b06_13",
        "context_with_next_sentence": true
    },
    {
        "source_sentence": "此中但說能證得道，涅槃不依此識有故。",
        "from": "T31n1585_003:0014b07_13",
        "context_with_next_sentence": true
    },
    {
        "source_sentence": "或此但說所證涅槃，是修行者正所求故。",
        "from": "T31n1585_003:0014b08_13",
        "context_with_next_sentence": true
    },
    {
        "source_sentence": "或此雙說涅槃與道，俱是還滅品類攝故。",
        "from": "T31n1585_003:0014b09_12",
        "context_with_next_sentence": true
    },
    {
        "source_sentence": "謂涅槃言顯所證滅，後證得言顯能得道。",
        "from": "T31n1585_003:0014b10_11",
        "context_with_next_sentence": true
    },
    {
        "source_sentence": "由能斷道斷所斷惑究竟盡位證得涅槃，能所斷證皆依此識，是與還滅作依持用。",
        "from": "T31n1585_003:0014b12_10",
        "context_with_next_sentence": true
    },
    {
        "source_sentence": "又此頌中初句顯示此識自性無始恒有，後三顯與雜染清淨二法總別為所依止。",
        "from": "T31n1585_003:0014b14_8",
        "context_with_next_sentence": true
    },
    {
        "source_sentence": "雜染法者，謂苦集諦，即所能趣生及業惑。",
        "from": "T31n1585_003:0014b15_7",
        "context_with_next_sentence": true
    },
    {
        "source_sentence": "清淨法者，謂滅道諦，即所能證涅槃及道。",
        "from": "T31n1585_003:0014b16_6",
        "context_with_next_sentence": true
    },
    {
        "source_sentence": "彼二皆依此識而有，依轉識等理不成故。",
        "from": "T31n1585_003:0014b17_6",
        "context_with_next_sentence": true
    },
    {
        "source_sentence": "或復初句顯此識體無始相續，後三顯與三種自性為所依止，謂依他起、遍計所執、圓成實性，如次應知。",
        "from": "T31n1585_003:0014b19_16",
        "context_with_next_sentence": true
    },
    {
        "source_sentence": "今此頌中諸所說義，離第八識皆不得有。",
        "from": "T31n1585_003:0014b20_13",
        "context_with_next_sentence": true
    },
    {
        "source_sentence": "即彼經中復作是說：",
        "from": "T31n1585_003:0014b21_4",
        "context_with_next_sentence": true
    },
    {
        "source_sentence": "由攝藏諸法，　　一切種子識，",
        "from": "T31n1585_003:0014b22_0",
        "context_with_next_sentence": true
    },
    {
        "source_sentence": "故名阿賴耶，　　勝者我開示。",
        "from": "T31n1585_003:0014b23_13",
        "context_with_next_sentence": true
    },
    {
        "source_sentence": "由此本識具諸種子，故能攝藏諸雜染法，依斯建立阿賴耶名。",
        "from": "T31n1585_003:0014b25_8",
        "context_with_next_sentence": true
    },
    {
        "source_sentence": "非如勝性轉為大等，種子與果體非一故。",
        "from": "T31n1585_003:0014b26_8",
        "context_with_next_sentence": true
    },
    {
        "source_sentence": "能依所依俱生滅故，與雜染法互相攝藏，亦為有情執藏為我，故說此識名阿賴耶。",
        "from": "T31n1585_003:0014b28_7",
        "context_with_next_sentence": true
    },
    {
        "source_sentence": "已入見道諸菩薩眾得真現觀名為勝者，彼能證解阿賴耶識，故我世尊正為開示。",
        "from": "T31n1585_003:0014c01_7",
        "context_with_next_sentence": true
    },
    {
        "source_sentence": "或諸菩薩皆名勝者，雖見道前未能證解阿賴耶識，而能信解求彼轉依，故亦為說。",
        "from": "T31n1585_003:0014c03_7",
        "context_with_next_sentence": true
    },
    {
        "source_sentence": "非諸轉識有如是義，《解深密經》亦作是說：",
        "from": "T31n1585_003:0014c04_7",
        "context_with_next_sentence": true
    },
    {
        "source_sentence": "阿陀那識甚深細，　　一切種子如瀑流，",
        "from": "T31n1585_003:0014c05_0",
        "context_with_next_sentence": true
    },
    {
        "source_sentence": "我於凡愚不開演，　　恐彼分別執為我。",
        "from": "T31n1585_003:0014c06_17",
        "context_with_next_sentence": true
    },
    {
        "source_sentence": "以能執持諸法種子，及能執受色根依處，亦能執取結生相續，故說此識名阿陀那。",
        "from": "T31n1585_003:0014c08_17",
        "context_with_next_sentence": true
    },
    {
        "source_sentence": "無性有情不能窮底，故說甚深。",
        "from": "T31n1585_003:0014c09_13",
        "context_with_next_sentence": true
    },
    {
        "source_sentence": "趣寂種性不能通達，故名甚細。",
        "from": "T31n1585_003:0014c10_9",
        "context_with_next_sentence": true
    },
    {
        "source_sentence": "是一切法真實種子，緣擊便生轉識波浪，恒無間斷猶如瀑流。",
        "from": "T31n1585_003:0014c11_17",
        "context_with_next_sentence": true
    },
    {
        "source_sentence": "凡即無性，愚即趣寂，恐彼於此起分別執，墮諸惡趣障生聖道，故我世尊不為開演。",
        "from": "T31n1585_003:0014c13_17",
        "context_with_next_sentence": true
    },
    {
        "source_sentence": "唯第八識有如是相，《入楞伽經》亦作是說：",
        "from": "T31n1585_003:0014c14_19",
        "context_with_next_sentence": true
    },
    {
        "source_sentence": "如海遇風緣，　　起種種波浪，",
        "from": "T31n1585_003:0014c15_0",
        "context_with_next_sentence": true
    },
    {
        "source_sentence": "現前作用轉，　　無有間斷時。",
        "from": "T31n1585_003:0014c16_13",
        "context_with_next_sentence": true
    },
    {
        "source_sentence": "藏識海亦然，　　境等風所擊，",
        "from": "T31n1585_003:0014c17_0",
        "context_with_next_sentence": true
    },
    {
        "source_sentence": "恒起諸識浪，　　現前作用轉。",
        "from": "T31n1585_003:0014c18_13",
        "context_with_next_sentence": true
    },
    {
        "source_sentence": "眼等諸識無如大海恒相續轉起諸識浪，故知別有第八識性。",
        "from": "T31n1585_003:0014c20_7",
        "context_with_next_sentence": true
    },
    {
        "source_sentence": "此等無量大乘經中，皆別說有此第八識。",
        "from": "T31n1585_003:0014c21_6",
        "context_with_next_sentence": true
    },
    {
        "source_sentence": "諸大乘經皆順無我、違數取趣，棄背流轉、趣向還滅，讚佛法僧、毀諸外道，表蘊等法、遮勝性等。",
        "from": "T31n1585_003:0014c23_12",
        "context_with_next_sentence": true
    },
    {
        "source_sentence": "樂大乘者許能顯示，無顛倒理契經攝故，如《增壹》等至教量攝。",
        "from": "T31n1585_003:0014c25_2",
        "context_with_next_sentence": true
    },
    {
        "source_sentence": "又聖慈氏以七種因，證大乘經真是佛說。",
        "from": "T31n1585_003:0014c26_1",
        "context_with_next_sentence": true
    },
    {
        "source_sentence": "一、先不記故。",
        "from": "T31n1585_003:0014c26_8",
        "context_with_next_sentence": true
    },
    {
        "source_sentence": "若大乘經佛滅度後有餘為壞正法故說，何故世尊非如當起諸可怖事先預記別？",
        "from": "T31n1585_003:0014c28_5",
        "context_with_next_sentence": true
    },
    {
        "source_sentence": "二、本俱行故。",
        "from": "T31n1585_003:0014c28_12",
        "context_with_next_sentence": true
    },
    {
        "source_sentence": "大小乘教本來俱行，寧知大乘獨非佛說？",
        "from": "T31n1585_003:0014c29_10",
        "context_with_next_sentence": true
    },
    {
        "source_sentence": "三、非餘境故。",
        "from": "T31n1585_003:0014c29_17",
        "context_with_next_sentence": true
    },
    {
        "source_sentence": "大乘所說廣大甚深，非外道等思量境界，彼經論中曾所未說，設為彼說亦不信受，故大乘經非非佛說。",
        "from": "T31n1585_003:0015a03_5",
        "context_with_next_sentence": true
    },
    {
        "source_sentence": "四、應極成故。",
        "from": "T31n1585_003:0015a03_12",
        "context_with_next_sentence": true
    },
    {
        "source_sentence": "若謂大乘是餘佛說非今佛語，則大乘教是佛所說其理極成。",
        "from": "T31n1585_003:0015a04_18",
        "context_with_next_sentence": true
    },
    {
        "source_sentence": "五、有無有故。",
        "from": "T31n1585_003:0015a05_6",
        "context_with_next_sentence": true
    },
    {
        "source_sentence": "若有大乘，即應信此諸大乘教是佛所說，離此大乘不可得故；",
        "from": "T31n1585_003:0015a06_14",
        "context_with_next_sentence": true
    },
    {
        "source_sentence": "若無大乘，聲聞乘教亦應非有，以離大乘決定無有得成佛義。",
        "from": "T31n1585_003:0015a08_6",
        "context_with_next_sentence": true
    },
    {
        "source_sentence": "誰出於世說聲聞乘？",
        "from": "T31n1585_003:0015a08_15",
        "context_with_next_sentence": true
    },
    {
        "source_sentence": "故聲聞乘是佛所說，非大乘教，不應正理。",
        "from": "T31n1585_003:0015a09_17",
        "context_with_next_sentence": true
    },
    {
        "source_sentence": "六、能對治故。",
        "from": "T31n1585_003:0015a10_4",
        "context_with_next_sentence": true
    },
    {
        "source_sentence": "依大乘經勤修行者，皆能引得無分別智，能正對治一切煩惱，故應信此是佛所說。",
        "from": "T31n1585_003:0015a12_4",
        "context_with_next_sentence": true
    },
    {
        "source_sentence": "七、義異文故。",
        "from": "T31n1585_003:0015a12_11",
        "context_with_next_sentence": true
    },
    {
        "source_sentence": "大乘所說意趣甚深，不可隨文而取其義，便生誹謗謂非佛語，是故大乘真是佛說。",
        "from": "T31n1585_003:0015a14_10",
        "context_with_next_sentence": true
    },
    {
        "source_sentence": "如《莊嚴論》頌此義言：",
        "from": "T31n1585_003:0015a15_1",
        "context_with_next_sentence": true
    },
    {
        "source_sentence": "先不記俱行，　　非餘所行境，",
        "from": "T31n1585_003:0015a16_0",
        "context_with_next_sentence": true
    },
    {
        "source_sentence": "極成有無有，　　對治異文故。",
        "from": "T31n1585_003:0015a17_13",
        "context_with_next_sentence": true
    },
    {
        "source_sentence": "餘部經中亦密意說阿賴耶識有別自性，謂大眾部阿笈摩中密意說此名根本識，是眼識等所依止故，譬如樹根是莖等本；",
        "from": "T31n1585_003:0015a20_16",
        "context_with_next_sentence": true
    },
    {
        "source_sentence": "非眼等識有如是義。",
        "from": "T31n1585_003:0015a21_7",
        "context_with_next_sentence": true
    },
    {
        "source_sentence": "上坐部經分別論者俱密意說此名有分識。",
        "from": "T31n1585_003:0015a22_7",
        "context_with_next_sentence": true
    },
    {
        "source_sentence": "有謂三有，分是因義，唯此恒遍為三有因。",
        "from": "T31n1585_003:0015a23_7",
        "context_with_next_sentence": true
    },
    {
        "source_sentence": "化地部說此名窮生死蘊，離第八識無別蘊法窮生死際無間斷時。",
        "from": "T31n1585_003:0015a25_1",
        "context_with_next_sentence": true
    },
    {
        "source_sentence": "謂無色界諸色間斷，無想天等餘心等滅，不相應行離色心等無別自體，已極成故，唯此識名窮生死蘊。",
        "from": "T31n1585_003:0015a27_8",
        "context_with_next_sentence": true
    },
    {
        "source_sentence": "說一切有部《增壹經》中亦密意說此名阿賴耶，謂愛阿賴耶、樂阿賴耶、欣阿賴耶、憙阿賴耶。",
        "from": "T31n1585_003:0015a29_11",
        "context_with_next_sentence": true
    },
    {
        "source_sentence": "謂阿賴耶識是貪總別三世境故立此四名，有情執為真自內我，乃至未斷恒生愛著故。",
        "from": "T31n1585_003:0015b02_11",
        "context_with_next_sentence": true
    },
    {
        "source_sentence": "阿賴耶識是真愛著處，不應執餘五取蘊等。",
        "from": "T31n1585_003:0015b03_12",
        "context_with_next_sentence": true
    },
    {
        "source_sentence": "謂生一向苦受處者，於餘五取蘊不生愛著，彼恒厭逆餘五取蘊，念我何時當捨此命，此眾同分此苦身心，令我自在受快樂故。",
        "from": "T31n1585_003:0015b06_13",
        "context_with_next_sentence": true
    },
    {
        "source_sentence": "五欲亦非真愛著處，謂離欲者於五妙欲雖不貪著而愛我故。",
        "from": "T31n1585_003:0015b08_4",
        "context_with_next_sentence": true
    },
    {
        "source_sentence": "樂受亦非真愛著處，謂離第三靜慮染者，雖厭樂受而愛我故。",
        "from": "T31n1585_003:0015b09_13",
        "context_with_next_sentence": true
    },
    {
        "source_sentence": "身見亦非真愛著處，謂非無學信無我者，雖於身見不生貪著，而於內我猶生愛故。",
        "from": "T31n1585_003:0015b11_13",
        "context_with_next_sentence": true
    },
    {
        "source_sentence": "轉識等亦非真愛著處，謂非無學求滅心者，雖厭轉識等而愛我故。",
        "from": "T31n1585_003:0015b13_7",
        "context_with_next_sentence": true
    },
    {
        "source_sentence": "色身亦非真愛著處，離色染者雖厭色身而愛我故。",
        "from": "T31n1585_003:0015b14_11",
        "context_with_next_sentence": true
    },
    {
        "source_sentence": "不相應行離色心等無別自體，是故亦非真愛著處。",
        "from": "T31n1585_003:0015b15_16",
        "context_with_next_sentence": true
    },
    {
        "source_sentence": "異生有學起我愛時，雖於餘蘊有愛非愛，而於此識我愛定生，故唯此是真愛著處。",
        "from": "T31n1585_003:0015b17_16",
        "context_with_next_sentence": true
    },
    {
        "source_sentence": "由是彼說阿賴耶名，定唯顯此阿賴耶識。",
        "from": "T31n1585_003:0015b18_16",
        "context_with_next_sentence": true
    },
    {
        "source_sentence": "已引聖教，當顯正理，謂契經說雜染清淨諸法種子之所集起，故名為心。",
        "from": "T31n1585_003:0015b20_13",
        "context_with_next_sentence": true
    },
    {
        "source_sentence": "若無此識，彼持種心不應有故。",
        "from": "T31n1585_003:0015b21_8",
        "context_with_next_sentence": true
    },
    {
        "source_sentence": "謂諸轉識在滅定等有間斷故，根境作意善等類別易脫起故，如電光等不堅住故，非可熏習、不能持種、非染淨種所集起心。",
        "from": "T31n1585_003:0015b24_10",
        "context_with_next_sentence": true
    },
    {
        "source_sentence": "此識一類恒無間斷，如苣蕂等，堅住可熏，契當彼經所說心義。",
        "from": "T31n1585_003:0015b26_1",
        "context_with_next_sentence": true
    },
    {
        "source_sentence": "若不許有能持種心，非但違經亦違正理。",
        "from": "T31n1585_003:0015b28_1",
        "context_with_next_sentence": true
    },
    {
        "source_sentence": "謂諸所起染淨品法，無所熏故不熏成種，則應所起唐捐其功。",
        "from": "T31n1585_003:0015b29_10",
        "context_with_next_sentence": true
    },
    {
        "source_sentence": "染淨起時既無因種，應同外道執自然生。",
        "from": "T31n1585_003:0015c01_10",
        "context_with_next_sentence": true
    },
    {
        "source_sentence": "色不相應非心性故，如聲光等，理非染淨內法所熏，豈能持種？",
        "from": "T31n1585_003:0015c03_1",
        "context_with_next_sentence": true
    },
    {
        "source_sentence": "又彼離識無實自性，寧可執為內種依止？",
        "from": "T31n1585_003:0015c04_17",
        "context_with_next_sentence": true
    },
    {
        "source_sentence": "轉識相應諸心所法，如識間斷易脫起故、不自在故、非心性故，不能持種亦不受熏，故持種心理應別有。",
        "from": "T31n1585_003:0015c07_8",
        "context_with_next_sentence": true
    },
    {
        "source_sentence": "有說六識無始時來依根境等前後分位事雖轉變而類無別，是所熏習能持種子，由斯染淨因果皆成，何要執有第八識性？",
        "from": "T31n1585_003:0015c10_8",
        "context_with_next_sentence": true
    },
    {
        "source_sentence": "彼言無義。",
        "from": "T31n1585_003:0015c10_13",
        "context_with_next_sentence": true
    },
    {
        "source_sentence": "所以者何？",
        "from": "T31n1585_003:0015c10_18",
        "context_with_next_sentence": true
    },
    {
        "source_sentence": "執類是實則同外道，許類是假便無勝用，應不能持內法實種。",
        "from": "T31n1585_003:0015c12_8",
        "context_with_next_sentence": true
    },
    {
        "source_sentence": "又執識類，何性所攝？",
        "from": "T31n1585_003:0015c12_18",
        "context_with_next_sentence": true
    },
    {
        "source_sentence": "若是善惡，應不受熏，許有記故，猶如擇滅。",
        "from": "T31n1585_003:0015c14_1",
        "context_with_next_sentence": true
    },
    {
        "source_sentence": "若是無記，善惡心時無無記心，此類應斷。",
        "from": "T31n1585_003:0015c14_20",
        "context_with_next_sentence": true
    },
    {
        "source_sentence": "非事善惡類可無記，別類必同別事性故。",
        "from": "T31n1585_003:0015c15_17",
        "context_with_next_sentence": true
    },
    {
        "source_sentence": "又無心位此類定無，既有間斷，性非堅住，如何可執持種受熏？",
        "from": "T31n1585_003:0015c17_8",
        "context_with_next_sentence": true
    },
    {
        "source_sentence": "又阿羅漢或異生心，識類同故，應為諸染無漏法熏，許便有失。",
        "from": "T31n1585_003:0015c18_18",
        "context_with_next_sentence": true
    },
    {
        "source_sentence": "又眼等根或所餘法，與眼等識根法類同，應互相熏；",
        "from": "T31n1585_003:0015c20_3",
        "context_with_next_sentence": true
    },
    {
        "source_sentence": "然汝不許，故不應執識類受熏。",
        "from": "T31n1585_003:0015c20_17",
        "context_with_next_sentence": true
    },
    {
        "source_sentence": "又六識身若事若類，前後二念既不俱有，如隔念者非互相熏，能熏所熏必俱時故。",
        "from": "T31n1585_003:0015c22_16",
        "context_with_next_sentence": true
    },
    {
        "source_sentence": "執唯六識俱時轉者，由前理趣既非所熏，故彼亦無能持種義。",
        "from": "T31n1585_003:0015c24_7",
        "context_with_next_sentence": true
    },
    {
        "source_sentence": "有執色心自類無間前為後種因果義立，故先所說為證不成。",
        "from": "T31n1585_003:0015c25_16",
        "context_with_next_sentence": true
    },
    {
        "source_sentence": "彼執非理，無熏習故。",
        "from": "T31n1585_003:0015c26_8",
        "context_with_next_sentence": true
    },
    {
        "source_sentence": "謂彼自類既無熏習，如何可執前為後種？",
        "from": "T31n1585_003:0015c27_7",
        "context_with_next_sentence": true
    },
    {
        "source_sentence": "又間斷者應不更生，二乘無學應無後蘊，死位色心為後種故。",
        "from": "T31n1585_003:0015c28_16",
        "context_with_next_sentence": true
    },
    {
        "source_sentence": "亦不應執色心展轉互為種生，轉識色等非所熏習，前已說故。",
        "from": "T31n1585_003:0016a01_8",
        "context_with_next_sentence": true
    },
    {
        "source_sentence": "有說三世諸法皆有，因果感赴無不皆成，何勞執有能持種識？",
        "from": "T31n1585_003:0016a02_15",
        "context_with_next_sentence": true
    },
    {
        "source_sentence": "然經說心為種子者，起染淨法勢用強故。",
        "from": "T31n1585_003:0016a03_15",
        "context_with_next_sentence": true
    },
    {
        "source_sentence": "彼說非理，過去未來非常非現如空花等，非實有故。",
        "from": "T31n1585_003:0016a05_2",
        "context_with_next_sentence": true
    },
    {
        "source_sentence": "又無作用，不可執為因緣性故。",
        "from": "T31n1585_003:0016a05_16",
        "context_with_next_sentence": true
    },
    {
        "source_sentence": "若無能持染淨種識，一切因果皆不得成。",
        "from": "T31n1585_003:0016a06_16",
        "context_with_next_sentence": true
    },
    {
        "source_sentence": "有執大乘遣相空理為究竟者，依似比量撥無此識及一切法，彼特違害前所引經。",
        "from": "T31n1585_003:0016a08_16",
        "context_with_next_sentence": true
    },
    {
        "source_sentence": "智斷證修染淨因果皆執非實成大邪見，外道毀謗染淨因果，亦不謂全無，但執非實故。",
        "from": "T31n1585_003:0016a10_18",
        "context_with_next_sentence": true
    },
    {
        "source_sentence": "若一切法皆非實有，菩薩不應為捨生死精勤修集菩提資糧。",
        "from": "T31n1585_003:0016a12_8",
        "context_with_next_sentence": true
    },
    {
        "source_sentence": "誰有智者為除幻敵求石女兒用為軍旅？",
        "from": "T31n1585_003:0016a13_8",
        "context_with_next_sentence": true
    },
    {
        "source_sentence": "故應信有能持種心依之建立染淨因果，彼心即是此第八識。",
        "from": "T31n1585_003:0016a15_1",
        "context_with_next_sentence": true
    },
    {
        "source_sentence": "又契經說，有異熟心善惡業感。",
        "from": "T31n1585_003:0016a16_13",
        "context_with_next_sentence": true
    },
    {
        "source_sentence": "若無此識，彼異熟心不應有故。",
        "from": "T31n1585_003:0016a17_8",
        "context_with_next_sentence": true
    },
    {
        "source_sentence": "謂眼等識有間斷故，非一切時是業果故，如電光等非異熟心，異熟不應斷已更續，彼命根等無斯事故。",
        "from": "T31n1585_003:0016a19_17",
        "context_with_next_sentence": true
    },
    {
        "source_sentence": "眼等六識業所感者，猶如聲等，非恒續故，是異熟生，非真異熟。",
        "from": "T31n1585_003:0016a21_9",
        "context_with_next_sentence": true
    },
    {
        "source_sentence": "定應許有真異熟心，酬牽引業遍而無斷，變為身器作有情依，身器離心理非有故，不相應法無實體故，諸轉識等非恒有故。",
        "from": "T31n1585_003:0016a24_8",
        "context_with_next_sentence": true
    },
    {
        "source_sentence": "若無此心，誰變身器？",
        "from": "T31n1585_003:0016a24_18",
        "context_with_next_sentence": true
    },
    {
        "source_sentence": "復依何法恒立有情？",
        "from": "T31n1585_003:0016a25_8",
        "context_with_next_sentence": true
    },
    {
        "source_sentence": "又在定中或不在定，有別思慮無思慮時，理有眾多身受生起。",
        "from": "T31n1585_003:0016a27_1",
        "context_with_next_sentence": true
    },
    {
        "source_sentence": "此若無者，不應後時身有怡適或復勞損。",
        "from": "T31n1585_003:0016a28_1",
        "context_with_next_sentence": true
    },
    {
        "source_sentence": "若不恒有真異熟心，彼位如何有此身受？",
        "from": "T31n1585_003:0016a29_1",
        "context_with_next_sentence": true
    },
    {
        "source_sentence": "非佛起餘善心等位，必應現起真異熟心，如許起彼時，非佛有情故。",
        "from": "T31n1585_003:0016b01_13",
        "context_with_next_sentence": true
    },
    {
        "source_sentence": "由是恒有真異熟心，彼心即是此第八識。",
        "from": "T31n1585_003:0016b02_12",
        "context_with_next_sentence": true
    },
    {
        "source_sentence": "又契經說，有情流轉五趣四生。",
        "from": "T31n1585_003:0016b03_13",
        "context_with_next_sentence": true
    },
    {
        "source_sentence": "若無此識，彼趣生體不應有故。",
        "from": "T31n1585_003:0016b04_8",
        "context_with_next_sentence": true
    },
    {
        "source_sentence": "謂要實有、恒遍無雜，彼法可立正實趣生。",
        "from": "T31n1585_003:0016b05_8",
        "context_with_next_sentence": true
    },
    {
        "source_sentence": "非異熟法趣生雜亂，住此起餘趣生法故。",
        "from": "T31n1585_003:0016b06_8",
        "context_with_next_sentence": true
    },
    {
        "source_sentence": "諸異熟色及五識中業所感者，不遍趣生，無色界中全無彼故。",
        "from": "T31n1585_003:0016b07_17",
        "context_with_next_sentence": true
    },
    {
        "source_sentence": "諸生得善及意識中業所感者，雖遍趣生、起無雜亂而不恒有。",
        "from": "T31n1585_003:0016b09_7",
        "context_with_next_sentence": true
    },
    {
        "source_sentence": "不相應行無實自體，皆不可立正實趣生。",
        "from": "T31n1585_003:0016b10_7",
        "context_with_next_sentence": true
    },
    {
        "source_sentence": "唯異熟心及彼心所，實恒遍無雜，是正實趣生。",
        "from": "T31n1585_003:0016b11_10",
        "context_with_next_sentence": true
    },
    {
        "source_sentence": "此心若無，生無色界起善等位應非趣生。",
        "from": "T31n1585_003:0016b12_9",
        "context_with_next_sentence": true
    },
    {
        "source_sentence": "設許趣生攝諸有漏，生無色界起無漏心，應非趣生，便違正理。",
        "from": "T31n1585_003:0016b14_2",
        "context_with_next_sentence": true
    },
    {
        "source_sentence": "勿有前過及有此失，故唯異熟法是正實趣生。",
        "from": "T31n1585_003:0016b15_4",
        "context_with_next_sentence": true
    },
    {
        "source_sentence": "由是如來非趣生攝，佛無異熟無記法故，亦非界攝非有漏故，世尊已捨苦集諦故，諸戲論種已永斷故。",
        "from": "T31n1585_003:0016b17_13",
        "context_with_next_sentence": true
    },
    {
        "source_sentence": "正實趣生既唯異熟心及心所，彼心心所離第八識理不得成，故知別有此第八識。",
        "from": "T31n1585_003:0016b19_11",
        "context_with_next_sentence": true
    },
    {
        "source_sentence": "又契經說，有色根身是有執受。",
        "from": "T31n1585_003:0016b20_13",
        "context_with_next_sentence": true
    },
    {
        "source_sentence": "若無此識，彼能執受不應有故。",
        "from": "T31n1585_003:0016b21_7",
        "context_with_next_sentence": true
    },
    {
        "source_sentence": "謂五色根及彼依處，唯現在世是有執受，彼定由有能執受心。",
        "from": "T31n1585_003:0016b22_15",
        "context_with_next_sentence": true
    },
    {
        "source_sentence": "唯異熟心先業所引非善染等，一類能遍相續執受有色根身，眼等轉識無如是義。",
        "from": "T31n1585_003:0016b24_13",
        "context_with_next_sentence": true
    },
    {
        "source_sentence": "此言意顯眼等轉識皆無一類能遍相續執受自內有色根身，非顯能執受唯異熟心，勿諸佛色身無執受故。",
        "from": "T31n1585_003:0016b27_4",
        "context_with_next_sentence": true
    },
    {
        "source_sentence": "然能執受有漏色身唯異熟心，故作是說。",
        "from": "T31n1585_003:0016b28_4",
        "context_with_next_sentence": true
    },
    {
        "source_sentence": "謂諸轉識現緣起故，如聲風等，彼善染等非業引故，如非擇滅。",
        "from": "T31n1585_003:0016b29_13",
        "context_with_next_sentence": true
    },
    {
        "source_sentence": "異熟生者非異熟故、非遍依故、不相續故，如電光等，不能執受有漏色身。",
        "from": "T31n1585_003:0016c02_10",
        "context_with_next_sentence": true
    },
    {
        "source_sentence": "諸心識言亦攝心所，定相應故，如唯識言。",
        "from": "T31n1585_003:0016c03_11",
        "context_with_next_sentence": true
    },
    {
        "source_sentence": "非諸色根不相應行可能執受有色根身，無所緣故，如虛空等。",
        "from": "T31n1585_003:0016c04_18",
        "context_with_next_sentence": true
    },
    {
        "source_sentence": "故應別有能執受心，彼心即是此第八識。",
        "from": "T31n1585_003:0016c05_17",
        "context_with_next_sentence": true
    },
    {
        "source_sentence": "又契經說，壽煖識三更互依持得相續住。",
        "from": "T31n1585_003:0016c06_17",
        "context_with_next_sentence": true
    },
    {
        "source_sentence": "若無此識，能持壽煖令久住識不應有故。",
        "from": "T31n1585_003:0016c07_16",
        "context_with_next_sentence": true
    },
    {
        "source_sentence": "謂諸轉識有間有轉，如聲風等，無恒持用，不可立為持壽煖識。",
        "from": "T31n1585_003:0016c09_8",
        "context_with_next_sentence": true
    },
    {
        "source_sentence": "唯異熟識無間無轉猶如壽煖，有恒持用，故可立為持壽煖識。",
        "from": "T31n1585_003:0016c11_2",
        "context_with_next_sentence": true
    },
    {
        "source_sentence": "經說三法更互依持，而壽與煖一類相續。",
        "from": "T31n1585_003:0016c12_2",
        "context_with_next_sentence": true
    },
    {
        "source_sentence": "唯識不然，豈符正理？",
        "from": "T31n1585_003:0016c12_12",
        "context_with_next_sentence": true
    },
    {
        "source_sentence": "雖說三法更互依持，而許唯煖不遍三界，何不許識獨有間轉？",
        "from": "T31n1585_003:0016c14_2",
        "context_with_next_sentence": true
    },
    {
        "source_sentence": "此於前理非為過難。",
        "from": "T31n1585_003:0016c14_11",
        "context_with_next_sentence": true
    },
    {
        "source_sentence": "謂若是處具有三法無間轉者可恒相持，不爾便無恒相持用。",
        "from": "T31n1585_003:0016c16_2",
        "context_with_next_sentence": true
    },
    {
        "source_sentence": "前以此理顯三法中所說識言非詮轉識，舉緩不遍豈壞前理？",
        "from": "T31n1585_003:0016c17_11",
        "context_with_next_sentence": true
    },
    {
        "source_sentence": "故前所說其理極成。",
        "from": "T31n1585_003:0016c18_2",
        "context_with_next_sentence": true
    },
    {
        "source_sentence": "又三法中壽煖二種既唯有漏，故知彼識如壽與煖定非無漏，生無色界起無漏心，爾時何識能持彼壽？",
        "from": "T31n1585_003:0016c20_10",
        "context_with_next_sentence": true
    },
    {
        "source_sentence": "由此故知，有異熟識一類恒遍能持壽煖，彼識即是此第八識。",
        "from": "T31n1585_003:0016c22_1",
        "context_with_next_sentence": true
    },
    {
        "source_sentence": "又契經說，諸有情類受生命終，必住散心，非無心定。",
        "from": "T31n1585_003:0016c24_3",
        "context_with_next_sentence": true
    },
    {
        "source_sentence": "若無此識，生死時心不應有故。",
        "from": "T31n1585_003:0016c24_17",
        "context_with_next_sentence": true
    },
    {
        "source_sentence": "謂生死時身心惽昧，如睡無夢極悶絕時，明了轉識必不現起。",
        "from": "T31n1585_003:0016c26_7",
        "context_with_next_sentence": true
    },
    {
        "source_sentence": "又此位中六種轉識行相所緣不可知故，如無心位，必不現行。",
        "from": "T31n1585_003:0016c27_16",
        "context_with_next_sentence": true
    },
    {
        "source_sentence": "六種轉識行相所緣有必可知，如餘時故。",
        "from": "T31n1585_003:0016c28_15",
        "context_with_next_sentence": true
    },
    {
        "source_sentence": "真異熟識極微細故，行相所緣俱不可了，是引業果一期相續，恒無轉變，是散有心，名生死心，不違正理。",
        "from": "T31n1585_003:0017a02_6",
        "context_with_next_sentence": true
    },
    {
        "source_sentence": "有說五識此位定無意識取境，或因五識、或因他教、或定為因，生位諸因既不可得，故受生位意識亦無。",
        "from": "T31n1585_003:0017a04_15",
        "context_with_next_sentence": true
    },
    {
        "source_sentence": "若爾，有情生無色界，後時意識應永不生。",
        "from": "T31n1585_003:0017a05_14",
        "context_with_next_sentence": true
    },
    {
        "source_sentence": "定心必由散意識引，五識他教彼界必無，引定散心無由起故。",
        "from": "T31n1585_003:0017a07_4",
        "context_with_next_sentence": true
    },
    {
        "source_sentence": "若謂彼定由串習力，後時率爾能現在前，彼初生時寧不現起？",
        "from": "T31n1585_003:0017a08_13",
        "context_with_next_sentence": true
    },
    {
        "source_sentence": "又欲色界初受生時，串習意識亦應現起。",
        "from": "T31n1585_003:0017a09_12",
        "context_with_next_sentence": true
    },
    {
        "source_sentence": "若由惛昧初未現前，此即前因，何勞別說？",
        "from": "T31n1585_003:0017a10_13",
        "context_with_next_sentence": true
    },
    {
        "source_sentence": "有餘部執，生死等位別有一類微細意識，行相所緣俱不可了。",
        "from": "T31n1585_003:0017a12_2",
        "context_with_next_sentence": true
    },
    {
        "source_sentence": "應知即是此第八識，極成意識不如是故。",
        "from": "T31n1585_003:0017a13_8",
        "context_with_next_sentence": true
    },
    {
        "source_sentence": "又將死時，由善惡業下上身分冷觸漸起，若無此識彼事不成。",
        "from": "T31n1585_003:0017a14_17",
        "context_with_next_sentence": true
    },
    {
        "source_sentence": "轉識不能執受身故，眼等五識各別依故或不行故。",
        "from": "T31n1585_003:0017a16_4",
        "context_with_next_sentence": true
    },
    {
        "source_sentence": "第六意識不住身故，境不定故，遍寄身中恒相續故，不應冷觸由彼漸生。",
        "from": "T31n1585_003:0017a18_13",
        "context_with_next_sentence": true
    },
    {
        "source_sentence": "唯異熟心，由先業力恒遍相續執受身分，捨執受處冷觸便生。",
        "from": "T31n1585_003:0017a20_4",
        "context_with_next_sentence": true
    },
    {
        "source_sentence": "壽煖識三不相離故，冷觸起處即是非情。",
        "from": "T31n1585_003:0017a21_3",
        "context_with_next_sentence": true
    },
    {
        "source_sentence": "雖變亦緣而不執受，故知定有此第八識。",
        "from": "T31n1585_003:0017a22_3",
        "context_with_next_sentence": true
    },
    {
        "source_sentence": "又契經說，識緣名色，名色緣識，如是二法展轉相依，譬如蘆束俱時而轉。",
        "from": "T31n1585_003:0017a24_13",
        "context_with_next_sentence": true
    },
    {
        "source_sentence": "若無此識，彼識自體不應有故。",
        "from": "T31n1585_003:0017a25_8",
        "context_with_next_sentence": true
    },
    {
        "source_sentence": "謂彼經中自作是釋，名謂非色四蘊，色謂羯邏藍等。",
        "from": "T31n1585_003:0017a26_13",
        "context_with_next_sentence": true
    },
    {
        "source_sentence": "此二與識相依而住，如二蘆束更互為緣，恒俱時轉不相捨離。",
        "from": "T31n1585_003:0017a28_2",
        "context_with_next_sentence": true
    },
    {
        "source_sentence": "眼等轉識攝在名中，此識若無，說誰為識？",
        "from": "T31n1585_003:0017a29_2",
        "context_with_next_sentence": true
    },
    {
        "source_sentence": "亦不可說名中識蘊謂五識身，識謂第六，羯邏藍時無五識故。",
        "from": "T31n1585_003:0017b01_11",
        "context_with_next_sentence": true
    },
    {
        "source_sentence": "又諸轉識有間轉故，無力恒時執持名色，寧說恒與名色為緣？",
        "from": "T31n1585_003:0017b03_2",
        "context_with_next_sentence": true
    },
    {
        "source_sentence": "故彼識言顯第八識。",
        "from": "T31n1585_003:0017b03_11",
        "context_with_next_sentence": true
    },
    {
        "source_sentence": "成唯識論卷第三",
        "from": "T31n1585_003:0017b04_100",
        "context_with_next_sentence": false
    }
]