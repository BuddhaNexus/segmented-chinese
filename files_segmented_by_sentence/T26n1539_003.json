{
    "T26n1539_003:0542a07_0": "阿毘達磨識身足論卷第三",
    "T26n1539_003:0542a09_0": "提婆設摩阿羅漢造",
    "T26n1539_003:0542a10_0": "三藏法師玄奘奉　詔譯",
    "T26n1539_003:0542a11_0": "補特伽羅蘊第二之二第一嗢拕南頌後補特伽羅論者作如是言：諦義勝義補特伽羅，可得、可證、現有、等有，是故定有補特伽羅。",
    "T26n1539_003:0542a14_1": "性空論者作是問言：汝然此不？",
    "T26n1539_003:0542a14_2": "謂契經中世尊善語善詞善說，如是三種補特伽羅決定安立不相雜亂，謂學補特伽羅、無學補特伽羅、非學非無學補特伽羅。",
    "T26n1539_003:0542a17_3": "彼答言：爾。",
    "T26n1539_003:0542a17_4": "法亦三種，謂學法、無學法、非學非無學法。",
    "T26n1539_003:0542a18_5": "彼答言：爾。",
    "T26n1539_003:0542a19_6": "復問彼言：汝然此不？",
    "T26n1539_003:0542a19_7": "先是非學非無學補特伽羅次成學，既成學已後成無學，成無學已復成學補特伽羅。",
    "T26n1539_003:0542a21_8": "彼答言：爾。",
    "T26n1539_003:0542a21_9": "復問彼言：汝然此不？",
    "T26n1539_003:0542a22_10": "先是非學非無學法次成學，既成學已後成無學，成無學已復成學法。",
    "T26n1539_003:0542a23_11": "答言：不爾。",
    "T26n1539_003:0542a24_12": "汝聽墮負。",
    "T26n1539_003:0542a24_13": "若先是非學非無學補特伽羅次成學，既成學已後成無學，成無學已復成學補持伽羅，是則應說先是非學非無學法次成學，既成學已後成無學，成無學已復成學法，汝作是言不應道理。",
    "T26n1539_003:0542a28_14": "若汝不說先是非學非無學法次成學，既成學已後成無學，成無學已復成學法，則不應說先是非學非無學補特伽羅次成學，既成學已後成無學，成無學已復成學補特伽羅；言先是非學非無學補特伽羅次成學，既成學已後成無學，成無學已復成學補特伽羅，不應道理。",
    "T26n1539_003:0542b06_0": "補特伽羅論者作如是言：有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0542b09_1": "彼造順樂受業已領受樂受，造順苦受業已領受苦受，造順不苦不樂受業已領受不苦不樂受。",
    "T26n1539_003:0542b11_2": "性空論者作是問言：汝然此不？",
    "T26n1539_003:0542b12_3": "自作苦樂。",
    "T26n1539_003:0542b12_4": "答言：不爾。",
    "T26n1539_003:0542b12_5": "汝聽墮負。",
    "T26n1539_003:0542b12_6": "若有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0542b15_7": "彼造順樂受業已領受樂受，造順苦受業已領受苦受，造順不苦不樂受業已受不苦不樂受，是則應說自作苦樂，汝作是言不應道理。",
    "T26n1539_003:0542b18_8": "若汝不說自作苦樂，則不應說有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0542b22_0": "彼造順樂受業已領受樂受，造順苦受業已領受苦受，造順不苦不樂受業已受不苦不樂受；言有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0542b26_1": "彼造順樂受業已領受樂受，造順苦受業已領受苦受，造順不苦不樂受業已受不苦不樂受，不應道理。",
    "T26n1539_003:0542b29_2": "若作是言：自作苦樂。",
    "T26n1539_003:0542b29_3": "應問彼言：汝然此不？",
    "T26n1539_003:0542c01_4": "謂契經中世尊善語善詞善說，為鉆部盧出家外道說，鉆部盧即受即領諸有欲令自作苦樂，此鉆部盧！",
    "T26n1539_003:0542c03_5": "我終不說。",
    "T26n1539_003:0542c04_6": "彼答言：爾。",
    "T26n1539_003:0542c04_7": "汝聽墮負。",
    "T26n1539_003:0542c04_8": "若自作苦樂，則不應言謂契經中世尊善語善詞善說，為鉆部盧出家外道說，鉆部盧即受即領諸有欲令自作苦樂，此鉆部盧！",
    "T26n1539_003:0542c07_9": "我終不說，汝作是言不應道理。",
    "T26n1539_003:0542c08_0": "汝今若說謂契經中世尊善語善詞善說，為鉆部盧出家外道說，鉆部盧即受即領諸有欲令自作苦樂，此鉆部盧！",
    "T26n1539_003:0542c10_1": "我終不說，則不應言自作苦樂；言自作苦樂，不應道理。",
    "T26n1539_003:0542c11_2": "若作是言：他作苦樂。",
    "T26n1539_003:0542c12_3": "應問彼言：汝然此不？",
    "T26n1539_003:0542c12_4": "謂契經中世尊善語善詞善說，為鉆部盧出家外道說，鉆部盧異受異領若有欲令他作苦樂，此鉆部盧！",
    "T26n1539_003:0542c15_5": "我終不說。",
    "T26n1539_003:0542c15_6": "彼答言！",
    "T26n1539_003:0542c15_7": "爾。",
    "T26n1539_003:0542c15_8": "汝聽墮負。",
    "T26n1539_003:0542c15_9": "若他作苦樂，則不應言謂契經中世尊善語善詞善說，為鉆部盧出家外道說，鉆部盧異受異領諸有欲令他作苦樂，此鉆部盧！",
    "T26n1539_003:0542c18_10": "我終不說，汝作是言不應道理。",
    "T26n1539_003:0542c19_11": "汝今若說謂契經中世尊善語善詞善說，為鉆部盧出家外道說，鉆部盧異受異領諸有欲令他作苦樂，此鉆部盧！",
    "T26n1539_003:0542c22_12": "我終不說，則不應言他作苦樂；言他作苦樂，不應道理。",
    "T26n1539_003:0542c24_0": "補特伽羅論者作如是言：有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0542c27_1": "彼造順樂受業已領受樂受，造順苦受業已領受苦受，造順不苦不樂受業已領受不苦不樂受。",
    "T26n1539_003:0542c29_2": "性空論者作是問言：汝然此不？",
    "T26n1539_003:0543a01_3": "此作此受。",
    "T26n1539_003:0543a01_4": "答言：不爾。",
    "T26n1539_003:0543a01_5": "汝聽墮負。",
    "T26n1539_003:0543a01_6": "若有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0543a04_7": "彼造順樂受業已領受樂受，造順苦受業已領受苦受，造順不苦不樂受業已領受不苦不樂受，是則應言此作此受，汝作是言不應道理。",
    "T26n1539_003:0543a07_8": "若汝不說此作此受，則不應言有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0543a11_9": "彼造順樂受業已領受樂受，造順苦受業已領受苦受，造順不苦不樂受業已領受不苦不樂受；言有我、有情、命者、生者、養育、士夫、補特伽羅，由有補特伽羅故能造諸業，或順樂受、或順苦受、或順不苦不樂受。",
    "T26n1539_003:0543a16_0": "彼造順樂受業已領受樂受，造順苦受業已領受苦受，造順不苦不樂受業已領受不苦不樂受，不應道理。",
    "T26n1539_003:0543a18_1": "若作是言：此作此受。",
    "T26n1539_003:0543a18_2": "應問彼言：汝然此不？",
    "T26n1539_003:0543a19_3": "謂契經中世尊善語善詞善說，為一梵志說言，梵志！",
    "T26n1539_003:0543a20_4": "此作此受是墮常邊。",
    "T26n1539_003:0543a21_0": "彼答言：爾。",
    "T26n1539_003:0543a21_1": "汝聽墮負。",
    "T26n1539_003:0543a21_2": "若此作此受，則不應言謂契經中世尊善語善詞善說，為一梵志說言，梵志！",
    "T26n1539_003:0543a23_3": "此作此受是墮常邊，汝作是言不應道理。",
    "T26n1539_003:0543a24_4": "汝今若說謂契經中世尊善語善詞善說，為一梵志說言，梵志！",
    "T26n1539_003:0543a25_5": "此作此受是墮常邊，則不應言此作此受；言此作此受，不應道理。",
    "T26n1539_003:0543a27_6": "若作是言：異作異受。",
    "T26n1539_003:0543a27_7": "應問彼言：汝然此不？",
    "T26n1539_003:0543a28_8": "謂契經中世尊善語善詞善說，為一梵志說言，梵志！",
    "T26n1539_003:0543a29_9": "異作異受是墮斷邊。",
    "T26n1539_003:0543a29_10": "彼答言：爾。",
    "T26n1539_003:0543a29_11": "汝聽墮負。",
    "T26n1539_003:0543b01_12": "若異作異受，則不應言於契經中世尊善語善詞善說，為一梵志說言，梵志！",
    "T26n1539_003:0543b02_13": "異作異受是墮斷邊，汝作是言不應道理。",
    "T26n1539_003:0543b03_14": "汝今若說謂契經中世尊善語善詞善說，為一梵志說言，梵志！",
    "T26n1539_003:0543b05_15": "異作異受是墮斷邊，則不應言異作異受；言異作異受，不應道理。",
    "T26n1539_003:0543b07_0": "補特伽羅論者作如是言：有我、有情、命者、生者、養育、士夫、補特伽羅，由有補特伽羅故，於所見聞覺知法中，已得已求，意隨尋伺。",
    "T26n1539_003:0543b09_1": "性空論者作是問言：汝然此不？",
    "T26n1539_003:0543b10_2": "謂契經中世尊善語善詞善說，為本牧驢頞李瑟吒苾芻說言，苾芻！",
    "T26n1539_003:0543b12_3": "諸所見聞覺知法中，已得已求，意隨尋伺。",
    "T26n1539_003:0543b13_4": "如是一切非我我所亦非我我，如是如實正慧觀見。",
    "T26n1539_003:0543b14_5": "彼答言：爾。",
    "T26n1539_003:0543b14_6": "汝聽墮負。",
    "T26n1539_003:0543b14_7": "若有我、有情、命者、生者、養育、士夫、補特伽羅，由有補特伽羅故，於所見聞覺知法中，已得已求，意隨尋伺，則不應言謂契經中世尊善語善詞善說，為本牧驢頞李瑟吒苾芻說言，苾芻！",
    "T26n1539_003:0543b19_8": "諸所見聞覺知法中，已得已求，意隨尋伺。",
    "T26n1539_003:0543b20_9": "如是一切，非我我所亦非我我，如是如實正慧觀見，汝作是言不應道理。",
    "T26n1539_003:0543b21_10": "汝今若言謂契經中世尊善語善詞善說，為本牧驢頞李瑟吒苾芻說言，苾芻！",
    "T26n1539_003:0543b23_11": "諸所見聞覺知法中，已得已求，意隨尋伺。",
    "T26n1539_003:0543b24_12": "如是一切，非我我所亦非我我，如是如實正慧觀見，則不應言有我、有情、命者、生者、養育、士夫、補特伽羅，由有補特伽羅故，於所見聞覺知法中，已得已求，意隨尋伺；言有我、有情、命者、生者、養育、士夫、補特伽羅，由有補特伽羅故，於所見聞覺知法中，已得已求，意隨尋伺，不應道理。",
    "T26n1539_003:0543c02_0": "識身足論補特伽羅蘊第二中第二嗢拕南頌　言慈何所緣，　　識身與念住，　諸覺支可得，　　有為及無為。",
    "T26n1539_003:0543c06_0": "性空論者作如是言：諦義勝義補特伽羅，非可得、非可證、非現有、非等有，是故無有補特伽羅。",
    "T26n1539_003:0543c08_1": "補特伽羅論者問言：具壽！",
    "T26n1539_003:0543c08_2": "慈何所緣？",
    "T26n1539_003:0543c09_0": "答言：諸法性有等有，由想等想假說有情，於此義中慈緣執受諸蘊相續。",
    "T26n1539_003:0543c10_1": "彼問：汝說慈緣執受蘊相續耶？",
    "T26n1539_003:0543c11_2": "此答言：爾。",
    "T26n1539_003:0543c11_3": "彼復問言：汝然此不？",
    "T26n1539_003:0543c12_4": "謂契經中世尊善語善詞善說，當使有情具諸快樂，如是思惟入慈等至。",
    "T26n1539_003:0543c13_5": "此答言：爾。",
    "T26n1539_003:0543c14_6": "彼作是言：汝聽墮負。",
    "T26n1539_003:0543c14_7": "若慈緣執受諸蘊相續，則不應言謂契經中世尊善語善詞善說，當使有情具諸快樂，如是思惟入慈等至，汝作是言不應道理。",
    "T26n1539_003:0543c17_8": "汝今若說謂契經中世尊善語善詞善說，當使有情具諸快樂，如是思惟入慈等至，則不應言慈緣執受諸蘊相續；言慈緣執受諸蘊相續，不應道理。",
    "T26n1539_003:0543c20_9": "應問彼言：汝然此不？",
    "T26n1539_003:0543c21_10": "謂契經中世尊善語善詞善說，有六識身，眼識耳鼻舌身意識。",
    "T26n1539_003:0543c22_11": "彼答言：爾。",
    "T26n1539_003:0543c23_0": "問言：具壽！",
    "T26n1539_003:0543c23_1": "慈與何等識身相應？",
    "T26n1539_003:0543c23_2": "為眼識耶、為耳鼻舌身意識耶？",
    "T26n1539_003:0543c24_3": "若言眼識相應，則不緣有情，以諸眼識唯緣色故。",
    "T26n1539_003:0543c25_4": "若言耳識相應，則不緣有情，以諸耳識唯緣聲故。",
    "T26n1539_003:0543c26_5": "若言鼻識相應，則不緣有情，以諸鼻識唯緣香故。",
    "T26n1539_003:0543c27_6": "若言舌識相應，則不緣有情，以諸舌識唯緣味故。",
    "T26n1539_003:0543c29_0": "若言身識相應，則不緣有情，以諸身識唯緣觸故。",
    "T26n1539_003:0544a01_1": "若言意識相應，則不緣有情，以諸意識唯緣法故。",
    "T26n1539_003:0544a02_2": "若言不與眼識耳鼻舌身意識相應，即應別有第七有情之識慈與彼相應，此識世尊不現等覺。",
    "T26n1539_003:0544a04_3": "具壽！",
    "T26n1539_003:0544a04_4": "世尊於無畏中作如是說，我於諸法現正等覺，若有沙門或婆羅門天魔梵等如法詰難或令憶念，於是法中不現等覺。",
    "T26n1539_003:0544a07_5": "我於如是正見，無緣我正見，彼無有緣故，得安隱住無怖無畏，自稱我處大仙尊位轉大梵輪，於大眾中正師子吼。",
    "T26n1539_003:0544a09_6": "具壽！",
    "T26n1539_003:0544a10_7": "若爾，豈不難佛為無智耶？",
    "T26n1539_003:0544a10_8": "彼言：具壽！",
    "T26n1539_003:0544a10_9": "我不難佛以為無智，世尊於此雖現等覺而不宣說。",
    "T26n1539_003:0544a12_10": "具壽！",
    "T26n1539_003:0544a12_11": "世尊曾為具壽阿難陀說，汝阿難陀！",
    "T26n1539_003:0544a13_12": "我於諸法無間宣傳，謂四念住、四正斷、四如意足、五根、五力、七等覺支、八聖道支。",
    "T26n1539_003:0544a14_13": "汝阿難陀、如來於法無有師拳，謂自覆藏恐他知我無所識解。",
    "T26n1539_003:0544a16_14": "具壽！",
    "T26n1539_003:0544a16_15": "若爾，為不難佛有師拳耶？",
    "T26n1539_003:0544a17_0": "彼言：具壽！",
    "T26n1539_003:0544a17_1": "我不難佛以為無智，亦不難佛為有師拳，世尊於彼雖現等覺而不宣說。",
    "T26n1539_003:0544a18_2": "具壽！",
    "T26n1539_003:0544a19_0": "世尊昇攝波林契經中說，汝等苾芻乃至大地昇攝波林葉之齊量，我於彼法自然了知，雖現等覺不為他說。",
    "T26n1539_003:0544a21_1": "是故世尊於如是識，雖現等覺而不宣說。",
    "T26n1539_003:0544a22_2": "應問彼言：具壽！",
    "T26n1539_003:0544a22_3": "即彼契經為不更有餘廣句耶？",
    "T26n1539_003:0544a23_4": "謂世尊言，汝等苾芻！",
    "T26n1539_003:0544a24_0": "然彼諸法，不能引義、不能引善、不能引法、不引梵行、不證神通、不證等覺、不證涅槃。",
    "T26n1539_003:0544a25_1": "設有如是補特伽羅，不能引義、不能引善、不能引法、不引梵行、不證神通、不證等覺、不證涅槃，即無所用，是故無有補特伽羅。",
    "T26n1539_003:0544a28_2": "性空論者作如是言：諦義勝義補特伽羅，非可得、非可證、非現有、非等有，是故無有補特伽羅。",
    "T26n1539_003:0544b01_3": "補特伽羅論者問言：具壽！",
    "T26n1539_003:0544b02_4": "慈何所緣？",
    "T26n1539_003:0544b02_5": "答言：諸法性有等有，由想等想假說有情，於此義中慈緣執受諸蘊相續。",
    "T26n1539_003:0544b04_6": "彼問：汝說慈緣執受蘊相續耶？",
    "T26n1539_003:0544b05_7": "此答言？",
    "T26n1539_003:0544b05_8": "爾。",
    "T26n1539_003:0544b05_9": "彼復問言？",
    "T26n1539_003:0544b05_10": "汝然此不？",
    "T26n1539_003:0544b05_11": "謂契經中世尊善語善詞善說，當使有情具諸快樂，如是思惟入慈等至。",
    "T26n1539_003:0544b07_12": "此答言：爾。",
    "T26n1539_003:0544b07_13": "彼作是言：汝聽墮負。",
    "T26n1539_003:0544b08_14": "若慈緣執受諸蘊相續，則不應言謂契經中世尊善語善詞善說，當使有情具諸快樂，如是思惟入慈等至，汝作是言不應道理。",
    "T26n1539_003:0544b11_0": "汝今若說謂契經中世尊善語善詞善說，當使有情具諸快樂，如是思惟入慈等至，則不應言慈緣執受諸蘊相續；言慈緣執受諸蘊相續，不應道理。",
    "T26n1539_003:0544b14_1": "應問彼言：汝然此不？",
    "T26n1539_003:0544b14_2": "謂契經中世尊善語善詞善說，有四念住，身念住受心法念住。",
    "T26n1539_003:0544b16_3": "彼答言：爾。",
    "T26n1539_003:0544b16_4": "問言：具壽！",
    "T26n1539_003:0544b16_5": "慈與何等念住相應？",
    "T26n1539_003:0544b17_6": "為身念住耶、為受心法念住耶？",
    "T26n1539_003:0544b17_7": "若言身念住相應，則不緣有情，以身念住唯緣身故。",
    "T26n1539_003:0544b19_0": "若言受念住相應，則不緣有情，以受念住唯緣受故。",
    "T26n1539_003:0544b20_1": "若言心念住相應，則不緣有情，以心念住唯緣心故。",
    "T26n1539_003:0544b21_2": "若言法念住相應，則不緣有情，以法念住唯緣法故。",
    "T26n1539_003:0544b22_3": "若言不與身念住受心法念住相應，即應別有第五有情念住慈與彼相應，此念住世尊不現等覺。",
    "T26n1539_003:0544b24_4": "具壽！",
    "T26n1539_003:0544b25_0": "世尊於無畏中作如是說，我於諸法現正等覺，若有沙門或婆羅門天魔梵等如法詰難或令憶念，於是法中不現等覺。",
    "T26n1539_003:0544b27_1": "我於如是正見，無緣我正見，彼無有緣故，得安隱住無怖無畏，自稱我處大仙尊位轉大梵輪，於大眾中正師子吼。",
    "T26n1539_003:0544c01_2": "具壽！",
    "T26n1539_003:0544c01_3": "若爾，豈不難佛為無智耶？",
    "T26n1539_003:0544c02_4": "彼言：具壽！",
    "T26n1539_003:0544c02_5": "我不難佛以為無智，世尊於此雖現等覺而不宣說。",
    "T26n1539_003:0544c03_6": "具壽！",
    "T26n1539_003:0544c03_7": "世尊曾為具壽阿難陀說，汝阿難陀！",
    "T26n1539_003:0544c04_8": "我於諸法無間宣傳，謂四念住、四正斷、四如意足、五根、五力、七等覺支、八聖道支。",
    "T26n1539_003:0544c06_9": "汝阿難陀！",
    "T26n1539_003:0544c06_10": "如來於法無有師拳，謂自覆藏，恐他知我無所識解。",
    "T26n1539_003:0544c07_11": "具壽！",
    "T26n1539_003:0544c07_12": "若爾，為不難佛有師拳耶？",
    "T26n1539_003:0544c08_13": "彼言：具壽！",
    "T26n1539_003:0544c08_14": "我不難佛以為無智，亦不難佛為有師拳，世尊於彼雖現等覺而不宣說。",
    "T26n1539_003:0544c10_15": "具壽！",
    "T26n1539_003:0544c10_16": "世尊昇攝波林契經中說，汝等苾芻！",
    "T26n1539_003:0544c11_17": "乃至大地昇攝波林葉之齊量，我於彼法自然了知，雖現等覺不為他說。",
    "T26n1539_003:0544c12_18": "是故世尊於彼念住，雖現等覺而不宣說。",
    "T26n1539_003:0544c13_19": "應問彼言：具壽：即彼契經：為不更有餘廣句耶？",
    "T26n1539_003:0544c14_20": "謂世尊言，汝等苾芻！",
    "T26n1539_003:0544c15_21": "然彼諸法，不能引義、不能引善、不能引法、不引梵行、不證神通、不證等覺、不證涅槃。",
    "T26n1539_003:0544c17_22": "設有如是補特伽羅，不能引義、不能引善、不能引法、不引梵行、不證神通、不證等覺、不證涅槃，即無所用，是故無有補特伽羅。",
    "T26n1539_003:0544c21_0": "性空論者作如是言：諦義勝義補特伽羅，非可得、非可證、非現有、非等有，是故無有補特伽羅。",
    "T26n1539_003:0544c23_1": "補特伽羅論者問言：具壽！",
    "T26n1539_003:0544c23_2": "慈何所緣？",
    "T26n1539_003:0544c23_3": "答言：諸法性有等有，由想等想假說有情，於此義中慈緣執受諸蘊相續。",
    "T26n1539_003:0544c25_4": "彼問：汝說慈緣執受蘊相續耶？",
    "T26n1539_003:0544c26_5": "此答言：爾。",
    "T26n1539_003:0544c26_6": "彼復問言：汝然此不？",
    "T26n1539_003:0544c27_0": "謂契經中世尊善語善詞善說，當使有情具諸快樂，如是思惟入慈等至。",
    "T26n1539_003:0544c28_1": "此答言：爾。",
    "T26n1539_003:0544c28_2": "彼作是言：汝聽墮負。",
    "T26n1539_003:0544c29_3": "若慈緣執受諸蘊相續，則不應言謂契經中世尊善語善詞善說，當使有情具諸快樂，如是思惟入慈等至，汝作是言不應道理。",
    "T26n1539_003:0545a03_4": "汝今若說謂契經中世尊善語善詞善說，當使有情具諸快樂，如是思惟入慈等至，則不應言慈緣執受諸蘊相續；言慈緣執受諸蘊相續，不應道理。",
    "T26n1539_003:0545a06_5": "應問彼言：汝然此不？",
    "T26n1539_003:0545a07_6": "謂契經中世尊善語善詞善說，有七等覺支，念等覺支、擇法精進喜安定捨等覺支。",
    "T26n1539_003:0545a09_7": "彼答言：爾。",
    "T26n1539_003:0545a09_8": "問言：具壽！",
    "T26n1539_003:0545a09_9": "慈與何等覺支相應？",
    "T26n1539_003:0545a10_10": "為念等覺支耶、為擇法精進喜安定捨等覺支耶？",
    "T26n1539_003:0545a11_11": "若言念等覺支相應，則不緣有情，以念等覺支唯緣法故。",
    "T26n1539_003:0545a12_12": "若言擇法精進喜安定捨等覺支相應，則不緣有情，以捨等覺支唯緣法故。",
    "T26n1539_003:0545a14_13": "若言不與念等覺支擇法精進喜安定捨等覺支相應，即應別有第八有情等覺支慈與彼相應，此等覺支世尊不現等覺。",
    "T26n1539_003:0545a17_0": "具壽！",
    "T26n1539_003:0545a17_1": "世尊於無畏中作如是說，我於諸法現正等覺，若有沙門或婆羅門天魔梵等如法詰難或令憶念，於是法中不現等覺。",
    "T26n1539_003:0545a19_2": "我於如是正見，無緣我正見，彼無有緣故，得安隱住無怖無畏，自稱我處大仙尊位轉大梵輪，於大眾中正師子吼。",
    "T26n1539_003:0545a22_3": "具壽！",
    "T26n1539_003:0545a22_4": "若爾，豈不難佛為無智耶？",
    "T26n1539_003:0545a23_5": "彼言：具壽！",
    "T26n1539_003:0545a23_6": "我不難佛以為無智，世尊於此雖現等覺而不宣說。",
    "T26n1539_003:0545a24_7": "具壽！",
    "T26n1539_003:0545a24_8": "世尊曾為具壽阿難陀說，汝阿難陀！",
    "T26n1539_003:0545a25_9": "我於諸法無間宣傳，謂四念住、四正斷、四如意足、五根、五力、七等覺支、八聖道支。",
    "T26n1539_003:0545a27_10": "汝阿難陀！",
    "T26n1539_003:0545a27_11": "如來於法無有師拳，謂自覆藏，恐他知我無所識解。",
    "T26n1539_003:0545a28_12": "具壽！",
    "T26n1539_003:0545a29_13": "若爾，為不難佛有師拳耶？",
    "T26n1539_003:0545a29_14": "彼言：具壽！",
    "T26n1539_003:0545a29_15": "我不難佛以為無智，亦不難佛為有師拳，世尊於此雖現等覺而不宣說。",
    "T26n1539_003:0545b02_16": "具壽！",
    "T26n1539_003:0545b02_17": "世尊昇攝波林契經中說，汝等苾芻！",
    "T26n1539_003:0545b03_18": "乃至大地昇攝波林葉之齊量，我於彼法自然了知，雖現等覺不為他說。",
    "T26n1539_003:0545b05_19": "是故世尊於彼等覺支，雖現等覺而不宣說。",
    "T26n1539_003:0545b06_20": "應問彼言：具壽！",
    "T26n1539_003:0545b06_21": "即彼契經，為不更有餘廣句耶？",
    "T26n1539_003:0545b07_22": "謂世尊言，汝等苾芻！",
    "T26n1539_003:0545b07_23": "然彼諸法，不能引義、不能引善、不能引法、不引梵行、不證神通、不證等覺、不證涅槃。",
    "T26n1539_003:0545b09_24": "設有如是補特伽羅，不能引義、不能引善、不能引法、不引梵行、不證神通、不證等覺、不證涅槃，即無所用，是故無有補特伽羅。",
    "T26n1539_003:0545b13_0": "補特伽羅論者作如是言：有為可得、無為可得、補特伽羅亦有可得。",
    "T26n1539_003:0545b14_1": "性空論者問言：具壽！",
    "T26n1539_003:0545b15_0": "補特伽羅當言有為、當言無為？",
    "T26n1539_003:0545b15_1": "若言有為，應同有為可施設有生滅住異。",
    "T26n1539_003:0545b16_2": "若言無為，應同無為可施設無生滅住異。",
    "T26n1539_003:0545b17_3": "具壽！",
    "T26n1539_003:0545b17_4": "世尊為諸苾芻說有二物：一者有為：二者無為。",
    "T26n1539_003:0545b18_5": "為無為外無別有物，是故無有補特伽羅。",
    "T26n1539_003:0545b20_0": "識身足論補特伽羅蘊第二中第三嗢拕南頌　補特伽羅無有空，　　諸法和合各所作，　了知由幾俱生二，　　心性無常明愛緣。",
    "T26n1539_003:0545b24_0": "有六識身，謂眼識耳鼻舌身意識，眼色為緣生眼識，如是眼識唯能識諸色，非補特伽羅。",
    "T26n1539_003:0545b26_0": "此補特伽羅非眼識所識，唯有諸色為眼識所識，是故此眼識非補特伽羅識。",
    "T26n1539_003:0545b27_1": "又眼色為緣生眼識，三和合故有觸，如是眼觸唯能觸諸色，非補特伽羅。",
    "T26n1539_003:0545b29_2": "此補特伽羅非眼觸所觸，唯有諸色為眼觸所觸，是故此眼觸非補特伽羅觸。",
    "T26n1539_003:0545c02_3": "又眼色為緣生眼識，三和合故有觸，觸為緣故生受，如是眼觸所生受唯能受諸色，非補特伽羅。",
    "T26n1539_003:0545c04_4": "此補特伽羅非眼觸所生受所受，唯有諸色為眼觸所生受所受，是故此眼觸所生受非補特伽羅觸所生受。",
    "T26n1539_003:0545c06_5": "又眼色為緣生眼識，三和合故有觸，觸為緣故生想。",
    "T26n1539_003:0545c08_6": "如是眼觸所生想，唯能想諸色，非補特伽羅。",
    "T26n1539_003:0545c09_7": "此補特伽羅非眼觸所生想所想，唯有諸色為眼觸所生想所想，是故此眼觸所生想，非補特伽羅觸所生想。",
    "T26n1539_003:0545c11_8": "又眼色為緣生眼識，三和合故有觸，觸為緣故生思。",
    "T26n1539_003:0545c12_9": "如是眼觸所生思，唯能思諸色，非補特伽羅。",
    "T26n1539_003:0545c13_10": "此補特伽羅非眼觸所生思所思，唯有諸色為眼觸所生思所思，是故此眼觸所生思，非補特伽羅觸所生思。",
    "T26n1539_003:0545c16_11": "由此諸法觸為第五補特伽羅，非可得、非可證、非現有、非等有，是故無有補特伽羅。",
    "T26n1539_003:0545c18_12": "如眼識，耳鼻舌身意識亦爾。",
    "T26n1539_003:0545c19_0": "有六識身，為眼識耳鼻舌身意識。",
    "T26n1539_003:0545c19_1": "眼色為緣生眼識，此中若眼若色若眼識，皆非補特伽羅，唯有眼色為緣生眼識。",
    "T26n1539_003:0545c21_2": "又眼色為緣生眼識，三和合故有觸，此中若眼若色若眼識若眼觸，皆非補特伽羅，唯有眼色為緣生眼識，三和合故有觸。",
    "T26n1539_003:0545c24_3": "又眼色為緣生眼識，三和合故有觸，觸為緣故生受。",
    "T26n1539_003:0545c25_4": "此中若眼若色若眼識若眼觸若眼觸所生受，皆非補特伽羅，唯有眼色為緣生眼識，三和合故有觸，觸為緣故生受。",
    "T26n1539_003:0545c28_5": "又眼色為緣生眼識，三和合故有觸，觸為緣故生想。",
    "T26n1539_003:0545c29_6": "此中若眼若色若眼識若眼觸若眼觸所生想，皆非補特伽羅，唯有眼色為緣生眼識，三和合故有觸，觸為緣故生想。",
    "T26n1539_003:0546a03_7": "又眼色為緣生眼識，三和合故有觸，觸為緣故生思。",
    "T26n1539_003:0546a04_8": "此中若眼若色若眼識若眼觸若眼觸所生思，皆非補特伽羅，唯有眼色為緣生眼識，三和合故有觸，觸為緣故生思。",
    "T26n1539_003:0546a07_9": "由此諸法觸為第五補特伽羅，非可得、非可證、非現有、非等有，是故無有補特伽羅。",
    "T26n1539_003:0546a09_0": "如眼識，耳鼻舌身意識亦爾。",
    "T26n1539_003:0546a10_0": "有六識身，謂眼識耳鼻舌身意識。",
    "T26n1539_003:0546a10_1": "眼色為緣生眼識，此中眼生色生眼識不生，如是不可得。",
    "T26n1539_003:0546a12_2": "眼生色生眼識亦生，如是可得。",
    "T26n1539_003:0546a12_3": "此中眼滅色滅，眼識不滅，如是不可得。",
    "T26n1539_003:0546a13_4": "眼滅色滅，眼識亦滅，如是可得。",
    "T26n1539_003:0546a14_5": "又眼色為緣生眼識，三和合故有觸。",
    "T26n1539_003:0546a15_6": "此中眼生色生眼識生，眼觸不生，如是不可得。",
    "T26n1539_003:0546a16_7": "眼生色生眼識生眼觸亦生，如是可得。",
    "T26n1539_003:0546a17_8": "此中眼滅色滅眼識滅，眼觸不滅，如是不可得。",
    "T26n1539_003:0546a18_9": "眼滅色滅眼識滅，眼觸亦滅，如是可得。",
    "T26n1539_003:0546a19_10": "又眼色為緣生眼識，三和合故有觸，觸為緣故生受。",
    "T26n1539_003:0546a20_11": "此中眼生色生眼識生眼觸生，眼觸所生受不生，如是不可得。",
    "T26n1539_003:0546a21_12": "眼生色生眼識生眼觸生，眼觸所生受亦生，如是可得。",
    "T26n1539_003:0546a23_0": "此中眼滅色滅眼識滅眼觸滅，眼觸所生受不滅，如是不可得。",
    "T26n1539_003:0546a24_1": "眼滅色滅眼識滅眼觸滅，眼觸所生受亦滅，如是可得。",
    "T26n1539_003:0546a25_2": "又眼色為緣生眼識，三和合故有觸，觸為緣故生想。",
    "T26n1539_003:0546a27_3": "此中眼生色生眼識生眼觸生，眼觸所生想不生，如是不可得。",
    "T26n1539_003:0546a28_4": "眼生色生眼識生眼觸生，眼觸所生想亦生，如是可得。",
    "T26n1539_003:0546a29_5": "此中眼滅色滅眼識滅眼觸滅，眼觸所生想不滅，如是不可得。",
    "T26n1539_003:0546b02_6": "眼滅色滅眼識滅眼觸滅，眼觸所生想亦滅，如是可得。",
    "T26n1539_003:0546b03_7": "又眼色為緣生眼識，三和合故有觸，觸為緣故生思。",
    "T26n1539_003:0546b04_8": "此中眼生色生眼識生眼觸生，眼觸所生思不生，如是不可得。",
    "T26n1539_003:0546b06_9": "眼生色生眼識生眼觸生，眼觸所生思亦生，如是可得。",
    "T26n1539_003:0546b07_10": "此中眼滅色滅眼識滅眼觸滅，眼觸所生思不滅，如是不可得。",
    "T26n1539_003:0546b08_11": "眼滅色滅眼識滅眼觸滅，眼觸所生思亦滅，如是可得。",
    "T26n1539_003:0546b10_0": "如是諸法觸為第五，同生同住同滅，一生時一切生、一滅時一切滅。",
    "T26n1539_003:0546b11_1": "由此諸法觸為第五補特伽羅，非可得、非可證、非現有、非等有，是故無有補特伽羅。",
    "T26n1539_003:0546b13_2": "如眼識，耳鼻舌身意識亦爾。",
    "T26n1539_003:0546b15_0": "有六識身，謂眼識耳鼻舌身意識。",
    "T26n1539_003:0546b15_1": "眼色為緣生眼識，如是眼識能識諸色，非觸非受非想非思，由能識相是眼識故。",
    "T26n1539_003:0546b17_2": "又眼色為緣生眼識，三和合故有觸。",
    "T26n1539_003:0546b18_3": "如是眼觸能觸諸色，非受非想非思非識，由能觸相是眼觸故。",
    "T26n1539_003:0546b20_4": "又眼色為緣生眼識，三和合故有觸，觸為緣故生受。",
    "T26n1539_003:0546b21_5": "如是眼觸所生受能受諸色，非想非思非識非觸，由能受相是眼觸所生受故。",
    "T26n1539_003:0546b23_0": "又眼色為緣生眼識，三和合故有觸，觸為緣故生想。",
    "T26n1539_003:0546b24_1": "如是眼觸所生想能想諸色，非思非識非觸非受，由能想相是眼觸所生想故。",
    "T26n1539_003:0546b25_2": "又眼色為緣生眼識，三和合故有觸，觸為緣故生思。",
    "T26n1539_003:0546b27_3": "如是眼觸所生思能思諸色，非識非觸非受非想，由能思相是眼觸所生思故。",
    "T26n1539_003:0546b29_0": "如是諸法觸為第五，同生同住同滅，一生時一切生、一滅時一切滅。",
    "T26n1539_003:0546c01_1": "既生起已，各各別作自所作事，不作其餘他所作事。",
    "T26n1539_003:0546c02_2": "由此諸法觸為第五補特伽羅，非可得、非可證、非現有、非等有，是故無有補特伽羅。",
    "T26n1539_003:0546c04_3": "如眼識，耳鼻舌身意識亦爾。",
    "T26n1539_003:0546c06_0": "有六識身，謂眼識耳鼻舌身意識。",
    "T26n1539_003:0546c06_1": "問：眼識何所了別？",
    "T26n1539_003:0546c07_2": "答：眼識了別諸色。",
    "T26n1539_003:0546c07_3": "何所不了別？",
    "T26n1539_003:0546c07_4": "謂十一處。",
    "T26n1539_003:0546c08_5": "問：耳識何所了別？",
    "T26n1539_003:0546c08_6": "答：耳識了別諸聲。",
    "T26n1539_003:0546c09_0": "何所不了別？",
    "T26n1539_003:0546c09_1": "謂十一處。",
    "T26n1539_003:0546c09_2": "問：鼻識何所了別？",
    "T26n1539_003:0546c09_3": "答：鼻識了別諸香。",
    "T26n1539_003:0546c10_4": "何所不了別？",
    "T26n1539_003:0546c10_5": "謂十一處。",
    "T26n1539_003:0546c10_6": "問：舌識何所了別？",
    "T26n1539_003:0546c11_7": "答：舌識了別諸味。",
    "T26n1539_003:0546c11_8": "何所不了別？",
    "T26n1539_003:0546c12_9": "謂十一處。",
    "T26n1539_003:0546c12_10": "問：身識何所了別？",
    "T26n1539_003:0546c12_11": "答：身識了別諸觸。",
    "T26n1539_003:0546c13_12": "何所不了別？",
    "T26n1539_003:0546c13_13": "謂十一處。",
    "T26n1539_003:0546c13_14": "問：意識何所了別？",
    "T26n1539_003:0546c14_15": "答：意識了別眼色及眼識、耳聲及耳識、鼻香及鼻識、舌味及舌識、身觸及身識、意法及意識。",
    "T26n1539_003:0546c16_16": "如是六識身是能了別，有了別性，非無了別性。",
    "T26n1539_003:0546c17_17": "補特伽羅無如是性，是故無有補特伽羅。",
    "T26n1539_003:0546c18_18": "有十二處，謂眼處色處、耳處聲處、鼻處香處、舌處味處、身處觸處、意處法處。",
    "T26n1539_003:0546c19_19": "問：眼處幾識所識，乃至法處幾識所識？",
    "T26n1539_003:0546c20_20": "答：色處二識所識，謂眼識及意識。",
    "T26n1539_003:0546c21_21": "聲處二識所識，謂耳識及意識。",
    "T26n1539_003:0546c22_22": "香處二識所識，謂鼻識及意識。",
    "T26n1539_003:0546c23_0": "味處二識所識，謂舌識及意識。",
    "T26n1539_003:0546c23_1": "觸處二識所識，謂身識及意識。",
    "T26n1539_003:0546c24_2": "餘七處唯意識所識。",
    "T26n1539_003:0546c24_3": "如是十二處，是所識，有所識性，非無所識性。",
    "T26n1539_003:0546c25_4": "補特伽羅無如是性，是故無有補特伽羅。",
    "T26n1539_003:0546c27_0": "有六識身，謂眼識耳鼻舌身意識。",
    "T26n1539_003:0546c27_1": "眼色為緣生眼識，三和合故有觸，與觸俱生有受想思，由此識法觸為第五。",
    "T26n1539_003:0546c29_2": "補特伽羅，非可得、非可證、非現有、非等有，是故無有補特伽羅。",
    "T26n1539_003:0547a02_3": "如眼識，耳鼻舌身意識亦爾。",
    "T26n1539_003:0547a03_0": "於可愛事由無智故便生等貪，此中無智即是無明，等貪即行，了別事相即是其識，識俱四蘊即是名色，名色依根即是六處，六處和合即是其觸，此中領納即是其受，受生欣喜即是其愛，此愛增廣即名為取，能生後有業即名有，諸蘊現起則名為生，諸蘊成熟即名為老，諸蘊棄捨即名為死，於內熱惱即名為愁，發言怨嗟即名為歎，五識相應不平安受說名為苦，意識相應不平安受說名為憂，其心熱惱擾惱燋惱說名擾惱，等起謂生。",
    "T26n1539_003:0547a13_0": "言如是者，示現顯了開發增語，能生起故，說名積集。",
    "T26n1539_003:0547a14_1": "純謂至極，究竟圓滿。",
    "T26n1539_003:0547a14_2": "大苦蘊者，大災大橫大殃大惱，順大世分，眾苦法聚。",
    "T26n1539_003:0547a16_0": "又諸無明未斷未知，為因為緣諸行生起，謂隨福行、隨非福行、隨不動行。",
    "T26n1539_003:0547a17_1": "如是諸行未斷未知，為因為緣諸識生起，或往善趣或往惡趣。",
    "T26n1539_003:0547a19_2": "如是諸識未斷未知，為因為緣名色生起，或在此世或在後世。",
    "T26n1539_003:0547a20_3": "如是名色未斷未知，為因為緣六處生起，或有圓滿或不圓滿。",
    "T26n1539_003:0547a21_4": "六處和合故有其觸，隨觸領納故有其受，受生欣喜故有其愛，即愛增廣說名為取，能感後有業名為有，諸蘊現起說名為生，諸蘊成熟說名為老，諸蘊棄捨說名為死，於內熱惱說名為愁，發言怨嗟說名為歎，五識相應不平安受說名為苦，意識相應不平安受說名為憂，其心熱惱擾惱燋惱說名擾惱，等起謂生。",
    "T26n1539_003:0547a28_5": "言如是者，示現顯了開發增語，能生起故，說名積集。",
    "T26n1539_003:0547b01_6": "純謂至極，究竟圓滿。",
    "T26n1539_003:0547b01_7": "大苦蘊者，大災大橫大殃大惱，順大世分，眾苦法聚。",
    "T26n1539_003:0547b03_0": "由十四因，應知心性決定無常，謂加行故、相應故、威儀路故、工巧處故、身業故、語業故、意業故、因故、等無間故、所緣故、增上故、染不染故、受差別故、所作事業展轉異故。",
    "T26n1539_003:0547b07_0": "若心已生分明可了，或於今時或於餘時諸所憶念即所了知，如是心性不離前心。",
    "T26n1539_003:0547b08_1": "又此心性不離前心，由此道理諸心展轉，無前際來諸心次第，如是名為苦集聖諦。",
    "T26n1539_003:0547b10_2": "如是應觀苦集聖諦，如是觀者名為正觀，若異觀者名為邪智。",
    "T26n1539_003:0547b13_0": "若有諸愛未斷未知，為因為緣後苦生起。",
    "T26n1539_003:0547b13_1": "若有諸愛已斷已知，無因無緣可令後苦更得生起。",
    "T26n1539_003:0547b15_2": "設使諸愛已斷已知，為因為緣後苦生起，由此具壽應見應聞，如是具壽已離諸愛生於世間，然今諸愛已斷已知，無因無緣可令後苦更得生起，是故具壽不見不聞，如是具壽已離諸愛生於世間，如是名為苦滅聖諦。",
    "T26n1539_003:0547b20_3": "如是應觀苦滅聖諦，如是觀者名為正觀，若異觀者名為邪智。",
    "T26n1539_003:0547b22_0": "有六識身，謂眼識耳鼻舌身意識。",
    "T26n1539_003:0547b22_1": "眼識有四緣：一、因緣；二、等無間緣；三、所緣緣；四、增上緣。",
    "T26n1539_003:0547b24_2": "何等因緣？",
    "T26n1539_003:0547b24_3": "謂此俱有相應法等。",
    "T26n1539_003:0547b24_4": "何等等無間緣？",
    "T26n1539_003:0547b25_5": "謂若從彼諸心心法平等無間如是眼識已生正生。",
    "T26n1539_003:0547b26_6": "何等所緣緣？",
    "T26n1539_003:0547b26_7": "謂一切色。",
    "T26n1539_003:0547b26_8": "何等增上緣？",
    "T26n1539_003:0547b27_9": "謂除自性，餘一切法。",
    "T26n1539_003:0547b27_10": "是名眼識所有四緣，謂因緣、等無間緣、所緣緣、增上緣。",
    "T26n1539_003:0547b28_11": "如是眼識是誰因緣？",
    "T26n1539_003:0547b29_12": "謂此俱有相應法等。",
    "T26n1539_003:0547b29_13": "是誰等無間緣？",
    "T26n1539_003:0547c01_14": "謂從眼識平等無間已生正生諸心心法。",
    "T26n1539_003:0547c02_15": "是誰所緣緣？",
    "T26n1539_003:0547c02_16": "謂能緣此諸心心法。",
    "T26n1539_003:0547c02_17": "是誰增上緣？",
    "T26n1539_003:0547c03_18": "謂除自性，餘一切法。",
    "T26n1539_003:0547c03_19": "如眼識，耳鼻舌身意識亦爾。",
    "T26n1539_003:0547c05_0": "說一切有部識身足論卷第三"
}