{
    "T26n1539_012:0587c02_0": "阿毘達磨識身足論卷第十二",
    "T26n1539_012:0587c04_0": "提婆設摩阿羅漢造",
    "T26n1539_012:0587c05_0": "三藏法師玄奘奉　詔譯",
    "T26n1539_012:0587c06_0": "雜蘊第五之二",
    "T26n1539_012:0587c07_0": "諸斷善根，彼云何斷？",
    "T26n1539_012:0587c07_1": "何行相斷？",
    "T26n1539_012:0587c07_2": "謂如有一，故思害母、害父命已，無隨愧悔。",
    "T26n1539_012:0587c08_3": "復如有一，故思害母、害父命已，有隨愧悔。",
    "T26n1539_012:0587c09_4": "如是二人，師諸沙門，或婆羅門嗢羯洛迦或彼徒類，執無有見，立無有論，言無有因、言無有作，施設彼彼善業惡業皆斷壞者。",
    "T26n1539_012:0587c12_5": "數往請問：「云何為善？",
    "T26n1539_012:0587c12_6": "云何不善？",
    "T26n1539_012:0587c13_7": "云何有罪？",
    "T26n1539_012:0587c13_8": "云何無罪。",
    "T26n1539_012:0587c13_9": "作何事已成好非惡？」",
    "T26n1539_012:0587c14_10": "彼由親近承事供養如是師故，於所作罪未生愧悔令其不生，已生愧悔令速除遣，作如是言：「殺生愚妄虛無有果，無義無起、無味無利。",
    "T26n1539_012:0587c17_11": "無有殺生，無有殺生所感異熟。",
    "T26n1539_012:0587c17_12": "如是不與取、欲邪行、妄語、離間語、麁惡語、綺語、貪、嗔、邪見，皆是愚妄虛無有果，無義無起、無味無利。",
    "T26n1539_012:0587c20_13": "無邪見等，無邪見等所感異熟。」",
    "T26n1539_012:0587c20_14": "彼於此事深生愛樂忍受開顯。",
    "T26n1539_012:0587c21_15": "以於此事深生愛樂忍受開顯，便說是人履於左道，謂邪見、邪思惟、邪語、邪業、邪命、邪勤、邪念、邪定。",
    "T26n1539_012:0587c23_16": "彼由如是履左道故，三種善根漸漸損減微薄間缺，三不善根漸漸增長猛利熾盛；三種妙行漸漸損減微薄間缺，三種惡行漸漸增長猛利熾盛；十善業道漸漸損減微薄間缺，十惡業道漸漸增長猛利熾盛；八正右道漸漸損減微薄間缺，八邪左道漸漸增長猛利熾盛。",
    "T26n1539_012:0587c29_17": "彼由殺生、不與取、欲邪行、妄語、離間語、麁惡語、綺語、貪、嗔、邪見轉增長故，多住不寂靜、多住不律儀。",
    "T26n1539_012:0588a03_18": "雖於少時生起微劣善心心法正見俱行，然復種種惡不善法多分現行多居左品。",
    "T26n1539_012:0588a05_0": "如度夏熱入秋涼時，夜分垂雲靉靆冥暗，震雷掣電暫發光明，纔覩眾色速還隱沒。",
    "T26n1539_012:0588a07_0": "如是彼人多住不寂靜、多住不律儀，雖於少時生起微劣善心心法正見俱行，然復種種惡不善法多分現行多居左品。",
    "T26n1539_012:0588a09_1": "又如有人春末夏初，熱渴所悶、熱風所惱，入清涼池濯清冷水。",
    "T26n1539_012:0588a11_2": "沐浴飲已速疾還出，其身所有麁渧皆落，唯有微渧住毛孔中。",
    "T26n1539_012:0588a12_3": "如是彼人多住不寂靜、多住不律儀，雖於少時生起微劣善心心法正見俱行，然復種種惡不善法多分現行多居左品。",
    "T26n1539_012:0588a15_4": "彼於後時亦能傷害尊勝生命，無隨愧悔，究竟撥無一切善惡業果異熟。",
    "T26n1539_012:0588a16_5": "由彼傷害尊勝生命無隨愧悔，究竟撥無一切善惡業果異熟，便說是人已斷三界所有善根，謂欲界繫及色界繫、無色界繫。",
    "T26n1539_012:0588a19_6": "當知如是補特伽羅，於現法中不能更續所有善根，決定當於地獄死時或於生時續諸善根。",
    "T26n1539_012:0588a21_7": "問：若殺如是補特伽羅，若殺蟻卵折脚蟻子，何者罪大？",
    "T26n1539_012:0588a23_8": "答：若以等纏，異熟亦等。",
    "T26n1539_012:0588a23_9": "復有說者，若殺蟻卵折脚蟻子所得罪大，非殺如是補特伽羅。",
    "T26n1539_012:0588a25_10": "何以故？",
    "T26n1539_012:0588a25_11": "以諸蟻卵折脚蟻子不斷善根，如是色類補特伽羅斷善根故。",
    "T26n1539_012:0588a26_12": "彼由如是身業、語業、意思希求願行種類，說名邪性。",
    "T26n1539_012:0588a27_13": "由此棄捨先所成就，諸想等想假立言說，住不定聚不定種性。",
    "T26n1539_012:0588a29_14": "由此獲得先未成就，諸想等想假立言說，住邪定聚邪定種性。",
    "T26n1539_012:0588b01_15": "獲得五種補特伽羅，和雜種類助伴種類，惡眾同分、處得、事得、生長處得，謂害母、害父、害阿羅漢、破和合僧、以勃惡心出如來血。",
    "T26n1539_012:0588b04_16": "諸斷善根，彼如是斷，此行相斷。",
    "T26n1539_012:0588b05_17": "謂有一類補特伽羅，由欲界繫諸染污心現在前故，所有善根或捨而不得、或得而不捨、或亦捨亦得、或不捨不得。",
    "T26n1539_012:0588b08_18": "捨而不得者，謂善根斷時。",
    "T26n1539_012:0588b08_19": "及已離欲界貪異生，由欲界纏退，色無色界繫所有善根捨而不得。",
    "T26n1539_012:0588b10_20": "已離欲界貪異生，欲界纏退，色界繫善根捨而不得。",
    "T26n1539_012:0588b11_21": "已離色界貪有學，欲界纏退，無色界繫善根捨而不得。",
    "T26n1539_012:0588b12_22": "如是名為捨而不得。",
    "T26n1539_012:0588b13_23": "得而不捨者，謂迷惑心續善根時。",
    "T26n1539_012:0588b14_24": "亦捨亦得者，謂無色界沒生欲界時，捨無色界繫善根，得欲界繫善根。",
    "T26n1539_012:0588b15_25": "從色界沒生欲界時，捨色界繫善根，得欲界繫善根。",
    "T26n1539_012:0588b16_26": "諸阿羅漢欲界纏退，捨無色界繫及無學善根，得學善根，退無學心住有學心。",
    "T26n1539_012:0588b18_27": "如是名為亦捨亦得。",
    "T26n1539_012:0588b19_28": "不捨不得者，謂不斷善根，從欲界沒還生欲界。",
    "T26n1539_012:0588b20_29": "如是名為不捨不得。",
    "T26n1539_012:0588b20_30": "復有一類補特伽羅，由色界繫諸染污心現在前故，所有善根或捨而不得、或亦捨亦得、或不捨不得。",
    "T26n1539_012:0588b23_0": "捨而不得者，謂已離色界貪有學異生，色界纏退，無色界繫善根捨而不得。",
    "T26n1539_012:0588b24_1": "從欲界沒生色界時，欲界繫善根捨而不得。",
    "T26n1539_012:0588b25_2": "如是名為捨而不得。",
    "T26n1539_012:0588b26_3": "亦捨亦得者，謂無色界沒生色界時，捨無色界繫善根，得色界繫善根。",
    "T26n1539_012:0588b27_4": "諸阿羅漢色界纏退，捨無色界繫及無學善根，得學善根，退無學心住有學心。",
    "T26n1539_012:0588b29_5": "如是名為亦捨亦得。",
    "T26n1539_012:0588c01_6": "不捨不得者，謂色界沒還生色界。",
    "T26n1539_012:0588c02_0": "如是名為不捨不得。",
    "T26n1539_012:0588c02_1": "復有一類補特伽羅，由無色界繫諸染污心現在前故，所有善根或捨而不得、或亦捨亦得、或不捨不得。",
    "T26n1539_012:0588c04_2": "捨而不得者，謂從欲界沒生無色界，諸欲界繫及色界繫善根捨而不得。",
    "T26n1539_012:0588c06_3": "從色界沒生無色界，諸色界繫善根捨而不得。",
    "T26n1539_012:0588c07_4": "如是名為捨而不得。",
    "T26n1539_012:0588c08_5": "亦捨亦得者，謂阿羅漢無色纏退，捨無學善根，得有學善根，退無學心住有學心。",
    "T26n1539_012:0588c10_0": "如是名為亦捨亦得。",
    "T26n1539_012:0588c10_1": "不捨不得者，謂無色界沒還生無色界。",
    "T26n1539_012:0588c11_2": "如是名為不捨不得。",
    "T26n1539_012:0588c12_0": "又十二處，謂眼處色處、耳處聲處、鼻處香處、舌處味處、身處觸處、意處法處。",
    "T26n1539_012:0588c13_1": "云何眼處？",
    "T26n1539_012:0588c13_2": "謂諸眼處，已見色、今見色、當見色，或復所餘彼同分眼處。",
    "T26n1539_012:0588c15_3": "云何彼同分眼處？",
    "T26n1539_012:0588c15_4": "謂彼同分眼處，或過去、或未來、或現在。",
    "T26n1539_012:0588c16_5": "云何過去彼同分眼處？",
    "T26n1539_012:0588c17_6": "謂諸眼處不見色已滅。",
    "T26n1539_012:0588c17_7": "云何未來彼同分眼處？",
    "T26n1539_012:0588c18_8": "謂諸眼處，或在未來定不當生，或有當生不見色當滅。",
    "T26n1539_012:0588c19_9": "云何現在彼同分眼處？",
    "T26n1539_012:0588c19_10": "謂諸眼處，不見色今滅。",
    "T26n1539_012:0588c20_11": "云何色處？",
    "T26n1539_012:0588c20_12": "謂諸色處，眼已見、眼今見、眼當見，或復所餘彼同分色處。",
    "T26n1539_012:0588c22_13": "云何彼同分色處？",
    "T26n1539_012:0588c22_14": "謂彼同分色處，或過去、或未來、或現在。",
    "T26n1539_012:0588c23_15": "云何過去彼同分色處？",
    "T26n1539_012:0588c23_16": "謂諸色處，眼不見已滅。",
    "T26n1539_012:0588c24_17": "云何未來彼同分色處？",
    "T26n1539_012:0588c24_18": "謂諸色處，或在未來定不當生，或有當生眼不見當滅。",
    "T26n1539_012:0588c26_19": "云何現在彼同分色處？",
    "T26n1539_012:0588c26_20": "謂諸色處，眼不見今滅。",
    "T26n1539_012:0588c27_21": "如眼處色處，耳處聲處、鼻處香處、舌處味處、身處觸處亦爾。",
    "T26n1539_012:0588c28_22": "云何意處？",
    "T26n1539_012:0588c28_23": "謂諸意處，已了別法、今了別法、當了別法，或復所餘彼同分意處。",
    "T26n1539_012:0589a01_24": "云何彼同分意處？",
    "T26n1539_012:0589a01_25": "謂諸意處在未來世定不當生，無有過去現在彼同分意處，無有彼同分法處。",
    "T26n1539_012:0589a03_26": "過去眼於色有二句，謂過去眼於色或已見非今見非當見，或非已見非今見非當見。",
    "T26n1539_012:0589a05_27": "未來眼於色有三句，謂未來眼於色或非已見非今見非當見，或非已見非今見是當見，或非已見非今見或當見或不當見。",
    "T26n1539_012:0589a08_28": "現在眼於色有十二句，謂現在眼於色或已見非今見非當見，或今見非已見非當見，或當見非已見非今見，或已見今見非當見，或已見當見非今見，或今見當見非已見，或已見非今見或當見或不當見，或今見非已見或當見或不當見，或非已見非今見或當見或不當見，或已見今見或當見或不當見，或已見今見當見，或非已見非今見非當見。",
    "T26n1539_012:0589a17_0": "頗眼為緣中、為緣上？",
    "T26n1539_012:0589a17_1": "此緣何緣即緣下眼？",
    "T26n1539_012:0589a17_2": "曰有，謂中與上。",
    "T26n1539_012:0589a18_3": "頗眼為緣初非此緣？",
    "T26n1539_012:0589a18_4": "何非此緣？",
    "T26n1539_012:0589a19_0": "即業大種。",
    "T26n1539_012:0589a19_1": "曰：有，謂下中上。",
    "T26n1539_012:0589a19_2": "如眼，耳鼻舌身亦爾。",
    "T26n1539_012:0589a20_3": "頗意為緣中為緣上？",
    "T26n1539_012:0589a20_4": "此緣何緣即緣下意？",
    "T26n1539_012:0589a21_0": "曰：有，謂中與上。",
    "T26n1539_012:0589a21_1": "頗意為緣初非此緣？",
    "T26n1539_012:0589a21_2": "何非此緣？",
    "T26n1539_012:0589a22_3": "謂業煩惱。",
    "T26n1539_012:0589a22_4": "曰：有，謂下中上。",
    "T26n1539_012:0589a23_0": "有十八界，謂眼界色界眼識界、耳界聲界耳識界、鼻界香界鼻識界、舌界味界舌識界、身界觸界身識界、意界法界意識界。",
    "T26n1539_012:0589a25_1": "頗眼界已斷已遍知，色界亦爾耶？",
    "T26n1539_012:0589a26_2": "設色界已斷已遍知，眼界亦爾耶？",
    "T26n1539_012:0589a27_3": "頗眼界已斷已遍知，乃至意識界亦爾耶？",
    "T26n1539_012:0589a28_4": "設意識界已斷已遍知，眼界亦爾耶？",
    "T26n1539_012:0589a29_5": "頗乃至法界已斷已遍知，意識界亦爾耶？",
    "T26n1539_012:0589b01_0": "設意識界已斷已遍知，法界亦爾耶？",
    "T26n1539_012:0589b02_0": "頗眼界已斷已遍知，色界亦爾耶？",
    "T26n1539_012:0589b02_1": "曰：如是。",
    "T26n1539_012:0589b02_2": "設色界已斷已遍知，眼界亦爾耶？",
    "T26n1539_012:0589b03_3": "曰：如是。",
    "T26n1539_012:0589b03_4": "如眼界望色界，望耳界、聲界、鼻界、舌界、身界、觸界亦爾。",
    "T26n1539_012:0589b05_5": "頗眼界已斷已遍知，眼識界亦爾耶？",
    "T26n1539_012:0589b06_0": "曰：若眼界已斷已遍知，眼識界亦爾。",
    "T26n1539_012:0589b06_1": "或眼識界已斷已遍知，非眼界，謂已離梵世貪，未離上貪。",
    "T26n1539_012:0589b08_2": "如眼界望眼識界，望耳識界、身識界亦爾。",
    "T26n1539_012:0589b09_3": "頗眼界已斷已遍知，香界亦爾耶？",
    "T26n1539_012:0589b09_4": "曰：若眼界已斷已遍知，香界亦爾。",
    "T26n1539_012:0589b10_5": "或香界已斷已遍知，非眼界，謂已離欲界貪，未離上貪。",
    "T26n1539_012:0589b11_6": "如眼界望香界，望味界、鼻識界、舌識界亦爾。",
    "T26n1539_012:0589b12_7": "頗眼界已斷已遍知，意界亦爾耶？",
    "T26n1539_012:0589b13_8": "曰：若意界已斷已遍知，眼界亦爾。",
    "T26n1539_012:0589b14_9": "或眼界已斷已遍知，非意界，謂已離色界貪，未離上貪。",
    "T26n1539_012:0589b15_10": "如眼界望意界，望法界、意識界亦爾。",
    "T26n1539_012:0589b16_11": "如眼界如是廣說，色界、耳界、聲界、鼻界、舌界、身界、觸界，廣說亦爾。",
    "T26n1539_012:0589b18_12": "頗眼識界已斷已遍知，耳識界亦爾耶？",
    "T26n1539_012:0589b19_0": "曰：如是。",
    "T26n1539_012:0589b19_1": "設耳識界已斷已遍知，眼識界亦爾耶？",
    "T26n1539_012:0589b20_2": "曰：如是。",
    "T26n1539_012:0589b20_3": "如眼識界望耳識界，望身識界亦爾。",
    "T26n1539_012:0589b21_4": "頗眼識界已斷已遍知，香界亦爾耶？",
    "T26n1539_012:0589b22_0": "曰：若眼識界已斷已遍知，香界亦爾。",
    "T26n1539_012:0589b22_1": "或香界已斷已遍知，非眼識界，謂已離欲界貪，未離梵世貪。",
    "T26n1539_012:0589b24_2": "如眼識界望香界，望味界、鼻識界、舌識界亦爾。",
    "T26n1539_012:0589b25_3": "頗眼識界已斷已遍知，意界亦爾耶？",
    "T26n1539_012:0589b26_4": "曰：若意界已斷已遍知，眼識界亦爾。",
    "T26n1539_012:0589b26_5": "或眼識界已斷已遍知，非意界，謂已離梵世貪，未離上貪。",
    "T26n1539_012:0589b28_6": "如眼識界望意界，望法界、意識界亦爾。",
    "T26n1539_012:0589b29_7": "如眼識界如是廣說，耳識界、身識界廣說亦爾。",
    "T26n1539_012:0589c01_8": "頗香界已斷已遍知，味界亦爾耶？",
    "T26n1539_012:0589c01_9": "曰：如是。",
    "T26n1539_012:0589c02_10": "設味界已斷已遍知，香界亦爾耶？",
    "T26n1539_012:0589c02_11": "曰：如是。",
    "T26n1539_012:0589c03_12": "如香界望味界，望鼻識界、舌識界亦爾。",
    "T26n1539_012:0589c04_0": "頗香界已斷已遍知，意界亦爾耶？",
    "T26n1539_012:0589c04_1": "曰：若意界已斷已遍知，香界亦爾。",
    "T26n1539_012:0589c05_2": "或香界已斷已遍知，非意界，謂已離欲界貪，未離上貪。",
    "T26n1539_012:0589c06_3": "如香界望意界，望法界、意識界亦爾。",
    "T26n1539_012:0589c07_4": "如香界如是廣說，味界、鼻識界、舌識界廣說亦爾。",
    "T26n1539_012:0589c08_5": "頗意界已斷已遍知，法界亦爾耶？",
    "T26n1539_012:0589c09_6": "曰：如是。",
    "T26n1539_012:0589c09_7": "設法界已斷已遍知，意界亦爾耶？",
    "T26n1539_012:0589c10_8": "曰：如是。",
    "T26n1539_012:0589c10_9": "如意界望法界，望意識界亦爾。",
    "T26n1539_012:0589c11_10": "頗法界已斷已遍知，意識界亦爾耶？",
    "T26n1539_012:0589c12_11": "曰：如是。",
    "T26n1539_012:0589c12_12": "設意識界已斷已遍知，法界亦爾耶？",
    "T26n1539_012:0589c13_13": "曰：如是。",
    "T26n1539_012:0589c14_0": "有十二心，謂欲界繫善心、不善心、有覆無記心、無覆無記心，色界繫善心、有覆無記心、無覆無記心，無色界繫善心、有覆無記心、無覆無記心，及學心、無學心。",
    "T26n1539_012:0589c17_1": "如是十二心，或過去、或未來、或現在。",
    "T26n1539_012:0589c18_2": "過去欲界繫善心有四句：謂或已了別非今了別非當了別，或已了別當了別非今了別，或已了別今了別非當了別，或已了別今了別當了別。",
    "T26n1539_012:0589c21_3": "已了別非今了別非當了別者，謂色無色界生長諸聖補特伽羅。",
    "T26n1539_012:0589c23_4": "已了別當了別非今了別者，謂已斷善根補特伽羅及色無色界生長異生。",
    "T26n1539_012:0589c25_0": "已了別今了別非當了別者，謂欲界生長趣色無色界諸不還者住最後善心。",
    "T26n1539_012:0589c26_1": "已了別今了別當了別者，謂欲界生長不斷善根住自性位。",
    "T26n1539_012:0589c28_2": "如過去，未來亦爾。",
    "T26n1539_012:0589c28_3": "欲界繫未曾得善心有四句：或非已了別非今了別非當了別，或非已了別非今了別當了別，或非已了別非今了別或當了別或不當了別，或今了別當了別非已了別。",
    "T26n1539_012:0590a03_4": "非已了別非今了別非當了別者，謂先未曾得定不當得。",
    "T26n1539_012:0590a04_5": "非已了別非今了別當了別者，謂先未曾得決定當得。",
    "T26n1539_012:0590a06_0": "非已了別非今了別或當了別或不當了別者，謂先未曾得或當得或不當得。",
    "T26n1539_012:0590a07_1": "今了別當了別非已了別者，謂先未曾得最初現前。",
    "T26n1539_012:0590a09_0": "現在欲界繫善心有三句：或已了別今了別非當了別，或非已了別今了別當了別，或已了別今了別當了別。",
    "T26n1539_012:0590a11_1": "已了別今了別非當了別者，謂欲界生長趣色無色界諸不還者住最後善心。",
    "T26n1539_012:0590a13_2": "非已了別今了別當了別者，謂先未曾得最初現前。",
    "T26n1539_012:0590a14_3": "已了別今了別當了別者，謂先曾得今現在前。",
    "T26n1539_012:0590a15_4": "過去不善心有七句：或已了別非今了別非當了別，或已了別非今了別當了別，或已了別非今了別或當了別或不當了別，或已了別今了別非當了別，或已了別今了別當了別，或已了別今了別或當了別或不當了別，或已了別今了別當了別。",
    "T26n1539_012:0590a21_5": "已了別非今了別非當了別者，謂已離欲界貪，從離欲貪定不當退。",
    "T26n1539_012:0590a22_6": "已了別非今了別當了別者，謂已離欲界貪，從離欲貪決定當退。",
    "T26n1539_012:0590a24_7": "已了別非今了別或當了別或不當了別者，謂已離欲界貪，從離欲貪或當退或不當退。",
    "T26n1539_012:0590a26_8": "已了別今了別非當了別者，謂住離欲貪，無間道中得離欲貪，從離欲貪定不當退。",
    "T26n1539_012:0590a28_9": "已了別今了別當了別者，謂住離欲貪，無間道中得離欲貪，從離欲貪決定當退。",
    "T26n1539_012:0590b01_10": "已了別今了別或當了別或不當了別者，謂住離欲貪，無間道中得離欲貪，從離欲貪或當退或不當退。",
    "T26n1539_012:0590b03_11": "已了別今了別當了別者，謂未離欲界貪，住自性位。",
    "T26n1539_012:0590b04_12": "如過去，未來亦爾。",
    "T26n1539_012:0590b05_0": "現在不善心有一句：即已了別今了別當了別，謂不善心正現在前。",
    "T26n1539_012:0590b06_1": "過去欲界繫有覆無記心有七句：或已了別非今了別非當了別，或已了別非今了別當了別，或已了別非今了別或當了別或不當了別，或已了別今了別非當了別，或已了別今了別當了別，或已了別今了別或當了別或不當了別，或已了別今了別當了別。",
    "T26n1539_012:0590b12_2": "已了別非今了別非當了別者，謂已離欲界貪異生，從離欲貪定不當退；及未離欲界貪聖者，現觀邊苦法智已生。",
    "T26n1539_012:0590b15_0": "已了別非今了別當了別者，謂已離欲界貪異生，從離欲貪決定當退。",
    "T26n1539_012:0590b16_1": "已了別非今了別或當了別或不當了別者，謂已離欲界貪異生，從離欲貪或當退或不當退。",
    "T26n1539_012:0590b18_2": "已了別今了別非當了別者，謂諸異生住離欲貪，無間道中得離欲貪，從離欲貪定不當退；及未離欲界貪聖者，現觀邊苦法智未生。",
    "T26n1539_012:0590b21_3": "已了別今了別當了別者，謂諸異生住離欲貪，無間道中得離欲貪，從離欲貪決定當退。",
    "T26n1539_012:0590b23_4": "已了別今了別或當了別或不當了別者，謂諸異生住離欲貪，無間道中得離欲貪，從離欲貪或當退或不當退。",
    "T26n1539_012:0590b26_5": "已了別今了別當了別者，謂未離欲界貪異生，住自性位。",
    "T26n1539_012:0590b27_6": "如過去，未來亦爾。",
    "T26n1539_012:0590b28_7": "現在欲界繫有覆無記心有一句，即已了別今了別當了別，謂諸異生欲界繫有覆無記心正現在前。",
    "T26n1539_012:0590c01_8": "過去欲界繫無覆無記心有四句：或已了別非今了別非當了別，或已了別非今了別當了別，或已了別今了別非當了別，或已了別今了別當了別。",
    "T26n1539_012:0590c04_9": "已了別非今了別非當了別者，謂無色界生長諸聖補特伽羅。",
    "T26n1539_012:0590c06_10": "已了別非今了別當了別者，謂無色界生長異生。",
    "T26n1539_012:0590c07_11": "已了別今了別非當了別者，謂欲界色界生長趣無色界諸不還者住最後心。",
    "T26n1539_012:0590c09_12": "已了別今了別當了別者，謂欲界色界生長，住自性位。",
    "T26n1539_012:0590c10_13": "如過去，未來亦爾。",
    "T26n1539_012:0590c10_14": "欲界繫未曾得無覆無記心有四句：或非已了別非今了別非當了別，或非已了別非今了別當了別，或非已了別非今了別或當了別或不當了別，或非已了別今了別當了別。",
    "T26n1539_012:0590c14_15": "非已了別非今了別非當了別者，謂先未曾得定不當得。",
    "T26n1539_012:0590c16_16": "非已了別非今了別當了別者，謂先未曾得決定當得。",
    "T26n1539_012:0590c17_17": "非已了別非今了別或當了別或不當了別者，謂先未曾得或當得或不當得。",
    "T26n1539_012:0590c19_18": "非已了別今了別當了別者，謂先未曾得最初現前。",
    "T26n1539_012:0590c20_19": "現在欲界繫無覆無記心有三句：或已了別今了別非當了別，或非已了別今了別當了別，或已了別今了別當了別。",
    "T26n1539_012:0590c23_20": "已了別今了別非當了別者，謂欲界色界生長趣無色界諸不還者住最後無覆無記心。",
    "T26n1539_012:0590c25_21": "非已了別今了別當了別者，謂先未曾得最初現前。",
    "T26n1539_012:0590c26_22": "已了別今了別當了別者，謂先曾得今現在前。",
    "T26n1539_012:0590c27_23": "過去色界繫善心有四句：或已了別非今了別非當了別，或已了別非今了別當了別，或已了別今了別非當了別，或已了別今了別當了別。",
    "T26n1539_012:0591a01_24": "已了別非今了別非當了別者，謂無色界生長諸聖補特伽羅。",
    "T26n1539_012:0591a03_25": "已了別非今了別當了別者，謂欲界生長未得色界善心及無色界生長異生。",
    "T26n1539_012:0591a04_26": "已了別今了別非當了別者，謂欲界色界生長趣無色界諸不還者住最後心。",
    "T26n1539_012:0591a06_27": "已了別今了別當了別者，謂欲界生長得色界善心住自性位，及色界生長住自性位。",
    "T26n1539_012:0591a08_28": "如過去，未來亦爾。",
    "T26n1539_012:0591a09_29": "色界繫未曾得善心有四句：或非已了別非今了別非當了別，或非已了別非今了別當了別，或非已了別非今了別或當了別或不當了別，或非已了別今了別當了別。",
    "T26n1539_012:0591a12_30": "非已了別非今了別非當了別者，謂先未曾得定不當得。",
    "T26n1539_012:0591a14_31": "非已了別非今了別當了別者，謂先未曾得決定當得。",
    "T26n1539_012:0591a15_32": "非已了別非今了別或當了別或不當了別者，謂先未曾得或當得或不當得。",
    "T26n1539_012:0591a17_33": "非已了別今了別當了別者，謂先未曾得最初現前。",
    "T26n1539_012:0591a18_34": "現在色界繫善心有三句：或已了別今了別非當了別，或非已了別今了別當了別，或已了別今了別當了別。",
    "T26n1539_012:0591a20_35": "已了別今了別非當了別者，謂色界生長趣無色界諸不還者住最後善心。",
    "T26n1539_012:0591a22_36": "非已了別今了別當了別者，謂先未曾得最初現前。",
    "T26n1539_012:0591a23_37": "已了別今了別當了別者，謂先曾得，今現在前。",
    "T26n1539_012:0591a24_38": "過去色界繫有覆無記心有七句：或已了別非今了別非當了別，或已了別非今了別當了別，或已了別非今了別或當了別或不當了別，或已了別今了別非當了別，或已了別今了別當了別，或已了別今了別或當了別或不當了別，或已了別今了別當了別。",
    "T26n1539_012:0591b01_39": "已了別非今了別非當了別者，謂已離色界貪，從離色貪定不當退。",
    "T26n1539_012:0591b03_40": "已了別非今了別當了別者，謂已離色界貪，從離色貪決定當退。",
    "T26n1539_012:0591b05_41": "已了別非今了別或當了別或不當了別者，謂已離色界貪，從離色貪或當退或不當退。",
    "T26n1539_012:0591b07_42": "已了別今了別非當了別者，謂住離色貪，無間道中得離色貪，從離色貪定不當退。",
    "T26n1539_012:0591b09_0": "已了別今了別當了別者，謂住離色貪，無間道中得離色貪，從離色貪決定當退。",
    "T26n1539_012:0591b10_1": "已了別今了別或當了別或不當了別者，謂住離色貪，無間道中得離色貪，從離色貪或當退或不當退。",
    "T26n1539_012:0591b13_2": "已了別今了別當了別者，謂未離色界貪住自性位。",
    "T26n1539_012:0591b14_3": "如過去，未來亦爾。",
    "T26n1539_012:0591b14_4": "現在色界繫有覆無記心有一句：即已了別今了別當了別，謂色界繫有覆無記心正現在前。",
    "T26n1539_012:0591b17_0": "過去色界繫無覆無記心有四句：或已了別非今了別非當了別，或已了別非今了別當了別，或已了別今了別非當了別，或已了別今了別當了別。",
    "T26n1539_012:0591b20_1": "已了別非今了別非當了別者，謂無色界生長諸聖補特伽羅。",
    "T26n1539_012:0591b21_2": "已了別非今了別當了別者，謂欲界生長未離欲界貪，及無色界生長異生。",
    "T26n1539_012:0591b23_3": "已了別今了別非當了別者，謂欲界色界生長趣無色界諸不還者住最後心。",
    "T26n1539_012:0591b25_4": "已了別今了別當了別者，謂欲界生長已離欲界貪，及色界生長住自性位。",
    "T26n1539_012:0591b27_5": "如過去，未來亦爾。",
    "T26n1539_012:0591b27_6": "色界繫未曾得無覆無記心有四句：或非已了別非今了別非當了別，或非已了別非今了別當了別，或非已了別非今了別或當了別或不當了別，或非已了別今了別當了別。",
    "T26n1539_012:0591c02_7": "非已了別非今了別非當了別者，謂先未曾得定不當得。",
    "T26n1539_012:0591c03_8": "非已了別非今了別當了別者，謂先未曾得決定當得。",
    "T26n1539_012:0591c05_9": "非已了別非今了別或當了別或不當了別者，謂先未曾得，或當得或不當得。",
    "T26n1539_012:0591c06_10": "非已了別今了別當了別者，謂先未曾得，最初現前。",
    "T26n1539_012:0591c08_11": "現在色界繫無覆無記心有三句：或已了別今了別非當了別，或非已了別今了別當了別，或已了別今了別當了別。",
    "T26n1539_012:0591c10_12": "已了別今了別非當了別者，謂色界生長趣無色界諸不還者住最後無覆無記心。",
    "T26n1539_012:0591c12_13": "非已了別今了別當了別者，謂先未曾得，最初現前。",
    "T26n1539_012:0591c13_14": "已了別今了別當了別者，謂先曾得，今現在前。",
    "T26n1539_012:0591c14_15": "過去無色界繫善心有二句：或已了別非今了別當了別，或已了別今了別當了別。",
    "T26n1539_012:0591c16_16": "已了別非今了別當了別者，謂未得無色界善心。",
    "T26n1539_012:0591c17_17": "已了別今了別當了別者，謂已得無色界善心。",
    "T26n1539_012:0591c18_18": "如過去，未來亦爾。",
    "T26n1539_012:0591c19_19": "無色界繫未曾得善心有四句：或非已了別非今了別非當了別，或非已了別非今了別當了別，或非已了別非今了別或當了別或不當了別，或非已了別今了別當了別。",
    "T26n1539_012:0591c23_20": "非已了別非今了別非當了別者，謂先未曾得定不當得。",
    "T26n1539_012:0591c24_21": "非已了別非今了別當了別者，謂先未曾得決定當得。",
    "T26n1539_012:0591c25_22": "非已了別非今了別或當了別或不當了別者，謂先未曾得，或當得或不當得。",
    "T26n1539_012:0591c27_23": "非已了別今了別當了別者，謂先未曾得，最初現前。",
    "T26n1539_012:0591c28_24": "現在無色界繫善心有二句：或非已了別今了別當了已別，或了別今了別當了別。",
    "T26n1539_012:0592a01_25": "非已了別今了別當了別者，謂先未曾得，最初現前。",
    "T26n1539_012:0592a02_26": "已了別今了別當了別者，謂先曾得，今現在前。",
    "T26n1539_012:0592a03_27": "過去無色界繫有覆無記心有七句：或已了別非今了別非當了別，或已了別非今了別當了別，或已了別非今了別或當了別或不當了別，或已了別今了別非當了別，或已了別今了別當了別，或已了別今了別或當了別或不當了別，或已了別今了別當了別。",
    "T26n1539_012:0592a09_28": "已了別非今了別非當了別者，謂已離無色界貪，從離無色貪定不當退。",
    "T26n1539_012:0592a11_29": "已了別非今了別當了別者，謂已離無色界貪，從離無色貪決定當退。",
    "T26n1539_012:0592a13_30": "已了別非今了別或當了別或不當了別者，謂已離無色界貪，從離無色貪或當退或不當退。",
    "T26n1539_012:0592a15_31": "已了別今了別非當了別者，謂住離無色貪，無間道中得離無色貪，從離無色貪定不當退。",
    "T26n1539_012:0592a17_32": "已了別今了別或當了別或不當了別者，謂住離無色貪，無間道中得離無色貪，從離無色貪或當退或不當退。",
    "T26n1539_012:0592a20_0": "已了別今了別當了別者，謂未離無色貪住自性位。",
    "T26n1539_012:0592a21_1": "如過去，未來亦爾。",
    "T26n1539_012:0592a21_2": "現在無色界繫有覆無記心有一句：即已了別今了別當了別，謂無色界繫有覆無記心正現在前。",
    "T26n1539_012:0592a23_3": "過去無色界繫無覆無記心有一句：即已了別非今了別非當了別，謂異熟心已滅。",
    "T26n1539_012:0592a25_4": "如過去，未來亦爾。",
    "T26n1539_012:0592a26_5": "無色界繫未曾得無覆無記心有三句：或非已了別非今了別非當了別，或非已了別非今了別當了別，或非已了別非今了別或當了別或不當了別。",
    "T26n1539_012:0592a29_6": "非已了別非今了別非當了別者，謂先未曾得定不當得。",
    "T26n1539_012:0592b01_7": "非已了別非今了別當了別者，謂先未曾得決定當得。",
    "T26n1539_012:0592b03_8": "非已了別非今了別或當了別或不當了別者，謂先未曾得或當得或不當得。",
    "T26n1539_012:0592b05_0": "現在無色界繫無覆無記心有一句：即非已了別今了別非當了別，謂異熟心正現在前。",
    "T26n1539_012:0592b07_0": "過去學心有七句：或已了別非今了別非當了別，或已了別非今了別當了別，或已了別非今了別或當了別或不當了別，或已了別今了別非當了別，或已了別今了別當了別，或已了別今了別或當了別或不當了別，或已了別今了別當了別。",
    "T26n1539_012:0592b12_1": "已了別非今了別非當了別者，謂阿羅漢從阿羅漢果定不當退。",
    "T26n1539_012:0592b14_0": "已了別非今了別當了別者，謂阿羅漢從阿羅漢果決定當退。",
    "T26n1539_012:0592b15_1": "已了別非今了別或當了別或不當了別者，謂阿羅漢從阿羅漢果或當退或不當退。",
    "T26n1539_012:0592b17_2": "已了別今了別非當了別者，謂住阿羅漢果，無間道中得阿羅漢果，從阿羅漢果定不當退。",
    "T26n1539_012:0592b19_3": "已了別今了別當了別者，謂住阿羅漢果，無間道中得阿羅漢果，從阿羅漢果決定當退。",
    "T26n1539_012:0592b21_4": "已了別今了別或當了別或不當了別者，謂住阿羅漢果，無間道中得阿羅漢果，從阿羅漢果或當退或不當退。",
    "T26n1539_012:0592b24_5": "已了別今了別當了別者，謂諸有學住自性位。",
    "T26n1539_012:0592b25_6": "如過去，未來亦爾。",
    "T26n1539_012:0592b25_7": "未曾得學心有四句：或非已了別非今了別非當了別，或非已了別非今了別當了別，或非已了別非今了別或當了別或不當了別，或非已了別今了別當了別。",
    "T26n1539_012:0592b29_8": "非已了別非今了別非當了別者，謂先未曾得定不當得。",
    "T26n1539_012:0592c01_9": "非已了別非今了別當了別者，謂先未曾得決定當得。",
    "T26n1539_012:0592c02_10": "非已了別非今了別或當了別或不當了別者，謂先未曾得或當得或不當得。",
    "T26n1539_012:0592c04_11": "非已了別今了別當了別者，謂先未曾得，最初現前。",
    "T26n1539_012:0592c05_12": "現在學心有八句：或非已了別今了別非當了別，或非已了別今了別當了別，或非已了別今了別或當了別或不當了別，或已了別今了別非當了別，或已了別今了別當了別，或已了別今了別或當了別或不當了別，或非已了別今了別當了別，或已了別今了別當了別。",
    "T26n1539_012:0592c12_13": "非已了別今了別非當了別者，謂先不退阿羅漢果，住阿羅漢果，無間道中得阿羅漢果，從阿羅漢果定不當退。",
    "T26n1539_012:0592c14_14": "非已了別今了別當了別者，謂先不退阿羅漢果，住阿羅漢果，無間道中得阿羅漢果，從阿羅漢果決定當退。",
    "T26n1539_012:0592c17_15": "非已了別今了別或當了別或不當了別者，謂先不退阿羅漢果，住阿羅漢果，無間道中得阿羅漢果，從阿羅漢果或當退或不當退。",
    "T26n1539_012:0592c20_16": "已了別今了別非當了別者，謂先已退阿羅漢果，住阿羅漢果，無間道中得阿羅漢果，從阿羅漢果定不當退。",
    "T26n1539_012:0592c22_17": "已了別今了別當了別者，謂先已退阿羅漢果，住阿羅漢果，無間道中得阿羅漢果，從阿羅漢果決定當退。",
    "T26n1539_012:0592c25_18": "已了別今了別或當了別或不當了別者，謂先已退阿羅漢果，住阿羅漢果，無間道中得阿羅漢果，從阿羅漢果或當退或不當退。",
    "T26n1539_012:0592c28_19": "非已了別今了別當了別者，謂先未曾得，最初現前。",
    "T26n1539_012:0592c29_20": "已了別今了別當了別者，謂先已曾得，今現在前。",
    "T26n1539_012:0592c30_21": "過去無學心有四句：或已了別非今了別非當了別，或已了別非今了別當了別，或已了別今了別非當了別，或已了別今了別當了別。",
    "T26n1539_012:0593a03_22": "已了別非今了別非當了別者，謂時解脫阿羅漢果，已入不動。",
    "T26n1539_012:0593a05_23": "已了別非今了別當了別者，謂阿羅漢已退阿羅漢果。",
    "T26n1539_012:0593a06_24": "已了別今了別非當了別者，謂時解脫阿羅漢，住得不動無間道中。",
    "T26n1539_012:0593a08_0": "已了別今了別當了別者，謂諸無學住自性位。",
    "T26n1539_012:0593a09_1": "如過去，未來亦爾。",
    "T26n1539_012:0593a09_2": "未曾得無學心有四句：或非已了別非今了別非當了別，或非已了別非今了別當了別，或非已了別非今了別或當了別或不當了別，或非已了別今了別當了別。",
    "T26n1539_012:0593a13_3": "非已了別非今了別非當了別者，謂先未曾得定不當得。",
    "T26n1539_012:0593a14_4": "非已了別非今了別當了別者，謂先未曾得決定當得。",
    "T26n1539_012:0593a15_5": "非已了別非今了別或當了別或不當了別者，謂先未曾得或當得或不當得。",
    "T26n1539_012:0593a17_6": "非已了別今了別當了別者，謂先未曾得，最初現前。",
    "T26n1539_012:0593a18_7": "現在無學心有三句：或已了別今了別非當了別，或非已了別今了別當了別，或已了別今了別當了別。",
    "T26n1539_012:0593a21_8": "已了別今了別非當了別者，謂時解脫阿羅漢，住得不動無間道中。",
    "T26n1539_012:0593a22_9": "非已了別今了別當了別者，謂先未曾得，最初現前。",
    "T26n1539_012:0593a23_10": "已了別今了別當了別者，謂先曾得，今現在前。",
    "T26n1539_012:0593a25_0": "說一切有部識身足論卷第十二"
}