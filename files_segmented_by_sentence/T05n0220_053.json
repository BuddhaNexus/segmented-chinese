{
    "T05n0220_053:0298a04_0": "大般若波羅蜜多經卷第五十三",
    "T05n0220_053:0298a06_0": "三藏法師玄奘奉　詔譯",
    "T05n0220_053:0298a07_0": "初分辯大乘品第十五之三",
    "T05n0220_053:0298a08_0": "爾時，具壽善現白佛言：「世尊！",
    "T05n0220_053:0298a08_1": "云何菩薩摩訶薩修行般若波羅蜜多時，以無所得而為方便，於內外俱身、受、心、法住循身、受、心、法觀，熾然精進具念正知，為欲調伏世貪憂故？」",
    "T05n0220_053:0298a11_2": "佛言：「善現！",
    "T05n0220_053:0298a12_3": "若菩薩摩訶薩修行般若波羅蜜多時，以無所得而為方便，審觀自身，行時知行，住時知住，坐時知坐，臥時知臥，如如自身威儀差別，如是如是具念正知。",
    "T05n0220_053:0298a15_4": "善現！",
    "T05n0220_053:0298a15_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0298a19_0": "「復次，善現！",
    "T05n0220_053:0298a19_1": "若菩薩摩訶薩修行般若波羅蜜多時，以無所得而為方便，審觀自身，正知往來，正知瞻視，正知俯仰，正知屈申，服僧伽胝，執持衣鉢，甞食[口*((啜-口)/酉)]飲，臥息經行，坐起承迎，寤寢語嘿，入出諸定，皆念正知。",
    "T05n0220_053:0298a23_2": "善現！",
    "T05n0220_053:0298a23_3": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0298a27_0": "「復次，善現！",
    "T05n0220_053:0298a27_1": "若菩薩摩訶薩修行般若波羅蜜多時，以無所得而為方便，審觀自身，於息入時如實念知息入，於息出時如實念知息出；於入息長時如實念知入息長，於出息長時如實念知出息長；於入息短時如實念知入息短，於出息短時如實念知出息短。",
    "T05n0220_053:0298b03_2": "如工輪師或彼弟子，輪勢長時如實念知輪勢長，輪勢短時如實念知輪勢短。",
    "T05n0220_053:0298b05_3": "諸菩薩摩訶薩修行般若波羅蜜多時，以無所得而為方便，審觀自身入息出息若長若短，如實念知亦復如是。",
    "T05n0220_053:0298b08_4": "善現！",
    "T05n0220_053:0298b08_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0298b12_0": "「復次，善現！",
    "T05n0220_053:0298b12_1": "若菩薩摩訶薩修行般若波羅蜜多時，以無所得而為方便，審觀自身，如實念知四界差別，所謂地界、水、火、風界。",
    "T05n0220_053:0298b14_2": "如巧屠師或彼弟子斷牛命已，復用利刀分析其身剖為四分，若坐若立如實觀知。",
    "T05n0220_053:0298b16_3": "諸菩薩摩訶薩修行般若波羅蜜多時，以無所得而為方便，審觀自身，如實念知地、水、火、風四界差別亦復如是。",
    "T05n0220_053:0298b19_4": "善現！",
    "T05n0220_053:0298b19_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0298b23_0": "「復次，善現！",
    "T05n0220_053:0298b23_1": "若菩薩摩訶薩修行般若波羅蜜多時，以無所得而為方便，審觀自身，如實念知從足至頂種種不淨充滿其中，外為薄皮之所纏裹，所謂唯有髮毛爪齒、皮革血肉、筋脈骨髓、心肝肺腎、脾膽胞胃、大腸小腸、屎尿洟唾、涎淚垢汗、痰膿肪[月*冊]、腦膜&#;聹，如是不淨充滿身中。",
    "T05n0220_053:0298b29_2": "如有農夫或諸長者，倉中盛滿種種雜穀，所謂稻、麻、粟、豆、麥等，有明目者開倉覩之，即如實知其中唯有稻、麻、粟等種種雜穀。",
    "T05n0220_053:0298c03_3": "諸菩薩摩訶薩修行般若波羅蜜多時，以無所得而為方便，審觀自身，如實念知從足至頂，唯有種種不淨臭物充滿其中亦復如是，誰有智者寶玩此身？",
    "T05n0220_053:0298c06_4": "唯諸愚夫迷謬耽著！",
    "T05n0220_053:0298c07_5": "善現！",
    "T05n0220_053:0298c07_6": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0298c11_0": "「復次，善現！",
    "T05n0220_053:0298c11_1": "若菩薩摩訶薩修行般若波羅蜜多時，以無所得而為方便，往澹泊路觀所棄屍，死經一日或經二日乃至七日，其身膖脹，色變青瘀，臭爛皮穿，膿血流出。",
    "T05n0220_053:0298c14_2": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0298c16_3": "唯諸愚夫迷謬耽著！",
    "T05n0220_053:0298c17_4": "善現！",
    "T05n0220_053:0298c17_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0298c20_0": "「復次，善現！",
    "T05n0220_053:0298c20_1": "若菩薩摩訶薩修行般若波羅蜜多時，以無所得而為方便，往澹泊路觀所棄屍，死經一日或經二日乃至七日，為諸鵰、鷲、烏、鵲、鵄、梟、虎、豹、狐、狼、野干、狗等種種禽獸或啄或攫，骨肉狼藉，[齒*查]掣食噉。",
    "T05n0220_053:0298c24_2": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0298c26_3": "唯諸愚夫迷謬耽著！",
    "T05n0220_053:0298c27_4": "善現！",
    "T05n0220_053:0298c27_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299a01_0": "「復次，善現！",
    "T05n0220_053:0299a01_1": "若菩薩摩訶薩修行般若波羅蜜多時，以無所得而為方便，往澹泊路觀所棄屍，禽獸食已，不淨潰爛，膿血流離，有無量種蟲蛆雜出，臭處可惡過於死狗。",
    "T05n0220_053:0299a04_2": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0299a06_3": "唯諸愚夫迷謬耽著！",
    "T05n0220_053:0299a07_4": "善現！",
    "T05n0220_053:0299a07_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299a11_0": "「復次，善現！",
    "T05n0220_053:0299a11_1": "若菩薩摩訶薩修行般若波羅蜜多時，以無所得而為方便，往澹泊路觀所棄屍，蟲蛆食已，肉離骨現，支節相連，荕纏血塗，尚餘腐肉。",
    "T05n0220_053:0299a14_2": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0299a16_3": "唯諸愚夫迷謬耽著！",
    "T05n0220_053:0299a16_4": "善現！",
    "T05n0220_053:0299a16_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299a20_0": "「復次，善現！",
    "T05n0220_053:0299a20_1": "若菩薩摩訶薩修行般若波羅蜜多時，以無所得而為方便，往澹泊路觀所棄屍，已成骨璅，血肉都盡，餘筋所連。",
    "T05n0220_053:0299a22_2": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0299a24_3": "唯諸愚夫迷謬耽著！",
    "T05n0220_053:0299a25_4": "善現！",
    "T05n0220_053:0299a25_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299a28_6": "「復次，善現！",
    "T05n0220_053:0299a28_7": "若菩薩摩訶薩修行般若波羅蜜多時，以無所得而為方便，往澹泊路觀所棄屍，但餘眾骨，其色皓白如雪珂貝，諸筋糜爛支節分離。",
    "T05n0220_053:0299b02_8": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0299b04_9": "唯諸愚夫迷謬耽著！",
    "T05n0220_053:0299b04_10": "善現！",
    "T05n0220_053:0299b04_11": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299b08_0": "「復次，善現！",
    "T05n0220_053:0299b08_1": "若菩薩摩訶薩修行般若波羅蜜多時，以無所得而為方便，往澹泊路觀所棄屍，成白骨已，支節分散零落異方，所謂足骨、腨骨、膝骨、髀骨、髖骨、脊骨、脇骨、胸骨、膊骨、臂骨、手骨、項骨、頷骨、頰骨、髑髏各在異處。",
    "T05n0220_053:0299b12_2": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0299b14_3": "唯諸愚夫迷謬耽著！",
    "T05n0220_053:0299b15_4": "善現！",
    "T05n0220_053:0299b15_5": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299b18_6": "「復次，善現！",
    "T05n0220_053:0299b18_7": "若菩薩摩訶薩修行般若波羅蜜多時，以無所得而為方便，往澹泊路觀所棄屍，骸骨狼藉，風吹日曝，雨灌霜封，積有歲年色如珂雪。",
    "T05n0220_053:0299b21_8": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0299b23_9": "唯諸愚夫迷謬耽著！",
    "T05n0220_053:0299b23_10": "善現！",
    "T05n0220_053:0299b23_11": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299b26_12": "「復次，善現！",
    "T05n0220_053:0299b26_13": "若菩薩摩訶薩修行般若波羅蜜多時，以無所得而為方便，往澹泊路觀所棄屍，餘骨散地經多百歲或多千年，其相變青，狀猶鴿色，或有腐朽碎末如塵，與土相和不可分別。",
    "T05n0220_053:0299c01_14": "見是事已，自念我身有如是性，具如是法，未得解脫終歸如是，誰有智者寶玩此身？",
    "T05n0220_053:0299c03_15": "唯諸愚夫迷謬耽著！",
    "T05n0220_053:0299c04_16": "善現！",
    "T05n0220_053:0299c04_17": "是為菩薩摩訶薩修行般若波羅蜜多時，以無所得而為方便，於內身住循身觀，熾然精進具念正知，為欲調伏世貪憂故。",
    "T05n0220_053:0299c07_18": "「善現！",
    "T05n0220_053:0299c07_19": "諸菩薩摩訶薩修行般若波羅蜜多時，以無所得而為方便，如於內身如是差別住循身觀，熾然精進具念正知，為欲調伏世貪憂故；於外身住循身觀，於內外身住循身觀，熾然精進具念正知，為欲調伏世貪憂故，隨其所應亦復如是。",
    "T05n0220_053:0299c12_20": "「善現！",
    "T05n0220_053:0299c12_21": "諸菩薩摩訶薩修行般若波羅蜜多時，以無所得而為方便，於內外俱受、心、法住循受、心、法觀，熾然精進具念正知，為欲調伏世貪憂故，隨其所應皆應廣說。",
    "T05n0220_053:0299c16_22": "「善現！",
    "T05n0220_053:0299c16_23": "如是菩薩摩訶薩修行般若波羅蜜多時，以無所得而為方便，於內外俱身、受、心、法住循身、受、心、法觀時，雖作是觀而無所得。",
    "T05n0220_053:0299c19_24": "善現當知！",
    "T05n0220_053:0299c19_25": "是為菩薩摩訶薩大乘相。",
    "T05n0220_053:0299c20_0": "「復次，善現！",
    "T05n0220_053:0299c20_1": "菩薩摩訶薩大乘相者，謂四正斷。",
    "T05n0220_053:0299c21_0": "何等為四？",
    "T05n0220_053:0299c21_1": "善現！",
    "T05n0220_053:0299c21_2": "若菩薩摩訶薩修行般若波羅蜜多時，以無所得而為方便，於諸未生惡不善法為不生故，生欲策勵，發起正勤策心持心，是為第一。",
    "T05n0220_053:0299c24_3": "若菩薩摩訶薩修行般若波羅蜜多時，以無所得而為方便，於諸已生惡不善法為永斷故，生欲策勵，發起正勤策心持心，是為第二。",
    "T05n0220_053:0299c27_4": "若菩薩摩訶薩修行般若波羅蜜多時，以無所得而為方便，未生善法為令生故，生欲策勵，發起正勤策心持心，是為第三。",
    "T05n0220_053:0300a01_5": "若菩薩摩訶薩修行般若波羅蜜多時，以無所得而為方便，已生善法為令安住，不忘增廣倍修滿故，生欲策勵，發起正勤策心持心，是為第四。",
    "T05n0220_053:0300a04_6": "善現當知！",
    "T05n0220_053:0300a04_7": "是為菩薩摩訶薩大乘相。",
    "T05n0220_053:0300a06_0": "「復次，善現！",
    "T05n0220_053:0300a06_1": "菩薩摩訶薩大乘相者，謂四神足。",
    "T05n0220_053:0300a07_0": "何等為四？",
    "T05n0220_053:0300a07_1": "善現！",
    "T05n0220_053:0300a07_2": "若菩薩摩訶薩修行般若波羅蜜多時，以無所得而為方便，修欲三摩地斷行成就神足，依離、依無染、依滅、迴向捨，是為第一。",
    "T05n0220_053:0300a10_3": "若菩薩摩訶薩修行般若波羅蜜多時，以無所得而為方便，修勤三摩地斷行成就神足，依離、依無染、依滅、迴向捨，是為第二。",
    "T05n0220_053:0300a13_4": "若菩薩摩訶薩修行般若波羅蜜多時，以無所得而為方便，修心三摩地斷行成就神足，依離、依無染、依滅、迴向捨，是為第三。",
    "T05n0220_053:0300a16_5": "若菩薩摩訶薩修行般若波羅蜜多時，以無所得而為方便，修觀三摩地斷行成就神足，依離、依無染、依滅、迴向捨，是為第四。",
    "T05n0220_053:0300a18_6": "善現當知！",
    "T05n0220_053:0300a19_7": "是為菩薩摩訶薩大乘相。",
    "T05n0220_053:0300a20_0": "「復次，善現！",
    "T05n0220_053:0300a20_1": "菩薩摩訶薩大乘相者，謂五根。",
    "T05n0220_053:0300a20_2": "何等為五？",
    "T05n0220_053:0300a21_3": "善現！",
    "T05n0220_053:0300a21_4": "若菩薩摩訶薩修行般若波羅蜜多時，以無所得而為方便，所修信根、精進根、念根、定根、慧根。",
    "T05n0220_053:0300a23_5": "善現當知！",
    "T05n0220_053:0300a23_6": "是為菩薩摩訶薩大乘相。",
    "T05n0220_053:0300a24_7": "「復次，善現！",
    "T05n0220_053:0300a24_8": "菩薩摩訶薩大乘相者，謂五力。",
    "T05n0220_053:0300a25_9": "何等為五？",
    "T05n0220_053:0300a25_10": "善現！",
    "T05n0220_053:0300a25_11": "若菩薩摩訶薩修行般若波羅蜜多時，以無所得而為方便，所修信力、精進力、念力、定力、慧力。",
    "T05n0220_053:0300a27_12": "善現當知！",
    "T05n0220_053:0300a28_13": "是為菩薩摩訶薩大乘相。",
    "T05n0220_053:0300a29_0": "「復次，善現！",
    "T05n0220_053:0300a29_1": "菩薩摩訶薩大乘相者，謂七等覺支。",
    "T05n0220_053:0300b01_2": "何等為七？",
    "T05n0220_053:0300b01_3": "善現！",
    "T05n0220_053:0300b01_4": "若菩薩摩訶薩修行般若波羅蜜多時，以無所得而為方便，所修念等覺支、擇法等覺支、精進等覺支、喜等覺支、輕安等覺支、定等覺支、捨等覺支，依離、依無染、依滅、迴向捨。",
    "T05n0220_053:0300b05_5": "善現當知！",
    "T05n0220_053:0300b05_6": "是為菩薩摩訶薩大乘相。",
    "T05n0220_053:0300b06_7": "「復次，善現！",
    "T05n0220_053:0300b06_8": "菩薩摩訶薩大乘相者，謂八聖道支。",
    "T05n0220_053:0300b07_9": "何等為八？",
    "T05n0220_053:0300b07_10": "善現！",
    "T05n0220_053:0300b07_11": "若菩薩摩訶薩修行般若波羅蜜多時，以無所得而為方便，所修正見、正思惟、正語、正業、正命、正精進、正念、正定，依離、依無染、依滅、迴向捨。",
    "T05n0220_053:0300b10_12": "善現當知！",
    "T05n0220_053:0300b10_13": "是為菩薩摩訶薩大乘相。",
    "T05n0220_053:0300b12_0": "「復次，善現！",
    "T05n0220_053:0300b12_1": "菩薩摩訶薩大乘相者，謂三三摩地。",
    "T05n0220_053:0300b13_2": "何等為三？",
    "T05n0220_053:0300b13_3": "善現！",
    "T05n0220_053:0300b13_4": "若菩薩摩訶薩修行般若波羅蜜多時，以無所得而為方便，觀一切法自相皆空，其心安住，名空解脫門，亦名空三摩地，是為第一。",
    "T05n0220_053:0300b16_5": "若菩薩摩訶薩修行般若波羅蜜多時，以無所得而為方便，觀一切法自相空故皆無有相，其心安住，名無相解脫門，亦名無相三摩地，是為第二。",
    "T05n0220_053:0300b19_6": "若菩薩摩訶薩修行般若波羅蜜多時，以無所得而為方便，觀一切法自相空故皆無所願，其心安住，名無願解脫門，亦名無願三摩地，是為第三。",
    "T05n0220_053:0300b22_7": "善現當知！",
    "T05n0220_053:0300b23_8": "是為菩薩摩訶薩大乘相。",
    "T05n0220_053:0300b24_0": "「復次，善現！",
    "T05n0220_053:0300b24_1": "菩薩摩訶薩大乘相者，謂法智、類智、世俗智、他心智、苦智、集智、滅智、道智、盡智、無生智、如實智，是為菩薩摩訶薩大乘相。」",
    "T05n0220_053:0300b27_0": "爾時，尊者善現白佛言：「世尊！",
    "T05n0220_053:0300b27_1": "云何法智？」",
    "T05n0220_053:0300b27_2": "佛言：「善現！",
    "T05n0220_053:0300b28_3": "若智以無所得而為方便，知五蘊等差別相轉，是為法智。」",
    "T05n0220_053:0300b29_4": "「世尊！",
    "T05n0220_053:0300b29_5": "云何類智？」",
    "T05n0220_053:0300b29_6": "「善現！",
    "T05n0220_053:0300b29_7": "若智以無所得而為方便，知蘊、界、處及諸緣起若總若別是無常等，是為類智。」",
    "T05n0220_053:0300c02_8": "「世尊！",
    "T05n0220_053:0300c02_9": "云何世俗智？」",
    "T05n0220_053:0300c03_10": "「善現！",
    "T05n0220_053:0300c03_11": "若智以無所得而為方便，知一切法假設名字，是為世俗智。」",
    "T05n0220_053:0300c04_12": "「世尊！",
    "T05n0220_053:0300c04_13": "云何他心智？」",
    "T05n0220_053:0300c05_0": "「善現！",
    "T05n0220_053:0300c05_1": "若智以無所得而為方便，知他有情心、心所法及修行證滅，是為他心智。」",
    "T05n0220_053:0300c06_2": "「世尊！",
    "T05n0220_053:0300c06_3": "云何苦智？」",
    "T05n0220_053:0300c07_4": "「善現！",
    "T05n0220_053:0300c07_5": "若智以無所得而為方便，知苦應不生，是為苦智。」",
    "T05n0220_053:0300c08_6": "「世尊！",
    "T05n0220_053:0300c08_7": "云何集智？」",
    "T05n0220_053:0300c08_8": "「善現！",
    "T05n0220_053:0300c08_9": "若智以無所得而為方便，知集應永斷，是為集智。」",
    "T05n0220_053:0300c09_10": "「世尊！",
    "T05n0220_053:0300c10_11": "云何滅智？」",
    "T05n0220_053:0300c10_12": "「善現！",
    "T05n0220_053:0300c10_13": "若智以無所得而為方便，知滅應作證，是為滅智。」",
    "T05n0220_053:0300c11_14": "「世尊！",
    "T05n0220_053:0300c11_15": "云何道智？」",
    "T05n0220_053:0300c11_16": "「善現！",
    "T05n0220_053:0300c12_17": "若智以無所得而為方便，知道應修習，是為道智。」",
    "T05n0220_053:0300c13_18": "「世尊！",
    "T05n0220_053:0300c13_19": "云何盡智？」",
    "T05n0220_053:0300c13_20": "「善現！",
    "T05n0220_053:0300c13_21": "若智以無所得而為方便，知貪、瞋、癡盡，是為盡智。」",
    "T05n0220_053:0300c14_22": "「世尊！",
    "T05n0220_053:0300c14_23": "云何無生智？」",
    "T05n0220_053:0300c15_24": "「善現！",
    "T05n0220_053:0300c15_25": "若智以無所得而為方便，知有趣不復生，是為無生智。」",
    "T05n0220_053:0300c16_26": "「世尊！",
    "T05n0220_053:0300c16_27": "云何如實智？」",
    "T05n0220_053:0300c17_0": "「善現！",
    "T05n0220_053:0300c17_1": "如來一切智、一切相智，是為如實智。",
    "T05n0220_053:0300c17_2": "「善現當知！",
    "T05n0220_053:0300c18_3": "是為菩薩摩訶薩大乘相。",
    "T05n0220_053:0300c19_0": "「復次，善現！",
    "T05n0220_053:0300c19_1": "菩薩摩訶薩大乘相者，謂三無漏根。",
    "T05n0220_053:0300c20_2": "何等為三？",
    "T05n0220_053:0300c20_3": "謂未知當知根、已知根、具知根。」",
    "T05n0220_053:0300c21_4": "爾時，具壽善現白佛言：「世尊！",
    "T05n0220_053:0300c21_5": "云何未知當知根？」",
    "T05n0220_053:0300c22_6": "佛言：「善現！",
    "T05n0220_053:0300c22_7": "若諸學者於諸聖諦未已現觀、未得聖果，所有信根、精進根、念根、定根、慧根，是為未知當知根。」",
    "T05n0220_053:0300c24_8": "「世尊！",
    "T05n0220_053:0300c24_9": "云何已知根？」",
    "T05n0220_053:0300c24_10": "「善現！",
    "T05n0220_053:0300c25_11": "若諸學者於諸聖諦已得現觀、已得聖果，所有信根、精進根、念根、定根、慧根，是為已知根。」",
    "T05n0220_053:0300c27_12": "「世尊！",
    "T05n0220_053:0300c27_13": "云何具知根？」",
    "T05n0220_053:0300c27_14": "「善現！",
    "T05n0220_053:0300c27_15": "謂諸無學者，若阿羅漢、若獨覺、若諸菩薩已住十地、若諸如來應正等覺，所有信根、精進根、念根、定根、慧根，是為具知根。",
    "T05n0220_053:0301a01_16": "「善現！",
    "T05n0220_053:0301a01_17": "如是三根，若以無所得而為方便者，當知是為菩薩摩訶薩大乘相。",
    "T05n0220_053:0301a03_0": "「復次，善現！",
    "T05n0220_053:0301a03_1": "菩薩摩訶薩大乘相者，謂三三摩地。",
    "T05n0220_053:0301a04_2": "何等為三？",
    "T05n0220_053:0301a04_3": "謂有尋有伺三摩地、無尋唯伺三摩地、無尋無伺三摩地。」",
    "T05n0220_053:0301a05_4": "爾時，具壽善現白佛言：「世尊！",
    "T05n0220_053:0301a06_5": "云何有尋有伺三摩地？」",
    "T05n0220_053:0301a06_6": "佛言：「善現！",
    "T05n0220_053:0301a07_0": "若離欲惡不善法，有尋有伺離生喜樂，入初靜慮具足住，是為有尋有伺三摩地。」",
    "T05n0220_053:0301a08_1": "「世尊！",
    "T05n0220_053:0301a08_2": "云何無尋唯伺三摩地？」",
    "T05n0220_053:0301a09_3": "「善現！",
    "T05n0220_053:0301a09_4": "若初靜慮、第二靜慮中間定，是為無尋唯伺三摩地。」",
    "T05n0220_053:0301a10_5": "「世尊！",
    "T05n0220_053:0301a10_6": "云何無尋無伺三摩地？」",
    "T05n0220_053:0301a11_7": "「善現！",
    "T05n0220_053:0301a11_8": "若第二靜慮乃至非想非非想處，是為無尋無伺三摩地。",
    "T05n0220_053:0301a12_9": "「善現！",
    "T05n0220_053:0301a13_0": "如是三三摩地，若以無所得而為方便者，當知是為菩薩摩訶薩大乘相。",
    "T05n0220_053:0301a15_0": "「復次，善現！",
    "T05n0220_053:0301a15_1": "菩薩摩訶薩大乘相者，謂十隨念。",
    "T05n0220_053:0301a16_0": "何等為十？",
    "T05n0220_053:0301a16_1": "謂佛隨念、法隨念、僧隨念、戒隨念、捨隨念、天隨念、寂靜厭離隨念、入出息隨念、身隨念、死隨念。",
    "T05n0220_053:0301a18_2": "善現！",
    "T05n0220_053:0301a18_3": "如是十隨念，若以無所得而為方便者，當知是為菩薩摩訶薩大乘相。",
    "T05n0220_053:0301a20_4": "「復次，善現！",
    "T05n0220_053:0301a20_5": "菩薩摩訶薩大乘相者，謂四靜慮、四無量、四無色定、八解脫、八勝處、九次第定、十遍處等所有善法，以無所得為方便者，當知是為菩薩摩訶薩大乘相。",
    "T05n0220_053:0301a24_0": "「復次，善現！",
    "T05n0220_053:0301a24_1": "菩薩摩訶薩大乘相者，謂佛十力。",
    "T05n0220_053:0301a25_0": "何等為十？",
    "T05n0220_053:0301a25_1": "謂處非處智力、業異熟智力、種種界智力、種種勝解智力、根勝劣智力、遍行行智力、靜慮解脫等持等至雜染清淨智力、宿住隨念智力、死生智力、漏盡智力。」",
    "T05n0220_053:0301a28_2": "爾時，具壽善現白佛言：「世尊！",
    "T05n0220_053:0301a29_3": "云何處非處智力？」",
    "T05n0220_053:0301a29_4": "佛言：「善現！",
    "T05n0220_053:0301b01_5": "若以無所得為方便，如實了知因果等法處非處相，是為處非處智力。」",
    "T05n0220_053:0301b02_6": "「世尊！",
    "T05n0220_053:0301b02_7": "云何業異熟智力？」",
    "T05n0220_053:0301b03_8": "「善現！",
    "T05n0220_053:0301b03_9": "若以無所得為方便，如實了知諸有情類過去、未來、現在諸業法受種種因果相，是為業異熟智力。」",
    "T05n0220_053:0301b05_10": "「世尊！",
    "T05n0220_053:0301b05_11": "云何種種界智力？」",
    "T05n0220_053:0301b06_12": "「善現！",
    "T05n0220_053:0301b06_13": "若以無所得為方便，如實了知諸有情類無量界相，是為種種界智力。」",
    "T05n0220_053:0301b07_14": "「世尊！",
    "T05n0220_053:0301b07_15": "云何種種勝解智力？」",
    "T05n0220_053:0301b08_16": "「善現！",
    "T05n0220_053:0301b08_17": "若以無所得為方便，如實了知諸有情類無量勝解相，是為種種勝解智力。」",
    "T05n0220_053:0301b10_18": "「世尊！",
    "T05n0220_053:0301b10_19": "云何根勝劣智力？」",
    "T05n0220_053:0301b10_20": "「善現！",
    "T05n0220_053:0301b10_21": "若以無所得為方便，如實了知諸有情類根勝劣相，是為根勝劣智力。」",
    "T05n0220_053:0301b12_22": "「世尊！",
    "T05n0220_053:0301b12_23": "云何遍行行智力？」",
    "T05n0220_053:0301b13_0": "「善現！",
    "T05n0220_053:0301b13_1": "若以無所得為方便，如實了知諸有情類遍行行相，是為遍行行智力。」",
    "T05n0220_053:0301b14_2": "「世尊！",
    "T05n0220_053:0301b14_3": "云何靜慮解脫等持等至雜染清淨智力？」",
    "T05n0220_053:0301b15_4": "「善現！",
    "T05n0220_053:0301b15_5": "若以無所得為方便，如實了知諸有情類靜慮、解脫、等持、等至、雜染、清淨、根、力、覺支、道支等相，是為靜慮、解脫、等持、等至、雜染、清淨智力。」",
    "T05n0220_053:0301b18_6": "「世尊！",
    "T05n0220_053:0301b19_7": "云何宿住隨念智力？」",
    "T05n0220_053:0301b19_8": "「善現！",
    "T05n0220_053:0301b19_9": "若以無所得為方便，如實了知諸有情類無量無數宿住事相，是為宿住隨念智力。」",
    "T05n0220_053:0301b21_10": "「世尊！",
    "T05n0220_053:0301b21_11": "云何死生智力？」",
    "T05n0220_053:0301b22_0": "「善現！",
    "T05n0220_053:0301b22_1": "若以無所得為方便，如實了知諸有情類無量無數死生事相，是為死生智力。」",
    "T05n0220_053:0301b23_2": "「世尊！",
    "T05n0220_053:0301b24_0": "云何漏盡智力？」",
    "T05n0220_053:0301b24_1": "「善現！",
    "T05n0220_053:0301b24_2": "若以無所得為方便，如實了知諸漏永盡，無漏心解脫、無漏慧解脫，於現法中自作證具足住，能正了知我生已盡、梵行已立、所作已辦、不受後有，是為漏盡智力。",
    "T05n0220_053:0301b28_3": "「善現當知！",
    "T05n0220_053:0301b28_4": "是為菩薩摩訶薩大乘相。",
    "T05n0220_053:0301b29_0": "「復次，善現！",
    "T05n0220_053:0301b29_1": "菩薩摩訶薩大乘相者，謂四無所畏。",
    "T05n0220_053:0301c01_2": "何等為四？",
    "T05n0220_053:0301c01_3": "謂正等覺無畏、漏盡無畏、障法無畏、盡苦道無畏。」",
    "T05n0220_053:0301c02_4": "爾時，具壽善現白佛言：「世尊！",
    "T05n0220_053:0301c03_5": "云何正等覺無畏？」",
    "T05n0220_053:0301c03_6": "佛言：「善現！",
    "T05n0220_053:0301c03_7": "若以無所得為方便，自稱我是正等覺者，設有沙門、若婆羅門、若天魔梵、或餘世間，依法立難及令憶念，言於是法非正等覺，我於彼難正見無由。",
    "T05n0220_053:0301c07_0": "以於彼難見無由故，得安隱住無怖無畏，自稱我處大仙尊位，於大眾中正師子吼轉妙梵輪，其輪清淨正真無上，一切沙門、若婆羅門、若天魔梵、或餘世間，皆無有能如法轉者，是為正等覺無畏。」",
    "T05n0220_053:0301c11_1": "「世尊！",
    "T05n0220_053:0301c11_2": "云何漏盡無畏？」",
    "T05n0220_053:0301c11_3": "「善現！",
    "T05n0220_053:0301c12_0": "若以無所得為方便，自稱我已永盡諸漏，設有沙門、若婆羅門、若天魔梵、或餘世間，依法立難及令憶念，言有如是漏未永盡，我於彼難正見無由。",
    "T05n0220_053:0301c15_1": "以於彼難見無由故，得安隱住無怖無畏，自稱我處大仙尊位，於大眾中正師子吼轉妙梵輪，其輪清淨正真無上，一切沙門、若婆羅門、若天魔梵、或餘世間，皆無有能如法轉者，是為漏盡無畏。」",
    "T05n0220_053:0301c19_2": "「世尊！",
    "T05n0220_053:0301c19_3": "云何障法無畏？」",
    "T05n0220_053:0301c20_4": "「善現！",
    "T05n0220_053:0301c20_5": "若以無所得為方便，為諸弟子說障道法，設有沙門、若婆羅門、若天魔梵、或餘世間，依法立難及令憶念，言習此法不能障道，我於彼難正見無由。",
    "T05n0220_053:0301c23_6": "以於彼難見無由故，得安隱住無怖無畏，自稱我處大仙尊位，於大眾中正師子吼轉妙梵輪，其輪清淨正真無上，一切沙門、若婆羅門、若天魔梵、或餘世間，皆無有能如法轉者，是為障法無畏。」",
    "T05n0220_053:0301c27_7": "「世尊！",
    "T05n0220_053:0301c28_8": "云何盡苦道無畏？」",
    "T05n0220_053:0301c28_9": "「善現！",
    "T05n0220_053:0301c28_10": "若以無所得為方便，為諸弟子說盡苦道，設有沙門、若婆羅門、若天魔梵、或餘世間，依法立難及令憶念，言修此道不能盡苦，我於彼難正見無由。",
    "T05n0220_053:0302a02_11": "以於彼難見無由故，得安隱住無怖無畏，自稱我處大仙尊位，於大眾中正師子吼轉妙梵輪，其輪清淨正真無上，一切沙門、若婆羅門、若天魔梵、或餘世間，皆無有能如法轉者，是為盡苦道無畏。",
    "T05n0220_053:0302a07_12": "「善現當知！",
    "T05n0220_053:0302a07_13": "是為菩薩摩訶薩大乘相。",
    "T05n0220_053:0302a09_0": "「復次，善現！",
    "T05n0220_053:0302a09_1": "菩薩摩訶薩大乘相者，謂四無礙解。",
    "T05n0220_053:0302a10_2": "何等為四？",
    "T05n0220_053:0302a10_3": "謂義無礙解、法無礙解、詞無礙解、辯無礙解。",
    "T05n0220_053:0302a11_4": "善現！",
    "T05n0220_053:0302a11_5": "如是四無礙解，若以無所得為方便，當知是為菩薩摩訶薩大乘相。",
    "T05n0220_053:0302a12_6": "「復次，善現！",
    "T05n0220_053:0302a13_7": "菩薩摩訶薩大乘相者，謂大慈、大悲、大喜、大捨、五眼、六神通、一切智、道相智、一切相智。",
    "T05n0220_053:0302a15_8": "善現！",
    "T05n0220_053:0302a15_9": "如是等法，若以無所得為方便，當知是為菩薩摩訶薩大乘相。",
    "T05n0220_053:0302a16_10": "「復次，善現！",
    "T05n0220_053:0302a16_11": "菩薩摩訶薩大乘相者，謂十八佛不共法。",
    "T05n0220_053:0302a17_12": "何等十八？",
    "T05n0220_053:0302a18_13": "謂我如來、應、正等覺從初證得阿耨多羅三藐三菩提夜，乃至最後所作已辦入無餘依大涅槃夜，於其中間：常無誤失，無卒暴音，無忘失念，無不定心，無種種想，無不擇捨，志欲無退，精進無退，念無退，慧無退，解脫無退，解脫智見無退，一切身業智為前導隨智而轉，一切語業智為前導隨智而轉，一切意業智為前導隨智而轉，於過去世所起智見無著無礙，於未來世所起智見無著無礙，於現在世所起智見無著無礙。",
    "T05n0220_053:0302a27_14": "善現！",
    "T05n0220_053:0302a27_15": "如是十八佛不共法，無不皆以無所得為方便，當知是為菩薩摩訶薩大乘相。",
    "T05n0220_053:0302b01_0": "「復次，善現！",
    "T05n0220_053:0302b01_1": "菩薩摩訶薩大乘相者，謂諸文字陀羅尼門。」",
    "T05n0220_053:0302b02_2": "爾時，具壽善現白佛言：「世尊！",
    "T05n0220_053:0302b02_3": "云何文字陀羅尼門？」",
    "T05n0220_053:0302b03_4": "佛言：「善現！",
    "T05n0220_053:0302b03_5": "字平等性、語平等性，言說理趣平等性入諸字門，是為文字陀羅尼門。」",
    "T05n0220_053:0302b05_6": "「世尊！",
    "T05n0220_053:0302b05_7": "云何入諸字門？」",
    "T05n0220_053:0302b05_8": "「善現！",
    "T05n0220_053:0302b05_9-0": "若菩薩摩訶薩修行般若波羅蜜多時，以無所得而為方便，入[褒-保+可]字門，悟一切法本不生故；入洛字門，悟一切法離塵垢故；入跛字門，悟一切法勝義教故；入者字門，悟一切法無死生故；入娜字門，悟一切法遠離名相無得失故；入砢字門，悟一切法出世間故，愛支因緣永不現故；入柁字門，悟一切法調伏寂靜真如平等無分別故；入婆字門，",
    "T05n0220_053:0302b05_9-1": "悟一切法離繫縛故；入荼字門，悟一切法離熱矯穢得清淨故；入沙字門，悟一切法無罣礙故；入縛字門，悟一切法言音道斷故；入[多*頁]字門，悟一切法真如不動故；入也字門，悟一切法如實不生故；入瑟吒字門，悟一切法制伏任持相不可得故；入迦字門，悟一切法作者不可得故；入娑字門，悟一切法時平等性不可得故；入磨字門，悟一切法我及我所性不可得故；",
    "T05n0220_053:0302b05_9-2": "入伽字門，悟一切法行取性不可得故；入他字門，悟一切法處所不可得故；入闍字門，悟一切法生起不可得故；入濕縛字門，悟一切法安隱性不可得故；入達字門，悟一切法界性不可得故；入捨字門，悟一切法寂靜性不可得故；入佉字門，悟一切法如虛空性不可得故；入羼字門，悟一切法窮盡性不可得故；入薩[多*頁]字門，悟一切法任持處非處令不動轉性不可得故；",
    "T05n0220_053:0302b05_9-3": "入若字門，悟一切法所了知性不可得故；入辣他字門，悟一切法執著義性不可得故；入呵字門，悟一切法因性不可得故；入薄字門，悟一切法可破壞性不可得故；入綽字門，悟一切法欲樂覆性不可得故；入颯磨字門，悟一切法可憶念性不可得故；入嗑縛字門，悟一切法可呼召性不可得故；入蹉字門，悟一切法勇健性不可得故；入鍵字門，悟一切法厚平等性不可得故；",
    "T05n0220_053:0302b05_9-4": "入搋字門，悟一切法積集性不可得故；入拏字門，悟一切法離諸喧諍，無往無來，行住坐臥不可得故；入頗字門，悟一切法遍滿果報不可得故；入塞迦字門，悟一切法聚積蘊性不可得故；入逸娑字門，悟一切法衰老性相不可得故；入酌字門，悟一切法聚集足跡不可得故；入吒字門，悟一切法相驅迫性不可得故；入擇字門，悟一切法究竟處所不可得故。",
    "T05n0220_053:0302c17_10": "「善現！",
    "T05n0220_053:0302c17_11": "如是字門是能悟入法空邊際，除如是字表諸法空更不可得。",
    "T05n0220_053:0302c19_12": "何以故？",
    "T05n0220_053:0302c19_13": "善現！",
    "T05n0220_053:0302c19_14": "如是字義，不可宣說，不可顯示，不可執取，不可書持，不可觀察，離諸相故。",
    "T05n0220_053:0302c21_15": "善現！",
    "T05n0220_053:0302c21_16": "譬如虛空是一切物所歸趣處，此諸字門亦復如是，諸法空義皆入此門方得顯了。",
    "T05n0220_053:0302c23_17": "「善現！",
    "T05n0220_053:0302c23_18": "入此[褒-保+可]字等，名入諸字門。",
    "T05n0220_053:0302c23_19": "善現！",
    "T05n0220_053:0302c24_20": "若菩薩摩訶薩於如是入諸字門得善巧智，於諸言音所詮、所表皆無罣礙，於一切法平等空性盡能證持，於眾言音咸得善巧。",
    "T05n0220_053:0302c26_21": "「善現！",
    "T05n0220_053:0302c27_22": "若菩薩摩訶薩能聽如是入諸字門印相、印句，聞已受持、讀誦、通利、為他解說不貪名利，由此因緣得二十種殊勝功德。",
    "T05n0220_053:0302c29_23": "何等二十？",
    "T05n0220_053:0303a01_0": "謂得強憶念，得勝慚愧，得堅固力，得法旨趣，得增上覺，得殊勝慧，得無礙辯，得總持門，得無疑惑，得違順語不生恚愛，得無高下平等而住，得於有情言音善巧，得蘊善巧、處善巧、界善巧，得緣起善巧、因善巧、緣善巧、法善巧，得根勝劣智善巧、他心智善巧，得觀星曆善巧，得天耳智善巧、宿住隨念智善巧、神境智善巧、死生智善巧，得漏盡智善巧，得說處非處智善巧，得往來等威儀路善巧。",
    "T05n0220_053:0303a09_1": "「善現！",
    "T05n0220_053:0303a10_2": "是為得二十種殊勝功德。",
    "T05n0220_053:0303a10_3": "善現！",
    "T05n0220_053:0303a10_4": "若菩薩摩訶薩修行般若波羅蜜多時，以無所得而為方便，所得文字陀羅尼門，當知是為菩薩摩訶薩大乘相。」",
    "T05n0220_053:0303a14_0": "佛告善現：「汝問『云何當知菩薩摩訶薩發趣大乘？』",
    "T05n0220_053:0303a15_1": "者，善現！",
    "T05n0220_053:0303a15_2": "若菩薩摩訶薩修行六波羅蜜多時，從一地趣一地，當知是為菩薩摩訶薩發趣大乘。」",
    "T05n0220_053:0303a17_3": "爾時，具壽善現白佛言：「世尊！",
    "T05n0220_053:0303a17_4": "云何菩薩摩訶薩修行六波羅蜜多時，從一地趣一地？」",
    "T05n0220_053:0303a19_5": "佛言：「善現！",
    "T05n0220_053:0303a19_6": "若菩薩摩訶薩知一切法無所從來亦無所趣。",
    "T05n0220_053:0303a20_7": "何以故？",
    "T05n0220_053:0303a20_8": "以一切法無去無來、無從無趣，由彼諸法無變壞故。",
    "T05n0220_053:0303a21_9": "是菩薩摩訶薩於所從趣地不恃不思惟，雖修治地業而不見彼地。",
    "T05n0220_053:0303a23_10": "善現！",
    "T05n0220_053:0303a23_11": "是為菩薩摩訶薩修行六波羅蜜多時，從一地趣一地。」",
    "T05n0220_053:0303a24_12": "「世尊！",
    "T05n0220_053:0303a24_13": "何謂菩薩摩訶薩修治地業？」",
    "T05n0220_053:0303a25_14": "「善現！",
    "T05n0220_053:0303a25_15": "菩薩摩訶薩住初極喜地時，應善修治十種勝業。",
    "T05n0220_053:0303a26_16": "何等為十？",
    "T05n0220_053:0303a26_17": "一者、以無所得而為方便，修治淨勝意樂業，勝意樂事不可得故。",
    "T05n0220_053:0303a28_18": "二者、以無所得而為方便，修治一切有情平等心業，一切有情不可得故。",
    "T05n0220_053:0303b01_19": "三者、以無所得而為方便，修治布施業，施者、受者及所施物不可得故。",
    "T05n0220_053:0303b02_20": "四者、以無所得而為方便，修治親近善友業，善友、惡友無二相故。",
    "T05n0220_053:0303b04_21": "五者、以無所得而為方便，修治求法業，諸所求法不可得故。",
    "T05n0220_053:0303b05_22": "六者、以無所得而為方便，修治常樂出家業，所棄捨家不可得故。",
    "T05n0220_053:0303b06_23": "七者、以無所得而為方便，修治愛樂佛身業，諸相隨好不可得故。",
    "T05n0220_053:0303b08_24": "八者、以無所得而為方便，修治開闡法教業，所分別法不可得故。",
    "T05n0220_053:0303b09_25": "九者、以無所得而為方便，修治破憍慢業，諸興盛法不可得故。",
    "T05n0220_053:0303b11_26": "十者、以無所得而為方便，修治恒諦語業，一切語性不可得故。",
    "T05n0220_053:0303b12_27": "善現！",
    "T05n0220_053:0303b12_28": "菩薩摩訶薩住初極喜地時，應善修治如是十種勝業。",
    "T05n0220_053:0303b14_29": "「復次，善現！",
    "T05n0220_053:0303b14_30": "菩薩摩訶薩住第二離垢地時，應於八法思惟修習速令圓滿。",
    "T05n0220_053:0303b15_31": "何等為八？",
    "T05n0220_053:0303b15_32": "一者、清淨禁戒。",
    "T05n0220_053:0303b16_33": "二者、知恩報恩。",
    "T05n0220_053:0303b16_34": "三者、住安忍力。",
    "T05n0220_053:0303b17_0": "四者、受勝歡喜。",
    "T05n0220_053:0303b17_1": "五者、不捨有情。",
    "T05n0220_053:0303b17_2": "六者、恒起大悲。",
    "T05n0220_053:0303b18_3": "七者、於諸師長以敬信心，諮承供養如事佛想。",
    "T05n0220_053:0303b19_4": "八者、勤求修習波羅蜜多。",
    "T05n0220_053:0303b19_5": "善現！",
    "T05n0220_053:0303b19_6": "菩薩摩訶薩住第二離垢地時，應於如是八法思惟修習速令圓滿。",
    "T05n0220_053:0303b21_7": "「復次，善現！",
    "T05n0220_053:0303b21_8": "菩薩摩訶薩住第三發光地時，應住五法。",
    "T05n0220_053:0303b22_9": "何等為五？",
    "T05n0220_053:0303b22_10": "一者、勤求多聞甞無厭足，於所聞法不著文字。",
    "T05n0220_053:0303b23_11": "二者、以無染心常行法施，雖廣開化而不自高。",
    "T05n0220_053:0303b24_12": "三者、為嚴淨土植諸善根，雖用迴向而不自舉。",
    "T05n0220_053:0303b25_13": "四者、為化有情，雖不厭倦無邊生死而不自高。",
    "T05n0220_053:0303b27_0": "五者、雖住慚愧而無所著。",
    "T05n0220_053:0303b27_1": "善現！",
    "T05n0220_053:0303b27_2": "菩薩摩訶薩住第三發光地時，應常安住如是五法。",
    "T05n0220_053:0303b28_3": "「復次，善現！",
    "T05n0220_053:0303b29_4": "菩薩摩訶薩住第四焰慧地時，應住十法常行不捨。",
    "T05n0220_053:0303c01_5": "何等為十？",
    "T05n0220_053:0303c01_6": "一者、住阿練若常不捨離。",
    "T05n0220_053:0303c02_7": "二者、少欲。",
    "T05n0220_053:0303c02_8": "三者、喜足。",
    "T05n0220_053:0303c02_9": "四者、常不捨離杜多功德。",
    "T05n0220_053:0303c03_10": "五者、於諸學處未曾棄捨。",
    "T05n0220_053:0303c03_11": "六者、於諸欲樂深生厭離。",
    "T05n0220_053:0303c04_12": "七者、常樂發起寂滅俱心。",
    "T05n0220_053:0303c05_0": "八者、捨諸所有。",
    "T05n0220_053:0303c05_1": "九者、心不滯沒。",
    "T05n0220_053:0303c05_2": "十者、於諸所有無所顧戀。",
    "T05n0220_053:0303c06_3": "善現！",
    "T05n0220_053:0303c06_4": "菩薩摩訶薩住第四焰慧地時，應住如是十法常行不捨。",
    "T05n0220_053:0303c08_0": "大般若波羅蜜多經卷第五十三"
}