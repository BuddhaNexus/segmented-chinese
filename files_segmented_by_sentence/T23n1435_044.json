{
    "T23n1435_044:0316b03_0": "十誦律卷第四十四(第七誦之三)",
    "T23n1435_044:0316b05_0": "後秦北印度三藏弗若多羅共羅什譯",
    "T23n1435_044:0316b06_0": "尼律第三(三十捨墮法之一)",
    "T23n1435_044:0316b07_0": "◎佛在舍衛國。",
    "T23n1435_044:0316b07_1": "爾時諸比丘尼，行乞欲為多人作房舍。",
    "T23n1435_044:0316b08_2": "諸居士問言：「欲作何等？」",
    "T23n1435_044:0316b08_3": "答言：「為多人起房舍。」",
    "T23n1435_044:0316b09_4": "諸婆羅門居士有信者，多與財物。",
    "T23n1435_044:0316b10_0": "比丘尼得財物已值世飢儉，作是思惟：「今世飢儉宜自活命。",
    "T23n1435_044:0316b11_1": "若我活者，後當為多人作房。」",
    "T23n1435_044:0316b12_0": "即於儉世食是物盡。",
    "T23n1435_044:0316b12_1": "飢儉世過豐樂時到，諸比丘尼復行乞財物，諸居士問言：「欲作何等？」",
    "T23n1435_044:0316b14_0": "答言：「欲作多人房舍。」",
    "T23n1435_044:0316b14_1": "諸居士言：「我等先所施物，今何所在？」",
    "T23n1435_044:0316b15_2": "答言：「我等先所乞財物已值世飢儉，作是思惟：『如今飢儉時宜自活命。",
    "T23n1435_044:0316b16_3": "若我活者，後當作多人房舍。』",
    "T23n1435_044:0316b17_4": "我等於飢儉時食是物盡。」",
    "T23n1435_044:0316b18_5": "諸居士呵責言：「諸比丘尼自言：『善好有功德。』",
    "T23n1435_044:0316b19_6": "異乞異用，如王夫人、大臣婦。」",
    "T23n1435_044:0316b19_7": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，異乞異用？」",
    "T23n1435_044:0316b21_8": "種種因緣呵已，向佛廣說。",
    "T23n1435_044:0316b22_9": "佛以是事集二部僧，知而故問是比丘尼：「汝實作是事不？」",
    "T23n1435_044:0316b23_10": "答言：「實作。",
    "T23n1435_044:0316b24_0": "世尊！」",
    "T23n1435_044:0316b24_1": "佛以種種因緣呵責是比丘尼：「云何名比丘尼，異乞異用？」",
    "T23n1435_044:0316b25_2": "種種因緣呵已，語諸比丘：「以十利故與比丘尼結戒，從今是戒應如是說：若比丘尼為多人是事乞、作餘事用，尼薩耆波夜提。」",
    "T23n1435_044:0316b28_3": "尼薩耆波夜提者，是物應捨，波夜提罪應悔過。",
    "T23n1435_044:0316b29_4": "是中犯者，若比丘尼為多人是事乞、作餘事用，尼薩耆波夜提。",
    "T23n1435_044:0316c01_5": "隨用時，隨得爾所尼薩耆波夜提。",
    "T23n1435_044:0316c02_6": "(二十八事竟)佛在舍衛國。",
    "T23n1435_044:0316c03_7": "爾時有比丘尼，名達摩提那，於冬八夜寒風破竹時，著單薄衣行乞食。",
    "T23n1435_044:0316c04_8": "有估客見是比丘尼，往語諸鬪將言：「汝得富樂，皆由達摩提那比丘尼因緣，汝等不能各各與比丘尼作厚衣耶？",
    "T23n1435_044:0316c07_9": "是比丘尼今冬八夜寒風破竹時，著單衣行乞食，汝等若不能各各作一衣與者，當共合作一衣與。」",
    "T23n1435_044:0316c09_10": "估客令其發憍慢心故，皆言：「當共作與。」",
    "T23n1435_044:0316c10_11": "即喚比丘尼言：「汝須何衣？",
    "T23n1435_044:0316c11_12": "隨汝意與。」",
    "T23n1435_044:0316c11_13": "是比丘尼言：「我須五百錢直衣。」",
    "T23n1435_044:0316c12_14": "時諸鬪將隨意買與。",
    "T23n1435_044:0316c12_15": "是比丘尼著貴價衣行乞食，諸居士呵責言：「諸比丘尼自言：『善好有功德。』",
    "T23n1435_044:0316c14_16": "著貴價衣行乞食，如王夫人、大臣婦。」",
    "T23n1435_044:0316c15_0": "是中有比丘尼，少欲知足行頭陀，聞是事心不喜，呵責言：「云何名比丘尼，著貴價衣行乞食？」",
    "T23n1435_044:0316c17_1": "種種因緣呵已，向佛廣說。",
    "T23n1435_044:0316c17_2": "佛以是事集二部僧，知而故問達摩提那比丘尼：「汝實作是事不？」",
    "T23n1435_044:0316c19_3": "答言：「實作。",
    "T23n1435_044:0316c19_4": "世尊！」",
    "T23n1435_044:0316c19_5": "佛以種種因緣呵責：「云何名比丘尼，著貴價衣行乞食？」",
    "T23n1435_044:0316c20_6": "種種因緣呵已，語諸比丘：「以十利故與比丘尼結戒。",
    "T23n1435_044:0316c21_7": "從今是戒應如是說：若比丘尼欲乞重衣，乃至直四錢應乞。",
    "T23n1435_044:0316c23_8": "若過是乞者，尼薩耆波夜提。」",
    "T23n1435_044:0316c23_9": "錢者，謂大錢乃至直十六小錢。",
    "T23n1435_044:0316c24_10": "尼薩耆波夜提者，是衣應捨，波夜提罪應悔過。",
    "T23n1435_044:0316c25_11": "是中犯者，若比丘尼乞過四錢重衣，尼薩耆波夜提。",
    "T23n1435_044:0316c26_12": "隨乞，隨得爾所尼薩耆波夜提。",
    "T23n1435_044:0316c27_13": "(二十九事竟)佛在舍衛國。",
    "T23n1435_044:0316c28_14": "爾時冬寒過至熱時，達摩提那比丘尼著重衣，頭面流汗眼闇而行乞食。",
    "T23n1435_044:0317a01_0": "有一估客見已，即往語諸鬪將言：「聚落主，汝等得富樂者，皆由達摩提那比丘尼因緣，汝等不能各各與作輕衣耶？",
    "T23n1435_044:0317a03_1": "是比丘尼今熱時著重衣，頭面流汗眼闇而行乞食，汝等若不能各各作輕衣與者，當共合作一衣與。」",
    "T23n1435_044:0317a05_2": "估客令諸鬪將發憍慢心，皆言：「當共作與。」",
    "T23n1435_044:0317a06_3": "即喚比丘尼來問言：「汝須何衣？",
    "T23n1435_044:0317a07_4": "隨汝意與。」",
    "T23n1435_044:0317a07_5": "答言：「我須二百五十錢直衣。」",
    "T23n1435_044:0317a08_6": "時諸鬪將隨意買與。",
    "T23n1435_044:0317a08_7": "是比丘尼著是衣行乞食，諸居士呵責言：「諸比丘尼自言：『善好有功德。』",
    "T23n1435_044:0317a10_8": "著貴價輕衣行乞食，如王夫人、大臣婦。」",
    "T23n1435_044:0317a11_9": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，著貴價輕衣行乞食？」",
    "T23n1435_044:0317a13_10": "種種因緣呵已向佛廣說。",
    "T23n1435_044:0317a14_11": "佛以是事集二部僧，知而故問是比丘尼：「汝實作是事不？」",
    "T23n1435_044:0317a15_12": "答言：「實作。",
    "T23n1435_044:0317a15_13": "世尊！」",
    "T23n1435_044:0317a15_14": "佛以種種因緣呵責言：「云何名比丘尼，著貴價輕衣行乞食？」",
    "T23n1435_044:0317a17_15": "種種因緣呵已，語諸比丘：「以十利故與比丘尼結戒，從今是戒應如是說：若比丘尼欲乞輕衣，應乃至直二錢半。",
    "T23n1435_044:0317a19_16": "過是乞者，尼薩耆波夜提。」",
    "T23n1435_044:0317a20_17": "錢者，謂大錢乃至直十六小錢。",
    "T23n1435_044:0317a21_18": "尼薩耆波夜提者，是衣應捨，波夜提罪應悔過。",
    "T23n1435_044:0317a22_19": "是中犯者，若比丘尼乞過二錢半輕衣，尼薩耆波夜提。",
    "T23n1435_044:0317a23_20": "隨乞，隨得爾所尼薩耆波夜提。",
    "T23n1435_044:0317a24_21": "(三十事竟)百七十八單波夜提法(前七十一與大僧同故不出，從此第七十二戒已下一百七戒不同比丘故別明之。",
    "T23n1435_044:0317a26_22": ")初食蒜戒佛在舍衛國。",
    "T23n1435_044:0317a28_23": "爾時有守蒜園人，名阿耆達多，是人蒜菜茂盛，請諸比丘尼言：「須蒜者來取。」",
    "T23n1435_044:0317b01_0": "時式叉摩尼、沙彌尼，一年來拔蒜，至二、三年蒜園不成，即捨蒜園去，不能復種。",
    "T23n1435_044:0317b02_1": "更有居士，於故處種蒜，諸式叉摩尼、沙彌尼，以本意故，復來拔蒜。",
    "T23n1435_044:0317b04_2": "是園主作是念：「誰偷我蒜，我當伺捕。」",
    "T23n1435_044:0317b05_3": "是居士即於屏處伺看，見諸式叉摩尼、沙彌尼拔蒜，居士言：「莫取我蒜。」",
    "T23n1435_044:0317b06_4": "答言：「舍衛城阿耆達多居士，請我取蒜，何豫汝事？」",
    "T23n1435_044:0317b07_5": "是居士言：「本田主以汝等因緣故，捨田而去。",
    "T23n1435_044:0317b08_6": "今我於中種蒜，汝等莫取。」",
    "T23n1435_044:0317b09_7": "諸式叉摩尼、沙彌尼羞，作是言：「我等不知，自今以後不敢復取。」",
    "T23n1435_044:0317b10_8": "諸居士瞋呵責言：「諸比丘尼自言：『善好有功德。』",
    "T23n1435_044:0317b11_9": "噉蒜如白衣女。」",
    "T23n1435_044:0317b12_10": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，噉蒜如白衣女？」",
    "T23n1435_044:0317b14_11": "種種因緣呵已，向佛廣說。",
    "T23n1435_044:0317b15_12": "佛以是事集二部僧，知而故問是比丘尼：「汝實作是事不？」",
    "T23n1435_044:0317b16_13": "答言：「實作。",
    "T23n1435_044:0317b16_14": "世尊！」",
    "T23n1435_044:0317b16_15": "佛以種種因緣呵責言：「云何名比丘尼，噉蒜如白衣女？」",
    "T23n1435_044:0317b18_16": "種種因緣呵已，語諸比丘：「以十利故與比丘尼結戒。",
    "T23n1435_044:0317b19_17": "從今是戒應如是說：若比丘尼噉生蒜、熟蒜，波夜提。」",
    "T23n1435_044:0317b20_18": "波夜提者，燒煮覆障，若不悔過，能障礙道。",
    "T23n1435_044:0317b21_19": "是中犯者，若比丘尼噉生蒜，波夜提。",
    "T23n1435_044:0317b22_20": "噉熟蒜，波夜提。",
    "T23n1435_044:0317b22_21": "若噉蒜子，波夜提。",
    "T23n1435_044:0317b22_22": "若噉莖葉，波夜提。",
    "T23n1435_044:0317b23_23": "若噉蒜皮蒜鬚，突吉羅。",
    "T23n1435_044:0317b23_24": "若治病、若塗瘡，不犯。",
    "T23n1435_044:0317b24_25": "(七十二事竟)佛在舍衛國。",
    "T23n1435_044:0317b25_26": "爾時偷蘭難陀比丘尼，使人剃大小便處毛。",
    "T23n1435_044:0317b26_27": "諸比丘尼問言：「汝作何等？」",
    "T23n1435_044:0317b26_28": "答言：「剃大小便處毛，為好故。」",
    "T23n1435_044:0317b27_29": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，使人剃大小便處毛？」",
    "T23n1435_044:0317b29_30": "種種因緣呵已，向佛廣說。",
    "T23n1435_044:0317c01_31": "佛以是事集二部僧，知而故問偷蘭難陀：「汝實作是事不？」",
    "T23n1435_044:0317c02_32": "答言：「實作。",
    "T23n1435_044:0317c03_0": "世尊！」",
    "T23n1435_044:0317c03_1": "佛以種種因緣呵責言：「云何名比丘尼，使人剃大小便處毛？」",
    "T23n1435_044:0317c04_2": "種種因緣呵已，語諸比丘：「以十利故與比丘尼結戒。",
    "T23n1435_044:0317c05_3": "從今是戒應如是說：若比丘尼剃大小便處毛，波夜提。」",
    "T23n1435_044:0317c06_4": "波夜提者，燒煮覆障，若不悔過，能障礙道。",
    "T23n1435_044:0317c07_5": "是中犯者，若比丘尼剃大便處、毛波夜提。",
    "T23n1435_044:0317c08_6": "剃小便處毛，波夜提。",
    "T23n1435_044:0317c09_7": "除二處，剃餘處毛，突吉羅。",
    "T23n1435_044:0317c09_8": "(七十三事竟)佛在舍衛國。",
    "T23n1435_044:0317c10_9": "爾時偷蘭難陀比丘尼，以指刺女根中。",
    "T23n1435_044:0317c11_10": "諸比丘尼問言：「汝作何等？」",
    "T23n1435_044:0317c11_11": "答言：「受細滑故。」",
    "T23n1435_044:0317c12_12": "是中有比丘尼，少欲知足行頭陀，聞是事心不喜，呵責言：「云何名比丘尼，以指刺女根中，受細滑故？」",
    "T23n1435_044:0317c14_13": "種種因緣呵已，向佛廣說。",
    "T23n1435_044:0317c15_14": "佛以是事集二部僧，知而故問偷蘭難陀：「汝實作是事不？」",
    "T23n1435_044:0317c16_15": "答言：「實作。",
    "T23n1435_044:0317c16_16": "世尊！」",
    "T23n1435_044:0317c16_17": "佛以種種因緣呵責：「云何名比丘尼，以指刺女根中，為細滑故？」",
    "T23n1435_044:0317c18_18": "種種因緣呵已，語諸比丘：「以十利故與比丘尼結戒。",
    "T23n1435_044:0317c19_19": "從今是戒應如是說：若比丘尼以指刺女根中，波夜提。」",
    "T23n1435_044:0317c20_20": "波夜提者，燒煮覆障，若不悔過，能障礙道。",
    "T23n1435_044:0317c21_21": "是中犯者，若比丘尼以指刺女根中，波夜提。",
    "T23n1435_044:0317c22_22": "隨著，隨得爾所波夜提。",
    "T23n1435_044:0317c23_0": "一時有比丘尼，久不洗女根故臭爛，諸比丘尼以是事白佛。",
    "T23n1435_044:0317c24_1": "佛以是事集二部僧，讚戒、讚持戒，讚戒、讚持戒已，語諸比丘：「從今是戒應如是說：若比丘尼以指刺女根中，除洗時，波夜提。」",
    "T23n1435_044:0317c27_2": "是中犯者，若比丘尼不洗，以指刺女根中，波夜提。",
    "T23n1435_044:0317c28_3": "隨著，隨得爾所波夜提。",
    "T23n1435_044:0317c28_4": "又比丘尼洗因緣故，以指深刺女根中，諸比丘尼以是事白佛。",
    "T23n1435_044:0318a01_5": "佛以是事集二部僧，語諸比丘：「從今是戒應如是說：若比丘尼洗時，以指刺女根中，過二指節，波夜提。」",
    "T23n1435_044:0318a03_6": "是中犯者，若比丘尼以指刺女根中，洗時過二指節波夜提。",
    "T23n1435_044:0318a04_7": "隨著，隨得爾所波夜提。",
    "T23n1435_044:0318a05_8": "(七十四竟)佛在舍衛國。",
    "T23n1435_044:0318a06_9": "爾時偷蘭難陀比丘尼，以掌拍女根。",
    "T23n1435_044:0318a07_10": "諸比丘尼問言：「汝作何等？」",
    "T23n1435_044:0318a07_11": "答言：「欲使肥好。」",
    "T23n1435_044:0318a08_12": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，以手掌拍女根欲使肥好？」",
    "T23n1435_044:0318a10_13": "種種因緣呵已向佛廣說。",
    "T23n1435_044:0318a11_14": "佛以是事集二部僧，知而故問偷蘭難陀：「汝實作是事不？」",
    "T23n1435_044:0318a12_15": "答言：「實作。",
    "T23n1435_044:0318a12_16": "世尊！」",
    "T23n1435_044:0318a12_17": "佛以種種因緣呵責：「云何名比丘尼，以手掌拍女根欲使肥好？」",
    "T23n1435_044:0318a14_18": "種種因緣呵已，語諸比丘：「以十利故與比丘尼結戒，從今是戒應如是說：若比丘尼以掌拍女根，波夜提。」",
    "T23n1435_044:0318a16_19": "掌者，有二種：手掌、脚掌。",
    "T23n1435_044:0318a17_20": "波夜提者，燒煮覆障，若不悔過，能障礙道。",
    "T23n1435_044:0318a18_0": "是中犯者，若比丘尼以手掌拍女根，波夜提。",
    "T23n1435_044:0318a19_0": "若以脚掌拍，亦波夜提。",
    "T23n1435_044:0318a19_1": "除手脚掌，以餘物拍，突吉羅。",
    "T23n1435_044:0318a20_2": "(七十五竟)佛在舍衛國。",
    "T23n1435_044:0318a21_3": "爾時有二比丘尼：一名羅吒，二名波羅吒，本出貴家。",
    "T23n1435_044:0318a22_4": "是二比丘尼早起，行至諸親里知識檀越家，得好飲食噉，皆言：「不美。」",
    "T23n1435_044:0318a24_0": "問言：「誰作此食？」",
    "T23n1435_044:0318a24_1": "主人答言：「厨士所作。」",
    "T23n1435_044:0318a24_2": "比丘尼言：「何以作無氣味食？」",
    "T23n1435_044:0318a25_3": "主人問言：「汝能作不？」",
    "T23n1435_044:0318a25_4": "比丘尼言：「能！",
    "T23n1435_044:0318a26_5": "若有好日欲作節會，若欲詣水上便來語我，我當為汝作飲食。」",
    "T23n1435_044:0318a27_6": "後時主人好日至，欲入園中，便喚比丘尼。",
    "T23n1435_044:0318a28_7": "是比丘尼來為作飲食，是家中有客作食人，護厨到門下立，見有熟食，來出問言：「誰煮是食？」",
    "T23n1435_044:0318b01_8": "主人答言：「有二比丘尼：一名羅吒，二名波羅吒，煮是食。」",
    "T23n1435_044:0318b03_9": "客作食人瞋言：「是失比丘尼法、燒比丘尼法，奪我生活業。」",
    "T23n1435_044:0318b04_10": "是中有比丘尼，少欲知足行頭陀，聞是事心不喜，向佛廣說。",
    "T23n1435_044:0318b05_11": "佛以是事集二部僧，知而故問二比丘尼：「汝實作是事不？」",
    "T23n1435_044:0318b07_12": "答言：「實作。",
    "T23n1435_044:0318b07_13": "世尊！」",
    "T23n1435_044:0318b07_14": "佛以種種因緣呵責言：「云何名比丘尼，煮生物作食？」",
    "T23n1435_044:0318b08_15": "種種因緣呵已，語諸比丘：「以十利故與比丘尼結戒。",
    "T23n1435_044:0318b09_16": "從今是戒應如是說：若比丘尼煮生物作食，波夜提。」",
    "T23n1435_044:0318b10_17": "波夜提者，燒煮覆障，若不悔過，能障礙道。",
    "T23n1435_044:0318b11_18": "是中犯者，若比丘尼煮生物作食，波夜提。",
    "T23n1435_044:0318b12_19": "隨煮，隨得爾所波夜提。",
    "T23n1435_044:0318b13_20": "不犯者，若重煮、若有急因緣，以火淨煮者，不犯。",
    "T23n1435_044:0318b14_21": "(七十六事竟)佛在舍衛國。",
    "T23n1435_044:0318b15_22": "爾時有一居士，以無常因緣故，失財物田宅，家人死盡，唯有夫婦二人。",
    "T23n1435_044:0318b16_23": "居士作是念：「諸福德樂人無衰惱者，無過沙門釋子，我何不詣彼求出家？」",
    "T23n1435_044:0318b18_24": "夫即詣祇洹作比丘，婦詣王園精舍作比丘尼。",
    "T23n1435_044:0318b19_25": "是比丘得食時，持食詣比丘尼精舍，是比丘尼先為辦盤醬菜果蓏，待比丘來。",
    "T23n1435_044:0318b21_26": "時此比丘持食詣比丘尼精舍坐食，此比丘尼起與醬菜，並說本居家中時事。",
    "T23n1435_044:0318b23_27": "比丘瞋不忍故，即以手中飯擲比丘尼面。",
    "T23n1435_044:0318b24_28": "比丘尼瞋故，以熱羹澆比丘頭，不淨可羞。",
    "T23n1435_044:0318b25_29": "是中有比丘尼，少欲知足行頭陀，聞是事心不喜，呵責言：「云何名比丘尼，比丘食時在前立侍？」",
    "T23n1435_044:0318b27_30": "種種因緣呵已，向佛廣說。",
    "T23n1435_044:0318b27_31": "佛以是事集二部僧，知而故問是比丘尼：「汝實作是事不？」",
    "T23n1435_044:0318b29_32": "答言：「實作。",
    "T23n1435_044:0318b29_33": "世尊！」",
    "T23n1435_044:0318b29_34": "佛以種種因緣呵責：「云何名比丘尼，比丘食時在前立侍？」",
    "T23n1435_044:0318c01_35": "種種因緣呵已，語諸比丘：「以十利故與比丘尼結戒。",
    "T23n1435_044:0318c03_0": "從今是戒應如是說：若比丘尼，比丘食時在前立侍，波夜提。」",
    "T23n1435_044:0318c04_1": "波夜提者，燒煮覆障，若不悔過，能障礙道。",
    "T23n1435_044:0318c05_2": "是中犯者，若比丘尼，比丘食時在前立侍，波夜提。",
    "T23n1435_044:0318c06_3": "隨立，隨得爾所波夜提。",
    "T23n1435_044:0318c07_0": "若與比丘食已還坐、若餘處去，不犯。",
    "T23n1435_044:0318c07_1": "(七十七事竟)佛在舍衛國。",
    "T23n1435_044:0318c08_2": "爾時偷蘭難陀比丘尼，擲大小便牆外。",
    "T23n1435_044:0318c09_3": "是僧坊近大巷，時波斯匿王大臣名摩尼，著淨衣服從是巷過，屎墮頭上。",
    "T23n1435_044:0318c10_4": "是大臣爾時為王所責，有知相婆羅門，隨大臣後行。",
    "T23n1435_044:0318c12_0": "婆羅門言：「汝疾洗頭還到王所，此是吉相，必得大利。」",
    "T23n1435_044:0318c13_1": "大臣即洗頭詣王所，王歡喜還復本職。",
    "T23n1435_044:0318c14_2": "諸比丘尼，聞偷蘭難陀比丘尼以屎尿擲牆外，墮波斯匿王大臣頭上，污大臣頭故，王與本職。",
    "T23n1435_044:0318c16_3": "「是摩尼大臣兇惡無慈，知當與我等作何苦惱事？」",
    "T23n1435_044:0318c17_4": "以是思惟，怖畏故，除老病比丘尼，餘皆走去。",
    "T23n1435_044:0318c18_5": "爾時摩尼大臣作是念：「我得本職者，皆由比丘尼僧房因緣故，我當往安慰諸比丘尼。」",
    "T23n1435_044:0318c20_6": "是摩尼大臣，即往比丘尼僧房，見諸比丘尼少，問諸老病比丘尼言：「是中比丘尼僧何以故少？」",
    "T23n1435_044:0318c22_7": "比丘尼言：「汝不知耶？」",
    "T23n1435_044:0318c22_8": "答言：「不知。」",
    "T23n1435_044:0318c23_9": "比丘尼言：「偷蘭難陀比丘尼，以屎尿擲牆外。",
    "T23n1435_044:0318c24_10": "波斯匿王大臣摩尼，從此巷過，墮其頭上。",
    "T23n1435_044:0318c25_11": "王與本職，是人兇惡無慈，諸比丘尼作是思惟：『知當與我等作何等苦惱事？』",
    "T23n1435_044:0318c26_12": "如是思惟，怖畏故，諸比丘尼皆悉走去。",
    "T23n1435_044:0318c27_13": "我等老病無力，故不能去。」",
    "T23n1435_044:0318c28_14": "是大臣言：「波斯匿王大臣摩尼者，即我身是。",
    "T23n1435_044:0318c29_15": "汝等莫怖畏，我與汝等飲食、薪草、燈燭、衣服及無畏施。」",
    "T23n1435_044:0319a01_16": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，以屎尿擲牆外？」",
    "T23n1435_044:0319a03_17": "種種因緣呵已向佛廣說。",
    "T23n1435_044:0319a04_18": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_044:0319a05_19": "答言：「實作。",
    "T23n1435_044:0319a06_20": "世尊！」",
    "T23n1435_044:0319a06_21": "佛以種種因緣呵責言：「云何名比丘尼，以屎尿擲牆外？」",
    "T23n1435_044:0319a07_22": "種種因緣呵已，語諸比丘：「以十利故與比丘尼結戒。",
    "T23n1435_044:0319a08_23": "從今是戒應如是說：若比丘尼以屎尿擲牆外，波夜提。」",
    "T23n1435_044:0319a09_24": "波夜提者，燒煮覆障，若不悔過，能障礙道。",
    "T23n1435_044:0319a10_25": "是中犯者，若比丘尼以屎尿擲牆外，波夜提。",
    "T23n1435_044:0319a11_26": "隨擲，隨得爾所波夜提。",
    "T23n1435_044:0319a12_27": "若二比丘尼，共大小便一器中，一人舉授、一人擲牆外。",
    "T23n1435_044:0319a13_28": "舉者，突吉羅；擲者，波夜提。",
    "T23n1435_044:0319a14_29": "若比丘尼，若以手擲，波夜提。",
    "T23n1435_044:0319a14_30": "若以草土裏擲牆外者，突吉羅。",
    "T23n1435_044:0319a15_31": "(七十八事竟)佛在舍衛國。",
    "T23n1435_044:0319a16_32": "爾時王園精舍，比丘尼僧房門前有好生草，多有雜人在中集坐，看諸比丘尼出入時形相，輕笑言：「汝看是比丘尼睞眼、是眼爛、是短鼻、是癭、是白、是黑、是好、是醜。」",
    "T23n1435_044:0319a19_33": "諸比丘尼聞是語心不喜，作是念：「諸人集此中者，皆由生草茂盛好故。",
    "T23n1435_044:0319a21_34": "若無草者，不於中住。」",
    "T23n1435_044:0319a22_0": "諸比丘尼集諸屎尿棄著草上，草即臭爛乾死。",
    "T23n1435_044:0319a23_1": "諸居士呵責言：「諸比丘尼不吉弊女，餘無屏廁耶？",
    "T23n1435_044:0319a24_2": "於此淨茂草處著大小便。」",
    "T23n1435_044:0319a24_3": "是中有比丘尼，少欲知足行頭陀，聞是事心不喜，向佛廣說。",
    "T23n1435_044:0319a26_4": "佛以是事集二部僧，知而故問是比丘尼：「汝等實作是事不？」",
    "T23n1435_044:0319a27_5": "答言：「實作。",
    "T23n1435_044:0319a27_6": "世尊！」",
    "T23n1435_044:0319a27_7": "佛以種種因緣呵責言：「云何名比丘尼，棄屎尿生草上？」",
    "T23n1435_044:0319a29_8": "種種因緣呵已，語諸比丘：「以十利故與比丘尼結戒。",
    "T23n1435_044:0319b01_9": "從今是戒應如是說：若比丘尼棄屎尿著生草上，波夜提。」",
    "T23n1435_044:0319b02_10": "波夜提者，燒煮覆障，若不悔過，能障礙道。",
    "T23n1435_044:0319b03_11": "是中犯者，若比丘尼棄屎尿生草上，波夜提。",
    "T23n1435_044:0319b04_12": "隨棄，隨得爾所波夜提。",
    "T23n1435_044:0319b05_13": "(七十九事竟)佛在王舍城。",
    "T23n1435_044:0319b06_14": "爾時助調達比丘尼，獨與六群比丘屏處共立共語。",
    "T23n1435_044:0319b07_15": "是中有比丘尼，少欲知足行頭陀，聞是事心不喜，種因緣呵責：「云何名比丘尼，獨與一比丘屏處共立共語？」",
    "T23n1435_044:0319b09_16": "種種因緣呵已，向佛廣說。",
    "T23n1435_044:0319b10_17": "佛以是事集二部僧，知而故問助調達比丘尼：「汝實作是事不？」",
    "T23n1435_044:0319b11_18": "答言：「實作。",
    "T23n1435_044:0319b12_19": "世尊！」",
    "T23n1435_044:0319b12_20": "佛以種種因緣呵責言：「云何名比丘尼，獨與一比丘屏處共立共語？」",
    "T23n1435_044:0319b13_21": "種種因緣呵已，語諸比丘：「以十利故與比丘尼結戒。",
    "T23n1435_044:0319b14_22": "從今是戒應如是說：若比丘尼獨與一比丘屏處共立共語，波夜提。」",
    "T23n1435_044:0319b16_23": "獨者，一比丘尼、一比丘，更無第三人。",
    "T23n1435_044:0319b17_24": "屏處者，若壁障、若衣障、籬障。",
    "T23n1435_044:0319b17_25": "共立者，可疑處。",
    "T23n1435_044:0319b18_26": "共語者，可疑處。",
    "T23n1435_044:0319b18_27": "波夜提者，燒煮覆障，若不悔過，能障礙道。",
    "T23n1435_044:0319b19_28": "是中犯者，若比丘尼獨與一比丘屏處共立、共語，波夜提。",
    "T23n1435_044:0319b20_29": "隨共立、共語，隨得爾所波夜提。",
    "T23n1435_044:0319b21_30": "(八十竟)佛在王舍城。",
    "T23n1435_044:0319b22_31": "爾時助調達比丘尼，獨與六群比丘露地共立共語。",
    "T23n1435_044:0319b23_32": "是中有比丘尼，少欲知足行頭陀聞是事心不喜，種種因緣呵責言：「云何名比丘尼，獨與一比丘露地共立共語？」",
    "T23n1435_044:0319b26_0": "種種因緣呵已，向佛廣說。",
    "T23n1435_044:0319b26_1": "佛以是事集二部僧，知而故問助調達比丘尼：「汝實作是事不？」",
    "T23n1435_044:0319b28_0": "答言：「實作。",
    "T23n1435_044:0319b28_1": "世尊！」",
    "T23n1435_044:0319b28_2": "佛以種種因緣呵責：「云何名比丘尼，獨與一比丘露地共立共語？」",
    "T23n1435_044:0319b29_3": "種種因緣呵已，語諸比丘：「以十利故與比丘尼結戒。",
    "T23n1435_044:0319c02_0": "從今是戒應如是說：若比丘尼獨與一比丘露地共立共語，波夜提。」",
    "T23n1435_044:0319c03_1": "獨者，一比丘尼、一比丘，更無第三人。",
    "T23n1435_044:0319c04_2": "露地者，無壁障、無衣障、無籬障。",
    "T23n1435_044:0319c05_3": "共立者，可疑處。",
    "T23n1435_044:0319c05_4": "共語者，可疑處。",
    "T23n1435_044:0319c05_5": "波夜提者，燒煮覆障，若不悔過能障礙道。",
    "T23n1435_044:0319c06_6": "是中犯者，若比丘尼獨與一比丘，露地共立共語，波夜提。",
    "T23n1435_044:0319c08_7": "隨共立共語，隨得爾所波夜提。",
    "T23n1435_044:0319c08_8": "(八十一竟)佛在王舍城。",
    "T23n1435_044:0319c09_9": "爾時助調達比丘尼，獨與一白衣男子屏處共立共語。",
    "T23n1435_044:0319c10_10": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，獨與一白衣男子屏處共立共語？」",
    "T23n1435_044:0319c13_11": "種種因緣呵已，向佛廣說。",
    "T23n1435_044:0319c13_12": "佛以是事集二部僧，知而故問助調達比丘尼：「汝實作是事不？」",
    "T23n1435_044:0319c15_13": "答言：「實作。",
    "T23n1435_044:0319c15_14": "世尊！」",
    "T23n1435_044:0319c15_15": "佛以種種因緣呵責：「云何名比丘尼，獨與一白衣男子屏處共立共語？」",
    "T23n1435_044:0319c17_16": "種種因緣呵已，語諸比丘：「以十利故與比丘尼結戒。",
    "T23n1435_044:0319c18_17": "從今是戒應如是說：若比丘尼，獨與一白衣男子屏處共立、共語，波夜提。」",
    "T23n1435_044:0319c19_18": "獨者，一比丘尼、一白衣男子，更無第三人。",
    "T23n1435_044:0319c20_19": "屏處者，若壁障、若籬障、若衣障。",
    "T23n1435_044:0319c21_20": "共立者，可疑處。",
    "T23n1435_044:0319c21_21": "共語者，可疑處。",
    "T23n1435_044:0319c22_22": "波夜提者，燒煮覆障，若不悔過，能障礙道。",
    "T23n1435_044:0319c23_23": "是中犯者，若比丘尼獨與一白衣男子屏處共立、共語，波夜提。",
    "T23n1435_044:0319c24_24": "隨共立共語，隨得爾所波夜提。",
    "T23n1435_044:0319c25_25": "(八十二竟)佛在王舍城。",
    "T23n1435_044:0319c26_26": "爾時助調達比丘尼，獨與一白衣男子露地共立共語。",
    "T23n1435_044:0319c27_27": "諸居士呵責言：「看此等為是婦、為是私通？」",
    "T23n1435_044:0319c28_28": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，獨與一白衣男子露地共立共語？」",
    "T23n1435_044:0320a02_29": "種種因緣呵已，向佛廣說。",
    "T23n1435_044:0320a02_30": "佛以是事集二部僧，知而故問助調達比丘尼：「汝實作是事不？」",
    "T23n1435_044:0320a04_31": "答言：「實作。",
    "T23n1435_044:0320a04_32": "世尊！」",
    "T23n1435_044:0320a04_33": "佛以種種因緣呵責言：「云何名比丘尼，獨與一白衣男子露地共立共語？」",
    "T23n1435_044:0320a06_34": "種種因緣呵已，語諸比丘：「以十利故與比丘尼結戒，從今是戒應如是說：若比丘尼獨與一白衣男子露地共立共語，波夜提。」",
    "T23n1435_044:0320a08_35": "共立者，可疑處。",
    "T23n1435_044:0320a09_36": "共語者，可疑處。",
    "T23n1435_044:0320a09_37": "波夜提者，燒煮覆障，若不悔過，能障礙道。",
    "T23n1435_044:0320a10_38": "是中犯者，若比丘尼獨與一白衣男子露地共立共語，波夜提。",
    "T23n1435_044:0320a12_0": "隨共立共語，隨得爾所波夜提。",
    "T23n1435_044:0320a12_1": "(八十三竟)佛在舍衛國。",
    "T23n1435_044:0320a13_2": "爾時王園比丘尼僧坊中，有客作人，日暮雨墮故，入助調達比丘尼房中。",
    "T23n1435_044:0320a15_0": "時助調達比丘尼，有大式叉摩尼。",
    "T23n1435_044:0320a15_1": "是客作人先不與期，夜中摩觸式叉摩尼，式叉摩尼大喚。",
    "T23n1435_044:0320a17_2": "多比丘尼集，問言：「何故？」",
    "T23n1435_044:0320a17_3": "式叉摩尼言：「然燈。」",
    "T23n1435_044:0320a18_4": "問言：「何故？」",
    "T23n1435_044:0320a18_5": "「但然燈來。」",
    "T23n1435_044:0320a18_6": "即然燈來，見偷蘭難陀比丘尼於闇中共男子坐。",
    "T23n1435_044:0320a19_7": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，闇中無燈共男子坐？」",
    "T23n1435_044:0320a21_8": "種種因緣呵責已，向佛廣說。",
    "T23n1435_044:0320a22_9": "佛以是事集二部僧知而故問：「汝實作是事不？」",
    "T23n1435_044:0320a23_10": "答言：「實作。",
    "T23n1435_044:0320a23_11": "世尊！」",
    "T23n1435_044:0320a24_12": "佛以種種因緣呵責言：「云何名比丘尼，闇中無燈共白衣男子坐？」",
    "T23n1435_044:0320a25_13": "種種因緣呵已，語諸比丘：「以十利故與比丘尼結戒。",
    "T23n1435_044:0320a26_14": "從今是戒應如是說：若比丘尼闇中無燈，與男子共立共坐，波夜提。」",
    "T23n1435_044:0320a28_15": "波夜提者，燒煮覆障，若不悔過，能障礙道。",
    "T23n1435_044:0320a29_16": "是中犯者，若比丘尼闇中無燈，與男子共立共坐，波夜提。",
    "T23n1435_044:0320b01_17": "隨共立共坐，隨得爾所波夜提。",
    "T23n1435_044:0320b02_18": "(八十四事竟)佛在舍衛國。",
    "T23n1435_044:0320b03_19": "爾時偷蘭難陀比丘尼，以樹膠作男根，繫著脚跟，後著女根中。",
    "T23n1435_044:0320b04_20": "爾時失火，燒比丘尼房舍。",
    "T23n1435_044:0320b05_21": "偷蘭難陀比丘尼，忘不解却走出房外，語諸居士言：「是中失火，以水澆滅。」",
    "T23n1435_044:0320b06_22": "有一估客，見偷蘭難陀有如是事，語餘人言：「汝等看是比丘尼，有如是好莊嚴具。」",
    "T23n1435_044:0320b08_23": "是中有比丘尼，少欲知足行頭陀，聞是事心不喜，種種因緣呵責已，向佛廣說。",
    "T23n1435_044:0320b10_24": "佛以是事集二部僧，知而故問：「汝實作是事不？」",
    "T23n1435_044:0320b11_25": "答言：「實作。",
    "T23n1435_044:0320b11_26": "世尊！」",
    "T23n1435_044:0320b12_27": "佛以種種因緣呵責言：「云何名比丘尼，作男根著女根中？」",
    "T23n1435_044:0320b13_28": "種種因緣呵已，語諸比丘：「以十利故與比丘尼結戒。",
    "T23n1435_044:0320b14_29": "從今是戒應如是說：若比丘尼作男根著女根中，波夜提。」",
    "T23n1435_044:0320b15_30": "波夜提者，燒煮覆障，若不悔過，能障礙道。",
    "T23n1435_044:0320b16_31": "是中犯者，若比丘尼，以樹膠作男根著女根中，波夜提。",
    "T23n1435_044:0320b18_0": "若韋囊、若脚指、若肉臠、若藕根、若蘿蔔根、若蕪菁根、若瓜、若瓠、若梨，著女根中，皆波夜提。",
    "T23n1435_044:0320b20_1": "作時，突吉羅。",
    "T23n1435_044:0320b20_2": "若著他比丘尼女根中，突吉羅。",
    "T23n1435_044:0320b21_3": "(八十五事竟)佛在舍衛國。",
    "T23n1435_044:0320b22_4": "爾時偷蘭難陀比丘尼，惡性喜瞋諸善比丘尼，善比丘尼不喜共住，誑一無智比丘尼言：「汝來共我住，諸所須物我當與汝。」",
    "T23n1435_044:0320b25_5": "是比丘尼答言：「可爾。」",
    "T23n1435_044:0320b25_6": "偷蘭難陀比丘尼，喜出入他家多知多識。",
    "T23n1435_044:0320b26_7": "天雨墮時，早起至他家，從一家復至一家。",
    "T23n1435_044:0320b27_8": "日沒時衣被皆濕，如阿羅羅鳥，還入房舍作是言：「我脚痛、[蹲酋+(十/田/ㄙ)]痛、脇痛、背痛。」",
    "T23n1435_044:0320b29_9": "無智比丘尼言：「汝從何來？」",
    "T23n1435_044:0320b29_10": "答曰：「我從某家出復到某家。」",
    "T23n1435_044:0320c01_11": "曰：「汝為佛事為僧事耶？」",
    "T23n1435_044:0320c02_12": "答言：「不為。」",
    "T23n1435_044:0320c02_13": "「若不為佛事、僧事，何以雨中去？",
    "T23n1435_044:0320c03_0": "諸白衣多事，尚不於雨中出行。",
    "T23n1435_044:0320c03_1": "汝不善，汝何以於雨中去？」",
    "T23n1435_044:0320c04_2": "偷蘭難陀比丘尼言：「汝是我和上阿闍梨耶？",
    "T23n1435_044:0320c05_3": "何以教我？",
    "T23n1435_044:0320c05_4": "我前喚汝時，欲使汝教我耶？",
    "T23n1435_044:0320c06_5": "汝遠出去。」",
    "T23n1435_044:0320c06_6": "是比丘尼老病無力，偷蘭難陀比丘尼強拽出垂死。",
    "T23n1435_044:0320c07_7": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，自喚他比丘尼言：『善女來共我住，諸所須物我當與汝。』",
    "T23n1435_044:0320c10_8": "後瞋拽出？」",
    "T23n1435_044:0320c10_9": "種種因緣呵已，向佛廣說。",
    "T23n1435_044:0320c11_10": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_044:0320c13_0": "答言：「實作。",
    "T23n1435_044:0320c13_1": "世尊！」",
    "T23n1435_044:0320c13_2": "佛以種種因緣呵責言：「云何名比丘尼，自喚他比丘尼言：『善女來共我住，諸所須物我當與汝。』",
    "T23n1435_044:0320c15_3": "後瞋拽出？」",
    "T23n1435_044:0320c15_4": "種種因緣呵已，語諸比丘：「以十利故與比丘尼結戒。",
    "T23n1435_044:0320c16_5": "從今是戒應如是說：若比丘尼語比丘尼言：『善女來共我房中住。』",
    "T23n1435_044:0320c18_6": "後瞋不喜，若自拽出、若使人拽出，作如是言：『汝遠滅去，莫此中住。』",
    "T23n1435_044:0320c19_7": "以是因緣無異者，波夜提。」",
    "T23n1435_044:0320c20_8": "波夜提者，燒煮覆障，若不悔過，能障礙道。",
    "T23n1435_044:0320c21_9": "是中犯者，若比丘尼瞋不喜，若自拽、若使人拽，皆波夜提。",
    "T23n1435_044:0320c22_10": "不能拽出者，突吉羅。",
    "T23n1435_044:0320c23_11": "隨自拽出、隨使人拽，隨得爾所波夜提。",
    "T23n1435_044:0320c24_12": "不能出者，突吉羅。",
    "T23n1435_044:0320c24_13": "(八十六事竟)佛在王舍城。",
    "T23n1435_044:0320c25_14": "爾時助調達二比丘尼，共一床臥作種種不清淨事。",
    "T23n1435_044:0320c26_15": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，二人共一床臥，作種種不清淨事？」",
    "T23n1435_044:0320c29_16": "種種因緣呵已，向佛廣說。",
    "T23n1435_044:0320c29_17": "佛以是事集二部僧，知而故問助調達比丘尼：「汝等實作是事不？」",
    "T23n1435_044:0321a02_18": "答言：「實作。",
    "T23n1435_044:0321a02_19": "世尊！」",
    "T23n1435_044:0321a02_20": "佛以種種因緣呵責言：「云何名比丘尼，二人共一床臥，作種種不清淨事？」",
    "T23n1435_044:0321a04_21": "種種因緣呵已，語諸比丘：「以十利故與比丘尼結戒。",
    "T23n1435_044:0321a05_22": "從今是戒應如是說：若二比丘尼共一床臥，波夜提。」",
    "T23n1435_044:0321a06_23": "波夜提者，燒煮覆障，若不悔過，能障礙道。",
    "T23n1435_044:0321a07_24": "是中犯者，若二比丘尼共一床臥，波逸提。",
    "T23n1435_044:0321a08_25": "隨共臥，隨得爾所波夜提。",
    "T23n1435_044:0321a09_26": "不犯者，若一人臥、一人坐，不犯。",
    "T23n1435_044:0321a09_27": "(八十七事竟)佛在王舍城。",
    "T23n1435_044:0321a10_28": "爾時助調達二比丘尼，共一敷臥，作種種不清淨事。",
    "T23n1435_044:0321a11_29": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，共一敷臥？」",
    "T23n1435_044:0321a13_30": "種種因緣呵已，向佛廣說。",
    "T23n1435_044:0321a14_31": "佛以此事集二部僧，知而故問助調達比丘尼：「汝實作是事不？」",
    "T23n1435_044:0321a15_32": "答言：「實作。",
    "T23n1435_044:0321a15_33": "世尊！」",
    "T23n1435_044:0321a16_0": "佛以種種因緣呵責言：「云何名比丘尼，共一敷臥？」",
    "T23n1435_044:0321a17_1": "種種因緣呵已，語諸比丘：「以十利故與比丘尼結戒。",
    "T23n1435_044:0321a18_2": "從今是戒應如是說：若二比丘尼共一敷臥，波夜提。」",
    "T23n1435_044:0321a19_3": "波夜提者，燒煮覆障，若不悔過，能障礙道。",
    "T23n1435_044:0321a20_4": "是中犯者，若二比丘尼共一敷臥，波夜提。",
    "T23n1435_044:0321a21_5": "隨共臥，隨得爾所波夜提。",
    "T23n1435_044:0321a21_6": "不犯者，若各各有別褥，不犯。",
    "T23n1435_044:0321a22_7": "(八十八事竟)佛在王舍城。",
    "T23n1435_044:0321a23_8": "爾時助調達二比丘尼，共一衣覆臥，作種種不清淨事。",
    "T23n1435_044:0321a24_9": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，二人共一衣覆臥？」",
    "T23n1435_044:0321a26_10": "種種因緣呵已，向佛廣說。",
    "T23n1435_044:0321a27_11": "佛以是事集二部僧，知而故問助調達比丘尼：「汝等實作是事不？」",
    "T23n1435_044:0321a28_12": "答言：「實作。",
    "T23n1435_044:0321a29_13": "世尊！」",
    "T23n1435_044:0321a29_14": "佛以種種因緣呵責言：「云何名比丘尼，共一衣覆臥？」",
    "T23n1435_044:0321b01_15": "種種因緣呵已，語諸比丘：「以十利故與比丘尼結戒。",
    "T23n1435_044:0321b02_16": "從今是戒應如是說：若二比丘尼共一衣覆臥，波夜提。」",
    "T23n1435_044:0321b03_17": "波夜提者，燒煮覆障，若不悔過，能障礙道。",
    "T23n1435_044:0321b04_18": "是中犯者，若二比丘尼共一衣覆臥，波夜提。",
    "T23n1435_044:0321b05_19": "隨共臥，隨得爾所波夜提。",
    "T23n1435_044:0321b06_20": "不犯者，若各各別有襯身衣，不犯。",
    "T23n1435_044:0321b07_21": "(八十九事竟)佛在王舍城。",
    "T23n1435_044:0321b08_22": "爾時助調達比丘尼入檀越舍，獨與六群比丘共立共語竊語，遣共行比丘尼去。",
    "T23n1435_044:0321b10_23": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，入白衣舍，獨與一比丘共立共語竊語？」",
    "T23n1435_044:0321b12_24": "種種因緣呵已，向佛廣說。",
    "T23n1435_044:0321b13_25": "佛以是事集二部僧，知而故問助調達比丘尼：「汝實作是事不？」",
    "T23n1435_044:0321b14_26": "答言：「實作。",
    "T23n1435_044:0321b15_27": "世尊！」",
    "T23n1435_044:0321b15_28": "佛以種種因緣呵責言：「云何名比丘尼，入白衣舍，獨與一比丘共立共語竊語？」",
    "T23n1435_044:0321b16_29": "種種因緣呵已，語諸比丘：「以十利故與比丘尼結戒。",
    "T23n1435_044:0321b18_30": "從今是戒應如是說：若比丘尼入白衣舍，獨與一比丘共立共語竊語，遣共行比丘尼去，求閑便故，波夜提。」",
    "T23n1435_044:0321b20_31": "波夜提者，燒煮覆障，若不悔過，能障礙道。",
    "T23n1435_044:0321b21_32": "是中犯者，若比丘尼入白衣舍，獨與一比丘共立，突吉羅；共語，突吉羅；共竊語，突吉羅。",
    "T23n1435_044:0321b23_33": "求閑便故，遣共行比丘尼離聞處去，波逸提。",
    "T23n1435_044:0321b24_34": "不離聞處，突吉羅。",
    "T23n1435_044:0321b24_35": "(九十事竟)佛在王舍城。",
    "T23n1435_044:0321b25_36": "爾時助調達比丘尼入白衣舍，獨與白衣男子共立共語竊語，遣共行比丘尼去，求閑便故。",
    "T23n1435_044:0321b27_37": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，入白衣舍，獨與一白衣男子共立共語共竊語，遣共行比丘尼去？」",
    "T23n1435_044:0321c01_38": "種種因緣呵已，向佛廣說。",
    "T23n1435_044:0321c02_39": "佛以是事集二部僧，知而故問是比丘尼：「汝實作是事不？」",
    "T23n1435_044:0321c03_40": "答言：「實作。",
    "T23n1435_044:0321c03_41": "世尊！」",
    "T23n1435_044:0321c03_42": "佛以種種因緣呵責言：「云何名比丘尼，入白衣舍，獨與一白衣男子共立共語共竊語，遣共行比丘尼去？」",
    "T23n1435_044:0321c06_43": "種種因緣呵已，語諸比丘：「以十利故與比丘尼結戒。",
    "T23n1435_044:0321c07_44": "從今是戒應如是說：若比丘尼入白衣舍，獨與一白衣男子共立共語竊語，遣共行比丘尼去，求獨語故，波夜提。」",
    "T23n1435_044:0321c10_45": "波夜提者，燒煮覆障，若不悔過，能障礙道。",
    "T23n1435_044:0321c11_0": "是中犯者，若比丘尼入白衣舍，獨與一男子共立，突吉羅；共語，突吉羅；共竊語，突吉羅。",
    "T23n1435_044:0321c12_1": "求獨語故，遣共行比丘尼離聞處去，波夜提。",
    "T23n1435_044:0321c13_2": "不離聞處，突吉羅。",
    "T23n1435_044:0321c14_3": "(九十一事竟)佛在舍衛國。",
    "T23n1435_044:0321c15_4": "爾時迦羅比丘尼，本是外道，共諸比丘尼鬪諍相瞋，自打身啼。",
    "T23n1435_044:0321c16_5": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，共比丘尼鬪諍相瞋，自打身啼？」",
    "T23n1435_044:0321c19_6": "種種因緣呵已，向佛廣說。",
    "T23n1435_044:0321c19_7": "佛以是事集二部僧，知而故問迦羅比丘尼：「汝實作是事不？」",
    "T23n1435_044:0321c21_8": "答言：「實作。",
    "T23n1435_044:0321c21_9": "世尊！」",
    "T23n1435_044:0321c21_10": "佛以種種因緣呵責：「云何名比丘尼，共比丘尼鬪諍相瞋，自打身啼？」",
    "T23n1435_044:0321c23_11": "種種因緣呵已，語諸比丘：「以十利故與比丘尼結戒。",
    "T23n1435_044:0321c24_12": "從今是戒應如是說：若比丘尼，共比丘尼鬪諍相瞋，自打身啼者，波夜提。」",
    "T23n1435_044:0321c26_13": "波夜提者，燒煮覆障，若不悔過，能障礙道。",
    "T23n1435_044:0321c27_14": "是中犯者，若比丘尼，共諸比丘尼鬪諍相瞋，自打身啼，波夜提。",
    "T23n1435_044:0321c28_15": "若自打身不啼，得突吉羅。",
    "T23n1435_044:0321c29_16": "隨打身啼，隨得爾所波夜提。",
    "T23n1435_044:0321c29_17": "(九十二事竟)◎◎佛在舍衛國。",
    "T23n1435_044:0322a01_18": "爾時迦羅比丘尼，本是外道，共諸比丘尼鬪諍時，自作法呪、泥犁呪：「若汝謗我是事者，令汝不得四念處、四正勤、四如意足、五根、五力、七覺、八道，令汝世世墮地獄、畜生、餓鬼。",
    "T23n1435_044:0322a05_19": "若我有是事者，令我不得四念處、四正勤、四如意足、五根、五力、七覺、八道，當世世墮地獄、畜生、餓鬼。」",
    "T23n1435_044:0322a07_20": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，共比丘尼鬪諍時，作法呪、泥犁呪？」",
    "T23n1435_044:0322a10_21": "種種因緣呵已，向佛廣說。",
    "T23n1435_044:0322a10_22": "佛以是事集二部僧，知而故問迦羅比丘尼：「汝實作是事不？」",
    "T23n1435_044:0322a12_23": "答言：「實作。",
    "T23n1435_044:0322a12_24": "世尊！」",
    "T23n1435_044:0322a12_25": "佛以種種因緣呵責言：「云何名比丘尼，共比丘尼鬪諍時，作法呪、泥犁呪？」",
    "T23n1435_044:0322a14_26": "種種因緣呵已，語諸比丘：「以十利故與比丘尼結戒。",
    "T23n1435_044:0322a15_27": "從今是戒應如是說：若比丘尼，共比丘尼鬪諍時，作法呪、泥犁呪，波夜提。」",
    "T23n1435_044:0322a16_28": "波夜提者，燒煮覆障，若不悔過，能障礙道。",
    "T23n1435_044:0322a17_29": "是中犯者，若比丘尼，共比丘尼鬪諍時，作法呪、泥犁呪，作是言：「若汝以是事謗我者，令汝不得四念處。」",
    "T23n1435_044:0322a20_30": "波夜提。",
    "T23n1435_044:0322a20_31": "「不得四正勤、四如意足、五根、五力、七覺、八道」，皆波夜提。",
    "T23n1435_044:0322a21_32": "若言：「汝當世世墮地獄。」",
    "T23n1435_044:0322a22_33": "波夜提。",
    "T23n1435_044:0322a22_34": "「墮畜生、餓鬼」，皆波夜提。",
    "T23n1435_044:0322a22_35": "若言：「我有是事者，令我不得四念處、四正勤、四如意足、五根、五力、七覺、八道。」",
    "T23n1435_044:0322a24_36": "皆波夜提。",
    "T23n1435_044:0322a24_37": "若言：「我世世墮地獄、畜生、餓鬼。」",
    "T23n1435_044:0322a25_38": "皆波夜提。",
    "T23n1435_044:0322a25_39": "隨作是語，隨得爾所波夜提。",
    "T23n1435_044:0322a26_40": "(九十三事竟)佛在舍衛國。",
    "T23n1435_044:0322a27_41": "爾時偷蘭難陀比丘尼，有共行弟子名施越沙，善好樂持戒，喜忘師教。",
    "T23n1435_044:0322a28_42": "令舉物時，著異處餘處求，須是物時覓不能得，又時偷蘭難陀比丘尼從聚落還，弟子施越沙往迎，欲代持衣鉢，却身不與。",
    "T23n1435_044:0322b02_43": "施越沙即瞋，語諸比丘尼言：「我不偷奪，和上尼不信我。」",
    "T23n1435_044:0322b04_44": "諸比丘尼言：「云何不信？」",
    "T23n1435_044:0322b04_45": "「師行來還，我於道中迎，欲代持鉢，却身不與。",
    "T23n1435_044:0322b05_46": "我欲代持衣，又却身不與。」",
    "T23n1435_044:0322b06_47": "諸比丘尼往語偷蘭難陀比丘尼言：「汝弟子善好持戒，何故不信？」",
    "T23n1435_044:0322b07_48": "答言：「我云何不信？」",
    "T23n1435_044:0322b08_49": "諸比丘尼言：「汝弟子欲代汝持鉢，汝却身不與。",
    "T23n1435_044:0322b09_50": "欲代汝持衣，又却身不與。」",
    "T23n1435_044:0322b09_51": "偷蘭難陀比丘尼言：「我非不信，是人憙忘，舉物異處便餘處覓，若須物時覓不能得，是故不與。」",
    "T23n1435_044:0322b11_52": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，不審諦看物便嫌恨？」",
    "T23n1435_044:0322b14_53": "種種因緣呵已，向佛廣說。",
    "T23n1435_044:0322b14_54": "佛以是事集二部僧，知而故問施越沙比丘尼：「汝實作是事不？」",
    "T23n1435_044:0322b16_55": "答言：「實作。",
    "T23n1435_044:0322b16_56": "世尊！」",
    "T23n1435_044:0322b16_57": "佛以種種因緣呵責言：「云何名比丘尼，不審諦看物便嫌恨？」",
    "T23n1435_044:0322b18_0": "種種因緣呵已，語諸比丘：「以十利故與比丘尼結戒。",
    "T23n1435_044:0322b19_1": "從今是戒應如是說：若比丘尼不審諦看物便嫌恨，波夜提。」",
    "T23n1435_044:0322b20_2": "波夜提者，燒煮覆障，若不悔過，能障礙道。",
    "T23n1435_044:0322b21_3": "是中犯者，若比丘尼不審諦看物便嫌恨，波夜提。",
    "T23n1435_044:0322b22_4": "隨嫌恨，隨得爾所波夜提。",
    "T23n1435_044:0322b23_5": "(九十四事竟)佛在王舍城，與多比丘僧王舍城安居。",
    "T23n1435_044:0322b24_6": "舍利弗、目連、阿那律、難提、金毘羅等，是諸大弟子皆共佛安居。",
    "T23n1435_044:0322b26_7": "爾時諸比丘尼，夏中遊行到他國土，行時殺諸生草小蟲。",
    "T23n1435_044:0322b27_8": "諸居士瞋呵責言：「佛與大眾舍利弗、目連、阿那律、難提、金毘羅等，王舍城安居。",
    "T23n1435_044:0322b29_9": "是諸比丘尼自言：『善好有功德。』",
    "T23n1435_044:0322c01_10": "夏中遊行諸國，殺諸生草小蟲。」",
    "T23n1435_044:0322c01_11": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，夏中遊行諸國，殺諸生草小蟲？」",
    "T23n1435_044:0322c04_12": "種種因緣呵已，向佛廣說。",
    "T23n1435_044:0322c04_13": "佛以是事集二部僧，知而故問諸比丘尼：「汝實作是事不？」",
    "T23n1435_044:0322c06_14": "答言：「實作。",
    "T23n1435_044:0322c06_15": "世尊！」",
    "T23n1435_044:0322c06_16": "佛以種種因緣呵責言：「云何名比丘尼，夏中遊行諸國，殺諸生草小蟲？」",
    "T23n1435_044:0322c08_17": "佛以種種因緣呵已，語諸比丘：「以十利故與比丘尼結戒。",
    "T23n1435_044:0322c09_18": "從今是戒應如是說：若比丘尼夏中無因緣遊行他國，波夜提。」",
    "T23n1435_044:0322c10_19": "波夜提者，燒煮覆障，若不悔過，能障礙道。",
    "T23n1435_044:0322c11_20": "是中犯者，若比丘尼夏中無因緣遊行他國，波夜提。",
    "T23n1435_044:0322c13_21": "隨遊行，隨得爾所波夜提。",
    "T23n1435_044:0322c13_22": "(九十五事竟)佛在王舍城，自恣竟二月遊行他國，舍利弗、目連、阿那律、難提、金毘羅等諸大弟子，皆從佛遊行他國，是諸比丘尼住不去。",
    "T23n1435_044:0322c16_23": "諸居士呵責言：「佛在王舍城，自恣竟二月遊行他國，與大弟子舍利弗、目連、阿那律、難提、金毘羅等遊行，諸比丘尼不去。",
    "T23n1435_044:0322c19_24": "不善小女，不欲出是房舍。」",
    "T23n1435_044:0322c20_25": "是中有比丘尼，少欲知足行頭陀，聞是事心不喜，向佛廣說。",
    "T23n1435_044:0322c21_26": "佛以是事集二部僧，知而故問諸比丘尼。",
    "T23n1435_044:0322c22_27": "汝等實爾不？",
    "T23n1435_044:0322c22_28": "答言：「實爾。",
    "T23n1435_044:0322c22_29": "世尊！」",
    "T23n1435_044:0322c23_0": "佛以種種因緣呵責言：「云何名比丘尼，自恣竟不遊行餘處一宿？」",
    "T23n1435_044:0322c24_1": "種種因緣呵已，語諸比丘：「以十利故與比丘尼結戒。",
    "T23n1435_044:0322c25_2": "從今是戒應如是說：若比丘尼自恣竟，不遊行餘處一宿，波夜提。」",
    "T23n1435_044:0322c27_3": "波夜提者，燒煮覆障，若不悔過，能障礙道。",
    "T23n1435_044:0322c28_4": "是中犯者，若比丘尼自恣竟，不遊行餘處一宿，波夜提。",
    "T23n1435_044:0322c29_5": "隨不去，隨得爾所波夜提。",
    "T23n1435_044:0322c29_6": "(九十六事竟)◎十誦尼律卷第四十四"
}