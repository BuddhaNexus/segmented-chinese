{
    "X74n1470_012:0199a05_0": "大方廣佛華嚴經海印道場十重行願常徧禮懺儀卷第十二唐　蘭山雲巖慈恩寺護法國師行沙門慧覺依經錄宋　蒼山載光寺沙門普瑞補註明　欽褒忠義忠藎四川布政佛弟子木增訂正雞山寂光寺沙門讀徹參閱天台習教觀沙門正止治定第十二晌次右旋十海中初五海會一切恭敬敬禮無盡三寶。",
    "X74n1470_012:0199a16_0": "是諸眾等人各胡跪。",
    "X74n1470_012:0199a16_1": "嚴持香華。",
    "X74n1470_012:0199a16_2": "如法供養。",
    "X74n1470_012:0199a16_3": "願此供海雲。",
    "X74n1470_012:0199a17_4": "徧滿十方界阿僧祇寶河。",
    "X74n1470_012:0199a17_5": "流出一切清淨善法。",
    "X74n1470_012:0199a17_6": "阿僧祇寶海法水盈滿。",
    "X74n1470_012:0199a18_7": "阿僧祇寶芬陀利華常出妙法芬陀利聲。",
    "X74n1470_012:0199a19_8": "阿僧祇寶須彌山智慧山王秀出清淨。",
    "X74n1470_012:0199a19_9": "阿僧祇八楞嚴妙寶寶線貫穿嚴淨無比。",
    "X74n1470_012:0199a20_10": "阿僧祇淨光寶常放無礙大智光明普照法界。",
    "X74n1470_012:0199a21_11": "阿僧祇寶鈴鐸更相扣擊出妙音聲。",
    "X74n1470_012:0199a22_12": "阿僧祇清淨寶現諸菩薩具足充滿。",
    "X74n1470_012:0199a23_13": "阿僧祇寶繒綵處處垂下色相光潔。",
    "X74n1470_012:0199a23_14": "阿僧祇妙寶幢眾寶半月而為嚴飾。",
    "X74n1470_012:0199a24_15": "阿僧祇寶幢悉能普雨無量寶幡。",
    "X74n1470_012:0199b01_16": "阿僧祇寶帶垂布空中莊嚴殊妙。",
    "X74n1470_012:0199b01_17": "阿僧祇寶敷具能生種種微妙細觸。",
    "X74n1470_012:0199b02_18": "阿僧祇妙寶旋示現菩薩一切智眼。",
    "X74n1470_012:0199b03_19": "阿僧祇寶瓔珞。",
    "X74n1470_012:0199b03_20": "一一瓔珞百千菩薩上妙莊嚴。",
    "X74n1470_012:0199b04_21": "阿僧祇寶宮殿超過一切妙絕無比。",
    "X74n1470_012:0199b04_22": "阿僧祇寶莊嚴具金剛摩尼以為嚴飾。",
    "X74n1470_012:0199b05_23": "阿僧祇種種妙寶莊嚴具常現一切清淨妙色。",
    "X74n1470_012:0199b06_24": "阿僧祇清淨妙寶殊形異彩光鑑映徹。",
    "X74n1470_012:0199b07_25": "阿僧祇寶山以為垣墻周匝圍繞清淨無礙。",
    "X74n1470_012:0199b08_0": "阿僧祇寶香其香普熏一切世界。",
    "X74n1470_012:0199b08_1": "阿僧祇寶化事一一化事周徧法界。",
    "X74n1470_012:0199b09_2": "以如是等種種供養具常作供養。",
    "X74n1470_012:0199b10_0": "帝網重重。",
    "X74n1470_012:0199b10_1": "諸佛菩薩。",
    "X74n1470_012:0199b10_2": "賢聖海眾。",
    "X74n1470_012:0199b10_3": "受此供養雲。",
    "X74n1470_012:0199b10_4": "以為光明臺。",
    "X74n1470_012:0199b11_5": "廣於無邊界。",
    "X74n1470_012:0199b11_6": "無量無盡。",
    "X74n1470_012:0199b11_7": "願作佛事。",
    "X74n1470_012:0199b12_0": "供養已。",
    "X74n1470_012:0199b12_1": "一切恭敬。",
    "X74n1470_012:0199b13_0": "次奉施寶錯",
    "X74n1470_012:0199b14_0": "　寶珠自性廣大海　　七寶山等最殊勝　出興如斯供養雲　　諸佛等處我奉獻唵薩[口*栗]末怛達遏怛囉得捺布桚銘遏薩摩[口*能]囉悉癹囉捺薩麻英吽寶錯經云。",
    "X74n1470_012:0199b18_1": "有一總持。",
    "X74n1470_012:0199b18_2": "名無量種呪。",
    "X74n1470_012:0199b18_3": "皆能成就具大功能。",
    "X74n1470_012:0199b19_4": "總持曰。",
    "X74n1470_012:0199b20_0": "唵悉麻囉悉麻囉眉麻捺悉葛囉麻曷令[口*(椔-田+夕)]幹吽次運心供養印呪(以二手金剛合掌置于頂上應誦此呪)唵(引)薩[口*栗]末(二合)[口*栗]達(二合)眉烏[口*能]遏(二合)矴悉癹囉兮慢(引)遏遏捺竿莎(二合)訶誦呪結印時。",
    "X74n1470_012:0199b24_1": "以心運想。",
    "X74n1470_012:0199b24_2": "水陸諸華無主所攝。",
    "X74n1470_012:0199b24_3": "徧滿十方盡虗空界。",
    "X74n1470_012:0199c01_4": "及與人天妙塗香雲。",
    "X74n1470_012:0199c01_5": "燒香燈明。",
    "X74n1470_012:0199c01_6": "幢幡寶蓋。",
    "X74n1470_012:0199c02_7": "種種鼓樂歌舞妓唱。",
    "X74n1470_012:0199c02_8": "真珠羅網。",
    "X74n1470_012:0199c02_9": "懸寶鈴。",
    "X74n1470_012:0199c02_10": "華鬘白拂。",
    "X74n1470_012:0199c03_0": "微玅磬鐸。",
    "X74n1470_012:0199c03_1": "矜羯尼網。",
    "X74n1470_012:0199c03_2": "如意寶珠。",
    "X74n1470_012:0199c03_3": "衣服之雲。",
    "X74n1470_012:0199c03_4": "天諸厨食。",
    "X74n1470_012:0199c04_0": "上玅香美。",
    "X74n1470_012:0199c04_1": "種種樓閣寶柱莊嚴。",
    "X74n1470_012:0199c04_2": "諸天嚴身。",
    "X74n1470_012:0199c04_3": "頭冠瓔珞。",
    "X74n1470_012:0199c05_0": "如是等雲。",
    "X74n1470_012:0199c05_1": "行者運心。",
    "X74n1470_012:0199c05_2": "徧滿虗空。",
    "X74n1470_012:0199c05_3": "以至誠心。",
    "X74n1470_012:0199c05_4": "如是供養。",
    "X74n1470_012:0199c06_0": "最為勝上。",
    "X74n1470_012:0199c06_1": "是發行者。",
    "X74n1470_012:0199c06_2": "以決定心而行此法。",
    "X74n1470_012:0199c06_3": "運心供養諸佛菩薩般若海會金剛天等。",
    "X74n1470_012:0199c07_4": "及諸業道無量賢聖。",
    "X74n1470_012:0199c08_0": "惟願慈悲。",
    "X74n1470_012:0199c08_1": "降臨此會。",
    "X74n1470_012:0199c08_2": "受我微供。",
    "X74n1470_012:0199c09_0": "梵音讚佛",
    "X74n1470_012:0199c10_0-0": "　如來普現身　　徧入於世間　　隨眾生樂欲　顯示神通力　　無住亦無去　　處處皆見佛　光明靡不周　　名稱悉遠聞　　無體無住處　亦無生可得　　無相亦無形　　所現皆如影直言讚佛　如日舒光照法界　　器壞水漏影隨滅　最勝智日亦如是　　眾生無信見涅槃　如人世間作火事　　於一城邑或時息　人中最勝徧法界　　化事訖處亦終盡　",
    "X74n1470_012:0199c10_0-1": "幻時現身一切剎　　能事畢處則便謝　如來化訖亦復然　　於諸國土常見佛　佛有三昧名不動　　化眾生訖入此定　一念身放無量光　　光出蓮華華有佛　佛身無數等法界　　有福眾生所能見　如是無數一一身　　壽終莊嚴皆具足　如無生性佛出興　　如無滅性佛涅槃　言辭譬喻悉皆斷　　一切義成無與等南無大方廣佛華嚴經中華藏世界海十身無礙本尊毗盧遮那佛南無大慈大悲五百誓願五濁救苦釋迦牟尼佛南無東方滿月世界十二上願五濁救苦藥師琉璃光王佛南無西方極樂世界四十八願五濁救苦阿彌陀佛南無十方三世盡虗空界微塵剎土中大方廣佛華嚴經圓滿教海南無大方廣佛華嚴經中主於行願真理普賢菩薩摩訶薩南無大方廣佛華嚴經中主於信解證智文殊師利菩薩摩訶薩南無大慈大悲五濁救苦千手千眼觀世音菩薩摩訶薩南無大願弘深五濁救苦出無佛世安慰人心常住琰魔羅界地藏王菩薩摩訶薩南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩遍法界剎海微塵數菩薩一切海眾南無大方廣佛華嚴經末會中修證五相處五十五聖者南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾南無大願摜甲求生淨土末濁夏國護持正法護法國師至心歸命禮大方廣佛華嚴經華藏世界海本尊毗盧遮那佛　",
    "X74n1470_012:0199c10_0-2": "十方盡歸命　　滅罪增淨信　　願生華藏海　極樂淨土中次東離垢燄藏香水海經云爾時普賢菩薩(至)佛號普照虗空燈。",
    "X74n1470_012:0200b14_0-0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界有離垢燄藏香水海出一切香摩尼王妙莊嚴大蓮華徧照剎旋世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方宮殿莊嚴幢世界眉間光徧照佛道場一切海眾南無一佛剎微塵世界周匝圍繞諸佛道場一切海眾南無此上過佛剎微塵數世界德華藏世界一切無邊法海慧佛道場一切海眾南無二佛剎微塵數世界周匝圍繞諸佛道場一切海眾南無此上過佛剎微塵數世界善變化妙香輪世界功德相光普照佛道場一切海眾南無三佛剎微塵數世界周匝圍繞諸佛道場一切海眾南無此上過佛剎微塵數世界妙色光明世界善眷屬出興徧照佛道場一切海眾南無四佛剎微塵數世界周匝圍繞諸佛道場一切海眾南無此上過佛剎微塵數世界善蓋覆世界法喜無盡慧佛道場一切海眾南無五佛剎微塵數世界周匝圍繞諸佛道場一切海眾南無此上過佛剎微塵數世界尸利華光輪世界清淨普光明佛道場一切海眾南無六佛剎微塵數世界周匝圍繞諸佛道場一切海眾南無此上過佛剎微塵數世界寶蓮華莊嚴世界功德華清淨眼佛道場一切海眾南無七佛剎微塵數世界周匝圍繞諸佛道場一切海眾南無此上過佛剎微塵數世界無垢燄莊嚴世界慧力無能勝佛道場一切海眾南無八佛剎微塵數世界周匝圍繞諸佛道場一切海眾南無此上過佛剎微塵數世界妙梵音世界廣大目如空中淨月佛道場一切海眾南無九佛剎微塵數世界周匝圍繞諸佛道場一切海眾南無此上過佛剎微塵數世界微塵數音聲世界金色須彌燈佛道場一切海眾南無十佛剎微塵數世界周匝圍繞諸佛道場一切海眾南無此上過佛剎微塵數世界寶色莊嚴世界迴照法界光明智佛道場一切海眾南無十一佛剎微塵數世界匝周圍繞諸佛道場一切海眾南無此上過佛剎微塵數世界金色妙光世界寶燈普照幢佛道場一切海眾南無十二佛剎微塵數世界周匝圍繞諸佛道場一切海眾南無此上過佛剎微塵數世界徧照光明輪世界蓮華燄徧照佛道場一切海眾南無十三佛剎微塵數世界周匝圍繞諸佛道場一切海眾南無此上過佛剎微塵數世界寶藏莊嚴世界無盡福開敷華佛道場一切海眾南無十四佛剎微塵數世界周匝圍繞諸佛道場一切海眾南無此上過佛剎微塵數世界如鏡像普現世界甘露音佛道場一切海眾南無十五佛剎微塵數世界周匝圍繞諸佛道場一切海眾南無此上過佛剎微塵數世界旃檀月世界最勝法無等智佛道場一切海眾南無十六佛剎微塵數世界周匝圍繞諸佛道場一切海眾南無此上過佛剎微塵數世界離垢光明世界徧照虗空光明音佛道一切海眾南無十七佛剎微塵數世界周匝圍繞諸佛道場一切海眾南無此上過佛剎微塵數世界妙華莊嚴世界普現勝光明佛道場一切海眾南無十八佛剎微塵數世界周匝圍繞諸佛道場一切海眾南無此上過佛剎微塵數世界勝音莊嚴世界無邊功德稱普光明佛道場一切海眾南無十九佛剎微塵數世界周匝圍繞諸佛道場一切海眾南無此上過佛剎微塵數世界高勝燈世界普照虗空燈佛道場一切海眾南無二十佛剎微塵數世界周匝圍繞諸佛道場一切海眾南無如是等有不可說佛剎微塵數世界諸佛道場一切海眾　",
    "X74n1470_012:0200b14_0-1": "十方盡歸命　　滅罪增淨信　　願生華藏海　極樂淨土中第二無盡光明輪香水海經云諸佛子此離垢燄藏香水海(至)號法界淨光明。",
    "X74n1470_012:0201c12_0-0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界中有無盡光明輪香水海佛幢莊嚴世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方愛見華世界蓮華光歡喜面佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界妙音世界須彌寶燈佛道場一切海眾南無此上過佛剎微塵數世界眾寶莊嚴光世界法界音聲幢佛道場一切海眾南無此上過佛剎微塵數世界香藏金剛世界光明音佛道場一切海眾南無此上過佛剎微塵數世界淨妙音世界最勝精進力佛道場一切海眾南無此上過佛剎微塵數世界寶蓮華莊嚴世界法城雲雷音佛道場一切海眾南無此上過佛剎微塵數世界與安樂世界大名稱智慧燈佛道場一切海眾南無此上過佛剎微塵數世界無垢網世界師子光功德海佛道場一切海眾南無此上過佛剎微塵數世界華林幢徧照世界大智蓮華光佛道場一切海眾南無此上過佛剎微塵數世界無量莊嚴世界普眼法界幢佛道場一切海眾南無此上過佛剎微塵數世界普光明寶莊嚴世界勝智大商主佛道場一切海眾南無此上過佛剎微塵數世界華王世界月光幢佛道場一切海眾南無此上過佛剎微塵數世界離垢藏世界清淨覺佛道場一切海眾南無此上過佛剎微塵數世界寶光明世界一切智虗空燈佛道場一切海眾南無此上過佛剎微塵數世界出生寶瓔珞世界諸度福海相光明佛道場一切海眾南無此上過佛剎微塵數世界妙輪徧覆世界調伏一切染著心令歡喜佛道場一切海眾南無此上過佛剎微塵數世界寶華幢世界廣博功德音大名稱佛道場一切海眾南無此上過佛剎微塵數世界無量莊嚴世界平等智光明功德海佛道場一切海眾南無此上過佛剎微塵數世界無盡光莊嚴幢世界法界淨光明佛道場一切海眾南無如是等有不可說佛剎微塵數世界諸佛道場一切海眾　",
    "X74n1470_012:0201c12_0-1": "十方盡歸命　　滅罪增淨信　　願生華藏海　極樂淨土中第三金剛寶燄光香水海經云諸佛子此無盡光明輪(至)佛號大變化光明網。",
    "X74n1470_012:0202b18_0-0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界中有金剛寶燄光香水海佛光莊嚴藏世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方寶燄蓮華世界無垢寶光明佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界光燄藏世界無礙自在智慧光佛道場一切海眾南無此上過佛剎微塵數世界寶輪妙莊嚴世界一切寶光明佛道場一切海眾南無此上過佛剎微塵數世界旃檀樹華幢世界清淨智光明佛道場一切海眾南無此上過佛剎微塵數世界佛剎妙莊嚴世界廣大歡喜音佛道場一切海眾南無此上過佛剎微塵數世界妙光莊嚴世界法界自在智佛道場一切海眾南無此上過佛剎微塵數世界無邊相世界無礙智佛道場一切海眾南無此上過佛剎微塵數世界燄雲幢世界演說不退輪佛道場一切海眾南無此上過佛剎微塵數世界眾寶莊嚴清淨輪世界離垢華光明佛道場一切海眾南無此上過佛剎微塵數世界廣大出離世界無礙智日眼佛道場一切海眾南無此上過佛剎微塵數世界妙莊嚴金剛座世界法界智大光明佛道場一切海眾南無此上過佛剎微塵數世界智慧普莊嚴世界智炬光明王佛道場一切海眾南無此上過佛剎微塵數世界蓮華池深妙音世界一切智普照佛道場一切海眾南無此上過佛剎微塵數世界種種色光明世界普光華王雲佛道場一切海眾南無此上過佛剎微塵數世界妙寶幢世界功德光佛道場一切海眾南無此上過佛剎微塵數世界摩尼華毫相光世界普音雲佛道場一切海眾南無此上過佛剎微塵數世界甚深海世界十方眾生主佛道場一切海眾南無此上過佛剎微塵數世界須彌光世界法界普智音佛道場一切海眾南無此上過佛剎微塵數世界金蓮華世界福德藏普光明佛道場一切海眾南無此上過佛剎微塵數世界寶莊嚴藏世界大變化光明網佛道場一切海眾南無如是等有不可說佛剎微塵數世界諸佛道場一切海眾　",
    "X74n1470_012:0202b18_0-1": "十方盡歸命　　滅罪增淨信　　願生華藏海　極樂淨土中第四帝青寶莊嚴香水海經云諸佛子此金剛寶燄(至)佛號解脫精進日。",
    "X74n1470_012:0203b02_0-0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界中有帝青寶莊嚴香水海光照十方妙莊嚴世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方十方無盡色藏輪世界蓮華眼光明徧照佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界淨妙莊嚴藏世界無上慧大師子佛道場一切海眾南無此上過佛剎微塵數世界出現蓮華座世界徧照法界光明王佛道場一切海眾南無此上過佛剎微塵數世界寶幢音世界大功德普名稱佛道場一切海眾南無此上過佛剎微塵數世界金剛寶莊嚴藏世界蓮華日光明佛道場一切海眾南無此上過佛剎微塵數世界因陀羅華月世界法自在智慧幢佛道場一切海眾南無此上過佛剎微塵數世界妙輪藏世界大喜清淨音佛道場一切海眾南無此上過佛剎微塵數世界妙音藏世界大力善商主佛道場一切海眾南無此上過佛剎微塵數世界清淨月世界須彌光智慧力佛道場一切海眾南無此上過佛剎微塵數世界無邊莊嚴相世界方便願淨月光佛道場一切海眾南無此上過佛剎微塵數世界妙華音世界法海大願音佛道場一切海眾南無此上過佛剎微塵數世界一切寶莊嚴世界功德寶光明相佛道場一切海眾南無此上過佛剎微塵數世界一切寶莊嚴世界功德寶光明相佛道場一切海眾南無此上過佛剎微塵數世界堅固地世界美音最勝天佛道場一切海眾南無此上過佛剎微塵數世界普光善化世界大精進寂靜慧佛道場一切海眾南無此上過佛剎微塵數世界善守護莊嚴行世界見者生歡喜佛道場一切海眾南無此上過佛剎微塵數世界旃檀寶華藏世界甚深不可動智慧光徧照佛道場一切海眾南無此上過佛剎微塵數世界現種種色相海世眾普放不思議勝義王光明佛道場一切海眾南無此上過佛剎微塵數世界化現十方大光明世界勝功德威光無與等佛道場一切海眾南無此上過佛剎微塵數世界須彌雲幢世界極淨光明眼佛道場一切海眾南無此上過佛剎微塵數世界蓮華徧照世界解脫精進日佛道場一切海眾南無如是等有不可說佛剎微塵數世界諸佛道場一切海眾　",
    "X74n1470_012:0203b02_0-1": "十方盡歸命　　滅罪增淨信　　願生華藏海　極樂淨土中第五金剛輪莊嚴底香水海經云諸佛子此帝青寶莊嚴(至)佛號最勝覺神通王。",
    "X74n1470_012:0204a12_0-0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界中有金剛輪莊嚴底香水海妙間錯因陀羅網世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方蓮華網世界法身普覺慧佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界無盡日光明世界最勝大覺慧佛道場一切海眾南無此上過佛剎微塵數世界普放妙光明世界大福雲無盡力佛道場一切海眾南無此上過佛剎微塵數世界樹華幢世界無邊智法界音佛道場一切海眾南無此上過佛剎微塵數世界真珠葢世界波羅蜜師子頻申佛道場一切海眾南無此上過佛剎微塵數世界無邊音世界一切智妙覺慧佛道場一切海眾南無此上過佛剎微塵數世界普見樹峯世界普現眾生前佛道場一切海眾南無此上過佛剎微塵數世界師子帝網光世界無垢日金色光燄雲佛道場一切海眾南無此上過佛剎微塵數世界眾寶間錯世界帝幢最勝慧佛道場一切海眾南無此上過佛剎微塵數世界無垢光明地世界一切力清淨月佛道場一切海眾南無此上過佛剎微塵數世界恒出歎佛功德音世界如虗空普覺慧佛道場一切海眾南無此上過佛剎微塵數世界高燄藏世界化現十方大雲幢佛道場一切海眾南無此上過佛剎微塵數世界光嚴道場世界無等智徧照佛道場一切海眾南無此上過佛剎微塵數世界出生一切寶莊嚴世界廣度眾生神通王佛道場一切海眾南無此上過佛剎微塵數世界光嚴妙宮殿世界一切義成廣大慧佛道場一切海眾南無此上過佛剎微塵數世界離塵寂靜世界不唐現佛道場一切海眾南無此上過佛剎微塵數世界摩尼華幢世界悅意吉祥音佛道場一切海眾南無此上過佛剎微塵數世界普雲藏世界最勝覺神通王佛道場一切海眾南無如是等有不可說佛剎微塵數世界諸佛道場一切海眾　",
    "X74n1470_012:0204a12_0-1": "十方盡歸命　　滅罪增淨信　　願生華藏海　極樂淨土中次十習六報懺悔惟願帝網無盡佛法僧寶。",
    "X74n1470_012:0204c15_1": "毗盧遮那如來。",
    "X74n1470_012:0204c15_2": "普賢文殊海會聖眾。",
    "X74n1470_012:0204c16_3": "世出世神。",
    "X74n1470_012:0204c16_4": "慈悲本願。",
    "X74n1470_012:0204c16_5": "放大光明。",
    "X74n1470_012:0204c16_6": "炤於法會。",
    "X74n1470_012:0204c17_0": "證盟護念。",
    "X74n1470_012:0204c17_1": "哀愍攝受。",
    "X74n1470_012:0204c17_2": "願我及一切眾生海。",
    "X74n1470_012:0204c17_3": "自從無始。",
    "X74n1470_012:0204c18_0": "至於今時。",
    "X74n1470_012:0204c18_1": "業海無盡。",
    "X74n1470_012:0204c18_2": "帝網重重。",
    "X74n1470_012:0204c18_3": "十習六報。",
    "X74n1470_012:0204c18_4": "一切罪障。",
    "X74n1470_012:0204c19_0": "發露懺悔。",
    "X74n1470_012:0204c20_0": "楞嚴經云。",
    "X74n1470_012:0204c20_1": "阿難。",
    "X74n1470_012:0204c20_2": "一切眾生實本真淨。",
    "X74n1470_012:0204c20_3": "因彼妄見。",
    "X74n1470_012:0204c20_4": "有妄習生。",
    "X74n1470_012:0204c21_5": "因此分開內分外分。",
    "X74n1470_012:0204c21_6": "阿難。",
    "X74n1470_012:0204c21_7": "內分即是眾生分內。",
    "X74n1470_012:0204c22_0": "因諸愛染。",
    "X74n1470_012:0204c22_1": "發起無明妄情。",
    "X74n1470_012:0204c22_2": "情積不休。",
    "X74n1470_012:0204c22_3": "能生愛水。",
    "X74n1470_012:0204c22_4": "是故眾生心憶珍羞。",
    "X74n1470_012:0204c23_5": "口中水出。",
    "X74n1470_012:0204c23_6": "心憶前人或憐或恨。",
    "X74n1470_012:0204c23_7": "目中淚盈。",
    "X74n1470_012:0204c24_8": "貪求財寶。",
    "X74n1470_012:0204c24_9": "心發愛涎。",
    "X74n1470_012:0204c24_10": "舉體光潤。",
    "X74n1470_012:0204c24_11": "心著行婬。",
    "X74n1470_012:0204c24_12": "男女二根自然流液。",
    "X74n1470_012:0205a01_13": "阿難。",
    "X74n1470_012:0205a01_14": "諸愛雖別。",
    "X74n1470_012:0205a01_15": "流結是同。",
    "X74n1470_012:0205a01_16": "潤溼不昇。",
    "X74n1470_012:0205a02_0": "自然從墜。",
    "X74n1470_012:0205a02_1": "此名內分。",
    "X74n1470_012:0205a02_2": "阿難。",
    "X74n1470_012:0205a02_3": "外分即是眾生分外。",
    "X74n1470_012:0205a02_4": "因諸渴仰。",
    "X74n1470_012:0205a03_5": "發明虗想。",
    "X74n1470_012:0205a03_6": "想積不休。",
    "X74n1470_012:0205a03_7": "能生勝氣。",
    "X74n1470_012:0205a03_8": "是故眾生心持禁戒。",
    "X74n1470_012:0205a04_9": "舉身輕清。",
    "X74n1470_012:0205a04_10": "心持呪印。",
    "X74n1470_012:0205a04_11": "顧盻雄毅。",
    "X74n1470_012:0205a04_12": "心欲生天。",
    "X74n1470_012:0205a04_13": "夢想飛舉。",
    "X74n1470_012:0205a05_14": "心存佛國。",
    "X74n1470_012:0205a05_15": "聖境冥現。",
    "X74n1470_012:0205a05_16": "事善知識。",
    "X74n1470_012:0205a05_17": "自輕身命。",
    "X74n1470_012:0205a05_18": "阿難。",
    "X74n1470_012:0205a06_0": "諸想雖別。",
    "X74n1470_012:0205a06_1": "輕舉是同。",
    "X74n1470_012:0205a06_2": "飛動不沈。",
    "X74n1470_012:0205a06_3": "自然超越。",
    "X74n1470_012:0205a06_4": "此名外分。",
    "X74n1470_012:0205a07_0": "阿難。",
    "X74n1470_012:0205a07_1": "一切世間生死相續。",
    "X74n1470_012:0205a07_2": "生從順習。",
    "X74n1470_012:0205a07_3": "死從變流。",
    "X74n1470_012:0205a07_4": "臨命終時。",
    "X74n1470_012:0205a08_5": "未捨煖觸。",
    "X74n1470_012:0205a08_6": "一生善惡俱時頓現。",
    "X74n1470_012:0205a08_7": "死逆生順。",
    "X74n1470_012:0205a08_8": "二習相交。",
    "X74n1470_012:0205a09_9": "純想即飛。",
    "X74n1470_012:0205a09_10": "必生天上。",
    "X74n1470_012:0205a09_11": "若飛心中兼福兼慧及與淨願。",
    "X74n1470_012:0205a10_12": "自然心開。",
    "X74n1470_012:0205a10_13": "見十方佛。",
    "X74n1470_012:0205a10_14": "一切淨土隨願往生。",
    "X74n1470_012:0205a10_15": "情少想多。",
    "X74n1470_012:0205a11_16": "輕舉非遠。",
    "X74n1470_012:0205a11_17": "即為飛仙。",
    "X74n1470_012:0205a11_18": "大力鬼王。",
    "X74n1470_012:0205a11_19": "飛行夜叉。",
    "X74n1470_012:0205a11_20": "地行羅剎。",
    "X74n1470_012:0205a12_21": "遊於四天。",
    "X74n1470_012:0205a12_22": "所去無礙。",
    "X74n1470_012:0205a12_23": "其中若有善願善心。",
    "X74n1470_012:0205a12_24": "護持我法。",
    "X74n1470_012:0205a13_25": "或護禁戒。",
    "X74n1470_012:0205a13_26": "隨持戒人。",
    "X74n1470_012:0205a13_27": "或護神呪。",
    "X74n1470_012:0205a13_28": "隨持呪者。",
    "X74n1470_012:0205a13_29": "或護禪定。",
    "X74n1470_012:0205a14_30": "保綏法忍。",
    "X74n1470_012:0205a14_31": "是等親住如來座下○情想均等。",
    "X74n1470_012:0205a14_32": "不飛不墜。",
    "X74n1470_012:0205a15_33": "生於人間。",
    "X74n1470_012:0205a15_34": "想明斯聰。",
    "X74n1470_012:0205a15_35": "情幽斯鈍。",
    "X74n1470_012:0205a15_36": "罪報懺悔○情多想少。",
    "X74n1470_012:0205a16_37": "流入橫生。",
    "X74n1470_012:0205a16_38": "重為毛群。",
    "X74n1470_012:0205a16_39": "輕為羽族。",
    "X74n1470_012:0205a16_40": "罪報懺悔○七情三想。",
    "X74n1470_012:0205a17_41": "沈下水輪。",
    "X74n1470_012:0205a17_42": "生於火際。",
    "X74n1470_012:0205a17_43": "受氣猛火。",
    "X74n1470_012:0205a17_44": "身為餓鬼。",
    "X74n1470_012:0205a18_45": "常被火燒。",
    "X74n1470_012:0205a18_46": "水能害己。",
    "X74n1470_012:0205a18_47": "無食無飲。",
    "X74n1470_012:0205a18_48": "經百千劫。",
    "X74n1470_012:0205a18_49": "罪報懺悔○九情一想。",
    "X74n1470_012:0205a19_50": "下洞火輪。",
    "X74n1470_012:0205a19_51": "身入風火二交過地。",
    "X74n1470_012:0205a19_52": "輕生有間。",
    "X74n1470_012:0205a20_53": "重生無間。",
    "X74n1470_012:0205a20_54": "二種地獄。",
    "X74n1470_012:0205a20_55": "罪報懺悔○純情即沈。",
    "X74n1470_012:0205a20_56": "入阿鼻獄。",
    "X74n1470_012:0205a21_57": "若沈心中。",
    "X74n1470_012:0205a21_58": "有謗大乘。",
    "X74n1470_012:0205a21_59": "毀佛禁戒。",
    "X74n1470_012:0205a21_60": "誑妄說法。",
    "X74n1470_012:0205a21_61": "虗食信施。",
    "X74n1470_012:0205a22_62": "濫膺恭敬。",
    "X74n1470_012:0205a22_63": "五逆十重。",
    "X74n1470_012:0205a22_64": "更生十方阿鼻地獄。",
    "X74n1470_012:0205a22_65": "循造罪業。",
    "X74n1470_012:0205a23_66": "雖則自招。",
    "X74n1470_012:0205a23_67": "眾同分中兼有元地。",
    "X74n1470_012:0205a23_68": "罪報懺悔。",
    "X74n1470_012:0205a24_0": "阿難。",
    "X74n1470_012:0205a24_1": "此等皆是彼諸眾生自業所感。",
    "X74n1470_012:0205a24_2": "造十習因。",
    "X74n1470_012:0205a24_3": "受六交報。",
    "X74n1470_012:0205b01_4": "云何十因。",
    "X74n1470_012:0205b01_5": "阿難。",
    "X74n1470_012:0205b01_6": "一者。",
    "X74n1470_012:0205b01_7": "婬習交接。",
    "X74n1470_012:0205b01_8": "發於相磨。",
    "X74n1470_012:0205b01_9": "研磨不休。",
    "X74n1470_012:0205b02_10": "如是故有大猛火光。",
    "X74n1470_012:0205b02_11": "於中發動。",
    "X74n1470_012:0205b02_12": "如人以手自相摩觸。",
    "X74n1470_012:0205b03_13": "煖相現前。",
    "X74n1470_012:0205b03_14": "二習相然。",
    "X74n1470_012:0205b03_15": "故有鐵牀銅柱諸事。",
    "X74n1470_012:0205b03_16": "是故十方一切如來。",
    "X74n1470_012:0205b04_17": "色目行婬。",
    "X74n1470_012:0205b04_18": "同名欲火。",
    "X74n1470_012:0205b04_19": "菩薩見欲。",
    "X74n1470_012:0205b04_20": "如避火坑。",
    "X74n1470_012:0205b05_21": "罪報懺悔。",
    "X74n1470_012:0205b06_0": "二者。",
    "X74n1470_012:0205b06_1": "貪習交計。",
    "X74n1470_012:0205b06_2": "發於相吸。",
    "X74n1470_012:0205b06_3": "吸攬不止。",
    "X74n1470_012:0205b06_4": "如是故有積寒堅氷。",
    "X74n1470_012:0205b07_5": "於中凍裂。",
    "X74n1470_012:0205b07_6": "如人以口吸縮風氣。",
    "X74n1470_012:0205b07_7": "有冷觸生。",
    "X74n1470_012:0205b07_8": "二習相陵。",
    "X74n1470_012:0205b08_9": "故有吒吒波波羅羅青赤白蓮寒氷等事。",
    "X74n1470_012:0205b08_10": "是故十方一切如來。",
    "X74n1470_012:0205b09_11": "色目多求。",
    "X74n1470_012:0205b09_12": "同名貪水。",
    "X74n1470_012:0205b09_13": "菩薩見貪。",
    "X74n1470_012:0205b09_14": "如避瘴海。",
    "X74n1470_012:0205b10_15": "罪報懺悔。",
    "X74n1470_012:0205b11_0": "三者。",
    "X74n1470_012:0205b11_1": "慢習交凌。",
    "X74n1470_012:0205b11_2": "發於相恃。",
    "X74n1470_012:0205b11_3": "馳流不息。",
    "X74n1470_012:0205b11_4": "如是故有騰逸犇波。",
    "X74n1470_012:0205b12_5": "積波為水。",
    "X74n1470_012:0205b12_6": "如人口舌自相綿味因而水發。",
    "X74n1470_012:0205b12_7": "二習相鼓。",
    "X74n1470_012:0205b13_8": "故有血河灰河熱沙毒海鎔銅灌吞諸事。",
    "X74n1470_012:0205b13_9": "是故十方一切如來。",
    "X74n1470_012:0205b14_10": "色目我慢。",
    "X74n1470_012:0205b14_11": "名飲癡水。",
    "X74n1470_012:0205b14_12": "菩薩見慢。",
    "X74n1470_012:0205b14_13": "如避巨溺。",
    "X74n1470_012:0205b15_14": "罪報懺悔。",
    "X74n1470_012:0205b16_0": "四者。",
    "X74n1470_012:0205b16_1": "瞋習交衝。",
    "X74n1470_012:0205b16_2": "發於相忤。",
    "X74n1470_012:0205b16_3": "忤結不息。",
    "X74n1470_012:0205b16_4": "心熱發火。",
    "X74n1470_012:0205b16_5": "鑄氣為金。",
    "X74n1470_012:0205b17_6": "如是故有刀山鐵梱劒樹劒輪斧鉞鎗鋸。",
    "X74n1470_012:0205b17_7": "如人銜冤殺氣飛動。",
    "X74n1470_012:0205b18_8": "二習相擊。",
    "X74n1470_012:0205b18_9": "故有宮割斬斫剉刺搥擊諸事。",
    "X74n1470_012:0205b19_10": "是故十方一切如來。",
    "X74n1470_012:0205b19_11": "色目瞋恚。",
    "X74n1470_012:0205b19_12": "名利刀劒。",
    "X74n1470_012:0205b19_13": "菩薩見瞋。",
    "X74n1470_012:0205b20_14": "如避誅戮。",
    "X74n1470_012:0205b20_15": "罪報懺悔。",
    "X74n1470_012:0205b21_0": "五者。",
    "X74n1470_012:0205b21_1": "詐習交誘。",
    "X74n1470_012:0205b21_2": "發於相調。",
    "X74n1470_012:0205b21_3": "引起不住。",
    "X74n1470_012:0205b21_4": "如是故有純木絞校。",
    "X74n1470_012:0205b22_5": "如水浸田草木生長。",
    "X74n1470_012:0205b22_6": "二習相延。",
    "X74n1470_012:0205b22_7": "故有杻械枷鎖鞭杖檛棒諸事。",
    "X74n1470_012:0205b23_8": "是故十方一切如來。",
    "X74n1470_012:0205b23_9": "色目姦偽。",
    "X74n1470_012:0205b23_10": "同名讒賊。",
    "X74n1470_012:0205b24_11": "菩薩見詐。",
    "X74n1470_012:0205b24_12": "如畏豺狼。",
    "X74n1470_012:0205b24_13": "罪報懺悔。",
    "X74n1470_012:0205c01_0": "六者。",
    "X74n1470_012:0205c01_1": "誑習交欺。",
    "X74n1470_012:0205c01_2": "發於相罔。",
    "X74n1470_012:0205c01_3": "誣罔不止。",
    "X74n1470_012:0205c01_4": "飛心造奸。",
    "X74n1470_012:0205c01_5": "如是故有塵土屎尿穢污不淨。",
    "X74n1470_012:0205c02_6": "如塵隨風。",
    "X74n1470_012:0205c02_7": "各無所見。",
    "X74n1470_012:0205c02_8": "二習相加。",
    "X74n1470_012:0205c03_9": "故有沒溺騰擲飛墜漂淪諸事。",
    "X74n1470_012:0205c03_10": "是故十方一切如來。",
    "X74n1470_012:0205c04_11": "色目欺誑。",
    "X74n1470_012:0205c04_12": "同名劫殺。",
    "X74n1470_012:0205c04_13": "菩薩見誑。",
    "X74n1470_012:0205c04_14": "如踐虵虺。",
    "X74n1470_012:0205c04_15": "罪報懺悔。",
    "X74n1470_012:0205c06_0": "七者。",
    "X74n1470_012:0205c06_1": "怨習交嫌。",
    "X74n1470_012:0205c06_2": "發於銜恨。",
    "X74n1470_012:0205c06_3": "如是故有飛石投礰匣貯車檻甕盛囊撲。",
    "X74n1470_012:0205c07_4": "如陰毒人懷抱畜惡。",
    "X74n1470_012:0205c07_5": "二習相吞。",
    "X74n1470_012:0205c07_6": "故有投擲擒捉擊射拋撮諸事。",
    "X74n1470_012:0205c08_7": "是故十方一切如來。",
    "X74n1470_012:0205c08_8": "色目冤家。",
    "X74n1470_012:0205c09_9": "同名害鬼。",
    "X74n1470_012:0205c09_10": "菩薩見怨。",
    "X74n1470_012:0205c09_11": "如飲鴆酒。",
    "X74n1470_012:0205c09_12": "罪報懺悔。",
    "X74n1470_012:0205c10_0": "八者。",
    "X74n1470_012:0205c10_1": "見習交明。",
    "X74n1470_012:0205c10_2": "如薩迦耶見戒禁取邪悟諸業。",
    "X74n1470_012:0205c10_3": "發於違拒。",
    "X74n1470_012:0205c11_4": "出生相反。",
    "X74n1470_012:0205c11_5": "如是故有王使王吏證執文籍。",
    "X74n1470_012:0205c11_6": "如行路人來往相見。",
    "X74n1470_012:0205c12_7": "二習相交。",
    "X74n1470_012:0205c12_8": "故有勘問權詐拷訊推鞠察訪披究照明善惡童子手執文簿辭辯諸事。",
    "X74n1470_012:0205c13_9": "是故十方一切如來。",
    "X74n1470_012:0205c14_10": "色目惡見。",
    "X74n1470_012:0205c14_11": "同名見坑。",
    "X74n1470_012:0205c14_12": "菩薩見諸虗妄徧執。",
    "X74n1470_012:0205c15_13": "如臨毒壑。",
    "X74n1470_012:0205c15_14": "罪報懺悔。",
    "X74n1470_012:0205c16_0": "九者。",
    "X74n1470_012:0205c16_1": "枉習交加。",
    "X74n1470_012:0205c16_2": "發於誣謗。",
    "X74n1470_012:0205c16_3": "如是故有合山合石碾磑耕磨。",
    "X74n1470_012:0205c17_4": "如讒賊人逼枉良善。",
    "X74n1470_012:0205c17_5": "二習相排。",
    "X74n1470_012:0205c17_6": "故有壓捺搥按蹙漉衡度諸事。",
    "X74n1470_012:0205c18_7": "是故十方一切如來色目怨謗。",
    "X74n1470_012:0205c18_8": "同名讒虎。",
    "X74n1470_012:0205c19_9": "菩薩見枉。",
    "X74n1470_012:0205c19_10": "如遭霹靂。",
    "X74n1470_012:0205c19_11": "罪報懺悔。",
    "X74n1470_012:0205c20_0": "十者。",
    "X74n1470_012:0205c20_1": "訟習交諠。",
    "X74n1470_012:0205c20_2": "發於藏覆。",
    "X74n1470_012:0205c20_3": "如是故有鑒見炤燭。",
    "X74n1470_012:0205c20_4": "如於日中不能藏隱。",
    "X74n1470_012:0205c21_5": "二習相陳。",
    "X74n1470_012:0205c21_6": "故有惡友業鏡火珠披露宿業對驗諸事。",
    "X74n1470_012:0205c22_7": "是故十方一切如來色目藏覆。",
    "X74n1470_012:0205c22_8": "同名陰賊。",
    "X74n1470_012:0205c23_9": "菩薩見覆。",
    "X74n1470_012:0205c23_10": "如戴高山。",
    "X74n1470_012:0205c23_11": "履於巨海。",
    "X74n1470_012:0205c23_12": "罪報懺悔。",
    "X74n1470_012:0205c24_0": "云何六報。",
    "X74n1470_012:0205c24_1": "阿難。",
    "X74n1470_012:0205c24_2": "一切眾生六識造業。",
    "X74n1470_012:0205c24_3": "所招惡報。",
    "X74n1470_012:0205c24_4": "從六根出。",
    "X74n1470_012:0206a01_5": "云何惡報從六根出。",
    "X74n1470_012:0206a01_6": "一者。",
    "X74n1470_012:0206a01_7": "見報招引惡果。",
    "X74n1470_012:0206a01_8": "此見業交。",
    "X74n1470_012:0206a02_9": "則臨終時。",
    "X74n1470_012:0206a02_10": "先見猛火滿十方界。",
    "X74n1470_012:0206a02_11": "亡者神識飛墜乘烟。",
    "X74n1470_012:0206a03_12": "入無間獄。",
    "X74n1470_012:0206a03_13": "發明二相。",
    "X74n1470_012:0206a03_14": "一者。",
    "X74n1470_012:0206a03_15": "明見。",
    "X74n1470_012:0206a03_16": "則能徧見種種惡物生無量畏。",
    "X74n1470_012:0206a04_17": "二者。",
    "X74n1470_012:0206a04_18": "暗見。",
    "X74n1470_012:0206a04_19": "寂然不見生無量恐。",
    "X74n1470_012:0206a04_20": "如是見火燒見能為熱砂熱灰。",
    "X74n1470_012:0206a05_21": "燒聽能為鑊湯洋銅。",
    "X74n1470_012:0206a05_22": "燒息能為黑煙紫燄。",
    "X74n1470_012:0206a06_23": "燒味能為焦丸鐵糜。",
    "X74n1470_012:0206a06_24": "燒觸能為熱灰爐炭。",
    "X74n1470_012:0206a07_25": "燒心能生星火迸洒煽鼓空界。",
    "X74n1470_012:0206a07_26": "罪報懺悔。",
    "X74n1470_012:0206a08_0": "二者。",
    "X74n1470_012:0206a08_1": "聞報招引惡果。",
    "X74n1470_012:0206a08_2": "此聞業交。",
    "X74n1470_012:0206a08_3": "則臨終時。",
    "X74n1470_012:0206a08_4": "先見波濤。",
    "X74n1470_012:0206a09_0": "沒溺天地。",
    "X74n1470_012:0206a09_1": "亡者神識降注乘流。",
    "X74n1470_012:0206a09_2": "入無間獄。",
    "X74n1470_012:0206a09_3": "發明二相。",
    "X74n1470_012:0206a10_0": "一者。",
    "X74n1470_012:0206a10_1": "開聽。",
    "X74n1470_012:0206a10_2": "聽種種閙。",
    "X74n1470_012:0206a10_3": "精神愗亂。",
    "X74n1470_012:0206a10_4": "二者。",
    "X74n1470_012:0206a10_5": "閉聽。",
    "X74n1470_012:0206a10_6": "寂無所聞。",
    "X74n1470_012:0206a11_0": "幽魄沈沒。",
    "X74n1470_012:0206a11_1": "如是聞波。",
    "X74n1470_012:0206a11_2": "注聞則能為責為詰。",
    "X74n1470_012:0206a11_3": "注見則能為雷為吼為惡毒氣。",
    "X74n1470_012:0206a12_4": "注息則能為雨為霧。",
    "X74n1470_012:0206a12_5": "洒諸毒蟲。",
    "X74n1470_012:0206a13_0": "周滿身體。",
    "X74n1470_012:0206a13_1": "注味則能為膿為血。",
    "X74n1470_012:0206a13_2": "種種雜穢。",
    "X74n1470_012:0206a13_3": "注觸則能為畜為鬼為糞為尿。",
    "X74n1470_012:0206a14_4": "注意則能為電為雹。",
    "X74n1470_012:0206a14_5": "摧碎心魄。",
    "X74n1470_012:0206a15_0": "罪報懺悔。",
    "X74n1470_012:0206a16_0": "三者。",
    "X74n1470_012:0206a16_1": "齅報招引惡果。",
    "X74n1470_012:0206a16_2": "此齅業交。",
    "X74n1470_012:0206a16_3": "則臨終時。",
    "X74n1470_012:0206a16_4": "先見毒氣充塞遠近。",
    "X74n1470_012:0206a17_5": "亡者神識從地湧出。",
    "X74n1470_012:0206a17_6": "入無間獄。",
    "X74n1470_012:0206a17_7": "發明二相。",
    "X74n1470_012:0206a18_0": "一者。",
    "X74n1470_012:0206a18_1": "通聞。",
    "X74n1470_012:0206a18_2": "被諸惡氣。",
    "X74n1470_012:0206a18_3": "熏極心擾。",
    "X74n1470_012:0206a18_4": "二者。",
    "X74n1470_012:0206a18_5": "塞聞。",
    "X74n1470_012:0206a18_6": "氣掩不通。",
    "X74n1470_012:0206a19_0": "悶絕於地。",
    "X74n1470_012:0206a19_1": "如是齅氣。",
    "X74n1470_012:0206a19_2": "衝息則能為質為履。",
    "X74n1470_012:0206a19_3": "衝見則能為火為炬。",
    "X74n1470_012:0206a20_4": "衝聞則能為沒為溺。",
    "X74n1470_012:0206a20_5": "為洋為沸。",
    "X74n1470_012:0206a20_6": "衝味則能為餒為爽。",
    "X74n1470_012:0206a21_7": "衝觸則能為綻為爛。",
    "X74n1470_012:0206a21_8": "為大肉山。",
    "X74n1470_012:0206a21_9": "有百千眼。",
    "X74n1470_012:0206a22_0": "無量唼食。",
    "X74n1470_012:0206a22_1": "衝思則能為灰為瘴。",
    "X74n1470_012:0206a22_2": "為飛砂礰。",
    "X74n1470_012:0206a22_3": "擊碎身體。",
    "X74n1470_012:0206a23_0": "罪報懺悔。",
    "X74n1470_012:0206a24_0": "四者。",
    "X74n1470_012:0206a24_1": "味報招引惡果。",
    "X74n1470_012:0206a24_2": "此味業交。",
    "X74n1470_012:0206a24_3": "則臨終時。",
    "X74n1470_012:0206a24_4": "先見鐵網猛燄熾裂。",
    "X74n1470_012:0206b01_5": "周覆世界。",
    "X74n1470_012:0206b01_6": "亡者神識下透挂網。",
    "X74n1470_012:0206b01_7": "倒懸其頭。",
    "X74n1470_012:0206b02_0": "入無間獄。",
    "X74n1470_012:0206b02_1": "發明二相。",
    "X74n1470_012:0206b02_2": "一者。",
    "X74n1470_012:0206b02_3": "吸氣。",
    "X74n1470_012:0206b02_4": "結成寒氷。",
    "X74n1470_012:0206b02_5": "凍裂身肉。",
    "X74n1470_012:0206b03_0": "二者。",
    "X74n1470_012:0206b03_1": "吐氣。",
    "X74n1470_012:0206b03_2": "飛為猛火。",
    "X74n1470_012:0206b03_3": "焦爛骨隨。",
    "X74n1470_012:0206b03_4": "如是甞味。",
    "X74n1470_012:0206b03_5": "歷甞則能為承為忍。",
    "X74n1470_012:0206b04_6": "歷見則能為然金石。",
    "X74n1470_012:0206b04_7": "歷聽則能為利兵刃。",
    "X74n1470_012:0206b05_0": "歷息則能為大鐵籠。",
    "X74n1470_012:0206b05_1": "彌覆國土。",
    "X74n1470_012:0206b05_2": "歷觸則能為弓為箭。",
    "X74n1470_012:0206b06_0": "為弩為射。",
    "X74n1470_012:0206b06_1": "歷思則能為飛熱鐵。",
    "X74n1470_012:0206b06_2": "從空雨下。",
    "X74n1470_012:0206b06_3": "罪報懺悔。",
    "X74n1470_012:0206b07_0": "五者。",
    "X74n1470_012:0206b07_1": "觸報招引惡果。",
    "X74n1470_012:0206b07_2": "此觸業交。",
    "X74n1470_012:0206b07_3": "則臨終時。",
    "X74n1470_012:0206b07_4": "先見大山四面來合。",
    "X74n1470_012:0206b08_5": "無復出路。",
    "X74n1470_012:0206b08_6": "亡者神識見大鐵城火蛇火狗虎狼師子。",
    "X74n1470_012:0206b09_7": "牛頭獄卒。",
    "X74n1470_012:0206b09_8": "馬頭羅剎。",
    "X74n1470_012:0206b09_9": "手持鎗矟。",
    "X74n1470_012:0206b09_10": "驅入城門。",
    "X74n1470_012:0206b10_0": "向無間獄。",
    "X74n1470_012:0206b10_1": "發明二相。",
    "X74n1470_012:0206b10_2": "一者。",
    "X74n1470_012:0206b10_3": "合觸。",
    "X74n1470_012:0206b10_4": "合山逼體。",
    "X74n1470_012:0206b10_5": "骨肉血潰。",
    "X74n1470_012:0206b11_0": "二者。",
    "X74n1470_012:0206b11_1": "離觸。",
    "X74n1470_012:0206b11_2": "刀劒觸身。",
    "X74n1470_012:0206b11_3": "心肝屠裂。",
    "X74n1470_012:0206b11_4": "如是合觸。",
    "X74n1470_012:0206b11_5": "歷觸則能為道為觀。",
    "X74n1470_012:0206b12_6": "為聽為案。",
    "X74n1470_012:0206b12_7": "歷見則能為燒為熱。",
    "X74n1470_012:0206b12_8": "歷聽則能為撞為擊。",
    "X74n1470_012:0206b13_9": "為剚為射。",
    "X74n1470_012:0206b13_10": "歷息則能為括為袋。",
    "X74n1470_012:0206b13_11": "為拷為縛。",
    "X74n1470_012:0206b14_0": "歷甞則能為耕為鉗。",
    "X74n1470_012:0206b14_1": "為斬為截。",
    "X74n1470_012:0206b14_2": "歷思則能為墜為飛。",
    "X74n1470_012:0206b15_0": "為煎為炙。",
    "X74n1470_012:0206b15_1": "罪報懺悔。",
    "X74n1470_012:0206b16_0": "六者。",
    "X74n1470_012:0206b16_1": "思報招引惡果。",
    "X74n1470_012:0206b16_2": "此思業交。",
    "X74n1470_012:0206b16_3": "則臨終時。",
    "X74n1470_012:0206b16_4": "先見惡風吹壞國土。",
    "X74n1470_012:0206b17_5": "亡者神識被吹上空。",
    "X74n1470_012:0206b17_6": "旋落乘風。",
    "X74n1470_012:0206b17_7": "墮無間獄。",
    "X74n1470_012:0206b18_0": "發明二相。",
    "X74n1470_012:0206b18_1": "一者。",
    "X74n1470_012:0206b18_2": "不覺。",
    "X74n1470_012:0206b18_3": "迷極則荒犇走不息。",
    "X74n1470_012:0206b18_4": "二者。",
    "X74n1470_012:0206b18_5": "不迷。",
    "X74n1470_012:0206b19_0": "覺知則苦無量煎燒。",
    "X74n1470_012:0206b19_1": "痛深難忍。",
    "X74n1470_012:0206b19_2": "如是邪思。",
    "X74n1470_012:0206b19_3": "結思則能為方為所。",
    "X74n1470_012:0206b20_4": "結見則能為鑒為證。",
    "X74n1470_012:0206b20_5": "結聽則能為大合石。",
    "X74n1470_012:0206b21_0": "為氷為霜。",
    "X74n1470_012:0206b21_1": "為土為霧。",
    "X74n1470_012:0206b21_2": "結息則能為大火車火船火檻。",
    "X74n1470_012:0206b22_0": "結甞則能為大叫喚。",
    "X74n1470_012:0206b22_1": "為悔為泣。",
    "X74n1470_012:0206b22_2": "結觸則能為大為小。",
    "X74n1470_012:0206b23_0": "為一日中萬死萬生。",
    "X74n1470_012:0206b23_1": "為偃為仰。",
    "X74n1470_012:0206b23_2": "罪報懺悔。",
    "X74n1470_012:0206b24_0": "阿難。",
    "X74n1470_012:0206b24_1": "是名地獄十因六果。",
    "X74n1470_012:0206b24_2": "皆是眾生迷妄所造。",
    "X74n1470_012:0206b24_3": "若諸眾生惡業圓造。",
    "X74n1470_012:0206c01_4": "入阿鼻獄。",
    "X74n1470_012:0206c01_5": "受無量苦。",
    "X74n1470_012:0206c01_6": "經無量劫。",
    "X74n1470_012:0206c01_7": "六根各造。",
    "X74n1470_012:0206c02_8": "及被所作。",
    "X74n1470_012:0206c02_9": "兼境兼根。",
    "X74n1470_012:0206c02_10": "是人則入八無間獄。",
    "X74n1470_012:0206c02_11": "身口意三作殺盜婬。",
    "X74n1470_012:0206c03_12": "是人則入十八地獄。",
    "X74n1470_012:0206c03_13": "三業不兼。",
    "X74n1470_012:0206c03_14": "中間或為一殺一盜。",
    "X74n1470_012:0206c04_15": "是人則入三十六地獄。",
    "X74n1470_012:0206c04_16": "見見一根。",
    "X74n1470_012:0206c04_17": "單犯一業。",
    "X74n1470_012:0206c05_18": "是人則入一百八地獄。",
    "X74n1470_012:0206c05_19": "由是眾生別作別造。",
    "X74n1470_012:0206c06_0": "於世界中。",
    "X74n1470_012:0206c06_1": "入同分地。",
    "X74n1470_012:0206c06_2": "妄想發生。",
    "X74n1470_012:0206c06_3": "非本來有。",
    "X74n1470_012:0206c06_4": "罪報懺悔。",
    "X74n1470_012:0206c07_0": "復次阿難。",
    "X74n1470_012:0206c07_1": "是諸眾生非破律儀。",
    "X74n1470_012:0206c07_2": "犯菩薩戒。",
    "X74n1470_012:0206c07_3": "毀佛涅槃。",
    "X74n1470_012:0206c08_0": "諸餘雜業歷劫燒然。",
    "X74n1470_012:0206c08_1": "後還罪畢。",
    "X74n1470_012:0206c08_2": "受諸鬼形。",
    "X74n1470_012:0206c08_3": "若於本因。",
    "X74n1470_012:0206c09_0": "貪物為罪。",
    "X74n1470_012:0206c09_1": "是人罪畢。",
    "X74n1470_012:0206c09_2": "遇物成形。",
    "X74n1470_012:0206c09_3": "名無怪鬼。",
    "X74n1470_012:0206c09_4": "罪報懺悔○貪色為罪。",
    "X74n1470_012:0206c10_5": "是人罪畢。",
    "X74n1470_012:0206c10_6": "遇風成形。",
    "X74n1470_012:0206c10_7": "名為魃鬼。",
    "X74n1470_012:0206c10_8": "罪報懺悔○貪惑為罪。",
    "X74n1470_012:0206c11_9": "是人罪畢。",
    "X74n1470_012:0206c11_10": "遇畜成形。",
    "X74n1470_012:0206c11_11": "名為魅鬼。",
    "X74n1470_012:0206c11_12": "罪報懺悔○貪恨為罪。",
    "X74n1470_012:0206c12_13": "是人罪畢。",
    "X74n1470_012:0206c12_14": "遇蟲成形。",
    "X74n1470_012:0206c12_15": "名為蠱毒鬼。",
    "X74n1470_012:0206c13_0": "罪報懺悔○貪憶為罪。",
    "X74n1470_012:0206c13_1": "是人罪畢。",
    "X74n1470_012:0206c13_2": "遇衰成形。",
    "X74n1470_012:0206c13_3": "名為厲鬼。",
    "X74n1470_012:0206c14_4": "罪報懺悔○貪傲為罪。",
    "X74n1470_012:0206c14_5": "是人罪畢。",
    "X74n1470_012:0206c14_6": "遇氣成形。",
    "X74n1470_012:0206c14_7": "名為餓鬼。",
    "X74n1470_012:0206c15_8": "罪報懺悔○貪罔為罪。",
    "X74n1470_012:0206c15_9": "是人罪畢。",
    "X74n1470_012:0206c15_10": "遇幽成形。",
    "X74n1470_012:0206c15_11": "名為魘鬼。",
    "X74n1470_012:0206c16_12": "罪報懺悔○貪明為罪。",
    "X74n1470_012:0206c16_13": "是人罪畢。",
    "X74n1470_012:0206c16_14": "遇精成形。",
    "X74n1470_012:0206c17_0": "名為魍魎鬼。",
    "X74n1470_012:0206c17_1": "罪報懺悔○貪成為罪。",
    "X74n1470_012:0206c17_2": "是人罪畢。",
    "X74n1470_012:0206c17_3": "遇明成形。",
    "X74n1470_012:0206c18_4": "名為役使鬼。",
    "X74n1470_012:0206c18_5": "罪報懺悔○貪黨為罪。",
    "X74n1470_012:0206c18_6": "是人罪畢。",
    "X74n1470_012:0206c19_0": "遇人成形。",
    "X74n1470_012:0206c19_1": "名傳送鬼。",
    "X74n1470_012:0206c19_2": "罪報懺悔。",
    "X74n1470_012:0206c20_0": "阿難。",
    "X74n1470_012:0206c20_1": "是人皆以純情墜落。",
    "X74n1470_012:0206c20_2": "業火燒乾。",
    "X74n1470_012:0206c20_3": "上出為鬼。",
    "X74n1470_012:0206c20_4": "此等皆是自妄想業之所招引。",
    "X74n1470_012:0206c21_5": "若悟菩提。",
    "X74n1470_012:0206c21_6": "則妙圓明。",
    "X74n1470_012:0206c21_7": "本無所有。",
    "X74n1470_012:0206c22_8": "罪報懺悔。",
    "X74n1470_012:0206c23_0": "復次阿難鬼業既盡。",
    "X74n1470_012:0206c23_1": "則情與想二俱成空。",
    "X74n1470_012:0206c23_2": "方於世間。",
    "X74n1470_012:0206c24_0": "與元負人。",
    "X74n1470_012:0206c24_1": "怨對相值。",
    "X74n1470_012:0206c24_2": "身為畜生。",
    "X74n1470_012:0206c24_3": "酬其宿債。",
    "X74n1470_012:0206c24_4": "物怪之鬼物銷報盡。",
    "X74n1470_012:0207a01_5": "生於世間。",
    "X74n1470_012:0207a01_6": "多為裊類。",
    "X74n1470_012:0207a01_7": "罪報懺悔○風魃之鬼風銷報盡。",
    "X74n1470_012:0207a02_8": "生於世間。",
    "X74n1470_012:0207a02_9": "多為咎徵一切異類。",
    "X74n1470_012:0207a02_10": "罪報懺悔○畜魅之鬼畜死報盡。",
    "X74n1470_012:0207a03_11": "生於世間。",
    "X74n1470_012:0207a03_12": "多為狐類。",
    "X74n1470_012:0207a03_13": "罪報懺悔○蟲蠱之鬼蠱滅報盡。",
    "X74n1470_012:0207a04_14": "生於世間。",
    "X74n1470_012:0207a04_15": "多為毒類。",
    "X74n1470_012:0207a04_16": "罪報懺悔○衰癘之鬼衰窮報盡。",
    "X74n1470_012:0207a05_17": "生於世間。",
    "X74n1470_012:0207a05_18": "多為蛔類。",
    "X74n1470_012:0207a06_0": "罪報懺悔○受氣之鬼氣消報盡。",
    "X74n1470_012:0207a06_1": "生於世間。",
    "X74n1470_012:0207a06_2": "多為食類。",
    "X74n1470_012:0207a07_3": "罪報懺悔○綿幽之鬼幽消報盡。",
    "X74n1470_012:0207a07_4": "生於世間。",
    "X74n1470_012:0207a07_5": "多為服類。",
    "X74n1470_012:0207a08_6": "罪報懺悔○和精之鬼和消報盡。",
    "X74n1470_012:0207a08_7": "生於世間。",
    "X74n1470_012:0207a08_8": "多為應類。",
    "X74n1470_012:0207a09_9": "罪報懺悔○明靈之鬼明滅報盡。",
    "X74n1470_012:0207a09_10": "生於世間。",
    "X74n1470_012:0207a10_0": "多為休徵一切諸類。",
    "X74n1470_012:0207a10_1": "罪報懺悔○依人之鬼人亡報盡。",
    "X74n1470_012:0207a11_2": "生於世間。",
    "X74n1470_012:0207a11_3": "多為循類。",
    "X74n1470_012:0207a11_4": "罪報懺悔。",
    "X74n1470_012:0207a12_0": "阿難。",
    "X74n1470_012:0207a12_1": "是等皆以業火乾枯。",
    "X74n1470_012:0207a12_2": "酧其宿債。",
    "X74n1470_012:0207a12_3": "旁為畜生。",
    "X74n1470_012:0207a12_4": "此等亦皆自虗妄業之所招引。",
    "X74n1470_012:0207a13_5": "若悟菩提。",
    "X74n1470_012:0207a13_6": "則此妄緣。",
    "X74n1470_012:0207a13_7": "本無所有。",
    "X74n1470_012:0207a14_8": "如汝所言。",
    "X74n1470_012:0207a14_9": "寶蓮香等。",
    "X74n1470_012:0207a14_10": "及琉璃王。",
    "X74n1470_012:0207a14_11": "善星比丘。",
    "X74n1470_012:0207a14_12": "如是惡業。",
    "X74n1470_012:0207a15_13": "本自發明。",
    "X74n1470_012:0207a15_14": "非從天降。",
    "X74n1470_012:0207a15_15": "亦非地出。",
    "X74n1470_012:0207a15_16": "亦非人與。",
    "X74n1470_012:0207a15_17": "自妄所招。",
    "X74n1470_012:0207a16_18": "還自來受。",
    "X74n1470_012:0207a16_19": "菩提心中皆為虗浮妄想凝結。",
    "X74n1470_012:0207a16_20": "罪報懺悔。",
    "X74n1470_012:0207a18_0": "復告阿難。",
    "X74n1470_012:0207a18_1": "從是畜生。",
    "X74n1470_012:0207a18_2": "酬還先債。",
    "X74n1470_012:0207a18_3": "若彼酧者。",
    "X74n1470_012:0207a18_4": "分越所酧。",
    "X74n1470_012:0207a19_0": "此等眾生還復為人。",
    "X74n1470_012:0207a19_1": "反徵其剩。",
    "X74n1470_012:0207a19_2": "如彼有力。",
    "X74n1470_012:0207a19_3": "兼有福德。",
    "X74n1470_012:0207a20_0": "則於人中不捨人身。",
    "X74n1470_012:0207a20_1": "酧還彼力。",
    "X74n1470_012:0207a20_2": "若無福者。",
    "X74n1470_012:0207a20_3": "還為畜生。",
    "X74n1470_012:0207a21_0": "償彼餘值阿難當知。",
    "X74n1470_012:0207a21_1": "若用錢物。",
    "X74n1470_012:0207a21_2": "或役其力。",
    "X74n1470_012:0207a21_3": "償足自停。",
    "X74n1470_012:0207a22_0": "如其中間殺彼身命或食其肉。",
    "X74n1470_012:0207a22_1": "如是乃至經微塵劫。",
    "X74n1470_012:0207a23_0": "相食相誅。",
    "X74n1470_012:0207a23_1": "猶如轉輪。",
    "X74n1470_012:0207a23_2": "互為高下。",
    "X74n1470_012:0207a23_3": "無有休息。",
    "X74n1470_012:0207a23_4": "除奢摩他及佛出世不可停寢。",
    "X74n1470_012:0207a24_5": "汝今應知。",
    "X74n1470_012:0207a24_6": "彼梟倫者酧足復形。",
    "X74n1470_012:0207b01_0": "生人道中。",
    "X74n1470_012:0207b01_1": "參合頑類。",
    "X74n1470_012:0207b01_2": "罪報懺悔○彼咎徵者酧足復形。",
    "X74n1470_012:0207b02_3": "生人道中。",
    "X74n1470_012:0207b02_4": "參合愚類。",
    "X74n1470_012:0207b02_5": "罪報懺悔○彼狐倫者酧足復形。",
    "X74n1470_012:0207b03_6": "生人道中。",
    "X74n1470_012:0207b03_7": "參於庸類。",
    "X74n1470_012:0207b03_8": "罪報懺悔○彼毒倫者酧足復形。",
    "X74n1470_012:0207b04_9": "生人道中。",
    "X74n1470_012:0207b04_10": "參合很類。",
    "X74n1470_012:0207b04_11": "罪報懺悔○彼蛔倫者酧足復形。",
    "X74n1470_012:0207b05_12": "生人道中。",
    "X74n1470_012:0207b05_13": "參合微類。",
    "X74n1470_012:0207b05_14": "罪報懺悔○彼食倫者酧足復形。",
    "X74n1470_012:0207b06_15": "生人道中。",
    "X74n1470_012:0207b06_16": "參合柔類。",
    "X74n1470_012:0207b06_17": "罪報懺悔○彼服倫者酧足復形。",
    "X74n1470_012:0207b07_18": "生人道中。",
    "X74n1470_012:0207b07_19": "參合勞類。",
    "X74n1470_012:0207b07_20": "罪報懺悔○彼應倫者酧足復形。",
    "X74n1470_012:0207b08_21": "生人道中。",
    "X74n1470_012:0207b08_22": "參合文類。",
    "X74n1470_012:0207b08_23": "罪報懺悔○彼休徵者酧足復形。",
    "X74n1470_012:0207b09_24": "生人道中。",
    "X74n1470_012:0207b09_25": "參合明類。",
    "X74n1470_012:0207b09_26": "罪報懺悔○彼諸循倫酧足復形。",
    "X74n1470_012:0207b10_27": "生人道中。",
    "X74n1470_012:0207b10_28": "參合達類。",
    "X74n1470_012:0207b10_29": "罪報懺悔。",
    "X74n1470_012:0207b12_0": "阿難。",
    "X74n1470_012:0207b12_1": "是等皆以宿債畢酬。",
    "X74n1470_012:0207b12_2": "復形人道。",
    "X74n1470_012:0207b12_3": "皆無始來。",
    "X74n1470_012:0207b12_4": "業計顛倒。",
    "X74n1470_012:0207b13_5": "相生相殺。",
    "X74n1470_012:0207b13_6": "不遇如來。",
    "X74n1470_012:0207b13_7": "不聞正法。",
    "X74n1470_012:0207b13_8": "於塵勞中。",
    "X74n1470_012:0207b13_9": "法爾輪轉。",
    "X74n1470_012:0207b14_10": "此輩名為可憐愍者。",
    "X74n1470_012:0207b14_11": "罪報懺悔。",
    "X74n1470_012:0207b15_0": "我等為無明所覆。",
    "X74n1470_012:0207b15_1": "不識惡報罪因。",
    "X74n1470_012:0207b15_2": "今遇道場。",
    "X74n1470_012:0207b15_3": "方能覺知。",
    "X74n1470_012:0207b16_4": "歸命毗盧遮那如來。",
    "X74n1470_012:0207b16_5": "及一切賢聖海眾。",
    "X74n1470_012:0207b16_6": "燒香散華。",
    "X74n1470_012:0207b17_0": "重惡罪報。",
    "X74n1470_012:0207b17_1": "發露懺悔。",
    "X74n1470_012:0207b17_2": "不敢覆藏。",
    "X74n1470_012:0207b17_3": "由此因緣。",
    "X74n1470_012:0207b17_4": "我及法界眾生海惡業重罪。",
    "X74n1470_012:0207b18_5": "願皆清淨。",
    "X74n1470_012:0207b19_0": "次懺悔滅罪印呪",
    "X74n1470_012:0207b20_0": "唵薩栗末(二合)巴(引)巴眉悉普怛[口*捺]曷捺末日囉也莎曷(應誦三徧)　百劫積集罪　　一念悉盪除　　如火焚枯草　滅盡無有餘　我昔所造諸惡業　　皆由無始貪瞋癡　從身語意之所生　　一切我今皆懺悔懺悔已。",
    "X74n1470_012:0207c02_1": "至心歸命禮本尊毗盧遮那佛。",
    "X74n1470_012:0207c03_0": "○(白)眾等聽說經中無常偈",
    "X74n1470_012:0207c04_0": "　若人行放逸　　如毒及如火　　作放逸眾生　命終受苦惱　　若人不放逸　　所至應敬禮　能至寂滅處　　永離諸放逸大方廣佛華嚴經海印道場十重行願常徧禮懺儀卷第十二"
}