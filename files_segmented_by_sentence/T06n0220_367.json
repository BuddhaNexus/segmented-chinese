{
    "T06n0220_367:0890b02_0": "大般若波羅蜜多經卷第三百六",
    "T06n0220_367:0890b03_0": "十七",
    "T06n0220_367:0890b05_0": "三藏法師玄奘奉　詔譯",
    "T06n0220_367:0890b06_0": "初分遍學道品第六十四之二",
    "T06n0220_367:0890b07_0": "爾時，具壽善現白佛言：「世尊！",
    "T06n0220_367:0890b07_1": "有性法為能現證無性不？」",
    "T06n0220_367:0890b08_2": "「不也！",
    "T06n0220_367:0890b08_3": "善現！」",
    "T06n0220_367:0890b08_4": "「世尊！",
    "T06n0220_367:0890b08_5": "無性法為能現證有性不？」",
    "T06n0220_367:0890b09_6": "「不也！",
    "T06n0220_367:0890b09_7": "善現！」",
    "T06n0220_367:0890b09_8": "「世尊！",
    "T06n0220_367:0890b09_9": "有性法為能現證有性不？」",
    "T06n0220_367:0890b10_10": "「不也！",
    "T06n0220_367:0890b10_11": "善現！」",
    "T06n0220_367:0890b10_12": "「世尊！",
    "T06n0220_367:0890b10_13": "無性法為能現證無性不？」",
    "T06n0220_367:0890b11_14": "「不也！",
    "T06n0220_367:0890b11_15": "善現！」",
    "T06n0220_367:0890b11_16": "「世尊！",
    "T06n0220_367:0890b11_17": "若爾亦應有性不能現觀無性，無性不能現觀有性，有性不能現觀有性，無性不能現觀無性，將無世尊不得現觀？」",
    "T06n0220_367:0890b14_18": "佛言：「善現！",
    "T06n0220_367:0890b14_19": "有得現觀然離四句。」",
    "T06n0220_367:0890b15_20": "「世尊！",
    "T06n0220_367:0890b15_21": "云何有得現觀然離四句？」",
    "T06n0220_367:0890b16_0": "「善現！",
    "T06n0220_367:0890b16_1": "非有非無絕諸戲論，乃名現觀，得亦如是，是故我說有得現觀然離四句。」",
    "T06n0220_367:0890b17_2": "爾時，具壽善現白佛言：「世尊！",
    "T06n0220_367:0890b18_3": "菩薩摩訶薩以何為戲論？」",
    "T06n0220_367:0890b19_4": "佛言：「善現！",
    "T06n0220_367:0890b19_5": "菩薩摩訶薩觀色若常若無常是為戲論，觀受、想、行、識若常若無常是為戲論；觀色若樂若苦是為戲論，觀受、想、行、識若樂若苦是為戲論；觀色若我若無我是為戲論，觀受、想、行、識若我若無我是為戲論；觀色若淨若不淨是為戲論，觀受、想、行、識若淨若不淨是為戲論；觀色若寂靜若不寂靜是為戲論，觀受、想、行、識若寂靜若不寂靜是為戲論；觀色若遠離若不遠離是為戲論，觀受、想、行、識若遠離若不遠離是為戲論；觀色若是所遍知若非所遍知是為戲論，觀受、想、行、識若是所遍知若非所遍知是為戲論。",
    "T06n0220_367:0890c02_6": "「善現！",
    "T06n0220_367:0890c02_7": "菩薩摩訶薩觀眼處若常若無常是為戲論，觀耳、鼻、舌、身、意處若常若無常是為戲論；觀眼處若樂若苦是為戲論，觀耳、鼻、舌、身、意處若樂若苦是為戲論；觀眼處若我若無我是為戲論，觀耳、鼻、舌、身、意處若我若無我是為戲論；觀眼處若淨若不淨是為戲論，觀耳、鼻、舌、身、意處若淨若不淨是為戲論；觀眼處若寂靜若不寂靜是為戲論，觀耳、鼻、舌、身、意處若寂靜若不寂靜是為戲論；觀眼處若遠離若不遠離是為戲論，觀耳、鼻、舌、身、意處若遠離若不遠離是為戲論；觀眼處若是所遍知若非所遍知是為戲論，觀耳、鼻、舌、身、意處若是所遍知若非所遍知是為戲論。",
    "T06n0220_367:0890c15_8": "「善現！",
    "T06n0220_367:0890c15_9": "菩薩摩訶薩觀色處若常若無常是為戲論，觀聲、香、味、觸、法處若常若無常是為戲論；觀色處若樂若苦是為戲論，觀聲、香、味、觸、法處若樂若苦是為戲論；觀色處若我若無我是為戲論，觀聲、香、味、觸、法處若我若無我是為戲論；觀色處若淨若不淨是為戲論，觀聲、香、味、觸、法處若淨若不淨是為戲論；觀色處若寂靜若不寂靜是為戲論，觀聲、香、味、觸、法處若寂靜若不寂靜是為戲論；觀色處若遠離若不遠離是為戲論，觀聲、香、味、觸、法處若遠離若不遠離是為戲論；觀色處若是所遍知若非所遍知是為戲論，觀聲、香、味、觸、法處若是所遍知若非所遍知是為戲論。",
    "T06n0220_367:0890c28_10": "「善現！",
    "T06n0220_367:0890c28_11": "菩薩摩訶薩觀眼界若常若無常是為戲論，觀耳、鼻、舌、身、意界若常若無常是為戲論；觀眼界若樂若苦是為戲論，觀耳、鼻、舌、身、意界若樂若苦是為戲論；觀眼界若我若無我是為戲論，觀耳、鼻、舌、身、意界若我若無我是為戲論；觀眼界若淨若不淨是為戲論，觀耳、鼻、舌、身、意界若淨若不淨是為戲論；觀眼界若寂靜若不寂靜是為戲論，觀耳、鼻、舌、身、意界若寂靜若不寂靜是為戲論；觀眼界若遠離若不遠離是為戲論，觀耳、鼻、舌、身、意界若遠離若不遠離是為戲論；觀眼界若是所遍知若非所遍知是為戲論，觀耳、鼻、舌、身、意界若是所遍知若非所遍知是為戲論。",
    "T06n0220_367:0891a12_12": "「善現！",
    "T06n0220_367:0891a12_13": "菩薩摩訶薩觀色界若常若無常是為戲論，觀聲、香、味、觸、法界若常若無常是為戲論；觀色界若樂若苦是為戲論，觀聲、香、味、觸、法界若樂若苦是為戲論；觀色界若我若無我是為戲論，觀聲、香、味、觸、法界若我若無我是為戲論；觀色界若淨若不淨是為戲論，觀聲、香、味、觸、法界若淨若不淨是為戲論；觀色界若寂靜若不寂靜是為戲論，觀聲、香、味、觸、法界若寂靜若不寂靜是為戲論；觀色界若遠離若不遠離是為戲論，觀聲、香、味、觸、法界若遠離若不遠離是為戲論；觀色界若是所遍知若非所遍知是為戲論，觀聲、香、味、觸、法界若是所遍知若非所遍知是為戲論。",
    "T06n0220_367:0891a24_14": "「善現！",
    "T06n0220_367:0891a25_0": "菩薩摩訶薩觀眼識界若常若無常是為戲論，觀耳、鼻、舌、身、意識界若常若無常是為戲論；觀眼識界若樂若苦是為戲論，觀耳、鼻、舌、身、意識界若樂若苦是為戲論；觀眼識界若我若無我是為戲論，觀耳、鼻、舌、身、意識界若我若無我是為戲論；觀眼識界若淨若不淨是為戲論，觀耳、鼻、舌、身、意識界若淨若不淨是為戲論；觀眼識界若寂靜若不寂靜是為戲論，觀耳、鼻、舌、身、意識界若寂靜若不寂靜是為戲論；觀眼識界若遠離若不遠離是為戲論，觀耳、鼻、舌、身、意識界若遠離若不遠離是為戲論；觀眼識界若是所遍知若非所遍知是為戲論，觀耳、鼻、舌、身、意識界若是所遍知若非所遍知是為戲論。",
    "T06n0220_367:0891b09_1": "「善現！",
    "T06n0220_367:0891b09_2": "菩薩摩訶薩觀眼觸若常若無常是為戲論，觀耳、鼻、舌、身、意觸若常若無常是為戲論；觀眼觸若樂若苦是為戲論，觀耳、鼻、舌、身、意觸若樂若苦是為戲論；觀眼觸若我若無我是為戲論，觀耳、鼻、舌、身、意觸若我若無我是為戲論；觀眼觸若淨若不淨是為戲論，觀耳、鼻、舌、身、意觸若淨若不淨是為戲論；觀眼觸若寂靜若不寂靜是為戲論，觀耳、鼻、舌、身、意觸若寂靜若不寂靜是為戲論；觀眼觸若遠離若不遠離是為戲論，觀耳、鼻、舌、身、意觸若遠離若不遠離是為戲論；觀眼觸若是所遍知若非所遍知是為戲論，觀耳、鼻、舌、身、意觸若是所遍知若非所遍知是為戲論。",
    "T06n0220_367:0891b22_3": "「善現！",
    "T06n0220_367:0891b22_4": "菩薩摩訶薩觀眼觸為緣所生諸受若常若無常是為戲論，觀耳、鼻、舌、身、意觸為緣所生諸受若常若無常是為戲論；觀眼觸為緣所生諸受若樂若苦是為戲論，觀耳、鼻、舌、身、意觸為緣所生諸受若樂若苦是為戲論；觀眼觸為緣所生諸受若我若無我是為戲論，觀耳、鼻、舌、身、意觸為緣所生諸受若我若無我是為戲論；觀眼觸為緣所生諸受若淨若不淨是為戲論，觀耳、鼻、舌、身、意觸為緣所生諸受若淨若不淨是為戲論；觀眼觸為緣所生諸受若寂靜若不寂靜是為戲論，觀耳、鼻、舌、身、意觸為緣所生諸受若寂靜若不寂靜是為戲論；觀眼觸為緣所生諸受若遠離若不遠離是為戲論，觀耳、鼻、舌、身、意觸為緣所生諸受若遠離若不遠離是為戲論；觀眼觸為緣所生諸受若是所遍知若非所遍知是為戲論，觀耳、鼻、舌、身、意觸為緣所生諸受若是所遍知若非所遍知是為戲論。",
    "T06n0220_367:0891c10_5": "「善現！",
    "T06n0220_367:0891c11_6": "菩薩摩訶薩觀地界若常若無常是為戲論，觀水、火、風、空、識界若常若無常是為戲論；觀地界若樂若苦是為戲論，觀水、火、風、空、識界若樂若苦是為戲論；觀地界若我若無我是為戲論，觀水、火、風、空、識界若我若無我是為戲論；觀地界若淨若不淨是為戲論，觀水、火、風、空、識界若淨若不淨是為戲論；觀地界若寂靜若不寂靜是為戲論，觀水、火、風、空、識界若寂靜若不寂靜是為戲論；觀地界若遠離若不遠離是為戲論，觀水、火、風、空、識界若遠離若不遠離是為戲論；觀地界若是所遍知若非所遍知是為戲論，觀水、火、風、空、識界若是所遍知若非所遍知是為戲論。",
    "T06n0220_367:0891c23_7": "「善現！",
    "T06n0220_367:0891c23_8": "菩薩摩訶薩觀無明若常若無常是為戲論，觀行、識、名色、六處、觸、受、愛、取、有、生、老死愁歎苦憂惱若常若無常是為戲論；觀無明若樂若苦是為戲論，觀行乃至老死愁歎苦憂惱若樂若苦是為戲論；觀無明若我若無我是為戲論，觀行乃至老死愁歎苦憂惱若我若無我是為戲論；觀無明若淨若不淨是為戲論，觀行乃至老死愁歎苦憂惱若淨若不淨是為戲論；觀無明若寂靜若不寂靜是為戲論，觀行乃至老死愁歎苦憂惱若寂靜若不寂靜是為戲論；觀無明若遠離若不遠離是為戲論，觀行乃至老死愁歎苦憂惱若遠離若不遠離是為戲論；觀無明若是所遍知若非所遍知是為戲論，觀行乃至老死愁歎苦憂惱若是所遍知若非所遍知是為戲論。",
    "T06n0220_367:0892a09_9": "「善現！",
    "T06n0220_367:0892a09_10": "菩薩摩訶薩觀布施波羅蜜多若常若無常是為戲論，觀淨戒、安忍、精進、靜慮、般若波羅蜜多若常若無常是為戲論；觀布施波羅蜜多若樂若苦是為戲論，觀淨戒乃至般若波羅蜜多若樂若苦是為戲論；觀布施波羅蜜多若我若無我是為戲論，觀淨戒乃至般若波羅蜜多若我若無我是為戲論；觀布施波羅蜜多若淨若不淨是為戲論，觀淨戒乃至般若波羅蜜多若淨若不淨是為戲論；觀布施波羅蜜多若寂靜若不寂靜是為戲論，觀淨戒乃至般若波羅蜜多若寂靜若不寂靜是為戲論；觀布施波羅蜜多若遠離若不遠離是為戲論，觀淨戒乃至般若波羅蜜多若遠離若不遠離是為戲論；觀布施波羅蜜多若是所遍知若非所遍知是為戲論，觀淨戒乃至般若波羅蜜多若是所遍知若非所遍知是為戲論。",
    "T06n0220_367:0892a25_11": "「善現！",
    "T06n0220_367:0892a26_12": "菩薩摩訶薩觀內空若常若無常是為戲論，觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常是為戲論；觀內空若樂若苦是為戲論，觀外空乃至無性自性空若樂若苦是為戲論；觀內空若我若無我是為戲論，觀外空乃至無性自性空若我若無我是為戲論；觀內空若淨若不淨是為戲論，觀外空乃至無性自性空若淨若不淨是為戲論；觀內空若寂靜若不寂靜是為戲論，觀外空乃至無性自性空若寂靜若不寂靜是為戲論；觀內空若遠離若不遠離是為戲論，觀外空乃至無性自性空若遠離若不遠離是為戲論；觀內空若是所遍知若非所遍知是為戲論，觀外空乃至無性自性空若是所遍知若非所遍知是為戲論。",
    "T06n0220_367:0892b13_13": "「善現！",
    "T06n0220_367:0892b13_14": "菩薩摩訶薩觀真如若常若無常是為戲論，觀法界、法性、不虛妄性、不變異性、平等性、離生性、法定、法住、實際、虛空界、不思議界若常若無常是為戲論；觀真如若樂若苦是為戲論，觀法界乃至不思議界若樂若苦是為戲論；觀真如若我若無我是為戲論，觀法界乃至不思議界若我若無我是為戲論；觀真如若淨若不淨是為戲論，觀法界乃至不思議界若淨若不淨是為戲論；觀真如若寂靜若不寂靜是為戲論，觀法界乃至不思議界若寂靜若不寂靜是為戲論；觀真如若遠離若不遠離是為戲論，觀法界乃至不思議界若遠離若不遠離是為戲論；觀真如若是所遍知若非所遍知是為戲論，觀法界乃至不思議界若是所遍知若非所遍知是為戲論。",
    "T06n0220_367:0892b28_15": "「善現！",
    "T06n0220_367:0892b28_16": "菩薩摩訶薩觀四念住若常若無常是為戲論，觀四正斷、四神足、五根、五力、七等覺支、八聖道支若常若無常是為戲論；觀四念住若樂若苦是為戲論，觀四正斷乃至八聖道支若樂若苦是為戲論；觀四念住若我若無我是為戲論，觀四正斷乃至八聖道支若我若無我是為戲論；觀四念住若淨若不淨是為戲論，觀四正斷乃至八聖道支若淨若不淨是為戲論；觀四念住若寂靜若不寂靜是為戲論，觀四正斷乃至八聖道支若寂靜若不寂靜是為戲論；觀四念住若遠離若不遠離是為戲論，觀四正斷乃至八聖道支若遠離若不遠離是為戲論；觀四念住若是所遍知若非所遍知是為戲論，觀四正斷乃至八聖道支若是所遍知若非所遍知是為戲論。",
    "T06n0220_367:0892c14_17": "「善現！",
    "T06n0220_367:0892c14_18": "菩薩摩訶薩觀苦聖諦若常若無常是為戲論，觀集、滅、道聖諦若常若無常是為戲論；觀苦聖諦若樂若苦是為戲論，觀集、滅、道聖諦若樂若苦是為戲論；觀苦聖諦若我若無我是為戲論，觀集、滅、道聖諦若我若無我是為戲論；觀苦聖諦若淨若不淨是為戲論，觀集、滅、道聖諦若淨若不淨是為戲論；觀苦聖諦若寂靜若不寂靜是為戲論，觀集、滅、道聖諦若寂靜若不寂靜是為戲論；觀苦聖諦若遠離若不遠離是為戲論，觀集、滅、道聖諦若遠離若不遠離是為戲論；觀苦聖諦若是所遍知若非所遍知是為戲論，觀集、滅、道聖諦若是所遍知若非所遍知是為戲論。",
    "T06n0220_367:0892c27_19": "「善現！",
    "T06n0220_367:0892c27_20": "菩薩摩訶薩觀四靜慮若常若無常是為戲論，觀四無量、四無色定若常若無常是為戲論；觀四靜慮若樂若苦是為戲論，觀四無量、四無色定若樂若苦是為戲論；觀四靜慮若我若無我是為戲論，觀四無量、四無色定若我若無我是為戲論；觀四靜慮若淨若不淨是為戲論，觀四無量、四無色定若淨若不淨是為戲論；觀四靜慮若寂靜若不寂靜是為戲論，觀四無量、四無色定若寂靜若不寂靜是為戲論；觀四靜慮若遠離若不遠離是為戲論，觀四無量、四無色定若遠離若不遠離是為戲論；觀四靜慮若是所遍知若非所遍知是為戲論，觀四無量、四無色定若是所遍知若非所遍知是為戲論。",
    "T06n0220_367:0893a12_21": "「善現！",
    "T06n0220_367:0893a12_22": "菩薩摩訶薩觀八解脫若常若無常是為戲論，觀八勝處、九次第定、十遍處若常若無常是為戲論；觀八解脫若樂若苦是為戲論，觀八勝處、九次第定、十遍處若樂若苦是為戲論；觀八解脫若我若無我是為戲論，觀八勝處、九次第定、十遍處若我若無我是為戲論；觀八解脫若淨若不淨是為戲論，觀八勝處、九次第定、十遍處若淨若不淨是為戲論；觀八解脫若寂靜若不寂靜是為戲論，觀八勝處、九次第定、十遍處若寂靜若不寂靜是為戲論；觀八解脫若遠離若不遠離是為戲論，觀八勝處、九次第定、十遍處若遠離若不遠離是為戲論；觀八解脫若是所遍知若非所遍知是為戲論，觀八勝處、九次第定、十遍處若是所遍知若非所遍知是為戲論。",
    "T06n0220_367:0893a27_23": "「善現！",
    "T06n0220_367:0893a27_24": "菩薩摩訶薩觀三摩地門若常若無常是為戲論，觀陀羅尼門若常若無常是為戲論；觀三摩地門若樂若苦是為戲論，觀陀羅尼門若樂若苦是為戲論；觀三摩地門若我若無我是為戲論，觀陀羅尼門若我若無我是為戲論；觀三摩地門若淨若不淨是為戲論，觀陀羅尼門若淨若不淨是為戲論；觀三摩地門若寂靜若不寂靜是為戲論，觀陀羅尼門若寂靜若不寂靜是為戲論；觀三摩地門若遠離若不遠離是為戲論，觀陀羅尼門若遠離若不遠離是為戲論；觀三摩地門若是所遍知若非所遍知是為戲論，觀陀羅尼門若是所遍知若非所遍知是為戲論。",
    "T06n0220_367:0893b11_25": "「善現！",
    "T06n0220_367:0893b11_26": "菩薩摩訶薩觀空解脫門若常若無常是為戲論，觀無相、無願解脫門若常若無常是為戲論；觀空解脫門若樂若苦是為戲論，觀無相、無願解脫門若樂若苦是為戲論；觀空解脫門若我若無我是為戲論，觀無相、無願解脫門若我若無我是為戲論；觀空解脫門若淨若不淨是為戲論，觀無相、無願解脫門若淨若不淨是為戲論；觀空解脫門若寂靜若不寂靜是為戲論，觀無相、無願解脫門若寂靜若不寂靜是為戲論；觀空解脫門若遠離若不遠離是為戲論，觀無相、無願解脫門若遠離若不遠離是為戲論；觀空解脫門若是所遍知若非所遍知是為戲論，觀無相、無願解脫門若是所遍知若非所遍知是為戲論。",
    "T06n0220_367:0893b25_27": "「善現！",
    "T06n0220_367:0893b25_28": "菩薩摩訶薩觀極喜地若常若無常是為戲論，觀離垢地、發光地、焰慧地、極難勝地、現前地、遠行地、不動地、善慧地、法雲地若常若無常是為戲論；觀極喜地若樂若苦是為戲論，觀離垢地乃至法雲地若樂若苦是為戲論；觀極喜地若我若無我是為戲論，觀離垢地乃至法雲地若我若無我是為戲論；觀極喜地若淨若不淨是為戲論，觀離垢地乃至法雲地若淨若不淨是為戲論；觀極喜地若寂靜若不寂靜是為戲論，觀離垢地乃至法雲地若寂靜若不寂靜是為戲論；觀極喜地若遠離若不遠離是為戲論，觀離垢地乃至法雲地若遠離若不遠離是為戲論；觀極喜地若是所遍知若非所遍知是為戲論，觀離垢地乃至法雲地若是所遍知若非所遍知是為戲論。",
    "T06n0220_367:0893c11_29": "「善現！",
    "T06n0220_367:0893c11_30": "菩薩摩訶薩觀五眼若常若無常是為戲論，觀六神通若常若無常是為戲論；觀五眼若樂若苦是為戲論，觀六神通若樂若苦是為戲論；觀五眼若我若無我是為戲論，觀六神通若我若無我是為戲論；觀五眼若淨若不淨是為戲論，觀六神通若淨若不淨是為戲論；觀五眼若寂靜若不寂靜是為戲論，觀六神通若寂靜若不寂靜是為戲論；觀五眼若遠離若不遠離是為戲論，觀六神通若遠離若不遠離是為戲論；觀五眼若是所遍知若非所遍知是為戲論，觀六神通若是所遍知若非所遍知是為戲論。",
    "T06n0220_367:0893c23_31": "「善現！",
    "T06n0220_367:0893c23_32": "菩薩摩訶薩觀佛十力若常若無常是為戲論，觀四無所畏、四無礙解、十八佛不共法若常若無常是為戲論；觀佛十力若樂若苦是為戲論，觀四無所畏、四無礙解、十八佛不共法若樂若苦是為戲論；觀佛十力若我若無我是為戲論，觀四無所畏、四無礙解、十八佛不共法若我若無我是為戲論；觀佛十力若淨若不淨是為戲論，觀四無所畏、四無礙解、十八佛不共法若淨若不淨是為戲論；觀佛十力若寂靜若不寂靜是為戲論，觀四無所畏、四無礙解、十八佛不共法若寂靜若不寂靜是為戲論；觀佛十力若遠離若不遠離是為戲論，觀四無所畏、四無礙解、十八佛不共法若遠離若不遠離是為戲論；觀佛十力若是所遍知若非所遍知是為戲論，觀四無所畏、四無礙解、十八佛不共法若是所遍知若非所遍知是為戲論。",
    "T06n0220_367:0894a10_33": "「善現！",
    "T06n0220_367:0894a11_0": "菩薩摩訶薩觀大慈若常若無常是為戲論，觀大悲、大喜、大捨若常若無常是為戲論；觀大慈若樂若苦是為戲論，觀大悲、大喜、大捨若樂若苦是為戲論；觀大慈若我若無我是為戲論，觀大悲、大喜、大捨若我若無我是為戲論；觀大慈若淨若不淨是為戲論，觀大悲、大喜、大捨若淨若不淨是為戲論；觀大慈若寂靜若不寂靜是為戲論，觀大悲、大喜、大捨若寂靜若不寂靜是為戲論；觀大慈若遠離若不遠離是為戲論，觀大悲、大喜、大捨若遠離若不遠離是為戲論；觀大慈若是所遍知若非所遍知是為戲論，觀大悲、大喜、大捨若是所遍知若非所遍知是為戲論。",
    "T06n0220_367:0894a23_1": "「善現！",
    "T06n0220_367:0894a23_2": "菩薩摩訶薩觀無忘失法若常若無常是為戲論，觀恒住捨性若常若無常是為戲論；觀無忘失法若樂若苦是為戲論，觀恒住捨性若樂若苦是為戲論；觀無忘失法若我若無我是為戲論，觀恒住捨性若我若無我是為戲論；觀無忘失法若淨若不淨是為戲論，觀恒住捨性若淨若不淨是為戲論；觀無忘失法若寂靜若不寂靜是為戲論，觀恒住捨性若寂靜若不寂靜是為戲論；觀無忘失法若遠離若不遠離是為戲論，觀恒住捨性若遠離若不遠離是為戲論；觀無忘失法若是所遍知若非所遍知是為戲論，觀恒住捨性若是所遍知若非所遍知是為戲論。",
    "T06n0220_367:0894b07_3": "「善現！",
    "T06n0220_367:0894b07_4": "菩薩摩訶薩觀一切智若常若無常是為戲論，觀道相智、一切相智若常若無常是為戲論；觀一切智若樂若苦是為戲論，觀道相智、一切相智若樂若苦是為戲論；觀一切智若我若無我是為戲論，觀道相智、一切相智若我若無我是為戲論；觀一切智若淨若不淨是為戲論，觀道相智、一切相智若淨若不淨是為戲論；觀一切智若寂靜若不寂靜是為戲論，觀道相智、一切相智若寂靜若不寂靜是為戲論；觀一切智若遠離若不遠離是為戲論，觀道相智、一切相智若遠離若不遠離是為戲論；觀一切智若是所遍知若非所遍知是為戲論，觀道相智、一切相智若是所遍知若非所遍知是為戲論。",
    "T06n0220_367:0894b21_5": "「善現！",
    "T06n0220_367:0894b21_6": "菩薩摩訶薩觀預流果若常若無常是為戲論，觀一來、不還、阿羅漢果、獨覺菩提若常若無常是為戲論；觀預流果若樂若苦是為戲論，觀一來、不還、阿羅漢果、獨覺菩提若樂若苦是為戲論；觀預流果若我若無我是為戲論，觀一來、不還、阿羅漢果、獨覺菩提若我若無我是為戲論；觀預流果若淨若不淨是為戲論，觀一來、不還、阿羅漢果、獨覺菩提若淨若不淨是為戲論；觀預流果若寂靜若不寂靜是為戲論，觀一來、不還、阿羅漢果、獨覺菩提若寂靜若不寂靜是為戲論；觀預流果若遠離若不遠離是為戲論，觀一來、不還、阿羅漢果、獨覺菩提若遠離若不遠離是為戲論；觀預流果若是所遍知若非所遍知是為戲論，觀一來、不還、阿羅漢果、獨覺菩提若是所遍知若非所遍知是為戲論。",
    "T06n0220_367:0894c09_7": "「善現！",
    "T06n0220_367:0894c09_8": "菩薩摩訶薩觀一切菩薩摩訶薩行若常若無常是為戲論，觀諸佛無上正等菩提若常若無常是為戲論；觀一切菩薩摩訶薩行若樂若苦是為戲論，觀諸佛無上正等菩提若樂若苦是為戲論；觀一切菩薩摩訶薩行若我若無我是為戲論，觀諸佛無上正等菩提若我若無我是為戲論；觀一切菩薩摩訶薩行若淨若不淨是為戲論，觀諸佛無上正等菩提若淨若不淨是為戲論；觀一切菩薩摩訶薩行若寂靜若不寂靜是為戲論，觀諸佛無上正等菩提若寂靜若不寂靜是為戲論；觀一切菩薩摩訶薩行若遠離若不遠離是為戲論，觀諸佛無上正等菩提若遠離若不遠離是為戲論；觀一切菩薩摩訶薩行若是所遍知若非所遍知是為戲論，觀諸佛無上正等菩提若是所遍知若非所遍知是為戲論。",
    "T06n0220_367:0894c26_0": "「復次，善現！",
    "T06n0220_367:0894c26_1": "菩薩摩訶薩若作是念：『苦聖諦應遍知是為戲論，集聖諦應永斷是為戲論，滅聖諦應作證是為戲論，道聖諦應修習是為戲論。』",
    "T06n0220_367:0895a01_2": "「善現！",
    "T06n0220_367:0895a01_3": "菩薩摩訶薩若作是念：『應修四靜慮是為戲論，應修四無量、四無色定是為戲論。』",
    "T06n0220_367:0895a03_4": "「善現！",
    "T06n0220_367:0895a03_5": "菩薩摩訶薩若作是念：『應修四念住是為戲論，應修四正斷、四神足、五根、五力、七等覺支、八聖道支是為戲論。』",
    "T06n0220_367:0895a05_6": "「善現！",
    "T06n0220_367:0895a05_7": "菩薩摩訶薩若作是念：『應修空解脫門是為戲論，應修無相、無願解脫門是為戲論。』",
    "T06n0220_367:0895a07_8": "「善現！",
    "T06n0220_367:0895a07_9": "菩薩摩訶薩若作是念：『應修八解脫是為戲論，應修八勝處、九次第定、十遍處是為戲論。』",
    "T06n0220_367:0895a09_10": "「善現！",
    "T06n0220_367:0895a09_11": "菩薩摩訶薩若作是念：『應修五眼是為戲論，應修六神通是為戲論。』",
    "T06n0220_367:0895a11_12": "「善現！",
    "T06n0220_367:0895a11_13": "菩薩摩訶薩若作是念：『應超預流果是為戲論，應超一來、不還、阿羅漢果、獨覺菩提是為戲論。』",
    "T06n0220_367:0895a13_14": "「善現！",
    "T06n0220_367:0895a13_15": "菩薩摩訶薩若作是念：『應行布施波羅蜜多是為戲論，應行淨戒、安忍、精進、靜慮、般若波羅蜜多是為戲論。』",
    "T06n0220_367:0895a16_16": "「善現！",
    "T06n0220_367:0895a16_17": "菩薩摩訶薩若作是念：『應住內空是為戲論，應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是為戲論。』",
    "T06n0220_367:0895a21_18": "「善現！",
    "T06n0220_367:0895a21_19": "菩薩摩訶薩若作是念：『應住真如是為戲論，應住法界、法性、不虛妄性、不變異性、平等性、離生性、法定、法住、實際、虛空界、不思議界是為戲論。』",
    "T06n0220_367:0895a24_20": "「善現！",
    "T06n0220_367:0895a24_21": "菩薩摩訶薩若作是念：『應趣入菩薩正性離生是為戲論，應圓滿菩薩十地正行是為戲論。』",
    "T06n0220_367:0895a26_22": "「善現！",
    "T06n0220_367:0895a26_23": "菩薩摩訶薩若作是念：『應成熟有情是為戲論，應嚴淨佛土是為戲論。』",
    "T06n0220_367:0895a28_24": "「善現！",
    "T06n0220_367:0895a28_25": "菩薩摩訶薩若作是念：『應起佛十力是為戲論，應起四無所畏、四無礙解、十八佛不共法是為戲論。』",
    "T06n0220_367:0895b01_26": "「善現！",
    "T06n0220_367:0895b01_27": "菩薩摩訶薩若作是念：『應起大慈是為戲論，應起大悲、大喜、大捨是為戲論。』",
    "T06n0220_367:0895b03_28": "「善現！",
    "T06n0220_367:0895b03_29": "菩薩摩訶薩若作是念：『應起無忘失法是為戲論，應起恒住捨性是為戲論。』",
    "T06n0220_367:0895b05_30": "「善現！",
    "T06n0220_367:0895b05_31": "菩薩摩訶薩若作是念：『應起一切智是為戲論，應起道相智、一切相智是為戲論。』",
    "T06n0220_367:0895b07_32": "「善現！",
    "T06n0220_367:0895b07_33": "菩薩摩訶薩若作是念：『應起一切三摩地門是為戲論，應起一切陀羅尼門是為戲論。』",
    "T06n0220_367:0895b09_34": "「善現！",
    "T06n0220_367:0895b09_35": "菩薩摩訶薩若作是念：『應斷一切煩惱習氣相續是為戲論，應證諸佛無上正等菩提是為戲論。』",
    "T06n0220_367:0895b11_36": "「善現！",
    "T06n0220_367:0895b11_37": "如是等類一切戲論，是為菩薩摩訶薩所有戲論。",
    "T06n0220_367:0895b13_0": "大般若波羅蜜多經卷第三百六十七"
}