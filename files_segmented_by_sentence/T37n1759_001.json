[
    {
        "source_sentence": "佛說阿彌陀經疏",
        "from": "T37n1759_001:0348a07_0",
        "context_with_next_sentence": true
    },
    {
        "source_sentence": "唐海東新羅國沙門元曉述",
        "from": "T37n1759_001:0348a09_0",
        "context_with_next_sentence": true
    },
    {
        "source_sentence": "將釋此經，三門分別：初述大意；次釋經宗致；",
        "from": "T37n1759_001:0348a10_0",
        "context_with_next_sentence": true
    },
    {
        "source_sentence": "其第三者，則入文釋。",
        "from": "T37n1759_001:0348a11_9",
        "context_with_next_sentence": true
    },
    {
        "source_sentence": "第一述大意者，夫眾生心之為心也，離相離性如海如空，如空之故無相不融，何有東西之處？",
        "from": "T37n1759_001:0348a13_11",
        "context_with_next_sentence": true
    },
    {
        "source_sentence": "如海之故無性是守，豈無動靜之時？",
        "from": "T37n1759_001:0348a14_8",
        "context_with_next_sentence": true
    },
    {
        "source_sentence": "爾乃或因染業，隨五濁而長流；",
        "from": "T37n1759_001:0348a15_2",
        "context_with_next_sentence": true
    },
    {
        "source_sentence": "或承淨緣，絕四流而永寂。",
        "from": "T37n1759_001:0348a15_14",
        "context_with_next_sentence": true
    },
    {
        "source_sentence": "若斯動靜皆是大夢，以覺望之無流無寂。",
        "from": "T37n1759_001:0348a16_12",
        "context_with_next_sentence": true
    },
    {
        "source_sentence": "穢土淨國本來一心，生死涅槃終無二際，然無二之覺取之良難，迷一之夢去之不易。",
        "from": "T37n1759_001:0348a18_11",
        "context_with_next_sentence": true
    },
    {
        "source_sentence": "所以大聖垂迹有遐有邇，所陳言教或褒或貶，至如牟尼善逝現此穢土，誡五濁而勸往；",
        "from": "T37n1759_001:0348a20_11",
        "context_with_next_sentence": true
    },
    {
        "source_sentence": "彌陀如來御彼淨國，引三輩而導生。",
        "from": "T37n1759_001:0348a21_8",
        "context_with_next_sentence": true
    },
    {
        "source_sentence": "今是經者，斯乃兩尊出世之大意，四輩入道之要門，示淨土之可願、讚妙德而可歸。",
        "from": "T37n1759_001:0348a23_5",
        "context_with_next_sentence": true
    },
    {
        "source_sentence": "妙德可歸者，耳聞經名則入一乘而無反，口誦佛號則出三界而不還，何況禮拜專念讚詠觀察者哉！",
        "from": "T37n1759_001:0348a25_10",
        "context_with_next_sentence": true
    },
    {
        "source_sentence": "淨土可願者，浴於金妙蓮池則離有生之染因，遊玉樹檀林則向無死之聖果，加復見佛光入無相、聞梵響悟無生，然後乃從第五門出，回轡生死之苑、憩煩惱之林，不從一步普遊十方世界，不舒一念遍現無邊三世，其為樂也可勝度乎！",
        "from": "T37n1759_001:0348b01_17",
        "context_with_next_sentence": true
    },
    {
        "source_sentence": "極樂之稱豈虛也哉！",
        "from": "T37n1759_001:0348b02_7",
        "context_with_next_sentence": true
    },
    {
        "source_sentence": "言「佛說」者，從金口之所出，千代不刊之教。",
        "from": "T37n1759_001:0348b03_6",
        "context_with_next_sentence": true
    },
    {
        "source_sentence": "「阿彌陀」者，含實德之所立，萬劫無盡之名，能所合舉以標題目，故言「佛說阿彌陀經」也。",
        "from": "T37n1759_001:0348b05_6",
        "context_with_next_sentence": true
    },
    {
        "source_sentence": "第二辨經宗致者，此經直以超過三界二種清淨以為其宗，令諸眾生於無上道得不退轉以為意致。",
        "from": "T37n1759_001:0348b07_10",
        "context_with_next_sentence": true
    },
    {
        "source_sentence": "何者名為二種清淨？",
        "from": "T37n1759_001:0348b08_1",
        "context_with_next_sentence": true
    },
    {
        "source_sentence": "如論說言，此清淨有二種：",
        "from": "T37n1759_001:0348b08_13",
        "context_with_next_sentence": true
    },
    {
        "source_sentence": "一者、器世間清淨；",
        "from": "T37n1759_001:0348b09_1",
        "context_with_next_sentence": true
    },
    {
        "source_sentence": "二者、眾生世間清淨，乃至廣說故。",
        "from": "T37n1759_001:0348b09_17",
        "context_with_next_sentence": true
    },
    {
        "source_sentence": "然入此清淨有其四門：",
        "from": "T37n1759_001:0348b10_6",
        "context_with_next_sentence": true
    },
    {
        "source_sentence": "一、圓滿門，唯佛如來得入此門，如《本業經》說；",
        "from": "T37n1759_001:0348b11_9",
        "context_with_next_sentence": true
    },
    {
        "source_sentence": "二、一向門，八地已上菩薩得入此門，如《攝大乘論》說；",
        "from": "T37n1759_001:0348b12_12",
        "context_with_next_sentence": true
    },
    {
        "source_sentence": "三、純淨門，唯有第三極歡喜地已上菩薩得入此門，如《解深密經》說；",
        "from": "T37n1759_001:0348b14_1",
        "context_with_next_sentence": true
    },
    {
        "source_sentence": "四、正定聚門，唯無退者得入此門，無邪定聚及不定聚，如兩卷經說。",
        "from": "T37n1759_001:0348b15_11",
        "context_with_next_sentence": true
    },
    {
        "source_sentence": "通論極樂世界，具此四門。",
        "from": "T37n1759_001:0348b16_3",
        "context_with_next_sentence": true
    },
    {
        "source_sentence": "今此經宗二種清淨，正示第四正定聚門不定聲聞及說凡夫亦得生故。",
        "from": "T37n1759_001:0348b17_14",
        "context_with_next_sentence": true
    },
    {
        "source_sentence": "論說二乘種不生，決定種性不得生故。",
        "from": "T37n1759_001:0348b18_13",
        "context_with_next_sentence": true
    },
    {
        "source_sentence": "《聲王經》說：",
        "from": "T37n1759_001:0348b18_20",
        "context_with_next_sentence": true
    },
    {
        "source_sentence": "安樂世界阿彌陀佛有父母者，是變化女非實報女。",
        "from": "T37n1759_001:0348b20_1",
        "context_with_next_sentence": true
    },
    {
        "source_sentence": "論說女人不生彼者，無實女故，知變鳥此亦如是故。",
        "from": "T37n1759_001:0348b21_4",
        "context_with_next_sentence": true
    },
    {
        "source_sentence": "又復雖有父母而非胎生，寔是化生假為父母。",
        "from": "T37n1759_001:0348b22_5",
        "context_with_next_sentence": true
    },
    {
        "source_sentence": "如彼經言：",
        "from": "T37n1759_001:0348b22_10",
        "context_with_next_sentence": true
    },
    {
        "source_sentence": "若四眾能正受彼佛之名號，以此功德，臨命終時阿彌陀佛，即與大眾往此人所令其得見，見已尋生慶悅倍增功德。",
        "from": "T37n1759_001:0348b25_3",
        "context_with_next_sentence": true
    },
    {
        "source_sentence": "以是因緣，所生之處永離胞胎穢欲之形，純處鮮妙寶蓮華中自然化生，具大神通光明赫奕，當知父母假寄之耳。",
        "from": "T37n1759_001:0348b27_14",
        "context_with_next_sentence": true
    },
    {
        "source_sentence": "又彼經言：",
        "from": "T37n1759_001:0348b27_19",
        "context_with_next_sentence": true
    },
    {
        "source_sentence": "阿彌陀佛與聲聞俱，如來、應供、正遍知其國號曰清泰，聖王所住，其城縱廣十千由旬。",
        "from": "T37n1759_001:0348b29_18",
        "context_with_next_sentence": true
    },
    {
        "source_sentence": "而《觀經》說：",
        "from": "T37n1759_001:0348c01_5",
        "context_with_next_sentence": true
    },
    {
        "source_sentence": "彼佛身高六十萬億那由他恒河沙由旬，城小身大不相當者，當知彼佛有眾多城，隨眾大小城亦大小，大城之中示以大身，小城之中現以小身。",
        "from": "T37n1759_001:0348c04_8",
        "context_with_next_sentence": true
    },
    {
        "source_sentence": "《聲王經》十千由旬者，是與聲聞俱住之城，當知佛身相當而住。",
        "from": "T37n1759_001:0348c05_16",
        "context_with_next_sentence": true
    },
    {
        "source_sentence": "《觀經》所說身高大者，當知其城亦隨廣大，與諸大眾俱住處故。",
        "from": "T37n1759_001:0348c07_5",
        "context_with_next_sentence": true
    },
    {
        "source_sentence": "如兩卷經及此經中，池中蓮華大小懸殊，隨池有大小其華亦大小，當知城身大小亦爾，其餘相違準此而通。",
        "from": "T37n1759_001:0348c09_14",
        "context_with_next_sentence": true
    },
    {
        "source_sentence": "或說，《聲王經》中說有父母，是顯彼佛所住穢土。",
        "from": "T37n1759_001:0348c10_16",
        "context_with_next_sentence": true
    },
    {
        "source_sentence": "是義不然。",
        "from": "T37n1759_001:0348c11_1",
        "context_with_next_sentence": true
    },
    {
        "source_sentence": "所以然者，彼經既說，寶蓮華中自然化生，具大神通光明赫奕。",
        "from": "T37n1759_001:0348c12_8",
        "context_with_next_sentence": true
    },
    {
        "source_sentence": "又下文言有二菩薩：",
        "from": "T37n1759_001:0348c12_17",
        "context_with_next_sentence": true
    },
    {
        "source_sentence": "一、名觀世音；",
        "from": "T37n1759_001:0348c13_4",
        "context_with_next_sentence": true
    },
    {
        "source_sentence": "二、名大勢至。",
        "from": "T37n1759_001:0348c13_11",
        "context_with_next_sentence": true
    },
    {
        "source_sentence": "此二菩薩侍立左右，此等悉是淨土相故，不異《觀經》之所說故。",
        "from": "T37n1759_001:0348c14_19",
        "context_with_next_sentence": true
    },
    {
        "source_sentence": "當知彼經所說提婆達多及魔王等，悉於淨土變化所作，不由此等為非淨土，如化畜生非穢土故，且止乘論還釋本文。",
        "from": "T37n1759_001:0348c17_12",
        "context_with_next_sentence": true
    },
    {
        "source_sentence": "此下第三入文解釋。",
        "from": "T37n1759_001:0348c18_1",
        "context_with_next_sentence": true
    },
    {
        "source_sentence": "文有三分：",
        "from": "T37n1759_001:0348c18_6",
        "context_with_next_sentence": true
    },
    {
        "source_sentence": "序、正、流通。",
        "from": "T37n1759_001:0348c18_13",
        "context_with_next_sentence": true
    },
    {
        "source_sentence": "序分之中有其六句、於中前二是其標句，其後四事證成前二。",
        "from": "T37n1759_001:0348c19_17",
        "context_with_next_sentence": true
    },
    {
        "source_sentence": "言「如是」者，總舉所聞之法，表有信順之心。",
        "from": "T37n1759_001:0348c20_19",
        "context_with_next_sentence": true
    },
    {
        "source_sentence": "言「我聞」者，別提能聞之人，表無違諍之意。",
        "from": "T37n1759_001:0348c21_17",
        "context_with_next_sentence": true
    },
    {
        "source_sentence": "下四則引二對證成，明憶聞時處，成能聞之不謬。",
        "from": "T37n1759_001:0348c22_18",
        "context_with_next_sentence": true
    },
    {
        "source_sentence": "既有大師大眾，證所說之可信，於中委悉如常可知。",
        "from": "T37n1759_001:0348c24_2",
        "context_with_next_sentence": true
    },
    {
        "source_sentence": "第六序大眾，有三：",
        "from": "T37n1759_001:0348c24_11",
        "context_with_next_sentence": true
    },
    {
        "source_sentence": "先聲聞眾、次菩薩眾、後雜類眾。",
        "from": "T37n1759_001:0348c25_4",
        "context_with_next_sentence": true
    },
    {
        "source_sentence": "聲聞眾中，舍利弗者，此云身子。",
        "from": "T37n1759_001:0348c25_19",
        "context_with_next_sentence": true
    },
    {
        "source_sentence": "目揵連者，此云讚誦。",
        "from": "T37n1759_001:0348c26_8",
        "context_with_next_sentence": true
    },
    {
        "source_sentence": "迦葉者，此云飲光。",
        "from": "T37n1759_001:0348c26_17",
        "context_with_next_sentence": true
    },
    {
        "source_sentence": "迦旃延者，此云扇繩。",
        "from": "T37n1759_001:0348c27_6",
        "context_with_next_sentence": true
    },
    {
        "source_sentence": "摩訶拘絺羅者，此云大膝。",
        "from": "T37n1759_001:0348c27_18",
        "context_with_next_sentence": true
    },
    {
        "source_sentence": "離婆多者，此云假和合。",
        "from": "T37n1759_001:0348c28_8",
        "context_with_next_sentence": true
    },
    {
        "source_sentence": "周利槃特伽者，此云蛇奴，或云小道。",
        "from": "T37n1759_001:0348c29_4",
        "context_with_next_sentence": true
    },
    {
        "source_sentence": "難陀，此云慶喜。",
        "from": "T37n1759_001:0348c29_12",
        "context_with_next_sentence": true
    },
    {
        "source_sentence": "阿難陀，此云歡喜。",
        "from": "T37n1759_001:0349a01_1",
        "context_with_next_sentence": true
    },
    {
        "source_sentence": "羅睺羅，此云覆障，或云宮生。",
        "from": "T37n1759_001:0349a01_15",
        "context_with_next_sentence": true
    },
    {
        "source_sentence": "憍梵波提，此云牛呞。",
        "from": "T37n1759_001:0349a02_4",
        "context_with_next_sentence": true
    },
    {
        "source_sentence": "賓頭盧，此云耆年，頗羅墮，此云利根。",
        "from": "T37n1759_001:0349a03_1",
        "context_with_next_sentence": true
    },
    {
        "source_sentence": "「迦留陀夷」，此云黑上，此是悉達未出家時師也。",
        "from": "T37n1759_001:0349a04_2",
        "context_with_next_sentence": true
    },
    {
        "source_sentence": "劫賓那，此云房宿。",
        "from": "T37n1759_001:0349a04_11",
        "context_with_next_sentence": true
    },
    {
        "source_sentence": "薄拘羅，此云善容。",
        "from": "T37n1759_001:0349a04_20",
        "context_with_next_sentence": true
    },
    {
        "source_sentence": "阿㝹樓馱，此云無貧，或云如意。",
        "from": "T37n1759_001:0349a05_14",
        "context_with_next_sentence": true
    },
    {
        "source_sentence": "菩薩眾中，「阿逸多」者，此云無能勝。",
        "from": "T37n1759_001:0349a06_10",
        "context_with_next_sentence": true
    },
    {
        "source_sentence": "乾陀訶提者，赤色，餘則可知。",
        "from": "T37n1759_001:0349a07_2",
        "context_with_next_sentence": true
    },
    {
        "source_sentence": "「爾時，佛告」已下，第二正說分。",
        "from": "T37n1759_001:0349a07_18",
        "context_with_next_sentence": true
    },
    {
        "source_sentence": "於中有三；",
        "from": "T37n1759_001:0349a07_23",
        "context_with_next_sentence": true
    },
    {
        "source_sentence": "一者、正示二種清淨果；",
        "from": "T37n1759_001:0349a08_10",
        "context_with_next_sentence": true
    },
    {
        "source_sentence": "二者、勸修二種正因；",
        "from": "T37n1759_001:0349a08_20",
        "context_with_next_sentence": true
    },
    {
        "source_sentence": "其第三者，引例證成。",
        "from": "T37n1759_001:0349a09_9",
        "context_with_next_sentence": true
    },
    {
        "source_sentence": "初中有二：",
        "from": "T37n1759_001:0349a09_14",
        "context_with_next_sentence": true
    },
    {
        "source_sentence": "略標、廣解。",
        "from": "T37n1759_001:0349a09_20",
        "context_with_next_sentence": true
    },
    {
        "source_sentence": "中二句，先標依果，後標正報。",
        "from": "T37n1759_001:0349a10_12",
        "context_with_next_sentence": true
    },
    {
        "source_sentence": "釋中亦二：",
        "from": "T37n1759_001:0349a10_17",
        "context_with_next_sentence": true
    },
    {
        "source_sentence": "先釋依果、後釋正報。",
        "from": "T37n1759_001:0349a11_6",
        "context_with_next_sentence": true
    },
    {
        "source_sentence": "依果清淨之中，義門有二，文相有六。",
        "from": "T37n1759_001:0349a12_2",
        "context_with_next_sentence": true
    },
    {
        "source_sentence": "別總功德有其十五義，門二：",
        "from": "T37n1759_001:0349a12_15",
        "context_with_next_sentence": true
    },
    {
        "source_sentence": "一、釋名門；",
        "from": "T37n1759_001:0349a12_21",
        "context_with_next_sentence": true
    },
    {
        "source_sentence": "二、辨相門。",
        "from": "T37n1759_001:0349a13_5",
        "context_with_next_sentence": true
    },
    {
        "source_sentence": "六者，名門開二，相門分四故。",
        "from": "T37n1759_001:0349a13_19",
        "context_with_next_sentence": true
    },
    {
        "source_sentence": "別總十五者，別有十四、總成一故。",
        "from": "T37n1759_001:0349a14_13",
        "context_with_next_sentence": true
    },
    {
        "source_sentence": "別有十四者，六文之中有其四例：",
        "from": "T37n1759_001:0349a15_7",
        "context_with_next_sentence": true
    },
    {
        "source_sentence": "前一各有一，後二各有二，第三文中開三，第四文中分五，是故合有十四功德。",
        "from": "T37n1759_001:0349a17_3",
        "context_with_next_sentence": true
    },
    {
        "source_sentence": "第一文言「無有眾苦但受諸樂」者，是無諸難功德成就，如論頌言「永離身心惱，受樂常無間」故。",
        "from": "T37n1759_001:0349a19_6",
        "context_with_next_sentence": true
    },
    {
        "source_sentence": "第二文言七重欄楯羅網行樹者，是莊嚴地功德成就。",
        "from": "T37n1759_001:0349a20_10",
        "context_with_next_sentence": true
    },
    {
        "source_sentence": "如論頌言「雜華異光色，寶欄遍圍繞」故。",
        "from": "T37n1759_001:0349a21_9",
        "context_with_next_sentence": true
    },
    {
        "source_sentence": "第三文中有三功德，池水金沙者，是莊嚴水功德成就。",
        "from": "T37n1759_001:0349a22_12",
        "context_with_next_sentence": true
    },
    {
        "source_sentence": "如論頌言「諸池帶七寶，淥水含八德，下積黃金沙，上耀青蓮色」故。",
        "from": "T37n1759_001:0349a24_3",
        "context_with_next_sentence": true
    },
    {
        "source_sentence": "階道樓閣有金銀等者，是種種事功德成就。",
        "from": "T37n1759_001:0349a25_2",
        "context_with_next_sentence": true
    },
    {
        "source_sentence": "如論頌言「備諸珍寶性，具足妙莊嚴」故。",
        "from": "T37n1759_001:0349a25_21",
        "context_with_next_sentence": true
    },
    {
        "source_sentence": "蓮華如輪青色青光等者，莊嚴妙色成就功德。",
        "from": "T37n1759_001:0349a27_1",
        "context_with_next_sentence": true
    },
    {
        "source_sentence": "如論頌言「無垢光焰熾，明淨耀世間」故。",
        "from": "T37n1759_001:0349a27_20",
        "context_with_next_sentence": true
    },
    {
        "source_sentence": "第四文中有五功德：",
        "from": "T37n1759_001:0349a28_8",
        "context_with_next_sentence": true
    },
    {
        "source_sentence": "一、妓樂功德，常住天樂故；",
        "from": "T37n1759_001:0349a29_1",
        "context_with_next_sentence": true
    },
    {
        "source_sentence": "二、寶地功德，黃金為地故；",
        "from": "T37n1759_001:0349a29_14",
        "context_with_next_sentence": true
    },
    {
        "source_sentence": "三、雨華功德，六時雨華故，如論頌曰「金地作天樂，雨華散其間，歡樂無疲極，晝夜未嘗眠」故；",
        "from": "T37n1759_001:0349b02_15",
        "context_with_next_sentence": true
    },
    {
        "source_sentence": "四、自在功德，乘通遊行故；",
        "from": "T37n1759_001:0349b03_5",
        "context_with_next_sentence": true
    },
    {
        "source_sentence": "五、受用功德，飯食經行故，如論頌曰「供養十方佛，報得通作翼，愛樂佛法味，禪三昧為食」故。",
        "from": "T37n1759_001:0349b05_7",
        "context_with_next_sentence": true
    },
    {
        "source_sentence": "然彼土食有二種：",
        "from": "T37n1759_001:0349b05_15",
        "context_with_next_sentence": true
    },
    {
        "source_sentence": "一者、內食，如此論說；",
        "from": "T37n1759_001:0349b06_3",
        "context_with_next_sentence": true
    },
    {
        "source_sentence": "二者、外食，如餘經說。",
        "from": "T37n1759_001:0349b06_14",
        "context_with_next_sentence": true
    },
    {
        "source_sentence": "如兩卷經言，若欲食時，七寶鉢器自然在前，百味飯食自然盈滿，雖有是食而無食者，但見色聞香意以為足。",
        "from": "T37n1759_001:0349b09_2",
        "context_with_next_sentence": true
    },
    {
        "source_sentence": "今此經言飯食經行者，文相合於受用外食也。",
        "from": "T37n1759_001:0349b10_3",
        "context_with_next_sentence": true
    },
    {
        "source_sentence": "第五文中有二功德，如變化功德化作眾鳥說妙法故。",
        "from": "T37n1759_001:0349b11_7",
        "context_with_next_sentence": true
    },
    {
        "source_sentence": "如論頌曰「種種雜色鳥，各各出雅音，聞者念三寶，忘想入一心」故。",
        "from": "T37n1759_001:0349b12_18",
        "context_with_next_sentence": true
    },
    {
        "source_sentence": "二、大義功德，無惡道等之名體故。",
        "from": "T37n1759_001:0349b13_12",
        "context_with_next_sentence": true
    },
    {
        "source_sentence": "如論頌曰「大乘善根界，等無譏嫌名，女人及根缺，二乘種不生」故。",
        "from": "T37n1759_001:0349b15_3",
        "context_with_next_sentence": true
    },
    {
        "source_sentence": "案云：",
        "from": "T37n1759_001:0349b15_6",
        "context_with_next_sentence": true
    },
    {
        "source_sentence": "經說無有惡道譏嫌，論顯無有人道譏嫌，互舉之爾，義如所說。",
        "from": "T37n1759_001:0349b16_13",
        "context_with_next_sentence": true
    },
    {
        "source_sentence": "第六文中有二功德，如論說言，莊嚴虛空功德成就者，偈言「無量寶交絡，羅網虛空中，種種鈴發響，宣吐妙法音」故。",
        "from": "T37n1759_001:0349b19_5",
        "context_with_next_sentence": true
    },
    {
        "source_sentence": "二者莊嚴性功德。",
        "from": "T37n1759_001:0349b19_13",
        "context_with_next_sentence": true
    },
    {
        "source_sentence": "如論說言，莊嚴性功德成就者，偈言「正道大慈悲，出生善根故」。",
        "from": "T37n1759_001:0349b21_2",
        "context_with_next_sentence": true
    },
    {
        "source_sentence": "今言自然間生念三寶心者，正是性心，以依出世善根種子，不待功用自然生故。",
        "from": "T37n1759_001:0349b22_16",
        "context_with_next_sentence": true
    },
    {
        "source_sentence": "正念三寶離邪歸正，結道眾行故名正道。",
        "from": "T37n1759_001:0349b23_15",
        "context_with_next_sentence": true
    },
    {
        "source_sentence": "念此三寶勝妙功德，回施一切名大慈悲。",
        "from": "T37n1759_001:0349b24_14",
        "context_with_next_sentence": true
    },
    {
        "source_sentence": "上來合有十四功德，無不超過三界六道，是故總名清淨世界。",
        "from": "T37n1759_001:0349b26_3",
        "context_with_next_sentence": true
    },
    {
        "source_sentence": "如論說言，莊嚴清淨功德成就者，偈言「觀彼世界相，勝過三界道」故。",
        "from": "T37n1759_001:0349b27_15",
        "context_with_next_sentence": true
    },
    {
        "source_sentence": "或有論說十八圓滿。",
        "from": "T37n1759_001:0349b28_3",
        "context_with_next_sentence": true
    },
    {
        "source_sentence": "今此經中依果清淨說此十五，若加後說正報四句，則有十九清淨功德。",
        "from": "T37n1759_001:0349b29_15",
        "context_with_next_sentence": true
    },
    {
        "source_sentence": "然經與論有同有異，於中委悉準之可知。",
        "from": "T37n1759_001:0349c01_14",
        "context_with_next_sentence": true
    },
    {
        "source_sentence": "「舍利弗！",
        "from": "T37n1759_001:0349c01_19",
        "context_with_next_sentence": true
    },
    {
        "source_sentence": "於汝意云何？",
        "from": "T37n1759_001:0349c02_4",
        "context_with_next_sentence": true
    },
    {
        "source_sentence": "」此下第二正報清淨，於中示顯四種功德：",
        "from": "T37n1759_001:0349c03_3",
        "context_with_next_sentence": true
    },
    {
        "source_sentence": "一者、主功德；",
        "from": "T37n1759_001:0349c03_10",
        "context_with_next_sentence": true
    },
    {
        "source_sentence": "二者、伴功德；",
        "from": "T37n1759_001:0349c03_17",
        "context_with_next_sentence": true
    },
    {
        "source_sentence": "三者、大眾功德；",
        "from": "T37n1759_001:0349c04_2",
        "context_with_next_sentence": true
    },
    {
        "source_sentence": "四者、上首功德。",
        "from": "T37n1759_001:0349c04_10",
        "context_with_next_sentence": true
    },
    {
        "source_sentence": "主功德中略出二種：",
        "from": "T37n1759_001:0349c04_19",
        "context_with_next_sentence": true
    },
    {
        "source_sentence": "一者、光明無量；",
        "from": "T37n1759_001:0349c05_6",
        "context_with_next_sentence": true
    },
    {
        "source_sentence": "二者、壽命無量。",
        "from": "T37n1759_001:0349c05_14",
        "context_with_next_sentence": true
    },
    {
        "source_sentence": "準此經文釋阿彌陀，此土譯之應云無量。",
        "from": "T37n1759_001:0349c06_11",
        "context_with_next_sentence": true
    },
    {
        "source_sentence": "又言成佛已來於今十劫者，為遣疑情。",
        "from": "T37n1759_001:0349c07_9",
        "context_with_next_sentence": true
    },
    {
        "source_sentence": "有人疑言：",
        "from": "T37n1759_001:0349c07_14",
        "context_with_next_sentence": true
    },
    {
        "source_sentence": "壽雖無量，要有始終，未知今者為始為末？",
        "from": "T37n1759_001:0349c08_12",
        "context_with_next_sentence": true
    },
    {
        "source_sentence": "今解言：",
        "from": "T37n1759_001:0349c08_16",
        "context_with_next_sentence": true
    },
    {
        "source_sentence": "今既所過唯經十劫，當知今後無量劫住故。",
        "from": "T37n1759_001:0349c09_15",
        "context_with_next_sentence": true
    },
    {
        "source_sentence": "第二伴功德者，聲聞弟子皆阿羅漢故。",
        "from": "T37n1759_001:0349c10_13",
        "context_with_next_sentence": true
    },
    {
        "source_sentence": "論云，莊嚴眷屬功德成就者，偈言「如來淨華眾，正覺華生故。",
        "from": "T37n1759_001:0349c12_1",
        "context_with_next_sentence": true
    },
    {
        "source_sentence": "」案云：",
        "from": "T37n1759_001:0349c12_5",
        "context_with_next_sentence": true
    },
    {
        "source_sentence": "此言淨華眾者，謂得七種淨華之眾。",
        "from": "T37n1759_001:0349c12_21",
        "context_with_next_sentence": true
    },
    {
        "source_sentence": "何等為七？",
        "from": "T37n1759_001:0349c13_4",
        "context_with_next_sentence": true
    },
    {
        "source_sentence": "一者、戒淨；",
        "from": "T37n1759_001:0349c13_10",
        "context_with_next_sentence": true
    },
    {
        "source_sentence": "二者、心淨；",
        "from": "T37n1759_001:0349c13_16",
        "context_with_next_sentence": true
    },
    {
        "source_sentence": "三者、見淨；",
        "from": "T37n1759_001:0349c13_22",
        "context_with_next_sentence": true
    },
    {
        "source_sentence": "四、度疑淨；",
        "from": "T37n1759_001:0349c14_3",
        "context_with_next_sentence": true
    },
    {
        "source_sentence": "五、道非道知見淨；",
        "from": "T37n1759_001:0349c14_12",
        "context_with_next_sentence": true
    },
    {
        "source_sentence": "六、行知見淨；",
        "from": "T37n1759_001:0349c14_19",
        "context_with_next_sentence": true
    },
    {
        "source_sentence": "七、行斷知見淨。",
        "from": "T37n1759_001:0349c15_4",
        "context_with_next_sentence": true
    },
    {
        "source_sentence": "於中廣說出《瑜伽論》。",
        "from": "T37n1759_001:0349c15_15",
        "context_with_next_sentence": true
    },
    {
        "source_sentence": "有此七種浮華之眾，從佛正覺華中化生也。",
        "from": "T37n1759_001:0349c16_13",
        "context_with_next_sentence": true
    },
    {
        "source_sentence": "第三大眾功德者，眾生生者皆是阿鞞跋致故，乃至十念功德生彼國者，入正定聚永無退故。",
        "from": "T37n1759_001:0349c18_15",
        "context_with_next_sentence": true
    },
    {
        "source_sentence": "論言，何者莊嚴大眾功德成就？",
        "from": "T37n1759_001:0349c19_9",
        "context_with_next_sentence": true
    },
    {
        "source_sentence": "偈言「人天不動眾，清淨智海生故。",
        "from": "T37n1759_001:0349c20_5",
        "context_with_next_sentence": true
    },
    {
        "source_sentence": "」案云：",
        "from": "T37n1759_001:0349c20_9",
        "context_with_next_sentence": true
    },
    {
        "source_sentence": "皆依如來智海含潤，入正定聚無動轉故。",
        "from": "T37n1759_001:0349c21_6",
        "context_with_next_sentence": true
    },
    {
        "source_sentence": "第四上首功德者，其中多有一生補處，乃至阿僧祇說故。",
        "from": "T37n1759_001:0349c22_12",
        "context_with_next_sentence": true
    },
    {
        "source_sentence": "言何者莊嚴上首功德成就？",
        "from": "T37n1759_001:0349c23_5",
        "context_with_next_sentence": true
    },
    {
        "source_sentence": "偈言「如須彌山王，勝妙無過者」故。",
        "from": "T37n1759_001:0349c24_1",
        "context_with_next_sentence": true
    },
    {
        "source_sentence": "案云：",
        "from": "T37n1759_001:0349c24_4",
        "context_with_next_sentence": true
    },
    {
        "source_sentence": "一生菩薩十地中勝，如妙山王故。",
        "from": "T37n1759_001:0349c24_19",
        "context_with_next_sentence": true
    },
    {
        "source_sentence": "論中具顯八種莊嚴，此經略示四種功德。",
        "from": "T37n1759_001:0349c25_16",
        "context_with_next_sentence": true
    },
    {
        "source_sentence": "上來二文合為第一，示顯二種清淨果已竟。",
        "from": "T37n1759_001:0349c26_16",
        "context_with_next_sentence": true
    },
    {
        "source_sentence": "「眾生聞者應當發願」，自此已下，第二勸修二種淨因。",
        "from": "T37n1759_001:0349c28_1",
        "context_with_next_sentence": true
    },
    {
        "source_sentence": "就中有四：",
        "from": "T37n1759_001:0349c28_6",
        "context_with_next_sentence": true
    },
    {
        "source_sentence": "一、勸發願；",
        "from": "T37n1759_001:0349c28_12",
        "context_with_next_sentence": true
    },
    {
        "source_sentence": "二、明修因；",
        "from": "T37n1759_001:0349c28_18",
        "context_with_next_sentence": true
    },
    {
        "source_sentence": "三、示受果；",
        "from": "T37n1759_001:0349c28_24",
        "context_with_next_sentence": true
    },
    {
        "source_sentence": "四、結勸。",
        "from": "T37n1759_001:0349c29_4",
        "context_with_next_sentence": true
    },
    {
        "source_sentence": "言第二文中明二種因：",
        "from": "T37n1759_001:0349c29_14",
        "context_with_next_sentence": true
    },
    {
        "source_sentence": "一者、正因；",
        "from": "T37n1759_001:0349c29_20",
        "context_with_next_sentence": true
    },
    {
        "source_sentence": "二者、助因。",
        "from": "T37n1759_001:0350a01_4",
        "context_with_next_sentence": true
    },
    {
        "source_sentence": "正因中言不可以少善根福德因緣得生彼國者，顯示大菩提心攝多善根以為因緣乃得生故，如〈菩薩地發心品〉文。",
        "from": "T37n1759_001:0350a03_17",
        "context_with_next_sentence": true
    },
    {
        "source_sentence": "又諸菩薩最初發心能攝一切菩提分法，殊勝善根為上首故，能違一切有情處所三業惡行，功德相應。",
        "from": "T37n1759_001:0350a06_3",
        "context_with_next_sentence": true
    },
    {
        "source_sentence": "案云：",
        "from": "T37n1759_001:0350a06_6",
        "context_with_next_sentence": true
    },
    {
        "source_sentence": "菩薩初發菩提之心，能攝一切殊勝善根、能斷惡業，功德相應，是故說言非少善根福德因緣得生被國。",
        "from": "T37n1759_001:0350a08_11",
        "context_with_next_sentence": true
    },
    {
        "source_sentence": "所以得知此為因者，兩卷經中攝九品因以為三輩，三中皆有發菩提心；",
        "from": "T37n1759_001:0350a10_5",
        "context_with_next_sentence": true
    },
    {
        "source_sentence": "論中唯顯此文意，言大乘善根男等無譏嫌名，此意正言生彼國者雖有九品，齊因大乘發心善根，所以等無譏嫌之名也。",
        "from": "T37n1759_001:0350a13_1",
        "context_with_next_sentence": true
    },
    {
        "source_sentence": "有人難言：",
        "from": "T37n1759_001:0350a13_6",
        "context_with_next_sentence": true
    },
    {
        "source_sentence": "若要發大心方生淨土者，不應生彼而證小果，彼無退具故，若乃退大而證小果，無有是處故。",
        "from": "T37n1759_001:0350a15_8",
        "context_with_next_sentence": true
    },
    {
        "source_sentence": "又兩卷經中十八願中言：",
        "from": "T37n1759_001:0350a15_19",
        "context_with_next_sentence": true
    },
    {
        "source_sentence": "「設我得佛，十方眾生至心信樂，欲生我國，乃至十念，若不生者不取正覺；",
        "from": "T37n1759_001:0350a17_12",
        "context_with_next_sentence": true
    },
    {
        "source_sentence": "唯除五逆誹謗正法。",
        "from": "T37n1759_001:0350a18_2",
        "context_with_next_sentence": true
    },
    {
        "source_sentence": "」若未發大心不得生者，則應亦揀未發心；",
        "from": "T37n1759_001:0350a19_1",
        "context_with_next_sentence": true
    },
    {
        "source_sentence": "而不揀故，明知不必然。",
        "from": "T37n1759_001:0350a19_12",
        "context_with_next_sentence": true
    },
    {
        "source_sentence": "不至心為至心言之所揀，故更不須揀。",
        "from": "T37n1759_001:0350a20_9",
        "context_with_next_sentence": true
    },
    {
        "source_sentence": "雖有是破，皆不應理。",
        "from": "T37n1759_001:0350a20_19",
        "context_with_next_sentence": true
    },
    {
        "source_sentence": "所以然者，發菩提心既是正因，未發心者直是無因，而非有障，何須揀別？",
        "from": "T37n1759_001:0350a22_12",
        "context_with_next_sentence": true
    },
    {
        "source_sentence": "五逆謗法乃是障礙，非直無因，故須揀別。",
        "from": "T37n1759_001:0350a23_11",
        "context_with_next_sentence": true
    },
    {
        "source_sentence": "是故此難無所聞也。",
        "from": "T37n1759_001:0350a23_20",
        "context_with_next_sentence": true
    },
    {
        "source_sentence": "又非生彼退菩提心，但在此間先發大心熏成種子，後時退心下地現行，良由先發大心種子不失，故得作因以生彼國，而退現行大乘之心，故生彼國取小果耳。",
        "from": "T37n1759_001:0350a27_12",
        "context_with_next_sentence": true
    },
    {
        "source_sentence": "是故彼難還顯自短之耳。",
        "from": "T37n1759_001:0350a28_4",
        "context_with_next_sentence": true
    },
    {
        "source_sentence": "第二明助因者，執持名號一心不亂故、阿彌陀如來不可思議功德所成之名號故。",
        "from": "T37n1759_001:0350b01_2",
        "context_with_next_sentence": true
    },
    {
        "source_sentence": "一日乃至七日者，勝人速成、劣者遲熟故。",
        "from": "T37n1759_001:0350b02_1",
        "context_with_next_sentence": true
    },
    {
        "source_sentence": "《聲王經》說十日誦名者，劣人十日乃成故。",
        "from": "T37n1759_001:0350b02_21",
        "context_with_next_sentence": true
    },
    {
        "source_sentence": "或一二日等是下品因，五六七日者是中品因，乃至十日成上品因故。",
        "from": "T37n1759_001:0350b04_11",
        "context_with_next_sentence": true
    },
    {
        "source_sentence": "「其人」已下，第三受執。",
        "from": "T37n1759_001:0350b05_1",
        "context_with_next_sentence": true
    },
    {
        "source_sentence": "「我見」已下，第四結勸。",
        "from": "T37n1759_001:0350b05_13",
        "context_with_next_sentence": true
    },
    {
        "source_sentence": "上來四文合為第二勸修因竟。",
        "from": "T37n1759_001:0350b06_4",
        "context_with_next_sentence": true
    },
    {
        "source_sentence": "「如我今者讚歎」已下，大分第三引例證成。",
        "from": "T37n1759_001:0350b07_3",
        "context_with_next_sentence": true
    },
    {
        "source_sentence": "於中有四：",
        "from": "T37n1759_001:0350b07_8",
        "context_with_next_sentence": true
    },
    {
        "source_sentence": "一者、引餘佛說證有可信；",
        "from": "T37n1759_001:0350b07_20",
        "context_with_next_sentence": true
    },
    {
        "source_sentence": "二者、釋此經名成有勝利；",
        "from": "T37n1759_001:0350b08_11",
        "context_with_next_sentence": true
    },
    {
        "source_sentence": "三者、舉願無違重勸發心；",
        "from": "T37n1759_001:0350b09_3",
        "context_with_next_sentence": true
    },
    {
        "source_sentence": "四者、歎法希結勸信受。",
        "from": "T37n1759_001:0350b09_14",
        "context_with_next_sentence": true
    },
    {
        "source_sentence": "初中先辨自所稱讚，後引六方諸佛同讚。",
        "from": "T37n1759_001:0350b10_12",
        "context_with_next_sentence": true
    },
    {
        "source_sentence": "「於汝意云何」已下，是第二文，於中有三問，次第三勸信。",
        "from": "T37n1759_001:0350b11_18",
        "context_with_next_sentence": true
    },
    {
        "source_sentence": "「若有人發願」已下，是第三文，先示願勢，後勸發願。",
        "from": "T37n1759_001:0350b12_21",
        "context_with_next_sentence": true
    },
    {
        "source_sentence": "「如我今者」已下，是第四文，於中有三：",
        "from": "T37n1759_001:0350b13_18",
        "context_with_next_sentence": true
    },
    {
        "source_sentence": "先己讚他，次他讚己，其第三者結歎勸信。",
        "from": "T37n1759_001:0350b14_15",
        "context_with_next_sentence": true
    },
    {
        "source_sentence": "上來三分正說文竟。",
        "from": "T37n1759_001:0350b15_4",
        "context_with_next_sentence": true
    },
    {
        "source_sentence": "「佛說」已下，是流通分。",
        "from": "T37n1759_001:0350b15_16",
        "context_with_next_sentence": true
    },
    {
        "source_sentence": "佛說阿彌陀經疏終往生教觀，真攝心成道之要術也。",
        "from": "T37n1759_001:0350b17_14",
        "context_with_next_sentence": true
    },
    {
        "source_sentence": "而小本彌陀不特時所宗尚秦譯，且造疏立章者眾生，有以六方佛已去為流通分。",
        "from": "T37n1759_001:0350b19_14",
        "context_with_next_sentence": true
    },
    {
        "source_sentence": "雖近古甞闢之，晚學又乃承用。",
        "from": "T37n1759_001:0350b20_10",
        "context_with_next_sentence": true
    },
    {
        "source_sentence": "不遇指南，何從正轍？",
        "from": "T37n1759_001:0350b21_1",
        "context_with_next_sentence": true
    },
    {
        "source_sentence": "唐初海東曉法師，不唯以佛說此經已下為流通分，且以執持名號為助因，此尤超然拔萃於諸疏之上。",
        "from": "T37n1759_001:0350b23_9",
        "context_with_next_sentence": true
    },
    {
        "source_sentence": "予獲是本，喜不自勝，俟他日刻諸梓與天下共之，則使浪斷經科、臆判正助者，當北面歛衽俯伏而抱愧焉。",
        "from": "T37n1759_001:0350b26_2",
        "context_with_next_sentence": true
    },
    {
        "source_sentence": "時慶元四年五月既望，霅川烏戌比丘宗相題跋。",
        "from": "T37n1759_001:0350b27_5",
        "context_with_next_sentence": true
    }
]