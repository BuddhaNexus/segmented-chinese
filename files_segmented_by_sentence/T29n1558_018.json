[
    {
        "source_sentence": "6阿毘達磨俱舍論卷第十八",
        "from": "T29n1558_018:0093a15_0",
        "context_with_next_sentence": true
    },
    {
        "source_sentence": "尊者世親造",
        "from": "T29n1558_018:0093a17_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1558_018:0093a18_0",
        "context_with_next_sentence": true
    },
    {
        "source_sentence": "分別業品第四之六於前所辯三重障中，說五無間為業障體。",
        "from": "T29n1558_018:0093a20_17",
        "context_with_next_sentence": true
    },
    {
        "source_sentence": "五無間業其體是何？",
        "from": "T29n1558_018:0093a21_8",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0093a21_11",
        "context_with_next_sentence": true
    },
    {
        "source_sentence": "此五無間中，　　四身一語業，",
        "from": "T29n1558_018:0093a22_0",
        "context_with_next_sentence": true
    },
    {
        "source_sentence": "三殺一誑語，　　一殺生加行。",
        "from": "T29n1558_018:0093a23_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0093a24_2",
        "context_with_next_sentence": true
    },
    {
        "source_sentence": "五無間中四是身業、一是語業、三是殺生、一虛誑語根本業道、一是殺生業道加行，以如來身不可害故。",
        "from": "T29n1558_018:0093a26_8",
        "context_with_next_sentence": true
    },
    {
        "source_sentence": "破僧無間是虛誑語。",
        "from": "T29n1558_018:0093a26_17",
        "context_with_next_sentence": true
    },
    {
        "source_sentence": "既是虛誑語，何緣名破僧？",
        "from": "T29n1558_018:0093a27_11",
        "context_with_next_sentence": true
    },
    {
        "source_sentence": "因受果名，或能破故。",
        "from": "T29n1558_018:0093a28_1",
        "context_with_next_sentence": true
    },
    {
        "source_sentence": "若爾，僧破其體是何？",
        "from": "T29n1558_018:0093a28_11",
        "context_with_next_sentence": true
    },
    {
        "source_sentence": "能所破人誰所成就？",
        "from": "T29n1558_018:0093a29_1",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0093a29_4",
        "context_with_next_sentence": true
    },
    {
        "source_sentence": "僧破不和合，　　心不相應行，",
        "from": "T29n1558_018:0093b01_0",
        "context_with_next_sentence": true
    },
    {
        "source_sentence": "無覆無記性，　　所破僧所成。",
        "from": "T29n1558_018:0093b02_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0093b03_2",
        "context_with_next_sentence": true
    },
    {
        "source_sentence": "僧破體是不和合性，無覆無記心不相應行蘊所攝，豈成無間？",
        "from": "T29n1558_018:0093b04_10",
        "context_with_next_sentence": true
    },
    {
        "source_sentence": "如是僧破因誑語生，故說破僧是無間果。",
        "from": "T29n1558_018:0093b05_11",
        "context_with_next_sentence": true
    },
    {
        "source_sentence": "非能破者成此僧破，但是所破僧眾所成。",
        "from": "T29n1558_018:0093b06_11",
        "context_with_next_sentence": true
    },
    {
        "source_sentence": "此能破人何所成就？",
        "from": "T29n1558_018:0093b07_2",
        "context_with_next_sentence": true
    },
    {
        "source_sentence": "破僧異熟何處幾時？",
        "from": "T29n1558_018:0093b07_11",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0093b07_14",
        "context_with_next_sentence": true
    },
    {
        "source_sentence": "能破者唯成，　　此虛誑語罪，",
        "from": "T29n1558_018:0093b08_0",
        "context_with_next_sentence": true
    },
    {
        "source_sentence": "無間一劫熟，　　隨罪增苦增。",
        "from": "T29n1558_018:0093b09_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0093b10_2",
        "context_with_next_sentence": true
    },
    {
        "source_sentence": "能破僧人成破僧罪，此破僧罪誑語為性，即僧破俱生語表無表業，此必無間大地獄中經一中劫受極重苦。",
        "from": "T29n1558_018:0093b12_10",
        "context_with_next_sentence": true
    },
    {
        "source_sentence": "餘逆不必生於無間，若作多逆罪皆於次生熟，如何多逆同感一生？",
        "from": "T29n1558_018:0093b14_4",
        "context_with_next_sentence": true
    },
    {
        "source_sentence": "隨彼罪增苦還增劇，謂由多逆感地獄中大柔軟身多猛苦具，受二三四五倍重苦。",
        "from": "T29n1558_018:0093b16_3",
        "context_with_next_sentence": true
    },
    {
        "source_sentence": "誰於何處能破於誰？",
        "from": "T29n1558_018:0093b16_12",
        "context_with_next_sentence": true
    },
    {
        "source_sentence": "破在何時？",
        "from": "T29n1558_018:0093b16_17",
        "context_with_next_sentence": true
    },
    {
        "source_sentence": "經幾時破？",
        "from": "T29n1558_018:0093b17_3",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0093b17_6",
        "context_with_next_sentence": true
    },
    {
        "source_sentence": "苾芻見淨行，　　破異處愚夫，",
        "from": "T29n1558_018:0093b18_0",
        "context_with_next_sentence": true
    },
    {
        "source_sentence": "忍異師道時，　　名破不經宿。",
        "from": "T29n1558_018:0093b19_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0093b20_2",
        "context_with_next_sentence": true
    },
    {
        "source_sentence": "能破僧者要大苾芻，必非在家、苾芻尼等。",
        "from": "T29n1558_018:0093b21_1",
        "context_with_next_sentence": true
    },
    {
        "source_sentence": "唯見行者，非愛行人。",
        "from": "T29n1558_018:0093b21_11",
        "context_with_next_sentence": true
    },
    {
        "source_sentence": "住淨行人，非犯戒者，以犯戒者言無威故。",
        "from": "T29n1558_018:0093b22_10",
        "context_with_next_sentence": true
    },
    {
        "source_sentence": "要異處破，非對大師，以諸如來不可輕逼，言詞威肅對必無能。",
        "from": "T29n1558_018:0093b24_1",
        "context_with_next_sentence": true
    },
    {
        "source_sentence": "唯破異生非破聖者，以諸聖者證法性故。",
        "from": "T29n1558_018:0093b25_2",
        "context_with_next_sentence": true
    },
    {
        "source_sentence": "有說：",
        "from": "T29n1558_018:0093b25_5",
        "context_with_next_sentence": true
    },
    {
        "source_sentence": "得忍亦不可破。",
        "from": "T29n1558_018:0093b25_12",
        "context_with_next_sentence": true
    },
    {
        "source_sentence": "為含二義說愚夫言，要所破僧忍師異佛，忍異佛說有餘聖道。",
        "from": "T29n1558_018:0093b27_3",
        "context_with_next_sentence": true
    },
    {
        "source_sentence": "應說僧破在如是時，此夜必和不經宿住。",
        "from": "T29n1558_018:0093b28_3",
        "context_with_next_sentence": true
    },
    {
        "source_sentence": "如是名曰破法輪僧，能障聖道輪、壞僧和合故。",
        "from": "T29n1558_018:0093b29_5",
        "context_with_next_sentence": true
    },
    {
        "source_sentence": "何洲人幾破法輪僧？",
        "from": "T29n1558_018:0093b29_14",
        "context_with_next_sentence": true
    },
    {
        "source_sentence": "破羯磨僧何洲人幾？",
        "from": "T29n1558_018:0093c01_6",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0093c01_9",
        "context_with_next_sentence": true
    },
    {
        "source_sentence": "贍部洲九等，　　方破法輪僧；",
        "from": "T29n1558_018:0093c02_13",
        "context_with_next_sentence": true
    },
    {
        "source_sentence": "唯破羯磨僧，　　通三洲八等。",
        "from": "T29n1558_018:0093c03_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0093c04_2",
        "context_with_next_sentence": true
    },
    {
        "source_sentence": "唯贍部洲，人少至九或復過此，能破法輪。",
        "from": "T29n1558_018:0093c05_2",
        "context_with_next_sentence": true
    },
    {
        "source_sentence": "非於餘洲，以無佛故。",
        "from": "T29n1558_018:0093c05_12",
        "context_with_next_sentence": true
    },
    {
        "source_sentence": "有世尊處方有異師。",
        "from": "T29n1558_018:0093c06_3",
        "context_with_next_sentence": true
    },
    {
        "source_sentence": "要八苾芻分為二眾，以為所破，能破第九，故眾極少猶須九人。",
        "from": "T29n1558_018:0093c07_12",
        "context_with_next_sentence": true
    },
    {
        "source_sentence": "等言為明過此無限。",
        "from": "T29n1558_018:0093c08_3",
        "context_with_next_sentence": true
    },
    {
        "source_sentence": "唯破羯磨通在三洲，極少八人，多亦無限。",
        "from": "T29n1558_018:0093c09_3",
        "context_with_next_sentence": true
    },
    {
        "source_sentence": "通三洲者，有聖教故。",
        "from": "T29n1558_018:0093c09_13",
        "context_with_next_sentence": true
    },
    {
        "source_sentence": "要一界中僧分二部別作羯磨，故須八人，過此無遮故亦言等。",
        "from": "T29n1558_018:0093c11_5",
        "context_with_next_sentence": true
    },
    {
        "source_sentence": "於何時分無破法輪？",
        "from": "T29n1558_018:0093c11_14",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0093c11_17",
        "context_with_next_sentence": true
    },
    {
        "source_sentence": "初後皰雙前，　　佛滅未結界，",
        "from": "T29n1558_018:0093c12_0",
        "context_with_next_sentence": true
    },
    {
        "source_sentence": "於如是六位，　　無破法輪僧。",
        "from": "T29n1558_018:0093c13_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0093c14_2",
        "context_with_next_sentence": true
    },
    {
        "source_sentence": "初謂世尊轉法輪未久，後謂善逝將般涅槃時，此二時中僧一味故。",
        "from": "T29n1558_018:0093c15_12",
        "context_with_next_sentence": true
    },
    {
        "source_sentence": "於正戒見皰未起時，要二皰生方可破故。",
        "from": "T29n1558_018:0093c16_12",
        "context_with_next_sentence": true
    },
    {
        "source_sentence": "未立止觀第一雙時，法爾由彼速還合故。",
        "from": "T29n1558_018:0093c17_12",
        "context_with_next_sentence": true
    },
    {
        "source_sentence": "佛滅後時，無真大師為敵對故。",
        "from": "T29n1558_018:0093c18_7",
        "context_with_next_sentence": true
    },
    {
        "source_sentence": "未結界時，無一界中分二部故。",
        "from": "T29n1558_018:0093c19_3",
        "context_with_next_sentence": true
    },
    {
        "source_sentence": "於此六位無破法輪。",
        "from": "T29n1558_018:0093c19_12",
        "context_with_next_sentence": true
    },
    {
        "source_sentence": "非破法輪諸佛皆有，必依宿業有此事故。",
        "from": "T29n1558_018:0093c20_12",
        "context_with_next_sentence": true
    },
    {
        "source_sentence": "且止傍論，應辯逆緣。",
        "from": "T29n1558_018:0093c21_4",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0093c21_7",
        "context_with_next_sentence": true
    },
    {
        "source_sentence": "棄壞恩德田，　　轉形亦成逆，",
        "from": "T29n1558_018:0093c22_0",
        "context_with_next_sentence": true
    },
    {
        "source_sentence": "母謂因彼血，　　誤等無或有，",
        "from": "T29n1558_018:0093c23_0",
        "context_with_next_sentence": true
    },
    {
        "source_sentence": "打心出佛血，　　害後無學無。",
        "from": "T29n1558_018:0093c24_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0093c25_2",
        "context_with_next_sentence": true
    },
    {
        "source_sentence": "何緣害母等成無間非餘？",
        "from": "T29n1558_018:0093c25_13",
        "context_with_next_sentence": true
    },
    {
        "source_sentence": "由棄恩田、壞德田故。",
        "from": "T29n1558_018:0093c26_4",
        "context_with_next_sentence": true
    },
    {
        "source_sentence": "謂害父母是棄恩田。",
        "from": "T29n1558_018:0093c26_13",
        "context_with_next_sentence": true
    },
    {
        "source_sentence": "如何有恩？",
        "from": "T29n1558_018:0093c27_1",
        "context_with_next_sentence": true
    },
    {
        "source_sentence": "身生本故。",
        "from": "T29n1558_018:0093c27_6",
        "context_with_next_sentence": true
    },
    {
        "source_sentence": "如何棄彼？",
        "from": "T29n1558_018:0093c27_11",
        "context_with_next_sentence": true
    },
    {
        "source_sentence": "謂捨彼恩。",
        "from": "T29n1558_018:0093c27_16",
        "context_with_next_sentence": true
    },
    {
        "source_sentence": "德田謂餘阿羅漢等，具諸勝德及能生故。",
        "from": "T29n1558_018:0093c28_14",
        "context_with_next_sentence": true
    },
    {
        "source_sentence": "壞德所依，故成逆罪。",
        "from": "T29n1558_018:0093c29_6",
        "context_with_next_sentence": true
    },
    {
        "source_sentence": "父母形轉殺成逆耶？",
        "from": "T29n1558_018:0093c29_15",
        "context_with_next_sentence": true
    },
    {
        "source_sentence": "逆罪亦成，依止一故。",
        "from": "T29n1558_018:0094a01_6",
        "context_with_next_sentence": true
    },
    {
        "source_sentence": "由如是義，故有問言：",
        "from": "T29n1558_018:0094a01_16",
        "context_with_next_sentence": true
    },
    {
        "source_sentence": "頗有令男離命根，非父阿羅漢，而為無間罪觸不？",
        "from": "T29n1558_018:0094a03_1",
        "context_with_next_sentence": true
    },
    {
        "source_sentence": "曰：",
        "from": "T29n1558_018:0094a03_3",
        "context_with_next_sentence": true
    },
    {
        "source_sentence": "有，謂母轉形。",
        "from": "T29n1558_018:0094a03_10",
        "context_with_next_sentence": true
    },
    {
        "source_sentence": "頗有令女離命根，非母阿羅漢，而為無間罪觸不？",
        "from": "T29n1558_018:0094a04_12",
        "context_with_next_sentence": true
    },
    {
        "source_sentence": "曰：",
        "from": "T29n1558_018:0094a04_14",
        "context_with_next_sentence": true
    },
    {
        "source_sentence": "有，謂父轉形。",
        "from": "T29n1558_018:0094a05_1",
        "context_with_next_sentence": true
    },
    {
        "source_sentence": "設有女人羯剌藍墮，餘女收取置產門中生子。",
        "from": "T29n1558_018:0094a06_3",
        "context_with_next_sentence": true
    },
    {
        "source_sentence": "殺，何成害母逆？",
        "from": "T29n1558_018:0094a06_11",
        "context_with_next_sentence": true
    },
    {
        "source_sentence": "因彼血者身生本故。",
        "from": "T29n1558_018:0094a07_1",
        "context_with_next_sentence": true
    },
    {
        "source_sentence": "諸有所作應諮後母，能飲能養能長成故。",
        "from": "T29n1558_018:0094a08_1",
        "context_with_next_sentence": true
    },
    {
        "source_sentence": "若於父母起殺加行，誤殺餘人無無間罪。",
        "from": "T29n1558_018:0094a09_1",
        "context_with_next_sentence": true
    },
    {
        "source_sentence": "於非父母起殺加行，誤殺父母亦不成逆。",
        "from": "T29n1558_018:0094a10_2",
        "context_with_next_sentence": true
    },
    {
        "source_sentence": "如子執杖擊父身蚊，母隱在床謂餘而殺。",
        "from": "T29n1558_018:0094a11_4",
        "context_with_next_sentence": true
    },
    {
        "source_sentence": "若一加行害母及餘，二無表生，表唯逆罪，以無間業勢力強故。",
        "from": "T29n1558_018:0094a12_13",
        "context_with_next_sentence": true
    },
    {
        "source_sentence": "尊者妙音說有二表，表是積集極微成故。",
        "from": "T29n1558_018:0094a13_12",
        "context_with_next_sentence": true
    },
    {
        "source_sentence": "若害阿羅漢無阿羅漢想，於彼依止起定殺心，無簡別故亦成逆罪。",
        "from": "T29n1558_018:0094a15_5",
        "context_with_next_sentence": true
    },
    {
        "source_sentence": "若有害父，父是阿羅漢，得一逆罪，以依止一故。",
        "from": "T29n1558_018:0094a16_8",
        "context_with_next_sentence": true
    },
    {
        "source_sentence": "若爾，喻說當云何通？",
        "from": "T29n1558_018:0094a16_18",
        "context_with_next_sentence": true
    },
    {
        "source_sentence": "佛告始欠持：",
        "from": "T29n1558_018:0094a17_4",
        "context_with_next_sentence": true
    },
    {
        "source_sentence": "汝已造二逆，所謂害父、殺阿羅漢。",
        "from": "T29n1558_018:0094a18_2",
        "context_with_next_sentence": true
    },
    {
        "source_sentence": "彼顯一逆由二緣成，或以二門訶責彼罪。",
        "from": "T29n1558_018:0094a19_2",
        "context_with_next_sentence": true
    },
    {
        "source_sentence": "若於佛所惡心出血，一切皆得無間罪耶？",
        "from": "T29n1558_018:0094a20_2",
        "context_with_next_sentence": true
    },
    {
        "source_sentence": "要以殺心方成逆罪，打心出血無間則無。",
        "from": "T29n1558_018:0094a21_2",
        "context_with_next_sentence": true
    },
    {
        "source_sentence": "若殺加行時，彼非阿羅漢，將死方得阿羅漢果，能殺彼者有逆罪耶？",
        "from": "T29n1558_018:0094a22_13",
        "context_with_next_sentence": true
    },
    {
        "source_sentence": "無，於無學身無殺加行故。",
        "from": "T29n1558_018:0094a23_6",
        "context_with_next_sentence": true
    },
    {
        "source_sentence": "若造無間加行不可轉，為有離染及得聖果耶？",
        "from": "T29n1558_018:0094a24_9",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0094a24_12",
        "context_with_next_sentence": true
    },
    {
        "source_sentence": "造逆定加行，　　無離染得果。",
        "from": "T29n1558_018:0094a25_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0094a26_2",
        "context_with_next_sentence": true
    },
    {
        "source_sentence": "無間加行若必定成，中間決無離染得果。",
        "from": "T29n1558_018:0094a27_1",
        "context_with_next_sentence": true
    },
    {
        "source_sentence": "餘惡業道加行中間，若聖道生，業道不起，依止與彼定相違故。",
        "from": "T29n1558_018:0094a28_8",
        "context_with_next_sentence": true
    },
    {
        "source_sentence": "於諸惡行無間業中何罪最重？",
        "from": "T29n1558_018:0094a29_3",
        "context_with_next_sentence": true
    },
    {
        "source_sentence": "於諸妙行世善業中何最大果？",
        "from": "T29n1558_018:0094a29_16",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0094b01_1",
        "context_with_next_sentence": true
    },
    {
        "source_sentence": "破僧虛誑語，　　於罪中最大；",
        "from": "T29n1558_018:0094b02_13",
        "context_with_next_sentence": true
    },
    {
        "source_sentence": "感第一有思，　　世善中大果。",
        "from": "T29n1558_018:0094b03_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0094b04_2",
        "context_with_next_sentence": true
    },
    {
        "source_sentence": "雖了法非法，為欲破僧而起虛誑語顛倒顯示，此無間中為最大罪，由此傷毀佛法身故、障世生天解脫道故。",
        "from": "T29n1558_018:0094b06_13",
        "context_with_next_sentence": true
    },
    {
        "source_sentence": "謂僧已破乃至未合，一切世間入聖得果離染盡漏皆悉被遮，習定溫誦思等業息，大千世界法輪不轉，天人龍等身心擾亂，故招無間一劫異熟。",
        "from": "T29n1558_018:0094b10_2",
        "context_with_next_sentence": true
    },
    {
        "source_sentence": "由此破僧罪為最重，餘無間罪如其次第，第五三一後後漸輕。",
        "from": "T29n1558_018:0094b11_11",
        "context_with_next_sentence": true
    },
    {
        "source_sentence": "第二最輕，恩等少故。",
        "from": "T29n1558_018:0094b12_1",
        "context_with_next_sentence": true
    },
    {
        "source_sentence": "若爾，何故三罰業中，佛說意罰為最大罪，又說罪中邪見最大？",
        "from": "T29n1558_018:0094b13_10",
        "context_with_next_sentence": true
    },
    {
        "source_sentence": "據五無間說破僧重，約三罰業說意罪大，就五僻見說邪見重。",
        "from": "T29n1558_018:0094b15_1",
        "context_with_next_sentence": true
    },
    {
        "source_sentence": "或依大果害多有情斷諸善根，如次說重。",
        "from": "T29n1558_018:0094b16_1",
        "context_with_next_sentence": true
    },
    {
        "source_sentence": "感第一有異熟果思，於世善中為最大果，感八萬大劫極靜異熟故。",
        "from": "T29n1558_018:0094b17_12",
        "context_with_next_sentence": true
    },
    {
        "source_sentence": "約異熟果故說此言。",
        "from": "T29n1558_018:0094b18_3",
        "context_with_next_sentence": true
    },
    {
        "source_sentence": "據離繫果，則金剛喻定相應思能得大果，諸結永斷為此果故。",
        "from": "T29n1558_018:0094b19_12",
        "context_with_next_sentence": true
    },
    {
        "source_sentence": "為簡此故，說世善言。",
        "from": "T29n1558_018:0094b20_3",
        "context_with_next_sentence": true
    },
    {
        "source_sentence": "為唯無間罪定生地獄、諸無間同類亦定生彼？",
        "from": "T29n1558_018:0094b21_4",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_018:0094b21_9",
        "context_with_next_sentence": true
    },
    {
        "source_sentence": "非無間生。",
        "from": "T29n1558_018:0094b21_14",
        "context_with_next_sentence": true
    },
    {
        "source_sentence": "同類者何？",
        "from": "T29n1558_018:0094b21_19",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0094b22_2",
        "context_with_next_sentence": true
    },
    {
        "source_sentence": "污母無學尼，　　殺住定菩薩，",
        "from": "T29n1558_018:0094b23_0",
        "context_with_next_sentence": true
    },
    {
        "source_sentence": "及有學聖者，　　奪僧和合緣，",
        "from": "T29n1558_018:0094b24_0",
        "context_with_next_sentence": true
    },
    {
        "source_sentence": "破壞窣堵波，　　是無間同類。",
        "from": "T29n1558_018:0094b25_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0094b26_2",
        "context_with_next_sentence": true
    },
    {
        "source_sentence": "如是五種隨其次第，是五無間同類業體。",
        "from": "T29n1558_018:0094b27_2",
        "context_with_next_sentence": true
    },
    {
        "source_sentence": "謂有於母阿羅漢尼行極污染謂非梵行，或有殺害住定菩薩，或殺學聖者，或奪僧合緣，或破窣堵波，是五逆同類。",
        "from": "T29n1558_018:0094b29_16",
        "context_with_next_sentence": true
    },
    {
        "source_sentence": "有異熟業於三時中極能為障。",
        "from": "T29n1558_018:0094c01_10",
        "context_with_next_sentence": true
    },
    {
        "source_sentence": "言三時者，頌曰：",
        "from": "T29n1558_018:0094c01_18",
        "context_with_next_sentence": true
    },
    {
        "source_sentence": "將得忍不還，　　無學業為障。",
        "from": "T29n1558_018:0094c02_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0094c03_2",
        "context_with_next_sentence": true
    },
    {
        "source_sentence": "若從頂位將得忍時，感惡趣業皆極為障，以忍超彼異熟地故。",
        "from": "T29n1558_018:0094c04_11",
        "context_with_next_sentence": true
    },
    {
        "source_sentence": "如人將離本所居國，一切債主皆極為障。",
        "from": "T29n1558_018:0094c05_12",
        "context_with_next_sentence": true
    },
    {
        "source_sentence": "若有將得不還果時，欲界繫業皆極為障，唯除隨順現法受業。",
        "from": "T29n1558_018:0094c07_3",
        "context_with_next_sentence": true
    },
    {
        "source_sentence": "若有將得無學果時，色無色業皆極為障，亦除順現。",
        "from": "T29n1558_018:0094c08_8",
        "context_with_next_sentence": true
    },
    {
        "source_sentence": "二喻如前。",
        "from": "T29n1558_018:0094c08_13",
        "context_with_next_sentence": true
    },
    {
        "source_sentence": "如上所言住定菩薩，為從何位得住定名？",
        "from": "T29n1558_018:0094c09_12",
        "context_with_next_sentence": true
    },
    {
        "source_sentence": "彼復於何說名為定？",
        "from": "T29n1558_018:0094c10_3",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0094c10_6",
        "context_with_next_sentence": true
    },
    {
        "source_sentence": "從修妙相業，　　菩薩得定名，",
        "from": "T29n1558_018:0094c11_0",
        "context_with_next_sentence": true
    },
    {
        "source_sentence": "生善趣貴家，　　具男念堅故。",
        "from": "T29n1558_018:0094c12_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0094c13_2",
        "context_with_next_sentence": true
    },
    {
        "source_sentence": "從修能感妙三十二大丈夫相異熟果業，菩薩方得立住定名，以從此時乃至成佛常生善趣及貴家等。",
        "from": "T29n1558_018:0094c15_10",
        "context_with_next_sentence": true
    },
    {
        "source_sentence": "生善趣者，謂生人天，趣妙可稱故名善趣。",
        "from": "T29n1558_018:0094c16_11",
        "context_with_next_sentence": true
    },
    {
        "source_sentence": "於善趣內常生貴家，謂婆羅門或剎帝利、巨富長者大婆羅家。",
        "from": "T29n1558_018:0094c18_2",
        "context_with_next_sentence": true
    },
    {
        "source_sentence": "於貴家中根有具缺，然彼菩薩恒具勝根，恒受男身尚不為女，何況有受扇搋等身。",
        "from": "T29n1558_018:0094c20_4",
        "context_with_next_sentence": true
    },
    {
        "source_sentence": "生生常能憶念宿命，所作善事常無退屈。",
        "from": "T29n1558_018:0094c21_3",
        "context_with_next_sentence": true
    },
    {
        "source_sentence": "謂於利樂有情事中，眾苦逼身皆能堪忍。",
        "from": "T29n1558_018:0094c22_3",
        "context_with_next_sentence": true
    },
    {
        "source_sentence": "雖他種種惡行違逆，而彼菩薩心無厭倦。",
        "from": "T29n1558_018:0094c23_2",
        "context_with_next_sentence": true
    },
    {
        "source_sentence": "如世傳有無價䭾娑，當知此言目彼菩薩。",
        "from": "T29n1558_018:0094c24_3",
        "context_with_next_sentence": true
    },
    {
        "source_sentence": "由彼大士雖已成就一切殊勝圓滿功德，而由久習無緣大悲，任運恒時繫屬他故。",
        "from": "T29n1558_018:0094c26_2",
        "context_with_next_sentence": true
    },
    {
        "source_sentence": "普於一切有情類中，以無慢心皆攝同己。",
        "from": "T29n1558_018:0094c27_2",
        "context_with_next_sentence": true
    },
    {
        "source_sentence": "或常觀己如彼僕使，故於一切難求事中皆能堪忍，及於一切勞迫事中皆能荷負。",
        "from": "T29n1558_018:0094c29_1",
        "context_with_next_sentence": true
    },
    {
        "source_sentence": "修妙相業其相云何？",
        "from": "T29n1558_018:0094c29_10",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0094c29_13",
        "context_with_next_sentence": true
    },
    {
        "source_sentence": "贍部男對佛，　　佛思思所成，",
        "from": "T29n1558_018:0095a01_0",
        "context_with_next_sentence": true
    },
    {
        "source_sentence": "餘百劫方修，　　各百福嚴飾。",
        "from": "T29n1558_018:0095a02_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0095a03_2",
        "context_with_next_sentence": true
    },
    {
        "source_sentence": "菩薩要在贍部洲中，方能造修引妙相業，此洲覺慧最明利故。",
        "from": "T29n1558_018:0095a04_11",
        "context_with_next_sentence": true
    },
    {
        "source_sentence": "唯是男子非女等身，爾時已超女等位故。",
        "from": "T29n1558_018:0095a05_10",
        "context_with_next_sentence": true
    },
    {
        "source_sentence": "唯現對佛，緣佛起思是思所成，非聞修類。",
        "from": "T29n1558_018:0095a06_10",
        "context_with_next_sentence": true
    },
    {
        "source_sentence": "唯餘百劫造修非多，諸佛因中法應如是。",
        "from": "T29n1558_018:0095a07_10",
        "context_with_next_sentence": true
    },
    {
        "source_sentence": "唯薄伽梵釋迦牟尼，精進熾然能超九劫，九十一劫妙相業成。",
        "from": "T29n1558_018:0095a08_19",
        "context_with_next_sentence": true
    },
    {
        "source_sentence": "是故如來告聚落主：",
        "from": "T29n1558_018:0095a09_8",
        "context_with_next_sentence": true
    },
    {
        "source_sentence": "我憶九十一劫以來，不見一家因施我食有少傷損，唯成大利。",
        "from": "T29n1558_018:0095a11_1",
        "context_with_next_sentence": true
    },
    {
        "source_sentence": "從此自性恒憶宿生，是故但言九十一劫。",
        "from": "T29n1558_018:0095a12_1",
        "context_with_next_sentence": true
    },
    {
        "source_sentence": "宿舊師說：",
        "from": "T29n1558_018:0095a12_6",
        "context_with_next_sentence": true
    },
    {
        "source_sentence": "菩薩出初無數劫來，離四過失、得二功德。",
        "from": "T29n1558_018:0095a13_6",
        "context_with_next_sentence": true
    },
    {
        "source_sentence": "如前所辯，一一妙相百福莊嚴，何等名為一一福量？",
        "from": "T29n1558_018:0095a14_10",
        "context_with_next_sentence": true
    },
    {
        "source_sentence": "有說：",
        "from": "T29n1558_018:0095a14_13",
        "context_with_next_sentence": true
    },
    {
        "source_sentence": "唯除近佛菩薩，所餘一切有情所修富樂果業名一福量。",
        "from": "T29n1558_018:0095a15_18",
        "context_with_next_sentence": true
    },
    {
        "source_sentence": "有說：",
        "from": "T29n1558_018:0095a16_2",
        "context_with_next_sentence": true
    },
    {
        "source_sentence": "世界將欲成時，一切有情感大千土業增上力為一福量。",
        "from": "T29n1558_018:0095a17_8",
        "context_with_next_sentence": true
    },
    {
        "source_sentence": "有說：",
        "from": "T29n1558_018:0095a17_11",
        "context_with_next_sentence": true
    },
    {
        "source_sentence": "此量唯佛乃知。",
        "from": "T29n1558_018:0095a17_18",
        "context_with_next_sentence": true
    },
    {
        "source_sentence": "今我大師，昔菩薩位於三無數劫供養幾佛耶？",
        "from": "T29n1558_018:0095a18_18",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0095a19_2",
        "context_with_next_sentence": true
    },
    {
        "source_sentence": "於三無數劫，　　各供養七萬，",
        "from": "T29n1558_018:0095a20_0",
        "context_with_next_sentence": true
    },
    {
        "source_sentence": "又如次供養，　　五六七千佛。",
        "from": "T29n1558_018:0095a21_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0095a22_2",
        "context_with_next_sentence": true
    },
    {
        "source_sentence": "初無數劫中供養七萬五千佛，次無數劫中供養七萬六千佛，後無數劫中供養七萬七千佛。",
        "from": "T29n1558_018:0095a24_4",
        "context_with_next_sentence": true
    },
    {
        "source_sentence": "三無數劫一一滿時，及初發心，各逢何佛？",
        "from": "T29n1558_018:0095a25_3",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0095a25_6",
        "context_with_next_sentence": true
    },
    {
        "source_sentence": "三無數劫滿，　　逆次逢勝觀，",
        "from": "T29n1558_018:0095a26_0",
        "context_with_next_sentence": true
    },
    {
        "source_sentence": "然燈寶髻佛，　　初釋迦牟尼。",
        "from": "T29n1558_018:0095a27_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0095a28_2",
        "context_with_next_sentence": true
    },
    {
        "source_sentence": "言逆次者，自後向前。",
        "from": "T29n1558_018:0095a28_12",
        "context_with_next_sentence": true
    },
    {
        "source_sentence": "謂於第三無數劫滿所逢事佛名為勝觀，第二劫滿所逢事佛名曰然燈，第一劫滿所逢事佛名為寶髻，最初發心位逢釋迦牟尼。",
        "from": "T29n1558_018:0095b02_14",
        "context_with_next_sentence": true
    },
    {
        "source_sentence": "謂我世尊昔菩薩位最初逢一佛號釋迦牟尼，遂對其前發弘誓願：",
        "from": "T29n1558_018:0095b04_6",
        "context_with_next_sentence": true
    },
    {
        "source_sentence": "願我當作佛，一如今世尊。",
        "from": "T29n1558_018:0095b04_18",
        "context_with_next_sentence": true
    },
    {
        "source_sentence": "彼佛亦於末劫出世，滅後正法亦住千年。",
        "from": "T29n1558_018:0095b05_17",
        "context_with_next_sentence": true
    },
    {
        "source_sentence": "故今如來一一同彼。",
        "from": "T29n1558_018:0095b06_7",
        "context_with_next_sentence": true
    },
    {
        "source_sentence": "我釋迦菩薩於何位中何波羅蜜多修習圓滿？",
        "from": "T29n1558_018:0095b07_9",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0095b07_12",
        "context_with_next_sentence": true
    },
    {
        "source_sentence": "但由悲普施，　　被析身無忿，",
        "from": "T29n1558_018:0095b08_0",
        "context_with_next_sentence": true
    },
    {
        "source_sentence": "讚歎底沙佛，　　次無上菩提，",
        "from": "T29n1558_018:0095b09_0",
        "context_with_next_sentence": true
    },
    {
        "source_sentence": "六波羅蜜多，　　於如是四位，",
        "from": "T29n1558_018:0095b10_0",
        "context_with_next_sentence": true
    },
    {
        "source_sentence": "一二又一二，　　如次修圓滿。",
        "from": "T29n1558_018:0095b11_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0095b12_2",
        "context_with_next_sentence": true
    },
    {
        "source_sentence": "若時菩薩普於一切能施一切乃至眼髓，所行惠捨但由悲心，非自希求勝生差別，齊此布施波羅蜜多修習圓滿。",
        "from": "T29n1558_018:0095b14_14",
        "context_with_next_sentence": true
    },
    {
        "source_sentence": "若時菩薩被析身支，雖未離欲貪而心無少忿，齊此戒忍波羅蜜多修習圓滿。",
        "from": "T29n1558_018:0095b16_11",
        "context_with_next_sentence": true
    },
    {
        "source_sentence": "若時菩薩勇猛精進因行，遇見底沙如來坐寶龕中入火界定威光赫奕特異於常，專誠瞻仰忘下一足，經七晝夜無怠，淨心以妙伽他讚彼佛曰：",
        "from": "T29n1558_018:0095b20_2",
        "context_with_next_sentence": true
    },
    {
        "source_sentence": "天地此界多聞室，　　逝宮天處十方無，",
        "from": "T29n1558_018:0095b21_0",
        "context_with_next_sentence": true
    },
    {
        "source_sentence": "丈夫牛王大沙門，　　尋地山林遍無等。",
        "from": "T29n1558_018:0095b22_17",
        "context_with_next_sentence": true
    },
    {
        "source_sentence": "如是讚已便超九劫，齊此精進波羅蜜多修習圓滿。",
        "from": "T29n1558_018:0095b24_4",
        "context_with_next_sentence": true
    },
    {
        "source_sentence": "若時菩薩處金剛座，將登無上正等菩提，次無上覺前住金剛喻定，齊此定慧波羅蜜多修習圓滿。",
        "from": "T29n1558_018:0095b26_10",
        "context_with_next_sentence": true
    },
    {
        "source_sentence": "能到自所往圓德彼岸，故此六名曰波羅蜜多。",
        "from": "T29n1558_018:0095b27_12",
        "context_with_next_sentence": true
    },
    {
        "source_sentence": "契經說：",
        "from": "T29n1558_018:0095b27_16",
        "context_with_next_sentence": true
    },
    {
        "source_sentence": "有三福業事，一施類福業事、二戒類福業事、三修類福業事。",
        "from": "T29n1558_018:0095b29_4",
        "context_with_next_sentence": true
    },
    {
        "source_sentence": "此云何立福業事名？",
        "from": "T29n1558_018:0095b29_13",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0095b29_16",
        "context_with_next_sentence": true
    },
    {
        "source_sentence": "施戒修三類，　　各隨其所應，",
        "from": "T29n1558_018:0095c01_0",
        "context_with_next_sentence": true
    },
    {
        "source_sentence": "受福業事名，　　差別如業道。",
        "from": "T29n1558_018:0095c02_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0095c03_2",
        "context_with_next_sentence": true
    },
    {
        "source_sentence": "三類皆福，或業或事，隨其所應如業道說。",
        "from": "T29n1558_018:0095c04_2",
        "context_with_next_sentence": true
    },
    {
        "source_sentence": "謂如分別十業道中，有業亦道有道非業，此中有福亦業亦事、有福業非事、有福事非業、有唯是福非業非事。",
        "from": "T29n1558_018:0095c06_13",
        "context_with_next_sentence": true
    },
    {
        "source_sentence": "且施類中身語二業具福業事三種義名，彼等起思唯名福業，思俱有法唯受福名，戒類既唯身語業性故皆具受福業事名。",
        "from": "T29n1558_018:0095c09_10",
        "context_with_next_sentence": true
    },
    {
        "source_sentence": "修類中慈唯名福事，業之事故。",
        "from": "T29n1558_018:0095c10_6",
        "context_with_next_sentence": true
    },
    {
        "source_sentence": "慈相應思，以慈為門而造作故，慈俱思戒唯名福業，餘俱有法唯受福名。",
        "from": "T29n1558_018:0095c12_1",
        "context_with_next_sentence": true
    },
    {
        "source_sentence": "或福業名顯作福義，謂福加行事顯所依，謂施戒修是福業之事，為成彼三起福加行故。",
        "from": "T29n1558_018:0095c14_2",
        "context_with_next_sentence": true
    },
    {
        "source_sentence": "有說：",
        "from": "T29n1558_018:0095c14_5",
        "context_with_next_sentence": true
    },
    {
        "source_sentence": "唯思是真福業。",
        "from": "T29n1558_018:0095c14_12",
        "context_with_next_sentence": true
    },
    {
        "source_sentence": "福業之事謂施戒修，以三為門福業轉故。",
        "from": "T29n1558_018:0095c15_10",
        "context_with_next_sentence": true
    },
    {
        "source_sentence": "何法名施？",
        "from": "T29n1558_018:0095c15_15",
        "context_with_next_sentence": true
    },
    {
        "source_sentence": "施招何果？",
        "from": "T29n1558_018:0095c16_1",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0095c16_4",
        "context_with_next_sentence": true
    },
    {
        "source_sentence": "由此捨名施，　　謂為供為益，",
        "from": "T29n1558_018:0095c17_0",
        "context_with_next_sentence": true
    },
    {
        "source_sentence": "身語及能發，　　此招大富果。",
        "from": "T29n1558_018:0095c18_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0095c19_2",
        "context_with_next_sentence": true
    },
    {
        "source_sentence": "雖所捨物亦得施名，而於此中捨具名施，謂由此具捨事得成，故捨所由是真施體。",
        "from": "T29n1558_018:0095c21_2",
        "context_with_next_sentence": true
    },
    {
        "source_sentence": "或由怖畏希求貪等捨事亦成，非此意說，簡彼故說為供益言。",
        "from": "T29n1558_018:0095c22_11",
        "context_with_next_sentence": true
    },
    {
        "source_sentence": "謂為於他供養饒益而有所捨，此具名施。",
        "from": "T29n1558_018:0095c23_11",
        "context_with_next_sentence": true
    },
    {
        "source_sentence": "具名何謂？",
        "from": "T29n1558_018:0095c23_16",
        "context_with_next_sentence": true
    },
    {
        "source_sentence": "謂身語業及此能發。",
        "from": "T29n1558_018:0095c24_6",
        "context_with_next_sentence": true
    },
    {
        "source_sentence": "能發謂何？",
        "from": "T29n1558_018:0095c24_11",
        "context_with_next_sentence": true
    },
    {
        "source_sentence": "謂無貪俱能起此聚。",
        "from": "T29n1558_018:0095c25_2",
        "context_with_next_sentence": true
    },
    {
        "source_sentence": "如有頌曰：",
        "from": "T29n1558_018:0095c25_7",
        "context_with_next_sentence": true
    },
    {
        "source_sentence": "若人以淨心，　　輟己而行施，",
        "from": "T29n1558_018:0095c26_0",
        "context_with_next_sentence": true
    },
    {
        "source_sentence": "此剎那善蘊，　　總立以施名。",
        "from": "T29n1558_018:0095c27_13",
        "context_with_next_sentence": true
    },
    {
        "source_sentence": "應知如是施類福業事，能招當現大財富為果。",
        "from": "T29n1558_018:0095c29_2",
        "context_with_next_sentence": true
    },
    {
        "source_sentence": "言施類福者，顯施為體義，如葉類器草類舍等。",
        "from": "T29n1558_018:0096a01_5",
        "context_with_next_sentence": true
    },
    {
        "source_sentence": "戒修類言准此應釋。",
        "from": "T29n1558_018:0096a01_14",
        "context_with_next_sentence": true
    },
    {
        "source_sentence": "為何所益而行施耶？",
        "from": "T29n1558_018:0096a02_5",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096a02_8",
        "context_with_next_sentence": true
    },
    {
        "source_sentence": "為益自他俱，　　不為二行施。",
        "from": "T29n1558_018:0096a03_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096a04_2",
        "context_with_next_sentence": true
    },
    {
        "source_sentence": "此中一切未離欲貪及離欲貪諸異生類，持己所有奉施制多，此施名為唯為自益，非他由此有獲益故。",
        "from": "T29n1558_018:0096a06_10",
        "context_with_next_sentence": true
    },
    {
        "source_sentence": "若諸聖者已離欲貪，施諸有情除順現受，此施名曰唯為益他，以他由此獲饒益故，非為自益，超果地故。",
        "from": "T29n1558_018:0096a09_3",
        "context_with_next_sentence": true
    },
    {
        "source_sentence": "若彼一切未離欲貪及離欲貪諸異生類，持己所有施諸有情，此施名為為二俱益。",
        "from": "T29n1558_018:0096a11_3",
        "context_with_next_sentence": true
    },
    {
        "source_sentence": "若彼聖者已離欲貪，奉施制多除順現受，此施名曰不為益二，以此唯為恭敬報恩。",
        "from": "T29n1558_018:0096a13_3",
        "context_with_next_sentence": true
    },
    {
        "source_sentence": "前已總明施招大富，今次當辯施果別因。",
        "from": "T29n1558_018:0096a14_3",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096a14_6",
        "context_with_next_sentence": true
    },
    {
        "source_sentence": "由主財田異，　　故施果差別。",
        "from": "T29n1558_018:0096a15_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096a16_2",
        "context_with_next_sentence": true
    },
    {
        "source_sentence": "施有差別，由三種因，謂主、財、田有差別故，施差別故，果有差別。",
        "from": "T29n1558_018:0096a17_12",
        "context_with_next_sentence": true
    },
    {
        "source_sentence": "且由施主差別云何？",
        "from": "T29n1558_018:0096a18_2",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096a18_5",
        "context_with_next_sentence": true
    },
    {
        "source_sentence": "主異由信等，　　行敬重等施，",
        "from": "T29n1558_018:0096a19_0",
        "context_with_next_sentence": true
    },
    {
        "source_sentence": "得尊重廣愛，　　應時難奪果。",
        "from": "T29n1558_018:0096a20_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096a21_2",
        "context_with_next_sentence": true
    },
    {
        "source_sentence": "由施主成信、戒、聞等差別功德，故名主異；",
        "from": "T29n1558_018:0096a22_2",
        "context_with_next_sentence": true
    },
    {
        "source_sentence": "由主異故，施成差別；",
        "from": "T29n1558_018:0096a22_12",
        "context_with_next_sentence": true
    },
    {
        "source_sentence": "由施差別，與果有異。",
        "from": "T29n1558_018:0096a23_2",
        "context_with_next_sentence": true
    },
    {
        "source_sentence": "諸有施主具如是德，能如法行敬重等四施，如次便得尊重等四果。",
        "from": "T29n1558_018:0096a24_14",
        "context_with_next_sentence": true
    },
    {
        "source_sentence": "謂若施主行敬重施，便感常為他所尊重。",
        "from": "T29n1558_018:0096a25_14",
        "context_with_next_sentence": true
    },
    {
        "source_sentence": "若自手施，便能感得於廣大財愛樂受用。",
        "from": "T29n1558_018:0096a26_14",
        "context_with_next_sentence": true
    },
    {
        "source_sentence": "若應時施，感應時財，所須應時不過時故。",
        "from": "T29n1558_018:0096a27_13",
        "context_with_next_sentence": true
    },
    {
        "source_sentence": "若無損施，便感資財，不為他侵及火等壞。",
        "from": "T29n1558_018:0096a28_15",
        "context_with_next_sentence": true
    },
    {
        "source_sentence": "由所施財差別云何？",
        "from": "T29n1558_018:0096a29_5",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096a29_8",
        "context_with_next_sentence": true
    },
    {
        "source_sentence": "財異由色等，　　得妙色好名，",
        "from": "T29n1558_018:0096b01_0",
        "context_with_next_sentence": true
    },
    {
        "source_sentence": "眾愛柔軟身，　　有隨時樂觸。",
        "from": "T29n1558_018:0096b02_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096b03_2",
        "context_with_next_sentence": true
    },
    {
        "source_sentence": "由所施財或闕或具色香味觸，如次便得或闕或具妙色等果。",
        "from": "T29n1558_018:0096b04_10",
        "context_with_next_sentence": true
    },
    {
        "source_sentence": "謂所施財色具足故便感妙色。",
        "from": "T29n1558_018:0096b05_5",
        "context_with_next_sentence": true
    },
    {
        "source_sentence": "香具足故便感好名，如香芬馥遍諸方故。",
        "from": "T29n1558_018:0096b06_5",
        "context_with_next_sentence": true
    },
    {
        "source_sentence": "味具足故便感眾愛，如味美妙眾所愛故。",
        "from": "T29n1558_018:0096b07_5",
        "context_with_next_sentence": true
    },
    {
        "source_sentence": "觸具足故感柔軟身及有隨時生樂受觸，如女寶等。",
        "from": "T29n1558_018:0096b08_10",
        "context_with_next_sentence": true
    },
    {
        "source_sentence": "果有減者，由因闕故，如是亦由具色香等故名財異。",
        "from": "T29n1558_018:0096b09_14",
        "context_with_next_sentence": true
    },
    {
        "source_sentence": "由財異故，施體及果皆有差別。",
        "from": "T29n1558_018:0096b10_11",
        "context_with_next_sentence": true
    },
    {
        "source_sentence": "由所施田差別云何？",
        "from": "T29n1558_018:0096b11_2",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096b11_5",
        "context_with_next_sentence": true
    },
    {
        "source_sentence": "田異由趣苦，　　恩德有差別。",
        "from": "T29n1558_018:0096b12_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096b13_2",
        "context_with_next_sentence": true
    },
    {
        "source_sentence": "由所施田趣、苦、恩德各有差別，故名田異，由田異故施果有殊。",
        "from": "T29n1558_018:0096b14_11",
        "context_with_next_sentence": true
    },
    {
        "source_sentence": "由趣別者，如世尊說：",
        "from": "T29n1558_018:0096b15_3",
        "context_with_next_sentence": true
    },
    {
        "source_sentence": "若施傍生受百倍果，施犯戒人受千倍果。",
        "from": "T29n1558_018:0096b16_3",
        "context_with_next_sentence": true
    },
    {
        "source_sentence": "由苦別者，如七有依福業事中，先說應施客行病侍、園林常食及寒風熱隨時食等。",
        "from": "T29n1558_018:0096b18_2",
        "context_with_next_sentence": true
    },
    {
        "source_sentence": "復說若有具足淨信男子女人，成此所說七種有依福業事者，所獲福德不可取量。",
        "from": "T29n1558_018:0096b20_2",
        "context_with_next_sentence": true
    },
    {
        "source_sentence": "由恩別者，如父母、師及餘有恩。",
        "from": "T29n1558_018:0096b20_17",
        "context_with_next_sentence": true
    },
    {
        "source_sentence": "如熊鹿等，《本生經》說諸有恩類。",
        "from": "T29n1558_018:0096b21_14",
        "context_with_next_sentence": true
    },
    {
        "source_sentence": "由德別者，如契經言：",
        "from": "T29n1558_018:0096b22_3",
        "context_with_next_sentence": true
    },
    {
        "source_sentence": "若施持戒人，受億倍果等。",
        "from": "T29n1558_018:0096b22_15",
        "context_with_next_sentence": true
    },
    {
        "source_sentence": "於諸施福最勝者何？",
        "from": "T29n1558_018:0096b23_5",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096b23_8",
        "context_with_next_sentence": true
    },
    {
        "source_sentence": "脫於勝菩薩，　　第八施最勝。",
        "from": "T29n1558_018:0096b24_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096b25_2",
        "context_with_next_sentence": true
    },
    {
        "source_sentence": "薄伽梵說：",
        "from": "T29n1558_018:0096b25_7",
        "context_with_next_sentence": true
    },
    {
        "source_sentence": "若離染者，於離染者施諸資財，於財施中此為最勝。",
        "from": "T29n1558_018:0096b26_11",
        "context_with_next_sentence": true
    },
    {
        "source_sentence": "若諸菩薩所行惠施，是普利樂諸有情因。",
        "from": "T29n1558_018:0096b27_11",
        "context_with_next_sentence": true
    },
    {
        "source_sentence": "雖不名為脫施於脫，而於施福亦為最勝。",
        "from": "T29n1558_018:0096b28_11",
        "context_with_next_sentence": true
    },
    {
        "source_sentence": "除此更有八種施中，第八施福亦為最勝。",
        "from": "T29n1558_018:0096b29_11",
        "context_with_next_sentence": true
    },
    {
        "source_sentence": "八施者何？",
        "from": "T29n1558_018:0096b29_16",
        "context_with_next_sentence": true
    },
    {
        "source_sentence": "一隨至施、二怖畏施、三報恩施、四求報施、五習先施、六希天施、七要名施、八為莊嚴心為資助心為資瑜伽為得上義而行惠施。",
        "from": "T29n1558_018:0096c03_14",
        "context_with_next_sentence": true
    },
    {
        "source_sentence": "隨至施者，宿舊師言：",
        "from": "T29n1558_018:0096c04_8",
        "context_with_next_sentence": true
    },
    {
        "source_sentence": "隨近己至方能施與。",
        "from": "T29n1558_018:0096c04_17",
        "context_with_next_sentence": true
    },
    {
        "source_sentence": "怖畏施者，謂見此財壞相現前，寧施不失。",
        "from": "T29n1558_018:0096c05_17",
        "context_with_next_sentence": true
    },
    {
        "source_sentence": "習先施者，謂習先人父祖家法而行惠施。",
        "from": "T29n1558_018:0096c06_16",
        "context_with_next_sentence": true
    },
    {
        "source_sentence": "餘施易了，故不別釋。",
        "from": "T29n1558_018:0096c07_8",
        "context_with_next_sentence": true
    },
    {
        "source_sentence": "如契經說：",
        "from": "T29n1558_018:0096c07_13",
        "context_with_next_sentence": true
    },
    {
        "source_sentence": "施預流向其果無量，施預流果果量更增，乃至廣說。",
        "from": "T29n1558_018:0096c08_17",
        "context_with_next_sentence": true
    },
    {
        "source_sentence": "頗有施非聖果亦無量耶？",
        "from": "T29n1558_018:0096c09_9",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096c09_12",
        "context_with_next_sentence": true
    },
    {
        "source_sentence": "父母病法師，　　最後生菩薩，",
        "from": "T29n1558_018:0096c10_0",
        "context_with_next_sentence": true
    },
    {
        "source_sentence": "設非證聖者，　　施果亦無量。",
        "from": "T29n1558_018:0096c11_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096c12_2",
        "context_with_next_sentence": true
    },
    {
        "source_sentence": "如是五種設是異生，但施亦能招無量果。",
        "from": "T29n1558_018:0096c13_1",
        "context_with_next_sentence": true
    },
    {
        "source_sentence": "住最後有，名最後生。",
        "from": "T29n1558_018:0096c13_11",
        "context_with_next_sentence": true
    },
    {
        "source_sentence": "法師四田中，是何田所攝？",
        "from": "T29n1558_018:0096c14_3",
        "context_with_next_sentence": true
    },
    {
        "source_sentence": "是恩田攝。",
        "from": "T29n1558_018:0096c14_8",
        "context_with_next_sentence": true
    },
    {
        "source_sentence": "所以者何？",
        "from": "T29n1558_018:0096c14_13",
        "context_with_next_sentence": true
    },
    {
        "source_sentence": "為諸世間大善友故、無明所盲者能施慧眼故、開示世間安危事故、令有情生起無漏法身故。",
        "from": "T29n1558_018:0096c16_16",
        "context_with_next_sentence": true
    },
    {
        "source_sentence": "以要說者，善說法師乃至能為佛所作事故，於彼行施便招無量果。",
        "from": "T29n1558_018:0096c18_9",
        "context_with_next_sentence": true
    },
    {
        "source_sentence": "欲知諸業輕重相者，應知輕重略由六因。",
        "from": "T29n1558_018:0096c19_10",
        "context_with_next_sentence": true
    },
    {
        "source_sentence": "其六者何？",
        "from": "T29n1558_018:0096c19_15",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0096c19_18",
        "context_with_next_sentence": true
    },
    {
        "source_sentence": "後起田根本，　　加行思意樂，",
        "from": "T29n1558_018:0096c20_0",
        "context_with_next_sentence": true
    },
    {
        "source_sentence": "由此下上故，　　業成下上品。",
        "from": "T29n1558_018:0096c21_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0096c22_2",
        "context_with_next_sentence": true
    },
    {
        "source_sentence": "後起者，謂作已隨作。",
        "from": "T29n1558_018:0096c22_12",
        "context_with_next_sentence": true
    },
    {
        "source_sentence": "田，謂於彼作損作益。",
        "from": "T29n1558_018:0096c23_2",
        "context_with_next_sentence": true
    },
    {
        "source_sentence": "根本者，謂根本業道。",
        "from": "T29n1558_018:0096c23_12",
        "context_with_next_sentence": true
    },
    {
        "source_sentence": "加行者，謂引彼身語。",
        "from": "T29n1558_018:0096c24_1",
        "context_with_next_sentence": true
    },
    {
        "source_sentence": "思，謂由彼業道究竟。",
        "from": "T29n1558_018:0096c24_11",
        "context_with_next_sentence": true
    },
    {
        "source_sentence": "意樂者，謂所有意趣，我應造作如是如是、我當造作如是如是。",
        "from": "T29n1558_018:0096c25_17",
        "context_with_next_sentence": true
    },
    {
        "source_sentence": "或有諸業唯由後起所攝受故得成重品，定安立彼異熟果故。",
        "from": "T29n1558_018:0096c27_8",
        "context_with_next_sentence": true
    },
    {
        "source_sentence": "或有諸業由田成重，或有於田由根本力成重非餘，如父母田行殺罪重，非盜等業由餘成重。",
        "from": "T29n1558_018:0096c29_13",
        "context_with_next_sentence": true
    },
    {
        "source_sentence": "例此應思。",
        "from": "T29n1558_018:0096c29_18",
        "context_with_next_sentence": true
    },
    {
        "source_sentence": "若有六因皆是上品，此業最重。",
        "from": "T29n1558_018:0097a01_13",
        "context_with_next_sentence": true
    },
    {
        "source_sentence": "翻此最輕，除此中間非最輕重。",
        "from": "T29n1558_018:0097a02_8",
        "context_with_next_sentence": true
    },
    {
        "source_sentence": "如契經說：",
        "from": "T29n1558_018:0097a02_13",
        "context_with_next_sentence": true
    },
    {
        "source_sentence": "有二種業，一造作業、二增長業。",
        "from": "T29n1558_018:0097a03_9",
        "context_with_next_sentence": true
    },
    {
        "source_sentence": "何因說業名增長耶？",
        "from": "T29n1558_018:0097a03_18",
        "context_with_next_sentence": true
    },
    {
        "source_sentence": "由五種因。",
        "from": "T29n1558_018:0097a04_4",
        "context_with_next_sentence": true
    },
    {
        "source_sentence": "何等為五？",
        "from": "T29n1558_018:0097a04_9",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0097a04_12",
        "context_with_next_sentence": true
    },
    {
        "source_sentence": "由審思圓滿，　　無惡作對治，",
        "from": "T29n1558_018:0097a05_0",
        "context_with_next_sentence": true
    },
    {
        "source_sentence": "有伴異熟故，　　此業名增長。",
        "from": "T29n1558_018:0097a06_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0097a07_2",
        "context_with_next_sentence": true
    },
    {
        "source_sentence": "由審思故者，謂彼所作業，非先全不思、非率爾思作。",
        "from": "T29n1558_018:0097a08_7",
        "context_with_next_sentence": true
    },
    {
        "source_sentence": "由圓滿故者，謂諸有情中，或由一惡行便墮惡趣，或乃至三；",
        "from": "T29n1558_018:0097a09_14",
        "context_with_next_sentence": true
    },
    {
        "source_sentence": "或由一業道便墮惡趣，或乃至十。",
        "from": "T29n1558_018:0097a10_11",
        "context_with_next_sentence": true
    },
    {
        "source_sentence": "此中若有齊此量業應墮惡趣，未圓滿時但名造作不名增長，若此已圓滿亦得增長名。",
        "from": "T29n1558_018:0097a12_14",
        "context_with_next_sentence": true
    },
    {
        "source_sentence": "由無惡作對治故者，謂無追悔無對治業。",
        "from": "T29n1558_018:0097a13_14",
        "context_with_next_sentence": true
    },
    {
        "source_sentence": "由有伴故者，謂作不善業，不善為助伴。",
        "from": "T29n1558_018:0097a14_14",
        "context_with_next_sentence": true
    },
    {
        "source_sentence": "由異熟故者，謂定與異熟，善翻此應知。",
        "from": "T29n1558_018:0097a15_13",
        "context_with_next_sentence": true
    },
    {
        "source_sentence": "異此諸業唯名造作，如前所明。",
        "from": "T29n1558_018:0097a16_8",
        "context_with_next_sentence": true
    },
    {
        "source_sentence": "未離欲等持己所有奉施制多，此施名為唯為自益。",
        "from": "T29n1558_018:0097a17_12",
        "context_with_next_sentence": true
    },
    {
        "source_sentence": "既無受者，福如何成？",
        "from": "T29n1558_018:0097a18_3",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0097a18_6",
        "context_with_next_sentence": true
    },
    {
        "source_sentence": "制多捨類福，　　如慈等無受。",
        "from": "T29n1558_018:0097a19_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0097a20_2",
        "context_with_next_sentence": true
    },
    {
        "source_sentence": "福有二類，一捨、二受。",
        "from": "T29n1558_018:0097a20_13",
        "context_with_next_sentence": true
    },
    {
        "source_sentence": "捨類福者，謂由善心但捨資財施福便起。",
        "from": "T29n1558_018:0097a21_10",
        "context_with_next_sentence": true
    },
    {
        "source_sentence": "受類福者，謂所施田受用施物施福方起。",
        "from": "T29n1558_018:0097a22_10",
        "context_with_next_sentence": true
    },
    {
        "source_sentence": "於制多所奉施供具，雖無受類，有捨類福。",
        "from": "T29n1558_018:0097a23_12",
        "context_with_next_sentence": true
    },
    {
        "source_sentence": "彼既不受，福由何生？",
        "from": "T29n1558_018:0097a24_2",
        "context_with_next_sentence": true
    },
    {
        "source_sentence": "復以何因知福生者要由彼受不受不生？",
        "from": "T29n1558_018:0097a25_3",
        "context_with_next_sentence": true
    },
    {
        "source_sentence": "不受於他，無攝益故。",
        "from": "T29n1558_018:0097a25_13",
        "context_with_next_sentence": true
    },
    {
        "source_sentence": "此非定證，若福要由攝益他成，則修慈等及正見等應不生福。",
        "from": "T29n1558_018:0097a27_4",
        "context_with_next_sentence": true
    },
    {
        "source_sentence": "是故應許供養制多有多福生，如修慈等。",
        "from": "T29n1558_018:0097a28_6",
        "context_with_next_sentence": true
    },
    {
        "source_sentence": "謂如有一修慈等定，雖無受者及攝益他，而從自心生無量福。",
        "from": "T29n1558_018:0097a29_15",
        "context_with_next_sentence": true
    },
    {
        "source_sentence": "如是有德者，雖已滅過去，而追伸敬養，福由自心生。",
        "from": "T29n1558_018:0097b02_2",
        "context_with_next_sentence": true
    },
    {
        "source_sentence": "豈不唐捐此施敬業？",
        "from": "T29n1558_018:0097b02_11",
        "context_with_next_sentence": true
    },
    {
        "source_sentence": "不爾，發業心方勝故。",
        "from": "T29n1558_018:0097b03_2",
        "context_with_next_sentence": true
    },
    {
        "source_sentence": "謂如有一欲害怨家，彼命雖終猶懷怨想，發起種種惡身語業，生多非福非但起心。",
        "from": "T29n1558_018:0097b05_2",
        "context_with_next_sentence": true
    },
    {
        "source_sentence": "如是大師雖已過去，追伸敬養起身語業，方生多福非但起心。",
        "from": "T29n1558_018:0097b06_11",
        "context_with_next_sentence": true
    },
    {
        "source_sentence": "若於善田殖施業種可招愛果，若於惡田雖施但應招非愛果。",
        "from": "T29n1558_018:0097b08_4",
        "context_with_next_sentence": true
    },
    {
        "source_sentence": "此不應爾。",
        "from": "T29n1558_018:0097b08_9",
        "context_with_next_sentence": true
    },
    {
        "source_sentence": "所以者何？",
        "from": "T29n1558_018:0097b08_14",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0097b08_17",
        "context_with_next_sentence": true
    },
    {
        "source_sentence": "惡田有愛果，　　種果無倒故。",
        "from": "T29n1558_018:0097b09_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0097b10_2",
        "context_with_next_sentence": true
    },
    {
        "source_sentence": "現見田中種果無倒，從末度迦種末度迦果生，其味極美。",
        "from": "T29n1558_018:0097b11_9",
        "context_with_next_sentence": true
    },
    {
        "source_sentence": "從賃婆種賃婆果生，其味極苦。",
        "from": "T29n1558_018:0097b12_4",
        "context_with_next_sentence": true
    },
    {
        "source_sentence": "非由田力，種果有倒。",
        "from": "T29n1558_018:0097b12_14",
        "context_with_next_sentence": true
    },
    {
        "source_sentence": "如是施主雖於惡田，而益他心殖諸施種，但招愛果不招非愛。",
        "from": "T29n1558_018:0097b14_4",
        "context_with_next_sentence": true
    },
    {
        "source_sentence": "然由田過，令所殖種或生果少或果全無。",
        "from": "T29n1558_018:0097b15_4",
        "context_with_next_sentence": true
    },
    {
        "source_sentence": "施類福業事傍論已了，今次應辯戒類福業事。",
        "from": "T29n1558_018:0097b16_5",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0097b16_8",
        "context_with_next_sentence": true
    },
    {
        "source_sentence": "離犯戒及遮，　　名戒各有二，",
        "from": "T29n1558_018:0097b17_0",
        "context_with_next_sentence": true
    },
    {
        "source_sentence": "非犯戒因壞，　　依治滅淨等。",
        "from": "T29n1558_018:0097b18_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0097b19_2",
        "context_with_next_sentence": true
    },
    {
        "source_sentence": "諸不善色名為犯戒，此中性罪立犯戒名。",
        "from": "T29n1558_018:0097b20_1",
        "context_with_next_sentence": true
    },
    {
        "source_sentence": "遮謂所遮非時食等，雖非性罪而佛為護法及有情別意遮止，受戒者犯亦名犯戒，簡性罪故但立遮名。",
        "from": "T29n1558_018:0097b22_10",
        "context_with_next_sentence": true
    },
    {
        "source_sentence": "離性及遮，俱說名戒。",
        "from": "T29n1558_018:0097b23_1",
        "context_with_next_sentence": true
    },
    {
        "source_sentence": "此各有二，謂表、無表，以身語業為自性故。",
        "from": "T29n1558_018:0097b24_1",
        "context_with_next_sentence": true
    },
    {
        "source_sentence": "已略辯戒自性差別。",
        "from": "T29n1558_018:0097b24_10",
        "context_with_next_sentence": true
    },
    {
        "source_sentence": "若具四德得清淨名，與此相違名不清淨。",
        "from": "T29n1558_018:0097b25_10",
        "context_with_next_sentence": true
    },
    {
        "source_sentence": "言四德者，一者不為犯戒所壞，犯戒謂前諸不善色。",
        "from": "T29n1558_018:0097b26_14",
        "context_with_next_sentence": true
    },
    {
        "source_sentence": "二者不為彼因所壞，彼因謂貪等煩惱隨煩惱。",
        "from": "T29n1558_018:0097b27_16",
        "context_with_next_sentence": true
    },
    {
        "source_sentence": "三者依治，謂依念住等，此能對治犯戒及因故。",
        "from": "T29n1558_018:0097b29_1",
        "context_with_next_sentence": true
    },
    {
        "source_sentence": "四者依滅，謂依涅槃迴向涅槃非勝生故。",
        "from": "T29n1558_018:0097c01_2",
        "context_with_next_sentence": true
    },
    {
        "source_sentence": "等言為顯復有異說。",
        "from": "T29n1558_018:0097c01_11",
        "context_with_next_sentence": true
    },
    {
        "source_sentence": "有說：",
        "from": "T29n1558_018:0097c01_14",
        "context_with_next_sentence": true
    },
    {
        "source_sentence": "戒淨由五種因，一根本淨、二眷屬淨、三非尋害、四念攝受、五迴向寂。",
        "from": "T29n1558_018:0097c03_6",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_018:0097c03_11",
        "context_with_next_sentence": true
    },
    {
        "source_sentence": "戒有四種，一怖畏戒，謂怖不活、惡名、治罰、惡趣畏故，受護尸羅。",
        "from": "T29n1558_018:0097c05_1",
        "context_with_next_sentence": true
    },
    {
        "source_sentence": "二希望戒，謂貪諸有勝位、多財、恭敬、稱譽受持淨戒。",
        "from": "T29n1558_018:0097c06_4",
        "context_with_next_sentence": true
    },
    {
        "source_sentence": "三順覺支戒，謂為求解脫及正見等受持淨戒。",
        "from": "T29n1558_018:0097c07_6",
        "context_with_next_sentence": true
    },
    {
        "source_sentence": "四清淨戒，謂無漏戒，彼能永離業惑垢故。",
        "from": "T29n1558_018:0097c08_6",
        "context_with_next_sentence": true
    },
    {
        "source_sentence": "已辯戒類，修類當辯。",
        "from": "T29n1558_018:0097c08_16",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0097c08_19",
        "context_with_next_sentence": true
    },
    {
        "source_sentence": "等引善名修，　　極能熏心故。",
        "from": "T29n1558_018:0097c09_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0097c10_2",
        "context_with_next_sentence": true
    },
    {
        "source_sentence": "言等引善，其體是何？",
        "from": "T29n1558_018:0097c10_12",
        "context_with_next_sentence": true
    },
    {
        "source_sentence": "謂三摩地，自性俱有。",
        "from": "T29n1558_018:0097c11_1",
        "context_with_next_sentence": true
    },
    {
        "source_sentence": "修名何義？",
        "from": "T29n1558_018:0097c11_6",
        "context_with_next_sentence": true
    },
    {
        "source_sentence": "謂熏習心，以定地善於心相續極能熏習令成德類，如花熏苣蕂。",
        "from": "T29n1558_018:0097c12_15",
        "context_with_next_sentence": true
    },
    {
        "source_sentence": "是故獨名修。",
        "from": "T29n1558_018:0097c13_4",
        "context_with_next_sentence": true
    },
    {
        "source_sentence": "前辯施福能招大富，戒修二類所感云何？",
        "from": "T29n1558_018:0097c14_4",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0097c14_7",
        "context_with_next_sentence": true
    },
    {
        "source_sentence": "戒修勝如次，　　感生天解脫。",
        "from": "T29n1558_018:0097c15_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0097c16_2",
        "context_with_next_sentence": true
    },
    {
        "source_sentence": "戒感生天，修感解脫。",
        "from": "T29n1558_018:0097c16_12",
        "context_with_next_sentence": true
    },
    {
        "source_sentence": "勝言為顯就勝為言，謂施亦能感生天果，就勝說戒。",
        "from": "T29n1558_018:0097c17_16",
        "context_with_next_sentence": true
    },
    {
        "source_sentence": "持戒亦能感離繫果，就勝說修。",
        "from": "T29n1558_018:0097c18_11",
        "context_with_next_sentence": true
    },
    {
        "source_sentence": "經說四人能生梵福：",
        "from": "T29n1558_018:0097c19_2",
        "context_with_next_sentence": true
    },
    {
        "source_sentence": "一為供養如來䭾都建窣堵波於未曾處，二為供養四方僧伽造寺施園四事供給，三佛弟子破已能和，四於有情普修慈等。",
        "from": "T29n1558_018:0097c22_2",
        "context_with_next_sentence": true
    },
    {
        "source_sentence": "如是梵福其量云何？",
        "from": "T29n1558_018:0097c22_11",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0097c22_14",
        "context_with_next_sentence": true
    },
    {
        "source_sentence": "感劫生天等，　　為一梵福量。",
        "from": "T29n1558_018:0097c23_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0097c24_2",
        "context_with_next_sentence": true
    },
    {
        "source_sentence": "先軌範師作如是說：",
        "from": "T29n1558_018:0097c24_11",
        "context_with_next_sentence": true
    },
    {
        "source_sentence": "隨福能感一劫生天受諸快樂是一福量，由彼所感受快樂時同梵輔天一劫壽故。",
        "from": "T29n1558_018:0097c26_10",
        "context_with_next_sentence": true
    },
    {
        "source_sentence": "以於餘部有伽他言：",
        "from": "T29n1558_018:0097c27_2",
        "context_with_next_sentence": true
    },
    {
        "source_sentence": "有信正見人，　　修十勝行者，",
        "from": "T29n1558_018:0097c28_0",
        "context_with_next_sentence": true
    },
    {
        "source_sentence": "便為生梵福，　　感劫天樂故。",
        "from": "T29n1558_018:0097c29_13",
        "context_with_next_sentence": true
    },
    {
        "source_sentence": "毘婆沙師作如是說：",
        "from": "T29n1558_018:0098a01_8",
        "context_with_next_sentence": true
    },
    {
        "source_sentence": "即於分別妙相業中，所辯福量此即同彼。",
        "from": "T29n1558_018:0098a02_8",
        "context_with_next_sentence": true
    },
    {
        "source_sentence": "等言為顯如是異說。",
        "from": "T29n1558_018:0098a02_17",
        "context_with_next_sentence": true
    },
    {
        "source_sentence": "財施已說。",
        "from": "T29n1558_018:0098a03_4",
        "context_with_next_sentence": true
    },
    {
        "source_sentence": "法施云何？",
        "from": "T29n1558_018:0098a03_9",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0098a03_12",
        "context_with_next_sentence": true
    },
    {
        "source_sentence": "法施謂如實，　　無染辯經等。",
        "from": "T29n1558_018:0098a04_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0098a05_2",
        "context_with_next_sentence": true
    },
    {
        "source_sentence": "若能如實為諸有情以無染心辯契經等令生正解，名為法施。",
        "from": "T29n1558_018:0098a06_11",
        "context_with_next_sentence": true
    },
    {
        "source_sentence": "故有顛倒或染污心求利名譽恭敬辯者，是人便損自他大福。",
        "from": "T29n1558_018:0098a08_2",
        "context_with_next_sentence": true
    },
    {
        "source_sentence": "前已別釋三福業事，今釋經中順三分善。",
        "from": "T29n1558_018:0098a09_1",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0098a09_4",
        "context_with_next_sentence": true
    },
    {
        "source_sentence": "順福順解脫，　　順決擇分三，",
        "from": "T29n1558_018:0098a10_0",
        "context_with_next_sentence": true
    },
    {
        "source_sentence": "感愛果涅槃，　　聖道善如次。",
        "from": "T29n1558_018:0098a11_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0098a12_2",
        "context_with_next_sentence": true
    },
    {
        "source_sentence": "言順福分者，謂感世間可愛果善。",
        "from": "T29n1558_018:0098a12_17",
        "context_with_next_sentence": true
    },
    {
        "source_sentence": "順解脫分者，謂定能感涅槃果善。",
        "from": "T29n1558_018:0098a13_13",
        "context_with_next_sentence": true
    },
    {
        "source_sentence": "此善生已，令彼有情名為身中有涅槃法。",
        "from": "T29n1558_018:0098a14_12",
        "context_with_next_sentence": true
    },
    {
        "source_sentence": "若有聞說生死有過、諸法無我、涅槃有德，身毛為竪悲泣墮淚，當知彼已殖順解脫分善。",
        "from": "T29n1558_018:0098a16_14",
        "context_with_next_sentence": true
    },
    {
        "source_sentence": "如見得雨場有芽生，知其穴中先有種子。",
        "from": "T29n1558_018:0098a17_14",
        "context_with_next_sentence": true
    },
    {
        "source_sentence": "順決擇分者，謂近能感聖道果善，即煖等四，後當廣說。",
        "from": "T29n1558_018:0098a19_2",
        "context_with_next_sentence": true
    },
    {
        "source_sentence": "如世間所說書、印、算、文、數，此五自體云何應知？",
        "from": "T29n1558_018:0098a20_3",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0098a20_6",
        "context_with_next_sentence": true
    },
    {
        "source_sentence": "諸如理所起，　　三業并能發，",
        "from": "T29n1558_018:0098a21_0",
        "context_with_next_sentence": true
    },
    {
        "source_sentence": "如次為書印、　　算文數自體。",
        "from": "T29n1558_018:0098a22_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0098a23_2",
        "context_with_next_sentence": true
    },
    {
        "source_sentence": "如理起者，正加行生。",
        "from": "T29n1558_018:0098a23_12",
        "context_with_next_sentence": true
    },
    {
        "source_sentence": "三業，應知即身語意。",
        "from": "T29n1558_018:0098a24_2",
        "context_with_next_sentence": true
    },
    {
        "source_sentence": "能發，即是能起此三，如其所應受想等法。",
        "from": "T29n1558_018:0098a25_2",
        "context_with_next_sentence": true
    },
    {
        "source_sentence": "此中書印以前身業及彼能發五蘊為體，次算及文以前語業及彼能發五蘊為體，後數應知以前意業及彼能發四蘊為體，但由意思能數法故。",
        "from": "T29n1558_018:0098a28_10",
        "context_with_next_sentence": true
    },
    {
        "source_sentence": "今應略辯諸法異名。",
        "from": "T29n1558_018:0098a29_1",
        "context_with_next_sentence": true
    },
    {
        "source_sentence": "頌曰：",
        "from": "T29n1558_018:0098a29_4",
        "context_with_next_sentence": true
    },
    {
        "source_sentence": "善無漏名妙，　　染有罪覆劣，",
        "from": "T29n1558_018:0098b01_0",
        "context_with_next_sentence": true
    },
    {
        "source_sentence": "善有為應習，　　解脫名無上。",
        "from": "T29n1558_018:0098b02_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_018:0098b03_2",
        "context_with_next_sentence": true
    },
    {
        "source_sentence": "善無漏法亦名為妙。",
        "from": "T29n1558_018:0098b03_11",
        "context_with_next_sentence": true
    },
    {
        "source_sentence": "諸染污法亦名有罪有覆及劣。",
        "from": "T29n1558_018:0098b04_6",
        "context_with_next_sentence": true
    },
    {
        "source_sentence": "准此妙劣，餘中已成，故頌不辯。",
        "from": "T29n1558_018:0098b05_2",
        "context_with_next_sentence": true
    },
    {
        "source_sentence": "諸有為善亦名應習，餘非應習義准已成。",
        "from": "T29n1558_018:0098b06_2",
        "context_with_next_sentence": true
    },
    {
        "source_sentence": "何故無為不名應習？",
        "from": "T29n1558_018:0098b06_11",
        "context_with_next_sentence": true
    },
    {
        "source_sentence": "不可數習令增長故。",
        "from": "T29n1558_018:0098b07_2",
        "context_with_next_sentence": true
    },
    {
        "source_sentence": "又習為果，此無果故。",
        "from": "T29n1558_018:0098b07_12",
        "context_with_next_sentence": true
    },
    {
        "source_sentence": "解脫涅槃亦名無上，以無一法能勝涅槃，是善是常超眾法故。",
        "from": "T29n1558_018:0098b09_2",
        "context_with_next_sentence": true
    },
    {
        "source_sentence": "餘法有上，義准已成。",
        "from": "T29n1558_018:0098b09_12",
        "context_with_next_sentence": true
    },
    {
        "source_sentence": "說一切有部俱舍論卷第十八",
        "from": "T29n1558_018:0098b10_100",
        "context_with_next_sentence": false
    }
]