[
    {
        "source_sentence": "大乘舍黎娑擔摩經",
        "from": "T16n0711_001:0821b09_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T16n0711_001:0821b11_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T16n0711_001:0821b12_0",
        "context_with_next_sentence": true
    },
    {
        "source_sentence": "如是我聞：",
        "from": "T16n0711_001:0821b13_4",
        "context_with_next_sentence": true
    },
    {
        "source_sentence": "一時世尊在王舍城鷲峯山中，與大苾芻眾千二百五十人俱。",
        "from": "T16n0711_001:0821b14_11",
        "context_with_next_sentence": true
    },
    {
        "source_sentence": "復有菩薩摩訶薩眾，慈氏菩薩而為上首。",
        "from": "T16n0711_001:0821b15_11",
        "context_with_next_sentence": true
    },
    {
        "source_sentence": "爾時世尊觀舍黎娑擔摩已，告諸苾芻言：",
        "from": "T16n0711_001:0821b16_17",
        "context_with_next_sentence": true
    },
    {
        "source_sentence": "「若有苾芻於十二緣生而能見了，是名見法；",
        "from": "T16n0711_001:0821b17_17",
        "context_with_next_sentence": true
    },
    {
        "source_sentence": "見是法已，即名見佛。",
        "from": "T16n0711_001:0821b18_8",
        "context_with_next_sentence": true
    },
    {
        "source_sentence": "」世尊作是說已，默然而住。",
        "from": "T16n0711_001:0821b18_21",
        "context_with_next_sentence": true
    },
    {
        "source_sentence": "爾時舍利子尋作是念：",
        "from": "T16n0711_001:0821b19_9",
        "context_with_next_sentence": true
    },
    {
        "source_sentence": "「今我世尊說如是法。",
        "from": "T16n0711_001:0821b19_19",
        "context_with_next_sentence": true
    },
    {
        "source_sentence": "當云何義？",
        "from": "T16n0711_001:0821b20_4",
        "context_with_next_sentence": true
    },
    {
        "source_sentence": "云何了知？",
        "from": "T16n0711_001:0821b20_9",
        "context_with_next_sentence": true
    },
    {
        "source_sentence": "」即往詣慈氏菩薩所，到已相見，各用軟語互相問訊，即與慈氏菩薩坐大石下。",
        "from": "T16n0711_001:0821b22_4",
        "context_with_next_sentence": true
    },
    {
        "source_sentence": "時舍利子白慈氏言：",
        "from": "T16n0711_001:0821b22_13",
        "context_with_next_sentence": true
    },
    {
        "source_sentence": "「今者世尊為諸苾芻說《舍黎娑擔摩經》，言：",
        "from": "T16n0711_001:0821b23_14",
        "context_with_next_sentence": true
    },
    {
        "source_sentence": "『諸苾芻若於十二緣生而能見者，是名見法；",
        "from": "T16n0711_001:0821b24_12",
        "context_with_next_sentence": true
    },
    {
        "source_sentence": "見是法已，即名見佛。",
        "from": "T16n0711_001:0821b25_3",
        "context_with_next_sentence": true
    },
    {
        "source_sentence": "』菩薩！",
        "from": "T16n0711_001:0821b25_7",
        "context_with_next_sentence": true
    },
    {
        "source_sentence": "我今不解斯義。",
        "from": "T16n0711_001:0821b25_14",
        "context_with_next_sentence": true
    },
    {
        "source_sentence": "何等名十二緣生？",
        "from": "T16n0711_001:0821b26_2",
        "context_with_next_sentence": true
    },
    {
        "source_sentence": "云何名法？",
        "from": "T16n0711_001:0821b26_7",
        "context_with_next_sentence": true
    },
    {
        "source_sentence": "云何名佛？",
        "from": "T16n0711_001:0821b26_12",
        "context_with_next_sentence": true
    },
    {
        "source_sentence": "唯願菩薩略為解說！",
        "from": "T16n0711_001:0821b27_3",
        "context_with_next_sentence": true
    },
    {
        "source_sentence": "」爾時，慈氏菩薩告尊者舍利子言：",
        "from": "T16n0711_001:0821b28_14",
        "context_with_next_sentence": true
    },
    {
        "source_sentence": "「如來法王具一切智，隨宜所說甚深微妙。",
        "from": "T16n0711_001:0821b29_13",
        "context_with_next_sentence": true
    },
    {
        "source_sentence": "汝今問我，我今略說。",
        "from": "T16n0711_001:0821c01_3",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c01_7",
        "context_with_next_sentence": true
    },
    {
        "source_sentence": "如世尊言：",
        "from": "T16n0711_001:0821c01_12",
        "context_with_next_sentence": true
    },
    {
        "source_sentence": "『若有苾芻於十二緣生而能見了，是名見法；",
        "from": "T16n0711_001:0821c02_12",
        "context_with_next_sentence": true
    },
    {
        "source_sentence": "若見是法，即名見佛。",
        "from": "T16n0711_001:0821c03_3",
        "context_with_next_sentence": true
    },
    {
        "source_sentence": "』舍利子！",
        "from": "T16n0711_001:0821c03_8",
        "context_with_next_sentence": true
    },
    {
        "source_sentence": "十二緣生者，所謂無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老、死、憂、悲、苦、惱；",
        "from": "T16n0711_001:0821c06_13",
        "context_with_next_sentence": true
    },
    {
        "source_sentence": "如是生者，即一大苦蘊生。",
        "from": "T16n0711_001:0821c07_1",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c07_5",
        "context_with_next_sentence": true
    },
    {
        "source_sentence": "彼無明滅即行滅，行滅即識滅，識滅即名色滅，名色滅即六入滅，六入滅即觸滅，觸滅即受滅，受滅即愛滅，愛滅即取滅，取滅即有滅，有滅即生滅，生滅即老、死、憂、悲、苦、惱滅；",
        "from": "T16n0711_001:0821c11_8",
        "context_with_next_sentence": true
    },
    {
        "source_sentence": "如是滅，即一大苦蘊滅。",
        "from": "T16n0711_001:0821c11_19",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c11_23",
        "context_with_next_sentence": true
    },
    {
        "source_sentence": "世尊如是說，為十二緣生。",
        "from": "T16n0711_001:0821c12_11",
        "context_with_next_sentence": true
    },
    {
        "source_sentence": "」舍利子言：",
        "from": "T16n0711_001:0821c12_17",
        "context_with_next_sentence": true
    },
    {
        "source_sentence": "「云何名法？",
        "from": "T16n0711_001:0821c13_1",
        "context_with_next_sentence": true
    },
    {
        "source_sentence": "」菩薩告言：",
        "from": "T16n0711_001:0821c13_7",
        "context_with_next_sentence": true
    },
    {
        "source_sentence": "「聖八正道名之為法，所謂正見、正思惟、正語、正業、正命、正勤、正念、正定。",
        "from": "T16n0711_001:0821c14_23",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c15_2",
        "context_with_next_sentence": true
    },
    {
        "source_sentence": "是八正道果報涅盤，是故世尊略說名法。",
        "from": "T16n0711_001:0821c16_2",
        "context_with_next_sentence": true
    },
    {
        "source_sentence": "」舍利子言：",
        "from": "T16n0711_001:0821c16_8",
        "context_with_next_sentence": true
    },
    {
        "source_sentence": "「云何名佛？",
        "from": "T16n0711_001:0821c16_14",
        "context_with_next_sentence": true
    },
    {
        "source_sentence": "」菩薩告言：",
        "from": "T16n0711_001:0821c16_20",
        "context_with_next_sentence": true
    },
    {
        "source_sentence": "「若知一切法，名之為佛。",
        "from": "T16n0711_001:0821c17_8",
        "context_with_next_sentence": true
    },
    {
        "source_sentence": "如是得聖慧眼，見菩提分法，乃證法身。",
        "from": "T16n0711_001:0821c18_7",
        "context_with_next_sentence": true
    },
    {
        "source_sentence": "「復次云何見十二緣？",
        "from": "T16n0711_001:0821c19_9",
        "context_with_next_sentence": true
    },
    {
        "source_sentence": "如佛所說：",
        "from": "T16n0711_001:0821c19_14",
        "context_with_next_sentence": true
    },
    {
        "source_sentence": "『若人恒見此十二緣無生、無滅、無作、無為、無取、無著、如實、不顛倒、寂靜、無怖、大聖、無盡、止息、悉皆無性，若如是見，是人見法；",
        "from": "T16n0711_001:0821c22_9",
        "context_with_next_sentence": true
    },
    {
        "source_sentence": "若能如是，恒見無生、無滅、無作、無為、無取、無著、如實、不顛倒、寂靜、無怖、大聖、無盡、止息、見法無性，彼人是見無上法身。",
        "from": "T16n0711_001:0821c25_2",
        "context_with_next_sentence": true
    },
    {
        "source_sentence": "』佛是得正法、正智、止息三昧。",
        "from": "T16n0711_001:0821c25_17",
        "context_with_next_sentence": true
    },
    {
        "source_sentence": "」復次舍利子白言：",
        "from": "T16n0711_001:0821c26_7",
        "context_with_next_sentence": true
    },
    {
        "source_sentence": "「以何故名為十二緣？",
        "from": "T16n0711_001:0821c26_17",
        "context_with_next_sentence": true
    },
    {
        "source_sentence": "」菩薩告言：",
        "from": "T16n0711_001:0821c27_2",
        "context_with_next_sentence": true
    },
    {
        "source_sentence": "「以有因有緣名十二緣。",
        "from": "T16n0711_001:0821c27_13",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0821c27_17",
        "context_with_next_sentence": true
    },
    {
        "source_sentence": "是法亦非因非緣，亦非不因、緣，又從緣有。",
        "from": "T16n0711_001:0821c28_17",
        "context_with_next_sentence": true
    },
    {
        "source_sentence": "子今略說其相。",
        "from": "T16n0711_001:0821c29_4",
        "context_with_next_sentence": true
    },
    {
        "source_sentence": "如來出生及不出生，是因緣法常住、平等、如實、非虛，是真實法，離顛倒故。",
        "from": "T16n0711_001:0822a01_20",
        "context_with_next_sentence": true
    },
    {
        "source_sentence": "「又舍利子！",
        "from": "T16n0711_001:0822a02_3",
        "context_with_next_sentence": true
    },
    {
        "source_sentence": "如是緣生分為二義。",
        "from": "T16n0711_001:0822a02_12",
        "context_with_next_sentence": true
    },
    {
        "source_sentence": "何等為二？",
        "from": "T16n0711_001:0822a02_17",
        "context_with_next_sentence": true
    },
    {
        "source_sentence": "一者從因，二者從緣。",
        "from": "T16n0711_001:0822a03_8",
        "context_with_next_sentence": true
    },
    {
        "source_sentence": "此二種義分為內外。",
        "from": "T16n0711_001:0822a03_17",
        "context_with_next_sentence": true
    },
    {
        "source_sentence": "外緣從因所生者，謂從種生芽，從芽生苗，從苗生莖，從莖生枝葉，從枝葉生華、果。",
        "from": "T16n0711_001:0822a05_17",
        "context_with_next_sentence": true
    },
    {
        "source_sentence": "若無種子即不生苗，乃至華、果亦無所有。",
        "from": "T16n0711_001:0822a06_16",
        "context_with_next_sentence": true
    },
    {
        "source_sentence": "若有種子即生苗、莖，乃至華、果無不有故。",
        "from": "T16n0711_001:0822a07_16",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0822a07_20",
        "context_with_next_sentence": true
    },
    {
        "source_sentence": "彼種子不作念：",
        "from": "T16n0711_001:0822a08_6",
        "context_with_next_sentence": true
    },
    {
        "source_sentence": "『我能生芽。",
        "from": "T16n0711_001:0822a08_12",
        "context_with_next_sentence": true
    },
    {
        "source_sentence": "』芽亦不作念：",
        "from": "T16n0711_001:0822a08_19",
        "context_with_next_sentence": true
    },
    {
        "source_sentence": "『我能生苗莖。",
        "from": "T16n0711_001:0822a09_3",
        "context_with_next_sentence": true
    },
    {
        "source_sentence": "』如是乃至華亦不作念：",
        "from": "T16n0711_001:0822a09_14",
        "context_with_next_sentence": true
    },
    {
        "source_sentence": "『我能生果。",
        "from": "T16n0711_001:0822a09_20",
        "context_with_next_sentence": true
    },
    {
        "source_sentence": "』果亦不作念：",
        "from": "T16n0711_001:0822a10_4",
        "context_with_next_sentence": true
    },
    {
        "source_sentence": "『我能從華生。",
        "from": "T16n0711_001:0822a10_11",
        "context_with_next_sentence": true
    },
    {
        "source_sentence": "』如是外因緣從因生法可見。",
        "from": "T16n0711_001:0822a11_3",
        "context_with_next_sentence": true
    },
    {
        "source_sentence": "「又舍利子！",
        "from": "T16n0711_001:0822a11_9",
        "context_with_next_sentence": true
    },
    {
        "source_sentence": "外因緣從緣生者，謂緣六界合集故。",
        "from": "T16n0711_001:0822a12_5",
        "context_with_next_sentence": true
    },
    {
        "source_sentence": "云何六界？",
        "from": "T16n0711_001:0822a12_10",
        "context_with_next_sentence": true
    },
    {
        "source_sentence": "所謂地界、水界、火界、風界、虛空界、時界。",
        "from": "T16n0711_001:0822a13_9",
        "context_with_next_sentence": true
    },
    {
        "source_sentence": "彼地界能安立，水界能滋潤，火界能溫煖，風界能動搖，空界能無礙，時界能成就。",
        "from": "T16n0711_001:0822a15_4",
        "context_with_next_sentence": true
    },
    {
        "source_sentence": "如是六界各各緣合，種子得生芽、苗、華、實，無不具足。",
        "from": "T16n0711_001:0822a16_10",
        "context_with_next_sentence": true
    },
    {
        "source_sentence": "如是六界一不合者，種即不生，乃至華實亦不可得。",
        "from": "T16n0711_001:0822a17_11",
        "context_with_next_sentence": true
    },
    {
        "source_sentence": "然彼六界各無有我，彼地不言：",
        "from": "T16n0711_001:0822a18_6",
        "context_with_next_sentence": true
    },
    {
        "source_sentence": "『我能安立。",
        "from": "T16n0711_001:0822a18_12",
        "context_with_next_sentence": true
    },
    {
        "source_sentence": "』水亦不言：",
        "from": "T16n0711_001:0822a18_18",
        "context_with_next_sentence": true
    },
    {
        "source_sentence": "『我能滋潤。",
        "from": "T16n0711_001:0822a18_24",
        "context_with_next_sentence": true
    },
    {
        "source_sentence": "』火亦不言：",
        "from": "T16n0711_001:0822a19_4",
        "context_with_next_sentence": true
    },
    {
        "source_sentence": "『我能溫煖。",
        "from": "T16n0711_001:0822a19_10",
        "context_with_next_sentence": true
    },
    {
        "source_sentence": "』風亦不言：",
        "from": "T16n0711_001:0822a19_16",
        "context_with_next_sentence": true
    },
    {
        "source_sentence": "『我能動搖。",
        "from": "T16n0711_001:0822a19_22",
        "context_with_next_sentence": true
    },
    {
        "source_sentence": "』空亦不言：",
        "from": "T16n0711_001:0822a20_3",
        "context_with_next_sentence": true
    },
    {
        "source_sentence": "『我能無礙。",
        "from": "T16n0711_001:0822a20_9",
        "context_with_next_sentence": true
    },
    {
        "source_sentence": "』時亦不言：",
        "from": "T16n0711_001:0822a20_15",
        "context_with_next_sentence": true
    },
    {
        "source_sentence": "『我能成就。",
        "from": "T16n0711_001:0822a20_21",
        "context_with_next_sentence": true
    },
    {
        "source_sentence": "』然彼種子不言：",
        "from": "T16n0711_001:0822a21_4",
        "context_with_next_sentence": true
    },
    {
        "source_sentence": "『我能生芽。",
        "from": "T16n0711_001:0822a21_10",
        "context_with_next_sentence": true
    },
    {
        "source_sentence": "』芽亦不言：",
        "from": "T16n0711_001:0822a21_16",
        "context_with_next_sentence": true
    },
    {
        "source_sentence": "『我從諸緣得生。",
        "from": "T16n0711_001:0822a22_1",
        "context_with_next_sentence": true
    },
    {
        "source_sentence": "』彼芽等所生，非自作，非他作，亦非自他合有，非自在天所化，亦非時化，亦非緣生，亦不一事生，亦非不因生。",
        "from": "T16n0711_001:0822a24_11",
        "context_with_next_sentence": true
    },
    {
        "source_sentence": "然彼地、水、火、風、虛空、時分及種子、華、實而彼從生，不即不離、無盡滅故。",
        "from": "T16n0711_001:0822a26_3",
        "context_with_next_sentence": true
    },
    {
        "source_sentence": "「此外緣生復有五義。",
        "from": "T16n0711_001:0822a26_13",
        "context_with_next_sentence": true
    },
    {
        "source_sentence": "何者為五？",
        "from": "T16n0711_001:0822a26_18",
        "context_with_next_sentence": true
    },
    {
        "source_sentence": "謂不常、不斷、雖滅不盡、少因多果、互為所緣。",
        "from": "T16n0711_001:0822a27_19",
        "context_with_next_sentence": true
    },
    {
        "source_sentence": "云何不常？",
        "from": "T16n0711_001:0822a28_2",
        "context_with_next_sentence": true
    },
    {
        "source_sentence": "謂種子與芽名別異故。",
        "from": "T16n0711_001:0822a28_12",
        "context_with_next_sentence": true
    },
    {
        "source_sentence": "云何不斷？",
        "from": "T16n0711_001:0822a28_17",
        "context_with_next_sentence": true
    },
    {
        "source_sentence": "謂從種有芽，芽生枝葉故。",
        "from": "T16n0711_001:0822a29_9",
        "context_with_next_sentence": true
    },
    {
        "source_sentence": "云何雖滅不盡？",
        "from": "T16n0711_001:0822a29_16",
        "context_with_next_sentence": true
    },
    {
        "source_sentence": "雖滅者，謂種壞似滅；",
        "from": "T16n0711_001:0822b01_5",
        "context_with_next_sentence": true
    },
    {
        "source_sentence": "不盡者，謂傳種生芽。",
        "from": "T16n0711_001:0822b01_15",
        "context_with_next_sentence": true
    },
    {
        "source_sentence": "云何少因多果？",
        "from": "T16n0711_001:0822b02_3",
        "context_with_next_sentence": true
    },
    {
        "source_sentence": "謂一子為因，果實繁倍。",
        "from": "T16n0711_001:0822b02_14",
        "context_with_next_sentence": true
    },
    {
        "source_sentence": "云何互為所緣？",
        "from": "T16n0711_001:0822b03_1",
        "context_with_next_sentence": true
    },
    {
        "source_sentence": "謂因種有芽乃至華實，相似連鐶復為種子故。",
        "from": "T16n0711_001:0822b04_3",
        "context_with_next_sentence": true
    },
    {
        "source_sentence": "「復次，云何內十二緣？",
        "from": "T16n0711_001:0822b04_14",
        "context_with_next_sentence": true
    },
    {
        "source_sentence": "此十二緣復有二義。",
        "from": "T16n0711_001:0822b05_3",
        "context_with_next_sentence": true
    },
    {
        "source_sentence": "云何為二？",
        "from": "T16n0711_001:0822b05_8",
        "context_with_next_sentence": true
    },
    {
        "source_sentence": "謂一從因，二從緣。",
        "from": "T16n0711_001:0822b05_17",
        "context_with_next_sentence": true
    },
    {
        "source_sentence": "云何從因所為？",
        "from": "T16n0711_001:0822b06_4",
        "context_with_next_sentence": true
    },
    {
        "source_sentence": "因於無明乃生於行，乃至生、老、死、憂、悲、苦、惱。",
        "from": "T16n0711_001:0822b07_7",
        "context_with_next_sentence": true
    },
    {
        "source_sentence": "若無無明，行亦不立，乃至無老、死、憂、悲、苦、惱。",
        "from": "T16n0711_001:0822b08_7",
        "context_with_next_sentence": true
    },
    {
        "source_sentence": "而彼無明不作念：",
        "from": "T16n0711_001:0822b08_15",
        "context_with_next_sentence": true
    },
    {
        "source_sentence": "『我能生行。",
        "from": "T16n0711_001:0822b08_21",
        "context_with_next_sentence": true
    },
    {
        "source_sentence": "』行亦不作念：",
        "from": "T16n0711_001:0822b09_3",
        "context_with_next_sentence": true
    },
    {
        "source_sentence": "『我從無明生。",
        "from": "T16n0711_001:0822b09_10",
        "context_with_next_sentence": true
    },
    {
        "source_sentence": "』乃至生亦不作念：",
        "from": "T16n0711_001:0822b09_19",
        "context_with_next_sentence": true
    },
    {
        "source_sentence": "『我能生老、死、憂、悲、苦、惱。",
        "from": "T16n0711_001:0822b10_12",
        "context_with_next_sentence": true
    },
    {
        "source_sentence": "』老、死等亦不作念：",
        "from": "T16n0711_001:0822b10_22",
        "context_with_next_sentence": true
    },
    {
        "source_sentence": "『我從生生。",
        "from": "T16n0711_001:0822b11_1",
        "context_with_next_sentence": true
    },
    {
        "source_sentence": "』是謂從因所生之相。",
        "from": "T16n0711_001:0822b11_11",
        "context_with_next_sentence": true
    },
    {
        "source_sentence": "「云何從緣所生？",
        "from": "T16n0711_001:0822b11_19",
        "context_with_next_sentence": true
    },
    {
        "source_sentence": "所謂緣於六界得和合故。",
        "from": "T16n0711_001:0822b12_9",
        "context_with_next_sentence": true
    },
    {
        "source_sentence": "何等為六？",
        "from": "T16n0711_001:0822b12_14",
        "context_with_next_sentence": true
    },
    {
        "source_sentence": "謂地、水、火、風、空、識。",
        "from": "T16n0711_001:0822b13_7",
        "context_with_next_sentence": true
    },
    {
        "source_sentence": "此六界合時，是名從緣生故。",
        "from": "T16n0711_001:0822b13_20",
        "context_with_next_sentence": true
    },
    {
        "source_sentence": "云何名地界？",
        "from": "T16n0711_001:0822b14_4",
        "context_with_next_sentence": true
    },
    {
        "source_sentence": "謂身堅實，此名地界。",
        "from": "T16n0711_001:0822b14_14",
        "context_with_next_sentence": true
    },
    {
        "source_sentence": "若身滋潤，此名水界；",
        "from": "T16n0711_001:0822b15_3",
        "context_with_next_sentence": true
    },
    {
        "source_sentence": "若身溫煖，此名火界；",
        "from": "T16n0711_001:0822b15_13",
        "context_with_next_sentence": true
    },
    {
        "source_sentence": "若出入息，此名風界；",
        "from": "T16n0711_001:0822b16_2",
        "context_with_next_sentence": true
    },
    {
        "source_sentence": "若身無障礙，此名空界。",
        "from": "T16n0711_001:0822b16_13",
        "context_with_next_sentence": true
    },
    {
        "source_sentence": "眼識乃至第八識，此名識界。",
        "from": "T16n0711_001:0822b17_6",
        "context_with_next_sentence": true
    },
    {
        "source_sentence": "如是等六界緣和合故，乃生其身。",
        "from": "T16n0711_001:0822b18_1",
        "context_with_next_sentence": true
    },
    {
        "source_sentence": "然彼地界不作念：",
        "from": "T16n0711_001:0822b18_9",
        "context_with_next_sentence": true
    },
    {
        "source_sentence": "『我能堅實。",
        "from": "T16n0711_001:0822b18_15",
        "context_with_next_sentence": true
    },
    {
        "source_sentence": "』水界亦不作念：",
        "from": "T16n0711_001:0822b19_1",
        "context_with_next_sentence": true
    },
    {
        "source_sentence": "『我能滋潤。",
        "from": "T16n0711_001:0822b19_7",
        "context_with_next_sentence": true
    },
    {
        "source_sentence": "』火界亦不作念：",
        "from": "T16n0711_001:0822b19_15",
        "context_with_next_sentence": true
    },
    {
        "source_sentence": "『我能溫煖。",
        "from": "T16n0711_001:0822b19_21",
        "context_with_next_sentence": true
    },
    {
        "source_sentence": "』風界亦不作念：",
        "from": "T16n0711_001:0822b20_4",
        "context_with_next_sentence": true
    },
    {
        "source_sentence": "『我能出入息。",
        "from": "T16n0711_001:0822b20_11",
        "context_with_next_sentence": true
    },
    {
        "source_sentence": "』空界亦不作念：",
        "from": "T16n0711_001:0822b20_19",
        "context_with_next_sentence": true
    },
    {
        "source_sentence": "『我能無障礙。",
        "from": "T16n0711_001:0822b21_3",
        "context_with_next_sentence": true
    },
    {
        "source_sentence": "』識亦不作念：",
        "from": "T16n0711_001:0822b21_10",
        "context_with_next_sentence": true
    },
    {
        "source_sentence": "『我能成就。",
        "from": "T16n0711_001:0822b21_16",
        "context_with_next_sentence": true
    },
    {
        "source_sentence": "』身亦不作念：",
        "from": "T16n0711_001:0822b21_23",
        "context_with_next_sentence": true
    },
    {
        "source_sentence": "『我從眾緣生。",
        "from": "T16n0711_001:0822b22_6",
        "context_with_next_sentence": true
    },
    {
        "source_sentence": "』然非眾緣，身亦不立。",
        "from": "T16n0711_001:0822b22_17",
        "context_with_next_sentence": true
    },
    {
        "source_sentence": "而彼地界無我、無人、無眾生、無壽命、非男、非女，亦無自、無他；",
        "from": "T16n0711_001:0822b24_2",
        "context_with_next_sentence": true
    },
    {
        "source_sentence": "乃至水、火、風、空、識界，亦無我、無人、無眾生、無壽命、非男、非女，亦無自、無他。",
        "from": "T16n0711_001:0822b25_18",
        "context_with_next_sentence": true
    },
    {
        "source_sentence": "又復，若於如是六界而作一想、凡夫想、常想、實想、久想、樂想、我想、人想、眾生想、壽命想、蠕動想，由無智故，作如是等種種之想，是故說名無明。",
        "from": "T16n0711_001:0822b28_18",
        "context_with_next_sentence": true
    },
    {
        "source_sentence": "由無明故，即生貪慾、瞋恚。",
        "from": "T16n0711_001:0822b29_11",
        "context_with_next_sentence": true
    },
    {
        "source_sentence": "無明緣行，行亦如是著於假名，生諸妄想名識；",
        "from": "T16n0711_001:0822c01_12",
        "context_with_next_sentence": true
    },
    {
        "source_sentence": "識生名色；",
        "from": "T16n0711_001:0822c01_17",
        "context_with_next_sentence": true
    },
    {
        "source_sentence": "名色生六入；",
        "from": "T16n0711_001:0822c02_4",
        "context_with_next_sentence": true
    },
    {
        "source_sentence": "六入生觸；",
        "from": "T16n0711_001:0822c02_9",
        "context_with_next_sentence": true
    },
    {
        "source_sentence": "觸故生受；",
        "from": "T16n0711_001:0822c02_14",
        "context_with_next_sentence": true
    },
    {
        "source_sentence": "受故生愛；",
        "from": "T16n0711_001:0822c02_19",
        "context_with_next_sentence": true
    },
    {
        "source_sentence": "愛故生取；",
        "from": "T16n0711_001:0822c03_4",
        "context_with_next_sentence": true
    },
    {
        "source_sentence": "取故生有；",
        "from": "T16n0711_001:0822c03_9",
        "context_with_next_sentence": true
    },
    {
        "source_sentence": "以有故能生後蘊名生；",
        "from": "T16n0711_001:0822c03_19",
        "context_with_next_sentence": true
    },
    {
        "source_sentence": "生已衰變為老；",
        "from": "T16n0711_001:0822c04_6",
        "context_with_next_sentence": true
    },
    {
        "source_sentence": "蘊敗壞故為死；",
        "from": "T16n0711_001:0822c04_13",
        "context_with_next_sentence": true
    },
    {
        "source_sentence": "以愚癡故，即發生憂、悲、苦、惱。",
        "from": "T16n0711_001:0822c05_9",
        "context_with_next_sentence": true
    },
    {
        "source_sentence": "又以眾苦集聚逼切身心，處大黑闇，名為無明；",
        "from": "T16n0711_001:0822c06_8",
        "context_with_next_sentence": true
    },
    {
        "source_sentence": "造作為行；",
        "from": "T16n0711_001:0822c06_13",
        "context_with_next_sentence": true
    },
    {
        "source_sentence": "分別為識；",
        "from": "T16n0711_001:0822c06_18",
        "context_with_next_sentence": true
    },
    {
        "source_sentence": "安立相為名色；",
        "from": "T16n0711_001:0822c07_4",
        "context_with_next_sentence": true
    },
    {
        "source_sentence": "六根門為六入；",
        "from": "T16n0711_001:0822c07_11",
        "context_with_next_sentence": true
    },
    {
        "source_sentence": "對塵名觸；",
        "from": "T16n0711_001:0822c07_16",
        "context_with_next_sentence": true
    },
    {
        "source_sentence": "得苦樂名受；",
        "from": "T16n0711_001:0822c08_3",
        "context_with_next_sentence": true
    },
    {
        "source_sentence": "飢渴名愛；",
        "from": "T16n0711_001:0822c08_8",
        "context_with_next_sentence": true
    },
    {
        "source_sentence": "追求名取；",
        "from": "T16n0711_001:0822c08_13",
        "context_with_next_sentence": true
    },
    {
        "source_sentence": "復生業為有；",
        "from": "T16n0711_001:0822c08_19",
        "context_with_next_sentence": true
    },
    {
        "source_sentence": "後蘊生為生；",
        "from": "T16n0711_001:0822c09_5",
        "context_with_next_sentence": true
    },
    {
        "source_sentence": "蘊熟為老；",
        "from": "T16n0711_001:0822c09_10",
        "context_with_next_sentence": true
    },
    {
        "source_sentence": "彼壞為死；",
        "from": "T16n0711_001:0822c09_15",
        "context_with_next_sentence": true
    },
    {
        "source_sentence": "思懼為憂；",
        "from": "T16n0711_001:0822c10_1",
        "context_with_next_sentence": true
    },
    {
        "source_sentence": "慘切為悲；",
        "from": "T16n0711_001:0822c10_6",
        "context_with_next_sentence": true
    },
    {
        "source_sentence": "眾苦為苦；",
        "from": "T16n0711_001:0822c10_11",
        "context_with_next_sentence": true
    },
    {
        "source_sentence": "勞擾為惱。",
        "from": "T16n0711_001:0822c10_16",
        "context_with_next_sentence": true
    },
    {
        "source_sentence": "又復翻真實為虛妄，以邪見為正見，以是無智，故名無明。",
        "from": "T16n0711_001:0822c12_2",
        "context_with_next_sentence": true
    },
    {
        "source_sentence": "行有三種，謂福行、非福行、無相行。",
        "from": "T16n0711_001:0822c12_19",
        "context_with_next_sentence": true
    },
    {
        "source_sentence": "作福行得福行智，作非福行得非福行智，作無相行得無相行智。",
        "from": "T16n0711_001:0822c14_7",
        "context_with_next_sentence": true
    },
    {
        "source_sentence": "如是乃至老、死、憂、悲、苦、惱。",
        "from": "T16n0711_001:0822c14_23",
        "context_with_next_sentence": true
    },
    {
        "source_sentence": "此十二緣各各有因、有果、非常、非斷、非有為、不離有為、非心法、非盡法、非滅法、本來自有、所生不斷。",
        "from": "T16n0711_001:0822c17_4",
        "context_with_next_sentence": true
    },
    {
        "source_sentence": "譬如江河，流注無絕。",
        "from": "T16n0711_001:0822c17_14",
        "context_with_next_sentence": true
    },
    {
        "source_sentence": "」爾時慈氏菩薩復告舍利子言：",
        "from": "T16n0711_001:0822c18_12",
        "context_with_next_sentence": true
    },
    {
        "source_sentence": "「彼十二緣復以四緣增長，所謂無明、愛、業、識等。",
        "from": "T16n0711_001:0822c19_17",
        "context_with_next_sentence": true
    },
    {
        "source_sentence": "彼識種子以自性為因，以業為地，以無明、愛、煩惱覆蓋，識種發生。",
        "from": "T16n0711_001:0822c21_7",
        "context_with_next_sentence": true
    },
    {
        "source_sentence": "彼業與識為地，愛與識為滋潤，無明覆蓋，識得成就。",
        "from": "T16n0711_001:0822c22_12",
        "context_with_next_sentence": true
    },
    {
        "source_sentence": "彼業不作念：",
        "from": "T16n0711_001:0822c22_18",
        "context_with_next_sentence": true
    },
    {
        "source_sentence": "『我能與識種子為地。",
        "from": "T16n0711_001:0822c23_6",
        "context_with_next_sentence": true
    },
    {
        "source_sentence": "』愛亦不作念：",
        "from": "T16n0711_001:0822c23_13",
        "context_with_next_sentence": true
    },
    {
        "source_sentence": "『我能與識種子為滋潤。",
        "from": "T16n0711_001:0822c24_3",
        "context_with_next_sentence": true
    },
    {
        "source_sentence": "』無明亦不作念：",
        "from": "T16n0711_001:0822c24_11",
        "context_with_next_sentence": true
    },
    {
        "source_sentence": "『我能與識種子為覆蓋。",
        "from": "T16n0711_001:0822c25_1",
        "context_with_next_sentence": true
    },
    {
        "source_sentence": "』以是緣故，識種成就。",
        "from": "T16n0711_001:0822c25_12",
        "context_with_next_sentence": true
    },
    {
        "source_sentence": "識亦不作念：",
        "from": "T16n0711_001:0822c25_18",
        "context_with_next_sentence": true
    },
    {
        "source_sentence": "『我從眾緣生。",
        "from": "T16n0711_001:0822c26_3",
        "context_with_next_sentence": true
    },
    {
        "source_sentence": "』復次，業為識地，愛為滋潤，無明覆蓋，種子乃生，處母胎中為名色芽。",
        "from": "T16n0711_001:0822c27_13",
        "context_with_next_sentence": true
    },
    {
        "source_sentence": "彼名色芽非自生，非他生，非自、他合生，亦非自在天生，亦非時化生，亦不從本所生，亦非無因緣生。",
        "from": "T16n0711_001:0822c29_18",
        "context_with_next_sentence": true
    },
    {
        "source_sentence": "是法實從父母、眾緣和合得生。",
        "from": "T16n0711_001:0823a01_12",
        "context_with_next_sentence": true
    },
    {
        "source_sentence": "然彼名色芽本無主，亦無取捨，自性因緣如虛空幻化。",
        "from": "T16n0711_001:0823a02_17",
        "context_with_next_sentence": true
    },
    {
        "source_sentence": "「復次，眼識所生有五種因緣。",
        "from": "T16n0711_001:0823a03_13",
        "context_with_next_sentence": true
    },
    {
        "source_sentence": "何者為五？",
        "from": "T16n0711_001:0823a03_18",
        "context_with_next_sentence": true
    },
    {
        "source_sentence": "謂眼、色、明照、虛空、意念。",
        "from": "T16n0711_001:0823a04_10",
        "context_with_next_sentence": true
    },
    {
        "source_sentence": "以此五緣而生眼識。",
        "from": "T16n0711_001:0823a04_19",
        "context_with_next_sentence": true
    },
    {
        "source_sentence": "以眼為所住，以色為所著，以明得觀照，以虛空得無礙，是故意念起諸為作，以是緣故眼識得生。",
        "from": "T16n0711_001:0823a07_2",
        "context_with_next_sentence": true
    },
    {
        "source_sentence": "若眼、色、明照、虛空、意念等緣不和合，眼識不生。",
        "from": "T16n0711_001:0823a08_3",
        "context_with_next_sentence": true
    },
    {
        "source_sentence": "然眼不作念：",
        "from": "T16n0711_001:0823a08_9",
        "context_with_next_sentence": true
    },
    {
        "source_sentence": "『我能為眼識所住。",
        "from": "T16n0711_001:0823a08_18",
        "context_with_next_sentence": true
    },
    {
        "source_sentence": "』色亦不作念：",
        "from": "T16n0711_001:0823a09_3",
        "context_with_next_sentence": true
    },
    {
        "source_sentence": "『我能令識之所著。",
        "from": "T16n0711_001:0823a09_12",
        "context_with_next_sentence": true
    },
    {
        "source_sentence": "』明亦不作念：",
        "from": "T16n0711_001:0823a09_19",
        "context_with_next_sentence": true
    },
    {
        "source_sentence": "『我能令識得觀照。",
        "from": "T16n0711_001:0823a10_5",
        "context_with_next_sentence": true
    },
    {
        "source_sentence": "』空亦不作念：",
        "from": "T16n0711_001:0823a10_12",
        "context_with_next_sentence": true
    },
    {
        "source_sentence": "『我能令識無障礙。",
        "from": "T16n0711_001:0823a10_21",
        "context_with_next_sentence": true
    },
    {
        "source_sentence": "』意亦不作念：",
        "from": "T16n0711_001:0823a11_5",
        "context_with_next_sentence": true
    },
    {
        "source_sentence": "『我能令識起為作。",
        "from": "T16n0711_001:0823a11_14",
        "context_with_next_sentence": true
    },
    {
        "source_sentence": "』識亦不作念：",
        "from": "T16n0711_001:0823a11_21",
        "context_with_next_sentence": true
    },
    {
        "source_sentence": "『我能從眾緣生。",
        "from": "T16n0711_001:0823a12_7",
        "context_with_next_sentence": true
    },
    {
        "source_sentence": "』然眼識實從眾緣和合而生。",
        "from": "T16n0711_001:0823a12_20",
        "context_with_next_sentence": true
    },
    {
        "source_sentence": "如是諸根次第所生，皆亦如是。",
        "from": "T16n0711_001:0823a13_13",
        "context_with_next_sentence": true
    },
    {
        "source_sentence": "「復次，無有法從今世至後世，但以業果、因緣、妄想所生。",
        "from": "T16n0711_001:0823a15_4",
        "context_with_next_sentence": true
    },
    {
        "source_sentence": "又如明鏡照面，面現鏡中，實無面入鏡內，由妄想、因緣而顯現故。",
        "from": "T16n0711_001:0823a16_14",
        "context_with_next_sentence": true
    },
    {
        "source_sentence": "又如滿月高處虛空，去地四萬二千由旬，影現眾水，非月沒彼而生此水，亦由妄想、因緣故現。",
        "from": "T16n0711_001:0823a18_17",
        "context_with_next_sentence": true
    },
    {
        "source_sentence": "又如取火，得薪即燃，薪盡即滅。",
        "from": "T16n0711_001:0823a19_12",
        "context_with_next_sentence": true
    },
    {
        "source_sentence": "」「復次舍利子！",
        "from": "T16n0711_001:0823a20_6",
        "context_with_next_sentence": true
    },
    {
        "source_sentence": "無有眾生從此世至後世，亦非後世至此世，但以業結成識種子，處處得生。",
        "from": "T16n0711_001:0823a21_19",
        "context_with_next_sentence": true
    },
    {
        "source_sentence": "託母胎藏生名色芽。",
        "from": "T16n0711_001:0823a22_8",
        "context_with_next_sentence": true
    },
    {
        "source_sentence": "此因緣法本來、無主、無我、無取、無捨，如虛空、如幻化、無有實法，而善惡之業報應不亡。",
        "from": "T16n0711_001:0823a24_8",
        "context_with_next_sentence": true
    },
    {
        "source_sentence": "「又十二緣復以五事說。",
        "from": "T16n0711_001:0823a25_10",
        "context_with_next_sentence": true
    },
    {
        "source_sentence": "何等為五？",
        "from": "T16n0711_001:0823a25_15",
        "context_with_next_sentence": true
    },
    {
        "source_sentence": "謂無常、不斷、無滅、少因多果、相似。",
        "from": "T16n0711_001:0823a26_12",
        "context_with_next_sentence": true
    },
    {
        "source_sentence": "云何無常？",
        "from": "T16n0711_001:0823a26_17",
        "context_with_next_sentence": true
    },
    {
        "source_sentence": "謂此蘊滅，彼蘊生，滅即非生，生即非滅，生、滅異故，故名無常。",
        "from": "T16n0711_001:0823a28_2",
        "context_with_next_sentence": true
    },
    {
        "source_sentence": "云何不斷？",
        "from": "T16n0711_001:0823a28_7",
        "context_with_next_sentence": true
    },
    {
        "source_sentence": "謂如秤高下，此滅彼生，故云不斷。",
        "from": "T16n0711_001:0823a29_3",
        "context_with_next_sentence": true
    },
    {
        "source_sentence": "云何不滅？",
        "from": "T16n0711_001:0823a29_8",
        "context_with_next_sentence": true
    },
    {
        "source_sentence": "謂眾生界所作因業皆不滅故。",
        "from": "T16n0711_001:0823b01_2",
        "context_with_next_sentence": true
    },
    {
        "source_sentence": "云何少因多果？",
        "from": "T16n0711_001:0823b01_9",
        "context_with_next_sentence": true
    },
    {
        "source_sentence": "謂凡所造因亦如事田，專心勤力故，獲果廣多。",
        "from": "T16n0711_001:0823b02_10",
        "context_with_next_sentence": true
    },
    {
        "source_sentence": "云何相似？",
        "from": "T16n0711_001:0823b02_15",
        "context_with_next_sentence": true
    },
    {
        "source_sentence": "謂所造因業不獲異報，故云相似。",
        "from": "T16n0711_001:0823b03_10",
        "context_with_next_sentence": true
    },
    {
        "source_sentence": "「復次舍利子！",
        "from": "T16n0711_001:0823b03_17",
        "context_with_next_sentence": true
    },
    {
        "source_sentence": "如佛所說：",
        "from": "T16n0711_001:0823b04_1",
        "context_with_next_sentence": true
    },
    {
        "source_sentence": "『若有能觀十二因緣者，名為正觀正智慧。",
        "from": "T16n0711_001:0823b04_20",
        "context_with_next_sentence": true
    },
    {
        "source_sentence": "』云何正觀正智慧？",
        "from": "T16n0711_001:0823b05_7",
        "context_with_next_sentence": true
    },
    {
        "source_sentence": "謂觀過去、未來、現在三世所生，不作有無之想，來無所從、去無所至。",
        "from": "T16n0711_001:0823b06_19",
        "context_with_next_sentence": true
    },
    {
        "source_sentence": "若沙門、婆羅門及世間人能觀是法不生、不滅、無作、無為、無取、無捨、不顛倒、寂靜、止息、無性，若能如是見法，寂靜了知，無病，無瘡，如眴息間我見即除，如斷多羅樹頭，不復更生。",
        "from": "T16n0711_001:0823b10_18",
        "context_with_next_sentence": true
    },
    {
        "source_sentence": "是得不生滅法。",
        "from": "T16n0711_001:0823b11_5",
        "context_with_next_sentence": true
    },
    {
        "source_sentence": "舍利子！",
        "from": "T16n0711_001:0823b11_9",
        "context_with_next_sentence": true
    },
    {
        "source_sentence": "是人獲法忍具足，如來、應供、正等正覺、明行足、善逝、世間解、無上士、調御丈夫、天人師、佛、世尊當為授阿耨多羅三藐三菩提記。",
        "from": "T16n0711_001:0823b14_6",
        "context_with_next_sentence": true
    },
    {
        "source_sentence": "」爾時慈氏菩薩說是法已，尊者舍利子，及天、人、阿修羅、乾闥婆等，歡喜信受，頂禮而退。",
        "from": "T16n0711_001:0823b16_20",
        "context_with_next_sentence": true
    },
    {
        "source_sentence": "大乘舍黎娑擔摩經",
        "from": "T16n0711_001:0823b17_100",
        "context_with_next_sentence": false
    }
]