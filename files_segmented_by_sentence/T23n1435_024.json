{
    "T23n1435_024:0173b02_0": "十誦律卷第二十四(第四誦之四)",
    "T23n1435_024:0173b04_0": "後秦北印度三藏弗若多羅譯",
    "T23n1435_024:0173b05_0": "七法中安居法第四",
    "T23n1435_024:0173b06_0": "佛在王舍城。",
    "T23n1435_024:0173b06_1": "諸比丘夏中遊行諸國土，踐蹋生草奪諸虫命。",
    "T23n1435_024:0173b07_2": "爾時諸異道出家譏嫌責數言：「諸異道沙門、婆羅門，夏安居時潛處隱靜，譬如鳥日中熱時避暑巢窟。",
    "T23n1435_024:0173b09_3": "諸異道沙門、婆羅門，夏安居時潛處隱靜。",
    "T23n1435_024:0173b10_4": "沙門釋子常作此心，自稱有德，而夏中遊行，踐蹋生草殘害物命。」",
    "T23n1435_024:0173b12_5": "有諸比丘少欲知足行頭陀，聞是事心慚愧，以是事具白佛。",
    "T23n1435_024:0173b13_6": "佛以是事集僧，集僧已，佛知故問，問諸比丘：「汝實作是事不？」",
    "T23n1435_024:0173b14_7": "答言：「實作。",
    "T23n1435_024:0173b15_0": "世尊！」",
    "T23n1435_024:0173b15_1": "佛種種因緣訶諸比丘：「云何名比丘，夏中遊行踐蹋生草奪諸虫命。」",
    "T23n1435_024:0173b16_2": "佛種種因緣訶已，語諸比丘：「從今應夏安居。」",
    "T23n1435_024:0173b17_3": "長老優波離問佛：「誰應安居？」",
    "T23n1435_024:0173b18_4": "佛言：「五眾應安居。",
    "T23n1435_024:0173b18_5": "何等五？",
    "T23n1435_024:0173b19_0": "一者比丘，二者比丘尼，三者式叉摩尼，四者沙彌，五者沙彌尼。」",
    "T23n1435_024:0173b20_1": "「云何應受安居？」",
    "T23n1435_024:0173b20_2": "佛言：「若上座欲安居，應從坐起，偏袒著衣[跳-兆+互]跪合掌，應如是語：『長老憶念！",
    "T23n1435_024:0173b22_3": "我某甲比丘是住處夏安居，前三月依止某甲可行處聚落，某甲僧坊孔破治故。』",
    "T23n1435_024:0173b24_4": "第二：『長老憶念！",
    "T23n1435_024:0173b24_5": "我某甲比丘是住處夏安居，前三月依止某甲可行處聚落，某甲僧坊孔破治故。』",
    "T23n1435_024:0173b26_6": "第三：『長老憶念！",
    "T23n1435_024:0173b26_7": "我某甲比丘是住處夏安居，前三月依止某甲可行處聚落，某甲僧坊孔破治故。』",
    "T23n1435_024:0173b28_8": "下座答言！",
    "T23n1435_024:0173b29_0": "『莫放逸。』",
    "T23n1435_024:0173b29_1": "上座言：『受持。』",
    "T23n1435_024:0173b29_2": "若下座從上座受安居，應從坐起，偏袒著衣[跳-兆+互]跪、兩手捉上座兩足，應如是語：『長老憶念！",
    "T23n1435_024:0173c02_3": "我某甲比丘是住處夏安居，前三月依止某甲可行處聚落，某甲僧坊孔破治故。』",
    "T23n1435_024:0173c04_4": "第二：『長老憶念！",
    "T23n1435_024:0173c04_5": "我某甲比丘是住處夏安居，前三月依止某甲可行處聚落，某甲僧坊孔破治故。』",
    "T23n1435_024:0173c06_6": "第三：『長老憶念！",
    "T23n1435_024:0173c06_7": "我某甲比丘是住處夏安居，前三月依止某甲可行處聚落，某甲僧坊孔破治故。』",
    "T23n1435_024:0173c08_8": "上座言：『莫放逸。』",
    "T23n1435_024:0173c09_0": "下座言：『受持。』",
    "T23n1435_024:0173c09_1": "後三月亦如是。",
    "T23n1435_024:0173c09_2": "若不安居，得突吉羅罪。」",
    "T23n1435_024:0173c11_0": "佛在舍衛國，爾時迦夷國土有聚落，名象力。",
    "T23n1435_024:0173c12_1": "是中有居士，字憂田，大富田業殷實寶物豐足。",
    "T23n1435_024:0173c13_2": "歸依佛、歸依法、歸依僧，見諦得道果，為僧興立僧坊，遣使言：「是中多有好飲食及諸衣施，長老來受我飲食供養，僧坊臥具施四方僧。」",
    "T23n1435_024:0173c16_3": "時諸比丘發遣使還報居士言：「佛為比丘結戒，夏中不應遊行諸國，汝莫愁惱以為憂苦。」",
    "T23n1435_024:0173c18_4": "居士自念：「願不從心憂苦愁惱，我為僧故作此僧坊，僧不肯來當可如何？",
    "T23n1435_024:0173c19_5": "為當近處少多請諸常住比丘來集飲食，僧坊臥具施四方僧。」",
    "T23n1435_024:0173c21_6": "諸佛常法歲兩時大會，春末月、夏末月。",
    "T23n1435_024:0173c22_7": "春末月，諸方國土處處比丘，往詣佛所聽佛說法，夏安居樂。",
    "T23n1435_024:0173c23_8": "是初大會，諸比丘往詣佛所。",
    "T23n1435_024:0173c24_9": "夏末月，比丘安居竟過三月作衣畢，與衣鉢俱漸漸遊行往詣佛所，久不見婆伽婆、久不見修伽陀，是第二大會，諸比丘往詣佛所。",
    "T23n1435_024:0173c27_10": "有餘比丘王舍城安居竟，過三月作衣畢，與衣鉢俱漸漸遊行，來到佛所頭面禮足一面坐。",
    "T23n1435_024:0173c29_11": "諸佛常法，有客比丘來，如是語問訊：「忍不？",
    "T23n1435_024:0174a01_12": "足不？",
    "T23n1435_024:0174a01_13": "安樂住不？",
    "T23n1435_024:0174a01_14": "乞食不乏、道路不疲耶？」",
    "T23n1435_024:0174a02_0": "今佛亦如是語問客比丘：「忍不？",
    "T23n1435_024:0174a02_1": "足不？",
    "T23n1435_024:0174a02_2": "安樂住不？",
    "T23n1435_024:0174a03_3": "乞食不乏、道路不疲耶？」",
    "T23n1435_024:0174a03_4": "諸比丘言：「忍足、安樂住、乞食不乏、道路不疲。」",
    "T23n1435_024:0174a04_5": "以是事向佛廣說。",
    "T23n1435_024:0174a05_0": "佛以是事集僧，集僧已，種種因緣讚戒、讚持戒，讚戒、讚持戒已，語諸比丘：「從今有事聽受七夜法。」",
    "T23n1435_024:0174a08_0": "長老優波離問佛：「有事七夜聽去，為誰故應去？」",
    "T23n1435_024:0174a09_1": "佛言：「為七眾故應去。",
    "T23n1435_024:0174a09_2": "何等七？",
    "T23n1435_024:0174a09_3": "一比丘、二比丘尼、三式叉摩尼、四沙彌、五沙彌尼、六優婆塞、七優婆夷。",
    "T23n1435_024:0174a11_4": "云何為優婆夷故應去？",
    "T23n1435_024:0174a11_5": "如優婆夷作房舍，遣使詣比丘所白言：『我作房舍，大德來作入舍供養。』",
    "T23n1435_024:0174a13_6": "有如是事聽去七夜。",
    "T23n1435_024:0174a13_7": "如優婆夷作象厩、馬厩、門屋、食堂，遣使詣比丘所白言：『大德！",
    "T23n1435_024:0174a15_8": "我作象厩、馬厩、門屋、食堂，大德來作入舍供養。』",
    "T23n1435_024:0174a16_9": "有如是事聽去七夜。",
    "T23n1435_024:0174a16_10": "如優婆夷為僧故作房舍、若溫堂、涼堂、合霤堂、重閣、一重舍、平覆舍，遣使詣比丘所白言：『大德！",
    "T23n1435_024:0174a19_0": "我為僧故作房舍、溫堂、涼堂、合霤堂、重閣、一重舍、平覆舍，大德來作入舍供養。』",
    "T23n1435_024:0174a20_1": "有如是事聽去七夜。",
    "T23n1435_024:0174a21_2": "如優婆夷為多比丘、二一；為多比丘尼、二一；為多式叉摩尼、二一；為多沙彌、二一；為多沙彌尼、二一；為多出家、二一；為多出家尼、二一。",
    "T23n1435_024:0174a24_3": "若為一出家尼故，作房舍、溫堂、涼堂、合霤堂、重閣、一重舍平覆舍，遣使詣比丘所白言：『大德來！",
    "T23n1435_024:0174a26_4": "我為一出家尼故，作房舍、溫堂、涼堂、合霤堂、重閣、一重舍平覆舍。",
    "T23n1435_024:0174a27_5": "大德來作入舍供養。』",
    "T23n1435_024:0174a28_6": "有如是事聽去七夜。",
    "T23n1435_024:0174a28_7": "如一優婆夷王捉、若賊、若怨、若怨黨、若怨黨之黨捉，遣使詣比丘所白言：『大德！",
    "T23n1435_024:0174b01_8": "我若王、若賊、若怨、若怨黨、若怨黨之黨捉。",
    "T23n1435_024:0174b02_9": "大德來，欲見比丘。』",
    "T23n1435_024:0174b03_0": "有如是事聽去七夜，為欲聽法聽去七夜、為欲布施聽去七夜、為欲見比丘聽法、欲見比丘布施欲聽法布施、欲見比丘聽法布施，有如是事聽去七夜。",
    "T23n1435_024:0174b06_1": "如優婆夷病苦極，遣使詣比丘所白言：『我病苦極，大德來，欲見比丘。』",
    "T23n1435_024:0174b07_2": "有如是事聽去七夜，為欲聽法聽去七夜、為欲布施聽去七夜。",
    "T23n1435_024:0174b09_3": "欲見比丘聽法、欲見比丘布施欲聽法布施、欲見比丘聽法布施，有如是事聽去七夜。",
    "T23n1435_024:0174b11_4": "如優婆夷病苦極，遣使詣比丘所白言：『大德！",
    "T23n1435_024:0174b12_5": "我病苦極。",
    "T23n1435_024:0174b12_6": "大德來，教我隨病食。』",
    "T23n1435_024:0174b13_7": "有如是事聽去七夜，教我隨病藥聽去七夜、教我食具滿看病人聽去七夜，為隨病食隨病藥、為隨病食具滿看病人、隨病藥具滿看病人、為隨病食隨病藥具滿看病人，有如是事聽去七夜。",
    "T23n1435_024:0174b17_8": "如優婆夷為是多識多知諸大經，有《波羅紗提伽》(晉言《清淨經》)、《波羅紗大尼》、(晉言《一淨經》)、《般闍提利劍》(晉言《三昧經》)、《摩那闍藍》(晉言：《化經》)、《波羅小闍藍》(晉言《梵經》)、《阿吒那劍》(晉言《鬼神成經》)、《摩訶紗摩耆劍》(晉言《大會經》)、《阿羅伽度波摩》(晉言《蛇譬經》)、《室唳咆那都叉耶時月提》(晉言《索滅解脫經》)、《釋伽羅波羅念奈》(晉言《釋問經》也)、《摩呵尼陀那波梨耶夜》(晉言《大因緣經》)、《頻波紗羅波羅時伽摩南》(晉言《洴沙迎經》)、《般闍優波陀那肝提伽》(晉言《五受陰却經》)、《沙陀耶多尼》(晉言《六情部經》)、《尼陀那散猶乞多》(晉言《同界部經》)、《波羅延》(晉言《過道經》)、《阿陀波耆耶修妬路》(晉言《眾德經》)、《薩耆陀舍修妬路》(晉言《諦見經》也)，若未學欲學、若先學忘欲誦，遣使詣比丘所白言：『大德！",
    "T23n1435_024:0174b29_9": "是多識多知諸大經，《波羅紗》乃至《薩耆陀舍修妬路》。",
    "T23n1435_024:0174c01_10": "若未學欲學、若先學忘欲誦，大德來，教我受學讀誦問義。』",
    "T23n1435_024:0174c02_11": "有如是事聽去七夜。",
    "T23n1435_024:0174c03_12": "如為優婆夷應去，優婆塞亦如是。",
    "T23n1435_024:0174c04_0": "「云何為沙彌尼故應去？",
    "T23n1435_024:0174c04_1": "如沙彌尼為僧故，作房舍、若溫堂、涼堂、合霤堂、重閣、一重舍、平覆舍，遣使詣比丘所白言：『我為僧故，作房舍、溫堂、涼堂、合霤堂、重閣、一重舍、平覆舍。",
    "T23n1435_024:0174c07_2": "大德來作入舍供養。』",
    "T23n1435_024:0174c08_3": "有如是事聽去七夜。",
    "T23n1435_024:0174c08_4": "若為多比丘、二一；多比丘尼、二一；多式叉摩尼、二一；多沙彌、二一：多沙彌尼、二一；多出家、二一；多出家尼、二一；若為一出家尼故，作房舍、溫堂、涼堂、合霤堂、重閣、一重舍、平覆舍，遣使詣比丘所白言：『大德！",
    "T23n1435_024:0174c13_5": "我為一出家尼，作房舍、溫堂、涼堂、合霤堂、重閣、一重舍、平覆舍。",
    "T23n1435_024:0174c14_6": "大德來作入舍供養。』",
    "T23n1435_024:0174c15_7": "有如是事聽去七夜。",
    "T23n1435_024:0174c15_8": "如一沙彌尼若王捉、若賊、若怨、若怨黨、若怨黨之黨捉捕治，遣使詣比丘所白言：『大德！",
    "T23n1435_024:0174c17_9": "我若王捉、若賊、若怨、若怨黨、若怨黨之黨捉捕治。",
    "T23n1435_024:0174c18_10": "大德來，欲見比丘。』",
    "T23n1435_024:0174c19_11": "有如是事聽去七夜，為欲聽法聽去七夜、為欲布施聽去七夜，為欲見比丘聽法、欲見比丘布施、欲聽法布施、欲見比丘聽法布施，有如是事聽去七夜。",
    "T23n1435_024:0174c22_12": "如沙彌尼病苦極，遣使詣比丘所白言：『我病苦極，大德來，欲見比丘。』",
    "T23n1435_024:0174c24_13": "有如是事聽去七夜，為欲聽法聽去七夜、為欲布施聽去七夜，欲見比丘聽法、欲見比丘布施、欲聽法布施、欲見比丘聽法布施，有如是事聽去七夜。",
    "T23n1435_024:0174c27_14": "如沙彌尼病苦，遣使詣比丘所白言：『我病苦，大德來，教我隨病食。』",
    "T23n1435_024:0174c28_15": "有如是事聽去七夜，教我隨病藥聽去七夜、教我具滿看病人聽去七夜，為隨病食隨病藥、為隨病食具滿看病人、為隨病藥具滿看病人、為隨病食隨病藥具滿看病人，有如是事聽去七夜。",
    "T23n1435_024:0175a04_16": "如沙彌尼病苦，遣使詣比丘所白言：『大德！",
    "T23n1435_024:0175a05_17": "我病苦，大德來，若此間將我到彼間如法，若彼間將我到此間如法。』",
    "T23n1435_024:0175a06_18": "有如是事聽去七夜。",
    "T23n1435_024:0175a07_19": "如沙彌尼愁思欲捨戒，遣使詣比丘所白言：『大德！",
    "T23n1435_024:0175a08_20": "我愁思欲捨戒，大德來，為我說法。』",
    "T23n1435_024:0175a09_21": "有如是事聽去七夜。",
    "T23n1435_024:0175a09_22": "如沙彌尼有惡邪起，遣使詣比丘所白言：『我有惡邪起，大德來，為我除惡邪。』",
    "T23n1435_024:0175a11_23": "有如是事聽去七夜。",
    "T23n1435_024:0175a11_24": "如沙彌尼心疑悔，遣使詣比丘所白言：『我心疑悔，大德來，為我如法除。』",
    "T23n1435_024:0175a13_25": "有如是事聽去七夜。",
    "T23n1435_024:0175a13_26": "如沙彌尼滿十歲在夫家、若滿十八歲童女，遣使詣比丘所白言：『我滿十歲在夫家、滿十八歲童女，大德來，為我受學法。』",
    "T23n1435_024:0175a16_27": "有如是事聽去七夜。",
    "T23n1435_024:0175a17_0": "如沙彌尼為多識多知諸大經，名《波羅紗提伽》乃至《薩耆陀舍修妬路》，若未學欲學、若先學忘欲誦，遣使詣比丘所白言：『大德！",
    "T23n1435_024:0175a19_1": "是多識多知諸大經，《波羅紗提伽》乃至《薩耆陀舍修妬路》。",
    "T23n1435_024:0175a21_2": "我若未學欲學、若學忘欲誦。",
    "T23n1435_024:0175a21_3": "大德來，教我受學問誦。』",
    "T23n1435_024:0175a22_4": "有如是事聽去七夜。",
    "T23n1435_024:0175a22_5": "如為沙彌尼，沙彌亦如是。",
    "T23n1435_024:0175a23_6": "餘隨所應。",
    "T23n1435_024:0175a24_0": "「云何為式叉摩尼故應去？",
    "T23n1435_024:0175a24_1": "如式叉摩尼為僧故，作房舍、溫堂、涼堂、合霤堂、重閣、一重舍、平覆舍，遣使詣比丘所白言：『大德！",
    "T23n1435_024:0175a26_2": "我為僧故，作房舍、溫堂、涼堂、合霤堂、重閣、一重舍、平覆舍。",
    "T23n1435_024:0175a28_0": "大德來作入舍供養。』",
    "T23n1435_024:0175a28_1": "有如是事聽去七夜。",
    "T23n1435_024:0175a28_2": "若為多比丘、二一；多比丘尼、二一；多式叉摩尼、二一；多沙彌、二一：多沙彌尼、二一；多出家、二一；多出家尼、二一；若為一出家尼故，作房舍、溫堂、涼堂、合霤堂、重閣、一重舍、平覆舍，遣使詣比丘所白言：『大德！",
    "T23n1435_024:0175b04_3": "我為一出家尼故，作房舍、溫堂、涼堂、合霤堂、重閣、一重舍、平覆舍。",
    "T23n1435_024:0175b06_4": "大德來作入舍供養。』",
    "T23n1435_024:0175b06_5": "有如是事聽去七夜。",
    "T23n1435_024:0175b07_6": "如式叉摩尼，若王捉、若賊、若怨、若怨黨、若怨黨之黨捉捕治，遣使詣比丘所白言：『大德！",
    "T23n1435_024:0175b09_7": "我若王捉、若賊、若怨、若怨黨、若怨黨之黨捉捕治我。",
    "T23n1435_024:0175b10_8": "大德來，欲見比丘。』",
    "T23n1435_024:0175b10_9": "有如是事聽去七夜，為欲聽法聽去七夜、為欲布施聽去七夜，欲見比丘聽法、欲見比丘布施、為聽法布施、欲見比丘聽法布施，有如是事聽去七夜。",
    "T23n1435_024:0175b14_10": "如式叉摩尼病苦，遣使詣比丘所白言：『大德！",
    "T23n1435_024:0175b15_11": "我病苦。",
    "T23n1435_024:0175b15_12": "大德來，欲見比丘。』",
    "T23n1435_024:0175b15_13": "有如是事聽去七夜，為欲聽法聽去七夜、為欲布施聽去七夜，為欲見比丘聽法、為聽法布施、為欲見比丘聽法布施，有如是事聽去七夜。",
    "T23n1435_024:0175b18_14": "如式叉摩尼病苦，遣使詣比丘所白言：『大德！",
    "T23n1435_024:0175b20_0": "我病苦。",
    "T23n1435_024:0175b20_1": "大德來，教我隨病食。』",
    "T23n1435_024:0175b20_2": "有如是事聽去七夜，教我隨病藥聽去七夜、教我具滿看病人聽去七夜，為隨病食隨病藥、為隨病食具滿看病人、為隨病藥具滿看病人、為隨病食隨病藥具滿看病人，有如是事聽去七夜。",
    "T23n1435_024:0175b24_3": "如式叉摩尼病苦，遣使詣比丘所白言：『大德！",
    "T23n1435_024:0175b25_4": "我病苦。",
    "T23n1435_024:0175b26_5": "大德來，若此間將我到彼間如法，若彼間將我到此間如法。』",
    "T23n1435_024:0175b27_6": "有如是事聽去七夜。",
    "T23n1435_024:0175b27_7": "如式叉摩尼愁思欲捨戒，遣使詣比丘所白言：『大德！",
    "T23n1435_024:0175b29_8": "我愁思欲捨戒。",
    "T23n1435_024:0175b29_9": "大德來，為我說法。』",
    "T23n1435_024:0175b29_10": "有如是事聽去七夜。",
    "T23n1435_024:0175c01_11": "如式叉摩尼有惡邪起，遣使詣比丘所白言：『大德！",
    "T23n1435_024:0175c02_12": "我惡邪起。",
    "T23n1435_024:0175c02_13": "大德來，為我除惡邪。』",
    "T23n1435_024:0175c03_14": "有如是事聽去七夜。",
    "T23n1435_024:0175c03_15": "如式叉摩尼心疑悔，遣使詣比丘所白言：『大德！",
    "T23n1435_024:0175c04_16": "我心疑悔。",
    "T23n1435_024:0175c04_17": "大德來，為我除。』",
    "T23n1435_024:0175c05_18": "有如是事聽去七夜。",
    "T23n1435_024:0175c05_19": "若式叉摩尼犯後二戒，遣使詣比丘所白言：『大德！",
    "T23n1435_024:0175c06_20": "我犯後二戒。",
    "T23n1435_024:0175c07_21": "大德來，為我更受戒。』",
    "T23n1435_024:0175c07_22": "有如是事聽去七夜。",
    "T23n1435_024:0175c08_23": "若式叉摩尼已嫁滿十二歲、二十歲童女，遣使詣比丘所白言：『大德！",
    "T23n1435_024:0175c09_24": "我已嫁滿十二歲、滿二十歲童女，大德來，與我受具足戒。』",
    "T23n1435_024:0175c10_25": "有如是事聽去七夜。",
    "T23n1435_024:0175c11_26": "如式叉摩尼為是多識多知諸大經，《波羅紗提伽》乃至《薩耆陀舍修妬路》，若未學欲學、若學忘欲誦，遣使詣比丘所白言：『大德！",
    "T23n1435_024:0175c14_27": "是多識多知諸大經，《波羅紗提伽》乃至《薩耆陀舍修妬路》。",
    "T23n1435_024:0175c15_28": "我若未學欲學、若學忘欲誦，大德來，教我受學誦問義。』",
    "T23n1435_024:0175c16_29": "有如是事聽去七夜。",
    "T23n1435_024:0175c17_30": "「云何為與學沙彌尼故應去？",
    "T23n1435_024:0175c17_31": "如與學沙彌尼，為僧故作房舍溫堂、涼堂、合霤堂、重閣、一重舍、平覆舍，遣使詣比丘所白言：『大德！",
    "T23n1435_024:0175c20_32": "我為僧故，作房舍、溫堂、涼堂、合霤堂、重閣、一重舍、平覆舍，大德來作入舍供養。』",
    "T23n1435_024:0175c21_33": "有如是事聽去七夜。",
    "T23n1435_024:0175c22_34": "若為多比丘、二一；多比丘、尼二一；多式叉摩尼、二一；多沙彌、二一：多沙彌尼、二一；多出家、二一；多出家尼、二一；若為一出家尼故，作房舍、溫堂、涼堂、合霤堂、重閣、一重舍平覆舍，遣使詣比丘所白言：『大德！",
    "T23n1435_024:0175c26_35": "我為一出家尼故，作房舍、溫堂、涼堂、合霤堂、重閣、一重舍、平覆舍，大德來作入舍供養。』",
    "T23n1435_024:0175c28_36": "有如是事聽去七夜。",
    "T23n1435_024:0175c29_37": "如與學沙彌尼，若王捉、若賊、若怨、若怨黨、若怨黨之黨捉捕治，遣使詣比丘所白言：『大德！",
    "T23n1435_024:0176a02_38": "我若王捉、若賊、若怨、若怨黨、若怨黨之黨捉捕治。",
    "T23n1435_024:0176a03_39": "大德來，欲見比丘。』",
    "T23n1435_024:0176a03_40": "有如是事聽去七夜。",
    "T23n1435_024:0176a04_41": "為欲聽法聽去七夜、為欲布施聽去七夜，為欲見比丘聽法、為欲見比丘布施、為欲聽法布施、為欲見比丘聽法布施，有如是事聽去七夜。",
    "T23n1435_024:0176a07_42": "如與學沙彌尼病苦，遣使詣比丘所白言：『我病苦。",
    "T23n1435_024:0176a08_43": "大德來，欲見比丘。』",
    "T23n1435_024:0176a09_0": "有如是事聽去七夜。",
    "T23n1435_024:0176a09_1": "為欲聽法聽去七夜、為欲布施聽去七夜，為欲見比丘聽法、為欲見比丘布施、為欲聽法布施、為欲見比丘聽法布施，有如是事聽去七夜。",
    "T23n1435_024:0176a12_2": "如與學沙彌尼病苦，遣使詣比丘所白言：『大德！",
    "T23n1435_024:0176a13_3": "我病苦。",
    "T23n1435_024:0176a13_4": "大德來，教我隨病食。』",
    "T23n1435_024:0176a14_5": "有如是事聽去七夜。",
    "T23n1435_024:0176a14_6": "教我隨病藥聽去七夜、教我具滿看病人聽去七夜，教我隨病食隨病藥、教我隨病食具滿看病人、教我隨病藥具滿看病人、教我隨病食隨病藥具滿看病人，有如是事聽去七夜。",
    "T23n1435_024:0176a18_7": "如與學沙彌尼病苦，遣使詣比丘所白言：『大德！",
    "T23n1435_024:0176a19_8": "我病苦。",
    "T23n1435_024:0176a20_0": "大德來，若此間將我到彼間如法，若彼間將我到此間如法。』",
    "T23n1435_024:0176a21_1": "有如是事聽去七夜。",
    "T23n1435_024:0176a21_2": "如與學沙彌尼愁思欲捨戒，遣使詣比丘所白言：『大德！",
    "T23n1435_024:0176a23_3": "我愁思欲捨戒。",
    "T23n1435_024:0176a23_4": "大德來，為我說法。』",
    "T23n1435_024:0176a23_5": "有如是事聽去七夜。",
    "T23n1435_024:0176a24_6": "如與學沙彌尼有惡邪起，遣使詣比丘所白言：『大德！",
    "T23n1435_024:0176a25_7": "我有惡邪起。",
    "T23n1435_024:0176a25_8": "大德來，為我除惡邪。』",
    "T23n1435_024:0176a26_9": "有如是事聽去七夜。",
    "T23n1435_024:0176a26_10": "如與學沙彌尼心疑悔，遣使詣比丘所白言：『大德！",
    "T23n1435_024:0176a27_11": "我心疑悔。",
    "T23n1435_024:0176a28_12": "大德來，為我如法除疑悔。』",
    "T23n1435_024:0176a28_13": "有如是事聽去七夜。",
    "T23n1435_024:0176a29_14": "如與學沙彌尼，僧欲作治羯磨、若苦切羯磨、若依止羯磨、若驅出羯磨、若下意羯磨，遣使詣比丘所白言：『大德！",
    "T23n1435_024:0176b02_15": "僧欲為我作治羯磨、若苦切羯磨、若依止羯磨、若驅出羯磨、若下意羯磨。",
    "T23n1435_024:0176b04_16": "大德來，如法助我。』",
    "T23n1435_024:0176b04_17": "有如是事聽去七夜。",
    "T23n1435_024:0176b05_18": "如與學沙彌尼，僧作治羯磨竟、苦切羯磨、依止羯磨、驅出羯磨、下意羯磨竟，遣使詣比丘所白言：『大德！",
    "T23n1435_024:0176b07_19": "僧與我作治羯磨竟、苦切羯磨、依止羯磨、驅出羯磨、下意羯磨竟。",
    "T23n1435_024:0176b08_20": "大德來，令輕作莫令重作。』",
    "T23n1435_024:0176b09_21": "有如是事聽去七夜。",
    "T23n1435_024:0176b09_22": "如與學沙彌尼，僧欲作憶念比尼、不癡比尼，遣使詣比丘所白言：『大德！",
    "T23n1435_024:0176b11_23": "僧欲為我作憶念比尼、不癡比尼。",
    "T23n1435_024:0176b12_24": "大德來當，令與我憶念比尼、不癡比尼。』",
    "T23n1435_024:0176b13_25": "有如是事聽去七夜。",
    "T23n1435_024:0176b13_26": "如與學沙彌尼，僧欲與作實覓羯磨，遣使詣比丘所白言：『大德！",
    "T23n1435_024:0176b15_27": "僧欲為我作實覓羯磨，大德來如法助我。』",
    "T23n1435_024:0176b16_0": "有如是事聽去七夜。",
    "T23n1435_024:0176b16_1": "如與學沙彌尼，僧與作實覓羯磨竟，遣使詣比丘所白言：『大德！",
    "T23n1435_024:0176b17_2": "僧為我作實覓羯磨竟。",
    "T23n1435_024:0176b18_3": "大德來，令輕作莫令重作。』",
    "T23n1435_024:0176b19_4": "有如是事聽去七夜。",
    "T23n1435_024:0176b19_5": "如與學沙彌尼，僧欲作不見擯、不作擯、惡邪不除擯，遣使詣比丘所白言：『大德！",
    "T23n1435_024:0176b21_6": "僧欲為我作不見擯、不作擯、惡邪不除擯。",
    "T23n1435_024:0176b22_7": "大德來，我不見教見、不作教作、不除教除。』",
    "T23n1435_024:0176b23_8": "有如是事聽去七夜。",
    "T23n1435_024:0176b23_9": "如與學沙彌尼犯僧伽婆尸沙，若應與摩那埵、若應與本日治、若應與出罪羯磨，遣使詣比丘所白言：『大德！",
    "T23n1435_024:0176b26_10": "我犯僧伽婆尸沙，僧欲與我摩那埵、本日治、若出罪。",
    "T23n1435_024:0176b27_11": "大德來，當令與我若摩那埵、若本日治、若出罪。』",
    "T23n1435_024:0176b28_12": "有如是事聽去七夜。",
    "T23n1435_024:0176b28_13": "如與學沙彌尼，二部波羅提木叉分別，若未學欲學、若學忘欲誦，遣使詣比丘所白言：『大德！",
    "T23n1435_024:0176c01_14": "我二部波羅提木叉分別，若未學欲學、若學忘欲誦。",
    "T23n1435_024:0176c03_0": "大德來教我受學誦問義。』",
    "T23n1435_024:0176c03_1": "有如是事聽去七夜。",
    "T23n1435_024:0176c04_2": "如與學沙彌尼為是多識多知諸大經，《波羅紗提伽》乃至《薩耆陀舍修妬路》，若未學欲學、若學忘欲誦，遣使詣比丘所白言：『大德！",
    "T23n1435_024:0176c06_3": "是多識多知諸大經，《波羅紗提伽》乃至《薩耆陀舍修妬路》。",
    "T23n1435_024:0176c08_4": "我若未學欲學、若學忘欲誦。",
    "T23n1435_024:0176c08_5": "大德來，教我受學誦問義。』",
    "T23n1435_024:0176c09_6": "有如是事聽去七夜。",
    "T23n1435_024:0176c10_0": "如為與學沙彌尼應去，與學沙彌亦如是。",
    "T23n1435_024:0176c11_0": "除隨其所應，如為比丘應去，為比丘尼亦如是。",
    "T23n1435_024:0176c12_1": "如他事應去，自事應去亦如是。",
    "T23n1435_024:0176c12_2": "遣使應去、不遣使應去亦如是。",
    "T23n1435_024:0176c13_3": "比丘、比丘尼，若為自身、若為他，遣使、若不遣使應去。",
    "T23n1435_024:0176c14_4": "聽一七夜，不聽二七夜。",
    "T23n1435_024:0176c15_5": "「有病比丘夏安居，若不得隨病食，有是事難故出去，無罪。",
    "T23n1435_024:0176c17_0": "「有病比丘夏安居，若不得隨病藥，有是事難故出去，無罪。",
    "T23n1435_024:0176c19_0": "「有病比丘夏安居，若不得具滿看病人，有是事難故出去，無罪。",
    "T23n1435_024:0176c21_0": "「有病比丘夏安居，不得隨病食隨病藥、若不得隨病食具滿看病人、若不得隨病藥具滿看病人、若不得隨病食隨病藥具滿看病人，有如是事難故出去，無罪。",
    "T23n1435_024:0176c25_0": "「有比丘夏安居，是中女人不如法語：『大德！",
    "T23n1435_024:0176c25_1": "我與汝女若姊妹，汝為我作女夫、作姊妹婿。』",
    "T23n1435_024:0176c27_0": "比丘如是思惟：『是中女人不如法語言：「大德！",
    "T23n1435_024:0176c28_0": "我與汝女若姊妹，汝為我作女夫、姊妹婿。」",
    "T23n1435_024:0176c28_1": "若我是處住，或失命、若失梵行。』",
    "T23n1435_024:0176c29_2": "有是事難故出去，無罪。",
    "T23n1435_024:0177a01_3": "「有比丘夏安居，是中男子不如法語：『大德！",
    "T23n1435_024:0177a02_4": "我與汝女若姊妹，汝作女婿、作姊妹夫。』",
    "T23n1435_024:0177a03_5": "比丘如是思惟：『是中男子不如法語：「大德！",
    "T23n1435_024:0177a04_6": "我與汝女若姊妹，汝作女婿、姊妹夫。」",
    "T23n1435_024:0177a04_7": "我若是處住，若失命、若失梵行。』",
    "T23n1435_024:0177a05_8": "有如是事難故出去，無罪。",
    "T23n1435_024:0177a06_9": "「有比丘夏安居，不正思惟，取相思惟，女人若來、若去、若立、若坐、若笑、若語、若啼、若歌、若作妓、若舞、若赤裸、若多少著衣、若嚴飾、若不嚴飾。",
    "T23n1435_024:0177a09_10": "比丘如是思惟：『我是處住，不正思惟、取相思惟，女人若去來坐立、語笑若啼、歌舞作妓、赤裸、若多少著衣、若嚴飾若不嚴飾。",
    "T23n1435_024:0177a12_11": "若我是處住，或失命、或失梵行。』",
    "T23n1435_024:0177a13_12": "有如是難故出去，無罪。",
    "T23n1435_024:0177a13_13": "「有比丘夏安居，見伏藏大價珍寶，比丘如是思惟：『我是中見伏藏大價珍寶，若是處住，或失命、或失梵行。』",
    "T23n1435_024:0177a15_14": "有是事難故出去，無罪。",
    "T23n1435_024:0177a17_0": "「有比丘夏安居，若父母來，兄弟、姊妹、兒女、本第二來。",
    "T23n1435_024:0177a18_1": "比丘如是思惟：『我是中若父母來，兄弟、兒女、姊妹、本第二來。",
    "T23n1435_024:0177a19_2": "我若是處住，或失命、或失梵行。』",
    "T23n1435_024:0177a20_3": "有是難故出去，無罪。",
    "T23n1435_024:0177a21_0": "「有比丘夏安居，見破僧作二部，比丘如是思惟：『是中破僧作二部，我若是中住，或生惡心、或作惡口，是我長夜有折減墮惡道。』",
    "T23n1435_024:0177a23_1": "有是難故出去，無罪。",
    "T23n1435_024:0177a25_0": "「有比丘夏安居，見僧勤欲破僧，比丘如是思惟：『是中住處，僧欲勤破僧，我若是中住，或生惡心、或作惡口，我長夜有折減墮惡道。』",
    "T23n1435_024:0177a27_1": "有是事難故出去，無罪。",
    "T23n1435_024:0177a29_0": "「見多比丘、二一；多比丘尼、二一；多式叉摩尼、二一；多沙彌、二一；多沙彌尼、二一；多出家、二一；多出家尼、二一；見一出家尼勤欲破僧，比丘如是思惟：『是中出家尼勤欲破僧，我若是中住，或生惡心、或作惡口，我長夜有折減墮惡道。』",
    "T23n1435_024:0177b05_1": "有是事難故出去，無罪。",
    "T23n1435_024:0177b06_0": "「有比丘夏安居，若聞彼住處有勤欲破僧方便合會，比丘如是思惟：『彼間住處有勤欲破僧方便合會，我能如是軟語約勅令彼心息，還使一心和合。』",
    "T23n1435_024:0177b09_1": "有是事故出去，無罪。",
    "T23n1435_024:0177b10_0": "「有比丘夏安居，若聞彼間住處有僧勤欲破僧，比丘如是思惟：『彼間住處有僧勤欲破僧，我能如是軟語約勅令彼心息，能令不勤破僧，還一心和合。』",
    "T23n1435_024:0177b13_1": "有是事故出去，無罪。",
    "T23n1435_024:0177b14_0": "「若多比丘、二一；多比丘尼、二一；多式叉摩尼、二一；多沙彌、二一；多沙彌尼、二一；多出家、二一；多出家尼、二一；若一出家尼勤欲破僧，比丘如是思惟：『彼間有一出家尼勤欲破僧，我能如是軟語約勅令和合，不勤破僧，還一心和合。』",
    "T23n1435_024:0177b19_1": "為是事故出去，無罪。",
    "T23n1435_024:0177b20_0": "「有比丘夏安居，聞彼間住處有勤欲破僧方便合會，比丘如是思惟：『彼間住處有欲破僧方便合會，我不能如是約勅如是軟語令彼心息還一心和合。",
    "T23n1435_024:0177b23_1": "我彼中有親，是親力能軟語約勅，令彼破僧方便合會事息，還一心和合。』",
    "T23n1435_024:0177b25_2": "為是事故出去，無罪。",
    "T23n1435_024:0177b26_0": "「有比丘夏安居，聞彼間僧欲勤破僧方便合會，比丘如是思惟：『彼間僧勤欲破僧，我力不能軟語約勅令彼心息還一心和合。",
    "T23n1435_024:0177b28_1": "我彼中有親，親力能軟語約勅，令彼破僧方便合會心息，還一心和合。』",
    "T23n1435_024:0177c01_2": "為是事故出去，無罪。",
    "T23n1435_024:0177c02_0": "「如是多比丘、二一；多比丘尼、二一；多式叉摩尼、二一；多沙彌、二一；多沙彌尼、二一；多出家、二一；多出家尼、二一；如一出家尼勤欲破僧方便合會，比丘如是思惟：『彼間有出家尼勤欲破僧方便合會，我力不能軟語約勅令彼心息，還一心和合。",
    "T23n1435_024:0177c07_1": "我彼中有親，親力能軟語約勅，令彼破僧方便合會心息，還一心和合。』",
    "T23n1435_024:0177c09_0": "為是事故出去，無罪。",
    "T23n1435_024:0177c09_1": "「有比丘夏安居，時八難若一一難起，有如是事難故出去，無罪。」",
    "T23n1435_024:0177c10_2": "廣說如自恣中。",
    "T23n1435_024:0177c12_0": "比丘發心欲彼處前三月夏安居，此間有急事起。",
    "T23n1435_024:0177c13_1": "若至彼不得已應還，是比丘作是念：「我此間事未訖，而至彼間者，必當還此間。」",
    "T23n1435_024:0177c14_2": "事訖然後往彼住處，是比丘不應彼間住處前三月，自違言得罪。",
    "T23n1435_024:0177c17_0": "比丘發心欲彼處夏安居，是二住處一布施別布薩，是比丘如是思惟：「我若是中作布薩，得此處衣分。",
    "T23n1435_024:0177c19_1": "若彼間住處布薩，亦得此處衣分。」",
    "T23n1435_024:0177c20_2": "是比丘不安居處作布薩，後還至安居處，是比丘不應彼住處前三月，自違言得罪。",
    "T23n1435_024:0177c21_3": "比丘欲往彼處住，往彼處住竟，不作布薩出界去，是比丘不應彼住處前三月，自違言得罪。",
    "T23n1435_024:0177c25_0": "比丘欲往彼住處，往彼住處竟。",
    "T23n1435_024:0177c25_1": "作布薩竟，不受床臥具出界去，是比丘不應彼住處前三月，自違言得罪。",
    "T23n1435_024:0177c27_2": "比丘欲往彼住處，往彼住處竟、作布薩受床臥具竟，無因緣出界去，是比丘不應彼住處前三月，自違言得罪。",
    "T23n1435_024:0177c29_3": "比丘欲往彼住處，往彼住處竟、作布薩受床臥具竟，不受七夜出界去，是比丘不應彼住處前三月，自違言得罪。",
    "T23n1435_024:0178a04_0": "比丘欲往彼住處，往彼住處竟、作布薩受床臥具竟，受七夜出界去，界外盡七夜而還，是比丘不應彼住處前三月，自違言得罪。",
    "T23n1435_024:0178a07_0": "比丘欲往彼住處，往彼處竟、作布薩受床臥具竟，受七夜出界去，不盡七夜而還。",
    "T23n1435_024:0178a08_1": "是比丘應彼住處前三月，不自違言無罪。",
    "T23n1435_024:0178a09_2": "後三月亦應如是廣說。",
    "T23n1435_024:0178a10_3": "第七日當自恣受宿出界不犯。",
    "T23n1435_024:0178a11_4": "若六夜、若五夜、若四夜、若三夜、若二夜、若一夜受宿出界外無罪。",
    "T23n1435_024:0178a12_5": "(七法中安居法第四竟)十誦律卷第二十四"
}