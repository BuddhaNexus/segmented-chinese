[
    {
        "source_sentence": "佛說觀佛三昧海經卷第八",
        "from": "T15n0643_008:0683b02_0",
        "context_with_next_sentence": true
    },
    {
        "source_sentence": "東晉天竺三藏佛陀跋陀羅譯",
        "from": "T15n0643_008:0683b04_0",
        "context_with_next_sentence": true
    },
    {
        "source_sentence": "7 觀馬王藏品(八)觀馬王藏品第七",
        "from": "T15n0643_008:0683b05_0",
        "context_with_next_sentence": true
    },
    {
        "source_sentence": "佛告阿難：",
        "from": "T15n0643_008:0683b06_4",
        "context_with_next_sentence": true
    },
    {
        "source_sentence": "「未來眾生云何當觀如來陰馬藏相？",
        "from": "T15n0643_008:0683b07_1",
        "context_with_next_sentence": true
    },
    {
        "source_sentence": "陰馬藏相者：",
        "from": "T15n0643_008:0683b07_7",
        "context_with_next_sentence": true
    },
    {
        "source_sentence": "我在家時，耶輸陀羅及五百侍女咸作是念：",
        "from": "T15n0643_008:0683b08_6",
        "context_with_next_sentence": true
    },
    {
        "source_sentence": "『太子生世多諸奇特，唯有一事於我有疑？",
        "from": "T15n0643_008:0683b09_5",
        "context_with_next_sentence": true
    },
    {
        "source_sentence": "』婇女眾中有一女子名修曼那，即白妃言：",
        "from": "T15n0643_008:0683b10_4",
        "context_with_next_sentence": true
    },
    {
        "source_sentence": "『太子者神人也。",
        "from": "T15n0643_008:0683b10_12",
        "context_with_next_sentence": true
    },
    {
        "source_sentence": "《毘陀經》說：",
        "from": "T15n0643_008:0683b10_19",
        "context_with_next_sentence": true
    },
    {
        "source_sentence": "若有神人質性清淨，以梵行故身根平滿。",
        "from": "T15n0643_008:0683b11_15",
        "context_with_next_sentence": true
    },
    {
        "source_sentence": "太子今者似梵行人，納妃多載，其諸婇女奉事歷年，不見身根況有世事？",
        "from": "T15n0643_008:0683b13_8",
        "context_with_next_sentence": true
    },
    {
        "source_sentence": "』復有一女名曰淨意，白言：",
        "from": "T15n0643_008:0683b14_1",
        "context_with_next_sentence": true
    },
    {
        "source_sentence": "『大家！",
        "from": "T15n0643_008:0683b14_5",
        "context_with_next_sentence": true
    },
    {
        "source_sentence": "我事太子經十八年，未見太子有便利患，況有諸欲？",
        "from": "T15n0643_008:0683b15_7",
        "context_with_next_sentence": true
    },
    {
        "source_sentence": "』爾時諸女各各異說，皆謂太子是不能男。",
        "from": "T15n0643_008:0683b16_6",
        "context_with_next_sentence": true
    },
    {
        "source_sentence": "太子晝寢，皆聞諸女欲見太子陰馬藏相。",
        "from": "T15n0643_008:0683b17_5",
        "context_with_next_sentence": true
    },
    {
        "source_sentence": "是時太子，誓願力故應諸女人，安徐轉身內衣被發，見金色身光明晃耀，雙膝暫開，咸覩聖體平如滿月，有金色光猶如日輪。",
        "from": "T15n0643_008:0683b20_3",
        "context_with_next_sentence": true
    },
    {
        "source_sentence": "諸女歡喜：",
        "from": "T15n0643_008:0683b20_8",
        "context_with_next_sentence": true
    },
    {
        "source_sentence": "『如此神人實可敬愛，但於我等世情望絕！",
        "from": "T15n0643_008:0683b21_6",
        "context_with_next_sentence": true
    },
    {
        "source_sentence": "』作是語已悲泣雨淚。",
        "from": "T15n0643_008:0683b21_16",
        "context_with_next_sentence": true
    },
    {
        "source_sentence": "爾時太子！",
        "from": "T15n0643_008:0683b22_1",
        "context_with_next_sentence": true
    },
    {
        "source_sentence": "於其根處出白蓮華，其色紅白，上一下二三華相連，諸女見已復相謂言：",
        "from": "T15n0643_008:0683b23_13",
        "context_with_next_sentence": true
    },
    {
        "source_sentence": "『如此神人有蓮華相，此人云何心有染著？",
        "from": "T15n0643_008:0683b24_12",
        "context_with_next_sentence": true
    },
    {
        "source_sentence": "』作是語已噎不能言。",
        "from": "T15n0643_008:0683b25_2",
        "context_with_next_sentence": true
    },
    {
        "source_sentence": "是時華中忽有身根如童子形，諸女見已更相謂言：",
        "from": "T15n0643_008:0683b26_6",
        "context_with_next_sentence": true
    },
    {
        "source_sentence": "『太子今者現奇特事，忽有身根如是漸漸如丈夫形。",
        "from": "T15n0643_008:0683b27_9",
        "context_with_next_sentence": true
    },
    {
        "source_sentence": "』諸女見此滿已情願不勝悅喜。",
        "from": "T15n0643_008:0683b28_4",
        "context_with_next_sentence": true
    },
    {
        "source_sentence": "「現此相時羅睺羅母，見彼身根花花相次如天劫貝，一一花上乃有無數大身菩薩，手執白花圍繞身根，現已還沒如前日輪。",
        "from": "T15n0643_008:0683c02_1",
        "context_with_next_sentence": true
    },
    {
        "source_sentence": "此名菩薩陰馬藏相。",
        "from": "T15n0643_008:0683c02_10",
        "context_with_next_sentence": true
    },
    {
        "source_sentence": "如來今者成菩提道，是大丈夫具男子身，復當為汝顯現男相。",
        "from": "T15n0643_008:0683c03_17",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_008:0683c04_4",
        "context_with_next_sentence": true
    },
    {
        "source_sentence": "「汝未出家，時摩偷羅王有一乳母名頭牟婆，乳養彼王經十五載。",
        "from": "T15n0643_008:0683c05_13",
        "context_with_next_sentence": true
    },
    {
        "source_sentence": "王既長大，合掌長跪從王求願，白言大王：",
        "from": "T15n0643_008:0683c06_12",
        "context_with_next_sentence": true
    },
    {
        "source_sentence": "『我雖卑賤，乳養大王勤劬歷年，伏惟大王乞賜一願！",
        "from": "T15n0643_008:0683c07_15",
        "context_with_next_sentence": true
    },
    {
        "source_sentence": "』王白：",
        "from": "T15n0643_008:0683c07_19",
        "context_with_next_sentence": true
    },
    {
        "source_sentence": "『乳母欲求何等？",
        "from": "T15n0643_008:0683c08_5",
        "context_with_next_sentence": true
    },
    {
        "source_sentence": "』乳母即言：",
        "from": "T15n0643_008:0683c08_11",
        "context_with_next_sentence": true
    },
    {
        "source_sentence": "『在王宮中如功德天，一切無乏，唯闕一事，所謂女人情願所幸。",
        "from": "T15n0643_008:0683c09_18",
        "context_with_next_sentence": true
    },
    {
        "source_sentence": "』王白乳母：",
        "from": "T15n0643_008:0683c10_3",
        "context_with_next_sentence": true
    },
    {
        "source_sentence": "『當以乳母配一大臣義同伉儷。",
        "from": "T15n0643_008:0683c10_17",
        "context_with_next_sentence": true
    },
    {
        "source_sentence": "』乳母不願，白言大王：",
        "from": "T15n0643_008:0683c11_8",
        "context_with_next_sentence": true
    },
    {
        "source_sentence": "『貴人多事非我所樂，願勅國內一切男子，十五已上三十已還皆悉從我。",
        "from": "T15n0643_008:0683c13_1",
        "context_with_next_sentence": true
    },
    {
        "source_sentence": "若能來者，我施彼人一大金錢；",
        "from": "T15n0643_008:0683c13_15",
        "context_with_next_sentence": true
    },
    {
        "source_sentence": "形醜陋者當施銀錢。",
        "from": "T15n0643_008:0683c14_5",
        "context_with_next_sentence": true
    },
    {
        "source_sentence": "』時彼國王，報乳母恩造一高樓，宣令國內勅諸男子：",
        "from": "T15n0643_008:0683c15_8",
        "context_with_next_sentence": true
    },
    {
        "source_sentence": "『如上所願皆悉來集。",
        "from": "T15n0643_008:0683c15_18",
        "context_with_next_sentence": true
    },
    {
        "source_sentence": "』經歷年歲乳母衰老，多招諸女遂有五百，一一女人復買諸婢，種種莊飾數滿八千。",
        "from": "T15n0643_008:0683c17_15",
        "context_with_next_sentence": true
    },
    {
        "source_sentence": "「時彼國王遘疾崩亡，太子紹位，智臣白言：",
        "from": "T15n0643_008:0683c18_15",
        "context_with_next_sentence": true
    },
    {
        "source_sentence": "『先王報恩恣此老婢，令王國土如婬女村，損辱國望實自不少。",
        "from": "T15n0643_008:0683c20_3",
        "context_with_next_sentence": true
    },
    {
        "source_sentence": "用此何為？",
        "from": "T15n0643_008:0683c20_8",
        "context_with_next_sentence": true
    },
    {
        "source_sentence": "宜時擯徙！",
        "from": "T15n0643_008:0683c20_13",
        "context_with_next_sentence": true
    },
    {
        "source_sentence": "』白已出外，焚燒高樓驅逐諸女。",
        "from": "T15n0643_008:0683c21_6",
        "context_with_next_sentence": true
    },
    {
        "source_sentence": "「諸女惶怖詣舍衛國，既到舍衛，於四衢道造立婬舍作妖如前。",
        "from": "T15n0643_008:0683c22_14",
        "context_with_next_sentence": true
    },
    {
        "source_sentence": "舍衛大國多諸人眾，湊諸女家經一宿者輸金錢二百。",
        "from": "T15n0643_008:0683c23_18",
        "context_with_next_sentence": true
    },
    {
        "source_sentence": "國有長者名如閭達，積財百億，長者有子名曰華德，兄弟三人遊蕩無度競奔婬舍，始初一往各各皆輸金錢十五，日日夜夜恒輸金錢過倍常人，經一月中一藏金盡。",
        "from": "T15n0643_008:0683c27_14",
        "context_with_next_sentence": true
    },
    {
        "source_sentence": "其父長者案行諸藏，見一藏空，問守藏者：",
        "from": "T15n0643_008:0683c28_14",
        "context_with_next_sentence": true
    },
    {
        "source_sentence": "『此藏中金為何所在？",
        "from": "T15n0643_008:0683c29_3",
        "context_with_next_sentence": true
    },
    {
        "source_sentence": "』典藏白言：",
        "from": "T15n0643_008:0683c29_9",
        "context_with_next_sentence": true
    },
    {
        "source_sentence": "『大家諸子日日持金往婬女舍，若不制止用金當盡。",
        "from": "T15n0643_008:0684a01_12",
        "context_with_next_sentence": true
    },
    {
        "source_sentence": "』長者聞已椎胸大哭：",
        "from": "T15n0643_008:0684a02_2",
        "context_with_next_sentence": true
    },
    {
        "source_sentence": "『嗚呼賊子破我家居。",
        "from": "T15n0643_008:0684a02_12",
        "context_with_next_sentence": true
    },
    {
        "source_sentence": "』手執大杖打兒母頭，其婦號哭：",
        "from": "T15n0643_008:0684a03_6",
        "context_with_next_sentence": true
    },
    {
        "source_sentence": "『嗚呼賊子，生兒無益偷金藏盡，父無訓範素不嚴勅，見打何為？",
        "from": "T15n0643_008:0684a04_13",
        "context_with_next_sentence": true
    },
    {
        "source_sentence": "』長者瞋恚號哭詣王，腹拍王前白言：",
        "from": "T15n0643_008:0684a05_11",
        "context_with_next_sentence": true
    },
    {
        "source_sentence": "『大王！",
        "from": "T15n0643_008:0684a05_15",
        "context_with_next_sentence": true
    },
    {
        "source_sentence": "國內荒亂，摩偷羅國諸羅剎女，來住此城破我家業。",
        "from": "T15n0643_008:0684a06_17",
        "context_with_next_sentence": true
    },
    {
        "source_sentence": "』王語長者：",
        "from": "T15n0643_008:0684a07_3",
        "context_with_next_sentence": true
    },
    {
        "source_sentence": "『汝甚大富金藏猶盡，況餘凡下寧不困耶？",
        "from": "T15n0643_008:0684a08_2",
        "context_with_next_sentence": true
    },
    {
        "source_sentence": "』長者白王：",
        "from": "T15n0643_008:0684a08_8",
        "context_with_next_sentence": true
    },
    {
        "source_sentence": "『唯願大王速誅惡人。",
        "from": "T15n0643_008:0684a08_18",
        "context_with_next_sentence": true
    },
    {
        "source_sentence": "』王告長者：",
        "from": "T15n0643_008:0684a09_1",
        "context_with_next_sentence": true
    },
    {
        "source_sentence": "『吾受佛戒猶不傷蟻，況欲殺人？",
        "from": "T15n0643_008:0684a09_16",
        "context_with_next_sentence": true
    },
    {
        "source_sentence": "』長者聞此，舉手拍頭白言：",
        "from": "T15n0643_008:0684a10_6",
        "context_with_next_sentence": true
    },
    {
        "source_sentence": "『大王！",
        "from": "T15n0643_008:0684a10_10",
        "context_with_next_sentence": true
    },
    {
        "source_sentence": "臣聞王者誅罰惡人，為國除患當有何罪？",
        "from": "T15n0643_008:0684a11_7",
        "context_with_next_sentence": true
    },
    {
        "source_sentence": "今日大王與惡為伴，縱諸婬女壞亂正法，國荒民窮戒將安存？",
        "from": "T15n0643_008:0684a12_15",
        "context_with_next_sentence": true
    },
    {
        "source_sentence": "』「王告長者：",
        "from": "T15n0643_008:0684a13_5",
        "context_with_next_sentence": true
    },
    {
        "source_sentence": "『如來出世多所調伏，鴦掘摩羅氣噓旃陀羅，大力鬼王、羅剎、魁膾，一切皆化，今當詣佛啟白此事，卿可小忍。",
        "from": "T15n0643_008:0684a15_15",
        "context_with_next_sentence": true
    },
    {
        "source_sentence": "』安慰臣已，駕乘名象，與諸侍從往詣祇洹，為佛作禮繞佛三匝合掌長跪白言：",
        "from": "T15n0643_008:0684a17_11",
        "context_with_next_sentence": true
    },
    {
        "source_sentence": "『世尊！",
        "from": "T15n0643_008:0684a17_15",
        "context_with_next_sentence": true
    },
    {
        "source_sentence": "摩偷羅國諸婬女等，今來此間惑諸年少，願佛化之。",
        "from": "T15n0643_008:0684a18_18",
        "context_with_next_sentence": true
    },
    {
        "source_sentence": "』佛告大王：",
        "from": "T15n0643_008:0684a19_4",
        "context_with_next_sentence": true
    },
    {
        "source_sentence": "『却後七日佛自知之。",
        "from": "T15n0643_008:0684a19_14",
        "context_with_next_sentence": true
    },
    {
        "source_sentence": "』時波斯匿王禮佛而退。",
        "from": "T15n0643_008:0684a20_4",
        "context_with_next_sentence": true
    },
    {
        "source_sentence": "「佛告摩訶迦葉：",
        "from": "T15n0643_008:0684a21_7",
        "context_with_next_sentence": true
    },
    {
        "source_sentence": "『汝往須達大長者家，可白檀越：",
        "from": "T15n0643_008:0684a22_2",
        "context_with_next_sentence": true
    },
    {
        "source_sentence": "「却後七日，佛詣試場化諸婬女。",
        "from": "T15n0643_008:0684a22_17",
        "context_with_next_sentence": true
    },
    {
        "source_sentence": "」』須達聞已歡喜踊躍辦諸供具，作七寶華高十一丈置佛坐處，懸諸繒蓋香汁灑地，其日已至王擊金鼓，令諸國內諸論議師皆詣試場。",
        "from": "T15n0643_008:0684a25_17",
        "context_with_next_sentence": true
    },
    {
        "source_sentence": "須達長者請諸比丘、比丘尼、優婆塞、優婆夷，一切皆集當設供養。",
        "from": "T15n0643_008:0684a27_7",
        "context_with_next_sentence": true
    },
    {
        "source_sentence": "明日時到，王與諸人詣論議場，長者如閭達，遣旃陀羅喚諸婬女，須達長者亦白時到。",
        "from": "T15n0643_008:0684a29_7",
        "context_with_next_sentence": true
    },
    {
        "source_sentence": "是時如來勅千二百五十比丘：",
        "from": "T15n0643_008:0684b01_2",
        "context_with_next_sentence": true
    },
    {
        "source_sentence": "『汝諸比丘！",
        "from": "T15n0643_008:0684b01_8",
        "context_with_next_sentence": true
    },
    {
        "source_sentence": "各隨定意現大神通。",
        "from": "T15n0643_008:0684b01_17",
        "context_with_next_sentence": true
    },
    {
        "source_sentence": "』上座憍陳如與四比丘化作一窟，大如香山百千蓮華，一一華上有五比丘結加趺坐，身出金光令身金色，端嚴可愛猶如彌勒。",
        "from": "T15n0643_008:0684b04_15",
        "context_with_next_sentence": true
    },
    {
        "source_sentence": "復有化人作十八變，一一變中有十八比丘，作十八變神通可觀，中有入三昧者、中有經行者，光明迴旋猶如金山生諸寶華，比丘在窟身心不散，飛到試場坐於上位。",
        "from": "T15n0643_008:0684b08_11",
        "context_with_next_sentence": true
    },
    {
        "source_sentence": "欝毘迦葉，踊身空中化作六龍，蟠身相結為比丘座，在其座上作十八變飛至試場。",
        "from": "T15n0643_008:0684b10_9",
        "context_with_next_sentence": true
    },
    {
        "source_sentence": "伽耶那提兄弟二人，踊身虛空化作大石窟，入火光定作十八變飛至試場。",
        "from": "T15n0643_008:0684b12_4",
        "context_with_next_sentence": true
    },
    {
        "source_sentence": "大德摩訶迦葉，著千納衣手擎鉢盂，執持威儀足步虛空，步步之中化一寶樹；",
        "from": "T15n0643_008:0684b13_19",
        "context_with_next_sentence": true
    },
    {
        "source_sentence": "一一樹下有化迦葉，經行林中作十八變亦至試場。",
        "from": "T15n0643_008:0684b15_3",
        "context_with_next_sentence": true
    },
    {
        "source_sentence": "大智舍利弗！",
        "from": "T15n0643_008:0684b15_9",
        "context_with_next_sentence": true
    },
    {
        "source_sentence": "踊身空中作十八變，身上出千日光明赫奕不相障蔽，身下出千月如秋滿月團圓可愛，作十八變飛至試場。",
        "from": "T15n0643_008:0684b17_17",
        "context_with_next_sentence": true
    },
    {
        "source_sentence": "大目揵連踊身空中，化作八萬四千師子座，一一師子閉目伏地白如雪山，大目揵連坐其背上，作十八變飛至試場。",
        "from": "T15n0643_008:0684b20_11",
        "context_with_next_sentence": true
    },
    {
        "source_sentence": "尊者優波離踊身空中，於虛空中敷尼師檀，結加趺坐入慈三昧，身諸毛孔流出金光，作十八變飛至試場。",
        "from": "T15n0643_008:0684b23_1",
        "context_with_next_sentence": true
    },
    {
        "source_sentence": "大迦旃延踊身空中，化作十五摩醯首羅，一一天子乘一牛王，頭上生華，大迦旃延處此華座，作十八變飛至試場。",
        "from": "T15n0643_008:0684b25_12",
        "context_with_next_sentence": true
    },
    {
        "source_sentence": "須菩提踊身空中，冥然不現但聞語聲，說如是偈：",
        "from": "T15n0643_008:0684b26_16",
        "context_with_next_sentence": true
    },
    {
        "source_sentence": "「『一切法如性，　　無我無眾生；",
        "from": "T15n0643_008:0684b27_15",
        "context_with_next_sentence": true
    },
    {
        "source_sentence": "亦無婬欲想，　　當復教化誰？",
        "from": "T15n0643_008:0684b28_13",
        "context_with_next_sentence": true
    },
    {
        "source_sentence": "諸法本無性，　　亦無名字相；",
        "from": "T15n0643_008:0684b29_13",
        "context_with_next_sentence": true
    },
    {
        "source_sentence": "愛著故起欲，　　當復教化誰？",
        "from": "T15n0643_008:0684c01_13",
        "context_with_next_sentence": true
    },
    {
        "source_sentence": "』「說是語已，作十八變飛至試場。",
        "from": "T15n0643_008:0684c02_14",
        "context_with_next_sentence": true
    },
    {
        "source_sentence": "時阿那律踊身空中，化萬梵王作諸梵宮，比丘處中作十八變飛至試場。",
        "from": "T15n0643_008:0684c04_6",
        "context_with_next_sentence": true
    },
    {
        "source_sentence": "羅睺羅、難陀！",
        "from": "T15n0643_008:0684c04_13",
        "context_with_next_sentence": true
    },
    {
        "source_sentence": "時二比丘踊身空中化作寶樓，比丘處中入深禪定，作十八變飛至試場。",
        "from": "T15n0643_008:0684c06_5",
        "context_with_next_sentence": true
    },
    {
        "source_sentence": "如是千二百五十比丘各現異變，亦作十八種神通飛至試場。",
        "from": "T15n0643_008:0684c07_13",
        "context_with_next_sentence": true
    },
    {
        "source_sentence": "「爾時世尊獨將阿難，持尼師檀手執澡罐，世尊在前阿難在後，從佛鉢盂中有六蓮華，一一蓮華放金色光，照舍衛國令作金色。",
        "from": "T15n0643_008:0684c10_11",
        "context_with_next_sentence": true
    },
    {
        "source_sentence": "澡罐水中有大金幢，其金幢頭有五百光；",
        "from": "T15n0643_008:0684c11_10",
        "context_with_next_sentence": true
    },
    {
        "source_sentence": "一一光明化千化佛，三十二相皆悉具足，足步虛空飛至試場。",
        "from": "T15n0643_008:0684c12_17",
        "context_with_next_sentence": true
    },
    {
        "source_sentence": "波斯匿王及諸大眾，散華燒香為佛作禮，百千天樂不鼓自鳴，歌詠如來無量功德。",
        "from": "T15n0643_008:0684c14_16",
        "context_with_next_sentence": true
    },
    {
        "source_sentence": "波斯匿王長跪合掌，勸請如來令化婬女。",
        "from": "T15n0643_008:0684c15_15",
        "context_with_next_sentence": true
    },
    {
        "source_sentence": "佛坐華座為諸大眾，略說苦、空、無常諸波羅蜜，諸女不受。",
        "from": "T15n0643_008:0684c17_2",
        "context_with_next_sentence": true
    },
    {
        "source_sentence": "「時女眾中，有一婬女名曰：",
        "from": "T15n0643_008:0684c17_15",
        "context_with_next_sentence": true
    },
    {
        "source_sentence": "可愛，告諸女言：",
        "from": "T15n0643_008:0684c18_1",
        "context_with_next_sentence": true
    },
    {
        "source_sentence": "『沙門瞿曇！",
        "from": "T15n0643_008:0684c18_7",
        "context_with_next_sentence": true
    },
    {
        "source_sentence": "本性無欲人言不男，故於眾中演說苦空毀欲不淨，若有身分皆具足者，於大眾中應去慚愧如尼揵子，出身示我。",
        "from": "T15n0643_008:0684c20_17",
        "context_with_next_sentence": true
    },
    {
        "source_sentence": "審有此相，我等歸伏為其弟子；",
        "from": "T15n0643_008:0684c21_12",
        "context_with_next_sentence": true
    },
    {
        "source_sentence": "若無此相虛說不淨，此無根人性自無欲，云何不說欲為不淨？",
        "from": "T15n0643_008:0684c23_1",
        "context_with_next_sentence": true
    },
    {
        "source_sentence": "』說是語已，如來爾時化作一象，如轉輪聖王象寶，時象脚間出一白華，猶如象支漸漸跓地。",
        "from": "T15n0643_008:0684c25_3",
        "context_with_next_sentence": true
    },
    {
        "source_sentence": "諸女見已歡喜大笑，各相謂言：",
        "from": "T15n0643_008:0684c25_17",
        "context_with_next_sentence": true
    },
    {
        "source_sentence": "『沙門善幻乃化作此。",
        "from": "T15n0643_008:0684c26_9",
        "context_with_next_sentence": true
    },
    {
        "source_sentence": "』佛復化作一馬王像，出馬王藏，如琉璃筒下垂至膝，諸女見已彌言是幻。",
        "from": "T15n0643_008:0684c28_4",
        "context_with_next_sentence": true
    },
    {
        "source_sentence": "末利夫人見此化相，白諸比丘尼及優婆夷：",
        "from": "T15n0643_008:0684c29_5",
        "context_with_next_sentence": true
    },
    {
        "source_sentence": "『我等諸女宜各退還，婬女所說不可聽聞。",
        "from": "T15n0643_008:0685a01_5",
        "context_with_next_sentence": true
    },
    {
        "source_sentence": "世尊大慈，今欲化之必作異變，我等宜避。",
        "from": "T15n0643_008:0685a02_4",
        "context_with_next_sentence": true
    },
    {
        "source_sentence": "』禮佛而退。",
        "from": "T15n0643_008:0685a02_10",
        "context_with_next_sentence": true
    },
    {
        "source_sentence": "「佛勅阿難：",
        "from": "T15n0643_008:0685a03_5",
        "context_with_next_sentence": true
    },
    {
        "source_sentence": "『汝告波斯匿王及諸比丘，各自遊戲。",
        "from": "T15n0643_008:0685a04_1",
        "context_with_next_sentence": true
    },
    {
        "source_sentence": "』波斯匿王白諸大德：",
        "from": "T15n0643_008:0685a04_11",
        "context_with_next_sentence": true
    },
    {
        "source_sentence": "『如來大慈欲化婬女，我等今者宜各遠去。",
        "from": "T15n0643_008:0685a05_8",
        "context_with_next_sentence": true
    },
    {
        "source_sentence": "』作是語已却行而退，唯此千二百五十比丘侍立佛後。",
        "from": "T15n0643_008:0685a06_13",
        "context_with_next_sentence": true
    },
    {
        "source_sentence": "佛告憍陳如：",
        "from": "T15n0643_008:0685a07_1",
        "context_with_next_sentence": true
    },
    {
        "source_sentence": "『將汝徒眾經行林中。",
        "from": "T15n0643_008:0685a07_11",
        "context_with_next_sentence": true
    },
    {
        "source_sentence": "』五百比丘大智舍利弗為眾上首，猶故合掌侍佛左右。",
        "from": "T15n0643_008:0685a08_14",
        "context_with_next_sentence": true
    },
    {
        "source_sentence": "佛告舍利弗：",
        "from": "T15n0643_008:0685a09_1",
        "context_with_next_sentence": true
    },
    {
        "source_sentence": "『汝亦隨意與諸論師論講所宜。",
        "from": "T15n0643_008:0685a09_15",
        "context_with_next_sentence": true
    },
    {
        "source_sentence": "』五百比丘隨舍利弗後至華林中，為波斯匿王更說四諦。",
        "from": "T15n0643_008:0685a11_1",
        "context_with_next_sentence": true
    },
    {
        "source_sentence": "唯阿難在，佛告阿難：",
        "from": "T15n0643_008:0685a11_11",
        "context_with_next_sentence": true
    },
    {
        "source_sentence": "『汝留坐具，汝亦宜去。",
        "from": "T15n0643_008:0685a11_22",
        "context_with_next_sentence": true
    },
    {
        "source_sentence": "』作是語已，是時世尊獨往女所。",
        "from": "T15n0643_008:0685a12_13",
        "context_with_next_sentence": true
    },
    {
        "source_sentence": "「是時諸女見佛獨在，高聲大笑白言：",
        "from": "T15n0643_008:0685a13_10",
        "context_with_next_sentence": true
    },
    {
        "source_sentence": "『沙門汝今為有身分不耶？",
        "from": "T15n0643_008:0685a14_2",
        "context_with_next_sentence": true
    },
    {
        "source_sentence": "』佛言：",
        "from": "T15n0643_008:0685a14_6",
        "context_with_next_sentence": true
    },
    {
        "source_sentence": "『我具男身是大丈夫。",
        "from": "T15n0643_008:0685a14_16",
        "context_with_next_sentence": true
    },
    {
        "source_sentence": "』諸女聞已掩口而笑。",
        "from": "T15n0643_008:0685a15_3",
        "context_with_next_sentence": true
    },
    {
        "source_sentence": "爾時世尊敷尼師檀，金剛地神化作金床，七寶為脚在坐具下，佛坐其上，楪僧伽梨披僧祇支，示胸卍字令女見之。",
        "from": "T15n0643_008:0685a17_15",
        "context_with_next_sentence": true
    },
    {
        "source_sentence": "諸女見字，如百千男子年皆盛壯，顏貌奇特甚適女意；",
        "from": "T15n0643_008:0685a19_2",
        "context_with_next_sentence": true
    },
    {
        "source_sentence": "佛復披泥洹僧，見佛身體泯然平滿，有金色光猶如千日。",
        "from": "T15n0643_008:0685a20_8",
        "context_with_next_sentence": true
    },
    {
        "source_sentence": "諸女見已，皆言：",
        "from": "T15n0643_008:0685a20_16",
        "context_with_next_sentence": true
    },
    {
        "source_sentence": "『瞿曇是無根人。",
        "from": "T15n0643_008:0685a21_3",
        "context_with_next_sentence": true
    },
    {
        "source_sentence": "』佛聞此語，如馬王法漸漸出現，初出之時猶如八歲童子身根，漸漸長大如少年形。",
        "from": "T15n0643_008:0685a23_1",
        "context_with_next_sentence": true
    },
    {
        "source_sentence": "諸女見已皆悉歡喜，時陰馬藏漸漸長大如蓮花幢，一一層間有百億蓮華；",
        "from": "T15n0643_008:0685a24_14",
        "context_with_next_sentence": true
    },
    {
        "source_sentence": "一一蓮華有百億寶色；",
        "from": "T15n0643_008:0685a25_5",
        "context_with_next_sentence": true
    },
    {
        "source_sentence": "一一色中有百億化佛；",
        "from": "T15n0643_008:0685a25_15",
        "context_with_next_sentence": true
    },
    {
        "source_sentence": "一一化佛百億菩薩，無量大眾以為侍者。",
        "from": "T15n0643_008:0685a26_14",
        "context_with_next_sentence": true
    },
    {
        "source_sentence": "時諸化佛異口同音，毀諸女人惡欲過患，而說偈言：",
        "from": "T15n0643_008:0685a27_18",
        "context_with_next_sentence": true
    },
    {
        "source_sentence": "「『若有諸男子，　　年皆十五六；",
        "from": "T15n0643_008:0685a28_15",
        "context_with_next_sentence": true
    },
    {
        "source_sentence": "盛壯多力勢，　　數滿恒河沙；",
        "from": "T15n0643_008:0685a29_13",
        "context_with_next_sentence": true
    },
    {
        "source_sentence": "持以供給女，　　不滿須臾意。",
        "from": "T15n0643_008:0685b01_13",
        "context_with_next_sentence": true
    },
    {
        "source_sentence": "』「時諸女人聞此語已，心懷慚愧懊憹躄地，舉手拍頭而作是言：",
        "from": "T15n0643_008:0685b03_8",
        "context_with_next_sentence": true
    },
    {
        "source_sentence": "『嗚呼惡欲，乃令諸佛說如此事，我等懷惡心著穢欲不知為患，乃令諸佛聞如此弊，猶如盛火焚燒我等！",
        "from": "T15n0643_008:0685b05_15",
        "context_with_next_sentence": true
    },
    {
        "source_sentence": "』說是語時，見虛空中一切化佛，廣為諸女說不淨觀，所謂：",
        "from": "T15n0643_008:0685b07_2",
        "context_with_next_sentence": true
    },
    {
        "source_sentence": "九想、十想、三十想、數息安般。",
        "from": "T15n0643_008:0685b07_17",
        "context_with_next_sentence": true
    },
    {
        "source_sentence": "諸女聞說不淨觀，法樂禪定樂，不樂愛欲。",
        "from": "T15n0643_008:0685b08_14",
        "context_with_next_sentence": true
    },
    {
        "source_sentence": "「爾時世尊還攝身光端坐金床，大眾雲集還到佛所，波斯匿王白言：",
        "from": "T15n0643_008:0685b10_5",
        "context_with_next_sentence": true
    },
    {
        "source_sentence": "『世尊！",
        "from": "T15n0643_008:0685b10_9",
        "context_with_next_sentence": true
    },
    {
        "source_sentence": "如來出世多所利益，乃於此處現大光明，況餘身分無量功德！",
        "from": "T15n0643_008:0685b11_15",
        "context_with_next_sentence": true
    },
    {
        "source_sentence": "』一切諸天在虛空中，亦讚如來百千梵行：",
        "from": "T15n0643_008:0685b12_14",
        "context_with_next_sentence": true
    },
    {
        "source_sentence": "『如來梵行乃得如此，勝陰馬藏沒無處所，顯出金華化佛無數，是持戒報功德巍巍。",
        "from": "T15n0643_008:0685b14_12",
        "context_with_next_sentence": true
    },
    {
        "source_sentence": "』時諸女人聞此說已，四千女等發阿耨多羅三藐三菩提心，二千女人遠塵離垢得法眼淨，二千女人於未來世過十二劫，次第當得辟支佛道。",
        "from": "T15n0643_008:0685b17_15",
        "context_with_next_sentence": true
    },
    {
        "source_sentence": "「長者如閭達見佛現化惡魔女人，讚言：",
        "from": "T15n0643_008:0685b18_13",
        "context_with_next_sentence": true
    },
    {
        "source_sentence": "『善哉善哉！",
        "from": "T15n0643_008:0685b18_19",
        "context_with_next_sentence": true
    },
    {
        "source_sentence": "如來昔者破波旬軍，今化諸女與本無異，此相現時無量諸天發菩提心。",
        "from": "T15n0643_008:0685b20_11",
        "context_with_next_sentence": true
    },
    {
        "source_sentence": "』波斯匿王所將士眾有五百人求佛出家，鬚髮自落，身所著衣變成袈裟，應時即得阿羅漢道。",
        "from": "T15n0643_008:0685b22_14",
        "context_with_next_sentence": true
    },
    {
        "source_sentence": "是時大眾見馬王藏，心歡喜者除五十億劫生死之罪，禮佛而退。",
        "from": "T15n0643_008:0685b24_4",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_008:0685b24_10",
        "context_with_next_sentence": true
    },
    {
        "source_sentence": "「我昔夏安居時，波羅㮈國有一婬樓，樓上有女名曰妙意，昔日於佛有重因緣，我與難陀及將汝往此婬女舍日日乞食，此女於我不曾恭敬，於難陀所偏生愛著，已經七日女心念言：",
        "from": "T15n0643_008:0685b28_13",
        "context_with_next_sentence": true
    },
    {
        "source_sentence": "『沙門瞿曇若能遣弟難陀、阿難從我願言，我當種種供養沙門。",
        "from": "T15n0643_008:0685c01_2",
        "context_with_next_sentence": true
    },
    {
        "source_sentence": "』佛告阿難、難陀：",
        "from": "T15n0643_008:0685c01_11",
        "context_with_next_sentence": true
    },
    {
        "source_sentence": "『汝從今日莫往彼村。",
        "from": "T15n0643_008:0685c01_21",
        "context_with_next_sentence": true
    },
    {
        "source_sentence": "』世尊自獨執鉢而行至女樓所，一日至三日，放金色光化諸天人，此女不悟。",
        "from": "T15n0643_008:0685c03_12",
        "context_with_next_sentence": true
    },
    {
        "source_sentence": "後日世尊復將阿難、難陀在樓下行，婬女愛敬二比丘故，遙以眾華散佛及二比丘，阿難告言：",
        "from": "T15n0643_008:0685c05_17",
        "context_with_next_sentence": true
    },
    {
        "source_sentence": "『汝可禮佛？",
        "from": "T15n0643_008:0685c06_2",
        "context_with_next_sentence": true
    },
    {
        "source_sentence": "』女愛阿難，應時作禮。",
        "from": "T15n0643_008:0685c06_13",
        "context_with_next_sentence": true
    },
    {
        "source_sentence": "「爾時世尊化三童子，年皆十五面貌端正，勝諸世間一切人類。",
        "from": "T15n0643_008:0685c07_19",
        "context_with_next_sentence": true
    },
    {
        "source_sentence": "此女見已身心歡喜，為化年少五體投地，敬禮年少，白言：",
        "from": "T15n0643_008:0685c09_6",
        "context_with_next_sentence": true
    },
    {
        "source_sentence": "『丈夫！",
        "from": "T15n0643_008:0685c09_10",
        "context_with_next_sentence": true
    },
    {
        "source_sentence": "我今此舍如功德天，福力自在眾寶莊嚴，我今以身及與奴婢奉上丈夫，可備灑掃，若能顧納隨我所願，一切供給無所愛惜。",
        "from": "T15n0643_008:0685c12_4",
        "context_with_next_sentence": true
    },
    {
        "source_sentence": "』作是語已化人坐床，未及食頃，女前親近白言：",
        "from": "T15n0643_008:0685c13_5",
        "context_with_next_sentence": true
    },
    {
        "source_sentence": "『丈夫！",
        "from": "T15n0643_008:0685c13_9",
        "context_with_next_sentence": true
    },
    {
        "source_sentence": "願遂我意。",
        "from": "T15n0643_008:0685c13_14",
        "context_with_next_sentence": true
    },
    {
        "source_sentence": "』化人不違，隨己所欲即附近已。",
        "from": "T15n0643_008:0685c14_7",
        "context_with_next_sentence": true
    },
    {
        "source_sentence": "一日一夜心不疲厭；",
        "from": "T15n0643_008:0685c14_16",
        "context_with_next_sentence": true
    },
    {
        "source_sentence": "至二日時愛心漸息；",
        "from": "T15n0643_008:0685c15_7",
        "context_with_next_sentence": true
    },
    {
        "source_sentence": "至三日時白言：",
        "from": "T15n0643_008:0685c15_14",
        "context_with_next_sentence": true
    },
    {
        "source_sentence": "『丈夫！",
        "from": "T15n0643_008:0685c15_18",
        "context_with_next_sentence": true
    },
    {
        "source_sentence": "可起飲食？",
        "from": "T15n0643_008:0685c16_2",
        "context_with_next_sentence": true
    },
    {
        "source_sentence": "』化人即起纏綿不已，女生厭悔，白言：",
        "from": "T15n0643_008:0685c16_20",
        "context_with_next_sentence": true
    },
    {
        "source_sentence": "『丈夫！",
        "from": "T15n0643_008:0685c17_3",
        "context_with_next_sentence": true
    },
    {
        "source_sentence": "異人乃爾？",
        "from": "T15n0643_008:0685c17_8",
        "context_with_next_sentence": true
    },
    {
        "source_sentence": "』化人告言：",
        "from": "T15n0643_008:0685c17_14",
        "context_with_next_sentence": true
    },
    {
        "source_sentence": "『我先世法凡與女通，經十二日爾乃休息。",
        "from": "T15n0643_008:0685c18_11",
        "context_with_next_sentence": true
    },
    {
        "source_sentence": "』女聞此語如人食噎，既不得吐又不得咽，身體苦痛如被杵擣；",
        "from": "T15n0643_008:0685c20_1",
        "context_with_next_sentence": true
    },
    {
        "source_sentence": "至四日時如被車轢；",
        "from": "T15n0643_008:0685c20_10",
        "context_with_next_sentence": true
    },
    {
        "source_sentence": "至五日時如鐵丸入體；",
        "from": "T15n0643_008:0685c21_2",
        "context_with_next_sentence": true
    },
    {
        "source_sentence": "至六日時支節悉痛如箭入心，女作念言：",
        "from": "T15n0643_008:0685c22_2",
        "context_with_next_sentence": true
    },
    {
        "source_sentence": "『我聞人說迦毘羅城淨飯王子，身紫金色三十二相，愍諸盲冥救濟苦人，恒在此城常行福慶，放金色光濟一切人，今日何故不來救我？",
        "from": "T15n0643_008:0685c25_4",
        "context_with_next_sentence": true
    },
    {
        "source_sentence": "』作是念已懊惱自責：",
        "from": "T15n0643_008:0685c25_14",
        "context_with_next_sentence": true
    },
    {
        "source_sentence": "『我從今日乃至壽終，終不貪色，寧與虎狼、師子、惡獸同處一穴，不貪色欲受此苦惱。",
        "from": "T15n0643_008:0685c27_12",
        "context_with_next_sentence": true
    },
    {
        "source_sentence": "』作是語已復起飯食，行坐共俱無奈之何，化人亦瞋：",
        "from": "T15n0643_008:0685c28_16",
        "context_with_next_sentence": true
    },
    {
        "source_sentence": "『咄！",
        "from": "T15n0643_008:0685c28_19",
        "context_with_next_sentence": true
    },
    {
        "source_sentence": "弊惡女廢我事業，我今共汝合體一處不如早死，父母宗親若來覓我於何自藏？",
        "from": "T15n0643_008:0686a01_15",
        "context_with_next_sentence": true
    },
    {
        "source_sentence": "我寧經死不堪受恥。",
        "from": "T15n0643_008:0686a02_5",
        "context_with_next_sentence": true
    },
    {
        "source_sentence": "』女言：",
        "from": "T15n0643_008:0686a02_9",
        "context_with_next_sentence": true
    },
    {
        "source_sentence": "『弊物我不用，爾欲死隨意。",
        "from": "T15n0643_008:0686a02_22",
        "context_with_next_sentence": true
    },
    {
        "source_sentence": "』「是時化人取刀刺頸血流滂沱，塗污女身萎沱在地，女不能勝亦不得免。",
        "from": "T15n0643_008:0686a04_13",
        "context_with_next_sentence": true
    },
    {
        "source_sentence": "死經二日青瘀臭黑；",
        "from": "T15n0643_008:0686a05_4",
        "context_with_next_sentence": true
    },
    {
        "source_sentence": "三日膖脹；",
        "from": "T15n0643_008:0686a05_9",
        "context_with_next_sentence": true
    },
    {
        "source_sentence": "四日爛潰，大小便利及諸惡虫，迸血諸膿塗漫女身，女極惡厭而不得離；",
        "from": "T15n0643_008:0686a07_2",
        "context_with_next_sentence": true
    },
    {
        "source_sentence": "至五日時皮肉漸爛；",
        "from": "T15n0643_008:0686a07_11",
        "context_with_next_sentence": true
    },
    {
        "source_sentence": "至六日時肉落都盡；",
        "from": "T15n0643_008:0686a08_1",
        "context_with_next_sentence": true
    },
    {
        "source_sentence": "至七日時唯有臭骨，如膠如漆粘著女身。",
        "from": "T15n0643_008:0686a08_19",
        "context_with_next_sentence": true
    },
    {
        "source_sentence": "女發誓願：",
        "from": "T15n0643_008:0686a09_4",
        "context_with_next_sentence": true
    },
    {
        "source_sentence": "『若諸天神及與仙人、淨飯王子能免我苦，我持此舍一切珍寶以用給施。",
        "from": "T15n0643_008:0686a10_16",
        "context_with_next_sentence": true
    },
    {
        "source_sentence": "』作是念時，佛將阿難、難陀，帝釋在前擎寶香爐燒無價香，梵王在後擎大寶蓋，無量諸天鼓天妓樂，佛放常光明耀天地，一切大眾皆見，如來詣此女樓。",
        "from": "T15n0643_008:0686a14_8",
        "context_with_next_sentence": true
    },
    {
        "source_sentence": "時女見佛心懷慚愧藏骨無處，取諸白㲲無量眾香纏裹臭骨，臭勢如故不可覆藏。",
        "from": "T15n0643_008:0686a16_6",
        "context_with_next_sentence": true
    },
    {
        "source_sentence": "女見世尊，為佛作禮，以慚愧故身映骨上，臭骨忽然在女背上，女極慚愧流淚而言：",
        "from": "T15n0643_008:0686a18_4",
        "context_with_next_sentence": true
    },
    {
        "source_sentence": "『如來功德慈悲無量，若能令我離此苦者，願為弟子心終不退。",
        "from": "T15n0643_008:0686a19_12",
        "context_with_next_sentence": true
    },
    {
        "source_sentence": "』佛神力故臭骨不現，女大歡喜為佛作禮白佛言：",
        "from": "T15n0643_008:0686a20_14",
        "context_with_next_sentence": true
    },
    {
        "source_sentence": "『世尊！",
        "from": "T15n0643_008:0686a20_18",
        "context_with_next_sentence": true
    },
    {
        "source_sentence": "我今所珍一切施佛。",
        "from": "T15n0643_008:0686a21_7",
        "context_with_next_sentence": true
    },
    {
        "source_sentence": "』佛為呪願梵音流暢，女聞呪願心大歡喜，應時即得須陀洹道。",
        "from": "T15n0643_008:0686a22_15",
        "context_with_next_sentence": true
    },
    {
        "source_sentence": "五百侍女聞佛音聲，皆發無上菩提道心，無量梵眾見佛神變得無生忍，帝釋所將諸天子等，有發菩提心者，有得阿那含者。",
        "from": "T15n0643_008:0686a25_13",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_008:0686a26_4",
        "context_with_next_sentence": true
    },
    {
        "source_sentence": "「我昔初成道時，伽耶城邊住熙連河側，有五尼揵。",
        "from": "T15n0643_008:0686a27_7",
        "context_with_next_sentence": true
    },
    {
        "source_sentence": "第一尼揵名薩闍多，五百徒眾；",
        "from": "T15n0643_008:0686a28_1",
        "context_with_next_sentence": true
    },
    {
        "source_sentence": "餘四各有二百五十弟子。",
        "from": "T15n0643_008:0686a28_12",
        "context_with_next_sentence": true
    },
    {
        "source_sentence": "時諸尼揵自稱得道，來至我所，以其身根繞身七匝，來至我所敷草而坐，即作是語：",
        "from": "T15n0643_008:0686b01_12",
        "context_with_next_sentence": true
    },
    {
        "source_sentence": "『瞿曇！",
        "from": "T15n0643_008:0686b01_16",
        "context_with_next_sentence": true
    },
    {
        "source_sentence": "我無欲故梵行相成，我之身根乃能如此如自在天，我今神通過踰沙門百千萬倍，沙門作一我當作二。",
        "from": "T15n0643_008:0686b04_3",
        "context_with_next_sentence": true
    },
    {
        "source_sentence": "』即於地中化作一樹，以其身根絞繞著樹，滿七匝已，令樹雲霧如龍王氣，高聲大喚舉手唱言：",
        "from": "T15n0643_008:0686b06_6",
        "context_with_next_sentence": true
    },
    {
        "source_sentence": "『瞿曇！",
        "from": "T15n0643_008:0686b06_10",
        "context_with_next_sentence": true
    },
    {
        "source_sentence": "我梵行相事驗如此，汝稱男子，言大丈夫，以何為證？",
        "from": "T15n0643_008:0686b07_14",
        "context_with_next_sentence": true
    },
    {
        "source_sentence": "』「爾時世尊化作寶枷，寶枷兩頭有十四珠，一一明珠有千光明；",
        "from": "T15n0643_008:0686b09_3",
        "context_with_next_sentence": true
    },
    {
        "source_sentence": "一一光明化成化佛，作十八變住立空中，世尊現化，倒住空中脚在枷上。",
        "from": "T15n0643_008:0686b10_16",
        "context_with_next_sentence": true
    },
    {
        "source_sentence": "時佛二足出千蓮華，一一蓮華萬億光明；",
        "from": "T15n0643_008:0686b11_15",
        "context_with_next_sentence": true
    },
    {
        "source_sentence": "一一光中有百億寶臺；",
        "from": "T15n0643_008:0686b12_6",
        "context_with_next_sentence": true
    },
    {
        "source_sentence": "一一臺中無數化佛；",
        "from": "T15n0643_008:0686b12_15",
        "context_with_next_sentence": true
    },
    {
        "source_sentence": "一一化佛各攝一脚，猶如卷琉璃令脚不現。",
        "from": "T15n0643_008:0686b13_16",
        "context_with_next_sentence": true
    },
    {
        "source_sentence": "一切化佛及釋迦文，悉懸一脚倒住空中，唯諸尼揵見佛倒住，無量天龍八部鬼神，見佛世尊安坐講堂敷演大法，所謂：",
        "from": "T15n0643_008:0686b16_12",
        "context_with_next_sentence": true
    },
    {
        "source_sentence": "無相、無我等法。",
        "from": "T15n0643_008:0686b16_20",
        "context_with_next_sentence": true
    },
    {
        "source_sentence": "「時空有聲告諸尼揵：",
        "from": "T15n0643_008:0686b17_9",
        "context_with_next_sentence": true
    },
    {
        "source_sentence": "『佛已作一，汝可作二。",
        "from": "T15n0643_008:0686b17_20",
        "context_with_next_sentence": true
    },
    {
        "source_sentence": "』時諸尼揵即自騰擲，手搏樹枝抱樹而立，盡尼揵術不能倒立。",
        "from": "T15n0643_008:0686b19_6",
        "context_with_next_sentence": true
    },
    {
        "source_sentence": "樹神現身手搏其耳，罵言：",
        "from": "T15n0643_008:0686b19_18",
        "context_with_next_sentence": true
    },
    {
        "source_sentence": "『狂人！",
        "from": "T15n0643_008:0686b20_1",
        "context_with_next_sentence": true
    },
    {
        "source_sentence": "汝如小虫，敢與獸王師子共戰。",
        "from": "T15n0643_008:0686b20_15",
        "context_with_next_sentence": true
    },
    {
        "source_sentence": "汝向大喚：",
        "from": "T15n0643_008:0686b20_20",
        "context_with_next_sentence": true
    },
    {
        "source_sentence": "「佛若作一，我當作二。",
        "from": "T15n0643_008:0686b21_10",
        "context_with_next_sentence": true
    },
    {
        "source_sentence": "」佛今已住大神通力，汝何不為？",
        "from": "T15n0643_008:0686b22_3",
        "context_with_next_sentence": true
    },
    {
        "source_sentence": "』樹神罵已，地神堅牢即從地出住立空中，以大鐵鎖鎖尼揵脚倒懸空中，有五夜叉以杖撾之，尼揵痛急自掣墜地，未至地頃有一尼揵稱：",
        "from": "T15n0643_008:0686b25_6",
        "context_with_next_sentence": true
    },
    {
        "source_sentence": "『南無佛！",
        "from": "T15n0643_008:0686b25_11",
        "context_with_next_sentence": true
    },
    {
        "source_sentence": "』世尊以手接取尼揵令身不痛。",
        "from": "T15n0643_008:0686b26_4",
        "context_with_next_sentence": true
    },
    {
        "source_sentence": "時諸尼揵既至地已，妬心不歇，語地神言：",
        "from": "T15n0643_008:0686b27_3",
        "context_with_next_sentence": true
    },
    {
        "source_sentence": "『汝無慈心偏為瞿曇，汝宿罪故受夜叉身在此地下，今日復更無慈普愛，但為瞿曇困苦我等。",
        "from": "T15n0643_008:0686b29_5",
        "context_with_next_sentence": true
    },
    {
        "source_sentence": "』時恒河神飛住空中，手執大石告言：",
        "from": "T15n0643_008:0686c01_2",
        "context_with_next_sentence": true
    },
    {
        "source_sentence": "『尼揵！",
        "from": "T15n0643_008:0686c01_6",
        "context_with_next_sentence": true
    },
    {
        "source_sentence": "如汝癡人，服食牛糞，石灰塗頭，令髮褫落裸形無恥，猶如驢馬亦如貧龍不能潤益。",
        "from": "T15n0643_008:0686c03_2",
        "context_with_next_sentence": true
    },
    {
        "source_sentence": "如來佛日普照一切，汝今云何持黑闇身與日爭光？",
        "from": "T15n0643_008:0686c04_5",
        "context_with_next_sentence": true
    },
    {
        "source_sentence": "』爾時水神唱是語已，勸請世尊伏諸尼揵。",
        "from": "T15n0643_008:0686c05_4",
        "context_with_next_sentence": true
    },
    {
        "source_sentence": "「爾時世尊告諸尼揵：",
        "from": "T15n0643_008:0686c05_14",
        "context_with_next_sentence": true
    },
    {
        "source_sentence": "『汝等不知如來身分，若欲見者隨意觀之，如來積劫修行梵行，在家之時無邪欲想，心不染累故得斯報，猶如寶馬隱顯無常，今當為汝少現身分。",
        "from": "T15n0643_008:0686c08_19",
        "context_with_next_sentence": true
    },
    {
        "source_sentence": "』爾時世尊從空而下，即於地上化作四水如四大海，四海之中有須彌山，佛在山下正身仰臥放金色光，其光晃耀映諸天目，徐出馬藏繞山七匝如金蓮華，華華相次上至梵世，從佛身出一億那由他雜寶蓮華，猶如華幢覆蔽馬藏。",
        "from": "T15n0643_008:0686c14_7",
        "context_with_next_sentence": true
    },
    {
        "source_sentence": "此蓮華幢有十億層，層有百千無量化佛，一一化佛百億菩薩，無數比丘以為侍者，化佛放光照十方界。",
        "from": "T15n0643_008:0686c16_15",
        "context_with_next_sentence": true
    },
    {
        "source_sentence": "尼揵見已大驚心伏：",
        "from": "T15n0643_008:0686c17_5",
        "context_with_next_sentence": true
    },
    {
        "source_sentence": "『佛梵行相乃至如此不可思議，形不醜惡猶如蓮華，我今頂禮佛功德海，佛智無邊不可窮盡，受我懺悔攝取我等。",
        "from": "T15n0643_008:0686c19_16",
        "context_with_next_sentence": true
    },
    {
        "source_sentence": "』作此語已，五百尼揵合掌叉手長跪在地，求佛出家。",
        "from": "T15n0643_008:0686c21_1",
        "context_with_next_sentence": true
    },
    {
        "source_sentence": "佛言：",
        "from": "T15n0643_008:0686c21_4",
        "context_with_next_sentence": true
    },
    {
        "source_sentence": "『善來比丘！",
        "from": "T15n0643_008:0686c21_10",
        "context_with_next_sentence": true
    },
    {
        "source_sentence": "』佛勅迦葉為辦衣服，迦葉爾時至仙人所告大仙人：",
        "from": "T15n0643_008:0686c22_10",
        "context_with_next_sentence": true
    },
    {
        "source_sentence": "『今日世尊伏諸尼揵！",
        "from": "T15n0643_008:0686c23_1",
        "context_with_next_sentence": true
    },
    {
        "source_sentence": "唯願仙士施少衣裳。",
        "from": "T15n0643_008:0686c23_10",
        "context_with_next_sentence": true
    },
    {
        "source_sentence": "』時諸仙人取好樹皮，多羅樹葉裁縫為衣。",
        "from": "T15n0643_008:0686c24_8",
        "context_with_next_sentence": true
    },
    {
        "source_sentence": "時諸仙人師名曰光目，合掌叉手告諸弟子：",
        "from": "T15n0643_008:0686c25_10",
        "context_with_next_sentence": true
    },
    {
        "source_sentence": "『佛德無量弘誓周普，乃攝受此著邪見人。",
        "from": "T15n0643_008:0686c26_8",
        "context_with_next_sentence": true
    },
    {
        "source_sentence": "我宜辦衣給裸形者，亦敬佛寶可脫諸苦。",
        "from": "T15n0643_008:0686c27_7",
        "context_with_next_sentence": true
    },
    {
        "source_sentence": "』說是語已從迦葉後至世尊所。",
        "from": "T15n0643_008:0686c28_2",
        "context_with_next_sentence": true
    },
    {
        "source_sentence": "五百仙人見蓮華臺從佛身出，如眾蓮華圍繞須彌上至梵世。",
        "from": "T15n0643_008:0686c29_9",
        "context_with_next_sentence": true
    },
    {
        "source_sentence": "時諸仙人見此事已，歡喜合掌敬禮世尊！",
        "from": "T15n0643_008:0687a01_8",
        "context_with_next_sentence": true
    },
    {
        "source_sentence": "諦觀世尊目不暫捨，見佛眉間白毫相光右旋宛轉，及見佛身一切眾相，作是思惟：",
        "from": "T15n0643_008:0687a03_7",
        "context_with_next_sentence": true
    },
    {
        "source_sentence": "『此相好者，必從前世無縛無著、無我無作、無心無識、無人無物、無施無受、清淨檀波羅蜜生，亦隨一切平等無相、大智空慧般若波羅蜜生。",
        "from": "T15n0643_008:0687a06_7",
        "context_with_next_sentence": true
    },
    {
        "source_sentence": "』思是義已應時即逮無生法忍。",
        "from": "T15n0643_008:0687a07_2",
        "context_with_next_sentence": true
    },
    {
        "source_sentence": "五百尼揵著僧伽梨，為佛作禮未舉頭頃，應時即得阿羅漢道，三明六通具八解脫。",
        "from": "T15n0643_008:0687a08_19",
        "context_with_next_sentence": true
    },
    {
        "source_sentence": "一一尼揵誓願當度。",
        "from": "T15n0643_008:0687a09_8",
        "context_with_next_sentence": true
    },
    {
        "source_sentence": "五百尼揵現此相時，無量諸天、龍、夜叉眾，見佛梵行清淨果報，身心歡喜發阿耨多羅三藐三菩提心。",
        "from": "T15n0643_008:0687a11_13",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_008:0687a12_4",
        "context_with_next_sentence": true
    },
    {
        "source_sentence": "「佛滅度後，天眾、龍眾、夜叉眾、沙門眾、婆羅門眾，問佛世尊過去世時清淨無欲修諸梵行得何果報？",
        "from": "T15n0643_008:0687a14_8",
        "context_with_next_sentence": true
    },
    {
        "source_sentence": "汝當答言：",
        "from": "T15n0643_008:0687a14_13",
        "context_with_next_sentence": true
    },
    {
        "source_sentence": "『佛有馬王藏相，與身平等七合盈滿，如金剛器中外俱淨，為度眾生出現是相，化佛光明妙蓮華雲其數無量，如此身者，從無數世無染安隱善持戒、慧、尸，波羅蜜生。",
        "from": "T15n0643_008:0687a18_11",
        "context_with_next_sentence": true
    },
    {
        "source_sentence": "』」佛勅阿難：",
        "from": "T15n0643_008:0687a18_18",
        "context_with_next_sentence": true
    },
    {
        "source_sentence": "「佛滅度後佛諸弟子！",
        "from": "T15n0643_008:0687a19_4",
        "context_with_next_sentence": true
    },
    {
        "source_sentence": "欲觀如來陰馬藏相，當作是觀。",
        "from": "T15n0643_008:0687a19_18",
        "context_with_next_sentence": true
    },
    {
        "source_sentence": "如是觀者是名正觀，若異觀者名為邪觀。",
        "from": "T15n0643_008:0687a20_16",
        "context_with_next_sentence": true
    },
    {
        "source_sentence": "佛滅度後佛諸弟子，若有係心正念思惟佛梵行相化佛光明者，常於夢中見十方佛，此人生生恒修梵行，除却二十萬劫生死之罪。",
        "from": "T15n0643_008:0687a23_16",
        "context_with_next_sentence": true
    },
    {
        "source_sentence": "」說是相時，夜叉眾中八千夜叉身心歡喜，讚歎如來無量德行，應時即發阿耨多羅三藐三菩提心。",
        "from": "T15n0643_008:0687a26_2",
        "context_with_next_sentence": true
    },
    {
        "source_sentence": "佛說觀佛三昧海經卷第八",
        "from": "T15n0643_008:0687a27_100",
        "context_with_next_sentence": false
    }
]