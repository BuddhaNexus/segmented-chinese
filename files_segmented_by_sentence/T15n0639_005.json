{
    "T15n0639_005:0572c26_0": "月燈三昧經卷第五",
    "T15n0639_005:0572c28_0": "高齊天竺三藏那連提耶舍譯",
    "T15n0639_005:0572c29_0": "佛復告月光童子言：「若菩薩摩訶薩於此三昧經典受持、讀誦、為他解說、如說修行，得四功德。",
    "T15n0639_005:0573a02_1": "何者為四？",
    "T15n0639_005:0573a02_2": "一者、成就滿足福德，二者、不為怨家所壞，三者、成就無邊智慧，四者、成就無量辯才。",
    "T15n0639_005:0573a04_3": "童子！",
    "T15n0639_005:0573a04_4": "若有菩薩摩訶薩有能於此三昧經典受持、讀誦、繫念思惟、廣為人說，獲得如是四種功德。」",
    "T15n0639_005:0573a06_5": "爾時，世尊而說偈言：「福德成就恒滿足，　　於一切時常不斷，　受持如是三昧故，　　得諸如來之境界；　勇健功德所守護，　　於一切時常成就，　修行如是勝寂定，　　必獲無上勝菩提。",
    "T15n0639_005:0573a11_0": "　彼無一切諸怨敵，　　常不為怨之所害，　智慧成就悉滿足，　　於一切時恒不斷。",
    "T15n0639_005:0573a13_0": "　彼人成就無量智、　　亦復具足無邊慧、　無量無邊勝辯才，　　以持如是勝定故；　成就滿足福德聚、　　亦成最妙菩薩行，　彼無一切諸怨敵，　　以持寂滅勝定故；　彼智廣大無有邊、　　亦成無邊勝辯才，　其音美妙甚可樂，　　以說如是勝定故；　善友智者所愛樂，　　謂能宣說自義故，　諸人皆知是福藏，　　宣說如是勝定故；　得勝利養、妙衣服、　　亦獲勝妙上甘饍，　顏貌端正甚可愛，　　以持如是寂定故；　多見諸佛世間親，　　以無等供供養佛，　無有一切諸障難，　　以持如是勝定故；　住於佛前而讚歎，　　喜心說妙多百偈，　於其智慧而不損，　　以說如是寂定故；　十力世尊在前坐，　　相好莊嚴可愛身，　無垢鮮淨如金山，　　以修如是勝定故；　彼智曾無有損減，　　多聞智慧亦豐足，　成就最勝大法藏，　　以說如是三昧故；　智慧廣大無有量，　　多百劫說而不盡，　聞於如是深寂定，　　如佛所說安住故；　不生一切諸難處，　　如是，佛子！",
    "T15n0639_005:0573b04_1": "恒為王，　如法治國常安隱，　　以持如是勝定故。",
    "T15n0639_005:0573b06_0": "　無量無邊億劫數，　　十力說彼功德利，　說其少分不能盡，　　猶如大海一渧水。」",
    "T15n0639_005:0573b08_0": "　是時童子甚欣悅，　　忽然從坐整服起，　合十爪掌面向佛，　　生大欣喜而讚言：「世尊大雄甚奇特，　　能為世親作光明；　大牟尼尊說功德，　　顯示如是勝利益。",
    "T15n0639_005:0573b12_0": "　大聖世雄為我說，　　願垂憐愍救護故，　何人能於末代時，　　聽聞如是修多羅，　迦陵頻伽妙音聲，　　深遠雷震悅樂聲，　具足無量勝智慧？」",
    "T15n0639_005:0573b15_1": "　　告月光童作是言：「汝今諦聽我當說，　　無上最勝微妙行，　若欲護持於法者，　　聽受如是三昧經；　虔心供養一切佛，　　以清淨心求佛智，　復應修習慈愍心，　　聽受如是修多羅；　成就頭陀離過行，　　修行寂靜功德林，　安住大勝上妙智，　　聽受如是三昧經；　行於惡行諸眾生、　　及以毀破禁戒者，　如是諸惡比丘輩，　　不能聞是三昧經。",
    "T15n0639_005:0573b24_0": "　勇猛修行諸梵行，　　其心無有諸穢濁，　常為諸佛所加護，　　此經當入彼人手；　若人於諸無量佛，　　給侍恭敬修供養，　是人當生末世中，　　此經墮在彼人手。",
    "T15n0639_005:0573b28_0": "　若人在於過去世，　　於外道中行惡行，　彼人聞是修多羅，　　其心不喜起嫌惡；　於佛法中得出家，　　不為涅槃求活命，　以慳嫉妬而自纏，　　彼必誹謗佛經典；　貪著他家起慳悋，　　為魔波旬所加護，　專求利養破禁戒，　　於佛法中必不信；　往昔不殖於善根，　　未得智慧起高慢，　依止我見愚凡夫，　　亦於末世心無信；　於其世間禪定中，　　便謂已得果證想，　自謂羅漢食他供，　　彼必謗佛勝菩提。",
    "T15n0639_005:0573c09_0": "　所有一切閻浮處，　　毀壞一切佛塔廟，　若有毀謗佛菩提，　　其罪廣大多於彼；　若有殺害阿羅漢，　　其罪無量無邊際；　若有誹謗修多羅，　　其罪獲報多於彼。",
    "T15n0639_005:0573c13_0": "　誰能於此起勇猛，　　在於末代惡世中，　正戒、正法毀壞時，　　顯說如是修多羅？」",
    "T15n0639_005:0573c15_0": "　童子悲號而起立，　　叉手合掌發是言：「我於今朝師子吼，　　在於最勝法王前。",
    "T15n0639_005:0573c17_0": "　我於如來滅度後，　　在於末代惡世時，　棄捨身命不悋惜，　　廣弘如是修多羅。",
    "T15n0639_005:0573c19_0": "　能忍愚夫語言道、　　不實誹謗極損辱、　罵詈、輕毀及恐怖，　　勇猛精進而忍受。",
    "T15n0639_005:0573c21_0": "　除去一切諸惡業，　　於過去世所造者，　內懷不生於瞋怒，　　必當安住佛法中。」",
    "T15n0639_005:0573c23_0": "　淨妙閻浮金色手，　　摩彼月光童子頂，　如來發於和雅音：　　「月光童子大威德。",
    "T15n0639_005:0573c25_0": "　我今正當加護汝，　　在於末代後世時，　不令汝有諸障難、　　命難、梵行諸障礙。」",
    "T15n0639_005:0573c27_0": "　更有餘者一時起，　　持法比丘八百人，　自言：「我於末世中，　　必當護持是經典。」",
    "T15n0639_005:0573c29_0": "　爾時多億夜叉、龍，　　即時從坐而起立，　更有餘八那由他，　　啟請世尊如是言：「我等於此比丘所，　　謂向從坐而起者，　在於惡世末代時，　　我必擁護彼比丘。」",
    "T15n0639_005:0574a04_0": "　當說如是經典時，　　以佛神力加護故，　所有恒河沙數界，　　無量佛剎悉震動。",
    "T15n0639_005:0574a06_0": "　隨其所動諸世界，　　隨界應化作多佛，　悉是釋迦所變化，　　演說如是修多羅。",
    "T15n0639_005:0574a08_0": "　一切所有諸佛剎，　　不可思議億眾生，　悉得聽聞是勝法，　　安住諸佛如來智。",
    "T15n0639_005:0574a10_0": "　於此世界佛剎中，　　數有九億諸天眾，　一切悉發菩提心，　　即於佛所散妙花：「所有比丘、比丘尼、　　優波婆素、優婆夷，　其數七億六千萬，　　悉得聞是修多羅。」",
    "T15n0639_005:0574a14_0": "　牟尼王尊授彼記：　　「必當見彼兩足尊，　其數猶如恒河沙，　　皆得修習菩提行。",
    "T15n0639_005:0574a16_0": "　供養恭敬彼諸佛，　　為求如來智慧故，　悉能於彼諸佛所，　　得聞如是妙經典。",
    "T15n0639_005:0574a18_0": "　過於八億劫數中，　　皆當得成如來尊，　彼福德者於一劫，　　度脫眾生令安樂。",
    "T15n0639_005:0574a20_0": "　於其彌勒如來所，　　施設無上勝供養，　善持彼佛真妙法，　　悉得往生安養國。",
    "T15n0639_005:0574a22_0": "　彼離垢穢如來尊，　　其佛號曰阿彌陀，　於彼廣設勝供養，　　為求無上菩提故。",
    "T15n0639_005:0574a24_0": "　於其七十阿僧祇，　　滿足如是劫數中，　不墮一切諸惡趣，　　得聞如是勝經典。",
    "T15n0639_005:0574a26_0": "　若有於後未來世，　　聽聞如是修多羅，　聞已悲泣而淚落，　　我已供養於彼人。",
    "T15n0639_005:0574a28_0": "　我今勸語汝一切：　　我前所有、現在者，　由此故得菩提道，　　是以付囑此經典。",
    "T15n0639_005:0574b01_0": "「是以，童子！",
    "T15n0639_005:0574b01_1": "菩薩摩訶薩若欲樂求如是三昧——不可思議諸佛所說之法——應善巧知，於不思議佛法應當諮請、應當深信不思議佛法、應當善巧求於不思議佛法，聞不思議佛法勿懷驚怖、勿增怖畏、勿恒怖畏。」",
    "T15n0639_005:0574b06_0": "爾時，月光童子白佛言：「世尊！",
    "T15n0639_005:0574b06_1": "云何菩薩於不思議佛法應善巧知？",
    "T15n0639_005:0574b07_2": "云何於不思議佛法應求請問？",
    "T15n0639_005:0574b08_3": "云何於不思議佛法深信清淨？",
    "T15n0639_005:0574b08_4": "云何聞不思議佛法不生驚怖、不增怖畏、不恒怖畏？」",
    "T15n0639_005:0574b10_5": "爾時，有乾闥婆子名曰般遮尸棄，共餘乾闥婆子五百同類俱，持音樂種種樂器隨從佛後，欲為供養佛。",
    "T15n0639_005:0574b12_6": "爾時，般遮尸棄作如是念：「如我於帝釋憍尸迦及三十三天前所設供養，今以此歌詠樂音供養如來、天中之天、應供、正遍知。」",
    "T15n0639_005:0574b15_7": "爾時，般遮尸棄乾闥婆子共餘五百乾闥婆子皆各同時擊琉璃琴出妙歌音。",
    "T15n0639_005:0574b17_8": "爾時，世尊作如是念：「我以無作遊戲神力，令彼月光童子於不思議佛法中得一心住，復令般遮尸棄乾闥婆子等樂器歌音令現殊妙。」",
    "T15n0639_005:0574b20_9": "爾時，以佛神力故，令彼五百音樂善稱和雅，發無欲音、發順法音、發應法音——所謂應不思議佛法偈言：「於一毛道現多佛，　　其數猶如恒河沙，　佛剎國土亦復然，　　彼佛剎體空無相；　於一毛端現五趣，　　所謂地獄、諸畜生，　及諸餓鬼、天、人等，　　皆悉清涼無逼窄；　彼毛道處現海、池、　　并諸河流及井泉，　皆悉不逼復不窄，　　是謂佛法不思議；　彼一毛頭現諸山、　　斫迦婆羅及須彌、　目真隣陀、大目真，　　是曰佛法不思議；　彼一毛頭現地獄，　　燋熱、寒氷、糞屎等，　有諸眾生生彼者，　　受於無量極苦惱；　彼一毛頭現天宮，　　妙宮廣大十六旬，　毛處諸天無量數，　　具受諸天極快樂；　彼毛頭處佛出世，　　其中佛法極熾盛，　彼無智者莫能覩，　　如是宿業行不淨；　毛頭處聞佛涅槃、　　或時復聞法滅盡、　彼毛頭處或復聞，　　佛今現在演說法。",
    "T15n0639_005:0574c10_0": "　或復有人於毛端，　　謂己壽命無窮極；　或復毛處聞短命，　　生已即滅不久停；　或復毛道作是想：　　『我得見佛設供養。』",
    "T15n0639_005:0574c13_0": "　佛亦不出、不供養，　　直自想心而欣喜。",
    "T15n0639_005:0574c14_0": "　譬如有人於夢中，　　耽著五欲受快樂，　覺已不見其欲事，　　但以夢故妄見此。",
    "T15n0639_005:0574c16_0": "　所見、所聞憶念法，　　猶如夢想無真實，　若有得此三昧者，　　悉能了知如是法，　於其世間恒受樂，　　謂愛無愛不貪著，　常能愛樂於山林，　　恒受如此沙門樂。",
    "T15n0639_005:0574c20_0": "　若人無有諸取著，　　遠離一切諸我所，　遊行世間猶犀牛，　　如風行空無障礙。",
    "T15n0639_005:0574c22_0": "　修習於道起實智，　　一切諸法空無我，　若有能修如是法，　　彼人辯才無有邊。",
    "T15n0639_005:0574c24_0": "　此人恒受於快樂，　　其心不著於世間，　其心猶如空中風，　　於愛、不愛無所取。",
    "T15n0639_005:0574c26_0": "　於不愛者難共住、　　於親愛者難遠離，　棄捨如此二種朋，　　專求正法是人樂。",
    "T15n0639_005:0574c28_0": "　若有聞聲貪愛起，　　是人必起於瞋怒，　愚癡、惛慢所纏縛，　　以慢力故得苦惱。",
    "T15n0639_005:0575a01_0": "　若有能住於平等，　　善能謙下無高慢，　愛與不愛善得脫，　　彼能常住欣喜行。",
    "T15n0639_005:0575a03_0": "　安住於戒善清淨，　　以無垢心樂禪定，　恒常樂住山林中，　　是人永離諸疑網。",
    "T15n0639_005:0575a05_0": "　若人懷惑有顛倒，　　愚癡恒樂於諸欲，　猶如鷲鳥貪尸肉，　　是人必自隨魔力。」",
    "T15n0639_005:0575a07_0": "說此偈時，月光童子於不思議甚深佛法中得一心安住，堪能演說修多羅。",
    "T15n0639_005:0575a08_1": "爾時，般遮尸棄乾闥婆等得隨順音聲忍、無量無邊眾生發阿耨多羅三藐三菩提心、無量眾生於人天中得安樂利益。",
    "T15n0639_005:0575a12_0": "爾時，佛告月光童子言：「菩薩摩訶薩於諸善根、功德、法利，應善決定、應不多事、應離惡知識、應依善知識、善知識所應常諮問、樂聞於法無有厭足、應當欣喜、常應求法、常攝於法、應說正法、應善巧諮問菩薩、於菩薩所起於師想、於法師所應當尊重如己師想。",
    "T15n0639_005:0575a17_1": "童子！",
    "T15n0639_005:0575a17_2": "若有菩薩能受行此法，是人得不思議具足辯才、得信深入不可思議佛法之海，於不思議甚深佛法心得決定、於人天中能作照明。」",
    "T15n0639_005:0575a20_3": "爾時，世尊而說偈言：「於過去世多億劫，　　不可稱量不思議，　爾時有佛兩足尊，　　號因陀羅幡幢王。",
    "T15n0639_005:0575a24_0": "　彼時佛說此三昧，　　謂無眾生、無壽命，　猶如泡沫及炎電，　　諸法亦如水中月。",
    "T15n0639_005:0575a26_0": "　眾生壽命不可得，　　於此界沒他世生，　所作之業無失壞，　　黑白業報亦不亡。",
    "T15n0639_005:0575a28_0": "　因果相應勝法門，　　微細難見佛境界，　文字句義不可得，　　是妙菩提佛所說。",
    "T15n0639_005:0575b01_0": "　積聚總持大智慧，　　億那由經從定出，　那由他佛所行道，　　如此三昧佛所說，　善能滅壞諸病患，　　集眾菩薩功德財，　一切諸佛咸稱讚，　　億那由天所供養。",
    "T15n0639_005:0575b05_0": "　於諸凡夫說實語，　　常遠一切外道法，　諸佛所讚勝戒財，　　如空中電難可執。",
    "T15n0639_005:0575b07_0": "　過去無量億佛所，　　智者修行於戒施，　久遠遠離惡知識，　　得於無上父資財。",
    "T15n0639_005:0575b09_0": "　彼有比丘是法師，　　修行梵行慧日子，　聞於此法而隨順，　　發於最上菩提心。",
    "T15n0639_005:0575b11_0": "　彼因陀羅幡幢佛，　　告彼法師比丘言：『比丘！",
    "T15n0639_005:0575b12_1": "比丘第一難，　　於彼菩提發心難。",
    "T15n0639_005:0575b13_0": "　護戒猶如摩尼珠，　　習近善友順菩提，　於惡知識恒遠離，　　速得無上菩提果。』",
    "T15n0639_005:0575b15_0": "　往昔於此閻浮提，　　二不放逸長者子，　於佛法中而出家，　　猶如犀牛依山林。",
    "T15n0639_005:0575b17_0": "　得於四禪有神通，　　善諸偈論無所畏，　地及虛空相悉知，　　於空中行如鳥飛。",
    "T15n0639_005:0575b19_0": "　於寒林中安住時，　　林花繁茂甚奇特、　一切異鳥悉來歸，　　二長者子共語言。",
    "T15n0639_005:0575b21_0": "　爾時有王出遊獵，　　聞其語音至其所，　時王恭敬而聽法，　　於彼法師深愛敬。",
    "T15n0639_005:0575b23_0": "　時王共相慰問言，　　發是語已在前坐。",
    "T15n0639_005:0575b24_0": "　時王具有多眷屬，　　從王行者滿六億，　二中有一是法師，　　見王告言：『善諦聽，　諸佛出世甚難值，　　惟願大王勿放逸。",
    "T15n0639_005:0575b27_0": "　壽命迅速不久停，　　如山瀑水激川流，　為老、病、死所纏逼，　　無有能救如己業。",
    "T15n0639_005:0575b29_0": "　惟願大王護正法，　　建立諸佛十力法，　於後惡世末代時，　　應當住於如法朋。』",
    "T15n0639_005:0575c02_0": "　如是無量聰慧者，　　以慈心故向王說，　王及六億諸眷屬，　　咸發無上菩提心。",
    "T15n0639_005:0575c04_0": "　時王聞是淨法句、　　調柔寂滅妙語言，　善心踊躍而愛樂，　　頭面禮敬而辭去。",
    "T15n0639_005:0575c06_0": "　時有無量餘比丘，　　為利養故入王宮，　王知彼眾行不端、　　并於有德不恭敬。",
    "T15n0639_005:0575c08_0": "　過去導師法已盡、　　未來惡世增長時，　德器之人甚尠少，　　多有無量放逸者。",
    "T15n0639_005:0575c10_0": "　剛強慳慢諸比丘，　　為求利養著諸見，　於佛法中不正解，　　以諸非法向王說：『應當殺害彼法師，　　本為王說空斷者，　勸王及我修空斷，　　都不示王真涅槃。",
    "T15n0639_005:0575c14_0": "　於其業報悉散壞，　　諂者說於陰空無，　若能殺害彼法師，　　必令大法得久住。』",
    "T15n0639_005:0575c16_0": "　爾時常有護王神，　　是王過去善知識，　長夜護王令離惡，　　彼天告王如是言：『願王慎勿起是心，　　惡知識言甚可畏，　莫於聰慧法師所，　　用惡人言興殺害。",
    "T15n0639_005:0575c20_0": "　大王可不憶念耶？",
    "T15n0639_005:0575c20_1": "　　林間比丘所說者。",
    "T15n0639_005:0575c21_0": "　於後末代惡世時，　　王應安住如法朋，　天為彼王說實語，　　於諸佛法莫捨離。』",
    "T15n0639_005:0575c23_0": "　時王更有餘惡弟，　　在於邊方鎮國境，　時惡比丘往教化：　　『令殺法師說空斷，　勸我昔來久修行，　　不欲令我求涅槃。",
    "T15n0639_005:0575c26_0": "　大王！",
    "T15n0639_005:0575c26_1": "汝兄甚愚惡，　　都自不欲令汝活。』",
    "T15n0639_005:0575c27_0": "　有二比丘為惡師，　　以神通力遊空行：『以我知故來至此，　　今悉具向大王說，　汝可速殺二呪師，　　必使及時勿後悔。』",
    "T15n0639_005:0576a01_0": "　王弟尋時被鉀仗，　　順惡人言故往彼，　并及一切諸軍眾，　　詣彼林中比丘所。",
    "T15n0639_005:0576a03_0": "　依林所有龍、夜叉，　　知彼王弟惡心來，　雨沙礫石大可畏，　　王及軍眾悉摧滅。",
    "T15n0639_005:0576a05_0": "　今當觀惡知識言，　　摧滅如是大王眾，　於法師所起恚心，　　於六十生墮阿鼻；　時彼取著惡比丘，　　勸化如是剎利王，　於後滿足十億生，　　受於無量地獄苦。",
    "T15n0639_005:0576a09_0": "　彼天勸導彼王者、　　及餘擁護於法師，　見於恒河沙數佛，　　覲佛供養及修行。",
    "T15n0639_005:0576a11_0": "　是王眷屬滿六億，　　皆共王去聽法者，　其所發於道心者，　　各別世界得成佛。",
    "T15n0639_005:0576a13_0": "　彼佛壽命多億歲，　　智慧無等不思議；　彼人悉修是三昧，　　說已皆當般涅槃。",
    "T15n0639_005:0576a15_0": "　得聞如是勝妙智，　　能集尸羅功德法，　勇猛精進不放逸，　　常遠一切惡知識。",
    "T15n0639_005:0576a17_0": "「童子！",
    "T15n0639_005:0576a17_1": "菩薩摩訶薩應不著於身、能棄於命。",
    "T15n0639_005:0576a17_2": "何以故？",
    "T15n0639_005:0576a18_3": "童子！",
    "T15n0639_005:0576a18_4": "若著身者作不善法，是以菩薩應知色身及以法身。",
    "T15n0639_005:0576a19_5": "何以故？",
    "T15n0639_005:0576a19_6": "諸佛法身所攝，非色身也；佛以法身顯現，非色身也。",
    "T15n0639_005:0576a20_7": "童子！",
    "T15n0639_005:0576a20_8": "是故菩薩摩訶薩欲行佛所行、欲求如來身、欲求如來智、欲知如來身、欲知如來智，於此三昧經典應當受持、讀誦、為他廣說、修習相應。",
    "T15n0639_005:0576a23_9": "「童子！",
    "T15n0639_005:0576a24_10": "彼如來身，無量福德之所出生，如來說於一義，所謂：諸法從因生故；是離諸相，以甚深故；法無限量，無分齊故；法無有相，無相性故；法無有相，離諸相故；法無動搖，善安住故；法無有二，惟一相故；法不可見，過眼境故；法不可思，過心地故；法無動轉，離戲論故；法不可說，過音聲故；法無居處，離窟宅故；法無窟宅，離言音故；法無所依，過諸見故；法無諸漏，過諸報故。",
    "T15n0639_005:0576b03_11": "以心堅固離諸欲故、以不壞心離諸瞋故、以堅正智過諸癡故有所說，說諸法空故；無有生，斷諸生故；以無常但言說故；出離聲地，寂滅於聲故；有音聲，以思想故；同思想，以和會故。",
    "T15n0639_005:0576b07_12": "以世俗第一義諦故、以清涼離熱惱故、第一義諦以如實語故、無熱惱以涅槃故、無有壞無能勝故、無取著滅戲論義故、無戲論離攀緣故、無有邊際以說福故、無有微塵說微細故、次第大神通本業出生故、得自由自在力故、無破壞以堅實故、無有邊際以名號無盡故、廣大說大悲本業故，是為如來身。」",
    "T15n0639_005:0576b14_13": "爾時，世尊而說偈言：「若有欲見世間親、　　及知佛身云何耶，　於此三昧修習已，　　即能知於如來身。",
    "T15n0639_005:0576b17_0": "　佛從福德所出生，　　其身清淨甚光曜，　其相平等如虛空，　　種種差別不可得；　諸佛菩提既如是，　　其相狀貌亦復然，　其相狀貌不可得，　　如來身相亦如是；　菩提相貌及以身、　　諸佛世界亦復爾，　諸力、諸禪、諸解脫，　　如是悉同其一相。",
    "T15n0639_005:0576b23_0": "　諸佛體性正如此，　　如來世親亦復然，　無有能得見佛者，　　肉眼何能見正覺？",
    "T15n0639_005:0576b25_0": "　無量多人作是說：　　『我曾得見於諸佛，　金色微妙無比身，　　一切世間皆顯照。』",
    "T15n0639_005:0576b27_0": "　諸佛如來之所加，　　以其力能有神通，　便能得見於彼身，　　種種妙相自莊嚴。",
    "T15n0639_005:0576b29_0": "　隨廣長相而能現，　　世間無能見其相，　若有能知身相者，　　佛與世間無有別；　若有能知其身量，　　所謂一切諸如來，　佛身無身、無差異，　　人與修羅亦復然。",
    "T15n0639_005:0576c04_0": "　一切諸心悉空寂，　　受諸異報相亦爾，　名色、相貌既如是，　　清淨具足有光明。",
    "T15n0639_005:0576c06_0": "　無有能知者，　　修此寂滅定，　惟有世間親，　　不思億劫修。",
    "T15n0639_005:0576c08_0": "　無量白淨法，　　從此三昧出，　以定報力故，　　他不見我身。",
    "T15n0639_005:0576c10_0": "　若有如是心，　　名色亦復然，　心類各不同，　　名色相亦爾。",
    "T15n0639_005:0576c12_0": "　若以麁大想，　　名色亦隨彼；　名色若麁細，　　悉從憶想起。",
    "T15n0639_005:0576c14_0": "　若人想微細，　　名色亦如此，　名色若不著，　　其心身光照。",
    "T15n0639_005:0576c16_0": "　我念過去生，　　七十阿僧祇，　此三種惡想，　　從本未曾起。",
    "T15n0639_005:0576c18_0": "　以其無漏心，　　不思議億劫，　利益眾生故，　　他不見我身。",
    "T15n0639_005:0576c20_0": "　若有以此物，　　心意得棄捨，　是人於彼物，　　更不共和合。",
    "T15n0639_005:0576c22_0": "　我心得解脫，　　一切種物中，　能體知其性，　　而起於智慧。",
    "T15n0639_005:0576c24_0": "　於千億佛剎，　　我於中現化，　為眾生說法，　　是故不可見。",
    "T15n0639_005:0576c26_0": "　無相、無狀貌，　　猶如於虛空，　我身不可說，　　語言道斷故。",
    "T15n0639_005:0576c28_0": "　法身大雄猛，　　其身從法生，　曾無有色身，　　說之以為佛。",
    "T15n0639_005:0577a01_0": "　若說於此身，　　聞已生欣樂，　彼諸魔波旬，　　不能得其便。",
    "T15n0639_005:0577a03_0": "　聞是深妙法，　　而不生驚怖，　不以活命故，　　誹謗佛菩提。",
    "T15n0639_005:0577a05_0": "　千億修多羅，　　如實智演說，　為眾生照明，　　彼彼所至處。",
    "T15n0639_005:0577a07_0": "「童子！",
    "T15n0639_005:0577a07_1": "是如來、應、正遍知。",
    "T15n0639_005:0577a07_2": "若欲知如來色身相業者，終不能知若青、若青色、若青相似、若青相貌，若黃、若黃色、若黃相似、若黃相貌，若赤、若赤色、若赤相似、若赤相貌，若白、若白色、若白相似、若白相貌，若紅紫、若紅紫色、若紅紫相似、若紅紫相貌，若頗梨、若頗梨色、若頗梨相似、若頗梨相貌，若火、若火色、若火相似、若火相貌，若金、若金色、若金相似、若金相貌，若電、若電色、若電相似、若電相貌，若蘇、若蘇色、若蘇相似、若蘇相貌，若毘琉璃、若毘琉璃色、若毘琉璃相似、若毘琉璃相貌，若天、若天色、若天相似、若天相貌，若梵、若梵色、若梵相似、若梵相貌，童子！",
    "T15n0639_005:0577a19_3": "是為如來身。",
    "T15n0639_005:0577a19_4": "如來一切身相不可量，不可思議故亦不可說，所成就色身諸天世人莫能測量；如是，長、短、廣、狹一切種無有限齊、不可思議、如是等不可數。」",
    "T15n0639_005:0577a22_5": "爾時，世尊而說頌曰：「一切世界中，　　所有諸微塵、　并及泉池源、　　大海所有水，　設有巧算術，　　無有知其邊，　亦不知塵數、　　及與水渧者。",
    "T15n0639_005:0577a28_0": "　如來之導師，　　引斯譬喻已，　其水渧無限、　　微塵亦復然，　我觀一切生，　　多於彼塵數，　發心及起信，　　於一時悉知。",
    "T15n0639_005:0577b03_0": "　若於我自身，　　顯現外皮色，　諸眾生信欲，　　無有譬知者。",
    "T15n0639_005:0577b05_0": "　若相及與業，　　其色像如是，　莫能知佛者，　　我相正如是。",
    "T15n0639_005:0577b07_0": "　佛遠離於相，　　顯示於法身，　甚深無限量，　　是佛不思議。",
    "T15n0639_005:0577b09_0": "　正覺不思議，　　如來身亦然，　是不思法身，　　以顯法身故。",
    "T15n0639_005:0577b11_0": "　心業不能知、　　無能思此身、　及與其身相，　　都無測量者。",
    "T15n0639_005:0577b13_0": "　彼法無限量，　　億劫所修習，　得此難思身，　　發淨大光明。",
    "T15n0639_005:0577b15_0": "　眾生無能取，　　取之不可得，　是故如來身，　　難量不可思。",
    "T15n0639_005:0577b17_0": "　於諸無量法，　　而取於限量，　無分別法中，　　雖無有分別，　於分別限量，　　說於無分別，　離念無分別，　　是佛不思議。",
    "T15n0639_005:0577b21_0": "　無限如虛空，　　莫能度量者；　佛身亦復爾，　　猶如太虛空。",
    "T15n0639_005:0577b23_0": "　若有諸佛子，　　如實知我身，　彼得成於佛，　　世覩不思議。",
    "T15n0639_005:0577b24_1": "◎「◎童子！",
    "T15n0639_005:0577b25_2": "菩薩摩訶薩有四種言論不可思議，及其演說亦不可思議、難可盡邊。",
    "T15n0639_005:0577b26_3": "何等為四？",
    "T15n0639_005:0577b27_0": "一者、諸行言論不可思議，二者、呵責有為言論不可思議，三者、煩惱資助言論不可思議，四者、清淨言論不可思議。",
    "T15n0639_005:0577b29_1": "童子！",
    "T15n0639_005:0577b29_2": "是為菩薩四種言論不可思議，及其演說亦不可思議、難可盡邊。",
    "T15n0639_005:0577c02_3": "「童子！",
    "T15n0639_005:0577c02_4": "菩薩摩訶薩復有四種法。",
    "T15n0639_005:0577c02_5": "何等為四？",
    "T15n0639_005:0577c03_6": "一者、諸行法不可思議，二者、呵責有為法不可思議，三者、煩惱法不可思議，四者、清淨法不可思議；是為四種。",
    "T15n0639_005:0577c05_7": "「童子！",
    "T15n0639_005:0577c05_8": "菩薩摩訶薩復有四種相應。",
    "T15n0639_005:0577c06_9": "何等為四？",
    "T15n0639_005:0577c06_10": "一者、諸行相應不可思議，二者、呵責有為相應不可思議，三者、煩惱相應不可思議，四者、清淨相應不可思議；是為四種。",
    "T15n0639_005:0577c09_11": "「童子！",
    "T15n0639_005:0577c09_12": "菩薩摩訶薩復有四種門。",
    "T15n0639_005:0577c10_13": "何等為四？",
    "T15n0639_005:0577c10_14": "一者、諸行門不可思議，二者、呵責有為門不可思議，三者、煩惱門不可思議，四者、清淨門不可思議；是為四種。",
    "T15n0639_005:0577c12_15": "「童子！",
    "T15n0639_005:0577c13_0": "菩薩摩訶薩復有四種行說。",
    "T15n0639_005:0577c13_1": "何等為四？",
    "T15n0639_005:0577c13_2": "一者、諸行行說不可思議，二者、呵責有為行說不可思議，三者、煩惱行說不可思議，四者、清淨行說不可思議；是為四種。",
    "T15n0639_005:0577c16_3": "「童子！",
    "T15n0639_005:0577c16_4": "菩薩摩訶薩復有四種音聲。",
    "T15n0639_005:0577c17_5": "何等為四？",
    "T15n0639_005:0577c17_6": "一者、諸行音聲不可思議，二者、呵責有為音聲不可思議，三者、煩惱音聲不可思議，四者、清淨音聲不可思議；是為四種。",
    "T15n0639_005:0577c20_7": "「童子！",
    "T15n0639_005:0577c20_8": "菩薩摩訶薩復有四種語。",
    "T15n0639_005:0577c21_9": "何等為四？",
    "T15n0639_005:0577c21_10": "一者、諸行語不可思議，二者、呵責有為語不可思議，三者、煩惱語不可思議，四者、清淨語不可思議；是為四種。",
    "T15n0639_005:0577c23_11": "「童子！",
    "T15n0639_005:0577c23_12": "菩薩摩訶薩復有四種語言道。",
    "T15n0639_005:0577c24_13": "何等為四？",
    "T15n0639_005:0577c24_14": "一者、諸行語言道不可思議，二者、呵責有為語言道不可思議，三者、煩惱語言道不可思議，四者、清淨語言道不可思議；是為四種。",
    "T15n0639_005:0577c27_15": "「童子！",
    "T15n0639_005:0577c28_0": "菩薩摩訶薩復有四種權密說。",
    "T15n0639_005:0577c28_1": "何等為四？",
    "T15n0639_005:0577c28_2": "一者、諸行權密說不可思議，二者、呵責有為權密說不可思議，三者、煩惱權密說不可思議，四者、清淨權密說不可思議；是為四種。",
    "T15n0639_005:0578a02_3": "「童子！",
    "T15n0639_005:0578a03_4": "菩薩摩訶薩復有四種知於諸天。",
    "T15n0639_005:0578a03_5": "何等為四？",
    "T15n0639_005:0578a04_6": "一者、諸行知於諸天不可思議，二者、呵責有為知於諸天不可思議，三者、煩惱知於諸天不可思議，四者、清淨知於諸天不可思議；是為四種。",
    "T15n0639_005:0578a07_7": "「童子！",
    "T15n0639_005:0578a07_8": "菩薩摩訶薩復有四種見知於人。",
    "T15n0639_005:0578a08_9": "何等為四？",
    "T15n0639_005:0578a08_10": "一者、諸行知人不可思議，二者、呵責有為知人不可思議，三者、煩惱知人不可思議，四者、清淨知人不可思議；是為四種。",
    "T15n0639_005:0578a11_11": "「童子！",
    "T15n0639_005:0578a11_12": "菩薩摩訶薩復有四種知名字。",
    "T15n0639_005:0578a12_0": "何等為四？",
    "T15n0639_005:0578a12_1": "一者、諸行知名字不可思議，二者、呵責有為知名字不可思議，三者、煩惱知名字不可思議，四者、清淨知名字不可思議；是為四種。",
    "T15n0639_005:0578a15_2": "「童子！",
    "T15n0639_005:0578a15_3": "菩薩摩訶薩復有四種辯才。",
    "T15n0639_005:0578a16_0": "何等為四？",
    "T15n0639_005:0578a16_1": "一者、諸行辯才不可思議，二者、呵責有為辯才不可思議，三者、煩惱辯才不可思議，四者、清淨辯才不可思議；是為四種。",
    "T15n0639_005:0578a19_0": "「童子！",
    "T15n0639_005:0578a19_1": "菩薩摩訶薩復有四種決定。",
    "T15n0639_005:0578a19_2": "何等為四？",
    "T15n0639_005:0578a20_0": "一者、諸行決定不可思議，二者、呵責有為決定不可思議，三者、煩惱決定不可思議，四者、清淨決定不可思議；是為四種。",
    "T15n0639_005:0578a22_1": "「童子！",
    "T15n0639_005:0578a22_2": "菩薩摩訶薩復有四種入。",
    "T15n0639_005:0578a23_3": "何等為四？",
    "T15n0639_005:0578a23_4": "一者、諸行入不可思議，二者、呵責有為入不可思議，三者、煩惱入不可思議，四者、清淨入不可思議；是為四種。",
    "T15n0639_005:0578a26_5": "「童子！",
    "T15n0639_005:0578a26_6": "菩薩摩訶薩復有四種度。",
    "T15n0639_005:0578a27_0": "何等為四？",
    "T15n0639_005:0578a27_1": "一者、諸行度不可思議，二者、呵責有為度不可思議，三者、煩惱度不可思議，四者、清淨度不可思議；是為四種。",
    "T15n0639_005:0578a29_2": "「童子！",
    "T15n0639_005:0578a29_3": "菩薩摩訶薩復有四種金剛句。",
    "T15n0639_005:0578b01_4": "何等為四？",
    "T15n0639_005:0578b01_5": "一者、諸行金剛句不可思議，二者、呵責有為金剛句不可思議，三者、煩惱金剛句不可思議，四者、清淨金剛句不可思議；是為四種。",
    "T15n0639_005:0578b04_6": "「童子！",
    "T15n0639_005:0578b04_7": "菩薩摩訶薩復有四種呪術句。",
    "T15n0639_005:0578b05_8": "何等為四？",
    "T15n0639_005:0578b05_9": "一者、諸行呪術句不可思議，二者、呵責有為呪術句不可思議，三者、煩惱呪術句不可思議，四者、清淨呪術句不可思議；是為四種。",
    "T15n0639_005:0578b08_10": "「童子！",
    "T15n0639_005:0578b09_0": "菩薩摩訶薩復有四種出。",
    "T15n0639_005:0578b09_1": "何等為四？",
    "T15n0639_005:0578b09_2": "一者、諸行出不可思議，二者、呵責有為出不可思議，三者、煩惱出不可思議，四者、清淨出不可思議；是為四種。",
    "T15n0639_005:0578b12_3": "「童子！",
    "T15n0639_005:0578b12_4": "菩薩摩訶薩復有四種修多羅句。",
    "T15n0639_005:0578b13_5": "何等為四？",
    "T15n0639_005:0578b13_6": "一者、諸行修多羅句不可思議，二者、呵責有為修多羅句不可思議，三者、煩惱修多羅句不可思議，四者、清淨修多羅句不可思議；是為四種。",
    "T15n0639_005:0578b16_7": "「童子！",
    "T15n0639_005:0578b16_8": "菩薩摩訶薩復有四種辭句。",
    "T15n0639_005:0578b17_9": "何等為四？",
    "T15n0639_005:0578b17_10": "一者、諸行辭句不可思議，二者、呵責有為辭句不可思議，三者、煩惱辭句不可思議，四者、清淨辭句不可思議；是為四種。",
    "T15n0639_005:0578b20_11": "「童子！",
    "T15n0639_005:0578b20_12": "菩薩摩訶薩復有四種施設句。",
    "T15n0639_005:0578b21_13": "何等為四？",
    "T15n0639_005:0578b21_14": "一者、諸行施設句不可思議，二者、呵責有為施設句不可思議，三者、煩惱施設句不可思議，四者、清淨施設句不可思議；是為四種。",
    "T15n0639_005:0578b24_15": "「童子！",
    "T15n0639_005:0578b24_16": "菩薩摩訶薩復有四種明句。",
    "T15n0639_005:0578b25_17": "何等為四？",
    "T15n0639_005:0578b25_18": "一者、諸行明句不可思議，二者、呵責有為明句不可思議，三者、煩惱明句不可思議，四者、清淨明句不可思議；是為四種。",
    "T15n0639_005:0578b28_19": "「童子！",
    "T15n0639_005:0578b28_20": "菩薩摩訶薩復有四種信義句。",
    "T15n0639_005:0578b29_21": "何等為四？",
    "T15n0639_005:0578b29_22": "一者、諸行信義句不可思議，二者、呵責有為信義句不可思議，三者、煩惱信義句不可思議，四者、清淨信義句不可思議；是為四種。",
    "T15n0639_005:0578c03_23": "「童子！",
    "T15n0639_005:0578c03_24": "菩薩摩訶薩復有四種行句。",
    "T15n0639_005:0578c04_25": "何等為四？",
    "T15n0639_005:0578c04_26": "一者、諸行行句不可思議，二者、呵責有為行句不可思議，三者、煩惱行句不可思議，四者、清淨行句不可思議；是為四種。",
    "T15n0639_005:0578c07_27": "「童子！",
    "T15n0639_005:0578c07_28": "菩薩摩訶薩復有四種不思議句。",
    "T15n0639_005:0578c08_29": "何等為四？",
    "T15n0639_005:0578c08_30": "一者、諸行不思議句不可思議，二者、呵責有為不思議句不可思議，三者、煩惱不思議句不可思議，四者、清淨不思議句不可思議；是為四種。",
    "T15n0639_005:0578c11_31": "「童子！",
    "T15n0639_005:0578c11_32": "菩薩摩訶薩復有四種無邊句。",
    "T15n0639_005:0578c12_33": "何等為四？",
    "T15n0639_005:0578c12_34": "一者、諸行無邊句不可思議，二者、呵責有為無邊句不可思議，三者、煩惱無邊句不可思議，四者、清淨無邊句不可思議；是為四種。",
    "T15n0639_005:0578c15_35": "「童子！",
    "T15n0639_005:0578c15_36": "菩薩摩訶薩復有四種無限量句。",
    "T15n0639_005:0578c16_37": "何等為四？",
    "T15n0639_005:0578c16_38": "一者、諸行無限量句不可思議，二者、呵責有為無限量句不可思議，三者、煩惱無限量句不可思議，四者、清淨無限量句不可思議；是為四種。",
    "T15n0639_005:0578c19_39": "「童子！",
    "T15n0639_005:0578c20_0": "菩薩摩訶薩復有四種無窮句。",
    "T15n0639_005:0578c20_1": "何等為四？",
    "T15n0639_005:0578c20_2": "一者、諸行無窮句不可思議，二者、呵責有為無窮句不可思議，三者、煩惱無窮句不可思議，四者、清淨無窮句不可思議；是為四種。",
    "T15n0639_005:0578c23_3": "「童子！",
    "T15n0639_005:0578c24_0": "菩薩摩訶薩復有四種不可稱句。",
    "T15n0639_005:0578c24_1": "何等為四？",
    "T15n0639_005:0578c25_0": "一者、諸行不可稱句不可思議，二者、呵責有為不可稱句不可思議，三者、煩惱不可稱句不可思議，四者、清淨不可稱句不可思議；是為四種。",
    "T15n0639_005:0578c28_1": "「童子！",
    "T15n0639_005:0578c28_2": "菩薩摩訶薩復有四種阿僧祇句。",
    "T15n0639_005:0578c29_3": "何等為四？",
    "T15n0639_005:0578c29_4": "一者、諸行阿僧祇句不可思議，二者、呵責有為阿僧祇句不可思議，三者、煩惱阿僧祇句不可思議，四者、清淨阿僧祇句不可思議；是為四種。",
    "T15n0639_005:0579a03_5": "「童子！",
    "T15n0639_005:0579a03_6": "菩薩摩訶薩復有四種無量句。",
    "T15n0639_005:0579a04_7": "何等為四？",
    "T15n0639_005:0579a04_8": "一者、諸行無量句不可思議，二者、呵責有為無量句不可思議，三者、煩惱無量句不可思議，四者、清淨無量句不可思議；是為四種。",
    "T15n0639_005:0579a07_9": "「童子！",
    "T15n0639_005:0579a07_10": "菩薩摩訶薩復有四種不可測量句。",
    "T15n0639_005:0579a08_11": "何等為四？",
    "T15n0639_005:0579a08_12": "一者、諸行不可測量句不可思議，二者、呵責有為不可測量句不可思議，三者、煩惱不可測量句不可思議，四者、清淨不可測量句不可思議；是為四種。",
    "T15n0639_005:0579a12_13": "「童子！",
    "T15n0639_005:0579a12_14": "菩薩摩訶薩復有四種不行句。",
    "T15n0639_005:0579a13_15": "何等為四？",
    "T15n0639_005:0579a13_16": "一者、諸行不行句不可思議，二者、呵責有為不行句不可思議，三者、煩惱不行句不可思議，四者、清淨不行句不可思議；是為四種。",
    "T15n0639_005:0579a16_17": "「童子！",
    "T15n0639_005:0579a16_18": "菩薩摩訶薩復有四種智句。",
    "T15n0639_005:0579a17_19": "何等為四？",
    "T15n0639_005:0579a17_20": "一者、諸行智句不可思議，二者、呵責有為智句不可思議，三者、煩惱智句不可思議，四者、清淨智句不可思議；是為四種。",
    "T15n0639_005:0579a20_21": "「童子！",
    "T15n0639_005:0579a20_22": "菩薩摩訶薩復有四種智聚。",
    "T15n0639_005:0579a20_23": "何等為四？",
    "T15n0639_005:0579a21_24": "一者、諸行智聚不可思議，二者、呵責有為智聚不可思議，三者、煩惱智聚不可思議，四者、清淨智聚不可思議；是為四種。",
    "T15n0639_005:0579a23_25": "「童子！",
    "T15n0639_005:0579a24_26": "菩薩摩訶薩復有四種智性。",
    "T15n0639_005:0579a24_27": "何等為四？",
    "T15n0639_005:0579a25_0": "一者、諸行智性不可思議，二者、呵責有為智性不可思議，三者、煩惱智性不可思議，四者、清淨智性不可思議；是為四種。",
    "T15n0639_005:0579a27_1": "「童子！",
    "T15n0639_005:0579a27_2": "菩薩摩訶薩復有四種辯聚。",
    "T15n0639_005:0579a28_3": "何等為四？",
    "T15n0639_005:0579a28_4": "一者、諸行辯聚不可思議，二者、呵責有為辯聚不可思議，三者、煩惱辯聚不可思議，四者、清淨辯聚不可思議；是為四種。",
    "T15n0639_005:0579b02_5": "「童子！",
    "T15n0639_005:0579b02_6": "菩薩摩訶薩復有四種辯性。",
    "T15n0639_005:0579b03_7": "何等為四？",
    "T15n0639_005:0579b03_8": "一者、諸行辯性不可思議，二者、呵責有為辯性不可思議，三者、煩惱辯性不可思議，四者、清淨辯性不可思議；是為四種。",
    "T15n0639_005:0579b06_9": "「童子！",
    "T15n0639_005:0579b06_10": "菩薩摩訶薩復有四種修多羅。",
    "T15n0639_005:0579b07_11": "何等為四？",
    "T15n0639_005:0579b07_12": "一者、諸行修多羅不可思議，二者、呵責有為修多羅不可思議，三者、煩惱修多羅不可思議，四者、清淨修多羅不可思議；是為四種。",
    "T15n0639_005:0579b10_13": "「童子！",
    "T15n0639_005:0579b10_14": "菩薩摩訶薩復有四種修多羅聚。",
    "T15n0639_005:0579b11_15": "何等為四？",
    "T15n0639_005:0579b11_16": "一者、諸行修多羅聚不可思議，二者、呵責有為修多羅聚不可思議，三者、煩惱修多羅聚不可思議，四者、清淨修多羅聚不可思議；是為四種。",
    "T15n0639_005:0579b14_17": "「童子！",
    "T15n0639_005:0579b14_18": "菩薩摩訶薩復有四種多聞。",
    "T15n0639_005:0579b15_19": "何等為四？",
    "T15n0639_005:0579b15_20": "一者、諸行多聞不可思議，二者、呵責有為多聞不可思議，三者、煩惱多聞不可思議，四者、清淨多聞不可思議；是為四種。",
    "T15n0639_005:0579b18_21": "「童子！",
    "T15n0639_005:0579b18_22": "菩薩摩訶薩復有四種財。",
    "T15n0639_005:0579b19_23": "何等為四？",
    "T15n0639_005:0579b19_24": "一者、諸行財不可思議，二者、呵責有為財不可思議，三者、煩惱財不可思議，四者、清淨財不可思議；是為四種。",
    "T15n0639_005:0579b22_0": "「童子！",
    "T15n0639_005:0579b22_1": "菩薩摩訶薩復有四種學。",
    "T15n0639_005:0579b22_2": "何等為四？",
    "T15n0639_005:0579b23_0": "一者、諸行學不可思議，二者、呵責有為學不可思議，三者、煩惱學不可思議，四者、清淨學不可思議；是為四種。",
    "T15n0639_005:0579b25_1": "「童子！",
    "T15n0639_005:0579b25_2": "菩薩摩訶薩復有四種境界。",
    "T15n0639_005:0579b26_3": "何等為四？",
    "T15n0639_005:0579b26_4": "一者、諸行境界不可思議，二者、呵責有為境界不可思議，三者、煩惱境界不可思議，四者、清淨境界不可思議；是為四種。",
    "T15n0639_005:0579b29_5": "「童子！",
    "T15n0639_005:0579b29_6": "菩薩摩訶薩復有四種業。",
    "T15n0639_005:0579c01_0": "何等為四？",
    "T15n0639_005:0579c01_1": "一者、諸行業不可思議，二者、呵責有為業不可思議，三者、煩惱業不可思議，四者、清淨業不可思議；是為四種。",
    "T15n0639_005:0579c03_2": "「童子！",
    "T15n0639_005:0579c03_3": "菩薩摩訶薩復有四種安住。",
    "T15n0639_005:0579c04_4": "何等為四？",
    "T15n0639_005:0579c04_5": "一者、諸行安住不可思議，二者、呵責有為安住不可思議，三者、煩惱安住不可思議，四者、清淨安住不可思議；是為四種。",
    "T15n0639_005:0579c07_6": "「童子！",
    "T15n0639_005:0579c07_7": "菩薩摩訶薩復有四種修道。",
    "T15n0639_005:0579c08_8": "何等為四？",
    "T15n0639_005:0579c08_9": "一者、諸行修道不可思議，二者、呵責有為修道不可思議，三者、煩惱修道不可思議，四者、清淨修道不可思議；是為四種。",
    "T15n0639_005:0579c11_10": "「童子！",
    "T15n0639_005:0579c11_11": "菩薩摩訶薩復有四種斷煩惱智。",
    "T15n0639_005:0579c12_12": "何等為四？",
    "T15n0639_005:0579c12_13": "一者、諸行斷煩惱智不可思議，二者、呵責有為斷煩惱智不可思議，三者、煩惱斷煩惱智不可思議，四者、清淨斷煩惱智不可思議；是為四種。",
    "T15n0639_005:0579c15_14": "「童子！",
    "T15n0639_005:0579c15_15": "菩薩摩訶薩復有四種煩惱智。",
    "T15n0639_005:0579c16_16": "何等為四？",
    "T15n0639_005:0579c16_17": "一者、諸行煩惱智不可思議，二者、呵責有為煩惱智不可思議，三者、煩惱煩惱智不可思議，四者、清淨煩惱智不可思議；是為四種。",
    "T15n0639_005:0579c19_18": "「童子！",
    "T15n0639_005:0579c19_19": "菩薩摩訶薩復有四種惡道智。",
    "T15n0639_005:0579c20_20": "何等為四？",
    "T15n0639_005:0579c20_21": "一者、諸行惡道智不可思議，二者、呵責有為惡道智不可思議，三者、煩惱惡道智不可思議，四者、清淨惡道智不可思議；是為四種。",
    "T15n0639_005:0579c23_22": "「童子！",
    "T15n0639_005:0579c23_23": "菩薩摩訶薩復有四種非智智。",
    "T15n0639_005:0579c24_24": "何等為四？",
    "T15n0639_005:0579c24_25": "一者、諸行非智智不可思議，二者、呵責有為非智智不可思議，三者、煩惱非智智不可思議，四者、清淨非智智不可思議；是為四種。",
    "T15n0639_005:0579c27_26": "「童子！",
    "T15n0639_005:0579c28_27": "菩薩摩訶薩復有四種畢定智。",
    "T15n0639_005:0579c28_28": "何等為四？",
    "T15n0639_005:0579c29_29": "一者、諸行畢定智不可思議，二者、呵責有為畢定智不可思議，三者、煩惱畢定智不可思議，四者、清淨畢定智不可思議；是為四種。",
    "T15n0639_005:0580a03_30": "「童子！",
    "T15n0639_005:0580a03_31": "菩薩摩訶薩復有四種無差失智。",
    "T15n0639_005:0580a04_0": "何等為四？",
    "T15n0639_005:0580a04_1": "一者、諸行無差失智不可思議，二者、呵責有為無差失智不可思議，三者、煩惱無差失智不可思議，四者、清淨無差失智不可思議；是為四種。",
    "T15n0639_005:0580a07_2": "「童子！",
    "T15n0639_005:0580a07_3": "菩薩摩訶薩復有四種無明智。",
    "T15n0639_005:0580a08_4": "何等為四？",
    "T15n0639_005:0580a08_5": "一者、諸行無明智不可思議，二者、呵責有為無明智不可思議，三者、煩惱無明智不可思議，四者、清淨無明智不可思議；是為四種。",
    "T15n0639_005:0580a11_6": "「童子！",
    "T15n0639_005:0580a11_7": "菩薩摩訶薩復有四種苦智。",
    "T15n0639_005:0580a12_8": "何等為四？",
    "T15n0639_005:0580a12_9": "一者、諸行苦智不可思議，二者、呵責有為苦智不可思議，三者、煩惱苦智不可思議，四者、清淨苦智不可思議；是為四種。",
    "T15n0639_005:0580a15_10": "「童子！",
    "T15n0639_005:0580a15_11": "菩薩摩訶薩復有四種憂智。",
    "T15n0639_005:0580a16_12": "何等為四？",
    "T15n0639_005:0580a16_13": "一者、諸行憂智不可思議，二者、呵責有為憂智不可思議，三者、煩惱憂智不可思議，四者、清淨憂智不可思議；是為四種。",
    "T15n0639_005:0580a19_14": "「童子！",
    "T15n0639_005:0580a19_15": "菩薩摩訶薩復有四種貧智。",
    "T15n0639_005:0580a19_16": "何等為四？",
    "T15n0639_005:0580a20_17": "一者、諸行貧智不可思議，二者、呵責有為貧智不可思議，三者、煩惱貧智不可思議，四者、清淨貧智不可思議；是為四種。",
    "T15n0639_005:0580a22_18": "「童子！",
    "T15n0639_005:0580a23_19": "菩薩摩訶薩復有四種生智不可思議。",
    "T15n0639_005:0580a23_20": "何等為四？",
    "T15n0639_005:0580a24_21": "一者、諸行生智不可思議，二者、呵責有為生智不可思議，三者、煩惱生智不可思議，四者、清淨生智不可思議；是為四種。",
    "T15n0639_005:0580a26_22": "「童子！",
    "T15n0639_005:0580a27_23": "菩薩摩訶薩復有四種內智。",
    "T15n0639_005:0580a27_24": "何等為四？",
    "T15n0639_005:0580a28_0": "一者、諸行內智不可思議，二者、呵責有為內智不可思議，三者、煩惱內智不可思議，四者、清淨內智不可思議；是為四種。",
    "T15n0639_005:0580b01_1": "「童子！",
    "T15n0639_005:0580b01_2": "菩薩摩訶薩復有四種外智。",
    "T15n0639_005:0580b02_3": "何等為四？",
    "T15n0639_005:0580b02_4": "一者、諸行外智不可思議，二者、呵責有為外智不可思議，三者、煩惱外智不可思議，四者、清淨外智不可思議；是為四種。",
    "T15n0639_005:0580b05_5": "「童子！",
    "T15n0639_005:0580b05_6": "菩薩摩訶薩復有四種慚智。",
    "T15n0639_005:0580b06_7": "何等為四？",
    "T15n0639_005:0580b06_8": "一者、諸行慚智不可思議，二者、呵責有為慚智不可思議，三者、煩惱慚智不可思議，四者、清淨慚智不可思議；是為四種。",
    "T15n0639_005:0580b09_9": "「童子！",
    "T15n0639_005:0580b09_10": "菩薩摩訶薩復有四種愧智。",
    "T15n0639_005:0580b10_11": "何等為四？",
    "T15n0639_005:0580b10_12": "一者、諸行愧智不可思議，二者、呵責有為愧智不可思議，三者、煩惱愧智不可思議，四者、清淨愧智不可思議；是為四種。",
    "T15n0639_005:0580b13_13": "「童子！",
    "T15n0639_005:0580b13_14": "菩薩摩訶薩復有四種實智不可思議。",
    "T15n0639_005:0580b14_15": "何等為四？",
    "T15n0639_005:0580b14_16": "一者、諸行實智不可思議，二者、呵責有為實智不可思議，三者、煩惱實智不可思議，四者、清淨實智不可思議；是為四種。",
    "T15n0639_005:0580b17_17": "「童子！",
    "T15n0639_005:0580b17_18": "菩薩摩訶薩復有四種修習智。",
    "T15n0639_005:0580b18_0": "何等為四？",
    "T15n0639_005:0580b18_1": "一者、諸行修習智不可思議，二者、呵責有為修習智不可思議，三者、煩惱修習智不可思議，四者、清淨修習智不可思議；是為四種。",
    "T15n0639_005:0580b21_2": "「童子！",
    "T15n0639_005:0580b21_3": "菩薩摩訶薩復有四種事智。",
    "T15n0639_005:0580b22_0": "何等為四？",
    "T15n0639_005:0580b22_1": "一者、諸行事智不可思議，二者、呵責有為事智不可思議，三者、煩惱事智不可思議，四者、清淨事智不可思議；是為四種。",
    "T15n0639_005:0580b25_0": "「童子！",
    "T15n0639_005:0580b25_1": "菩薩摩訶薩復有四種富伽羅智。",
    "T15n0639_005:0580b25_2": "何等為四？",
    "T15n0639_005:0580b26_3": "一者、諸行富伽羅智不可思議，二者、呵責有為富伽羅智不可思議，三者、煩惱富伽羅智不可思議，四者、清淨富伽羅智不可思議；是為四種。",
    "T15n0639_005:0580b29_4": "「童子！",
    "T15n0639_005:0580b29_5": "菩薩摩訶薩復有四種取著智。",
    "T15n0639_005:0580c01_6": "何等為四？",
    "T15n0639_005:0580c01_7": "一者、諸行取著智不可思議，二者、呵責有為取著智不可思議，三者、煩惱取著智不可思議，四者、清淨取著智不可思議；是為四種。",
    "T15n0639_005:0580c04_8": "童子！",
    "T15n0639_005:0580c04_9": "是菩薩四種取著智不可思議，及其演說亦不可思議、說不能盡。",
    "T15n0639_005:0580c06_10": "「童子！",
    "T15n0639_005:0580c06_11": "菩薩摩訶薩復有四種離惡道智。",
    "T15n0639_005:0580c07_0": "何等為四？",
    "T15n0639_005:0580c07_1": "一者、諸行離惡道智不可思議，二者、呵責有為離惡道智不可思議，三者、煩惱離惡道智不可思議，四者、清淨離惡道智不可思議；是為四種。",
    "T15n0639_005:0580c10_2": "「童子！",
    "T15n0639_005:0580c10_3": "菩薩摩訶薩復有四種斷無明智。",
    "T15n0639_005:0580c11_4": "何等為四？",
    "T15n0639_005:0580c11_5": "一者、諸行斷無明智不可思議，二者、呵責有為斷無明智不可思議，三者、煩惱斷無明智不可思議，四者、清淨斷無明智不可思議；是為四種。",
    "T15n0639_005:0580c14_6": "「童子！",
    "T15n0639_005:0580c15_0": "菩薩摩訶薩復有四種陀羅尼不可思議，及其演說亦不可思議、說不能盡。",
    "T15n0639_005:0580c16_1": "何等為四？",
    "T15n0639_005:0580c16_2": "謂不可思議諸行言說，於彼中智是名初陀羅尼；不可思議呵責有為言說，於彼中智是名第二陀羅尼；不可思議煩惱資助言說，於彼中智是名第三陀羅尼；不可思議清淨資助言說，於彼中智是名第四陀羅尼。",
    "T15n0639_005:0580c21_3": "如是，四種不可思議，及其演說亦不可思議、說不能盡。",
    "T15n0639_005:0580c23_0": "「童子！",
    "T15n0639_005:0580c23_1": "菩薩摩訶薩復有四種法陀羅尼。",
    "T15n0639_005:0580c23_2": "何等為四？",
    "T15n0639_005:0580c24_3": "謂不可思議諸行法，於彼中智是名初陀羅尼；不可思議呵責有為法，於彼中智是名第二陀羅尼；不可思議煩惱法，於彼中智是名第三陀羅尼；不可思議清淨法，於彼中智是名第四陀羅尼。",
    "T15n0639_005:0580c28_4": "童子！",
    "T15n0639_005:0580c28_5": "是名菩薩四種陀羅尼不可思議，及其演說亦不可思議、說不能盡。",
    "T15n0639_005:0581a01_6": "「童子！",
    "T15n0639_005:0581a01_7": "菩薩摩訶薩復有四種相應陀羅尼。",
    "T15n0639_005:0581a02_8": "何等為四？",
    "T15n0639_005:0581a02_9": "謂不可思議諸行相應，於彼中智是名初陀羅尼；不可思議呵責有為相應，於彼中智是名第二陀羅尼；不可思議煩惱相應，於彼中智是名第三陀羅尼；不可思議清淨相應，於彼中智是名第四陀羅尼。",
    "T15n0639_005:0581a07_10": "童子！",
    "T15n0639_005:0581a07_11": "是名四種陀羅尼不可思議，及其演說亦不可思議、說不能盡。",
    "T15n0639_005:0581a08_12": "「童子！",
    "T15n0639_005:0581a08_13": "菩薩摩訶薩復有四種陀羅尼門。",
    "T15n0639_005:0581a09_14": "何等為四？",
    "T15n0639_005:0581a09_15": "謂不可思議諸行門，於彼中智是名初陀羅尼；不可思議呵責有為門，於彼中智是名第二陀羅尼；不可思議煩惱門，於彼中智是名第三陀羅尼；不可思議清淨門，於彼中智是名第四陀羅尼。",
    "T15n0639_005:0581a14_16": "童子！",
    "T15n0639_005:0581a14_17": "是為四種陀羅尼門不可思議，及其演說亦不可思議、說不能盡。",
    "T15n0639_005:0581a15_18": "乃至斷除無明智皆有四種陀羅尼不可思議，及其演說亦不可思議、說不能盡，皆如上說。",
    "T15n0639_005:0581a18_0": "「童子！",
    "T15n0639_005:0581a18_1": "是陀羅尼即是智慧，如是智慧則能了知一切諸法但有名字，是則名為法無礙智；如是法智能達於義，是名義無礙；如是法智能知諸法言辭差別，是名辭無礙。",
    "T15n0639_005:0581a21_2": "若說彼文字——若顯示、若施設、若次第不斷、若開曉、若廣、若分別、若開示令淺、若平等普示——言不吃澁、不瘖瘂、不怯訥，說不滯著，言辭任放，任放中勝，是名樂說無礙。」",
    "T15n0639_005:0581a25_3": "爾時，世尊即說偈言：「言音所施設，　　出聲亦復爾；　如所出音聲，　　佛智亦復然。",
    "T15n0639_005:0581a28_0": "　所有諸佛智，　　聲施設亦爾；　如是施設事，　　聲光明亦然。",
    "T15n0639_005:0581b01_0": "　如是聲光明，　　戒名亦如是；　如是戒名字，　　佛名亦復然。",
    "T15n0639_005:0581b03_0": "　如是佛名號，　　佛功德亦爾，　我知一眾生，　　悉知爾許名。",
    "T15n0639_005:0581b05_0": "　佛無量語言，　　我先已宣說，　戒名與佛名、　　眾生名亦等。",
    "T15n0639_005:0581b07_0": "　有為多過患，　　涅槃德亦然，　佛利益如是，　　譬喻以顯示。",
    "T15n0639_005:0581b09_0": "　所有諸眾生，　　發心已顯示；　導師一毛孔，　　出光亦如是。",
    "T15n0639_005:0581b11_0": "　一切諸眾生，　　名號及信欲；　如來過於彼，　　以聲身說法。",
    "T15n0639_005:0581b13_0": "　一切眾生名，　　顯示一眾生；　如是一人名，　　顯示諸眾生。",
    "T15n0639_005:0581b15_0": "　一切平等入，　　此是正覺說，　說於無量名，　　為諸菩薩故。",
    "T15n0639_005:0581b17_0": "　我今云何能，　　說億不思經？",
    "T15n0639_005:0581b18_0": "　受持是經典，　　顯示不怯弱。",
    "T15n0639_005:0581b19_0": "　處眾無礙辯，　　演說億經典，　如虛空無邊，　　辯才亦如是。",
    "T15n0639_005:0581b21_0": "　是菩薩功德，　　清淨導眾生，　受持是經典，　　成於無盡智。",
    "T15n0639_005:0581b23_0": "　數數顯示說，　　於法能信受，　彼增長智慧，　　猶如雪山樹。",
    "T15n0639_005:0581b25_0": "「童子！",
    "T15n0639_005:0581b25_1": "是菩薩行法無礙，於法見法而得安住。",
    "T15n0639_005:0581b26_2": "童子！",
    "T15n0639_005:0581b26_3": "云何菩薩摩訶薩行法無礙，於法見法而得安住？",
    "T15n0639_005:0581b27_4": "童子！",
    "T15n0639_005:0581b27_5": "是菩薩摩訶薩知非色不異色而說於法、知非色不異色而能修行、知非色不異色而求菩提、知非色不異色而教化眾生、知非色不異色而見如來，但不壞於色而見如來，非異色、非異色性而見如來，色及色性及以如來等無有二。",
    "T15n0639_005:0581c03_6": "若能如是見諸法者，是名行法無礙；識、想、受、行亦復如是。」",
    "T15n0639_005:0581c04_7": "爾時，世尊即說偈言：「以色顯菩提、　　以菩提顯色，　是不相似者，　　最勝以顯說。",
    "T15n0639_005:0581c08_0": "　所說色相麁，　　色性甚深奧，　色與菩提等，　　差別不可得。",
    "T15n0639_005:0581c10_0": "　如涅槃甚深，　　以聲故宣說；　涅槃不可得，　　聲說亦復然。",
    "T15n0639_005:0581c12_0": "　音聲及所說，　　彼二不可得，　如是空法中，　　涅槃不可得。",
    "T15n0639_005:0581c14_0": "　說涅槃寂滅，　　寂滅不可得，　一切法無生，　　如前、後亦爾。",
    "T15n0639_005:0581c16_0": "　一切法體性，　　涅槃等相似，　知者真出家，　　與佛法相應。",
    "T15n0639_005:0581c18_0": "　若覩佛色身，　　說已見如來，　我身非色像，　　無有能見者。",
    "T15n0639_005:0581c20_0": "　知於色自性，　　是色相如是，　能知色性者，　　為顯示大身。",
    "T15n0639_005:0581c22_0": "　如是諸五陰，　　我已知相貌，　達法自體性，　　安住於法身。",
    "T15n0639_005:0581c24_0": "　安住法身已，　　為眾生說法，　如來微妙法，　　不可以言宣。",
    "T15n0639_005:0581c26_0": "　理深不可知，　　聞於正覺說，　但音聲、語言，　　我已得初果。",
    "T15n0639_005:0581c28_0": "　若除一切想，　　遠離戲論事，　無有存想者，　　而見世大師。",
    "T15n0639_005:0582a01_0": "　若人能知空，　　即便知色相，　無有異空說，　　別有色自性。",
    "T15n0639_005:0582a03_0": "　若能知色者，　　是則能知空；　若能悟空者，　　是則知寂滅。",
    "T15n0639_005:0582a05_0": "　若人能知色，　　是色相如是，　不為億魔嬈，　　退動彼菩提。",
    "T15n0639_005:0582a07_0": "　不能知此道，　　取著則成失，　非物取物想，　　物取於非物。",
    "T15n0639_005:0582a09_0": "　為親財利誑，　　於法中有失，　非果取果想，　　亡失沙門財。",
    "T15n0639_005:0582a11_0": "　懈怠少精進，　　而不住戒聚，　不應行法人，　　云：『此非佛說。』",
    "T15n0639_005:0582a13_0": "　或復有人言：　　『我行於菩提。』",
    "T15n0639_005:0582a14_0": "　無慧難調者，　　更互不相敬。",
    "T15n0639_005:0582a15_0": "　悕求美名譽、　　不善住禁戒，　恒念何時得，　　名聞普周遍？",
    "T15n0639_005:0582a17_0": "　為求利養故，　　廣集眾多人，　慠慢縱放逸，　　專求覓利心。",
    "T15n0639_005:0582a19_0": "　樂在白衣舍，　　為恭敬利養，　造寺及塔廟，　　斯皆為名利。",
    "T15n0639_005:0582a21_0": "　依止取著心，　　常求渴愛欲，　專營世俗業，　　止住魔境界。",
    "T15n0639_005:0582a23_0": "　向彼白衣說：　　『愛欲如火焰。』",
    "T15n0639_005:0582a24_0": "　若入俗人家，　　當污他女婦。",
    "T15n0639_005:0582a25_0": "　白衣於是人，　　恒作大師想，　伺候男夫行，　　婦女相染合。",
    "T15n0639_005:0582a27_0": "　彼家以美饍，　　供給是比丘，　反於彼妻所，　　如自己婦想。",
    "T15n0639_005:0582a29_0": "　白衣於婦所，　　尚不起嫉妬，　而出家比丘，　　他妻生嫉忌。",
    "T15n0639_005:0582b02_0": "　俗人處居家，　　善護持五戒，　況得出家已，　　棄捨一切禁？",
    "T15n0639_005:0582b04_0": "　鼓貝諸音樂，　　而以供養我，　行供養最勝，　　末世莫能成。",
    "T15n0639_005:0582b06_0": "　自毀諸禁戒，　　見他持律者，　向於世間說：　　『彼與我無異。』",
    "T15n0639_005:0582b08_0": "　聞讚持戒者，　　毀戒行惡境，　聞說真佛法，　　云：『非佛所說。』",
    "T15n0639_005:0582b10_0": "　心無有慚愧，　　喪失沙門財，　若勸真實語，　　誹謗我所說。",
    "T15n0639_005:0582b12_0": "　戒不完具者，　　棄捨我道教，　毀謗於正法，　　阿鼻獄為家。",
    "T15n0639_005:0582b14_0": "　我未曾見聞，　　修習如是行，　愚癡住惡者，　　能獲於佛智。",
    "T15n0639_005:0582b16_0": "　彼諸諛諂者、　　及以多曲偽，　我悉知是人，　　智矚恒不絕。",
    "T15n0639_005:0582b18_0": "　我若一劫中，　　說彼諸過失，　自謂菩薩者，　　但能說少分。",
    "T15n0639_005:0582b20_0": "　童子！",
    "T15n0639_005:0582b20_1": "汝當知：　　彼無惡不造，　於後末世時，　　慎勿與親友。",
    "T15n0639_005:0582b22_0": "　以不亂濁心，　　接引共語言，　承事而供給，　　為求佛道故。",
    "T15n0639_005:0582b24_0": "　當問其夏臘，　　若是耆宿者，　應供養恭敬，　　頭面接足禮。",
    "T15n0639_005:0582b26_0": "　勿觀他過失，　　彼必至道場，　莫生瞋怒意，　　常起慈悲心。",
    "T15n0639_005:0582b28_0": "　若見彼過咎，　　不對說其愆，　常念所作業，　　必獲如是果。",
    "T15n0639_005:0582c01_0": "　若於老少所，　　語言常含笑，　發言先慰問，　　滅除己慠慢。",
    "T15n0639_005:0582c03_0": "　衣服及飲食，　　常以奉供養，　作如是心施，　　是等悉成佛。",
    "T15n0639_005:0582c05_0": "　若長宿請問，　　為求法施故，　應先作是言：　　『我學習不廣。』",
    "T15n0639_005:0582c07_0": "　又復作是言：　　『汝等甚黠慧，　於汝大人前，　　豈敢輒宣說？』",
    "T15n0639_005:0582c09_0": "　說時勿倉卒，　　當簡器非器，　觀其機器已，　　不請亦為說。",
    "T15n0639_005:0582c11_0": "　若於大眾中，　　見他毀禁者，　勿歎持戒德，　　當歎施等行；　若見少欲者，　　與持戒相應，　起於大慈心，　　讚少欲持戒；　若毀禁戒少、　　持淨戒者多，　得彼勝伴黨，　　便可歎持戒；　初觀察大眾，　　悉樂諸善法，　所有善法者，　　一切悉讚歎。",
    "T15n0639_005:0582c19_0": "　施、戒、多聞、忍、　　精進及少欲、　知足遠離行，　　顯示如是法。",
    "T15n0639_005:0582c21_0": "　讚歎如是法，　　盡說他世道，　諸無悲愍事，　　慈心勿忿怒。",
    "T15n0639_005:0582c23_0": "　在空住禪樂，　　遠離憒閙眾，　汝當歎彼德，　　此名總持門。",
    "T15n0639_005:0582c25_0": "　常樂空閑處，　　勿專行施業；　一心修宴坐，　　莫謂戒最勝；　住淨戒聚已，　　能集多聞持，　求是三昧故，　　常供佛舍利。",
    "T15n0639_005:0582c29_0": "　能以蓋幢幡、　　花鬘、塗、末香，　為求是寂定，　　而供養諸佛；　以勝上伎樂，　　妙歌相和雅，　為供佛舍利，　　勇健不劣心；　所有諸花鬘、　　一切香、衣服，　悉持供養佛，　　為求佛智故。",
    "T15n0639_005:0583a06_0": "　眾生諸福分，　　平等施無偏，　為求無礙智，　　謂諸佛無上。",
    "T15n0639_005:0583a08_0": "　我曾先佛所，　　施設不思供，　以無偏依心，　　求此寂定故。",
    "T15n0639_005:0583a10_0": "　佛出甚難遇、　　人身得亦難、　信佛法亦難、　　出家具戒難，　汝今得值佛，　　發於菩提心，　勿捨堅誓願，　　安住其善行。",
    "T15n0639_005:0583a14_0": "　若受持此經，　　於後末世時，　速得無礙辯，　　受持不忘失。",
    "T15n0639_005:0583a16_0": "　若能持一偈，　　福聚難思議，　況復悉能領，　　如義具足受？",
    "T15n0639_005:0583a18_0": "　眾生盡得佛，　　勇猛悉供養，　恭敬而尊重，　　盡眾生數劫，　若於此三昧，　　能受持一偈，　於彼前功德，　　十六不及一。",
    "T15n0639_005:0583a22_0": "　我知佛智慧，　　不思議利益，　受持此三昧，　　一切佛所行。」",
    "T15n0639_005:0583a24_0": "月燈三昧經卷第五"
}