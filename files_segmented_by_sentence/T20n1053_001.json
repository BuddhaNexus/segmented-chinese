[
    {
        "source_sentence": "聖觀自在菩薩功德讚",
        "from": "T20n1053_001:0068a17_0",
        "context_with_next_sentence": true
    },
    {
        "source_sentence": "西方賢聖集",
        "from": "T20n1053_001:0068a19_0",
        "context_with_next_sentence": true
    },
    {
        "source_sentence": "西天譯經三藏朝奉大夫試鴻臚卿",
        "from": "T20n1053_001:0068a20_0",
        "context_with_next_sentence": true
    },
    {
        "source_sentence": "歸命最聖觀自在，　　滿月妙相蓮華生，",
        "from": "T20n1053_001:0068a22_0",
        "context_with_next_sentence": true
    },
    {
        "source_sentence": "能以無畏施有情，　　我今稱讚彼功德：",
        "from": "T20n1053_001:0068a23_17",
        "context_with_next_sentence": true
    },
    {
        "source_sentence": "「一切善法悉具足，　　頂戴諸佛大智冠，",
        "from": "T20n1053_001:0068a24_0",
        "context_with_next_sentence": true
    },
    {
        "source_sentence": "福慧莊嚴最上尊，　　是故歸命蓮華手。",
        "from": "T20n1053_001:0068a25_17",
        "context_with_next_sentence": true
    },
    {
        "source_sentence": "兩頰圓滿紅白色，　　鼻相脩直妙端嚴，",
        "from": "T20n1053_001:0068a26_0",
        "context_with_next_sentence": true
    },
    {
        "source_sentence": "齒如珂雪密復齊，　　四牙平正而具足；",
        "from": "T20n1053_001:0068a27_17",
        "context_with_next_sentence": true
    },
    {
        "source_sentence": "梵音清響復深妙，　　一切聞者生愛心，",
        "from": "T20n1053_001:0068a28_0",
        "context_with_next_sentence": true
    },
    {
        "source_sentence": "凡所宣說眾語言，　　柔和善順而甘美；",
        "from": "T20n1053_001:0068a29_17",
        "context_with_next_sentence": true
    },
    {
        "source_sentence": "常以大悲方便力，　　救度一切苦眾生，",
        "from": "T20n1053_001:0068b01_0",
        "context_with_next_sentence": true
    },
    {
        "source_sentence": "自利利他眾導師，　　是故歸命蓮華手。",
        "from": "T20n1053_001:0068b02_17",
        "context_with_next_sentence": true
    },
    {
        "source_sentence": "雙眉同彼初生月，　　身相猶如真紫金，",
        "from": "T20n1053_001:0068b03_0",
        "context_with_next_sentence": true
    },
    {
        "source_sentence": "眾寶為鬘以莊嚴，　　一切見者無厭足；",
        "from": "T20n1053_001:0068b04_17",
        "context_with_next_sentence": true
    },
    {
        "source_sentence": "敷鹿皮衣而為座，　　最上自在眾中尊，",
        "from": "T20n1053_001:0068b05_0",
        "context_with_next_sentence": true
    },
    {
        "source_sentence": "身諸相分悉周圓，　　是故歸命蓮華手。",
        "from": "T20n1053_001:0068b06_17",
        "context_with_next_sentence": true
    },
    {
        "source_sentence": "上妙細㲲為絡腋，　　摩尼珠寶作耳環，",
        "from": "T20n1053_001:0068b07_0",
        "context_with_next_sentence": true
    },
    {
        "source_sentence": "世出世寶所莊嚴，　　最上自在最尊勝；",
        "from": "T20n1053_001:0068b08_17",
        "context_with_next_sentence": true
    },
    {
        "source_sentence": "諸善功德皆滿足，　　一切世間大法王，",
        "from": "T20n1053_001:0068b09_0",
        "context_with_next_sentence": true
    },
    {
        "source_sentence": "能開種種方便門，　　是故歸命蓮華手。",
        "from": "T20n1053_001:0068b10_17",
        "context_with_next_sentence": true
    },
    {
        "source_sentence": "罪業眾生微塵數，　　無量劫來處輪迴，",
        "from": "T20n1053_001:0068b11_0",
        "context_with_next_sentence": true
    },
    {
        "source_sentence": "菩薩常生方便心，　　化度悉令歸智聚；",
        "from": "T20n1053_001:0068b12_17",
        "context_with_next_sentence": true
    },
    {
        "source_sentence": "放慈悲光照一切，　　以最上法施眾生，",
        "from": "T20n1053_001:0068b13_0",
        "context_with_next_sentence": true
    },
    {
        "source_sentence": "普令有情證菩提，　　是故歸命蓮華手。",
        "from": "T20n1053_001:0068b14_17",
        "context_with_next_sentence": true
    },
    {
        "source_sentence": "所有阿鼻大地獄，　　菩薩慈悲往現身，",
        "from": "T20n1053_001:0068b15_0",
        "context_with_next_sentence": true
    },
    {
        "source_sentence": "破壞彼趣悉無餘，　　閻摩獄卒生驚怖；",
        "from": "T20n1053_001:0068b16_17",
        "context_with_next_sentence": true
    },
    {
        "source_sentence": "彼諸業報眾生類，　　咸皆離苦罪銷除，",
        "from": "T20n1053_001:0068b17_0",
        "context_with_next_sentence": true
    },
    {
        "source_sentence": "惡趣能以智火焚，　　是故歸命蓮華手。",
        "from": "T20n1053_001:0068b18_17",
        "context_with_next_sentence": true
    },
    {
        "source_sentence": "具足悲智行願力，　　欲色界中皆現身，",
        "from": "T20n1053_001:0068b19_0",
        "context_with_next_sentence": true
    },
    {
        "source_sentence": "於法自在利群生，　　閻摩眷屬悉歡喜；",
        "from": "T20n1053_001:0068b20_17",
        "context_with_next_sentence": true
    },
    {
        "source_sentence": "破壞一切罪業境，　　令諸苦惱不復生，",
        "from": "T20n1053_001:0068b21_0",
        "context_with_next_sentence": true
    },
    {
        "source_sentence": "有情離苦得清涼，　　是故歸命蓮華手。",
        "from": "T20n1053_001:0068b22_17",
        "context_with_next_sentence": true
    },
    {
        "source_sentence": "我今稱讚大聖者，　　最上色相無等倫，",
        "from": "T20n1053_001:0068b23_0",
        "context_with_next_sentence": true
    },
    {
        "source_sentence": "無礙自在三界尊，　　普施眾生無所畏；",
        "from": "T20n1053_001:0068b24_17",
        "context_with_next_sentence": true
    },
    {
        "source_sentence": "度脫有情出苦海，　　斷彼三毒煩惱根，",
        "from": "T20n1053_001:0068b25_0",
        "context_with_next_sentence": true
    },
    {
        "source_sentence": "咸令得住安樂中，　　是故歸命蓮華手。",
        "from": "T20n1053_001:0068b26_17",
        "context_with_next_sentence": true
    },
    {
        "source_sentence": "所有一切餓鬼眾，　　針咽大腹及臭毛，",
        "from": "T20n1053_001:0068b27_0",
        "context_with_next_sentence": true
    },
    {
        "source_sentence": "如是等類數甚多，　　晝夜受彼飢渴苦，",
        "from": "T20n1053_001:0068b28_0",
        "context_with_next_sentence": true
    },
    {
        "source_sentence": "由彼飢渴火所逼，　　互相吞噉苦惱生，",
        "from": "T20n1053_001:0068b29_0",
        "context_with_next_sentence": true
    },
    {
        "source_sentence": "菩薩悲願力所持，　　往彼現身而救濟，",
        "from": "T20n1053_001:0068c01_0",
        "context_with_next_sentence": true
    },
    {
        "source_sentence": "先化種種美飲食，　　各各令飽益身胑，",
        "from": "T20n1053_001:0068c02_0",
        "context_with_next_sentence": true
    },
    {
        "source_sentence": "復為宣說正法門，　　一切得離諸苦惱；",
        "from": "T20n1053_001:0068c03_17",
        "context_with_next_sentence": true
    },
    {
        "source_sentence": "菩薩悲智方便力，　　能入一切趣類中，",
        "from": "T20n1053_001:0068c04_0",
        "context_with_next_sentence": true
    },
    {
        "source_sentence": "利行同事攝有情，　　是故歸命蓮華手。",
        "from": "T20n1053_001:0068c05_17",
        "context_with_next_sentence": true
    },
    {
        "source_sentence": "身有大摩尼珠寶，　　常出淨妙眾光明，",
        "from": "T20n1053_001:0068c06_0",
        "context_with_next_sentence": true
    },
    {
        "source_sentence": "普照世間諸暗暝，　　映蔽日月而不現，",
        "from": "T20n1053_001:0068c07_0",
        "context_with_next_sentence": true
    },
    {
        "source_sentence": "所有夜叉羅剎等，　　蒙光照者悉歸依，",
        "from": "T20n1053_001:0068c08_0",
        "context_with_next_sentence": true
    },
    {
        "source_sentence": "觀眾生心令斷疑，　　是故歸命蓮華手。",
        "from": "T20n1053_001:0068c09_17",
        "context_with_next_sentence": true
    },
    {
        "source_sentence": "大力阿修羅王眾，　　鬪諍勇猛而難調，",
        "from": "T20n1053_001:0068c10_0",
        "context_with_next_sentence": true
    },
    {
        "source_sentence": "菩薩亦現彼趣中，　　方便說法而化度，",
        "from": "T20n1053_001:0068c11_0",
        "context_with_next_sentence": true
    },
    {
        "source_sentence": "彼聞法已斷疑惑，　　各各生於慈善心，",
        "from": "T20n1053_001:0068c12_0",
        "context_with_next_sentence": true
    },
    {
        "source_sentence": "能施最上妙法門，　　是故歸命蓮華手。",
        "from": "T20n1053_001:0068c13_17",
        "context_with_next_sentence": true
    },
    {
        "source_sentence": "菩薩曾遊諸天界，　　入一妙環天子宮，",
        "from": "T20n1053_001:0068c14_0",
        "context_with_next_sentence": true
    },
    {
        "source_sentence": "隨順方便開化門，　　彼天悉無諸所施，",
        "from": "T20n1053_001:0068c15_0",
        "context_with_next_sentence": true
    },
    {
        "source_sentence": "是時天子生苦惱，　　菩薩即為現珍財，",
        "from": "T20n1053_001:0068c16_0",
        "context_with_next_sentence": true
    },
    {
        "source_sentence": "令彼天子滿施心，　　是故歸命蓮華手。",
        "from": "T20n1053_001:0068c17_17",
        "context_with_next_sentence": true
    },
    {
        "source_sentence": "所有一切貪欲者，　　常為煩惱火所燒，",
        "from": "T20n1053_001:0068c18_0",
        "context_with_next_sentence": true
    },
    {
        "source_sentence": "得見菩薩善威容，　　即能迴心思正法，",
        "from": "T20n1053_001:0068c19_0",
        "context_with_next_sentence": true
    },
    {
        "source_sentence": "世間貪瞋癡盛者，　　恭敬頂禮大聖尊，",
        "from": "T20n1053_001:0068c20_0",
        "context_with_next_sentence": true
    },
    {
        "source_sentence": "三毒煩惱獲銷除，　　是故歸命蓮華手。",
        "from": "T20n1053_001:0068c21_17",
        "context_with_next_sentence": true
    },
    {
        "source_sentence": "眾生界分無邊際，　　蜫蟲螻蟻數無窮，",
        "from": "T20n1053_001:0068c22_0",
        "context_with_next_sentence": true
    },
    {
        "source_sentence": "菩薩亦以慈悲心，　　處處方便而化度，",
        "from": "T20n1053_001:0068c23_0",
        "context_with_next_sentence": true
    },
    {
        "source_sentence": "世間或時值飢饉，　　即變所食濟群生，",
        "from": "T20n1053_001:0068c24_0",
        "context_with_next_sentence": true
    },
    {
        "source_sentence": "咸令息彼飢渴心，　　是故歸命蓮華手。",
        "from": "T20n1053_001:0068c25_17",
        "context_with_next_sentence": true
    },
    {
        "source_sentence": "若見眾生處大海，　　舡筏破壞欲漂沈，",
        "from": "T20n1053_001:0068c26_0",
        "context_with_next_sentence": true
    },
    {
        "source_sentence": "菩薩慈悲現馬身，　　令其攀附而得渡，",
        "from": "T20n1053_001:0068c27_0",
        "context_with_next_sentence": true
    },
    {
        "source_sentence": "眾生乘舡在大海，　　菩薩隨意使其風，",
        "from": "T20n1053_001:0068c28_0",
        "context_with_next_sentence": true
    },
    {
        "source_sentence": "若順若逆濟眾生，　　咸令遠離諸怖畏。",
        "from": "T20n1053_001:0068c29_17",
        "context_with_next_sentence": true
    },
    {
        "source_sentence": "菩薩已離三界苦，　　圓滿三摩地法門，",
        "from": "T20n1053_001:0069a01_0",
        "context_with_next_sentence": true
    },
    {
        "source_sentence": "復能攝化諸有情，　　數等虛空無邊際；",
        "from": "T20n1053_001:0069a02_17",
        "context_with_next_sentence": true
    },
    {
        "source_sentence": "菩薩已離種種怖，　　所謂羅剎諸部多，",
        "from": "T20n1053_001:0069a03_0",
        "context_with_next_sentence": true
    },
    {
        "source_sentence": "必舍左及拏吉泥，　　邪迷一切惡鬼眾，",
        "from": "T20n1053_001:0069a04_0",
        "context_with_next_sentence": true
    },
    {
        "source_sentence": "大水大火并盜賊，　　虎狼蟲獸及刀兵，",
        "from": "T20n1053_001:0069a05_0",
        "context_with_next_sentence": true
    },
    {
        "source_sentence": "疾病毒藥與邪明，　　乃至王刑禁縛等；",
        "from": "T20n1053_001:0069a06_17",
        "context_with_next_sentence": true
    },
    {
        "source_sentence": "菩薩自得遠離已，　　而復為彼諸眾生，",
        "from": "T20n1053_001:0069a07_0",
        "context_with_next_sentence": true
    },
    {
        "source_sentence": "自利利他大導師，　　最上大悲無畏者；",
        "from": "T20n1053_001:0069a08_17",
        "context_with_next_sentence": true
    },
    {
        "source_sentence": "菩薩已具諸梵行，　　如日月分照世間，",
        "from": "T20n1053_001:0069a09_0",
        "context_with_next_sentence": true
    },
    {
        "source_sentence": "人天稱讚大聖尊，　　是為最上真梵行；",
        "from": "T20n1053_001:0069a10_17",
        "context_with_next_sentence": true
    },
    {
        "source_sentence": "菩薩常住三摩地，　　無邊功德為所依，",
        "from": "T20n1053_001:0069a11_0",
        "context_with_next_sentence": true
    },
    {
        "source_sentence": "隨順方便現所居，　　補陀落山為住止，",
        "from": "T20n1053_001:0069a12_0",
        "context_with_next_sentence": true
    },
    {
        "source_sentence": "其山高廣復殊妙，　　種種珍寶以莊嚴，",
        "from": "T20n1053_001:0069a13_0",
        "context_with_next_sentence": true
    },
    {
        "source_sentence": "彼有寶樹數甚多，　　低羅迦及瞻波等，",
        "from": "T20n1053_001:0069a14_0",
        "context_with_next_sentence": true
    },
    {
        "source_sentence": "有諸異鳥止其上，　　常出清淨妙好音，",
        "from": "T20n1053_001:0069a15_0",
        "context_with_next_sentence": true
    },
    {
        "source_sentence": "如是莊嚴聖所居，　　禮敬瞻仰而獲福，",
        "from": "T20n1053_001:0069a16_0",
        "context_with_next_sentence": true
    },
    {
        "source_sentence": "俱尾囉并嚩嚕乃，　　及彼閻摩等三天，",
        "from": "T20n1053_001:0069a17_0",
        "context_with_next_sentence": true
    },
    {
        "source_sentence": "乾闥婆王修羅王，　　夜叉王及諸龍主，",
        "from": "T20n1053_001:0069a18_0",
        "context_with_next_sentence": true
    },
    {
        "source_sentence": "乃至部多等諸類，　　若天若神一切王，",
        "from": "T20n1053_001:0069a19_0",
        "context_with_next_sentence": true
    },
    {
        "source_sentence": "晝夜各生恭敬心，　　歸依稱讚真聖者，",
        "from": "T20n1053_001:0069a20_0",
        "context_with_next_sentence": true
    },
    {
        "source_sentence": "彼等如是稱讚已，　　一切所欲皆隨心，",
        "from": "T20n1053_001:0069a21_0",
        "context_with_next_sentence": true
    },
    {
        "source_sentence": "大富快樂壽命長，　　勇猛精進具威德，",
        "from": "T20n1053_001:0069a22_0",
        "context_with_next_sentence": true
    },
    {
        "source_sentence": "息除無量諸苦惱，　　夢中怖畏亦不生，",
        "from": "T20n1053_001:0069a23_0",
        "context_with_next_sentence": true
    },
    {
        "source_sentence": "乃至壽命欲終時，　　菩薩現身而安慰。",
        "from": "T20n1053_001:0069a24_17",
        "context_with_next_sentence": true
    },
    {
        "source_sentence": "聖觀自在功德海，　　無量無邊無有窮，",
        "from": "T20n1053_001:0069a25_0",
        "context_with_next_sentence": true
    },
    {
        "source_sentence": "假以百舌千劫中，　　稱揚讚歎不能盡。",
        "from": "T20n1053_001:0069a26_17",
        "context_with_next_sentence": true
    },
    {
        "source_sentence": "聖觀自在菩薩功德讚",
        "from": "T20n1053_001:0069a27_100",
        "context_with_next_sentence": false
    }
]