{
    "T01n0003_001:0154b05_0": "毘婆尸佛經卷上",
    "T01n0003_001:0154b07_0": "西天譯經三藏朝散大夫試鴻臚卿",
    "T01n0003_001:0154b08_0": "傳教大師臣法天奉　詔譯",
    "T01n0003_001:0154b09_0": "爾時，佛告諸苾芻：「於過去劫有大國王，名滿度摩，有一太子名毘婆尸，久處深宮思欲出遊，告御車人瑜誐言：『與我如法安置車馬，今欲出外遊觀園林。』",
    "T01n0003_001:0154b12_1": "瑜誐聞已即往廐中，安置車馬控太子前。",
    "T01n0003_001:0154b13_2": "乘之出外，見一病人。",
    "T01n0003_001:0154b13_3": "太子曰：『云何此人顏貌羸瘦，氣力劣弱？』",
    "T01n0003_001:0154b14_4": "瑜誐答言：『此是病人。』",
    "T01n0003_001:0154b15_5": "太子曰：『云何名病？』",
    "T01n0003_001:0154b15_6": "瑜誐答言：『四大假合虛幻不實，稍乖保調即生苦惱，此名為病。』",
    "T01n0003_001:0154b17_7": "太子曰：『我能免不？』",
    "T01n0003_001:0154b17_8": "瑜誐答言：『俱同幻體四大無別，如失保調亦不能免。』",
    "T01n0003_001:0154b18_9": "太子聞之情思不悅，即迴車馬却至王宮，端坐思惟病苦之法，真實不虛，心無安隱。」",
    "T01n0003_001:0154b21_0": "爾時，世尊而說頌曰：「毘婆尸太子，　　遊觀於園林，　忽見病患者，　　形色而憔悴，　即問御車人，　　太子亦難免，　端坐自思惟，　　病苦而無謬。」",
    "T01n0003_001:0154b26_0": "爾時，世尊說此偈已，告苾芻言：「時，滿度摩王即問瑜誐：『云何太子出迴不悅？』",
    "T01n0003_001:0154b27_1": "瑜誐答言：『太子出外遊觀園林，見一病人形色瘦惡，心神不安。",
    "T01n0003_001:0154b29_2": "太子不識，問言：「何人？」",
    "T01n0003_001:0154b29_3": "瑜誐答言：「此是病人。」",
    "T01n0003_001:0154c01_4": "又復問言：「我能免不？」",
    "T01n0003_001:0154c01_5": "瑜誐答言：「俱同幻體四大無別，如失保調亦不能免。」",
    "T01n0003_001:0154c02_6": "太子聞已即迴車歸宮，思惟病法，是故不樂。』",
    "T01n0003_001:0154c03_7": "時，滿度摩王聞是事已，憶念往日相師之言：『若得在家即紹灌頂輪王之位，若或出家信樂修行而成佛果。』",
    "T01n0003_001:0154c06_8": "如是念已，即於宮內施設種種上妙五欲，娛樂太子，令彼愛著斷出家意。」",
    "T01n0003_001:0154c09_0": "爾時，世尊而說頌曰：「滿度摩父王，　　知子遊觀迴，　身心而不樂，　　恐彼求出家，　即以上妙樂，　　色聲香味觸，　悅於太子情，　　令後紹王位。」",
    "T01n0003_001:0154c14_0": "爾時，世尊說此偈已，告苾芻言：「時，毘婆尸太子告瑜誐言：『與我如法安置車馬，今出城外遊觀園林。』",
    "T01n0003_001:0154c16_1": "瑜誐聞已即往廐中，安置車馬控太子前。",
    "T01n0003_001:0154c17_2": "乘之出城，見一老人，鬚髮皓白，身心昧劣，執杖前行，呻吟無力。",
    "T01n0003_001:0154c18_3": "太子曰：『此是何人？』",
    "T01n0003_001:0154c19_4": "瑜誐答言：『此是老人。』",
    "T01n0003_001:0154c19_5": "太子曰：『云何名老？』",
    "T01n0003_001:0154c20_6": "瑜誐答言：『五蘊幻身四相遷變，始自嬰兒童子，不覺長盛老年，眼暗耳聾身心衰朽，名之為老。』",
    "T01n0003_001:0154c22_7": "太子曰：『吾免此不？』",
    "T01n0003_001:0154c22_8": "瑜誐答言：『貴賤雖異幻體無別，日往月來亦須衰老。』",
    "T01n0003_001:0154c23_9": "太子聞之不樂而歸，入定思惟老苦之法，無能免者。」",
    "T01n0003_001:0154c26_0": "爾時，世尊而說頌曰：「毘婆尸太子，　　忽見一老人，　鬚髮皆皓然，　　執杖乏氣力，　入定審思惟，　　一切有為法，　剎那而不住，　　無有免斯者。」",
    "T01n0003_001:0155a02_0": "爾時，世尊說此偈已，告苾芻言：「滿度摩王見太子不樂，問瑜誐言：『我子云何情不樂耶？』",
    "T01n0003_001:0155a04_0": "瑜誐答言：『太子出外見一老人，太子曰：「此是何人？」",
    "T01n0003_001:0155a05_1": "瑜誐答言：「此是老人。」",
    "T01n0003_001:0155a05_2": "太子又問：「云何名老？」",
    "T01n0003_001:0155a06_3": "瑜誐答言：「五蘊幻身四相遷變，始自嬰兒童子，不覺長盛老年，眼暗耳聾身心衰朽，名之為老。」",
    "T01n0003_001:0155a08_4": "太子曰：「我還免不？」",
    "T01n0003_001:0155a08_5": "瑜誐答言：「貴賤雖異幻體無別，日往月來亦須衰老。」",
    "T01n0003_001:0155a09_6": "太子聞已不樂而歸，入定思惟實無免者，所以不悅。』",
    "T01n0003_001:0155a11_7": "王聞是事，憶念往昔相師之言：『若得在家必作輪王。",
    "T01n0003_001:0155a12_8": "若也出家必成佛果。』",
    "T01n0003_001:0155a12_9": "爾時，滿度摩王如是念已，復以五欲妙樂娛悅太子，令彼愛著斷出家意。」",
    "T01n0003_001:0155a14_10": "爾時，世尊而說頌曰：「滿度摩父王，　　見子心不悅，　憶昔相師言，　　恐彼求出家，　即以妙五欲，　　種種悅其心，　如彼天帝釋，　　受樂歡喜園。」",
    "T01n0003_001:0155a19_0": "爾時，世尊說此偈已，告苾芻言：「時，毘婆尸太子告瑜誐言：『與我如法安置車馬，今欲出外遊觀園林。』",
    "T01n0003_001:0155a21_1": "瑜誐聞已即往廐中，安置車馬控太子前。",
    "T01n0003_001:0155a22_2": "乘之出外，見有多人圍繞車輿舉聲大哭。",
    "T01n0003_001:0155a23_3": "太子曰：『此是何人？』",
    "T01n0003_001:0155a23_4": "瑜誐答言：『此是死相。』",
    "T01n0003_001:0155a24_5": "太子曰：『云何名死？』",
    "T01n0003_001:0155a24_6": "瑜誐答言：『人生浮世壽有短長，一旦乖離氣絕神逝，永別恩愛長處荒郊，眷屬悲啼，此名為死。』",
    "T01n0003_001:0155a26_7": "太子曰：『我能免不？』",
    "T01n0003_001:0155a27_8": "瑜誐答言：『三界無安未逃生死，太子之身亦不可免。』",
    "T01n0003_001:0155a28_9": "太子聞已，身心不悅迴車歸宮，入定思惟無常之法不可愛樂，我今云何得免斯苦？」",
    "T01n0003_001:0155b01_10": "爾時，世尊而說頌曰：「毘婆尸太子，　　見彼命終人，　即問御車者，　　無能免斯苦，　獨坐自思惟，　　真實而不謬，　我身復云何，　　得免無常患？」",
    "T01n0003_001:0155b06_0": "爾時，世尊說此偈已，告苾芻言：「滿度摩王問瑜誐言：『太子云何而不樂耶？』",
    "T01n0003_001:0155b07_1": "瑜誐答言：『太子出城見一死人。",
    "T01n0003_001:0155b08_2": "問言：「此是何人？」",
    "T01n0003_001:0155b08_3": "瑜誐答言：「此是死相。」",
    "T01n0003_001:0155b09_4": "太子曰：「云何名死？」",
    "T01n0003_001:0155b09_5": "瑜誐答言：「人生浮世壽有短長，一旦乖離氣絕神逝，永別恩愛長處荒郊，眷屬悲啼，名之為死。」",
    "T01n0003_001:0155b11_6": "太子曰：「我能免不？」",
    "T01n0003_001:0155b12_7": "瑜誐答言：「三界無安未逃生死，不可免也。」",
    "T01n0003_001:0155b13_8": "太子聞已迴車歸宮，入定思惟實無免者，是以不樂。』",
    "T01n0003_001:0155b14_9": "王聞是事，憶念昔日相師之言：『若得在家必作輪王，若是出家必成佛果。』",
    "T01n0003_001:0155b16_10": "復以五欲之樂娛悅太子，令彼樂著捨出家意。」",
    "T01n0003_001:0155b17_11": "爾時，世尊而說偈言：「滿度摩國王，　　毘婆尸太子，　見彼命終人，　　嗞嗟而不悅，　王以上妙樂，　　色聲香等境，　娛悅令愛著，　　捨離出家意。」",
    "T01n0003_001:0155b22_0": "爾時，世尊說此偈已，告苾芻言：「時，毘婆尸太子告瑜誐言：『與我如法安置車馬，今欲出外遊觀園林。』",
    "T01n0003_001:0155b24_1": "瑜誐聞已即往廐中，安置車馬控太子前。",
    "T01n0003_001:0155b25_2": "乘之出外，見一苾芻剃除鬚髮，身被袈裟。",
    "T01n0003_001:0155b26_3": "太子曰：『此是何人？』",
    "T01n0003_001:0155b26_4": "瑜誐答言：『此是出家人。』",
    "T01n0003_001:0155b27_5": "太子曰：『云何名出家人？』",
    "T01n0003_001:0155b27_6": "瑜誐答言：『悟老病死，入解脫門，行忍辱慈悲，求涅槃安樂，永別親愛，願作沙門，名出家人。』",
    "T01n0003_001:0155b29_7": "太子聞已歡喜至前：『善哉善哉！",
    "T01n0003_001:0155c01_8": "行慈悲忍辱平等善法，能背塵勞趣求安樂，我亦願為。』",
    "T01n0003_001:0155c02_9": "言已歸宮，即發信心，行出家法，作沙門相。」",
    "T01n0003_001:0155c03_10": "爾時，世尊而說頌曰：「太子出王城，　　遊觀諸園苑，　忽見老病人，　　及彼無常者，　念念不久停，　　恒受種種苦；　復覩出家人，　　剃除於鬚髮，　服壞色袈裟，　　進止身儀雅，　常行平等慈，　　忍辱諸善法。",
    "T01n0003_001:0155c11_0": "　是故求出家，　　棄捨五欲樂，　父母并眷屬，　　國城諸珍寶，　即作沙門相，　　忍辱自調伏，　息除貪愛心，　　勤求解脫樂。」",
    "T01n0003_001:0155c15_0": "爾時，世尊說此偈已，告苾芻言：「滿度摩城八萬人眾，見毘婆尸捨父王位，出家剃髮為沙門相，而各思惟：『太子上族棄捨五欲而修梵行，我等今者宜亦出家。』",
    "T01n0003_001:0155c18_1": "彼八萬人如是思已，即時出家為沙門身。」",
    "T01n0003_001:0155c19_2": "爾時，世尊而說頌曰：「大智最上人，　　其數有八萬，　隨順毘婆尸，　　出家修梵行。」",
    "T01n0003_001:0155c22_0": "爾時，世尊說此偈已，告苾芻言：「時，毘婆尸菩薩既出家已，與彼八萬人，離自國城遊行諸處，至一聚落結夏安居。",
    "T01n0003_001:0155c24_1": "過是夏已而自思惟：『我今云何如迷醉人遊行諸處？』",
    "T01n0003_001:0155c25_2": "作是念已，心得清淨至本住舍，於夜分中復自思惟：『我今何用世間富貴？",
    "T01n0003_001:0155c27_3": "眾生愛著輪迴生死，苦蘊相續無有窮盡。』",
    "T01n0003_001:0155c28_4": "又復思惟：『此老死苦因，何緣所生而得老死？』",
    "T01n0003_001:0155c29_5": "入三摩地諦觀此法，從生支有。",
    "T01n0003_001:0156a01_6": "又復思惟：『此生苦因何緣所生？』",
    "T01n0003_001:0156a01_7": "入三摩地諦觀此法，從有支有。",
    "T01n0003_001:0156a02_8": "又復思惟：『此有苦因何緣所生？』",
    "T01n0003_001:0156a03_9": "入三摩地諦觀此法，從取支有。",
    "T01n0003_001:0156a04_0": "又復思惟：『此取苦因何緣所生？』",
    "T01n0003_001:0156a04_1": "入三摩地諦觀此法，從愛支有。",
    "T01n0003_001:0156a05_2": "又復思惟：『此愛苦因何緣所生？』",
    "T01n0003_001:0156a06_3": "入三摩地諦觀此法，從受支有。",
    "T01n0003_001:0156a06_4": "又復思惟：『此受苦因何緣所生？』",
    "T01n0003_001:0156a07_5": "入三摩地諦觀此法，從觸支有。",
    "T01n0003_001:0156a08_6": "又復思惟：『此觸苦因何緣所生？』",
    "T01n0003_001:0156a09_7": "入三摩地諦觀此法，從六入支有。",
    "T01n0003_001:0156a09_8": "又復思惟：『此六入苦因何緣所生？』",
    "T01n0003_001:0156a10_9": "入三摩地諦觀此法，從名色支有。",
    "T01n0003_001:0156a11_10": "又復思惟：『此名色苦因何緣所生？』",
    "T01n0003_001:0156a12_11": "入三摩地諦觀此法，從識支有。",
    "T01n0003_001:0156a13_0": "又復思惟：『此識苦因何緣所生？』",
    "T01n0003_001:0156a13_1": "入三摩地諦觀此法，從行支有。",
    "T01n0003_001:0156a14_2": "又復思惟：『此行苦因何緣所生？』",
    "T01n0003_001:0156a15_3": "入三摩地諦觀此法，從無明支有。",
    "T01n0003_001:0156a16_0": "如是無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死憂悲苦惱，如是集成一大苦蘊。",
    "T01n0003_001:0156a19_1": "「爾時毘婆尸菩薩又復思惟：『此老死苦因云何得滅？』",
    "T01n0003_001:0156a20_2": "入三摩地諦觀此法，生滅則老死滅。",
    "T01n0003_001:0156a21_3": "又復思惟：『此生苦因云何得滅？』",
    "T01n0003_001:0156a22_0": "入三摩地諦觀此法，有滅則生滅。",
    "T01n0003_001:0156a22_1": "又復思惟：『此有苦因云何得滅？』",
    "T01n0003_001:0156a23_2": "入三摩地諦觀此法，取滅則有滅。",
    "T01n0003_001:0156a24_3": "又復思惟：『此取苦因云何得滅？』",
    "T01n0003_001:0156a24_4": "入三摩地諦觀此法，愛滅則取滅。",
    "T01n0003_001:0156a25_5": "又復思惟：『此愛苦因云何得滅？』",
    "T01n0003_001:0156a26_6": "入三摩地諦觀此法，受滅則愛滅。",
    "T01n0003_001:0156a27_7": "又復思惟：『此受苦因云何得滅？』",
    "T01n0003_001:0156a27_8": "入三摩地諦觀此法，觸滅則受滅。",
    "T01n0003_001:0156a28_9": "又復思惟：『此觸苦因云何得滅？』",
    "T01n0003_001:0156a29_10": "入三摩地諦觀此法，六入滅則觸滅。",
    "T01n0003_001:0156b01_11": "又復思惟：『六入苦因云何得滅？』",
    "T01n0003_001:0156b02_0": "入三摩地諦觀此法，名色滅則六入滅。",
    "T01n0003_001:0156b02_1": "又復思惟：『名色苦因云何得滅？』",
    "T01n0003_001:0156b03_2": "入三摩地諦觀此法，識滅則名色滅。",
    "T01n0003_001:0156b04_3": "又復思惟：『此識苦因云何得滅？』",
    "T01n0003_001:0156b05_4": "入三摩地諦觀此法，行滅則識滅。",
    "T01n0003_001:0156b05_5": "又復思惟：『此行苦因云何得滅？』",
    "T01n0003_001:0156b06_6": "入三摩地諦觀此法，無明滅則行滅。",
    "T01n0003_001:0156b07_7": "如是無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱滅，如是一大苦蘊而自不生。」",
    "T01n0003_001:0156b12_8": "爾時，世尊而說頌曰：「毘婆尸菩薩，　　思惟老死苦，　以智推彼因，　　何緣何法生？",
    "T01n0003_001:0156b15_0": "　入定審諦觀，　　知從生支起，　乃至行苦因，　　知從無明有。",
    "T01n0003_001:0156b17_0": "　復觀從何滅？",
    "T01n0003_001:0156b17_1": "　　無明滅行滅，　乃至老死盡，　　苦蘊悉皆無。」",
    "T01n0003_001:0156b19_0": "爾時，世尊說此偈已，告苾芻言：「時，毘婆尸菩薩復觀色受想行識，生滅不住，如幻如化無有真實，智觀現前，業習煩惱一切不生，得大解脫，成正等覺。」",
    "T01n0003_001:0156b22_1": "爾時，世尊而說頌曰：「毘婆尸菩薩，　　復觀蘊等法，　入彼三摩地，　　智觀現前時，　惑苦業習氣，　　一切皆不生，　如飄兜羅綿，　　剎那不可住。",
    "T01n0003_001:0156b27_0": "　成就佛菩提，　　涅槃吉祥果，　如月大圓明，　　光徧十方界。」",
    "T01n0003_001:0156b29_0": "爾時，世尊說此偈已，告苾芻言：「時，毘婆尸先在因位，一疑自身猶如迷醉，二疑貪等煩惱展轉增多，如是思惟緣生之法，得大解脫。」",
    "T01n0003_001:0156c03_0": "爾時，世尊而說頌曰：「彼佛如來身，　　難成能得成，　觀察緣生法，　　復斷貪瞋癡，　究竟於彼岸，　　成就大解脫，　如日在山頂，　　徧照於一切。」",
    "T01n0003_001:0156c08_0": "毘婆尸佛經卷上"
}