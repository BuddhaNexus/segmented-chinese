[
    {
        "source_sentence": "佛說菩薩修行四法經",
        "from": "T17n0773_001:0708c13_0",
        "context_with_next_sentence": true
    },
    {
        "source_sentence": "大唐天竺三藏地婆訶羅譯",
        "from": "T17n0773_001:0708c15_0",
        "context_with_next_sentence": true
    },
    {
        "source_sentence": "如是我聞：一時佛在舍衛國祇樹給孤獨園，",
        "from": "T17n0773_001:0708c16_0",
        "context_with_next_sentence": true
    },
    {
        "source_sentence": "與大比丘眾千二百五十人俱。",
        "from": "T17n0773_001:0708c17_12",
        "context_with_next_sentence": true
    },
    {
        "source_sentence": "爾時世尊告諸比丘：",
        "from": "T17n0773_001:0708c18_3",
        "context_with_next_sentence": true
    },
    {
        "source_sentence": "「汝等已得無量善利，當求無上佛大菩提。",
        "from": "T17n0773_001:0708c19_2",
        "context_with_next_sentence": true
    },
    {
        "source_sentence": "何以故？",
        "from": "T17n0773_001:0708c19_6",
        "context_with_next_sentence": true
    },
    {
        "source_sentence": "佛菩提者，世、出世間無等等故。",
        "from": "T17n0773_001:0708c20_1",
        "context_with_next_sentence": true
    },
    {
        "source_sentence": "若未來世諸眾生等，發意欲求佛菩提者，當修四法。",
        "from": "T17n0773_001:0708c21_4",
        "context_with_next_sentence": true
    },
    {
        "source_sentence": "何等為四？",
        "from": "T17n0773_001:0708c21_9",
        "context_with_next_sentence": true
    },
    {
        "source_sentence": "一者、當發大菩提心，寧失身命，不應退轉；",
        "from": "T17n0773_001:0708c22_9",
        "context_with_next_sentence": true
    },
    {
        "source_sentence": "二者、應當親近善友，寧失身命，不應遠離；",
        "from": "T17n0773_001:0708c23_8",
        "context_with_next_sentence": true
    },
    {
        "source_sentence": "三者、應修忍辱柔和，寧失身命，不生瞋恚；",
        "from": "T17n0773_001:0708c24_8",
        "context_with_next_sentence": true
    },
    {
        "source_sentence": "四者、當依寂靜之處，寧失身命，不思憒閙。",
        "from": "T17n0773_001:0708c25_7",
        "context_with_next_sentence": true
    },
    {
        "source_sentence": "諸善男子！",
        "from": "T17n0773_001:0708c25_12",
        "context_with_next_sentence": true
    },
    {
        "source_sentence": "如是四法，菩薩摩訶薩應當修學。",
        "from": "T17n0773_001:0708c26_6",
        "context_with_next_sentence": true
    },
    {
        "source_sentence": "」爾時世尊即說偈言：",
        "from": "T17n0773_001:0708c26_16",
        "context_with_next_sentence": true
    },
    {
        "source_sentence": "「諸欲求勝果，　　當發菩提心，",
        "from": "T17n0773_001:0708c27_0",
        "context_with_next_sentence": true
    },
    {
        "source_sentence": "策勤精進行，　　須依善知識。",
        "from": "T17n0773_001:0708c28_13",
        "context_with_next_sentence": true
    },
    {
        "source_sentence": "忍辱佛所讚，　　稱為有力人，",
        "from": "T17n0773_001:0708c29_0",
        "context_with_next_sentence": true
    },
    {
        "source_sentence": "空閑聖所居，　　無畏猶師子。",
        "from": "T17n0773_001:0709a01_13",
        "context_with_next_sentence": true
    },
    {
        "source_sentence": "」爾時世尊說此偈已，復作是言：",
        "from": "T17n0773_001:0709a02_13",
        "context_with_next_sentence": true
    },
    {
        "source_sentence": "「諸有智慧大慈悲者，能修如上四種之法，其人則能解脫生死，出離魔網，成等正覺，得大涅槃。",
        "from": "T17n0773_001:0709a04_17",
        "context_with_next_sentence": true
    },
    {
        "source_sentence": "」爾時世尊說此經已，彼諸比丘及諸菩薩聞佛所說，皆大歡喜，信受奉行，作禮而去。",
        "from": "T17n0773_001:0709a06_14",
        "context_with_next_sentence": true
    },
    {
        "source_sentence": "佛說菩薩修行四法經",
        "from": "T17n0773_001:0709a07_100",
        "context_with_next_sentence": false
    }
]