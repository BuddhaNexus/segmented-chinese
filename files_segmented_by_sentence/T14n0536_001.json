[
    {
        "source_sentence": "申日兒本經",
        "from": "T14n0536_001:0819b26_0",
        "context_with_next_sentence": true
    },
    {
        "source_sentence": "宋天竺三藏求那跋陀羅譯",
        "from": "T14n0536_001:0819b28_0",
        "context_with_next_sentence": true
    },
    {
        "source_sentence": "聞如是：一時，佛在王舍國止鷂山中。是時，",
        "from": "T14n0536_001:0819b29_0",
        "context_with_next_sentence": true
    },
    {
        "source_sentence": "國王、邊大臣、長吏、人民，莫不敬重受教戒者。",
        "from": "T14n0536_001:0819c01_21",
        "context_with_next_sentence": true
    },
    {
        "source_sentence": "佛教國王、長者、吏民皆令不得殺生、盜竊、犯他人婦女，不得兩舌、惡口、妄言、綺語、不得嫉妬、慳貪、狐疑，當信作善得善、作惡得惡，己所不欲莫施於人。",
        "from": "T14n0536_001:0819c05_7",
        "context_with_next_sentence": true
    },
    {
        "source_sentence": "其有學餘異道不受佛教戒者，國王、長者、吏民皆不復敬；",
        "from": "T14n0536_001:0819c06_15",
        "context_with_next_sentence": true
    },
    {
        "source_sentence": "所以不敬者，非正道也，教人不以道德，身自殺生，教人殺生；",
        "from": "T14n0536_001:0819c08_1",
        "context_with_next_sentence": true
    },
    {
        "source_sentence": "身自盜人財物，教人奪人財物；",
        "from": "T14n0536_001:0819c08_15",
        "context_with_next_sentence": true
    },
    {
        "source_sentence": "身自犯他人婦女，教人犯他人婦女；",
        "from": "T14n0536_001:0819c09_12",
        "context_with_next_sentence": true
    },
    {
        "source_sentence": "身自兩舌，惡口，妄言，綺語，教人兩舌、惡口、妄言、綺語；",
        "from": "T14n0536_001:0819c10_19",
        "context_with_next_sentence": true
    },
    {
        "source_sentence": "身自嫉妬、慳貪、狐疑，教人嫉妬、慳貪、狐疑。",
        "from": "T14n0536_001:0819c11_18",
        "context_with_next_sentence": true
    },
    {
        "source_sentence": "其國中有一四姓長者，字為申日，財產甚富，金銀珍寶無央數。",
        "from": "T14n0536_001:0819c13_3",
        "context_with_next_sentence": true
    },
    {
        "source_sentence": "申日事餘道，不事佛道、不信佛經。",
        "from": "T14n0536_001:0819c13_19",
        "context_with_next_sentence": true
    },
    {
        "source_sentence": "異道人皆共嫉妬佛，悉會申日共議言：",
        "from": "T14n0536_001:0819c14_15",
        "context_with_next_sentence": true
    },
    {
        "source_sentence": "「佛今為王及傍臣、長吏、人民所敬重，而我等獨不為王及邊臣、長吏、人民所敬重。",
        "from": "T14n0536_001:0819c16_13",
        "context_with_next_sentence": true
    },
    {
        "source_sentence": "佛常自說言：",
        "from": "T14n0536_001:0819c16_19",
        "context_with_next_sentence": true
    },
    {
        "source_sentence": "『知去來現在之事，豫知他人所言心中所念。",
        "from": "T14n0536_001:0819c17_17",
        "context_with_next_sentence": true
    },
    {
        "source_sentence": "』今寧可試知，為審如佛言不？",
        "from": "T14n0536_001:0819c18_11",
        "context_with_next_sentence": true
    },
    {
        "source_sentence": "」申日言：",
        "from": "T14n0536_001:0819c18_16",
        "context_with_next_sentence": true
    },
    {
        "source_sentence": "「當何以試之？",
        "from": "T14n0536_001:0819c19_1",
        "context_with_next_sentence": true
    },
    {
        "source_sentence": "」餘異道人教申日：",
        "from": "T14n0536_001:0819c19_10",
        "context_with_next_sentence": true
    },
    {
        "source_sentence": "「作飯請佛，持毒藥置飯中；",
        "from": "T14n0536_001:0819c20_2",
        "context_with_next_sentence": true
    },
    {
        "source_sentence": "掘門裏地令深五丈，以火置中土薄覆其上，令佛從上來入。",
        "from": "T14n0536_001:0819c21_10",
        "context_with_next_sentence": true
    },
    {
        "source_sentence": "如佛知去來現在之事者當不受請；",
        "from": "T14n0536_001:0819c22_6",
        "context_with_next_sentence": true
    },
    {
        "source_sentence": "受請為不知去來現在之事也。",
        "from": "T14n0536_001:0819c23_1",
        "context_with_next_sentence": true
    },
    {
        "source_sentence": "」便可穿地作坑、設飯食置毒藥其中。",
        "from": "T14n0536_001:0819c23_18",
        "context_with_next_sentence": true
    },
    {
        "source_sentence": "申日言：",
        "from": "T14n0536_001:0819c24_1",
        "context_with_next_sentence": true
    },
    {
        "source_sentence": "「諾！",
        "from": "T14n0536_001:0819c24_4",
        "context_with_next_sentence": true
    },
    {
        "source_sentence": "大嘉！",
        "from": "T14n0536_001:0819c24_7",
        "context_with_next_sentence": true
    },
    {
        "source_sentence": "」即行請佛。",
        "from": "T14n0536_001:0819c24_13",
        "context_with_next_sentence": true
    },
    {
        "source_sentence": "佛言：",
        "from": "T14n0536_001:0819c24_16",
        "context_with_next_sentence": true
    },
    {
        "source_sentence": "「大善！",
        "from": "T14n0536_001:0819c24_20",
        "context_with_next_sentence": true
    },
    {
        "source_sentence": "」申日便語異道人，道人言：",
        "from": "T14n0536_001:0819c25_7",
        "context_with_next_sentence": true
    },
    {
        "source_sentence": "「人已無所知，但當穿地作坑耳。",
        "from": "T14n0536_001:0819c26_2",
        "context_with_next_sentence": true
    },
    {
        "source_sentence": "」申日有一子，字旃羅法，年十六，過世宿命學佛道，能知去來現在之事，語其父言：",
        "from": "T14n0536_001:0819c27_19",
        "context_with_next_sentence": true
    },
    {
        "source_sentence": "「佛已知餘道所議，不須試也，莫用惡人言自投湯火。",
        "from": "T14n0536_001:0819c29_3",
        "context_with_next_sentence": true
    },
    {
        "source_sentence": "」申日不信子言，便使掘坑以火置其中，作飯具置毒藥。",
        "from": "T14n0536_001:0820a01_8",
        "context_with_next_sentence": true
    },
    {
        "source_sentence": "佛告阿難：",
        "from": "T14n0536_001:0820a01_13",
        "context_with_next_sentence": true
    },
    {
        "source_sentence": "「勅諸比丘，明日皆不得先佛行，到飯上也悉隨佛後。",
        "from": "T14n0536_001:0820a02_16",
        "context_with_next_sentence": true
    },
    {
        "source_sentence": "」佛坐思惟正道，諸天王皆騷動。",
        "from": "T14n0536_001:0820a03_11",
        "context_with_next_sentence": true
    },
    {
        "source_sentence": "申日遣人白佛：",
        "from": "T14n0536_001:0820a03_18",
        "context_with_next_sentence": true
    },
    {
        "source_sentence": "「時已到，願可就飯。",
        "from": "T14n0536_001:0820a04_9",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0536_001:0820a04_15",
        "context_with_next_sentence": true
    },
    {
        "source_sentence": "「令諸比丘著衣持應器隨佛後。",
        "from": "T14n0536_001:0820a05_6",
        "context_with_next_sentence": true
    },
    {
        "source_sentence": "」諸比丘受教，著衣持應器皆隨佛行，諸天王及諸鬼神無央數共從佛行。",
        "from": "T14n0536_001:0820a06_18",
        "context_with_next_sentence": true
    },
    {
        "source_sentence": "佛即以地作黃金，乃至申日門，佛適向道便放光影，令申日舍中悉作金色。",
        "from": "T14n0536_001:0820a08_13",
        "context_with_next_sentence": true
    },
    {
        "source_sentence": "旃羅法即語父言：",
        "from": "T14n0536_001:0820a09_3",
        "context_with_next_sentence": true
    },
    {
        "source_sentence": "「今佛已起向道，十方皆明如日，佛與諸比丘，及無央數天共發來，佛與諸比丘及無央數天共行如星中有月；",
        "from": "T14n0536_001:0820a11_12",
        "context_with_next_sentence": true
    },
    {
        "source_sentence": "今父舍中明如是乎！",
        "from": "T14n0536_001:0820a12_3",
        "context_with_next_sentence": true
    },
    {
        "source_sentence": "不須試佛也。",
        "from": "T14n0536_001:0820a12_9",
        "context_with_next_sentence": true
    },
    {
        "source_sentence": "」申日不用子言。",
        "from": "T14n0536_001:0820a12_17",
        "context_with_next_sentence": true
    },
    {
        "source_sentence": "佛到城門足蹈門限，舉城中即為大動，病者即愈，盲者得視，聾者得聽，瘖者能語，被毒者毒不行，狂者得正，傴者得申，瞋恚者為歡喜。",
        "from": "T14n0536_001:0820a15_19",
        "context_with_next_sentence": true
    },
    {
        "source_sentence": "箜篌樂器不鼓自鳴，婦女珠環皆自作聲，百鳥畜獸相和悲鳴。",
        "from": "T14n0536_001:0820a17_7",
        "context_with_next_sentence": true
    },
    {
        "source_sentence": "佛到申日門，五丈火坑以作浴池，中生蓮華，一華生千葉，諸弟子所蹈華生百葉，皆悉蹈華上而行。",
        "from": "T14n0536_001:0820a19_12",
        "context_with_next_sentence": true
    },
    {
        "source_sentence": "申日見火坑以作水池中生蓮華，便大懼怖，持頭面著地以誠自說：",
        "from": "T14n0536_001:0820a21_4",
        "context_with_next_sentence": true
    },
    {
        "source_sentence": "「今為佛作飯，皆以毒藥置其中，願乞收，更作好飯。",
        "from": "T14n0536_001:0820a22_7",
        "context_with_next_sentence": true
    },
    {
        "source_sentence": "」佛言：",
        "from": "T14n0536_001:0820a22_11",
        "context_with_next_sentence": true
    },
    {
        "source_sentence": "「不須更炊，持毒飯來食之。",
        "from": "T14n0536_001:0820a23_2",
        "context_with_next_sentence": true
    },
    {
        "source_sentence": "」佛就坐，諸比丘皆坐。",
        "from": "T14n0536_001:0820a23_13",
        "context_with_next_sentence": true
    },
    {
        "source_sentence": "佛告阿難：",
        "from": "T14n0536_001:0820a23_18",
        "context_with_next_sentence": true
    },
    {
        "source_sentence": "「勅諸比丘，且勿得食，須佛教乃食。",
        "from": "T14n0536_001:0820a24_13",
        "context_with_next_sentence": true
    },
    {
        "source_sentence": "」佛即呪曰：",
        "from": "T14n0536_001:0820a24_19",
        "context_with_next_sentence": true
    },
    {
        "source_sentence": "「天下凡有三毒：",
        "from": "T14n0536_001:0820a25_5",
        "context_with_next_sentence": true
    },
    {
        "source_sentence": "一者、貪婬；",
        "from": "T14n0536_001:0820a25_11",
        "context_with_next_sentence": true
    },
    {
        "source_sentence": "二者、瞋恚；",
        "from": "T14n0536_001:0820a25_17",
        "context_with_next_sentence": true
    },
    {
        "source_sentence": "三者、愚癡。",
        "from": "T14n0536_001:0820a26_1",
        "context_with_next_sentence": true
    },
    {
        "source_sentence": "佛無是三毒者，毒為不行，至誠有經法者，毒亦不行，如諸比丘道正者，毒亦不行。",
        "from": "T14n0536_001:0820a27_17",
        "context_with_next_sentence": true
    },
    {
        "source_sentence": "」佛語適竟，飯食中毒皆消去。",
        "from": "T14n0536_001:0820a28_10",
        "context_with_next_sentence": true
    },
    {
        "source_sentence": "佛語阿難：",
        "from": "T14n0536_001:0820a28_15",
        "context_with_next_sentence": true
    },
    {
        "source_sentence": "「令諸比丘皆飯，毒皆已去。",
        "from": "T14n0536_001:0820a29_8",
        "context_with_next_sentence": true
    },
    {
        "source_sentence": "」佛及諸比丘皆飯已，申日便前長跪，以頭面著佛足，白佛言：",
        "from": "T14n0536_001:0820b01_16",
        "context_with_next_sentence": true
    },
    {
        "source_sentence": "「我無狀，用惡人之言，令我作惡，願從佛求哀悔過。",
        "from": "T14n0536_001:0820b02_20",
        "context_with_next_sentence": true
    },
    {
        "source_sentence": "」佛即為申日說經，便得第一須陀洹道。",
        "from": "T14n0536_001:0820b03_16",
        "context_with_next_sentence": true
    },
    {
        "source_sentence": "申日即受五戒為優婆塞：",
        "from": "T14n0536_001:0820b04_8",
        "context_with_next_sentence": true
    },
    {
        "source_sentence": "一者、不殺；",
        "from": "T14n0536_001:0820b04_14",
        "context_with_next_sentence": true
    },
    {
        "source_sentence": "二者、不盜；",
        "from": "T14n0536_001:0820b04_20",
        "context_with_next_sentence": true
    },
    {
        "source_sentence": "三者、不犯他人婦女；",
        "from": "T14n0536_001:0820b05_8",
        "context_with_next_sentence": true
    },
    {
        "source_sentence": "四者、不兩舌；",
        "from": "T14n0536_001:0820b05_15",
        "context_with_next_sentence": true
    },
    {
        "source_sentence": "五者、不飲酒。",
        "from": "T14n0536_001:0820b05_22",
        "context_with_next_sentence": true
    },
    {
        "source_sentence": "申日受五戒已，持頭面著佛足，為佛作禮。",
        "from": "T14n0536_001:0820b06_18",
        "context_with_next_sentence": true
    },
    {
        "source_sentence": "申日兒本經",
        "from": "T14n0536_001:0820b07_100",
        "context_with_next_sentence": false
    }
]