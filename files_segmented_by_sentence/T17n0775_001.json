[
    {
        "source_sentence": "佛說四無所畏經",
        "from": "T17n0775_001:0711c15_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T17n0775_001:0711c17_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T17n0775_001:0711c18_0",
        "context_with_next_sentence": true
    },
    {
        "source_sentence": "如是我聞：",
        "from": "T17n0775_001:0711c19_4",
        "context_with_next_sentence": true
    },
    {
        "source_sentence": "一時，佛在舍衛國祇樹給孤獨園。",
        "from": "T17n0775_001:0711c19_19",
        "context_with_next_sentence": true
    },
    {
        "source_sentence": "爾時，世尊告諸苾芻：",
        "from": "T17n0775_001:0711c20_9",
        "context_with_next_sentence": true
    },
    {
        "source_sentence": "「汝等諦聽！",
        "from": "T17n0775_001:0711c20_15",
        "context_with_next_sentence": true
    },
    {
        "source_sentence": "如來、應、正等覺，成就四無所畏，於大眾中，轉大法輪，如師子吼，自在無畏。",
        "from": "T17n0775_001:0711c22_8",
        "context_with_next_sentence": true
    },
    {
        "source_sentence": "」時諸苾芻，聞是語已，五體投地，頂禮佛足，合掌白言：",
        "from": "T17n0775_001:0711c23_12",
        "context_with_next_sentence": true
    },
    {
        "source_sentence": "「云何如來四無所畏？",
        "from": "T17n0775_001:0711c24_1",
        "context_with_next_sentence": true
    },
    {
        "source_sentence": "」佛告苾芻：",
        "from": "T17n0775_001:0711c25_4",
        "context_with_next_sentence": true
    },
    {
        "source_sentence": "「我於往昔在大眾中，而作是言：",
        "from": "T17n0775_001:0711c25_19",
        "context_with_next_sentence": true
    },
    {
        "source_sentence": "『如來成就正等正覺。",
        "from": "T17n0775_001:0711c26_7",
        "context_with_next_sentence": true
    },
    {
        "source_sentence": "』如是說時，沙門、婆羅門、魔梵、天人俱發言曰：",
        "from": "T17n0775_001:0711c27_9",
        "context_with_next_sentence": true
    },
    {
        "source_sentence": "『此所宣說，非依法教，未曾見聞有如是事。",
        "from": "T17n0775_001:0711c28_7",
        "context_with_next_sentence": true
    },
    {
        "source_sentence": "』爾時，世尊於彼眾中，無驚無怖，心得安樂，住無所畏。",
        "from": "T17n0775_001:0711c29_13",
        "context_with_next_sentence": true
    },
    {
        "source_sentence": "「又復告言：",
        "from": "T17n0775_001:0711c29_19",
        "context_with_next_sentence": true
    },
    {
        "source_sentence": "『我身清淨，諸漏已盡。",
        "from": "T17n0775_001:0712a01_8",
        "context_with_next_sentence": true
    },
    {
        "source_sentence": "』如是說時，沙門、婆羅門、魔梵、天人俱發言曰：",
        "from": "T17n0775_001:0712a02_9",
        "context_with_next_sentence": true
    },
    {
        "source_sentence": "『此所宣說，非依法教，未曾見聞有如是事。",
        "from": "T17n0775_001:0712a03_8",
        "context_with_next_sentence": true
    },
    {
        "source_sentence": "』爾時，世尊於彼眾中，無驚無怖，心得安樂，住無所畏。",
        "from": "T17n0775_001:0712a04_13",
        "context_with_next_sentence": true
    },
    {
        "source_sentence": "「復次告言：",
        "from": "T17n0775_001:0712a04_19",
        "context_with_next_sentence": true
    },
    {
        "source_sentence": "『一障雜染，能障道果，此障若滅，聖道自現。",
        "from": "T17n0775_001:0712a05_18",
        "context_with_next_sentence": true
    },
    {
        "source_sentence": "』如是說時，沙門、婆羅門、魔梵、天人俱發言曰：",
        "from": "T17n0775_001:0712a06_19",
        "context_with_next_sentence": true
    },
    {
        "source_sentence": "『此所宣說，非依法教，未曾見聞有如是事。",
        "from": "T17n0775_001:0712a07_16",
        "context_with_next_sentence": true
    },
    {
        "source_sentence": "』爾時，世尊於彼眾中，無驚無怖，心得安樂，住無所畏。",
        "from": "T17n0775_001:0712a09_1",
        "context_with_next_sentence": true
    },
    {
        "source_sentence": "「復次告言：",
        "from": "T17n0775_001:0712a10_5",
        "context_with_next_sentence": true
    },
    {
        "source_sentence": "『修戒定等，能出生死，盡諸苦報。",
        "from": "T17n0775_001:0712a10_21",
        "context_with_next_sentence": true
    },
    {
        "source_sentence": "』如是說時，沙門、婆羅門、魔梵、天人俱發言曰：",
        "from": "T17n0775_001:0712a11_20",
        "context_with_next_sentence": true
    },
    {
        "source_sentence": "『此所宣說，非依法教，未曾見聞有如是事。",
        "from": "T17n0775_001:0712a12_17",
        "context_with_next_sentence": true
    },
    {
        "source_sentence": "』爾時，世尊於彼眾中，無驚無怖，心得安樂，住無所畏。",
        "from": "T17n0775_001:0712a14_1",
        "context_with_next_sentence": true
    },
    {
        "source_sentence": "」佛告苾芻：",
        "from": "T17n0775_001:0712a14_7",
        "context_with_next_sentence": true
    },
    {
        "source_sentence": "「是名如來轉大法輪四無所畏。",
        "from": "T17n0775_001:0712a14_21",
        "context_with_next_sentence": true
    },
    {
        "source_sentence": "「復次，苾芻！",
        "from": "T17n0775_001:0712a15_6",
        "context_with_next_sentence": true
    },
    {
        "source_sentence": "亦於八大眾中，具足成就，四無所畏。",
        "from": "T17n0775_001:0712a16_2",
        "context_with_next_sentence": true
    },
    {
        "source_sentence": "云何為八？",
        "from": "T17n0775_001:0712a16_7",
        "context_with_next_sentence": true
    },
    {
        "source_sentence": "昔於一處，有無數百沙門眾，或住、或立、或行、或坐，互相言曰：",
        "from": "T17n0775_001:0712a17_16",
        "context_with_next_sentence": true
    },
    {
        "source_sentence": "『往昔佛說如是法相，甚深難解，未曾見聞。",
        "from": "T17n0775_001:0712a18_13",
        "context_with_next_sentence": true
    },
    {
        "source_sentence": "為是為非？",
        "from": "T17n0775_001:0712a18_18",
        "context_with_next_sentence": true
    },
    {
        "source_sentence": "為虛為實？",
        "from": "T17n0775_001:0712a19_2",
        "context_with_next_sentence": true
    },
    {
        "source_sentence": "』爾時，如來聞彼言已，心無怯懼，身無毛竪，自在無畏，如山不動。",
        "from": "T17n0775_001:0712a21_8",
        "context_with_next_sentence": true
    },
    {
        "source_sentence": "「復次無數百婆羅門眾，無數百剎帝利眾，無數百居士眾，無數百四天王眾，無數百忉利天眾，無數百魔王眾，無數百梵天眾。",
        "from": "T17n0775_001:0712a24_4",
        "context_with_next_sentence": true
    },
    {
        "source_sentence": "如是八眾，或住、或立、或行、或坐，互相言曰：",
        "from": "T17n0775_001:0712a25_3",
        "context_with_next_sentence": true
    },
    {
        "source_sentence": "『往昔佛說如是法相，甚深難解，未曾見聞。",
        "from": "T17n0775_001:0712a26_2",
        "context_with_next_sentence": true
    },
    {
        "source_sentence": "為是為非？",
        "from": "T17n0775_001:0712a26_7",
        "context_with_next_sentence": true
    },
    {
        "source_sentence": "為虛為實？",
        "from": "T17n0775_001:0712a26_12",
        "context_with_next_sentence": true
    },
    {
        "source_sentence": "』爾時，如來聞彼言已，心無怯懼，身無毛竪，自在無畏，如山不動。",
        "from": "T17n0775_001:0712a28_8",
        "context_with_next_sentence": true
    },
    {
        "source_sentence": "」佛言：",
        "from": "T17n0775_001:0712a28_12",
        "context_with_next_sentence": true
    },
    {
        "source_sentence": "「苾芻！",
        "from": "T17n0775_001:0712a28_16",
        "context_with_next_sentence": true
    },
    {
        "source_sentence": "是名八部大眾之中，得無所畏。",
        "from": "T17n0775_001:0712a29_7",
        "context_with_next_sentence": true
    },
    {
        "source_sentence": "」即說頌曰：",
        "from": "T17n0775_001:0712a29_13",
        "context_with_next_sentence": true
    },
    {
        "source_sentence": "「如來自在轉法輪，　　昔能成就四無畏，",
        "from": "T17n0775_001:0712b01_0",
        "context_with_next_sentence": true
    },
    {
        "source_sentence": "天人魔梵及沙門，　　聞師章句懷猶豫，",
        "from": "T17n0775_001:0712b02_0",
        "context_with_next_sentence": true
    },
    {
        "source_sentence": "身心不動得無畏，　　利樂一切諸有情，",
        "from": "T17n0775_001:0712b03_0",
        "context_with_next_sentence": true
    },
    {
        "source_sentence": "令發無上菩提心，　　恭敬修行到彼岸。",
        "from": "T17n0775_001:0712b04_17",
        "context_with_next_sentence": true
    },
    {
        "source_sentence": "」爾時，諸大苾芻聞佛所說，信受奉行。",
        "from": "T17n0775_001:0712b05_16",
        "context_with_next_sentence": true
    },
    {
        "source_sentence": "佛說四無所畏經",
        "from": "T17n0775_001:0712b06_100",
        "context_with_next_sentence": false
    }
]