[
    {
        "source_sentence": "佛說除蓋障菩薩所問經卷第十",
        "from": "T14n0489_016:0743a09_0",
        "context_with_next_sentence": true
    },
    {
        "source_sentence": "六",
        "from": "T14n0489_016:0743a10_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚",
        "from": "T14n0489_016:0743a11_0",
        "context_with_next_sentence": true
    },
    {
        "source_sentence": "卿傳梵大師賜紫沙門臣法護等奉　詔譯爾時，除蓋障菩薩白佛言：",
        "from": "T14n0489_016:0743a14_11",
        "context_with_next_sentence": true
    },
    {
        "source_sentence": "「世尊！",
        "from": "T14n0489_016:0743a14_15",
        "context_with_next_sentence": true
    },
    {
        "source_sentence": "所有如來廣大威德，願佛、世尊為說少分。",
        "from": "T14n0489_016:0743a15_13",
        "context_with_next_sentence": true
    },
    {
        "source_sentence": "」佛言：",
        "from": "T14n0489_016:0743a15_17",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0743a15_22",
        "context_with_next_sentence": true
    },
    {
        "source_sentence": "汝當諦聽！",
        "from": "T14n0489_016:0743a16_3",
        "context_with_next_sentence": true
    },
    {
        "source_sentence": "我今為汝，略說如來廣大威德。",
        "from": "T14n0489_016:0743a16_17",
        "context_with_next_sentence": true
    },
    {
        "source_sentence": "」除蓋障菩薩白佛言：",
        "from": "T14n0489_016:0743a17_6",
        "context_with_next_sentence": true
    },
    {
        "source_sentence": "「善哉！",
        "from": "T14n0489_016:0743a17_10",
        "context_with_next_sentence": true
    },
    {
        "source_sentence": "世尊！",
        "from": "T14n0489_016:0743a17_13",
        "context_with_next_sentence": true
    },
    {
        "source_sentence": "願樂欲聞。",
        "from": "T14n0489_016:0743a17_18",
        "context_with_next_sentence": true
    },
    {
        "source_sentence": "」於是除蓋障菩薩受教而聽。",
        "from": "T14n0489_016:0743a18_8",
        "context_with_next_sentence": true
    },
    {
        "source_sentence": "佛言：",
        "from": "T14n0489_016:0743a19_2",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0743a19_7",
        "context_with_next_sentence": true
    },
    {
        "source_sentence": "如來成就大慈無量平等，普及一切有情。",
        "from": "T14n0489_016:0743a20_4",
        "context_with_next_sentence": true
    },
    {
        "source_sentence": "如來於一有情行其慈已，於餘一切盡有情界，普遍行慈亦復如是，乃至等虛空界所行亦然，而實不能得知如來大慈邊際。",
        "from": "T14n0489_016:0743a23_1",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743a24_6",
        "context_with_next_sentence": true
    },
    {
        "source_sentence": "如來成就大悲功德，不與一切聲聞菩薩同等。",
        "from": "T14n0489_016:0743a25_5",
        "context_with_next_sentence": true
    },
    {
        "source_sentence": "如來於一有情行大悲已，於餘普遍盡有情界所行亦然，為彼有情廣作利益。",
        "from": "T14n0489_016:0743a26_18",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743a27_6",
        "context_with_next_sentence": true
    },
    {
        "source_sentence": "如來成就說法無盡。",
        "from": "T14n0489_016:0743a27_15",
        "context_with_next_sentence": true
    },
    {
        "source_sentence": "如所成就，若或一劫、百劫、千劫，乃至無量無數劫中，爾所有情若干種類，名言各異理趣不同，如來同時能為說法，然實不能得知如來說法邊際。",
        "from": "T14n0489_016:0743b01_18",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743b02_6",
        "context_with_next_sentence": true
    },
    {
        "source_sentence": "如來成就無量問答。",
        "from": "T14n0489_016:0743b02_15",
        "context_with_next_sentence": true
    },
    {
        "source_sentence": "若諸有情乃至在於有情數者，同時各以種種差別名句文義問佛、世尊，如來於一剎那、一臘縛、一牟呼栗多中皆悉能答。",
        "from": "T14n0489_016:0743b05_8",
        "context_with_next_sentence": true
    },
    {
        "source_sentence": "然實不能得知如來應答辯才究盡之相。",
        "from": "T14n0489_016:0743b06_7",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743b07_6",
        "context_with_next_sentence": true
    },
    {
        "source_sentence": "如來成就禪定無礙境界。",
        "from": "T14n0489_016:0743b07_17",
        "context_with_next_sentence": true
    },
    {
        "source_sentence": "正使一切有情悉住十地，彼等有情同時俱入無數百千三摩地門，如是入時，經于無數億百千劫，所入三摩地各各別異，然亦不能得知如來所有三摩地門及三摩地境界。",
        "from": "T14n0489_016:0743b11_13",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743b12_6",
        "context_with_next_sentence": true
    },
    {
        "source_sentence": "如來成就無量色身化門。",
        "from": "T14n0489_016:0743b12_17",
        "context_with_next_sentence": true
    },
    {
        "source_sentence": "若諸有情應以如來色相而得度者，如來於一剎那、一臘縛、一牟呼栗多中，各各能於彼彼之前現如來身。",
        "from": "T14n0489_016:0743b15_4",
        "context_with_next_sentence": true
    },
    {
        "source_sentence": "若諸有情應以別異色相而得度者，如來於剎那中，悉現種種別異之身。",
        "from": "T14n0489_016:0743b16_17",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743b17_6",
        "context_with_next_sentence": true
    },
    {
        "source_sentence": "如來成就無量天眼境界。",
        "from": "T14n0489_016:0743b17_17",
        "context_with_next_sentence": true
    },
    {
        "source_sentence": "若有有情具天眼光明非肉眼者盡有情界，彼如是等諸有情類，超過算數思惟較計。",
        "from": "T14n0489_016:0743b19_14",
        "context_with_next_sentence": true
    },
    {
        "source_sentence": "是等世界，如來悉能一一觀見，如觀掌中菴摩勒果。",
        "from": "T14n0489_016:0743b20_17",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743b21_6",
        "context_with_next_sentence": true
    },
    {
        "source_sentence": "如來成就無量天耳境界。",
        "from": "T14n0489_016:0743b21_17",
        "context_with_next_sentence": true
    },
    {
        "source_sentence": "若無邊世界充滿其中，如前所說一切有情，彼如是等諸有情類，同於一剎那中俱時發聲，音韻詰曲各各差別，如來悉能同時聞彼一一音聲各各解了。",
        "from": "T14n0489_016:0743b25_5",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_016:0743b26_6",
        "context_with_next_sentence": true
    },
    {
        "source_sentence": "如來成就無量勝智。",
        "from": "T14n0489_016:0743b26_15",
        "context_with_next_sentence": true
    },
    {
        "source_sentence": "假使無量無邊盡有情界等虛空界諸有情類，各各思惟，各各計度。",
        "from": "T14n0489_016:0743b28_4",
        "context_with_next_sentence": true
    },
    {
        "source_sentence": "隨其種種思惟計度，各各造業差別不同。",
        "from": "T14n0489_016:0743b29_3",
        "context_with_next_sentence": true
    },
    {
        "source_sentence": "如來於一剎那、一臘縛、一牟呼栗多中，悉能了知此類有情，如是思惟：",
        "from": "T14n0489_016:0743c01_15",
        "context_with_next_sentence": true
    },
    {
        "source_sentence": "『此類有情如是計度，此類有情造如是業得如是果。",
        "from": "T14n0489_016:0743c02_17",
        "context_with_next_sentence": true
    },
    {
        "source_sentence": "』如來以其三世無礙清淨智力，而悉能知。",
        "from": "T14n0489_016:0743c03_16",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0743c04_1",
        "context_with_next_sentence": true
    },
    {
        "source_sentence": "如來常住三摩呬多，不離三摩呬多。",
        "from": "T14n0489_016:0743c04_17",
        "context_with_next_sentence": true
    },
    {
        "source_sentence": "何以故？",
        "from": "T14n0489_016:0743c05_1",
        "context_with_next_sentence": true
    },
    {
        "source_sentence": "如來無失念故，諸根不散亂故，無異思惟故，已斷一切煩惱故，如來寂靜極寂靜故。",
        "from": "T14n0489_016:0743c06_18",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0743c07_2",
        "context_with_next_sentence": true
    },
    {
        "source_sentence": "若有煩惱心即散亂，心散亂故，不能積集一切善法。",
        "from": "T14n0489_016:0743c08_5",
        "context_with_next_sentence": true
    },
    {
        "source_sentence": "是故如來已斷煩惱，離諸塵染得諸漏盡，獲一切法平等自在，成辦三摩地三摩鉢底境界勝行。",
        "from": "T14n0489_016:0743c10_8",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0743c10_13",
        "context_with_next_sentence": true
    },
    {
        "source_sentence": "如來於一一威儀道、一一三摩地常所修行，乃至入涅槃時所行無失，況復一三摩呬多？",
        "from": "T14n0489_016:0743c12_12",
        "context_with_next_sentence": true
    },
    {
        "source_sentence": "善男子！",
        "from": "T14n0489_016:0743c12_16",
        "context_with_next_sentence": true
    },
    {
        "source_sentence": "如來如是於無數劫積集功德，是故如來所有功德不可量、不可稱、不可思、不可計。",
        "from": "T14n0489_016:0743c14_15",
        "context_with_next_sentence": true
    },
    {
        "source_sentence": "」爾時，除蓋障菩薩白佛言：",
        "from": "T14n0489_016:0743c15_11",
        "context_with_next_sentence": true
    },
    {
        "source_sentence": "「世尊！",
        "from": "T14n0489_016:0743c15_15",
        "context_with_next_sentence": true
    },
    {
        "source_sentence": "豈非如來於三阿僧祇劫積集功德耶？",
        "from": "T14n0489_016:0743c16_10",
        "context_with_next_sentence": true
    },
    {
        "source_sentence": "」佛言：",
        "from": "T14n0489_016:0743c16_14",
        "context_with_next_sentence": true
    },
    {
        "source_sentence": "「不也。",
        "from": "T14n0489_016:0743c16_18",
        "context_with_next_sentence": true
    },
    {
        "source_sentence": "善男子！",
        "from": "T14n0489_016:0743c16_22",
        "context_with_next_sentence": true
    },
    {
        "source_sentence": "如來境界不思議故，若住不可思議菩薩方能積集，非三阿僧祇劫所能積集。",
        "from": "T14n0489_016:0743c18_14",
        "context_with_next_sentence": true
    },
    {
        "source_sentence": "何以故？",
        "from": "T14n0489_016:0743c18_18",
        "context_with_next_sentence": true
    },
    {
        "source_sentence": "若菩薩得入一切法平等者，方入劫數，非初發心者之所能入。",
        "from": "T14n0489_016:0743c20_6",
        "context_with_next_sentence": true
    },
    {
        "source_sentence": "」除蓋障菩薩復白佛言：",
        "from": "T14n0489_016:0743c21_9",
        "context_with_next_sentence": true
    },
    {
        "source_sentence": "「世尊！",
        "from": "T14n0489_016:0743c21_13",
        "context_with_next_sentence": true
    },
    {
        "source_sentence": "如是所說如來廣大威德，若人聞已，能生淨信歡喜適悅，當知是人具大福德者，作諸善業者，斷諸業障者，廣多信解者，是人得近菩提，況復有能於是法中，聞已受持讀誦通利，復能廣為他人說者，必知是人不久應當得如是等如來廣大威德出生。",
        "from": "T14n0489_016:0743c27_5",
        "context_with_next_sentence": true
    },
    {
        "source_sentence": "」佛言：",
        "from": "T14n0489_016:0743c27_9",
        "context_with_next_sentence": true
    },
    {
        "source_sentence": "「如是，如是。",
        "from": "T14n0489_016:0743c27_16",
        "context_with_next_sentence": true
    },
    {
        "source_sentence": "善男子！",
        "from": "T14n0489_016:0743c27_20",
        "context_with_next_sentence": true
    },
    {
        "source_sentence": "如汝所說，彼人當得諸佛攝護深種善根，於多佛所尊重恭敬。",
        "from": "T14n0489_016:0743c29_4",
        "context_with_next_sentence": true
    },
    {
        "source_sentence": "是故，若善男子、善女人聞說如來大威德已，勿生疑惑勿起猶豫。",
        "from": "T14n0489_016:0744a01_13",
        "context_with_next_sentence": true
    },
    {
        "source_sentence": "若彼善男子、善女人，能於七晝夜中，專注繫念心不散亂，思惟如來廣大威德。",
        "from": "T14n0489_016:0744a03_8",
        "context_with_next_sentence": true
    },
    {
        "source_sentence": "隨所思惟，深固作意深固信解，隨其悟入過七晝夜已，應當嚴潔敷設種種供養之具，著新淨衣起清淨心現前諦想，即於是夜得見如來。",
        "from": "T14n0489_016:0744a06_11",
        "context_with_next_sentence": true
    },
    {
        "source_sentence": "若復不能依其法式或有所減，但能專注一心者，是人臨命終時，亦得如來為現其前。",
        "from": "T14n0489_016:0744a08_10",
        "context_with_next_sentence": true
    },
    {
        "source_sentence": "」除蓋障菩薩復白佛言：",
        "from": "T14n0489_016:0744a09_9",
        "context_with_next_sentence": true
    },
    {
        "source_sentence": "「世尊！",
        "from": "T14n0489_016:0744a09_13",
        "context_with_next_sentence": true
    },
    {
        "source_sentence": "或有人聞宣說如來大威德時，生不信不？",
        "from": "T14n0489_016:0744a10_11",
        "context_with_next_sentence": true
    },
    {
        "source_sentence": "」佛言：",
        "from": "T14n0489_016:0744a10_15",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0744a10_20",
        "context_with_next_sentence": true
    },
    {
        "source_sentence": "亦有有情聞說如來大威德已，起麁惡意極損害心，於其說法師所起惡友想。",
        "from": "T14n0489_016:0744a12_12",
        "context_with_next_sentence": true
    },
    {
        "source_sentence": "以是緣故，身壞命終墮地獄中。",
        "from": "T14n0489_016:0744a13_6",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0744a13_11",
        "context_with_next_sentence": true
    },
    {
        "source_sentence": "若復有人聞說如來大威德時生淨信心，於彼說法師所起善知識想，起師尊想。",
        "from": "T14n0489_016:0744a15_7",
        "context_with_next_sentence": true
    },
    {
        "source_sentence": "如是之人，決定於先世中，曾聞如來如是廣大威德之法，世世已來至于今生，而此眾會之中，亦復得聞如來功德。",
        "from": "T14n0489_016:0744a17_18",
        "context_with_next_sentence": true
    },
    {
        "source_sentence": "善男子！",
        "from": "T14n0489_016:0744a18_2",
        "context_with_next_sentence": true
    },
    {
        "source_sentence": "如佛所說，若人得聞此正法者，是人先世已曾聞故。",
        "from": "T14n0489_016:0744a19_5",
        "context_with_next_sentence": true
    },
    {
        "source_sentence": "」爾時，世尊即乃舒其清淨舌相遍覆面輪，覆面輪已次覆頂輪，覆頂輪已旋覆身輪，覆身輪已周匝覆於師子之座。",
        "from": "T14n0489_016:0744a22_10",
        "context_with_next_sentence": true
    },
    {
        "source_sentence": "次第覆於菩薩眾會及聲聞眾，乃至帝釋、梵王、護世天等一切大會。",
        "from": "T14n0489_016:0744a24_2",
        "context_with_next_sentence": true
    },
    {
        "source_sentence": "如是次第周廣遍覆，攝其舌相旋復如故，普告眾會而作是言：",
        "from": "T14n0489_016:0744a25_10",
        "context_with_next_sentence": true
    },
    {
        "source_sentence": "「諸善男子！",
        "from": "T14n0489_016:0744a25_16",
        "context_with_next_sentence": true
    },
    {
        "source_sentence": "汝觀如來如是舌相，表佛如來言無虛妄，汝等應當各起增上清淨信心，當令汝等於長夜中得大利樂。",
        "from": "T14n0489_016:0744a28_2",
        "context_with_next_sentence": true
    },
    {
        "source_sentence": "」說是法時，會中八萬四千菩薩得無生法忍，無數百千有情，遠塵離垢得法眼淨。",
        "from": "T14n0489_016:0744b01_17",
        "context_with_next_sentence": true
    },
    {
        "source_sentence": "復有無數有情，先未曾發菩提心者，皆發阿耨多羅三藐三菩提心。",
        "from": "T14n0489_016:0744b03_7",
        "context_with_next_sentence": true
    },
    {
        "source_sentence": "爾時，世尊復告除蓋障菩薩言：",
        "from": "T14n0489_016:0744b04_13",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0744b04_18",
        "context_with_next_sentence": true
    },
    {
        "source_sentence": "菩薩若修十種法者，善知世俗。",
        "from": "T14n0489_016:0744b05_11",
        "context_with_next_sentence": true
    },
    {
        "source_sentence": "何等為十？",
        "from": "T14n0489_016:0744b05_16",
        "context_with_next_sentence": true
    },
    {
        "source_sentence": "一者、雖復施設色蘊，於勝義諦中色蘊不可得亦無取著，雖復施設受想行識等蘊，於勝義諦中識蘊不可得亦無取著；",
        "from": "T14n0489_016:0744b08_9",
        "context_with_next_sentence": true
    },
    {
        "source_sentence": "二者、雖復施設地界，於勝義諦中地界不可得亦無取著，雖復施設水火風空識界，於勝義諦中識界不可得亦無取著；",
        "from": "T14n0489_016:0744b11_4",
        "context_with_next_sentence": true
    },
    {
        "source_sentence": "三者、雖復施設眼處，於勝義諦中眼處不可得亦無取著。",
        "from": "T14n0489_016:0744b12_9",
        "context_with_next_sentence": true
    },
    {
        "source_sentence": "雖復施設耳鼻舌身意處，於勝義諦中意處不可得亦無取著；",
        "from": "T14n0489_016:0744b13_17",
        "context_with_next_sentence": true
    },
    {
        "source_sentence": "四者雖復施設於我，而勝義諦中我不可得亦無取著；",
        "from": "T14n0489_016:0744b15_3",
        "context_with_next_sentence": true
    },
    {
        "source_sentence": "五者、雖復施設有情，於勝義諦中，有情不可得亦無取著；",
        "from": "T14n0489_016:0744b16_8",
        "context_with_next_sentence": true
    },
    {
        "source_sentence": "六者、雖復施設壽者、養者、士夫、補特伽羅、摩拏嚩迦，於勝義諦中皆不可得亦無取著；",
        "from": "T14n0489_016:0744b18_7",
        "context_with_next_sentence": true
    },
    {
        "source_sentence": "七者、雖復施設世間，於勝義諦中世間不可得亦無取著；",
        "from": "T14n0489_016:0744b19_12",
        "context_with_next_sentence": true
    },
    {
        "source_sentence": "八者、雖復施設世間法，於勝義諦中世間法不可得亦無取著；",
        "from": "T14n0489_016:0744b21_2",
        "context_with_next_sentence": true
    },
    {
        "source_sentence": "九者、雖復施設佛法，於勝義諦中佛法不可得亦無取著；",
        "from": "T14n0489_016:0744b22_7",
        "context_with_next_sentence": true
    },
    {
        "source_sentence": "十者、雖復施設菩提，於勝義諦中菩提不可得亦無取著，復無得菩提者。",
        "from": "T14n0489_016:0744b24_1",
        "context_with_next_sentence": true
    },
    {
        "source_sentence": "「善男子！",
        "from": "T14n0489_016:0744b24_6",
        "context_with_next_sentence": true
    },
    {
        "source_sentence": "名相施設此說是為世俗之法，而勝義諦亦不離世俗法有。",
        "from": "T14n0489_016:0744b25_10",
        "context_with_next_sentence": true
    },
    {
        "source_sentence": "若無世俗之法，即不能得彼勝義諦。",
        "from": "T14n0489_016:0744b26_7",
        "context_with_next_sentence": true
    },
    {
        "source_sentence": "若菩薩於如是處了知世俗，是即名為善解世俗之法。",
        "from": "T14n0489_016:0744b27_12",
        "context_with_next_sentence": true
    },
    {
        "source_sentence": "善男子！",
        "from": "T14n0489_016:0744b27_16",
        "context_with_next_sentence": true
    },
    {
        "source_sentence": "菩薩若修如是十種法者，善知世俗。",
        "from": "T14n0489_016:0744b28_12",
        "context_with_next_sentence": true
    },
    {
        "source_sentence": "佛說除蓋障菩薩所問經卷第十六",
        "from": "T14n0489_016:0744b29_100",
        "context_with_next_sentence": false
    }
]