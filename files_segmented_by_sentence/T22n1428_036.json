{
    "T22n1428_036:0821b06_0": "四分律卷第三十六(二分之十五)",
    "T22n1428_036:0821b08_0": "姚秦罽賓三藏佛陀耶舍",
    "T22n1428_036:0821b09_0": "共竺佛念等譯",
    "T22n1428_036:0821b10_0": "說戒揵度下",
    "T22n1428_036:0821b11_0": "◎爾時說戒日，有一比丘住處心自念言：「佛制戒應和合集一處說戒，我今當云何？」",
    "T22n1428_036:0821b12_1": "即語諸比丘。",
    "T22n1428_036:0821b13_2": "諸比丘往白佛，佛言：「汝等善聽！",
    "T22n1428_036:0821b14_0": "若說戒日，有一比丘住者，彼比丘應詣說戒堂掃灑令淨，敷座具，具澡水瓶、洗足瓶、然燈火、具舍羅。",
    "T22n1428_036:0821b16_1": "若有客比丘來，若四、若過四，應先白已然後說戒。",
    "T22n1428_036:0821b17_2": "若有三人，各各相向說：『今僧十五日說戒，我某甲清淨。』",
    "T22n1428_036:0821b18_3": "如是三說。",
    "T22n1428_036:0821b19_4": "若有二人，亦相向說：『今僧十五日說戒，我某甲清淨。』",
    "T22n1428_036:0821b20_5": "如是三說。",
    "T22n1428_036:0821b20_6": "若有一人，應心念口言：『今日眾僧十五日說戒，我某甲清淨。』",
    "T22n1428_036:0821b21_7": "如是三說。",
    "T22n1428_036:0821b22_8": "若三人不得受第四人欲清淨白說戒。",
    "T22n1428_036:0821b23_9": "二人不得受第三人欲清淨，應各各三語說。",
    "T22n1428_036:0821b24_10": "若一人不得受第二人欲清淨，應心念三說。」",
    "T22n1428_036:0821b25_11": "時六群比丘，非法別眾羯磨說戒，非法和合眾、法別眾羯磨說戒。",
    "T22n1428_036:0821b26_12": "爾時諸比丘往白世尊，世尊言：「不得非法別眾羯磨說戒，非法和合眾。",
    "T22n1428_036:0821b28_13": "不得法別眾羯磨說戒，說戒有四種。」",
    "T22n1428_036:0821b29_14": "時諸比丘，非法別眾、非法和合眾、法別眾、法和合眾羯磨說戒。",
    "T22n1428_036:0821c01_15": "「若彼比丘，非法別眾羯磨說戒者，彼不成說戒。",
    "T22n1428_036:0821c02_16": "若非法和合眾、法別眾羯磨說戒者，不成說戒。",
    "T22n1428_036:0821c03_17": "法和合眾羯磨說戒者，此名為說戒。",
    "T22n1428_036:0821c04_18": "應如是說戒，是我所教法。」",
    "T22n1428_036:0821c05_19": "時說戒日，眾僧集有僧事，世尊告諸比丘：「寂靜！",
    "T22n1428_036:0821c06_20": "今僧有事。」",
    "T22n1428_036:0821c06_21": "有異比丘白佛言：「大德！",
    "T22n1428_036:0821c07_22": "有病比丘不來。」",
    "T22n1428_036:0821c07_23": "佛言：「自今已去聽與欲，受欲人當往受欲來，彼應如是與欲。",
    "T22n1428_036:0821c09_24": "若言：『與汝欲。』",
    "T22n1428_036:0821c09_25": "成與欲。",
    "T22n1428_036:0821c09_26": "若言：『我說欲。』",
    "T22n1428_036:0821c10_0": "成與欲。",
    "T22n1428_036:0821c10_1": "若言：『為我說欲。』",
    "T22n1428_036:0821c10_2": "成與欲。",
    "T22n1428_036:0821c10_3": "若現身相與欲，成與欲。",
    "T22n1428_036:0821c11_4": "若言：『廣說與欲。』",
    "T22n1428_036:0821c11_5": "成與欲。",
    "T22n1428_036:0821c11_6": "若不現身相，不口說欲者，不成與欲，當更與欲。",
    "T22n1428_036:0821c13_7": "若受欲比丘，往病比丘所受欲，受欲已便命過、若餘處行、若罷道、若入外道眾、若入別部眾、若至戒場上、若明相出、若自言犯邊罪、若犯比丘尼、若賊心作沙門、若破二道、若黃門、若殺父母、若殺阿羅漢、若鬪亂眾僧、若惡心出佛身血、若非人、若畜生、若二形、若被舉、若滅擯、若應滅擯、若神足在空、若離見聞處，不成與欲，應更與餘者欲。",
    "T22n1428_036:0821c21_8": "若至中道，若至僧中，亦如是。",
    "T22n1428_036:0821c21_9": "若受欲人，若睡、若入定、或忘，若不故作如是，名為成與欲。",
    "T22n1428_036:0821c23_10": "若故不說者，突吉羅。",
    "T22n1428_036:0821c23_11": "若能如是者善，若不能如是者，彼比丘應扶將病比丘，若床、若繩床，上舁來至僧中。",
    "T22n1428_036:0821c25_12": "若慮此病比丘，或能動病、或能死，一切眾僧應往病比丘所，圍遶與作羯磨。",
    "T22n1428_036:0821c27_13": "若病者眾多，能集一處者善。",
    "T22n1428_036:0821c28_14": "若不能者，諸比丘當出界外作羯磨，更無方便得別眾作羯磨。」",
    "T22n1428_036:0821c29_15": "爾時說戒日，眾僧集一處欲說戒。",
    "T22n1428_036:0822a01_16": "時世尊告諸比丘：「汝等寂靜！",
    "T22n1428_036:0822a02_17": "今欲說戒。」",
    "T22n1428_036:0822a02_18": "時有異比丘白世尊言：「今有病比丘不來。」",
    "T22n1428_036:0822a03_19": "佛言：「自今已去聽與清淨，聽比丘往受清淨。",
    "T22n1428_036:0822a04_20": "彼應如是與。",
    "T22n1428_036:0822a05_0": "若說清淨成與清淨，若乃至廣說與清淨，如上與欲法，成與清淨。",
    "T22n1428_036:0822a06_1": "若不動身、不口言清淨，不成與清淨，亦如上與欲法，當更與清淨。",
    "T22n1428_036:0822a08_2": "若受清淨人到病比丘所，受清淨已便命終，若餘道行、若休道、若入外道眾、若入別部眾、或至戒場上、若明相出、若自言犯邊罪、若犯比丘尼、若賊心作沙門、若破二道、若黃門、若殺母、殺父、若殺阿羅漢、若鬪亂眾僧、若惡心出佛身血、若非人、若畜生、若二形、若被舉、若滅擯、若應滅擯、若神足在空、若離見聞處，不成與清淨，當更與餘者。",
    "T22n1428_036:0822a16_3": "如是若至中道、若至眾中，亦如是。",
    "T22n1428_036:0822a17_4": "受清淨人，若眠、若入定、若忘，若不故作如是，成與清淨。",
    "T22n1428_036:0822a18_5": "若故不說者，突吉羅。",
    "T22n1428_036:0822a18_6": "若能如是者善，不能如是者，當扶病人，若床、若繩床、若輿上，舁來至僧中。」",
    "T22n1428_036:0822a20_7": "時諸比丘作是念：「若舁病比丘來，恐病增動，或不至便命終者，我等當往就與作羯磨說戒。」",
    "T22n1428_036:0822a23_0": "「若有眾多病者集一處善，若不得集，諸比丘應出界外作羯磨說戒。",
    "T22n1428_036:0822a24_1": "若不出界外，不得別眾作羯磨說戒，更無有方便得別眾作羯磨說戒。」",
    "T22n1428_036:0822a26_2": "爾時六群比丘，與欲不與清淨，僧中有事起，不得說戒。",
    "T22n1428_036:0822a27_3": "時持欲來比丘言：「我持欲來，不得清淨。」",
    "T22n1428_036:0822a28_4": "而稽留羯磨說戒，諸比丘皆疲惓。",
    "T22n1428_036:0822a29_5": "時諸比丘往白佛，佛言：「自今已去與欲時應與清淨。」",
    "T22n1428_036:0822b01_6": "應如是言：「我與汝欲、清淨。」",
    "T22n1428_036:0822b02_7": "時六群比丘稱事言：「我以此事與汝欲及清淨」。",
    "T22n1428_036:0822b03_8": "僧中有餘事起，時持欲比丘言：「我持某事欲清淨來，不持餘事欲清淨來。」",
    "T22n1428_036:0822b05_9": "以此事故有稽留，諸比丘皆疲惓。",
    "T22n1428_036:0822b05_10": "諸比丘往白佛，佛言：「不應稱事與欲清淨，聽如法僧事與欲清淨。」",
    "T22n1428_036:0822b07_11": "時受欲清淨比丘，或命終、或休道、或入外道眾、或入別部眾、或至戒場上、若明相出，諸比丘念言：「為失與欲清淨不？」",
    "T22n1428_036:0822b10_12": "佛言：「失。」",
    "T22n1428_036:0822b10_13": "時受欲清淨比丘，遇道路隔塞、有賊難、有惡獸難、若河水大涱不得至，便從界外來至僧中與欲清淨，諸比丘念言：「為失與欲清淨不？」",
    "T22n1428_036:0822b13_14": "佛言：「不失！",
    "T22n1428_036:0822b13_15": "自今已去，聽與欲清淨比丘，若命難、梵行難、若界內不得至僧中，聽從界外來至僧中與欲清淨，如是不失與欲清淨，是我所說。」",
    "T22n1428_036:0822b17_0": "時諸比丘，受一人與欲清淨已疑，不受二人欲清淨。",
    "T22n1428_036:0822b18_1": "佛言：「聽受。」",
    "T22n1428_036:0822b18_2": "彼受二人欲清淨已復疑，不受三人欲清淨，佛言：「聽受。」",
    "T22n1428_036:0822b19_3": "彼受三人欲清淨疑，不受四人欲清淨，佛言：「聽受。」",
    "T22n1428_036:0822b21_0": "佛言：「若能盡記識字者，隨能憶多少受。",
    "T22n1428_036:0822b21_1": "若不能憶字者，當稱姓。",
    "T22n1428_036:0822b22_2": "不能記識姓者，當稱相貌。",
    "T22n1428_036:0822b23_3": "若不能記相貌，但言眾多比丘如法僧事與欲清淨。」",
    "T22n1428_036:0822b24_4": "時說戒日，一處有大眾來集，說戒者聲音小，大眾不悉聞。",
    "T22n1428_036:0822b25_5": "諸比丘往白佛，佛言：「自今已去聽當在眾中立說戒。",
    "T22n1428_036:0822b27_0": "猶故不聞，應在眾中敷高座極令高好座上說戒。",
    "T22n1428_036:0822b28_1": "猶故不聞，應作轉輪高座平立手及在上座說戒，誦時若忘誤，次座比丘當授語。",
    "T22n1428_036:0822c01_2": "若故忘者，次第二比丘當代說，即以次說不得重說。」",
    "T22n1428_036:0822c02_3": "爾時持欲清淨比丘，有事起，或有僧事、佛事、法事、病比丘事。",
    "T22n1428_036:0822c04_0": "時諸比丘，以此事往白佛，佛言：「自今已去，聽轉授欲清淨與餘比丘。",
    "T22n1428_036:0822c05_1": "當作如是言：『我與眾多比丘受欲清淨，彼及我身如法僧事與欲清淨。』」",
    "T22n1428_036:0822c07_2": "時六群比丘：「汝和尚阿闍梨及字。」",
    "T22n1428_036:0822c08_3": "時諸比丘，以此事往白佛，佛言：「不得汝和尚阿闍梨稱字。」",
    "T22n1428_036:0822c09_4": "時諸比丘相問：「汝和尚阿闍梨字何等？」",
    "T22n1428_036:0822c10_5": "疑不敢稱字。",
    "T22n1428_036:0822c10_6": "諸比丘以此事往白佛，佛言：「若有問者，聽稱和尚阿闍梨字。",
    "T22n1428_036:0822c12_7": "若比丘，行波利婆沙、本日治、若摩那埵、阿浮呵那時、若羯磨、若立制時、若受戒時、若差人時、若解時，應稱和尚阿闍梨字。」",
    "T22n1428_036:0822c15_8": "時比丘，有事因緣應稱字，疑不敢稱和尚阿闍梨名字。",
    "T22n1428_036:0822c16_9": "時諸比丘往白佛，佛言：「若有事因緣，聽稱和尚阿闍梨字。」",
    "T22n1428_036:0822c17_10": "若比丘為事故與欲清淨，與欲已事休，便生疑不敢就說戒處。",
    "T22n1428_036:0822c19_11": "諸比丘以此事往白佛，佛言：「若事休應往，若不往當如法治。」",
    "T22n1428_036:0822c20_12": "時六群比丘作如是念：「不往說戒處，恐餘比丘為我作羯磨遮我說戒。」",
    "T22n1428_036:0822c22_13": "諸比丘往白佛，佛言：「不應爾。」",
    "T22n1428_036:0822c23_14": "彼復作如是念：「我不往說戒處，恐為我親厚知識作羯磨若遮說戒。」",
    "T22n1428_036:0822c24_15": "佛言：「不應爾。」",
    "T22n1428_036:0822c25_16": "彼復作如是念：「我往說戒處不坐，恐餘比丘為我作羯磨若遮說戒。」",
    "T22n1428_036:0822c26_17": "佛言：「不應爾。」",
    "T22n1428_036:0822c27_18": "若為親厚知識往說戒處不坐亦如是。",
    "T22n1428_036:0822c28_19": "爾時有住處，說戒日眾僧大集，欲說戒時聞有賊來皆恐怖，從座起去不成說戒。",
    "T22n1428_036:0823a01_20": "諸比丘往白佛，佛言：「自今已去聽八難事起、若有餘緣聽略說戒。",
    "T22n1428_036:0823a02_21": "八難者，若王、若賊、若火、若水、若病、若人、若非人、若惡虫。",
    "T22n1428_036:0823a04_22": "餘事緣者，若有大眾集床座少、若眾多病，聽略說戒。",
    "T22n1428_036:0823a05_23": "若有大眾集，座上覆蓋不周或天雨，聽略說戒。",
    "T22n1428_036:0823a06_24": "若布薩多夜已久、或鬪諍事、或論阿毘曇、毘尼、或說法夜已久，自今已去，聽一切眾未起、明相未出應作羯磨說戒，更無方便可得宿受欲清淨羯磨說戒。",
    "T22n1428_036:0823a10_0": "彼比丘作是念：『今以此難因緣聽略說戒，難來猶遠未至，我等可得廣說戒。』",
    "T22n1428_036:0823a11_1": "時彼比丘應廣說戒，不廣說者如法治。",
    "T22n1428_036:0823a12_2": "時彼比丘作是念：『此難事近，我曹不得廣說戒，可說至九十事。』",
    "T22n1428_036:0823a14_3": "彼比丘應說至九十事，若不說者當如法治。",
    "T22n1428_036:0823a15_4": "時諸比丘作是念：『此難事近，我等不得廣說至九十事，可說至三十事。』",
    "T22n1428_036:0823a17_0": "應廣說至三十事，不說者當如法治。",
    "T22n1428_036:0823a17_1": "時諸比丘作是念：『此難事近，我等不得廣說至三十事，可說至二不定法。』",
    "T22n1428_036:0823a19_2": "比丘應說至二不定法，若不說者當如法治。",
    "T22n1428_036:0823a20_3": "時諸比丘作是念：『難事近，我等不得廣說至二不定法，可說十三事。』",
    "T22n1428_036:0823a22_4": "彼應說至十三事，若不說者當如法治。",
    "T22n1428_036:0823a23_5": "彼諸比丘作是念：『此難事近，不得廣說至十三事，可說四事。』",
    "T22n1428_036:0823a24_6": "彼比丘應說四事，若不說者如法治。",
    "T22n1428_036:0823a25_7": "彼比丘作是念：『此難事近，我等不得說四事，可說戒序。』",
    "T22n1428_036:0823a26_8": "彼應說戒序，若不說者如法治。",
    "T22n1428_036:0823a27_9": "時諸比丘作是念：『此難事近，我等不得說戒序。』",
    "T22n1428_036:0823a28_10": "諸比丘以此難事因緣，應即從座起去。",
    "T22n1428_036:0823a29_11": "有五種說戒：說序已，餘者應言：『僧常聞。』",
    "T22n1428_036:0823b01_12": "若說序、四事已，餘者應言：『僧常聞。』",
    "T22n1428_036:0823b02_13": "若說序、四事、十三事已，餘者應言：『僧常聞。』",
    "T22n1428_036:0823b03_14": "若說序、四事、十三事、二事已，餘者應言：『僧常聞。』",
    "T22n1428_036:0823b04_15": "廣說第五，是謂說戒五種。",
    "T22n1428_036:0823b05_16": "復有五事：說序、四事，餘者應言：『僧常聞。』",
    "T22n1428_036:0823b06_17": "說序、四事、十三事已，餘者應言：『僧常聞。』",
    "T22n1428_036:0823b07_18": "說序、四事、十三事、二事已，餘者應言：『僧常聞。』",
    "T22n1428_036:0823b08_19": "說序、四事、十三事、二事、三十事已，餘者應言：『僧常聞。』",
    "T22n1428_036:0823b09_20": "廣說第五。",
    "T22n1428_036:0823b09_21": "復有五事：說序、四事、十三事已，餘者應言：『僧常聞。』",
    "T22n1428_036:0823b11_0": "說序、四事、十三事、二事已，餘者應言：『僧常聞。』",
    "T22n1428_036:0823b12_1": "說序、四事、十三事、二事、三十事已，餘者應言：『僧常聞。』",
    "T22n1428_036:0823b13_2": "說序、四事、十三事、二事、三十事、九十事已，餘者應言：『僧常聞。』",
    "T22n1428_036:0823b14_3": "廣說第五。",
    "T22n1428_036:0823b14_4": "是謂說戒五種。」",
    "T22n1428_036:0823b16_0": "爾時世尊在羅閱城耆闍崛山中。",
    "T22n1428_036:0823b16_1": "時有一比丘名那那由，心亂狂癡，或時憶說戒或不憶說戒、或時來或不來。",
    "T22n1428_036:0823b18_2": "時諸比丘以此事往白佛，佛言：「自今已去，與那那由比丘作心亂狂癡白二羯磨。",
    "T22n1428_036:0823b20_3": "作如是與。",
    "T22n1428_036:0823b20_4": "眾中應差堪能羯磨者如上，當作如是白：『大德僧聽！",
    "T22n1428_036:0823b22_0": "此那那由比丘，心亂狂癡，或憶說戒或不憶說戒、或來或不來。",
    "T22n1428_036:0823b23_1": "若僧時到僧忍聽，與此比丘作心亂狂癡羯磨，若憶若不憶、若來若不來，僧作羯磨說戒。",
    "T22n1428_036:0823b25_2": "白如是。』",
    "T22n1428_036:0823b25_3": "『大德僧聽！",
    "T22n1428_036:0823b26_0": "此那那由比丘心亂狂癡，或憶說戒或不憶、或來或不來，今僧與那那由比丘作心亂狂癡羯磨，若憶若不憶、或來或不來，作羯磨說戒。",
    "T22n1428_036:0823b29_1": "誰諸長老忍與此那那由比丘作狂癡心亂，憶不憶、或來或不來，作羯磨說戒者默然，誰不忍者說。』",
    "T22n1428_036:0823c02_2": "『僧已忍與那那由比丘作狂癡心亂，憶不憶、來不來，作羯磨竟，僧忍，默然故，是事如是持。』",
    "T22n1428_036:0823c04_3": "有三種狂癡：一者說戒時憶不憶、來不來，二者或有狂癡憶說戒而來，三者、或有狂癡不憶說戒不來，是謂三種狂癡。",
    "T22n1428_036:0823c07_4": "是中有憶說戒不憶說戒、有來不來，如是比丘者，眾僧應與作癡狂羯磨。",
    "T22n1428_036:0823c09_5": "彼憶說戒而來者，眾僧不應與作癡狂羯磨。",
    "T22n1428_036:0823c10_6": "彼狂癡不憶說戒亦不來者，不應與作癡狂羯磨。」",
    "T22n1428_036:0823c11_7": "彼比丘與作羯磨已，後狂癡病止，作是念言：「我今當云何？」",
    "T22n1428_036:0823c12_8": "即告諸比丘。",
    "T22n1428_036:0823c13_9": "諸比丘往白佛，佛言：「若狂者，與作羯磨已，後狂癡病止，應與作白二羯磨解。",
    "T22n1428_036:0823c15_0": "應作如是解。",
    "T22n1428_036:0823c15_1": "那那由比丘，應往眾僧中偏露右臂、脫革屣、右膝著地合掌白：『大德僧聽！",
    "T22n1428_036:0823c17_2": "我那那由比丘，先得狂癡病，說戒時，或憶或不憶、或來或不來，眾僧與我作狂癡病羯磨。",
    "T22n1428_036:0823c19_3": "作已還得止，今求解狂癡羯磨。』",
    "T22n1428_036:0823c19_4": "如是三說。",
    "T22n1428_036:0823c20_5": "眾中當差堪能作羯磨者如上，作如是白：『大德僧聽！",
    "T22n1428_036:0823c21_6": "此那那由比丘，先得狂癡病，彼說戒時，或憶或不憶、或來或不來。",
    "T22n1428_036:0823c22_7": "眾僧與作狂癡羯磨。",
    "T22n1428_036:0823c23_8": "與作已狂癡病還得止，今求解狂癡病羯磨。",
    "T22n1428_036:0823c24_9": "若僧時到僧忍聽，僧與解狂癡病羯磨。",
    "T22n1428_036:0823c25_10": "白如是。』",
    "T22n1428_036:0823c25_11": "『大德僧聽！",
    "T22n1428_036:0823c25_12": "此那那由比丘，先得狂癡病，說戒時，或憶或不憶、或來或不來，眾僧與作狂癡病羯磨。",
    "T22n1428_036:0823c27_13": "與作已狂癡病還得止，今求眾僧解狂癡病羯磨。",
    "T22n1428_036:0823c29_14": "誰諸長老忍聽與那那由比丘解狂癡病羯磨者默然，誰不忍者說。』",
    "T22n1428_036:0824a01_15": "『僧已忍與那那由比丘解狂癡病羯磨竟，僧忍，默然故，是事如是持。』」",
    "T22n1428_036:0824a03_16": "時諸比丘各心念言：「與狂癡病者作羯磨已，後還得止得解狂癡羯磨。",
    "T22n1428_036:0824a05_17": "若復更狂癡，後得與作羯磨不？」",
    "T22n1428_036:0824a05_18": "佛言：「自今已去，隨狂癡病時，與作羯磨，狂止還解。」",
    "T22n1428_036:0824a07_19": "爾時世尊在瞻婆國伽伽河側。",
    "T22n1428_036:0824a07_20": "十五日說戒時，世尊露地坐，眾僧前後圍遶。",
    "T22n1428_036:0824a08_21": "時阿難，初夜過、中夜初，從座起偏露右肩、脫革屣、右膝著地、合掌白佛言：「初夜已過，願世尊說戒。」",
    "T22n1428_036:0824a11_22": "世尊默然。",
    "T22n1428_036:0824a11_23": "阿難見世尊默然，還就座。",
    "T22n1428_036:0824a11_24": "阿難初夜、中夜過已，從座起偏露右肩、脫革屣、右膝著地、合掌白佛言：「初夜、中夜已過，願世尊說戒。」",
    "T22n1428_036:0824a14_25": "世尊默然。",
    "T22n1428_036:0824a14_26": "阿難見世尊默然，還就座。",
    "T22n1428_036:0824a15_27": "阿難初夜過、中夜過、後夜已過、明相出眾鳥鳴，阿難從坐起偏露右肩、脫革屣、右膝著地、合掌白佛言：「初、中、後夜已過，明相已出眾鳥鳴，眾僧坐久，願世尊說戒。」",
    "T22n1428_036:0824a18_28": "佛告阿難：「眾中有不淨者，若眾中有不淨者，欲令如來於中說戒者，無此理也。」",
    "T22n1428_036:0824a20_29": "時阿難默然還坐。",
    "T22n1428_036:0824a21_30": "時尊者大目連作是念：「今眾中何者不淨，如來乃說言：『眾中有不淨者，而於中說戒，無此理。』",
    "T22n1428_036:0824a23_31": "耶？」",
    "T22n1428_036:0824a23_32": "時目連即觀眾人心，見有不淨人，去如來不遠坐，既非沙門而稱沙門、非梵行而言梵行、犯戒惡法不淨污穢、邪見覆藏惡業、內懷腐爛猶如空樹，見已念言：「佛正為此人故語阿難言：『眾中有不淨，如來於中說戒者，終無此理。』」",
    "T22n1428_036:0824a28_33": "時目連即往其人所語言：「汝起！",
    "T22n1428_036:0824a29_34": "如來已見汝！",
    "T22n1428_036:0824b01_0": "已知汝！",
    "T22n1428_036:0824b01_1": "速起去，不須住此！」",
    "T22n1428_036:0824b01_2": "時目連捉手牽出門外已，還至世尊所，頭面禮足白佛言：「眾僧已清淨，願世尊說戒。」",
    "T22n1428_036:0824b03_3": "佛語目連：「汝今不應為，後亦不應為。",
    "T22n1428_036:0824b04_4": "目連！",
    "T22n1428_036:0824b04_5": "自今已去聽作自言治，若不自言不應治。",
    "T22n1428_036:0824b05_6": "自今已去，汝等自作羯磨說戒。」",
    "T22n1428_036:0824b06_7": "◎佛告目連：「此如來最後說戒。",
    "T22n1428_036:0824b07_8": "何以故？",
    "T22n1428_036:0824b07_9": "有犯者，不得與說戒。",
    "T22n1428_036:0824b08_10": "有犯者，不得聞說戒、不得向犯戒者解罪。",
    "T22n1428_036:0824b09_11": "有罪者，不得受他解罪。」",
    "T22n1428_036:0824b10_12": "佛告目連：「海水有八奇特法，所以阿修羅娛樂住者，以此八事故。",
    "T22n1428_036:0824b11_13": "何等為八？",
    "T22n1428_036:0824b11_14": "諸一切眾流皆往投之，是謂一奇特，阿修羅所娛樂。",
    "T22n1428_036:0824b13_15": "復次目連！",
    "T22n1428_036:0824b13_16": "海水常住不失潮法，是謂目連海水二奇特，阿修羅所娛樂。",
    "T22n1428_036:0824b14_17": "復次目連！",
    "T22n1428_036:0824b15_18": "今五大河：恒河、閻摩那、薩羅、阿夷羅、婆提摩河，皆投於海而失本名，名之為海，是謂目連海水三奇特，阿修羅所娛樂。",
    "T22n1428_036:0824b17_19": "復次目連！",
    "T22n1428_036:0824b18_20": "此五大河及天雨盡歸於海，而海水無有增減，是謂目連海水四奇特，阿修羅所娛樂。",
    "T22n1428_036:0824b20_21": "復次目連！",
    "T22n1428_036:0824b20_22": "海水盡醎同為一味，是謂目連海水五奇特，阿修羅所娛樂。",
    "T22n1428_036:0824b21_23": "復次目連！",
    "T22n1428_036:0824b22_0": "海水不受死屍，設有死屍，風飄出置岸上，是謂目連海水六奇特，阿修羅所娛樂。",
    "T22n1428_036:0824b23_1": "復次目連！",
    "T22n1428_036:0824b24_2": "海水多出珍奇異寶，陸地所無有盡出於海。",
    "T22n1428_036:0824b25_3": "所謂寶者，金銀、真珠、琉璃、珊瑚、車璩、馬瑙，是謂目連海水七奇特，阿修羅所娛樂。",
    "T22n1428_036:0824b27_4": "復次目連！",
    "T22n1428_036:0824b27_5": "大海水大形者所居處，所謂大形者，身有長百由旬、二百由旬、三百由旬乃至七百由旬，是謂目連海水八奇特，阿修羅所娛樂。",
    "T22n1428_036:0824c01_6": "是謂目連大海水有八奇特，阿修羅所娛樂。",
    "T22n1428_036:0824c02_7": "如是目連！",
    "T22n1428_036:0824c02_8": "我法中亦有八奇特，使諸弟子見已於中而自娛樂。",
    "T22n1428_036:0824c03_9": "何等為八？",
    "T22n1428_036:0824c04_0": "如彼大海水一切眾流皆往投之；如是目連！",
    "T22n1428_036:0824c05_1": "我諸弟子漸次學戒，皆歸我法，於中學諸善法，是謂目連我法中一奇特，令諸弟子見已而自娛樂。",
    "T22n1428_036:0824c07_2": "目連！",
    "T22n1428_036:0824c07_3": "猶如大海常住不失潮法；我諸弟子住於戒中，乃至於死終不犯戒，是謂於我法中二奇特，令諸弟子見已而自娛樂。",
    "T22n1428_036:0824c10_4": "目連！",
    "T22n1428_036:0824c10_5": "猶如五大河盡歸於海，失於本名名之為海；如是目連！",
    "T22n1428_036:0824c11_6": "於我法中，四種姓：剎利、婆羅門、毘舍、首陀，以信堅固從家捨家學道，滅本名皆稱為沙門釋子！",
    "T22n1428_036:0824c14_7": "是謂目連，於我法中三奇特，令諸弟子見已而自娛樂。",
    "T22n1428_036:0824c15_8": "目連！",
    "T22n1428_036:0824c15_9": "猶如五大河及天雨皆歸於海，而海水無有增減；如是目連！",
    "T22n1428_036:0824c16_10": "於我法中諸族姓子，以信堅固從家捨家學道，入無餘涅槃界，而無餘涅槃界無增無減，是謂目連於我法中四奇特，令諸弟子見已而自娛樂。",
    "T22n1428_036:0824c20_11": "猶如目連！",
    "T22n1428_036:0824c20_12": "大海水醎同一味；於我法中同一解脫味，是謂目連於我法中五奇特，令諸弟子見已而自娛樂。",
    "T22n1428_036:0824c22_13": "目連！",
    "T22n1428_036:0824c23_0": "猶如大海不受死屍，設有死屍大風飄置岸上；於我法中亦復如是，不受死屍。",
    "T22n1428_036:0824c24_1": "所謂死屍者，非沙門自稱為沙門、非梵行自稱為梵行、犯戒惡法不淨污穢邪見覆障善業，內懷腐爛如空中樹，雖在眾中坐，常離眾僧遠、眾僧亦離彼遠，是謂目連於我法中六奇特，令諸弟子見已而自娛樂。",
    "T22n1428_036:0824c29_2": "猶如目連！",
    "T22n1428_036:0825a01_3": "大海水中多出珍奇異寶陸地所無有，所謂珍寶者，金銀、真珠、琉璃、珊瑚、車璩、馬瑙；於我法中亦多出珍寶，所謂珍寶者，四念處、四正勤、四如意足、四禪、五根、五力、七覺意、賢聖八正道，是謂目連於我法中七奇特，令諸弟子見已而自娛樂。",
    "T22n1428_036:0825a06_4": "猶如目連！",
    "T22n1428_036:0825a06_5": "大海水大形所居處，所謂大形者，百由旬乃至七百由旬；如是目連！",
    "T22n1428_036:0825a08_6": "於我法中亦受大形，所謂大形者，眾僧中向須陀洹、得須陀洹果，乃至向阿羅漢、得阿羅漢果，是謂目連於我法中八奇特，令諸弟子見已而自娛樂。」",
    "T22n1428_036:0825a11_7": "爾時說戒日，眾多癡比丘集一處住，語上座言說戒，答言：「我先不誦戒。」",
    "T22n1428_036:0825a13_8": "次語中座、下座說戒，皆言不誦，即不成說戒。",
    "T22n1428_036:0825a14_9": "爾時諸比丘，以此事往白佛，佛言：「眾多癡比丘不應共集一處，既不知戒，復不知說戒、不知布薩、不知布薩羯磨。",
    "T22n1428_036:0825a17_10": "自今已去，制五歲比丘誦戒羯磨，若不誦戒羯磨者如法治。」",
    "T22n1428_036:0825a18_11": "爾時有眾多癡比丘，共集一處住，語上座言說戒，報言：「我等先誦，今者悉忘。」",
    "T22n1428_036:0825a20_12": "次問中座、下座，皆言：「先誦，今者悉忘。」",
    "T22n1428_036:0825a21_13": "即不成說戒。",
    "T22n1428_036:0825a21_14": "時諸比丘以此事往白佛，佛言：「眾多癡比丘不應集在一處，既不知戒，復不知說戒、不知布薩、不知布薩羯磨。",
    "T22n1428_036:0825a24_15": "自今已去，制五歲比丘，當誦戒誦羯磨使利，若不者如法治。",
    "T22n1428_036:0825a25_16": "自今已去，聽依能誦戒比丘夏安居。」",
    "T22n1428_036:0825a26_17": "爾時有比丘，依誦戒者夏安居。",
    "T22n1428_036:0825a27_18": "誦戒者安居中命終，諸比丘念言：「我等當云何？」",
    "T22n1428_036:0825a28_19": "即白諸比丘。",
    "T22n1428_036:0825a29_0": "諸比丘往白佛，佛言：「汝等善聽！",
    "T22n1428_036:0825a29_1": "若有比丘，依誦戒比丘夏安居。",
    "T22n1428_036:0825b01_2": "安居中誦戒者命終、若遠行、若休道、若至外道眾、若至別部眾中、若犯邊罪、若犯比丘尼、若賊心作沙門、若壞二道、若黃門、或殺父母、或殺阿羅漢、或鬪亂眾僧、或惡心出佛身血、若非人、若畜生、若二形，若後安居未至，當詣比近處結後安居，若不者當請比近能誦戒者來過安居。",
    "T22n1428_036:0825b08_3": "若已結後安居，諸比丘應詣比近處，有學誦序者若誦四事者、若十三事者、若二不定者、若三十事者、若九十事者、若誦餘殘法者，彼各誦所得已，還至本住處教一人使誦。",
    "T22n1428_036:0825b12_4": "若一人不能盡誦者，隨先所誦得，各次第誦不得重誦。",
    "T22n1428_036:0825b13_5": "若爾者善，不者但說法誦經已，從坐起而去。」",
    "T22n1428_036:0825b14_6": "爾時難陀，有弟子聰明，善能營事。",
    "T22n1428_036:0825b15_7": "時跋難陀語言：「汝與我人間遊行。」",
    "T22n1428_036:0825b16_8": "其人報言：「小留待我，往問和尚還。」",
    "T22n1428_036:0825b17_9": "即往難陀所白言：「聽我與跋難陀人間遊行。」",
    "T22n1428_036:0825b18_10": "難陀報言：「隨汝意。」",
    "T22n1428_036:0825b18_11": "時諸比丘聞，其中有少欲知足、行頭陀、樂學戒、知慚愧者，嫌責難陀：「汝云何聽弟子隨跋難陀人間遊行耶？",
    "T22n1428_036:0825b21_12": "此人癡，不知戒、不知說戒、不知布薩、不知布薩羯磨。」",
    "T22n1428_036:0825b22_13": "爾時諸比丘往詣佛所，頭面禮足在一面坐，以此事具白佛。",
    "T22n1428_036:0825b24_0": "佛爾時以此事集比丘僧，知而故問難陀言：「汝實遣弟子與跋難陀人間遊行耶？",
    "T22n1428_036:0825b26_0": "跋難陀癡人，不知戒、不知說戒、不知布薩、不知布薩羯磨。」",
    "T22n1428_036:0825b27_1": "答言：「如是。」",
    "T22n1428_036:0825b27_2": "時世尊以無數方便呵責難陀言：「汝所為非，非威儀、非沙門法、非淨行、非隨順行，所不應為。",
    "T22n1428_036:0825c01_3": "云何難陀！",
    "T22n1428_036:0825c01_4": "汝遣弟子與跋難陀人間遊行？",
    "T22n1428_036:0825c02_5": "癡人既不知戒、不知說戒、不知布薩、不知布薩羯磨。」",
    "T22n1428_036:0825c03_6": "爾時世尊以無數方便呵責難陀已，告諸比丘：「汝等善聽！",
    "T22n1428_036:0825c04_7": "若有弟子，辭和尚師方面遠行。",
    "T22n1428_036:0825c05_8": "和尚當問弟子：『汝為何事行？",
    "T22n1428_036:0825c06_9": "同伴是誰？",
    "T22n1428_036:0825c06_10": "為詣何處？』",
    "T22n1428_036:0825c06_11": "若所營事非、若同伴非、其人及所詣處非者，當遮令莫去。",
    "T22n1428_036:0825c08_12": "若所營事非、所詣處亦非，同伴雖好，亦當遮令莫去。",
    "T22n1428_036:0825c09_13": "若所營事非，所詣處好，同伴不善，亦當遮令莫去。",
    "T22n1428_036:0825c10_14": "若所營事非，所詣處好，同伴善，亦當遮令莫去。",
    "T22n1428_036:0825c11_15": "若所營事好，所詣處不好，同伴亦不善，當遮令莫去。",
    "T22n1428_036:0825c12_16": "所營事好，所詣處好，同伴不好，亦遮令莫去。",
    "T22n1428_036:0825c13_17": "若所營事好，所詣處好，同伴亦好，當聽令去。」",
    "T22n1428_036:0825c15_0": "爾時有一住處，眾多癡比丘共集一處。",
    "T22n1428_036:0825c15_1": "時尊者優波離，為客來至此眾中，而諸癡比丘都不瞻視迎逆承事。",
    "T22n1428_036:0825c17_2": "優波離以不瞻視迎逆承事，即於其日離彼處去。",
    "T22n1428_036:0825c18_3": "時諸比丘，以此事往白佛，佛言：「善聽！",
    "T22n1428_036:0825c19_4": "若有住處，有眾多癡比丘共集一處，若有客比丘來至，能說法、持律、持摩夷、能說契經義。",
    "T22n1428_036:0825c21_5": "諸比丘聞，當往至半由旬，迎逆承事、瞻視安處浴洗、給其所須飲食，若不爾者當如法治。」",
    "T22n1428_036:0825c23_6": "爾時有住處，一比丘當說戒日犯罪，心自念言：「世尊制戒，犯者不得說戒、不得聞戒、不得向犯戒者懺悔，犯者不得受他懺悔。",
    "T22n1428_036:0825c26_7": "我今當云何？」",
    "T22n1428_036:0825c27_8": "即告諸比丘。",
    "T22n1428_036:0825c27_9": "諸比丘往白佛，佛言：「汝等善聽！",
    "T22n1428_036:0825c28_10": "若說戒日，有比丘犯罪，自念言：『世尊制戒，若有犯者，不得說戒、不得聞戒、不得向犯者懺悔，犯者不得受他懺悔。』",
    "T22n1428_036:0826a02_0": "彼比丘當詣清淨比丘所，偏露右臂、脫革屣、右膝著地合掌，若上座應禮足，自稱所犯名字，口作是說：『大德憶念！",
    "T22n1428_036:0826a04_1": "我某甲比丘，犯某甲罪。",
    "T22n1428_036:0826a05_2": "今向大德懺悔，不敢覆藏，懺悔則安樂，不懺悔不安樂。",
    "T22n1428_036:0826a06_3": "憶念犯發露，知而不覆藏，願長老憶我清淨戒身具足清淨布薩。』",
    "T22n1428_036:0826a08_4": "如是三說。",
    "T22n1428_036:0826a08_5": "彼應語言：『汝當生厭離心。』",
    "T22n1428_036:0826a09_0": "彼當報言：『爾。』",
    "T22n1428_036:0826a09_1": "作如是已，得聽說戒。」",
    "T22n1428_036:0826a09_2": "爾時說戒日，有一比丘，於犯中生疑，彼自念言：「世尊制戒，有犯者，不得說戒、不得聞戒、不得從犯者懺悔，犯者不得受他懺悔。",
    "T22n1428_036:0826a12_3": "我今當云何？」",
    "T22n1428_036:0826a13_4": "即告諸比丘。",
    "T22n1428_036:0826a13_5": "諸比丘往白佛，佛言：「汝等善聽！",
    "T22n1428_036:0826a14_6": "說戒日，若比丘於犯有疑者，自念言：『世尊制戒，若有犯者，不得說戒、不得聞戒、不得向犯者懺悔，犯者不得受他懺。』",
    "T22n1428_036:0826a17_7": "彼比丘當詣清淨比丘中，偏露右臂、脫革屣、右膝著地合掌，若上座禮足已，稱所犯名字，口作是言：『我某甲於所犯罪生疑，今向大德自說，須後無疑時當如法懺悔。』",
    "T22n1428_036:0826a21_8": "如是已得聞戒。」",
    "T22n1428_036:0826a21_9": "爾時說戒日，眾僧集在一處欲說戒，當欲說戒時，有比丘犯罪，彼即作是念：「世尊制戒，犯者不得說戒、不得聞戒、不得向犯者懺悔，犯者不得受他懺。",
    "T22n1428_036:0826a25_10": "我今當云何？」",
    "T22n1428_036:0826a25_11": "語彼說戒人言：「小止莫說戒，我犯某甲罪，我欲從長老懺悔。」",
    "T22n1428_036:0826a27_0": "作是語頃，舉眾鬧亂。",
    "T22n1428_036:0826a27_1": "時諸比丘以此事往白佛，佛言：「汝等善聽！",
    "T22n1428_036:0826a28_2": "若有異處，眾僧集在一處欲說戒。",
    "T22n1428_036:0826a29_3": "當說戒時，有比丘犯罪。",
    "T22n1428_036:0826a29_4": "彼比丘，若有人舉、若不舉，若作憶念、不作憶念，其人自憶罪而發露、自知有是罪，彼比丘當語邊人言：『我犯某甲罪，今向長老懺悔。』",
    "T22n1428_036:0826b04_5": "復作是念：『設語傍人者，恐鬧亂眾僧，不成說戒。』",
    "T22n1428_036:0826b05_6": "彼比丘當心念：『須罷坐已，當如法懺。』",
    "T22n1428_036:0826b06_7": "作如是已，得聽說戒。」",
    "T22n1428_036:0826b06_8": "爾時眾僧集在一處欲說戒。",
    "T22n1428_036:0826b07_9": "當說戒時，有比丘於罪有疑，彼作是念言：「世尊制戒，有犯者，不得說戒、不得聞戒、不得向犯者懺悔，犯者不得受他懺悔。",
    "T22n1428_036:0826b10_10": "我今當云何？」",
    "T22n1428_036:0826b10_11": "即語彼說戒人言：「汝小止！",
    "T22n1428_036:0826b11_12": "我疑某甲罪，欲向長老說。」",
    "T22n1428_036:0826b11_13": "作是語已，舉眾鬧亂。",
    "T22n1428_036:0826b12_14": "時諸比丘以此事往白佛，佛言：「汝等善聽！",
    "T22n1428_036:0826b13_15": "若眾僧集在一處欲說戒，當說戒時，有比丘於罪有疑。",
    "T22n1428_036:0826b14_16": "而彼比丘，有舉有不舉，有作憶念不作憶念，彼自憶過，當語比座言：『我於罪有疑，今向長老說，須罷座已無疑時，當如法懺悔。』",
    "T22n1428_036:0826b17_17": "若復作是念：『我向比座語，恐眾僧鬧亂，不成說戒。』",
    "T22n1428_036:0826b19_18": "彼應心念：『須座罷已，無疑時如法懺悔。』",
    "T22n1428_036:0826b20_19": "作如是者，得聞說戒。」",
    "T22n1428_036:0826b20_20": "爾時當說戒日，有異住處一切僧盡有犯，皆自念言：「世尊制戒，有犯者不得說戒、不得聞戒、不得從犯者懺悔，犯者不得受他懺。",
    "T22n1428_036:0826b23_21": "我等當云何？」",
    "T22n1428_036:0826b24_22": "即告諸比丘。",
    "T22n1428_036:0826b24_23": "諸比丘往白佛，佛言：「汝等善聽！",
    "T22n1428_036:0826b25_24": "若有異住處一切僧盡犯，皆自念言：『世尊制戒，有犯者不得說戒、不得聞戒、不得從犯者懺悔，犯者不得受他懺。』",
    "T22n1428_036:0826b28_0": "若有客比丘來，清淨無犯，當往彼所，偏露右肩、脫革屣、右膝著地、合掌，若上座禮足已，口自稱所犯戒名，作是言：『我某甲犯某甲罪，今向大德說。』",
    "T22n1428_036:0826c02_1": "彼當語言：『生厭離心。』",
    "T22n1428_036:0826c02_2": "此報言：『爾。』",
    "T22n1428_036:0826c03_3": "若無客比丘來者，即當差二、三人詣比近清淨比丘眾中，偏露右肩、脫革屣、右膝著地、合掌，自稱所犯戒名，口作是言：『我犯某甲罪，今向諸大德說。』",
    "T22n1428_036:0826c06_4": "彼當語言：『汝生厭離心。』",
    "T22n1428_036:0826c07_5": "報言：『爾。』",
    "T22n1428_036:0826c07_6": "此比丘當還來至所住處，所住處諸比丘當向此比丘說犯。",
    "T22n1428_036:0826c09_0": "作如是已當說戒。」",
    "T22n1428_036:0826c09_1": "爾時有一異住處，一切僧於罪有疑，各作是念：「世尊制戒，有犯者不得說戒、不得聞戒、不得從犯者懺悔，犯者不得受他懺。",
    "T22n1428_036:0826c12_2": "我等當云何？」",
    "T22n1428_036:0826c12_3": "即告諸比丘。",
    "T22n1428_036:0826c13_4": "諸比丘往白佛，佛言：「汝等善聽！",
    "T22n1428_036:0826c13_5": "若異住處一切僧於罪有疑，各作是念：『世尊制戒！",
    "T22n1428_036:0826c15_0": "有犯者不得說戒、不得聞戒、不得從犯者懺悔，犯者不得受他懺。』",
    "T22n1428_036:0826c16_1": "若有客比丘來，清淨無犯，當往詣彼所，偏露右肩脫革屣，若上座禮足已，右膝著地合掌，自稱所犯戒名口作是語：『我於某罪生疑，今向大德說，須後無疑時，當如法懺悔。』",
    "T22n1428_036:0826c20_2": "若無有客比丘者，當遣二、三比丘詣比近清淨比丘眾中，偏露右肩、脫革屣、右膝著地、合掌若上座禮足已，自稱所犯戒名，口作是語：『我於某罪生疑，今向大德說，須後無疑時，當如法懺悔。』",
    "T22n1428_036:0826c25_3": "彼比丘當還本住處，諸比丘當向此比丘說犯戒名。",
    "T22n1428_036:0826c26_4": "作如是已，然後說戒。」",
    "T22n1428_036:0826c27_5": "爾時眾僧集在一處欲說戒，當說戒時，一切眾僧盡犯罪，各作是念：「世尊制戒，有犯者不得說戒、不得聞戒、不得向犯比丘懺悔，犯者不得受他懺悔。",
    "T22n1428_036:0827a02_6": "我等當云何？」",
    "T22n1428_036:0827a02_7": "即告諸比丘。",
    "T22n1428_036:0827a02_8": "諸比丘往白佛，佛言：「汝等善聽！",
    "T22n1428_036:0827a03_9": "眾僧集在一處欲說戒，當說戒時一切眾僧盡犯罪，彼各各作是念：『世尊制戒，犯者不得說戒、不得聞戒、不得向犯者懺悔，犯者不得受他懺。』",
    "T22n1428_036:0827a06_10": "彼比丘白已當懺悔。",
    "T22n1428_036:0827a07_11": "當作如是白：『大德僧聽！",
    "T22n1428_036:0827a07_12": "此一切眾僧犯罪。",
    "T22n1428_036:0827a08_13": "若僧時到僧忍聽，此一切僧懺悔。",
    "T22n1428_036:0827a09_14": "白如是。』",
    "T22n1428_036:0827a09_15": "作是白已，然後說戒。」",
    "T22n1428_036:0827a09_16": "爾時眾僧集在一處欲說戒，當說戒時一切眾僧於罪有疑，彼各作是念：「世尊制戒有犯者，不得說戒、不得聞戒、不得向犯者懺悔，犯者不得受他懺悔。",
    "T22n1428_036:0827a13_17": "我等當云何？」",
    "T22n1428_036:0827a13_18": "即語諸比丘。",
    "T22n1428_036:0827a14_19": "諸比丘往白佛，佛言：「汝等善聽！",
    "T22n1428_036:0827a14_20": "若眾僧集在一處欲說戒，當說戒時一切僧於罪有疑，各念言：『世尊制戒，有犯者不得說戒、不得聞戒、不得向犯者懺悔，犯者不得受他懺。』",
    "T22n1428_036:0827a18_21": "彼一切僧，作白已應說其罪，當作如是白：『大德僧聽！",
    "T22n1428_036:0827a19_22": "此一切僧於罪有疑。",
    "T22n1428_036:0827a20_23": "若僧時到僧忍聽，此眾僧自說罪。",
    "T22n1428_036:0827a20_24": "白如是。』",
    "T22n1428_036:0827a21_25": "作如是白已，然後得說戒。」",
    "T22n1428_036:0827a21_26": "爾時說戒日，一切僧盡犯罪，然不識所犯罪名、不識罪相，諸比丘作是念：「我等當云何？」",
    "T22n1428_036:0827a23_27": "即告諸比丘。",
    "T22n1428_036:0827a24_28": "諸比丘往白佛，佛言：「汝等善聽！",
    "T22n1428_036:0827a24_29": "說戒日一切僧盡犯罪，而不識罪名、不識罪相。",
    "T22n1428_036:0827a26_0": "若有客比丘來，持法、持律、持摩夷者，當往彼所，偏露右肩、脫革屣、右膝著地，合掌白言：『大德！",
    "T22n1428_036:0827a28_1": "若有比丘，作如是如是罪者，犯何等？』",
    "T22n1428_036:0827a29_2": "彼持律報言：『犯如是如是罪。』",
    "T22n1428_036:0827a29_3": "客比丘知彼比丘易教授者，將在屏處，令餘比丘眼見耳不聞處立，教令如法懺悔。",
    "T22n1428_036:0827b02_4": "懺悔已還至彼比丘所作是言：『此比丘所犯罪者，今已懺悔。』",
    "T22n1428_036:0827b04_5": "餘比丘信如是比丘懺悔者善，若不信懺悔者，餘比丘不得強逼令懺悔。」",
    "T22n1428_036:0827b06_6": "爾時說戒日，有客比丘至。",
    "T22n1428_036:0827b06_7": "彼客比丘十四日說戒，舊比丘十五日說戒。",
    "T22n1428_036:0827b07_8": "諸比丘不知云何？",
    "T22n1428_036:0827b08_9": "即告諸比丘。",
    "T22n1428_036:0827b08_10": "諸比丘往白佛，佛言：「汝等善聽！",
    "T22n1428_036:0827b09_11": "若有住處，說戒日有客比丘來少，客比丘十四日，舊比丘十五日，客比丘少當從舊比丘，若不者如法治。",
    "T22n1428_036:0827b11_12": "爾時有住處，說戒日有客比丘來，與舊比丘等，客比丘十四日說戒，舊比丘十五日，客比丘等應從舊比丘，若不從當如法治。",
    "T22n1428_036:0827b14_13": "若說戒日有客比丘來多，客比丘十四日說戒，舊比丘十五日，舊比丘少，應從客比丘求和合。",
    "T22n1428_036:0827b16_14": "若彼與和合者善，若不與和合，舊比丘應出界外說戒。",
    "T22n1428_036:0827b18_15": "時說戒日，有異住處客比丘來少。",
    "T22n1428_036:0827b18_16": "客比丘十五日，舊比丘十四日。",
    "T22n1428_036:0827b19_17": "客比丘少，應從舊比丘求和合。",
    "T22n1428_036:0827b20_18": "若與和合者善。",
    "T22n1428_036:0827b20_19": "若不與和合，客比丘應出界外說戒。",
    "T22n1428_036:0827b21_20": "時說戒日，有異住處客比丘來，與舊比丘等。",
    "T22n1428_036:0827b22_21": "客比丘十五日，舊比丘十四日。",
    "T22n1428_036:0827b23_22": "應從舊比丘求和合。",
    "T22n1428_036:0827b23_23": "若與和合者善，若不與和合，客比丘應出界外說戒。",
    "T22n1428_036:0827b25_24": "時說戒日，有異住處客比丘來多。",
    "T22n1428_036:0827b26_0": "客比丘十五日，舊比丘十四日。",
    "T22n1428_036:0827b26_1": "舊比丘少，應從客比丘求和合。",
    "T22n1428_036:0827b27_2": "若從者善，若不從如法治。",
    "T22n1428_036:0827b28_3": "當說戒日客比丘來少，客比丘十六日，舊比丘十五日，亦如是。」",
    "T22n1428_036:0827b29_4": "時說戒日，有住處舊比丘集欲說戒，說戒時客比丘來少，彼作如是念：「我等當云何？」",
    "T22n1428_036:0827c02_5": "即告諸比丘。",
    "T22n1428_036:0827c02_6": "諸比丘往白佛，佛言：「若說戒日，有住處舊比丘集欲說戒，說戒時客比丘來少。",
    "T22n1428_036:0827c04_7": "舊比丘若已說戒序竟，客比丘當告清淨，餘者當次第聽。",
    "T22n1428_036:0827c06_0": "若說戒竟，舉眾未起、若多未起、若都已起，客比丘來少，當告清淨，不告者如法治。",
    "T22n1428_036:0827c07_1": "爾時說戒日，舊比丘欲說戒，客比丘來等，舊比丘當更與說戒，不說者如法治。",
    "T22n1428_036:0827c09_2": "若說戒竟，若舉眾未起、若多未起、若都已起，客比丘來等，舊比丘當更與說戒，不者應如法治。",
    "T22n1428_036:0827c12_0": "爾時說戒日，有一住處舊比丘集欲說戒。",
    "T22n1428_036:0827c13_0": "時有客比丘來多，舊比丘應更與說戒，不者如法治。",
    "T22n1428_036:0827c14_1": "若說戒竟，舉眾未起、若多未起、若都已起，客比丘來多，舊比丘應更與說戒，不者如法治。",
    "T22n1428_036:0827c16_2": "爾時有住處說戒日，客比丘坐欲說戒，舊比丘來少。",
    "T22n1428_036:0827c17_3": "客比丘若已說戒序竟，當告清淨，餘者當次第聽。",
    "T22n1428_036:0827c18_4": "若說戒竟，舉眾未起、若多未起、若都已起，舊比丘來少，當告清淨，不者如法治。",
    "T22n1428_036:0827c20_5": "爾時有住處說戒日，客比丘坐欲說戒，舊比丘來等，客比丘應更與說戒，不者如法治。",
    "T22n1428_036:0827c22_6": "若說戒竟，舉眾未起、若多未起、若都已起，舊比丘來等，客比丘應更與說戒，不者如法治。",
    "T22n1428_036:0827c24_7": "爾時有住處說戒日，客比丘坐欲說戒，舊比丘來多，客比丘應更與說戒，不者如法治。",
    "T22n1428_036:0827c26_8": "若說戒竟，舉眾未起、若多未起、若都已起，舊比丘來多，客比丘應更與說戒，不者如法治。",
    "T22n1428_036:0827c28_9": "舊比丘說戒，舊比丘來亦如是。",
    "T22n1428_036:0827c29_10": "客比丘說戒，客比丘來亦如是。」",
    "T22n1428_036:0828a01_11": "爾時有異住處，說戒日有客比丘來，知舊比丘未來，我等若有四人、若過四人，可作羯磨共說戒，即便作羯磨共說戒。",
    "T22n1428_036:0828a03_12": "作羯磨說戒時舊比丘來，客比丘作是念：「我等當云何？」",
    "T22n1428_036:0828a05_13": "即告諸比丘。",
    "T22n1428_036:0828a05_14": "諸比丘往白佛，佛言：「汝等善聽！",
    "T22n1428_036:0828a06_15": "若說戒日，有住處，有客比丘來，知有舊比丘未來，我等若有四人、若過四人，可作羯磨共說戒，彼人即共作羯磨說戒。",
    "T22n1428_036:0828a09_16": "作羯磨說戒時，舊比丘來少，若已說戒序，當語清淨，餘者當次第聽。",
    "T22n1428_036:0828a10_17": "若說戒竟，舉眾未起、若多未起、若都已起，舊比丘來少，當告清淨，不者如法治。",
    "T22n1428_036:0828a12_18": "時有住處，說戒日有客比丘來至，知有舊比丘未來，我等有四人、若過四人，可作羯磨說戒，即作羯磨說戒。",
    "T22n1428_036:0828a15_19": "作羯磨說戒時，舊比丘來等，客比丘應更說戒，若不者如法治。",
    "T22n1428_036:0828a16_20": "若說戒竟，舉眾未起、若多未起、若都已起，舊比丘來等，客比丘應更說戒，不者當如法治。",
    "T22n1428_036:0828a18_21": "爾時有住處，說戒日有客比丘來，知有舊比丘未來，我等有四人、若過四人，可作羯磨說戒，即作羯磨說戒。",
    "T22n1428_036:0828a21_22": "作羯磨說戒時，舊比丘來多，客比丘應更說戒，若不者如法治。",
    "T22n1428_036:0828a22_23": "若說戒竟，舉眾未起、若多未起、若都已起，舊比丘來多，客比丘應更說戒，不者如法治。",
    "T22n1428_036:0828a25_0": "爾時有住處，說戒日舊比丘來，知客比丘未來，若少、若等、若多，亦如是。",
    "T22n1428_036:0828a26_1": "客比丘說戒，客比丘來亦如是。",
    "T22n1428_036:0828a27_2": "舊比丘說戒，舊比丘來亦如是。",
    "T22n1428_036:0828a28_3": "或言：『應說戒。』",
    "T22n1428_036:0828a28_4": "或言：『不應說戒。』",
    "T22n1428_036:0828a28_5": "『若不來者，失去！",
    "T22n1428_036:0828a29_6": "滅去！』",
    "T22n1428_036:0828a29_7": "欲作種種方便破壞他，便作羯磨說戒，彼作羯磨羯磨不成，得偷蘭遮。」",
    "T22n1428_036:0828b01_8": "爾時說戒日，有客比丘來，見舊比丘住處房舍，舊比丘相敷繩床、木床、座具、氈褥、枕具、洗足石、淨水、淨水瓶，見相已不求，便作羯磨說戒。",
    "T22n1428_036:0828b05_9": "作羯磨說戒時，舊比丘來，客比丘作是念：「我等當云何？」",
    "T22n1428_036:0828b06_10": "即告諸比丘。",
    "T22n1428_036:0828b06_11": "諸比丘往白佛，佛言：「汝等善聽！",
    "T22n1428_036:0828b07_12": "若一住處，說戒日有客比丘來，見舊比丘相敷繩床、木床、敷具、氈褥、枕具、洗足石、淨水、淨水瓶，見有相不求，便作羯磨說戒。",
    "T22n1428_036:0828b10_13": "若作，不成羯磨說戒，有罪。",
    "T22n1428_036:0828b11_14": "見相便求，求而不得即應喚。",
    "T22n1428_036:0828b11_15": "若不喚便作羯磨說戒，不成羯磨說戒，有罪。",
    "T22n1428_036:0828b12_16": "見相便求，求而不得。",
    "T22n1428_036:0828b13_17": "求既不得，便言：『滅去！",
    "T22n1428_036:0828b13_18": "失去！』",
    "T22n1428_036:0828b14_0": "作種種方便，欲使他破壞，便作羯磨說戒。",
    "T22n1428_036:0828b15_0": "彼比丘不成羯磨，犯偷蘭遮。",
    "T22n1428_036:0828b15_1": "見相便求，求而不得，不得便喚，喚已作羯磨說戒。",
    "T22n1428_036:0828b16_2": "彼比丘羯磨不成，不犯。",
    "T22n1428_036:0828b17_3": "見相便求，求而得之，和合作羯磨說戒，成羯磨說戒，無犯。",
    "T22n1428_036:0828b18_4": "見疑亦如是。",
    "T22n1428_036:0828b19_5": "爾時有住處，舊比丘來，見客比丘相，見衣鉢、針筒、尼師壇、洗脚處。",
    "T22n1428_036:0828b20_6": "見已不求，便作羯磨說戒。",
    "T22n1428_036:0828b21_7": "彼比丘不成羯磨說戒，有罪。",
    "T22n1428_036:0828b21_8": "若見相便求，求而不得即應喚。",
    "T22n1428_036:0828b22_9": "若不喚便作羯磨說戒，不成羯磨說戒，有罪。",
    "T22n1428_036:0828b23_10": "見相便求，求而不得，便言：『失去！",
    "T22n1428_036:0828b24_11": "滅去！』",
    "T22n1428_036:0828b24_12": "種種方便欲使他破壞，便作羯磨說戒。",
    "T22n1428_036:0828b25_13": "彼比丘不成羯磨，犯偷蘭遮。",
    "T22n1428_036:0828b26_14": "見相便求，求而不得，不得便喚，喚已作羯磨說戒，彼比丘不成羯磨說戒，不犯。",
    "T22n1428_036:0828b28_15": "見相便求，求而得和合作羯磨說戒，彼比丘成羯磨說戒，無罪。",
    "T22n1428_036:0828b29_16": "見疑亦如是。」",
    "T22n1428_036:0828b29_17": "爾時說戒日，有一異住處，客比丘來，聞舊比丘聲、經行聲、謦欬聲、聞誦經聲、聞說法聲，聞已不求，便作羯磨說戒。",
    "T22n1428_036:0828c03_18": "作羯磨說戒時，舊比丘來，彼不知云何？",
    "T22n1428_036:0828c04_19": "即告諸比丘。",
    "T22n1428_036:0828c04_20": "諸比丘往白佛，佛言：「汝等善聽！",
    "T22n1428_036:0828c05_21": "若說戒日，有一住處，客比丘來，聞舊比丘聲、經行聲、謦欬聲、誦經聲、說法聲，聞已不求，便作羯磨說戒。",
    "T22n1428_036:0828c07_22": "彼比丘不成羯磨說戒，得罪。",
    "T22n1428_036:0828c08_23": "若聞已求，求已不得，不喚，作羯磨說戒，彼比丘不成羯磨說戒，得罪。",
    "T22n1428_036:0828c10_24": "若聞已求，求已不得，不得而復不喚，既不喚便言：『失去滅去。』",
    "T22n1428_036:0828c11_25": "種種方便欲使他破壞，便作羯磨說戒。",
    "T22n1428_036:0828c12_26": "彼比丘不成羯磨說戒，得偷蘭遮。",
    "T22n1428_036:0828c13_27": "聞已求，求已不得，不得便喚，喚已作羯磨說戒。",
    "T22n1428_036:0828c14_28": "彼比丘羯磨不成，無罪。",
    "T22n1428_036:0828c15_29": "聞已求，求已得，得已和合共作羯磨說戒，彼比丘成羯磨說戒，無罪。",
    "T22n1428_036:0828c16_30": "若聞疑亦如是。",
    "T22n1428_036:0828c17_31": "時有一住處，說戒日舊比丘來，聞客比丘聲、經行聲、謦欬聲、誦經聲、說法聲、抖擻衣聲，聞已不求，便作羯磨說戒。",
    "T22n1428_036:0828c19_32": "彼比丘不成羯磨說戒，有罪。",
    "T22n1428_036:0828c20_33": "聞已求，求已不得，不得已不喚，作羯磨說戒。",
    "T22n1428_036:0828c21_34": "彼比丘不成羯磨說戒，有罪。",
    "T22n1428_036:0828c22_35": "聞已求，求而不得，不得已不喚，不喚已便言：『失去！",
    "T22n1428_036:0828c23_36": "滅去！』",
    "T22n1428_036:0828c23_37": "種種方便欲使他破壞，便作羯磨說戒。",
    "T22n1428_036:0828c24_38": "彼比丘不成羯磨說戒，得偷蘭遮。",
    "T22n1428_036:0828c25_39": "聞已求，求已不得，不得已便喚，喚已作羯磨說戒。",
    "T22n1428_036:0828c26_40": "彼比丘不成羯磨說戒，無罪。",
    "T22n1428_036:0828c27_41": "聞已求，求已得，得已和合共作羯磨說戒，彼比丘成羯磨說戒，無罪。",
    "T22n1428_036:0828c28_42": "聞疑亦如是。」",
    "T22n1428_036:0828c29_43": "爾時有一異住處，說戒日客比丘來，見舊比丘在界場上，見而不求，便作羯磨說戒。",
    "T22n1428_036:0829a02_44": "諸比丘作是念：「我等當云何？」",
    "T22n1428_036:0829a02_45": "即告諸比丘。",
    "T22n1428_036:0829a03_46": "諸比丘往白佛，佛言：「汝等善聽！",
    "T22n1428_036:0829a03_47": "若有異住處，說戒日客比丘來，見舊比丘在界場上，見而不求，便作羯磨說戒，彼比丘成羯磨說戒，有罪。",
    "T22n1428_036:0829a06_48": "若見已便求，求不得不喚，便作羯磨說戒，彼比丘成羯磨說戒，有罪。",
    "T22n1428_036:0829a08_0": "見已求，求已喚，喚已作羯磨說戒，彼比丘成羯磨說戒，無罪。",
    "T22n1428_036:0829a09_1": "見疑亦如是。",
    "T22n1428_036:0829a09_2": "爾時有異住處，說戒日舊比丘來，見客比丘在界場上，見而不求便作羯磨說戒，彼比丘成羯磨說戒，有罪。",
    "T22n1428_036:0829a12_3": "若見已便求，求已不得，而不喚便作羯磨說戒，彼比丘成羯磨說戒，有罪。",
    "T22n1428_036:0829a14_4": "見已求，求已喚，喚已作羯磨說戒，彼比丘成羯磨說戒，無罪。",
    "T22n1428_036:0829a15_5": "見疑亦如是。",
    "T22n1428_036:0829a15_6": "爾時有異住處，說戒日客比丘來，聞舊比丘在界場上。",
    "T22n1428_036:0829a17_7": "聞已不求，便作羯磨說戒，彼比丘成羯磨說戒，有罪。",
    "T22n1428_036:0829a18_8": "聞已求，求已不喚，不喚已便作羯磨說戒，彼比丘成羯磨說戒，有罪。",
    "T22n1428_036:0829a20_9": "聞已求，求已喚，喚已作羯磨說戒，彼比丘成羯磨說戒，無罪。",
    "T22n1428_036:0829a21_10": "聞疑亦如是。",
    "T22n1428_036:0829a21_11": "舊比丘來，聞客比丘在界場上亦如是，聞疑亦如是。」",
    "T22n1428_036:0829a23_12": "爾時有一異住處，說戒日客比丘來，見舊比丘在界內，見而不求便作羯磨說戒。",
    "T22n1428_036:0829a25_13": "作羯磨說戒時，舊比丘來，彼作是念：「我等當云何？」",
    "T22n1428_036:0829a26_14": "即告諸比丘。",
    "T22n1428_036:0829a26_15": "諸比丘往白佛，佛言：「汝等善聽！",
    "T22n1428_036:0829a27_16": "若有一異住處，說戒日客比丘來，見舊比丘在界內，見而不求，便作羯磨說戒，彼比丘不成羯磨說戒，有罪。",
    "T22n1428_036:0829a29_17": "見而求，求而不喚，便作羯磨說戒，不成羯磨說戒，有罪。",
    "T22n1428_036:0829b02_18": "見便求，求已喚，喚已和合作羯磨說戒，彼比丘成羯磨說戒，無罪。",
    "T22n1428_036:0829b03_19": "見疑亦如是。",
    "T22n1428_036:0829b04_0": "爾時有住處，說戒日有舊比丘來，見客比丘在界內亦如是，見疑亦如是。",
    "T22n1428_036:0829b05_1": "客比丘聞舊比丘在界內亦如是，聞疑亦如是。",
    "T22n1428_036:0829b06_2": "舊比丘聞客比丘在界內亦如是，聞疑亦如是。」",
    "T22n1428_036:0829b08_0": "時六群比丘作如是念：「從有比丘有住處，至無比丘有住處，恐餘比丘為我等作羯磨若遮說戒。」",
    "T22n1428_036:0829b10_1": "時諸比丘往白佛，佛言：「不應作如是念：『從有比丘有住處，至無比丘有住處，恐餘比丘為我等作羯磨若遮說戒。』」",
    "T22n1428_036:0829b13_2": "彼比丘作是念：「從有比丘有住處，至無比丘無住處，恐餘比丘為我等作羯磨若遮說戒。」",
    "T22n1428_036:0829b15_3": "佛言：「不應作如是念：『從有比丘有住處，至無比丘無住處，恐餘比丘為我等作羯磨若遮說戒。』」",
    "T22n1428_036:0829b17_4": "彼比丘作是念：「我從有比丘有住處，至無比丘有住處無住處、若往比丘界場上，恐餘比丘為我作羯磨若遮說戒。」",
    "T22n1428_036:0829b20_5": "佛言：「不應作是念：『從有比丘有住處，至無比丘有住處無住處，若往比丘界場上，恐餘比丘為我作羯磨若遮說戒。』",
    "T22n1428_036:0829b22_6": "若無僧共去、若無難事去者，突吉羅。",
    "T22n1428_036:0829b23_7": "從有比丘無住處，至無比丘有住處，亦如是。",
    "T22n1428_036:0829b24_8": "從有比丘無住處，至無比丘無住處，亦如是。",
    "T22n1428_036:0829b25_9": "從有比丘無住處，至無比丘有住處、無住處，亦如是。",
    "T22n1428_036:0829b27_10": "從有比丘有住處、無住處，至無比丘有住處亦如是。",
    "T22n1428_036:0829b28_11": "從有比丘有住處、無住處，至無比丘、無住處，亦如是。",
    "T22n1428_036:0829b29_12": "從有比丘有住處、無住處，至無比丘有住處、無住處，亦如是。",
    "T22n1428_036:0829c02_0": "若為親厚知識，亦如是。」",
    "T22n1428_036:0829c02_1": "時六群比丘尼作如是念：「往寺內遮餘比丘言：『勿為六群比丘作羯磨遮說戒。』」",
    "T22n1428_036:0829c04_2": "爾時諸比丘以此事往白佛，佛言：「比丘尼不應作如是念：『往寺內遮餘比丘言：「勿為六群比丘作羯磨遮說戒。」』",
    "T22n1428_036:0829c07_3": "亦不應於比丘尼前作羯磨若遮說戒。」",
    "T22n1428_036:0829c08_4": "時諸比丘尼，遣式叉摩那、沙彌、沙彌尼，至寺內遮餘比丘，勿為六群比丘作羯磨遮說戒。",
    "T22n1428_036:0829c10_5": "諸比丘往白佛，佛言：「比丘尼不應作是念：『遣式叉摩那、沙彌、沙彌尼，至寺內遮餘比丘，勿為六群比丘作羯磨遮說戒。』",
    "T22n1428_036:0829c13_6": "亦不應在式叉摩那、沙彌、沙彌尼前作羯磨遮說戒。」",
    "T22n1428_036:0829c14_7": "彼諸比丘尼復作是念：「遣白衣知識往寺內遮餘比丘，勿為六群比丘作羯磨遮說戒。」",
    "T22n1428_036:0829c16_8": "諸比丘往白佛，佛言：「比丘尼不應作如是念：『遣白衣知識往寺內遮餘比丘，勿為六群比丘作羯磨若遮說戒。』",
    "T22n1428_036:0829c19_9": "不應在白衣前作羯磨若遮說戒。」",
    "T22n1428_036:0829c20_10": "爾時摩竭國瓶沙王，為佛眾僧故，遣諸將守護僧伽藍。",
    "T22n1428_036:0829c21_11": "時諸比丘語諸將言：「汝等且出在外，我等欲作羯磨說戒。」",
    "T22n1428_036:0829c22_12": "諸將報言：「王瓶沙見遣來，為佛眾僧故守護。",
    "T22n1428_036:0829c23_13": "王意難犯，我等不能出外。」",
    "T22n1428_036:0829c24_14": "爾時諸比丘，以此事往白佛，佛言：「當和喻語使出，若出者善，若不出者，汝等自相將出，至不見不聞處作羯磨共說戒，不應在未受大戒人前作羯磨說戒。」",
    "T22n1428_036:0829c28_15": "時有天龍鬼神來聽說戒，有得天眼比丘見之，皆生畏慎，心念言：「世尊制戒，不聽我等於未受大戒人前作羯磨說戒。」",
    "T22n1428_036:0830a02_16": "爾時諸比丘以此事往白佛，佛言：「自今已去，聽除人未受大戒，餘者聽在前作羯磨說戒。」",
    "T22n1428_036:0830a04_17": "爾時拘睒彌眾僧破為二部，時諸比丘欲於舍衛和合，佛言：「自今已去，聽白已然後和合。",
    "T22n1428_036:0830a06_18": "當作如是白：『大德僧聽！",
    "T22n1428_036:0830a06_19": "所由諍事，令僧鬪諍彼此不和，彼人犯罪，為作舉已還為解罪。",
    "T22n1428_036:0830a08_20": "僧塵垢已滅，若僧時到僧忍聽，僧和合。",
    "T22n1428_036:0830a09_21": "白如是。』",
    "T22n1428_036:0830a09_22": "應作如是白已作和合。」",
    "T22n1428_036:0830a10_23": "爾時尊者優波離，從座起偏露右肩、脫革屣、右膝著地、合掌白佛言：「世尊！",
    "T22n1428_036:0830a11_24": "所因事令僧鬪諍，而不和合、眾僧破壞，令僧塵垢、令僧別異，分為二部，而此事未決斷除滅。",
    "T22n1428_036:0830a14_0": "眾僧為成如法和合不？」",
    "T22n1428_036:0830a14_1": "佛告優波離：「若眾僧所因事令僧鬪諍，而不和合、眾僧破壞，令僧塵垢、令僧別異，分為二部。",
    "T22n1428_036:0830a16_2": "若能於中改悔，不相發舉，此則名為眾僧以法和合。",
    "T22n1428_036:0830a18_0": "自今已去，聽先白然後說戒。",
    "T22n1428_036:0830a18_1": "當作如是白：『大德僧聽！",
    "T22n1428_036:0830a19_2": "眾僧所因諍事令僧鬪諍，而不和合、眾僧破壞，令僧塵垢、令僧別異，分為二部。",
    "T22n1428_036:0830a21_3": "彼人自知犯罪事。",
    "T22n1428_036:0830a21_4": "今已改悔除滅僧垢。",
    "T22n1428_036:0830a22_0": "若僧時到僧忍聽，和合說戒。",
    "T22n1428_036:0830a22_1": "白如是。』",
    "T22n1428_036:0830a22_2": "作如是白已，然後和合說戒。」",
    "T22n1428_036:0830a23_3": "(說戒揵度竟)四分律卷第三十六"
}