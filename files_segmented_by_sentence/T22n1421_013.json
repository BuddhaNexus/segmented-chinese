{
    "T22n1421_013:0089a08_0": "五分律卷第十三(彌沙塞)",
    "T22n1421_013:0089a10_0": "宋罽賓三藏佛陀什",
    "T22n1421_013:0089a11_0": "共竺道生等譯",
    "T22n1421_013:0089a12_0": "第二分之四第八十九事",
    "T22n1421_013:0089a13_0": "◎爾時諸比丘尼不安居，遊行人間，或遇八月賊，或遇水火諸難。",
    "T22n1421_013:0089a14_1": "諸長老比丘尼見，種種訶責：「云何名比丘尼，不夏安居？」",
    "T22n1421_013:0089a15_2": "乃至今為諸比丘尼結戒，亦如上說。",
    "T22n1421_013:0089a16_3": "「從今是戒應如是說：「若比丘尼，不安居，波逸提。」",
    "T22n1421_013:0089a17_4": "安居者：前後安居。",
    "T22n1421_013:0089a18_5": "若無緣事，待後安居，突吉羅。",
    "T22n1421_013:0089a18_6": "式叉摩那、沙彌尼，突吉羅。",
    "T22n1421_013:0089a19_7": "若八難起，不犯。",
    "T22n1421_013:0089a19_8": "(九十)爾時諸比丘尼於無比丘眾處安居，便有諸疑：可應度、不可應度，可與受戒、不可與受戒，作衣如法、不如法。",
    "T22n1421_013:0089a22_9": "於戒中有如是等種種疑，不知問誰？",
    "T22n1421_013:0089a23_10": "又為惡人、外道之所輕[夌*欠]。",
    "T22n1421_013:0089a23_11": "諸長老比丘尼見，種種訶責，以事白佛。",
    "T22n1421_013:0089a24_12": "佛以是事集二部僧，問諸比丘尼：「汝等實爾不？」",
    "T22n1421_013:0089a25_13": "答言：「實爾。",
    "T22n1421_013:0089a26_14": "世尊！」",
    "T22n1421_013:0089a26_15": "佛種種訶責言：「我先不說八敬法，比丘尼應依比丘眾安居耶？」",
    "T22n1421_013:0089a27_16": "訶已，告諸比丘：「今為諸比丘尼結戒，從今是戒應如是說：「若比丘尼，不依比丘眾安居，波逸提。」",
    "T22n1421_013:0089a29_17": "雖依比丘眾，而無教誡者，突吉羅。",
    "T22n1421_013:0089b01_18": "式叉摩那、沙彌尼，突吉羅。",
    "T22n1421_013:0089b02_19": "若安居中比丘眾移去、死亡、罷道；若為強力所制；若病，皆不犯。",
    "T22n1421_013:0089b03_20": "爾時諸比丘尼雖安居，於中遊行，遇賊火諸難。",
    "T22n1421_013:0089b04_21": "諸長老比丘尼見，種種訶責，乃至今為諸比丘尼結戒，亦如上說。",
    "T22n1421_013:0089b06_0": "「從今是戒應如是說：「若比丘尼，於安居內遊行，波逸提。」",
    "T22n1421_013:0089b07_1": "遊行者：若從一聚落至一聚落，若無聚落半由旬，波逸提。",
    "T22n1421_013:0089b08_2": "式叉摩那、沙彌尼，突吉羅。",
    "T22n1421_013:0089b09_3": "若八難起，不犯。",
    "T22n1421_013:0089b09_4": "◎◎爾時諸比丘尼安居竟，不於比丘僧中請見聞疑罪，無人教誡，愚無所知，不能學戒。",
    "T22n1421_013:0089b11_5": "諸長老比丘尼種種訶責，以事白佛。",
    "T22n1421_013:0089b12_6": "佛以是事集二部僧，問諸比丘尼：「汝等實爾不？」",
    "T22n1421_013:0089b13_7": "答言：「實爾。",
    "T22n1421_013:0089b14_8": "世尊！」",
    "T22n1421_013:0089b14_9": "佛種種訶責言：「我先不說八敬法，比丘尼安居竟，應從比丘眾請見聞疑罪耶？」",
    "T22n1421_013:0089b15_10": "訶已，告諸比丘：「今為諸比丘尼結戒，從今是戒應如是說：「若比丘尼，安居竟，不從比丘僧請見聞疑罪，波逸提。」",
    "T22n1421_013:0089b18_11": "若僧不和集，若八難時，不犯。",
    "T22n1421_013:0089b20_0": "爾時諸長者請差摩比丘尼於舍衛城安居，作是言：「若受我請，當隨時供給！」",
    "T22n1421_013:0089b21_1": "便受其請。",
    "T22n1421_013:0089b21_2": "遂長住，不復餘行。",
    "T22n1421_013:0089b22_3": "彼諸長者譏訶言：「我等應作餘事，諸比丘尼不知籌量，不復知去！",
    "T22n1421_013:0089b23_4": "此等常說少欲知足，而今無厭！」",
    "T22n1421_013:0089b24_5": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0089b26_0": "「從今是戒應如是說：「若比丘尼，就安居請竟，一宿不去，波逸提。」",
    "T22n1421_013:0089b27_1": "式叉摩那、沙彌尼，突吉羅。",
    "T22n1421_013:0089b28_0": "若病，若恐怖，若不齊限請，若非受請處安居，不去，不犯。",
    "T22n1421_013:0089c01_0": "爾時諸比丘尼於國內恐怖處行，無救護者，為惡人剝奪。",
    "T22n1421_013:0089c02_1": "諸長老比丘尼見，種種訶責，乃至今為諸比丘尼結戒，亦如上說。",
    "T22n1421_013:0089c03_2": "「從今是戒應如是說：「若比丘尼，於國內恐怖處，無所依怙而獨行者，波逸提。」",
    "T22n1421_013:0089c05_3": "雖眾多比丘尼共行，而無白衣強伴，名為獨行。",
    "T22n1421_013:0089c06_4": "從一聚落至一聚落，若無聚落行半由旬，波逸提。",
    "T22n1421_013:0089c07_5": "式叉摩那、沙彌尼，突吉羅。",
    "T22n1421_013:0089c08_6": "若急難，叛走，皆不犯。",
    "T22n1421_013:0089c09_0": "爾時諸比丘尼出國境，恐怖處行，亦無救護者，為惡人剝奪，乃至今為諸比丘尼結戒，亦如上說。",
    "T22n1421_013:0089c11_1": "「從今是戒應如是說：「若比丘尼，出國境恐怖處，無所依怙而獨行者，波逸提。」",
    "T22n1421_013:0089c12_2": "餘如上說。",
    "T22n1421_013:0089c14_0": "爾時諸比丘尼在毘舍佉母所，作精舍安居竟，無所囑付，空寺出行。",
    "T22n1421_013:0089c15_1": "於後火起，有人見之，語毘舍佉母言：「汝所作比丘尼精舍，為火所燒！」",
    "T22n1421_013:0089c17_2": "彼便遣奴婢往救，得不燒盡。",
    "T22n1421_013:0089c17_3": "諸比丘尼後還，毘舍佉母問言：「阿姨！",
    "T22n1421_013:0089c18_4": "汝不失物不？」",
    "T22n1421_013:0089c18_5": "答言：「我失如是如是物！」",
    "T22n1421_013:0089c19_6": "遂過長說所失物，毘舍佉母訶責言：「云何在我精舍安居，不付囑而去？",
    "T22n1421_013:0089c21_7": "致使火燒，而復過長說所失物！」",
    "T22n1421_013:0089c21_8": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0089c23_9": "「從今是戒應如是說：「若比丘尼，安居竟，不付囑精舍，出行者，波逸提。」",
    "T22n1421_013:0089c24_10": "若不付囑，行一脚出門，突吉羅；兩脚出門，波逸提。",
    "T22n1421_013:0089c25_11": "式叉摩那、沙彌尼，突吉羅。",
    "T22n1421_013:0089c26_12": "若更有比丘、比丘尼來住；若無人可付囑，不犯。",
    "T22n1421_013:0089c28_0": "爾時諸比丘尼在毘舍佉母精舍安居竟，不捨精舍還主，而去。",
    "T22n1421_013:0089c29_1": "於後火起，有人見之，語毘舍佉母言：「汝所作比丘尼精舍，為火所燒！」",
    "T22n1421_013:0090a01_2": "毘舍佉母言：「置使燒盡！",
    "T22n1421_013:0090a02_3": "先諸比丘尼不付囑出行，致使失火。",
    "T22n1421_013:0090a03_4": "後還，復過長說所失物，貽我惡名！」",
    "T22n1421_013:0090a04_5": "彼比丘尼後復還來，毘舍佉母問言：「阿姨！",
    "T22n1421_013:0090a05_0": "去時留物精舍中不？」",
    "T22n1421_013:0090a05_1": "答言：「無！」",
    "T22n1421_013:0090a05_2": "便訶責言：「云何去，不還我精舍，致使燒盡？",
    "T22n1421_013:0090a06_3": "若語我者，自當守護，不使致此！」",
    "T22n1421_013:0090a07_4": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0090a08_5": "「從今是戒應如是說：「若比丘尼，安居竟，不捨精舍還主，去者，波逸提。」",
    "T22n1421_013:0090a10_6": "餘如上說。",
    "T22n1421_013:0090a11_0": "爾時諸比丘尼看王宮殿及看畫舍，又遊觀諸嬉戲處；到華池上，彼處多人聚看，比丘尼語諸男子言：「汝可小避，莫逼近我！」",
    "T22n1421_013:0090a13_1": "諸男子言：「不吉利人！",
    "T22n1421_013:0090a14_2": "剃頭著割截衣，不應來此；而來此者，是欲求男子！",
    "T22n1421_013:0090a15_3": "云何使我避去？」",
    "T22n1421_013:0090a15_4": "便捉牽曳，作麁惡婬欲語。",
    "T22n1421_013:0090a16_5": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0090a17_6": "「從今是戒應如是說：「若比丘尼，種種遊看，波逸提。」",
    "T22n1421_013:0090a18_7": "發心及方便，突吉羅；若發行，步步波逸提。",
    "T22n1421_013:0090a19_8": "式叉摩那、沙彌尼，突吉羅。",
    "T22n1421_013:0090a20_9": "不為看戲往，皆不犯。",
    "T22n1421_013:0090a21_0": "爾時諸比丘尼半月布薩，不來比丘僧中乞教誡師，以無人教誡故，愚闇無知不能學戒。",
    "T22n1421_013:0090a23_0": "諸長老比丘尼見，種種呵責，以事白佛。",
    "T22n1421_013:0090a23_1": "佛以是事集二部僧，問諸比丘尼：「汝等實爾不？」",
    "T22n1421_013:0090a24_2": "答言：「實爾。",
    "T22n1421_013:0090a25_3": "世尊！」",
    "T22n1421_013:0090a25_4": "佛種種訶責諸比丘尼：「我先不說八敬法，教汝等半月乞教誡師耶？」",
    "T22n1421_013:0090a26_5": "訶責已，告諸比丘：「今為諸比丘尼結戒，從今是戒應如是說：「若比丘尼，半月不於僧中乞教誡師，波逸提。」",
    "T22n1421_013:0090a29_6": "式叉摩那、沙彌尼，不求教誡悔過，突吉羅。",
    "T22n1421_013:0090b01_7": "若請不得，若病，不犯。",
    "T22n1421_013:0090b01_8": "(一百)爾時差摩比丘尼命過，諸比丘尼於比丘僧坊中為起骨塔，其眷屬日三反圍繞，啼哭言：「施我法者！",
    "T22n1421_013:0090b04_9": "施我衣、食、床、臥具、醫藥者！",
    "T22n1421_013:0090b04_10": "如何一旦捨我長逝？」",
    "T22n1421_013:0090b05_11": "諸比丘厭患，妨廢坐禪行道。",
    "T22n1421_013:0090b06_0": "時優波離來入僧坊，問舊住比丘：「此是何聲？」",
    "T22n1421_013:0090b07_1": "具以事答，優波離即使人壞之。",
    "T22n1421_013:0090b07_2": "諸比丘尼聞，共作是議：「我等皆當持杖打彼比丘，若不同往，不復共住！」",
    "T22n1421_013:0090b09_3": "議已，皆執杖詣僧坊，見比丘便圍繞欲打，知非乃止；進前於狹路逢優波離，前後共遮，舉杖欲打。",
    "T22n1421_013:0090b11_4": "優波離即以神力飛到佛所，以事白佛。",
    "T22n1421_013:0090b12_5": "佛以是事集二部僧，問諸比丘尼：「汝等實爾不？」",
    "T22n1421_013:0090b13_6": "答言：「實爾。",
    "T22n1421_013:0090b13_7": "世尊！」",
    "T22n1421_013:0090b14_0": "佛種種訶責比丘尼言：「汝等所作非法！",
    "T22n1421_013:0090b14_1": "云何比丘尼打比丘！」",
    "T22n1421_013:0090b15_2": "訶責已，告諸比丘：「今為諸比丘尼結戒，從今是戒應如是說：「若比丘尼，入比丘住處，波逸提。」",
    "T22n1421_013:0090b17_3": "有諸比丘尼行路見空僧坊，欲入禮拜，而不敢入；以事白佛。",
    "T22n1421_013:0090b18_4": "佛以是事集二部僧，告諸比丘：「今聽比丘尼入空僧坊！",
    "T22n1421_013:0090b20_5": "從今是戒應如是說：「若比丘尼，入有比丘住處，波逸提。」",
    "T22n1421_013:0090b21_6": "有諸比丘尼於僧坊內有因緣事，須入而不敢入。",
    "T22n1421_013:0090b22_7": "以事白佛。",
    "T22n1421_013:0090b22_8": "佛以是事集二部僧，告諸比丘：「今聽比丘尼有緣事須入僧坊，白比丘，比丘聽，然後入！",
    "T22n1421_013:0090b24_9": "從今是戒應如是說：「若比丘尼，入有比丘住處，不白比丘，波逸提。」",
    "T22n1421_013:0090b26_10": "有諸比丘尼有緣事欲入僧坊，諸比丘或坐禪、或眠，不能得白。",
    "T22n1421_013:0090b27_11": "以事白佛。",
    "T22n1421_013:0090b27_12": "佛以是事集二部僧，告諸比丘：「今聽諸比丘尼進入坊內，見比丘便白。",
    "T22n1421_013:0090b29_13": "從今是戒應如是說：「若比丘尼，入有比丘住處，見比丘不白，波逸提。」",
    "T22n1421_013:0090c01_14": "有諸比丘尼急難時，欲避難入僧坊，而不敢入，或為賊所奪，或為惡獸所害。",
    "T22n1421_013:0090c03_15": "以事白佛。",
    "T22n1421_013:0090c03_16": "佛以是事集二部僧，告諸比丘：「今聽比丘尼若急難時，隨意入僧坊。",
    "T22n1421_013:0090c05_17": "從今是戒應如是說：「若比丘尼，入有比丘住處，見比丘不白，除急難時，波逸提。」",
    "T22n1421_013:0090c07_18": "若不見比丘，不得白而入，須見比丘便往白。",
    "T22n1421_013:0090c08_19": "彼比丘應籌量，若可入時，應聽入；若不可入時，不應聽入。",
    "T22n1421_013:0090c09_20": "見而不白及不聽而入，波逸提。",
    "T22n1421_013:0090c10_21": "式叉摩那、沙彌尼，突吉羅。",
    "T22n1421_013:0090c11_0": "爾時諸比丘尼未滿十二歲畜眷屬，不能教誡，不能攝取，弟子愚闇無知不能學戒。",
    "T22n1421_013:0090c12_1": "諸長老比丘尼見，種種訶責，乃至今為諸比丘尼結戒，亦如上說。",
    "T22n1421_013:0090c14_2": "「從今是戒應如是說：「若比丘尼，不滿十二歲畜眷屬，波逸提。」",
    "T22n1421_013:0090c15_3": "不滿十二歲者：受戒未滿十二歲。",
    "T22n1421_013:0090c16_4": "畜眷屬者：為人作和尚。",
    "T22n1421_013:0090c17_5": "若發心欲畜眾，至白四羯磨未竟，突吉羅。",
    "T22n1421_013:0090c18_0": "白四羯磨竟，和尚，波逸提；餘尼師僧，突吉羅。",
    "T22n1421_013:0090c19_0": "爾時諸比丘尼雖滿十二歲，而聾盲瘖瘂種種諸病，無所知，而畜弟子，不能教誡、不能攝取，弟子愚闇無知不能學戒。",
    "T22n1421_013:0090c21_1": "諸長老比丘尼見，種種訶責，以事白佛。",
    "T22n1421_013:0090c22_2": "佛以是事集二部僧，問諸比丘尼：「汝等實爾不？」",
    "T22n1421_013:0090c23_3": "答言：「實爾。",
    "T22n1421_013:0090c23_4": "世尊！」",
    "T22n1421_013:0090c23_5": "佛種種訶責言：「云何比丘尼盲聾瘖瘂種種諸病，而畜弟子，不能教誡，不能攝取，使弟子愚闇無知不能學戒？」",
    "T22n1421_013:0090c26_6": "訶已，告諸比丘：「今聽諸比丘尼白二羯磨畜眾。」",
    "T22n1421_013:0090c27_7": "彼比丘尼應到比丘尼僧中，脫革屣，偏袒右肩，胡跪合掌，白言：「阿姨僧聽！",
    "T22n1421_013:0090c29_8": "我某甲比丘尼，已滿十二歲，欲畜眾；從僧乞畜眾羯磨。",
    "T22n1421_013:0091a01_9": "善哉！",
    "T22n1421_013:0091a01_10": "僧與我作畜眾羯磨。」",
    "T22n1421_013:0091a01_11": "如是三乞。",
    "T22n1421_013:0091a02_12": "諸比丘尼應籌量觀察，此比丘尼堪畜眾不？",
    "T22n1421_013:0091a03_13": "若不堪，不應與作畜眾羯磨；若堪，應與作。",
    "T22n1421_013:0091a04_14": "應一比丘尼，若上座、若上座等，知法、知律者，唱言：「阿姨僧聽！",
    "T22n1421_013:0091a05_15": "此某甲比丘尼，已滿十二歲，欲畜某甲為眾；從僧乞畜眾羯磨，僧今與作畜眾羯磨。",
    "T22n1421_013:0091a07_16": "若僧時到僧忍聽。",
    "T22n1421_013:0091a07_17": "白如是。」",
    "T22n1421_013:0091a07_18": "「阿姨僧聽！",
    "T22n1421_013:0091a08_19": "此某甲比丘尼，已滿十二歲，欲畜某甲為眾；從僧乞畜眾羯磨，僧今與作畜眾羯磨。",
    "T22n1421_013:0091a10_20": "誰諸阿姨忍者，默然；若不忍者，便說。",
    "T22n1421_013:0091a10_21": "僧已與某甲比丘尼作畜眾羯磨竟；僧忍，默然故。",
    "T22n1421_013:0091a12_22": "是事如是持。」",
    "T22n1421_013:0091a12_23": "「今為諸比丘尼結戒，從今是戒應如是說：「若比丘尼，滿十二歲，僧不與作畜眾羯磨；畜眾者，波逸提。」",
    "T22n1421_013:0091a14_24": "餘如上說。",
    "T22n1421_013:0091a15_0": "爾時諸比丘尼，與未滿十二歲已嫁女受具足戒，愚闇無知不堪學戒。",
    "T22n1421_013:0091a16_1": "諸長老比丘尼見，種種訶責，乃至今為諸比丘尼結戒，亦如上說。",
    "T22n1421_013:0091a18_2": "「從今是戒應如是說：「若比丘尼，與未滿十二歲已嫁女受具足戒，波逸提。」",
    "T22n1421_013:0091a19_3": "未滿十二歲者：雖已嫁，而未滿十二歲。",
    "T22n1421_013:0091a20_4": "嫁者：已經男子。",
    "T22n1421_013:0091a20_5": "餘如上畜眷屬中說。",
    "T22n1421_013:0091a22_0": "爾時諸比丘尼，雖滿十二歲已嫁女，而女聾啞種種諸病，與受具足戒，愚癡無知不能學戒。",
    "T22n1421_013:0091a24_1": "諸長老比丘尼見，種種訶責，乃至「今聽諸比丘尼白四羯磨，與滿十二歲已嫁女受具足戒。」",
    "T22n1421_013:0091a26_2": "彼欲受具足戒人，應到比丘尼僧中，白言：「阿姨僧聽！",
    "T22n1421_013:0091a27_3": "我某甲已嫁，滿十二歲，求某甲和尚受具足戒，今從僧乞受具足戒。",
    "T22n1421_013:0091a28_4": "善哉！",
    "T22n1421_013:0091a28_5": "僧與我受具足戒，憐愍故！」",
    "T22n1421_013:0091a29_6": "如是三乞已，諸比丘尼應籌量可與受、不可與受。",
    "T22n1421_013:0091b01_7": "應一比丘尼羯磨，依如上說。",
    "T22n1421_013:0091b02_8": "告諸比丘：「今為諸比丘尼結戒，從今是戒應如是說：「若比丘尼，滿十二歲已嫁女，僧不作羯磨，與受具足戒，波逸提。」",
    "T22n1421_013:0091b04_9": "餘如畜眷屬中說。",
    "T22n1421_013:0091b06_0": "爾時諸比丘尼，與未滿十八歲童女受學戒，愚闇無知不堪學戒。",
    "T22n1421_013:0091b07_1": "諸長老比丘尼見，種種訶責，乃至今為諸比丘尼結戒，亦如上說。",
    "T22n1421_013:0091b08_2": "「從今是戒應如是說：「若比丘尼，與未滿十八歲童女受學戒，波逸提。」",
    "T22n1421_013:0091b10_3": "童女者：未經男子。",
    "T22n1421_013:0091b10_4": "發心及方便，乃至白二羯磨未滿，突吉羅。",
    "T22n1421_013:0091b11_5": "白二羯磨，波逸提；餘師眾，皆突吉羅。",
    "T22n1421_013:0091b13_0": "爾時諸比丘尼，雖滿十八歲童女，而女聾啞種種諸病，與受學戒，乃至今聽諸比丘尼白二羯磨，與滿十八歲童女受二歲學戒。",
    "T22n1421_013:0091b15_1": "欲受學戒人，應到比丘尼僧中，白言：「阿姨僧聽！",
    "T22n1421_013:0091b16_2": "我某甲，和尚某甲，今從僧乞二歲學戒。",
    "T22n1421_013:0091b17_3": "善哉！",
    "T22n1421_013:0091b17_4": "阿姨僧與我受二歲學戒，憐愍故！」",
    "T22n1421_013:0091b18_5": "如是三乞已，諸比丘尼應善籌量，可與受、不可與受。",
    "T22n1421_013:0091b19_6": "應一比丘尼羯磨，依如上說。",
    "T22n1421_013:0091b20_7": "告諸比丘：「今為諸比丘尼結戒，從今是戒應如是說：「若比丘尼，雖滿十八歲童女，僧不作羯磨，與受學戒，波逸提。」",
    "T22n1421_013:0091b23_8": "餘如上說。",
    "T22n1421_013:0091b24_0": "爾時偷羅難陀比丘尼主人婦，求欲出家。",
    "T22n1421_013:0091b24_1": "偷羅難陀言：「汝先與我衣，我當度汝。」",
    "T22n1421_013:0091b25_2": "主人婦便訶責言：「我是主人！",
    "T22n1421_013:0091b26_3": "云何先索我衣，然後見度？",
    "T22n1421_013:0091b27_0": "不欲度我生老病死，反利我衣！",
    "T22n1421_013:0091b27_1": "此等無沙門行，破沙門法！」",
    "T22n1421_013:0091b28_2": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0091b29_3": "「從今是戒應如是說：「若比丘尼，語白衣婦女：『先與我衣，我當度汝。』",
    "T22n1421_013:0091c02_4": "波逸提。」",
    "T22n1421_013:0091c02_5": "若比丘尼語式叉摩那、沙彌尼，突吉羅。",
    "T22n1421_013:0091c03_6": "若彼負債，債償然後度，不犯。",
    "T22n1421_013:0091c04_0": "爾時偷羅難陀比丘尼語諸比丘尼言：「與我作畜眾羯磨。」",
    "T22n1421_013:0091c05_1": "諸比丘尼言：「如佛所說，應與作畜眾羯磨者；汝無是事，不得與汝作畜眾羯磨。」",
    "T22n1421_013:0091c07_2": "彼比丘尼便言：「諸比丘尼隨愛恚癡畏！",
    "T22n1421_013:0091c07_3": "畏者便與作，不畏者便不與作。」",
    "T22n1421_013:0091c08_4": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0091c10_5": "「從今是戒應如是說：「若比丘尼，諸比丘尼語言：『如佛所說，應與作畜眾羯磨。",
    "T22n1421_013:0091c11_6": "汝無是事！』",
    "T22n1421_013:0091c12_7": "便訶諸比丘尼者，波逸提。」",
    "T22n1421_013:0091c13_0": "爾時諸比丘尼教誡時不往聽，羯磨時亦不往聽，便愚闇無知不能學戒。",
    "T22n1421_013:0091c14_1": "諸長老比丘尼種種訶責，乃至今為諸比丘尼結戒，亦如上說。",
    "T22n1421_013:0091c16_2": "「從今是戒應如是說：「若比丘尼，教誡及羯磨時，不往聽，波逸提。」",
    "T22n1421_013:0091c17_3": "教誡者：說八敬等法。",
    "T22n1421_013:0091c17_4": "羯磨者：白羯磨、白二、白四羯磨。",
    "T22n1421_013:0091c18_5": "(一百一十)爾時諸比丘尼，有學戒尼滿二歲，不與受具足戒。",
    "T22n1421_013:0091c20_6": "彼後時得重病，聾盲瘖瘂種種諸病，遮受戒法。",
    "T22n1421_013:0091c21_7": "差摩比丘尼弟子學戒滿二歲，亦不與受具足戒，語言：「汝且學是戒。」",
    "T22n1421_013:0091c22_8": "彼後時得白癩病，不知云何？",
    "T22n1421_013:0091c23_9": "諸長老比丘尼種種訶責，乃至今為諸比丘尼結戒，亦如上說。",
    "T22n1421_013:0091c24_10": "「從今是戒應如是說：「若比丘尼，式叉摩那滿二歲，無難，不與受具足戒，語言：『汝且學是戒。』",
    "T22n1421_013:0091c26_11": "波逸提。」",
    "T22n1421_013:0091c28_0": "爾時諸比丘尼度婬女，不受教誡。",
    "T22n1421_013:0091c28_1": "譬如窈領牛不堪駕車，若駕車時但欲出轅。",
    "T22n1421_013:0091c29_2": "諸長老比丘尼種種訶責，乃至今為諸比丘尼結戒，亦如上說。",
    "T22n1421_013:0092a02_3": "「從今是戒應如是說：「若比丘尼，度婬女，波逸提。」",
    "T22n1421_013:0092a03_4": "發心，乃至白四羯磨未竟，突吉羅。",
    "T22n1421_013:0092a04_0": "白四羯磨竟，和尚，波逸提；餘尼師眾，突吉羅。",
    "T22n1421_013:0092a05_0": "彼厭惡女身，度之，不犯。",
    "T22n1421_013:0092a06_0": "爾時諸比丘尼，與未滿二歲學戒尼受具足戒，彼愚闇無知不能學戒。",
    "T22n1421_013:0092a07_1": "諸長老比丘尼見，種種訶責，乃至今為諸比丘尼結戒，亦如上說。",
    "T22n1421_013:0092a09_2": "「從今是戒應如是說：「若比丘尼，與未滿二歲學戒尼，受具足戒，波逸提。」",
    "T22n1421_013:0092a10_3": "餘如畜眷屬中說。",
    "T22n1421_013:0092a12_0": "爾時諸比丘尼，雖滿二歲學戒尼，而聾盲瘖瘂種種諸病，與受具足戒。",
    "T22n1421_013:0092a13_1": "諸長老比丘尼見，種種訶責，乃至今為諸比丘尼結戒，亦如上說，滿十二歲已嫁女中說。",
    "T22n1421_013:0092a15_2": "「從今是戒應如是說：「若比丘尼，滿二歲學戒尼，僧不作羯磨，與受具足戒，波逸提。」",
    "T22n1421_013:0092a17_3": "餘如畜眷屬中說。",
    "T22n1421_013:0092a18_0": "爾時諸比丘尼，與滿二歲學戒尼不學戒者，受具足戒，愚闇無知不能學戒。",
    "T22n1421_013:0092a19_1": "諸長老比丘尼種種訶責，乃至今為諸比丘尼結戒，亦如上說。",
    "T22n1421_013:0092a21_2": "「從今是戒應如是說：「若比丘尼，與滿二歲學戒尼不學戒者，受具足戒，波逸提。」",
    "T22n1421_013:0092a22_3": "餘如畜眷屬中說。",
    "T22n1421_013:0092a24_0": "爾時諸比丘尼，與懷妊女受具足戒，入村乞食，諸白衣見，戲弄言：「此比丘尼擔重擔，應速與食！」",
    "T22n1421_013:0092a26_1": "或有言：「且觀其腹！」",
    "T22n1421_013:0092a26_2": "或有言：「此等不修梵行！」",
    "T22n1421_013:0092a27_3": "或有言：「此修梵行，是未出家時事。」",
    "T22n1421_013:0092a27_4": "便訶責諸比丘尼言：「何不待產竟，然後出家？",
    "T22n1421_013:0092a28_5": "以此毀辱梵行！",
    "T22n1421_013:0092a29_6": "諸比丘尼不知可度、不可度，無沙門行！",
    "T22n1421_013:0092b01_7": "破沙門法！」",
    "T22n1421_013:0092b01_8": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0092b02_9": "「從今是戒應如是說：「若比丘尼，與懷妊女受具足戒，波逸提。」",
    "T22n1421_013:0092b04_10": "發心，乃至白四羯磨竟，皆如上說。",
    "T22n1421_013:0092b04_11": "若欲與受具足戒，應先看乳，若無兒相，不犯。",
    "T22n1421_013:0092b05_12": "若受戒竟，方知懷妊，亦不犯。",
    "T22n1421_013:0092b07_0": "爾時諸比丘尼，與新產婦受具足戒，一手捉鉢，一手抱兒，行乞食。",
    "T22n1421_013:0092b08_1": "諸白衣見，戲弄言：「速與二人食！」",
    "T22n1421_013:0092b09_2": "諸白衣譏嫌訶責。",
    "T22n1421_013:0092b09_3": "長老諸比丘尼種種呵責，乃至今為諸比丘尼結戒，亦如上說。",
    "T22n1421_013:0092b11_0": "「從今是戒應如是說：「若比丘尼，與新產婦受具足戒，波逸提。」",
    "T22n1421_013:0092b12_1": "餘如上畜眷屬中說。",
    "T22n1421_013:0092b13_0": "爾時諸比丘尼，年年與弟子受具足戒，弟子眾多不能一一教誡，愚闇無知不能學戒。",
    "T22n1421_013:0092b14_1": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_013:0092b16_2": "「從今是戒應如是說：「若比丘尼，年年與弟子受具足戒，波逸提。」",
    "T22n1421_013:0092b17_3": "比丘尼隔一年，得與一弟子受具足戒。",
    "T22n1421_013:0092b18_4": "餘如畜眷屬中說。",
    "T22n1421_013:0092b20_0": "爾時諸比丘尼，於比丘尼僧中授弟子具足戒，經宿然後就比丘僧受戒。",
    "T22n1421_013:0092b21_1": "受戒人於一宿中得遮受戒病，比丘僧不復與受。",
    "T22n1421_013:0092b22_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_013:0092b24_3": "「從今是戒應如是說：「若比丘尼，異宿與弟子受具足戒，波逸提。」",
    "T22n1421_013:0092b25_4": "從發心，乃至明相未出，突吉羅。",
    "T22n1421_013:0092b26_5": "明相出，和尚，波逸提；餘師僧，突吉羅。",
    "T22n1421_013:0092b27_6": "若僧不和集，及八難起，不犯。",
    "T22n1421_013:0092b28_0": "爾時諸比丘尼新受戒，不依承和尚，無人教誡故，愚無所知不能學戒。",
    "T22n1421_013:0092b29_1": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_013:0092c02_2": "「從今是戒應如是說：「若比丘尼，新受具足戒，不六年依承和尚，若使人依承者，波逸提。」",
    "T22n1421_013:0092c04_0": "式叉摩那、沙彌尼，突吉羅。",
    "T22n1421_013:0092c04_1": "若和尚不須依承者，不犯。",
    "T22n1421_013:0092c05_2": "(一百二十)爾時諸比丘尼與弟子受具足戒已，不攝取、不教誡、不教誦習，愚闇無知不能學戒。",
    "T22n1421_013:0092c07_3": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_013:0092c09_4": "「從今是戒應如是說：「若比丘尼，畜弟子六年中不自攝取，不教人攝取，波逸提。」",
    "T22n1421_013:0092c11_5": "若弟子不受教，不犯。",
    "T22n1421_013:0092c12_0": "爾時諸比丘尼與弟子受具足戒，不將離其本處，先知識男子見生染著心，便調弄，共作麁惡婬欲語。",
    "T22n1421_013:0092c14_1": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_013:0092c15_2": "「從今是戒應如是說：「若比丘尼，畜弟子不自將，不使人將離本處五、六由旬，波逸提。」",
    "T22n1421_013:0092c17_3": "本處者：若生處、若嫁處。",
    "T22n1421_013:0092c18_4": "若弟子不從者，不犯。",
    "T22n1421_013:0092c19_0": "爾時諸比丘尼同學病，不看視故，或不時差，或至命過。",
    "T22n1421_013:0092c20_1": "諸長老比丘尼見，種種呵責，乃至今為諸比丘尼結戒，亦如上說。",
    "T22n1421_013:0092c21_2": "「從今是戒應如是說：「若比丘尼，同學病，不自看、不教人看，波逸提。」",
    "T22n1421_013:0092c23_3": "同學者：同和尚、阿闍梨，及常共伴。",
    "T22n1421_013:0092c23_4": "式叉摩那、沙彌尼，突吉羅。",
    "T22n1421_013:0092c24_5": "若住止不同，不犯。",
    "T22n1421_013:0092c25_0": "爾時諸比丘尼度屬人婦女，諸白衣譏訶言：「此諸比丘尼無可度、不可度者！」",
    "T22n1421_013:0092c26_1": "諸居士有言：「應奪取衣鉢，將付官者。」",
    "T22n1421_013:0092c27_2": "有言：「波斯匿王有令：若輕[夌*欠]比丘尼者，當與重罪。",
    "T22n1421_013:0092c28_3": "應速放去，莫令人聞！」",
    "T22n1421_013:0092c29_4": "皆言：「此等無沙門行，破沙門法！」",
    "T22n1421_013:0092c29_5": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0093a02_6": "「從今是戒應如是說：「若比丘尼，度屬人婦女，波逸提。」",
    "T22n1421_013:0093a03_7": "屬人者：若屬官、若餘人。",
    "T22n1421_013:0093a04_8": "發心，乃至白四羯磨竟，亦如上說。",
    "T22n1421_013:0093a04_9": "若主聽，不犯。",
    "T22n1421_013:0093a06_0": "爾時諸比丘尼度長病女人，不堪學戒，愚闇無知。",
    "T22n1421_013:0093a07_1": "諸長老比丘尼見，種種訶責，乃至今為諸比丘尼結戒，亦如上說。",
    "T22n1421_013:0093a08_2": "「從今是戒應如是說：「若比丘尼，度長病女人，波逸提。」",
    "T22n1421_013:0093a09_3": "長病者：長患寒熱，發作有常。",
    "T22n1421_013:0093a10_4": "發心，乃至白四羯磨竟，亦如上說。",
    "T22n1421_013:0093a11_5": "若受戒後，得此病，不犯。",
    "T22n1421_013:0093a12_0": "爾時諸比丘尼度屬夫婦人，白衣譏訶，或欲奪衣、或欲放遣，乃至今為諸比丘尼結戒，皆如屬人婦女中說。",
    "T22n1421_013:0093a14_1": "「從今是戒應如是說：「若比丘尼，度屬夫婦人，波逸提。」",
    "T22n1421_013:0093a15_2": "發心，乃至白四羯磨竟亦如上說。",
    "T22n1421_013:0093a17_0": "爾時諸比丘尼度負債女人，乃至今為諸比丘尼結戒，皆如上度屬人婦女中說。",
    "T22n1421_013:0093a18_1": "「從今是戒應如是說：「若比丘尼，度負債女人，波逸提。」",
    "T22n1421_013:0093a20_0": "發心，乃至白四羯磨竟，亦如上說。",
    "T22n1421_013:0093a20_1": "若言：「出家竟，然後還債。」",
    "T22n1421_013:0093a21_2": "度此人，不犯。",
    "T22n1421_013:0093a22_0": "爾時諸比丘尼於闇處，與男子共立、共語，生染著心，不樂修梵行，致有反俗、作外道者。",
    "T22n1421_013:0093a23_1": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0093a25_2": "「從今是戒應如是說：「若比丘尼，與男子闇處共立、共語，波逸提。」",
    "T22n1421_013:0093a26_3": "若闇處語，語語波逸提。",
    "T22n1421_013:0093a27_4": "式叉摩那、沙彌尼，突吉羅。",
    "T22n1421_013:0093a27_5": "若疑怖處，若燈卒滅，不犯。",
    "T22n1421_013:0093a29_0": "爾時諸比丘尼隨所知識家，輒坐其床。",
    "T22n1421_013:0093a29_1": "諸白衣譏呵言：「不喜見此不吉利物！",
    "T22n1421_013:0093b01_2": "不知可坐、不可坐，無有風法！」",
    "T22n1421_013:0093b02_3": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0093b03_4": "「從今是戒應如是說：「若比丘尼，不語主人輒坐其床，波逸提。」",
    "T22n1421_013:0093b05_5": "式叉摩那、沙彌尼，突吉羅。",
    "T22n1421_013:0093b05_6": "若主人教坐，不犯。",
    "T22n1421_013:0093b07_0": "爾時諸比丘尼，自手與白衣及外道男子食。",
    "T22n1421_013:0093b08_0": "彼作是念：「此比丘尼必以染著心與我食！」",
    "T22n1421_013:0093b08_1": "便調弄，說麁惡婬欲語。",
    "T22n1421_013:0093b09_2": "諸長老比丘尼聞，種種呵責，乃至今為諸比丘尼結戒，亦如上說。",
    "T22n1421_013:0093b10_3": "「從今是戒應如是說：「若比丘尼，自手與白衣及外道男子食，波逸提。」",
    "T22n1421_013:0093b12_4": "式叉摩那、沙彌尼，突吉羅。",
    "T22n1421_013:0093b13_5": "若不自手與，及自手與親里，皆不犯。",
    "T22n1421_013:0093b13_6": "(一百三十)爾時諸比丘尼，向諸白衣說諸比丘過失，言：「彼比丘破戒、破威儀、破見！」",
    "T22n1421_013:0093b16_7": "諸比丘聞便瞋，不復教誡。",
    "T22n1421_013:0093b17_8": "諸長老比丘尼聞，種種訶責，以事白佛。",
    "T22n1421_013:0093b18_9": "佛以是事集二部僧，問諸比丘尼：「汝等實爾不？」",
    "T22n1421_013:0093b19_10": "答言：「實爾。",
    "T22n1421_013:0093b19_11": "世尊！」",
    "T22n1421_013:0093b19_12": "佛種種訶責言：「我先不為汝說八敬法耶？」",
    "T22n1421_013:0093b20_13": "種種訶責已，告諸比丘：「今為諸比丘尼結戒，從今是戒應如是說：「若比丘尼，向白衣說比丘過，波逸提。」",
    "T22n1421_013:0093b22_14": "式叉摩那、沙彌尼，突吉羅。",
    "T22n1421_013:0093b23_15": "若白衣先聞而問，應反問言：「汝云何聞？」",
    "T22n1421_013:0093b24_16": "若言：「我如是如是聞！」",
    "T22n1421_013:0093b24_17": "諸比丘尼聞亦如是，然後以實答，不犯。",
    "T22n1421_013:0093b26_0": "爾時旃茶修摩那比丘尼，與人鬪諍已，自椎、自打，大喚啼哭。",
    "T22n1421_013:0093b27_1": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0093b28_2": "「從今是戒應如是說：「若比丘尼，與人鬪已，自打啼哭，波逸提。」",
    "T22n1421_013:0093c01_3": "若自椎、自打，下下皆波逸提。",
    "T22n1421_013:0093c01_4": "式叉摩那、沙彌尼，突吉羅。",
    "T22n1421_013:0093c03_0": "爾時諸比丘尼共遙指點旃茶修摩那，說其鬪事，便謂罵己，復大喚言：「諸比丘尼罵我！」",
    "T22n1421_013:0093c04_1": "諸比丘尼即往問言：「我等作何等罵？",
    "T22n1421_013:0093c05_2": "汝便不知何道？」",
    "T22n1421_013:0093c06_3": "諸長老比丘尼聞，種種訶責言：「云何比丘尼不諦了人語，而妄云罵己？」",
    "T22n1421_013:0093c07_4": "乃至今為諸比丘尼結戒，亦如上說。",
    "T22n1421_013:0093c08_5": "「從今是戒應如是說：「若比丘尼，不諦了人語，妄瞋他，波逸提。」",
    "T22n1421_013:0093c09_6": "式叉摩那、沙彌尼，突吉羅。",
    "T22n1421_013:0093c11_0": "爾時諸比丘尼共諍，各作呪誓言：「我若如是，當墮地獄。",
    "T22n1421_013:0093c12_1": "如調達、瞿伽梨受罪，我亦當爾！",
    "T22n1421_013:0093c12_2": "我若不如是，汝當受如是罪！」",
    "T22n1421_013:0093c13_3": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0093c15_4": "「從今是戒應如是說：「若比丘尼，自呪誓，實以呪彼，波逸提。」",
    "T22n1421_013:0093c16_5": "作此呪誓，語語波逸提。",
    "T22n1421_013:0093c16_6": "式叉摩那、沙彌尼，突吉羅。",
    "T22n1421_013:0093c18_0": "爾時諸比丘尼擲屎溺於籬牆外，污泥人及非人。",
    "T22n1421_013:0093c19_1": "時有婆羅門大臣被冕，齋潔清淨，晨朝洗浴，著香熏衣，欲至天祠求復其官，裹頭行路，恐見剃髮割截衣人；至比丘尼牆外，遇值擲屎灌其頭上，舉體流漫，便大恚言：「我畏見此不吉人，而今乃為擲屎所灌，必是我命不吉祥事；然我要當至波斯匿王所，言殺禿婢！」",
    "T22n1421_013:0093c25_2": "於是便還，逢一相師婆羅門。",
    "T22n1421_013:0093c25_3": "婆羅門問言：「何故如此？」",
    "T22n1421_013:0093c26_4": "俱以事答。",
    "T22n1421_013:0093c26_5": "相師言：「乃是大吉！",
    "T22n1421_013:0093c27_6": "汝今當得金錢一千，復本官位！」",
    "T22n1421_013:0093c27_7": "猶瞋不已，持此屎污之形，逕詣王所。",
    "T22n1421_013:0093c28_8": "王問：「何故如此？」",
    "T22n1421_013:0093c29_0": "即具以事答。",
    "T22n1421_013:0093c29_1": "王拍手大笑，即勅賜金錢一千，復先官位。",
    "T22n1421_013:0094a01_2": "王諸傍臣便譏訶言：「擲屎污人，豈是求道濟物之意！」",
    "T22n1421_013:0094a02_3": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0094a03_4": "「從今是戒應如是說：「若比丘尼，擲屎溺於籬牆外，若使人擲，波逸提。」",
    "T22n1421_013:0094a05_5": "式叉摩那、沙彌尼，突吉羅。",
    "T22n1421_013:0094a06_0": "爾時諸比丘尼擲糞掃及殘食於籬牆外，污泥人及非人。",
    "T22n1421_013:0094a07_1": "諸白衣見，譏訶言：「云何比丘尼隔牆擲糞掃，污泥於人？",
    "T22n1421_013:0094a08_2": "此等無有法則！」",
    "T22n1421_013:0094a08_3": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0094a10_4": "「從今是戒應如是說：「若比丘尼，擲糞掃及殘食於籬牆外，若使人擲，波逸提。」",
    "T22n1421_013:0094a12_5": "式叉摩那、沙彌尼，突吉羅。",
    "T22n1421_013:0094a13_0": "爾時王園精舍前，地極平正，生軟好草，眾人常於中嬉戲，亂諸比丘尼坐禪行道。",
    "T22n1421_013:0094a14_1": "諸比丘尼厭患，便共於中大小便，污使不淨，以却眾人。",
    "T22n1421_013:0094a16_2": "眾人後來如常嬉戲，污其手脚、衣服、器物，便大恚言：「誰於此處，漫縱屎溺？」",
    "T22n1421_013:0094a17_3": "有人言：「是比丘尼！」",
    "T22n1421_013:0094a18_4": "皆譏訶言：「此等出家求道清淨，如何穢污如此好處，斷人樂事？」",
    "T22n1421_013:0094a19_5": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0094a21_0": "「從今是戒應如是說：「若比丘尼，於生草上大小便，波逸提。」",
    "T22n1421_013:0094a22_1": "式叉摩那、沙彌尼，突吉羅。",
    "T22n1421_013:0094a22_2": "若急病，不犯。",
    "T22n1421_013:0094a24_0": "爾時諸比丘尼，復擲糞掃殘食於王園精舍前地，以却眾人，諸白衣譏嫌。",
    "T22n1421_013:0094a25_1": "長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0094a27_2": "「從今是戒應如是說：「若比丘尼，擲糞掃、殘食生草上，波逸提。」",
    "T22n1421_013:0094a28_3": "式叉摩那、沙彌尼，突吉羅。",
    "T22n1421_013:0094a29_4": "若擲坑中、非淨潔處，不犯。",
    "T22n1421_013:0094b01_0": "爾時諸比丘尼於有食家宿，聞彼夫婦交會時聲，生愛欲心，不復樂道，遂有反俗、作外道者。",
    "T22n1421_013:0094b03_1": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0094b04_2": "「從今是戒應如是說：「若比丘尼，於有食家宿，波逸提。」",
    "T22n1421_013:0094b05_3": "有食者：有男女情相食入。",
    "T22n1421_013:0094b06_4": "式叉摩那、沙彌尼，突吉羅。",
    "T22n1421_013:0094b06_5": "若病須宿，及諸難起，皆不犯。",
    "T22n1421_013:0094b08_0": "爾時諸比丘問諸比丘尼：「某甲家在何處？」",
    "T22n1421_013:0094b08_1": "「此路向何處？」",
    "T22n1421_013:0094b09_2": "諸比丘尼輕慢不答，諸比丘瞋嫌，不復教誡，便愚闇無知不能學戒。",
    "T22n1421_013:0094b10_3": "諸長老比丘尼聞，種種訶責，乃至今為諸比丘尼結戒，亦如上說。",
    "T22n1421_013:0094b12_4": "「從今是戒應如是說：「若比丘尼，比丘問，不答，波逸提。」",
    "T22n1421_013:0094b13_5": "時六群比丘作麁惡語問比丘尼，比丘尼雖答，而懷羞恥，以事白佛。",
    "T22n1421_013:0094b14_6": "佛以是事集二部僧，告諸比丘：「今聽諸比丘尼，若比丘如法問，應答。",
    "T22n1421_013:0094b16_7": "從今是戒應如是說：「若比丘尼，若比丘如法問，不答，波逸提。」",
    "T22n1421_013:0094b17_8": "式叉摩那、沙彌尼，突吉羅。",
    "T22n1421_013:0094b18_9": "若先相嫌，不共語，不答，不犯。",
    "T22n1421_013:0094b19_10": "(一百四十)爾時諸比丘尼乘乘詣諸白衣，諸白衣譏訶言：「此諸比丘尼如王夫人、貴家婦女，乘乘行來，無有儀法！」",
    "T22n1421_013:0094b22_11": "諸長老比丘尼聞，種種訶責，乃至今為比丘尼結戒，亦如上說。",
    "T22n1421_013:0094b23_12": "「從今是戒應如是說：「若比丘尼，乘乘行來，波逸提。」",
    "T22n1421_013:0094b24_13": "乘者：車輿、象馬，乃至著屐，皆名為乘。",
    "T22n1421_013:0094b25_14": "式叉摩那、沙彌尼，突吉羅。",
    "T22n1421_013:0094b26_15": "若老、若病、若為強力所逼、若行路，乃至脚指病，皆不犯。",
    "T22n1421_013:0094b27_16": "(一百四十一)五分律卷第十三"
}