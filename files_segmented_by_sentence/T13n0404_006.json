{
    "T13n0404_006:0636a07_0": "大集大虛空藏菩薩所問經卷第",
    "T13n0404_006:0636a08_0": "六",
    "T13n0404_006:0636a10_0": "開府儀同三司特進試鴻臚卿肅國",
    "T13n0404_006:0636a11_0": "公食邑三千戶賜紫贈司空謚大鑑",
    "T13n0404_006:0636a12_0": "正號大廣智大興善寺三藏沙門",
    "T13n0404_006:0636a13_0": "不空奉　詔譯",
    "T13n0404_006:0636a14_0": "爾時，寶吉祥菩薩問大虛空藏菩薩言：「仁者！",
    "T13n0404_006:0636a15_1": "汝已淨出世間道耶？」",
    "T13n0404_006:0636a15_2": "虛空藏菩薩言：「善男子！",
    "T13n0404_006:0636a16_3": "如是，已淨。」",
    "T13n0404_006:0636a16_4": "復問言：「云何已淨？」",
    "T13n0404_006:0636a16_5": "答言：「我清淨故，已淨。」",
    "T13n0404_006:0636a17_6": "復問言：「云何我清淨？」",
    "T13n0404_006:0636a17_7": "答言：「世間清淨故我清淨。」",
    "T13n0404_006:0636a18_8": "復問言：「云何世間清淨？」",
    "T13n0404_006:0636a18_9": "答言：「善男子！",
    "T13n0404_006:0636a19_10": "色前際清淨，無去故；色後際清淨，無來故；色中際清淨，不住故；如是受、想、行、識；識前際清淨，無去故；識後際清淨，無來故；識中際清淨，不住故。",
    "T13n0404_006:0636a22_11": "善男子！",
    "T13n0404_006:0636a22_12": "是故名為世間清淨。」",
    "T13n0404_006:0636a23_13": "復問：「仁者！",
    "T13n0404_006:0636a23_14": "如是世間清淨，欲何所顯？」",
    "T13n0404_006:0636a24_0": "答言：「善男子！",
    "T13n0404_006:0636a24_1": "顯一切法悉皆清淨。」",
    "T13n0404_006:0636a24_2": "復問：「云何顯一切法清淨？」",
    "T13n0404_006:0636a25_3": "答曰：「以智慧故，知一切法前際、後際之分齊故。」",
    "T13n0404_006:0636a26_4": "復問：「云何一切法前、後分齊？」",
    "T13n0404_006:0636a27_5": "答曰：「不斷、不常故。」",
    "T13n0404_006:0636a27_6": "復問：「於彼不斷、不常，是何言說？」",
    "T13n0404_006:0636a28_7": "答曰：「不斷、不常是不生、不滅言說。」",
    "T13n0404_006:0636a28_8": "復問：「於彼不生、不滅，是何言說？」",
    "T13n0404_006:0636a29_9": "答曰：「不生、不滅是無言說。」",
    "T13n0404_006:0636b01_10": "復問：「云何法無言說？」",
    "T13n0404_006:0636b01_11": "答曰：「是法無數故。」",
    "T13n0404_006:0636b02_12": "復言：「仁者！",
    "T13n0404_006:0636b02_13": "法若無數，云何隨於名數？」",
    "T13n0404_006:0636b02_14": "答曰：「善男子！",
    "T13n0404_006:0636b03_15": "譬如虛空不隨名數，但以名數假名虛空，如是名數即非名數。」",
    "T13n0404_006:0636b04_16": "復問：「云何數非數門？」",
    "T13n0404_006:0636b05_17": "答曰：「數門者說有為法，非數門者說無為法；又數非數法皆是無為，是故佛說，應以智慧遠離一切稱量數法；於有為數以識稱量如理觀察，爾時不見是法應斷是不應斷；是法應證是不應證；是法應修是不應修；不見諸法亦不作限量。",
    "T13n0404_006:0636b10_18": "若無見無量，是時即獲無所執著，得無悕望。",
    "T13n0404_006:0636b11_19": "若無悕望則無所緣，得無所緣則得無我，若得無我則無所執。",
    "T13n0404_006:0636b12_20": "云何無所執？",
    "T13n0404_006:0636b13_21": "不執色是常、無常；不執受、想、行、識是常、無常；不執色是苦、是樂；不執受、想、行、識是苦、是樂；不執色是我、無我，乃至不執識是我、無我；不執色是淨、非淨，乃至不執識是淨、非淨；不執色是空、非空，乃至不執識是空、非空；即獲無所執著三摩地。",
    "T13n0404_006:0636b18_22": "得是三摩地已，常起大悲度諸有情，不見流轉生死煩惱。",
    "T13n0404_006:0636b20_23": "所以者何？",
    "T13n0404_006:0636b20_24": "生死、涅槃性無別故。",
    "T13n0404_006:0636b20_25": "於諸有情現見涅槃，亦知自身本來涅槃，是名菩薩般涅槃行。",
    "T13n0404_006:0636b22_26": "「善男子！",
    "T13n0404_006:0636b22_27": "云何菩薩般涅槃行？",
    "T13n0404_006:0636b22_28": "般涅槃者名無有觀行迴向薩婆若。",
    "T13n0404_006:0636b23_29": "於薩婆若不作色求，不作受、想、行、識求；以無求心住清淨戒滿足本願，於一切法不見增、減，獲於平等住於法界。",
    "T13n0404_006:0636b26_30": "由住法界行菩薩行，亦無行法而為所行。",
    "T13n0404_006:0636b27_31": "善男子！",
    "T13n0404_006:0636b27_32": "是為菩薩般涅槃行。」",
    "T13n0404_006:0636b27_33": "復問：「云何無行、有行觀察涅槃？」",
    "T13n0404_006:0636b28_34": "「善男子！",
    "T13n0404_006:0636b28_35": "菩薩作意觀察涅槃，名為有行證於無行，以無行故名為涅槃。",
    "T13n0404_006:0636c01_36": "復次，菩薩於言說詮表不生分別，名為涅槃。",
    "T13n0404_006:0636c02_37": "又涅槃者名為彼岸，而彼岸者無有諸相，於彼諸相心不取著，名為涅槃。",
    "T13n0404_006:0636c03_38": "又彼岸者名無分別，於彼不起分別心故名為涅槃。",
    "T13n0404_006:0636c05_0": "又彼岸者無阿賴耶，於彼不起阿賴耶心故名為涅槃。",
    "T13n0404_006:0636c06_1": "善男子！",
    "T13n0404_006:0636c06_2": "如是行已名為菩薩般涅槃行。」",
    "T13n0404_006:0636c07_3": "爾時世尊讚虛空藏菩薩言：「善哉，善哉！",
    "T13n0404_006:0636c08_0": "正士！",
    "T13n0404_006:0636c08_1": "快說此法契於菩薩般涅槃行。」",
    "T13n0404_006:0636c08_2": "說此法時，會中有五百菩薩，得無生法忍。",
    "T13n0404_006:0636c10_0": "爾時，大虛空藏菩薩摩訶薩白佛言：「世尊！",
    "T13n0404_006:0636c10_1": "由於如來智慧光明照曜我等故得斯辯，非我能也。",
    "T13n0404_006:0636c12_2": "譬如日光照閻浮提所有色像，如是世尊大調御士慧光明力，能令我等曉了諸法，亦復如是。」",
    "T13n0404_006:0636c15_0": "爾時，寶吉祥菩薩謂虛空藏菩薩言：「善男子！",
    "T13n0404_006:0636c16_0": "汝今云何隱其自智，皆言盡是如來加持？」",
    "T13n0404_006:0636c16_1": "虛空藏言：「一切菩薩所獲辯才，皆是如來之所加持，非唯於我。",
    "T13n0404_006:0636c18_2": "善男子！",
    "T13n0404_006:0636c18_3": "若無如來所說諸法，菩薩從何而有辯才？」",
    "T13n0404_006:0636c19_4": "寶吉祥言：「若因如來生菩薩辯，當知佛辯可移轉耶？」",
    "T13n0404_006:0636c20_5": "虛空藏言：「如來辯才無有移轉，但為其因。",
    "T13n0404_006:0636c21_6": "以因如來所說之法，生菩薩辯。",
    "T13n0404_006:0636c22_7": "譬如無明不轉至行，但為行因，生起行故；如是佛辯無所移轉，但為作因，生菩薩辯。",
    "T13n0404_006:0636c24_8": "又如象、馬、人聲不轉至谷，因彼等聲生於谷響，故彼聲等但與谷響而作其因；佛辯亦爾無有移轉，但與菩薩辯才作因。」",
    "T13n0404_006:0636c26_9": "寶吉祥言：「如來常說甚深緣生，又說諸法而無所生。",
    "T13n0404_006:0636c28_10": "善男子！",
    "T13n0404_006:0636c28_11": "豈無緣生一切法耶？」",
    "T13n0404_006:0636c28_12": "虛空藏言：「若緣有作者，是法有生。",
    "T13n0404_006:0636c29_13": "因緣之法無有作者，是故諸法說無有生。」",
    "T13n0404_006:0637a01_14": "寶吉祥言：「如來今者出現於世，豈非生耶？」",
    "T13n0404_006:0637a02_15": "虛空藏言：「若真如有生，可說如來有其生也。",
    "T13n0404_006:0637a03_16": "若許真如無有生者，不應徵責如來出世以為有生；是故無生說為如來。",
    "T13n0404_006:0637a05_17": "如來者，於一切法隨所覺悟，名為如來。",
    "T13n0404_006:0637a06_0": "汝善男子復云何言如來生耶？",
    "T13n0404_006:0637a06_1": "此應置答。」",
    "T13n0404_006:0637a06_2": "復問：「云何置答？」",
    "T13n0404_006:0637a07_3": "對曰：「如法性住，是名為置。」",
    "T13n0404_006:0637a07_4": "復問：「法性云何住？」",
    "T13n0404_006:0637a08_5": "虛空藏言：「住不生不滅不住非不住，是名法性住。",
    "T13n0404_006:0637a09_6": "如法性住無所住，一切諸法亦復如是住無所住。",
    "T13n0404_006:0637a10_7": "如來亦爾，住無所住；不生不滅非住非不住，如是非住非不住，名如來住處。",
    "T13n0404_006:0637a12_8": "善男子！",
    "T13n0404_006:0637a12_9": "言如來生者，是著一邊；言不生者亦著一邊。",
    "T13n0404_006:0637a13_10": "離此二邊，名為中道。",
    "T13n0404_006:0637a14_11": "善男子！",
    "T13n0404_006:0637a14_12": "觀如來者應如是觀，若異觀者非正觀也。」",
    "T13n0404_006:0637a15_13": "寶吉祥言：「如來生義，如是甚深，住無所住，不生、不滅。」",
    "T13n0404_006:0637a16_14": "虛空藏言：「善男子！",
    "T13n0404_006:0637a16_15": "若解此佛生之義者，不生增上。」",
    "T13n0404_006:0637a17_16": "復問：「善男子！",
    "T13n0404_006:0637a17_17": "云何名增上？」",
    "T13n0404_006:0637a18_18": "虛空藏言：「增上者名增益句，謂於無中妄生增益，法無增益。",
    "T13n0404_006:0637a19_19": "若能於法不生增益，名平等句、無等句、無句、無句句、無文字句、無了別句，於彼無心、意、識所行無所行句；其無所行句，譬如空中實無鳥跡，假以言說說鳥跡聲。",
    "T13n0404_006:0637a23_20": "如是如來實無有生，假以言說說佛出世。",
    "T13n0404_006:0637a24_21": "其智慧者，方能曉了不生句義。",
    "T13n0404_006:0637a24_22": "所以者何？",
    "T13n0404_006:0637a25_23": "此不生句義，即是一切諸法自性。",
    "T13n0404_006:0637a25_24": "所謂無生，而此無生亦無自性。",
    "T13n0404_006:0637a26_25": "無自性者無有所住，無所住際是一切法際，住一切法際名為實際，亦名邊際，際遍一切處故。",
    "T13n0404_006:0637a28_26": "由是證得一切法實際，猶如虛空平等無有限齊，彼法實際亦無限齊。",
    "T13n0404_006:0637b01_27": "若限齊際者，不名一切法實際。",
    "T13n0404_006:0637b02_0": "如是平等一切法實際則我際，知我際則知一切有情際。",
    "T13n0404_006:0637b03_1": "若知一切有情際則知一切法實際；是實際是我際，是一切有情際，是一切法際，是名盡際；夫盡際者涅槃之謂也！",
    "T13n0404_006:0637b06_0": "證此理者名得涅槃。",
    "T13n0404_006:0637b06_1": "又一切法者無有相待，離相對治；譬如虛空無能對治，如是諸法亦無對治。",
    "T13n0404_006:0637b08_2": "若言有涅槃可入可求，是生滅見，此法應生此法應滅；彼人則為行於生滅，不知涅槃平等一性。",
    "T13n0404_006:0637b10_3": "以不知故則著諸法妄生諍論，如世尊言，若知我教授，應知則為滿足沙門最勝功德。」",
    "T13n0404_006:0637b12_4": "爾時，具壽阿難陀白佛言：「甚奇！",
    "T13n0404_006:0637b13_5": "世尊！",
    "T13n0404_006:0637b13_6": "大虛空藏菩薩無礙辯才，乃能如是由自身證，能作斯說。」",
    "T13n0404_006:0637b14_7": "時大虛空藏菩薩語阿難陀言：「大德！",
    "T13n0404_006:0637b15_8": "不應說言我自身證。",
    "T13n0404_006:0637b15_9": "所以者何？",
    "T13n0404_006:0637b16_0": "我身即虛空，以身虛空故，知一切法悉為虛空。",
    "T13n0404_006:0637b17_1": "云何大德言我身證？」",
    "T13n0404_006:0637b17_2": "阿難陀言：「身若空者，汝以何身而作佛事？」",
    "T13n0404_006:0637b18_3": "虛空藏言：「以法身故，法身者無有遷變，蘊、處、界等不生、不滅，非顛倒身得隨意現，意所成身而作佛事。」",
    "T13n0404_006:0637b20_4": "阿難陀言：「大士！",
    "T13n0404_006:0637b21_5": "汝證法身耶？」",
    "T13n0404_006:0637b21_6": "虛空藏言：「大德！",
    "T13n0404_006:0637b21_7": "如我所解，離法無身，我身即法、法即我身。",
    "T13n0404_006:0637b22_8": "若法、若身無有二相故言身證。」",
    "T13n0404_006:0637b23_9": "阿難陀言：「大士！",
    "T13n0404_006:0637b23_10": "若身證者，汝得阿羅漢耶？」",
    "T13n0404_006:0637b24_11": "答言：「無所得故而得。",
    "T13n0404_006:0637b25_0": "所以者何？",
    "T13n0404_006:0637b25_1": "阿羅漢者，善能通達無諍法故，不染、不恚亦不癡故。」",
    "T13n0404_006:0637b26_2": "復言：「大士！",
    "T13n0404_006:0637b26_3": "若如是者，汝應究竟般涅槃耶？」",
    "T13n0404_006:0637b27_4": "虛空藏言：「大德！",
    "T13n0404_006:0637b27_5": "阿羅漢者不般涅槃。",
    "T13n0404_006:0637b28_6": "何以故？",
    "T13n0404_006:0637b28_7": "知一切法究竟涅槃，斷涅槃想；但諸異生作是分別言我涅槃，乃至分別計有種種涅槃差別。」",
    "T13n0404_006:0637c01_8": "阿難陀言：「大士！",
    "T13n0404_006:0637c01_9": "如汝所說，菩薩非阿羅漢，非異生、非學、非無學、非辟支佛、非菩薩、非如來。」",
    "T13n0404_006:0637c03_10": "虛空藏言：「善哉，善哉！",
    "T13n0404_006:0637c04_11": "具壽阿難陀！",
    "T13n0404_006:0637c04_12": "以非阿羅漢、非異生、非學、非無學、非辟支佛、非菩薩、非如來故，菩薩於一切處皆能示現，亦不住於一切位地。」",
    "T13n0404_006:0637c06_13": "說是法時，會中有五百阿羅漢，各各脫身所著上服，而以供養虛空藏菩薩，作如是言：「願一切有情獲得辯才如虛空藏。」",
    "T13n0404_006:0637c09_14": "爾時，大虛空藏菩薩以加持力故，令其所奉上妙法衣，盡入虛空隱而不現。",
    "T13n0404_006:0637c11_15": "彼等羅漢、苾芻，問虛空藏菩薩言：「大士！",
    "T13n0404_006:0637c12_16": "如是等衣，為何所在？」",
    "T13n0404_006:0637c12_17": "虛空藏言：「並入於我虛空庫藏。」",
    "T13n0404_006:0637c14_0": "爾時，世尊熙怡微笑。",
    "T13n0404_006:0637c14_1": "阿難陀白佛言：「世尊！",
    "T13n0404_006:0637c14_2": "何因緣故而現微笑？",
    "T13n0404_006:0637c15_3": "如來微笑非無因緣，唯願演說。」",
    "T13n0404_006:0637c16_4": "佛告阿難陀言：「彼諸苾芻所奉衣服，以虛空藏菩薩威神力故，令衣盡入虛空庫藏，往彼袈裟幢世界山王如來所而作佛事。",
    "T13n0404_006:0637c19_0": "虛空藏菩薩所說法音，於彼世界皆從袈裟之所流出。",
    "T13n0404_006:0637c20_1": "無量菩薩聞此法已，皆得無生法忍。",
    "T13n0404_006:0637c21_2": "阿難陀當知！",
    "T13n0404_006:0637c21_3": "菩薩神通智勝，以如是等種種言音，成就有情。",
    "T13n0404_006:0637c22_4": "以是因緣故我笑耳！」",
    "T13n0404_006:0637c22_5": "說是法時，忽於空中雨無量日月光花，皆如火色昔所未見。",
    "T13n0404_006:0637c24_6": "花中出聲而作是言：「若人聞此大虛空藏菩薩所說不退法印得生信解，必定當趣菩提道場。」",
    "T13n0404_006:0637c27_0": "爾時，阿難陀白佛言：「世尊！",
    "T13n0404_006:0637c27_1": "如是之花從何所來？」",
    "T13n0404_006:0637c28_2": "佛告阿難陀：「有一梵王名光莊嚴，為百千世界主。",
    "T13n0404_006:0637c29_3": "是彼梵天為供養虛空藏菩薩故雨如是花。」",
    "T13n0404_006:0638a01_4": "阿難陀言：「世尊！",
    "T13n0404_006:0638a01_5": "我等咸願見彼梵王。」",
    "T13n0404_006:0638a02_6": "佛言：「且待須臾，汝當自見。」",
    "T13n0404_006:0638a03_0": "爾時，光莊嚴梵王，與諸梵眾六十萬八千人，前後圍遶，從彼天沒至於佛前，頭面禮足右遶三匝，退坐一面合掌向佛，白言：「甚奇，世尊！",
    "T13n0404_006:0638a06_0": "此虛空藏菩薩不可思議，具足淨戒威德、三摩地威德、神通威德、智慧威德、滿願威德、善巧方便威德、增上意樂威德、法身自在威德、身莊嚴威德、口、意莊嚴威德、於一切法自在威德。",
    "T13n0404_006:0638a10_1": "世尊！",
    "T13n0404_006:0638a10_2": "是虛空藏菩薩，都不從於身、口、意業勤發示現一切化事，但由往昔修習之力，積集善根滿足諸佛甚深之行；由此能作大師子吼。」",
    "T13n0404_006:0638a13_3": "佛言：「如是，如是！",
    "T13n0404_006:0638a13_4": "梵王！",
    "T13n0404_006:0638a13_5": "如汝所說，菩薩皆由昔善根力積集福智資糧，而於無上正等菩提誓不退轉，能現如是神通化事。」",
    "T13n0404_006:0638a16_0": "爾時，光莊嚴梵王白佛言：「世尊！",
    "T13n0404_006:0638a16_1": "云何為菩薩善根？",
    "T13n0404_006:0638a17_2": "云何為福？",
    "T13n0404_006:0638a17_3": "云何為智？」",
    "T13n0404_006:0638a17_4": "佛告梵王言：「善根者，謂諸有情最初發於阿耨多羅三藐三菩提心；福者，謂發心已，超於一切聲聞、緣覺，為諸有情修行布施、持戒，及修所成一切福業。",
    "T13n0404_006:0638a21_0": "智者，謂以所集善根迴向薩婆若故。",
    "T13n0404_006:0638a21_1": "復次，善根者謂淨意樂無矯誑故；福者加行積集一切福故；智者增上意樂悉殊勝故。",
    "T13n0404_006:0638a23_2": "復次，善根者於諸善法願堅固故；福者集善資糧無厭足故；智者所有善根觀如幻故。",
    "T13n0404_006:0638a25_3": "復次，善根者謂獲善友；福者不捨善友；智者數問善友。",
    "T13n0404_006:0638a27_0": "復次，善根者樂求佛法；福者所聞不忘；智者悅於法樂。",
    "T13n0404_006:0638a28_1": "復次，善根者常求佛法；福者說法無所悕望；智者於法無悋。",
    "T13n0404_006:0638a29_2": "復次，善根者常樂聽法；福者如理觀察；智者如法修行。",
    "T13n0404_006:0638b01_3": "復次，善根者常樂見佛；福者常供養佛；智者隨順佛教。",
    "T13n0404_006:0638b03_4": "復次，善根者謂獲出家；福者修聖種行；智者樂住蘭若。",
    "T13n0404_006:0638b04_5": "復次，善根者善能修習少欲知足；福者於諸衣食任運不貪；智者於所受用任運無染。",
    "T13n0404_006:0638b06_6": "復次，善根者修念處觀；福者滿四正斷；智者獲如意足。",
    "T13n0404_006:0638b07_7": "復次，善根者謂入信根；福者修於進念；智者觀三摩地慧。",
    "T13n0404_006:0638b08_8": "復次，善根者住於五力；福者隨順覺支；智者入聖道智。",
    "T13n0404_006:0638b10_9": "復次，善根者心住妙理；福者求奢摩他資糧；智者得毘鉢舍那善巧。",
    "T13n0404_006:0638b11_10": "復次，善根者謂施所成福業事；福者謂戒所成福業事；智者謂修所成福業事。",
    "T13n0404_006:0638b13_11": "復次，善根者謂增上戒學；福者增上心學；智者增上慧學。",
    "T13n0404_006:0638b14_12": "復次，善根者說悔諸罪；福者隨喜眾善；智者勸請諸佛。",
    "T13n0404_006:0638b16_0": "復次，善根者捨諸所有；福者不悕望報；智者迴向菩提。",
    "T13n0404_006:0638b17_1": "復次，善根者於戒要期；福者持戒不缺；智者持戒迴向。",
    "T13n0404_006:0638b18_2": "復次，善根者於諸有情不懷損害；福者所聞惡語而能忍受；智者能捨身命成就有情。",
    "T13n0404_006:0638b20_3": "復次，善根者勤求善法不生厭倦；福者以所有善根迴施有情；智者積集善根迴向菩提。",
    "T13n0404_006:0638b22_4": "復次，善根者謂能修習諸禪支等；福者謂獲禪定一切善根；智者從諸禪定現生欲界。",
    "T13n0404_006:0638b24_5": "復次，善根者慧力多聞；福者所聞觀察；智者慧得圓滿。",
    "T13n0404_006:0638b25_6": "復次，善根者等視有情；福者證得慈定；智者慈心平等猶如虛空。",
    "T13n0404_006:0638b27_7": "復次，善根者謂修習三地資糧；福者積集四地資糧；智者圓滿八、九、十地資糧。",
    "T13n0404_006:0638b28_8": "復次，善根者謂初發心菩薩；福者住行菩薩；智者不退菩薩。",
    "T13n0404_006:0638c01_9": "復次，善根者謂平等行；福者相好莊嚴；智者無見頂相。",
    "T13n0404_006:0638c02_10": "復次，善根者莊嚴佛土；福者心念惠施；智者利諸有情。",
    "T13n0404_006:0638c03_11": "復次，善根者聞說魔業；福者覺察魔業；智者能超魔業。",
    "T13n0404_006:0638c05_0": "復次，善根者謂具大悲；福者善巧方便；智者謂修般若。",
    "T13n0404_006:0638c06_1": "復次，善根者莊嚴菩提道場；福者善能摧壞諸魔；智者謂一剎那心相應慧成於正覺。",
    "T13n0404_006:0638c08_2": "梵王！",
    "T13n0404_006:0638c08_3": "如是名為善根、福、智。」",
    "T13n0404_006:0638c09_0": "爾時，光莊嚴梵王白佛言：「甚奇，世尊！",
    "T13n0404_006:0638c09_1": "能以三句義說一切法。」",
    "T13n0404_006:0638c10_2": "時大虛空藏菩薩摩訶薩告光莊嚴梵天言：「梵天！",
    "T13n0404_006:0638c11_3": "有一句能攝一切法。",
    "T13n0404_006:0638c11_4": "云何為一？",
    "T13n0404_006:0638c12_5": "謂性空句。",
    "T13n0404_006:0638c12_6": "所以者何？",
    "T13n0404_006:0638c12_7": "由一切法同空性故。",
    "T13n0404_006:0638c13_8": "是謂一句。",
    "T13n0404_006:0638c13_9": "復有一句攝一切法，謂無相句、無願句，皆攝一切法。",
    "T13n0404_006:0638c14_10": "如是廣說，乃至無行句、離欲句、寂靜句、無阿賴耶句、法界句、真如句、實際句、不生句、不起句、涅槃句，各攝一切法亦如是。",
    "T13n0404_006:0638c17_11": "復次，梵王！",
    "T13n0404_006:0638c17_12": "欲者是離欲句，以離欲性即是欲故；一切佛法亦同是性。",
    "T13n0404_006:0638c18_13": "嗔者是離嗔句，以離嗔性即是嗔故；一切佛法亦同是性。",
    "T13n0404_006:0638c20_14": "癡者是離癡句，以離癡性即是癡故；一切佛法亦同是性。",
    "T13n0404_006:0638c21_15": "乃至身見者是無身見句，以無身見性即是身見故；一切佛法亦同是性。",
    "T13n0404_006:0638c23_16": "色者是無色句，以無色性即是色故；一切佛法亦同是性。",
    "T13n0404_006:0638c24_17": "如是受、想、行、識，識者是無識句，以無了別性即是識故；一切佛法亦同是性。",
    "T13n0404_006:0638c26_18": "如是廣說處、界、十二緣生，無明者即是明句，以明性即是無明故；一切佛法亦同是性。",
    "T13n0404_006:0638c28_19": "乃至生者是不生句，以不生性即是生故；一切佛法亦同是性。",
    "T13n0404_006:0638c29_20": "一切法句者是無法句，以無法性即是諸佛法故；一切佛法亦同是性。",
    "T13n0404_006:0639a02_21": "梵王！",
    "T13n0404_006:0639a02_22": "是為一句攝一切法。",
    "T13n0404_006:0639a02_23": "若菩薩入此法門者，則於一句入一切佛法。",
    "T13n0404_006:0639a03_24": "梵王！",
    "T13n0404_006:0639a03_25": "譬如大海吞納眾流，是一一句攝一切法亦復如是。",
    "T13n0404_006:0639a05_0": "譬如虛空能包萬像，此一一句攝一切法亦復如是。",
    "T13n0404_006:0639a06_1": "是故此句無盡展轉無量。",
    "T13n0404_006:0639a06_2": "譬如算師數以算籌布在局上，然局中無籌、籌中無局而能展轉成無量數，如是一句成無量句亦復如是。",
    "T13n0404_006:0639a09_3": "梵王！",
    "T13n0404_006:0639a09_4": "如是等百千劫所說校量佛法，若身、若心皆無所得，亦不可以數知。",
    "T13n0404_006:0639a10_5": "何以故？",
    "T13n0404_006:0639a11_0": "一切法者是佛法故，是佛法者即非法故。",
    "T13n0404_006:0639a11_1": "所以者何？",
    "T13n0404_006:0639a12_2": "以想分別、以想遍知，假名說故；於中無相亦非無相、無法非無法，究竟無相。",
    "T13n0404_006:0639a13_3": "此相清淨自相遠離，猶如虛空同一自性；佛法亦爾，性相皆空。」",
    "T13n0404_006:0639a15_4": "虛空藏菩薩說是法時，於彼梵眾二萬二千梵天，皆發阿耨多羅三藐三菩提心。",
    "T13n0404_006:0639a17_5": "復次，五千梵王，以宿植善根獲無生法忍。",
    "T13n0404_006:0639a19_0": "大集大虛空藏菩薩所問經卷第六",
    "T13n0404_006:0639a20_0": "丙午歲高麗國大藏都監奉　勅雕造"
}