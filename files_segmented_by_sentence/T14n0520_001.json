[
    {
        "source_sentence": "佛說薩羅國經",
        "from": "T14n0520_001:0793a12_0",
        "context_with_next_sentence": true
    },
    {
        "source_sentence": "失譯人名今附東晉錄",
        "from": "T14n0520_001:0793a14_0",
        "context_with_next_sentence": true
    },
    {
        "source_sentence": "昔有大國名曰薩羅，土地廣博，嚴淨之處中",
        "from": "T14n0520_001:0793a15_0",
        "context_with_next_sentence": true
    },
    {
        "source_sentence": "多人民，富樂熾盛，工黠妍雅好盛文飾，多出珍寶、五色玄黃。",
        "from": "T14n0520_001:0793a17_7",
        "context_with_next_sentence": true
    },
    {
        "source_sentence": "城郭樓閣、街巷門室，金銀錯塗方圓淨好，遶城浴池中生蓮華，鳧鴈，鴛鴦，鳩夷，羅鳥，孔雀，鸚鵡，鴹隨，鸕󰭇，飜飛相逐皆在池中，晝夜栖止相和悲鳴。",
        "from": "T14n0520_001:0793a20_12",
        "context_with_next_sentence": true
    },
    {
        "source_sentence": "男女遊戲作倡妓樂，無有厭極樂不可言，自猗憍慢不解佛法，各自快心天下無雙。",
        "from": "T14n0520_001:0793a22_11",
        "context_with_next_sentence": true
    },
    {
        "source_sentence": "佛在舍衛祇樹之園。",
        "from": "T14n0520_001:0793a23_1",
        "context_with_next_sentence": true
    },
    {
        "source_sentence": "佛見此國興樂乃爾，不惟無常生死之苦，貪濁色欲無有懈已。",
        "from": "T14n0520_001:0793a24_8",
        "context_with_next_sentence": true
    },
    {
        "source_sentence": "佛念彼國生死遂滋，不行權慧，誰能度之？",
        "from": "T14n0520_001:0793a25_8",
        "context_with_next_sentence": true
    },
    {
        "source_sentence": "即作方便開化其心：",
        "from": "T14n0520_001:0793a25_17",
        "context_with_next_sentence": true
    },
    {
        "source_sentence": "「諸有色相以空應之，一切喜樂以苦應之，權行隨意令離想識。",
        "from": "T14n0520_001:0793a27_5",
        "context_with_next_sentence": true
    },
    {
        "source_sentence": "」佛便現神如意三昧，放大光明靡所不照，感動八方及人、非人，諸天龍神追侍在後；",
        "from": "T14n0520_001:0793a29_3",
        "context_with_next_sentence": true
    },
    {
        "source_sentence": "帝釋，梵天手執珍奇七寶之蓋獻御奉佛，彌勒、文殊、目連、羅雲、阿難、離越、舍利弗諸弟子菩薩，無數千人皆悉隨從俱適。",
        "from": "T14n0520_001:0793b02_16",
        "context_with_next_sentence": true
    },
    {
        "source_sentence": "彼國百鳥畜獸相和悲鳴，倡伎眾樂不鼓自鳴，枯木諸樹皆自更生，溝渠江海龜、鼈、魭、䰿水性之屬莫不忻懌，三千國土皆大震動，地生蓮華大如車輪，珍寶琉璃轉相雜成，其色甚妙光耀人目。",
        "from": "T14n0520_001:0793b07_5",
        "context_with_next_sentence": true
    },
    {
        "source_sentence": "佛放光明普有所照，諸在窈冥勤苦之處，皆悉開闢無所罣礙。",
        "from": "T14n0520_001:0793b08_13",
        "context_with_next_sentence": true
    },
    {
        "source_sentence": "國王、大臣、長者、居士、中宮太子、列女、美人，國民大小莫不悚然：",
        "from": "T14n0520_001:0793b10_2",
        "context_with_next_sentence": true
    },
    {
        "source_sentence": "「今日何故，乃有是現？",
        "from": "T14n0520_001:0793b10_13",
        "context_with_next_sentence": true
    },
    {
        "source_sentence": "自在宮內五樂自娛，妓女自拊快樂無過，今所見者，世所希有。",
        "from": "T14n0520_001:0793b11_20",
        "context_with_next_sentence": true
    },
    {
        "source_sentence": "」時，持地神踊從地出，現王殿前歎佛功德：",
        "from": "T14n0520_001:0793b12_18",
        "context_with_next_sentence": true
    },
    {
        "source_sentence": "「世尊現變光踰日月，諸天欽仰釋梵所尊，世垢已除脫人生死。",
        "from": "T14n0520_001:0793b14_6",
        "context_with_next_sentence": true
    },
    {
        "source_sentence": "其見佛者罪釁消除，其供佛者福倍無量，殖種德本後生天上，發一慧意所得無限，可往見佛咨受法言。",
        "from": "T14n0520_001:0793b16_13",
        "context_with_next_sentence": true
    },
    {
        "source_sentence": "」王後轉開意內歡然：",
        "from": "T14n0520_001:0793b17_3",
        "context_with_next_sentence": true
    },
    {
        "source_sentence": "「如來降神在吾國界，眾生蒙度。",
        "from": "T14n0520_001:0793b17_18",
        "context_with_next_sentence": true
    },
    {
        "source_sentence": "」非但己身，一切群從并餘眾輩，皆悉出城欣喜踊躍。",
        "from": "T14n0520_001:0793b19_2",
        "context_with_next_sentence": true
    },
    {
        "source_sentence": "佛之威神，令是國界廓然大明、洞達無邊。",
        "from": "T14n0520_001:0793b20_1",
        "context_with_next_sentence": true
    },
    {
        "source_sentence": "王及人民悉往見佛，快哉！",
        "from": "T14n0520_001:0793b20_13",
        "context_with_next_sentence": true
    },
    {
        "source_sentence": "福根善心生焉！",
        "from": "T14n0520_001:0793b21_1",
        "context_with_next_sentence": true
    },
    {
        "source_sentence": "覩佛尊顏金光暉曜，奮威振躍吉祥莊飾，相明清澈志寂淡定。",
        "from": "T14n0520_001:0793b22_10",
        "context_with_next_sentence": true
    },
    {
        "source_sentence": "王及人民皆前禮佛，頭面稽首遶尊三匝，却在前住具自陳說：",
        "from": "T14n0520_001:0793b23_19",
        "context_with_next_sentence": true
    },
    {
        "source_sentence": "「久沈貪濁迷惑聲色，不見如來供事問法。",
        "from": "T14n0520_001:0793b24_18",
        "context_with_next_sentence": true
    },
    {
        "source_sentence": "」佛言：",
        "from": "T14n0520_001:0793b25_1",
        "context_with_next_sentence": true
    },
    {
        "source_sentence": "「大善！",
        "from": "T14n0520_001:0793b25_5",
        "context_with_next_sentence": true
    },
    {
        "source_sentence": "王及臣民，中宮太子皆平安乎？",
        "from": "T14n0520_001:0793b25_19",
        "context_with_next_sentence": true
    },
    {
        "source_sentence": "」王言：",
        "from": "T14n0520_001:0793b26_1",
        "context_with_next_sentence": true
    },
    {
        "source_sentence": "「蒙得佛恩，皆悉如宜。",
        "from": "T14n0520_001:0793b26_12",
        "context_with_next_sentence": true
    },
    {
        "source_sentence": "」佛言：",
        "from": "T14n0520_001:0793b26_16",
        "context_with_next_sentence": true
    },
    {
        "source_sentence": "「王貪濁色欲，恣心無厭，賦斂財寶餚膳兼味，園觀浴池遊戲無極，不念無常，何益萬分？",
        "from": "T14n0520_001:0793b28_14",
        "context_with_next_sentence": true
    },
    {
        "source_sentence": "人為欲縛不惟後世，即致泥犁畜生之屬，但坐無厭，燒炙形殘，飢不及飡渴無水漿，屏營愁毒迭互相然，皆坐無慮逆心犯惡。",
        "from": "T14n0520_001:0793c02_10",
        "context_with_next_sentence": true
    },
    {
        "source_sentence": "在世雖富深宮尊位，是悉無常如夢已寤，想命獨生無一隨者。",
        "from": "T14n0520_001:0793c03_17",
        "context_with_next_sentence": true
    },
    {
        "source_sentence": "」王前長跪啟白：",
        "from": "T14n0520_001:0793c04_5",
        "context_with_next_sentence": true
    },
    {
        "source_sentence": "「世尊！",
        "from": "T14n0520_001:0793c04_9",
        "context_with_next_sentence": true
    },
    {
        "source_sentence": "以何方便得離此罪？",
        "from": "T14n0520_001:0793c04_18",
        "context_with_next_sentence": true
    },
    {
        "source_sentence": "佛為法王一切所歸，佛為正尊眾生宗仰，願見拯舉得免此苦。",
        "from": "T14n0520_001:0793c06_7",
        "context_with_next_sentence": true
    },
    {
        "source_sentence": "」佛言：",
        "from": "T14n0520_001:0793c06_11",
        "context_with_next_sentence": true
    },
    {
        "source_sentence": "「善哉！",
        "from": "T14n0520_001:0793c06_15",
        "context_with_next_sentence": true
    },
    {
        "source_sentence": "王立信本，施行四事可得離罪：",
        "from": "T14n0520_001:0793c07_7",
        "context_with_next_sentence": true
    },
    {
        "source_sentence": "一曰，所有施與無所愛惜；",
        "from": "T14n0520_001:0793c07_19",
        "context_with_next_sentence": true
    },
    {
        "source_sentence": "二曰，少欲、瞋恚，割損貪食；",
        "from": "T14n0520_001:0793c08_13",
        "context_with_next_sentence": true
    },
    {
        "source_sentence": "三曰，聞佛經戒信受不犯；",
        "from": "T14n0520_001:0793c09_3",
        "context_with_next_sentence": true
    },
    {
        "source_sentence": "四曰，敬慎法師厚善知識。",
        "from": "T14n0520_001:0793c09_15",
        "context_with_next_sentence": true
    },
    {
        "source_sentence": "是為四事可得清淨。",
        "from": "T14n0520_001:0793c10_5",
        "context_with_next_sentence": true
    },
    {
        "source_sentence": "」王心生念欲施大檀，便前禮尊叉手白佛：",
        "from": "T14n0520_001:0793c11_4",
        "context_with_next_sentence": true
    },
    {
        "source_sentence": "「願屈光儀到宮小飯。",
        "from": "T14n0520_001:0793c11_14",
        "context_with_next_sentence": true
    },
    {
        "source_sentence": "」佛即默然，已受其請。",
        "from": "T14n0520_001:0793c12_3",
        "context_with_next_sentence": true
    },
    {
        "source_sentence": "王歸宮內勅臣官屬：",
        "from": "T14n0520_001:0793c12_12",
        "context_with_next_sentence": true
    },
    {
        "source_sentence": "「佛者難值如優曇鉢華，今已得之當好供養。",
        "from": "T14n0520_001:0793c13_12",
        "context_with_next_sentence": true
    },
    {
        "source_sentence": "出諸華香幢幡伎樂，莊嚴宮室掃灑令淨，城中街里皆施幡蓋。",
        "from": "T14n0520_001:0793c15_1",
        "context_with_next_sentence": true
    },
    {
        "source_sentence": "」中宮夫人及國人民悉受王教，整頓床座，即勅太官作百味之食，調和香甘，便行迎佛：",
        "from": "T14n0520_001:0793c16_19",
        "context_with_next_sentence": true
    },
    {
        "source_sentence": "「供具已辦，願可勞神。",
        "from": "T14n0520_001:0793c17_10",
        "context_with_next_sentence": true
    },
    {
        "source_sentence": "」佛即用時於坐而得，便放威神感動眾會，四部弟子百千天人，及諸龍神犍沓和等，眷屬圍遶群從隨佛，四天前導釋梵擁蓋，菩薩大士侍佛入城。",
        "from": "T14n0520_001:0793c20_15",
        "context_with_next_sentence": true
    },
    {
        "source_sentence": "佛蹈門閫境界震動，盲聾瘖瘂、被毒病瘦，皆悉完具平復如故，箜篌樂器不鼓自鳴。",
        "from": "T14n0520_001:0793c22_15",
        "context_with_next_sentence": true
    },
    {
        "source_sentence": "佛放光明悉照宮室，城郭舍宅悉作琉璃，內外洞達莫不見佛。",
        "from": "T14n0520_001:0793c24_5",
        "context_with_next_sentence": true
    },
    {
        "source_sentence": "佛前上殿就師子座，王及太子、國臣人民，即下飯具，手自斟酌，飯食已訖便行澡水，一切人民眾坐已定。",
        "from": "T14n0520_001:0793c26_12",
        "context_with_next_sentence": true
    },
    {
        "source_sentence": "王取小机前坐聽經，佛轉法輪說不退轉，王即歡喜以衣奉佛，其價千萬世所希有。",
        "from": "T14n0520_001:0793c28_10",
        "context_with_next_sentence": true
    },
    {
        "source_sentence": "所散之衣懸在虛空，便於佛上化成華蓋，交露七寶悉皆垂珠。",
        "from": "T14n0520_001:0793c29_17",
        "context_with_next_sentence": true
    },
    {
        "source_sentence": "從是垂珠出其光明，遍照十方無數佛土。",
        "from": "T14n0520_001:0794a01_16",
        "context_with_next_sentence": true
    },
    {
        "source_sentence": "王及臣民，後宮太子，夫人，美女合萬餘人，見是變化莫不踊躍，皆發無上正真道意，八百天神得不起法忍，五千菩薩立不退轉，無數千人皆興德本，壽終已後皆生天上。",
        "from": "T14n0520_001:0794a05_13",
        "context_with_next_sentence": true
    },
    {
        "source_sentence": "佛語阿難：",
        "from": "T14n0520_001:0794a05_18",
        "context_with_next_sentence": true
    },
    {
        "source_sentence": "「是王供事五百餘佛，惠施財寶等行慈哀，尊法不倦，是當來劫當得作佛，號名慧光如來，至真，平等正覺；",
        "from": "T14n0520_001:0794a08_6",
        "context_with_next_sentence": true
    },
    {
        "source_sentence": "是國人民及諸夫人，當承其福悉當得佛。",
        "from": "T14n0520_001:0794a09_5",
        "context_with_next_sentence": true
    },
    {
        "source_sentence": "」王聞授決踊在空中，現身離地百四十丈，從上來下歎佛功德：",
        "from": "T14n0520_001:0794a10_14",
        "context_with_next_sentence": true
    },
    {
        "source_sentence": "「佛者甚尊為眾作本，其德若天無所不覆！",
        "from": "T14n0520_001:0794a11_13",
        "context_with_next_sentence": true
    },
    {
        "source_sentence": "」國人八千聞授王決，善發淨心願為菩薩。",
        "from": "T14n0520_001:0794a12_12",
        "context_with_next_sentence": true
    },
    {
        "source_sentence": "佛說經訖，一切眾會及人非人，莫不歡喜。",
        "from": "T14n0520_001:0794a13_12",
        "context_with_next_sentence": true
    },
    {
        "source_sentence": "世尊權道，所化如是。",
        "from": "T14n0520_001:0794a14_2",
        "context_with_next_sentence": true
    },
    {
        "source_sentence": "佛說薩羅國經",
        "from": "T14n0520_001:0794a15_100",
        "context_with_next_sentence": false
    }
]