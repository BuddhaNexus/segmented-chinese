[
    {
        "source_sentence": "佛說瞿曇彌記果經",
        "from": "T01n0060_001:0856a04_0",
        "context_with_next_sentence": true
    },
    {
        "source_sentence": "宋三藏法師慧簡譯",
        "from": "T01n0060_001:0856a06_0",
        "context_with_next_sentence": true
    },
    {
        "source_sentence": "聞如是：一時，婆伽婆在釋䩭瘦迦維羅衛",
        "from": "T01n0060_001:0856a07_0",
        "context_with_next_sentence": true
    },
    {
        "source_sentence": "城尼拘盧園中，與大比丘眾俱受歲。",
        "from": "T01n0060_001:0856a08_15",
        "context_with_next_sentence": true
    },
    {
        "source_sentence": "彼時，大女人瞿曇彌至世尊所，到已禮世尊足，却住一面。",
        "from": "T01n0060_001:0856a10_2",
        "context_with_next_sentence": true
    },
    {
        "source_sentence": "大女人瞿曇彌却住一面已，白世尊曰：",
        "from": "T01n0060_001:0856a10_19",
        "context_with_next_sentence": true
    },
    {
        "source_sentence": "「唯，世尊！",
        "from": "T01n0060_001:0856a11_5",
        "context_with_next_sentence": true
    },
    {
        "source_sentence": "可有是處，女人得為四沙門果不？",
        "from": "T01n0060_001:0856a11_20",
        "context_with_next_sentence": true
    },
    {
        "source_sentence": "令女人於此法律信樂出家、棄家學道不？",
        "from": "T01n0060_001:0856a12_17",
        "context_with_next_sentence": true
    },
    {
        "source_sentence": "」「止！",
        "from": "T01n0060_001:0856a12_21",
        "context_with_next_sentence": true
    },
    {
        "source_sentence": "瞿曇彌！",
        "from": "T01n0060_001:0856a13_3",
        "context_with_next_sentence": true
    },
    {
        "source_sentence": "不須爾。",
        "from": "T01n0060_001:0856a13_7",
        "context_with_next_sentence": true
    },
    {
        "source_sentence": "女人不得於此法律信樂出家、棄家學道。",
        "from": "T01n0060_001:0856a14_6",
        "context_with_next_sentence": true
    },
    {
        "source_sentence": "汝瞿曇彌！",
        "from": "T01n0060_001:0856a14_11",
        "context_with_next_sentence": true
    },
    {
        "source_sentence": "常可剃頭被袈裟，至竟行清淨梵行。",
        "from": "T01n0060_001:0856a15_6",
        "context_with_next_sentence": true
    },
    {
        "source_sentence": "」於是大女人瞿曇彌為世尊所制，禮世尊足，繞世尊已，離世尊還。",
        "from": "T01n0060_001:0856a16_17",
        "context_with_next_sentence": true
    },
    {
        "source_sentence": "彼時諸比丘為世尊作衣，世尊不久至釋䩭瘦當受歲。",
        "from": "T01n0060_001:0856a18_1",
        "context_with_next_sentence": true
    },
    {
        "source_sentence": "受歲竟，三月作衣竟已成衣，與衣鉢俱遊諸人間。",
        "from": "T01n0060_001:0856a19_3",
        "context_with_next_sentence": true
    },
    {
        "source_sentence": "彼大女人瞿曇彌聞諸比丘為世尊作衣，世尊不久當至釋䩭瘦受歲，受歲竟三月作衣已成衣，與衣鉢俱遊人間。",
        "from": "T01n0060_001:0856a21_14",
        "context_with_next_sentence": true
    },
    {
        "source_sentence": "彼大女人瞿曇彌聞已，至世尊所，到已禮世尊足，却住一面。",
        "from": "T01n0060_001:0856a23_2",
        "context_with_next_sentence": true
    },
    {
        "source_sentence": "彼大女人瞿曇彌却住一面已，白世尊曰：",
        "from": "T01n0060_001:0856a24_1",
        "context_with_next_sentence": true
    },
    {
        "source_sentence": "「唯，世尊！",
        "from": "T01n0060_001:0856a24_7",
        "context_with_next_sentence": true
    },
    {
        "source_sentence": "可有是處，令女人得四沙門果，令女人於此法律信樂出家、棄家學道不？",
        "from": "T01n0060_001:0856a25_17",
        "context_with_next_sentence": true
    },
    {
        "source_sentence": "」「止！",
        "from": "T01n0060_001:0856a25_21",
        "context_with_next_sentence": true
    },
    {
        "source_sentence": "瞿曇彌！",
        "from": "T01n0060_001:0856a26_3",
        "context_with_next_sentence": true
    },
    {
        "source_sentence": "不須爾。",
        "from": "T01n0060_001:0856a26_7",
        "context_with_next_sentence": true
    },
    {
        "source_sentence": "女人不應於此法律信樂出家、棄家學道。",
        "from": "T01n0060_001:0856a27_6",
        "context_with_next_sentence": true
    },
    {
        "source_sentence": "汝瞿曇彌！",
        "from": "T01n0060_001:0856a27_11",
        "context_with_next_sentence": true
    },
    {
        "source_sentence": "剃頭被著袈裟，至竟行清淨梵行。",
        "from": "T01n0060_001:0856a28_5",
        "context_with_next_sentence": true
    },
    {
        "source_sentence": "」於是大女人瞿曇彌已被世尊再所制，禮世尊足，繞世尊，離世尊還。",
        "from": "T01n0060_001:0856a29_17",
        "context_with_next_sentence": true
    },
    {
        "source_sentence": "彼時世尊在釋䩭瘦受歲，受歲已竟，三月作衣已成衣，與衣鉢俱遊於人間行。",
        "from": "T01n0060_001:0856b02_11",
        "context_with_next_sentence": true
    },
    {
        "source_sentence": "大女人瞿曇彌，聞世尊在釋䩭瘦受歲，受歲已竟，三月作衣已成衣，與衣鉢俱至人村間行。",
        "from": "T01n0060_001:0856b04_12",
        "context_with_next_sentence": true
    },
    {
        "source_sentence": "大女人瞿曇彌聞已，與諸老女人俱隨世尊後。",
        "from": "T01n0060_001:0856b05_13",
        "context_with_next_sentence": true
    },
    {
        "source_sentence": "隨世尊後，彼時世尊，次第遊行到那婆提，住那婆提耆尼舍。",
        "from": "T01n0060_001:0856b07_1",
        "context_with_next_sentence": true
    },
    {
        "source_sentence": "彼時大女人瞿曇彌至世尊所，到已禮世尊足，却住一面。",
        "from": "T01n0060_001:0856b08_7",
        "context_with_next_sentence": true
    },
    {
        "source_sentence": "大女人瞿曇彌却住一面已，白世尊曰：",
        "from": "T01n0060_001:0856b09_4",
        "context_with_next_sentence": true
    },
    {
        "source_sentence": "「唯，世尊！",
        "from": "T01n0060_001:0856b09_10",
        "context_with_next_sentence": true
    },
    {
        "source_sentence": "可有是處，令女人得四沙門果不？",
        "from": "T01n0060_001:0856b10_4",
        "context_with_next_sentence": true
    },
    {
        "source_sentence": "令女人於此法律信樂出家、棄家學道不？",
        "from": "T01n0060_001:0856b11_3",
        "context_with_next_sentence": true
    },
    {
        "source_sentence": "」「止！",
        "from": "T01n0060_001:0856b11_7",
        "context_with_next_sentence": true
    },
    {
        "source_sentence": "瞿曇彌！",
        "from": "T01n0060_001:0856b11_11",
        "context_with_next_sentence": true
    },
    {
        "source_sentence": "不須爾。",
        "from": "T01n0060_001:0856b11_15",
        "context_with_next_sentence": true
    },
    {
        "source_sentence": "女人不得於此法律出家、棄家學道。",
        "from": "T01n0060_001:0856b12_8",
        "context_with_next_sentence": true
    },
    {
        "source_sentence": "汝瞿曇彌！",
        "from": "T01n0060_001:0856b12_13",
        "context_with_next_sentence": true
    },
    {
        "source_sentence": "剃頭被著袈裟，至竟清淨行梵行。",
        "from": "T01n0060_001:0856b13_7",
        "context_with_next_sentence": true
    },
    {
        "source_sentence": "」於是大女人瞿曇彌為世尊三所制，禮世尊足，繞世尊已，離世尊而還。",
        "from": "T01n0060_001:0856b14_20",
        "context_with_next_sentence": true
    },
    {
        "source_sentence": "彼時大女人瞿曇彌，不洗足，身有塵土，身瞪懵，啼泣在門前立。",
        "from": "T01n0060_001:0856b16_8",
        "context_with_next_sentence": true
    },
    {
        "source_sentence": "尊者阿難，遙見大女人瞿曇彌不洗足，身有塵土，身瞪懵，啼泣門前立，見已作是言：",
        "from": "T01n0060_001:0856b18_5",
        "context_with_next_sentence": true
    },
    {
        "source_sentence": "「何以故，瞿曇彌！",
        "from": "T01n0060_001:0856b18_14",
        "context_with_next_sentence": true
    },
    {
        "source_sentence": "不洗其足，身有塵土，身瞪懵，啼泣在門前立？",
        "from": "T01n0060_001:0856b19_13",
        "context_with_next_sentence": true
    },
    {
        "source_sentence": "」「如是。",
        "from": "T01n0060_001:0856b19_18",
        "context_with_next_sentence": true
    },
    {
        "source_sentence": "唯，尊者阿難！",
        "from": "T01n0060_001:0856b20_2",
        "context_with_next_sentence": true
    },
    {
        "source_sentence": "女人不得於此法律，不得信樂出家、棄家學道。",
        "from": "T01n0060_001:0856b21_3",
        "context_with_next_sentence": true
    },
    {
        "source_sentence": "」「汝瞿曇彌住此間，我當往至世尊所，到已當白世尊。",
        "from": "T01n0060_001:0856b22_6",
        "context_with_next_sentence": true
    },
    {
        "source_sentence": "」於是尊者阿難至世尊所，到已禮世尊足，却住一面。",
        "from": "T01n0060_001:0856b23_10",
        "context_with_next_sentence": true
    },
    {
        "source_sentence": "尊者阿難却住一面已，白世尊曰：",
        "from": "T01n0060_001:0856b24_6",
        "context_with_next_sentence": true
    },
    {
        "source_sentence": "「唯，世尊！",
        "from": "T01n0060_001:0856b24_12",
        "context_with_next_sentence": true
    },
    {
        "source_sentence": "可有是處，令女人得四沙門果，令女人於此法律信樂出家、棄家學道不？",
        "from": "T01n0060_001:0856b26_3",
        "context_with_next_sentence": true
    },
    {
        "source_sentence": "」「此阿難！",
        "from": "T01n0060_001:0856b26_9",
        "context_with_next_sentence": true
    },
    {
        "source_sentence": "止，不須爾。",
        "from": "T01n0060_001:0856b26_15",
        "context_with_next_sentence": true
    },
    {
        "source_sentence": "女人不得於此法律信樂出家、棄家學道。",
        "from": "T01n0060_001:0856b27_10",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0856b27_14",
        "context_with_next_sentence": true
    },
    {
        "source_sentence": "若於此法律女人得出家，信樂出家、棄家學道者，梵行者不得久存。",
        "from": "T01n0060_001:0856b29_4",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0060_001:0856b29_10",
        "context_with_next_sentence": true
    },
    {
        "source_sentence": "有家多有女人少有男人，寧廣有產不？",
        "from": "T01n0060_001:0856c01_7",
        "context_with_next_sentence": true
    },
    {
        "source_sentence": "」「不也。",
        "from": "T01n0060_001:0856c01_12",
        "context_with_next_sentence": true
    },
    {
        "source_sentence": "唯，世尊！",
        "from": "T01n0060_001:0856c01_17",
        "context_with_next_sentence": true
    },
    {
        "source_sentence": "」「如是，阿難！",
        "from": "T01n0060_001:0856c01_25",
        "context_with_next_sentence": true
    },
    {
        "source_sentence": "若於此法律女人得出家，信樂出家、棄家學道者，梵行者不得久存。",
        "from": "T01n0060_001:0856c03_9",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0060_001:0856c03_15",
        "context_with_next_sentence": true
    },
    {
        "source_sentence": "成就稻田、成就麥田，中間若有雹雨為不饒益，彼因彼雹雨故令彼敗壞。",
        "from": "T01n0060_001:0856c05_6",
        "context_with_next_sentence": true
    },
    {
        "source_sentence": "如是，阿難！",
        "from": "T01n0060_001:0856c05_12",
        "context_with_next_sentence": true
    },
    {
        "source_sentence": "若有於此法律女人信樂出家、棄家學道者，梵行者不得久存。",
        "from": "T01n0060_001:0856c06_19",
        "context_with_next_sentence": true
    },
    {
        "source_sentence": "」「唯，世尊！",
        "from": "T01n0060_001:0856c07_5",
        "context_with_next_sentence": true
    },
    {
        "source_sentence": "大女人瞿曇彌，是有所益。",
        "from": "T01n0060_001:0856c07_17",
        "context_with_next_sentence": true
    },
    {
        "source_sentence": "世尊母命終，因此長養乳哺。",
        "from": "T01n0060_001:0856c08_9",
        "context_with_next_sentence": true
    },
    {
        "source_sentence": "」「如是，阿難！",
        "from": "T01n0060_001:0856c08_17",
        "context_with_next_sentence": true
    },
    {
        "source_sentence": "如是，阿難！",
        "from": "T01n0060_001:0856c08_23",
        "context_with_next_sentence": true
    },
    {
        "source_sentence": "此大女人瞿曇彌多有所益，我母命終，此以乳哺長養我。",
        "from": "T01n0060_001:0856c10_4",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0856c10_8",
        "context_with_next_sentence": true
    },
    {
        "source_sentence": "我亦饒益大女人瞿曇彌，彼依我，歸於我、歸於法、歸比丘僧，於佛無疑、於法無疑、於眾無疑，於苦、習、盡、道無疑。",
        "from": "T01n0060_001:0856c12_20",
        "context_with_next_sentence": true
    },
    {
        "source_sentence": "具足信、戒、聞、施，具足智慧，棄於殺離殺、不與取、邪婬妄言，至棄飲酒離飲酒。",
        "from": "T01n0060_001:0856c14_11",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0856c14_15",
        "context_with_next_sentence": true
    },
    {
        "source_sentence": "若有人依因於人，歸於佛、歸於法、歸比丘僧，不疑佛、不疑法、不疑比丘僧，不疑苦、習、盡、道，具足信、戒、聞、施，具足智慧，棄殺離殺、不與取、邪婬妄言，至棄飲酒離飲酒。",
        "from": "T01n0060_001:0856c18_7",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0856c18_11",
        "context_with_next_sentence": true
    },
    {
        "source_sentence": "此人有所作，盡命衣被床臥病瘦醫藥，於彼人不能報。",
        "from": "T01n0060_001:0856c19_15",
        "context_with_next_sentence": true
    },
    {
        "source_sentence": "「復次，阿難！",
        "from": "T01n0060_001:0856c20_1",
        "context_with_next_sentence": true
    },
    {
        "source_sentence": "女人當施設八重法，令女人不得犯，女人當盡命具此戒。",
        "from": "T01n0060_001:0856c21_6",
        "context_with_next_sentence": true
    },
    {
        "source_sentence": "猶若，阿難！",
        "from": "T01n0060_001:0856c21_12",
        "context_with_next_sentence": true
    },
    {
        "source_sentence": "巧水底行若巧弟子，入於深水中而施羅網，於中護水截水不令流。",
        "from": "T01n0060_001:0856c23_2",
        "context_with_next_sentence": true
    },
    {
        "source_sentence": "如是，阿難！",
        "from": "T01n0060_001:0856c23_8",
        "context_with_next_sentence": true
    },
    {
        "source_sentence": "女人者當行八重法，令女人不得犯，女人當盡命與戒俱。",
        "from": "T01n0060_001:0856c24_12",
        "context_with_next_sentence": true
    },
    {
        "source_sentence": "云何為八？",
        "from": "T01n0060_001:0856c24_17",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0856c25_1",
        "context_with_next_sentence": true
    },
    {
        "source_sentence": "比丘尼當從比丘求索具足。",
        "from": "T01n0060_001:0856c25_13",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0856c25_19",
        "context_with_next_sentence": true
    },
    {
        "source_sentence": "我施設女人初重法，令女人不得犯，令女人當盡命與戒俱。",
        "from": "T01n0060_001:0856c27_5",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0856c27_9",
        "context_with_next_sentence": true
    },
    {
        "source_sentence": "比丘尼當從比丘半月當受禮節。",
        "from": "T01n0060_001:0856c28_4",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0856c28_10",
        "context_with_next_sentence": true
    },
    {
        "source_sentence": "我施設女人二重法，令女人不得犯，令女人盡命當與戒俱。",
        "from": "T01n0060_001:0856c29_15",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0856c29_19",
        "context_with_next_sentence": true
    },
    {
        "source_sentence": "若無比丘者，比丘尼不得受歲。",
        "from": "T01n0060_001:0857a01_13",
        "context_with_next_sentence": true
    },
    {
        "source_sentence": "坐是為，阿難！",
        "from": "T01n0060_001:0857a01_20",
        "context_with_next_sentence": true
    },
    {
        "source_sentence": "我施設女人三重法，令女人不得犯，令女人盡命當與戒俱。",
        "from": "T01n0060_001:0857a03_6",
        "context_with_next_sentence": true
    },
    {
        "source_sentence": "阿難！",
        "from": "T01n0060_001:0857a03_9",
        "context_with_next_sentence": true
    },
    {
        "source_sentence": "若比丘尼若至受歲，當與二僧俱，以三事受歲見聞知。",
        "from": "T01n0060_001:0857a04_13",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0857a04_19",
        "context_with_next_sentence": true
    },
    {
        "source_sentence": "我施設女人四重法，令女人不得犯，令女人當盡命與此戒俱。",
        "from": "T01n0060_001:0857a06_6",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0857a06_10",
        "context_with_next_sentence": true
    },
    {
        "source_sentence": "若比丘不容，比丘尼不得問比丘契經、毘尼、阿毘曇；",
        "from": "T01n0060_001:0857a07_14",
        "context_with_next_sentence": true
    },
    {
        "source_sentence": "阿難！",
        "from": "T01n0060_001:0857a07_17",
        "context_with_next_sentence": true
    },
    {
        "source_sentence": "若比丘聽，比丘尼當問比丘契經、毘尼、阿毘曇。",
        "from": "T01n0060_001:0857a09_1",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0857a09_7",
        "context_with_next_sentence": true
    },
    {
        "source_sentence": "我施設女人五重法，令女人不得犯，令女人當盡命與此戒俱。",
        "from": "T01n0060_001:0857a10_13",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0857a10_17",
        "context_with_next_sentence": true
    },
    {
        "source_sentence": "若比丘尼不得譏比丘見聞知；",
        "from": "T01n0060_001:0857a11_10",
        "context_with_next_sentence": true
    },
    {
        "source_sentence": "阿難！",
        "from": "T01n0060_001:0857a11_13",
        "context_with_next_sentence": true
    },
    {
        "source_sentence": "比丘當譏比丘尼見聞知。",
        "from": "T01n0060_001:0857a12_5",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0857a12_11",
        "context_with_next_sentence": true
    },
    {
        "source_sentence": "我施設女人六重法，令女人不得犯，令女人盡命與此戒俱。",
        "from": "T01n0060_001:0857a13_16",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0857a14_1",
        "context_with_next_sentence": true
    },
    {
        "source_sentence": "若比丘尼，有所犯僧伽婆尸沙，當於二僧中當半月掃灑。",
        "from": "T01n0060_001:0857a15_6",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0857a15_12",
        "context_with_next_sentence": true
    },
    {
        "source_sentence": "我施設女人七重法，令女人不得犯，令女人當盡命與此戒俱。",
        "from": "T01n0060_001:0857a16_19",
        "context_with_next_sentence": true
    },
    {
        "source_sentence": "阿難！",
        "from": "T01n0060_001:0857a17_2",
        "context_with_next_sentence": true
    },
    {
        "source_sentence": "若比丘尼受具足至百歲，當向初受具足比丘接足禮之，當恭敬承事。",
        "from": "T01n0060_001:0857a18_13",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0857a18_19",
        "context_with_next_sentence": true
    },
    {
        "source_sentence": "我施設女人八重法，令女人不得犯，令女人盡命當與此戒俱。",
        "from": "T01n0060_001:0857a20_6",
        "context_with_next_sentence": true
    },
    {
        "source_sentence": "是為，阿難！",
        "from": "T01n0060_001:0857a20_12",
        "context_with_next_sentence": true
    },
    {
        "source_sentence": "我為女人施設此八重法，令女人不得犯，令女人盡命與此戒俱。",
        "from": "T01n0060_001:0857a22_1",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0857a22_5",
        "context_with_next_sentence": true
    },
    {
        "source_sentence": "大女人瞿曇彌！",
        "from": "T01n0060_001:0857a22_12",
        "context_with_next_sentence": true
    },
    {
        "source_sentence": "當與此八重法俱者，當於此法律學道，當受具足為比丘尼。",
        "from": "T01n0060_001:0857a23_18",
        "context_with_next_sentence": true
    },
    {
        "source_sentence": "」於是尊者阿難聞世尊所說，善思惟念，誦習受持，禮世尊足，繞世尊，離世尊而還至大女人瞿曇彌所。",
        "from": "T01n0060_001:0857a26_5",
        "context_with_next_sentence": true
    },
    {
        "source_sentence": "到已，語大女人瞿曇彌作是言：",
        "from": "T01n0060_001:0857a26_19",
        "context_with_next_sentence": true
    },
    {
        "source_sentence": "「已得，瞿曇彌！",
        "from": "T01n0060_001:0857a27_7",
        "context_with_next_sentence": true
    },
    {
        "source_sentence": "女人當於此法律信樂出家、棄家學道。",
        "from": "T01n0060_001:0857a28_3",
        "context_with_next_sentence": true
    },
    {
        "source_sentence": "瞿曇彌！",
        "from": "T01n0060_001:0857a28_7",
        "context_with_next_sentence": true
    },
    {
        "source_sentence": "世尊作是言：",
        "from": "T01n0060_001:0857a28_13",
        "context_with_next_sentence": true
    },
    {
        "source_sentence": "『當行八重法，女人不得犯，女人當盡命與此戒俱。",
        "from": "T01n0060_001:0857a29_14",
        "context_with_next_sentence": true
    },
    {
        "source_sentence": "』云何為八？",
        "from": "T01n0060_001:0857b01_1",
        "context_with_next_sentence": true
    },
    {
        "source_sentence": "瞿曇彌！",
        "from": "T01n0060_001:0857b01_5",
        "context_with_next_sentence": true
    },
    {
        "source_sentence": "比丘尼當從比丘求受具足。",
        "from": "T01n0060_001:0857b01_17",
        "context_with_next_sentence": true
    },
    {
        "source_sentence": "是為，瞿曇彌！",
        "from": "T01n0060_001:0857b02_3",
        "context_with_next_sentence": true
    },
    {
        "source_sentence": "世尊為女人初施設此一重法，令女人不得犯，盡命當與此戒俱。",
        "from": "T01n0060_001:0857b03_12",
        "context_with_next_sentence": true
    },
    {
        "source_sentence": "至，此瞿曇彌！",
        "from": "T01n0060_001:0857b03_19",
        "context_with_next_sentence": true
    },
    {
        "source_sentence": "若比丘尼受具足百歲，當向具足比丘接足作禮，當恭敬禮事。",
        "from": "T01n0060_001:0857b05_7",
        "context_with_next_sentence": true
    },
    {
        "source_sentence": "是為，瞿曇彌！",
        "from": "T01n0060_001:0857b05_14",
        "context_with_next_sentence": true
    },
    {
        "source_sentence": "世尊為女人施設此八重法，令女人不得犯，令女人當盡命與此戒俱。",
        "from": "T01n0060_001:0857b07_4",
        "context_with_next_sentence": true
    },
    {
        "source_sentence": "是為，瞿曇彌！",
        "from": "T01n0060_001:0857b07_11",
        "context_with_next_sentence": true
    },
    {
        "source_sentence": "世尊為女人施設此八重法，令女人不得犯，令女人當盡命與此戒俱。",
        "from": "T01n0060_001:0857b09_2",
        "context_with_next_sentence": true
    },
    {
        "source_sentence": "此瞿曇彌！",
        "from": "T01n0060_001:0857b09_7",
        "context_with_next_sentence": true
    },
    {
        "source_sentence": "能與此八重法俱者，當於此法律學道受具足，為比丘尼。",
        "from": "T01n0060_001:0857b10_12",
        "context_with_next_sentence": true
    },
    {
        "source_sentence": "」「如是，尊者阿難！",
        "from": "T01n0060_001:0857b10_22",
        "context_with_next_sentence": true
    },
    {
        "source_sentence": "當聽我喻。",
        "from": "T01n0060_001:0857b11_4",
        "context_with_next_sentence": true
    },
    {
        "source_sentence": "智慧聞喻已知其義，猶若，尊者阿難！",
        "from": "T01n0060_001:0857b12_1",
        "context_with_next_sentence": true
    },
    {
        "source_sentence": "若剎利女、若婆羅門女、若工師女、若庶人女，極澡浴塗香，著白淨衣，或有人作是念憐愍，欲有所益、欲令安隱，或以優鉢羅華鬘，或以瞻匐華鬘、婆師華鬘、阿提牟多華鬘授與之，彼以兩手受之舉著頭上。",
        "from": "T01n0060_001:0857b16_13",
        "context_with_next_sentence": true
    },
    {
        "source_sentence": "如是，尊者阿難！",
        "from": "T01n0060_001:0857b17_1",
        "context_with_next_sentence": true
    },
    {
        "source_sentence": "世尊施設八重法，我當盡命頂受之。",
        "from": "T01n0060_001:0857b17_17",
        "context_with_next_sentence": true
    },
    {
        "source_sentence": "」「汝大女人瞿曇彌！",
        "from": "T01n0060_001:0857b18_5",
        "context_with_next_sentence": true
    },
    {
        "source_sentence": "當於此法律學道，受具足為比丘尼。",
        "from": "T01n0060_001:0857b19_2",
        "context_with_next_sentence": true
    },
    {
        "source_sentence": "」於是大女人瞿曇彌，於後時共諸老宿比丘尼眾，與諸比丘尼上尊長老皆與俱，共行梵行，共至尊者阿難所。",
        "from": "T01n0060_001:0857b21_11",
        "context_with_next_sentence": true
    },
    {
        "source_sentence": "到已，禮尊者阿難足，却住一面。",
        "from": "T01n0060_001:0857b22_6",
        "context_with_next_sentence": true
    },
    {
        "source_sentence": "大女人瞿曇彌却住一面已，白尊者阿難曰：",
        "from": "T01n0060_001:0857b23_6",
        "context_with_next_sentence": true
    },
    {
        "source_sentence": "「尊者阿難！",
        "from": "T01n0060_001:0857b23_12",
        "context_with_next_sentence": true
    },
    {
        "source_sentence": "當此比丘尼是上尊長老，皆行梵行，此諸比丘是新成，學道未久，入此法律未久，此諸比丘，當向此諸比丘尼如長老，當為作禮承事。",
        "from": "T01n0060_001:0857b26_11",
        "context_with_next_sentence": true
    },
    {
        "source_sentence": "」「止，瞿曇彌！",
        "from": "T01n0060_001:0857b26_19",
        "context_with_next_sentence": true
    },
    {
        "source_sentence": "我當往至世尊所，到已當以此言白世尊。",
        "from": "T01n0060_001:0857b27_14",
        "context_with_next_sentence": true
    },
    {
        "source_sentence": "」今隨尊者阿難。",
        "from": "T01n0060_001:0857b28_2",
        "context_with_next_sentence": true
    },
    {
        "source_sentence": "於是尊者阿難至世尊所，到已禮世尊足，却住一面。",
        "from": "T01n0060_001:0857b29_6",
        "context_with_next_sentence": true
    },
    {
        "source_sentence": "尊者阿難却住一面已，白世尊曰：",
        "from": "T01n0060_001:0857b29_21",
        "context_with_next_sentence": true
    },
    {
        "source_sentence": "「唯，世尊！",
        "from": "T01n0060_001:0857c01_5",
        "context_with_next_sentence": true
    },
    {
        "source_sentence": "今日此大女人瞿曇彌，與諸比丘尼俱是上尊長老，皆行梵行，來至我所，到已禮我足，却住一面。",
        "from": "T01n0060_001:0857c03_7",
        "context_with_next_sentence": true
    },
    {
        "source_sentence": "大女人瞿曇彌却住一面已，語我曰：",
        "from": "T01n0060_001:0857c04_3",
        "context_with_next_sentence": true
    },
    {
        "source_sentence": "『唯，尊者阿難！",
        "from": "T01n0060_001:0857c04_11",
        "context_with_next_sentence": true
    },
    {
        "source_sentence": "當知此諸比丘尼是上尊長老，皆行梵行，此諸比丘是新成，學道不久，於此法未久，令此諸比丘當向此諸比丘尼如長老，如長老當為作禮承事。",
        "from": "T01n0060_001:0857c07_14",
        "context_with_next_sentence": true
    },
    {
        "source_sentence": "』」「止，阿難！",
        "from": "T01n0060_001:0857c07_22",
        "context_with_next_sentence": true
    },
    {
        "source_sentence": "當護此言，汝莫復作是言。",
        "from": "T01n0060_001:0857c08_11",
        "context_with_next_sentence": true
    },
    {
        "source_sentence": "汝阿難！",
        "from": "T01n0060_001:0857c08_15",
        "context_with_next_sentence": true
    },
    {
        "source_sentence": "當知如我所知，一句不可解，況復作如斯言？",
        "from": "T01n0060_001:0857c09_16",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0857c09_20",
        "context_with_next_sentence": true
    },
    {
        "source_sentence": "女人不於此法律信樂出家、棄家學道者，婆羅門居士當以衣敷地，以衣敷地已當作是言：",
        "from": "T01n0060_001:0857c12_1",
        "context_with_next_sentence": true
    },
    {
        "source_sentence": "『此諸沙門有戒行，沙門當在上行，沙門精進甚奇，我等當於長夜得義饒益。",
        "from": "T01n0060_001:0857c13_14",
        "context_with_next_sentence": true
    },
    {
        "source_sentence": "』汝阿難！",
        "from": "T01n0060_001:0857c13_19",
        "context_with_next_sentence": true
    },
    {
        "source_sentence": "若女人不於此法律信樂棄家，出家學道，婆羅門居士當敷頭髮著地，當作是言：",
        "from": "T01n0060_001:0857c15_15",
        "context_with_next_sentence": true
    },
    {
        "source_sentence": "『令沙門在上行，令沙門在上住，沙門戒行甚難，我等當於此長夜得義饒益。",
        "from": "T01n0060_001:0857c17_9",
        "context_with_next_sentence": true
    },
    {
        "source_sentence": "』若阿難！",
        "from": "T01n0060_001:0857c17_14",
        "context_with_next_sentence": true
    },
    {
        "source_sentence": "女人不於此法律信樂出家、棄家學道者，婆羅門居士當在道路，手執種種囊滿中物，當作是言：",
        "from": "T01n0060_001:0857c19_17",
        "context_with_next_sentence": true
    },
    {
        "source_sentence": "『此諸賢！",
        "from": "T01n0060_001:0857c20_1",
        "context_with_next_sentence": true
    },
    {
        "source_sentence": "當持此隨意飲食，我等於長夜得義饒益安隱。",
        "from": "T01n0060_001:0857c21_2",
        "context_with_next_sentence": true
    },
    {
        "source_sentence": "』此阿難！",
        "from": "T01n0060_001:0857c21_7",
        "context_with_next_sentence": true
    },
    {
        "source_sentence": "若女人不於此法律信樂出家，棄家學道者，婆羅門居士，當信彼諸沙門戒行，當以手抱之，入著己家種種施與，『隨諸賢取用，我等於長夜得義饒益安隱樂。",
        "from": "T01n0060_001:0857c24_15",
        "context_with_next_sentence": true
    },
    {
        "source_sentence": "』此阿難！",
        "from": "T01n0060_001:0857c24_20",
        "context_with_next_sentence": true
    },
    {
        "source_sentence": "若女人不於此法律信樂出家、棄家學道者，如此日月極有威神、極有所能，彼戒行沙門所有光明能勝於彼，況復弊惡異學所能及？",
        "from": "T01n0060_001:0857c27_18",
        "context_with_next_sentence": true
    },
    {
        "source_sentence": "阿難！",
        "from": "T01n0060_001:0857c28_2",
        "context_with_next_sentence": true
    },
    {
        "source_sentence": "若女人不於此法律信樂出家、棄家學道者，遺法當住千歲，今已五百歲減，餘有五百歲。",
        "from": "T01n0060_001:0858a01_2",
        "context_with_next_sentence": true
    },
    {
        "source_sentence": "此阿難！",
        "from": "T01n0060_001:0858a01_6",
        "context_with_next_sentence": true
    },
    {
        "source_sentence": "無有是處，不可容，女人終不得五事：",
        "from": "T01n0060_001:0858a02_2",
        "context_with_next_sentence": true
    },
    {
        "source_sentence": "不得成如來、無所著、等正覺，及轉輪王，不得為釋，不得為魔，不得為梵，無有是處。",
        "from": "T01n0060_001:0858a03_19",
        "context_with_next_sentence": true
    },
    {
        "source_sentence": "可有是處，男子得五事：",
        "from": "T01n0060_001:0858a04_9",
        "context_with_next_sentence": true
    },
    {
        "source_sentence": "得成如來、無所著、等正覺，得為轉輪王，得為釋、魔、梵者，可有是處。",
        "from": "T01n0060_001:0858a05_21",
        "context_with_next_sentence": true
    },
    {
        "source_sentence": "」佛如是說。",
        "from": "T01n0060_001:0858a06_3",
        "context_with_next_sentence": true
    },
    {
        "source_sentence": "尊者阿難聞世尊所說，歡喜而樂。",
        "from": "T01n0060_001:0858a06_18",
        "context_with_next_sentence": true
    },
    {
        "source_sentence": "佛說瞿曇彌記果經",
        "from": "T01n0060_001:0858a07_100",
        "context_with_next_sentence": false
    }
]