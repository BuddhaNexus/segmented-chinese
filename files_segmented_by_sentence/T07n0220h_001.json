[
    {
        "source_sentence": "9 會大般若經第九會能斷金剛分序序",
        "from": "T07n0220h_001:0979c02_0",
        "context_with_next_sentence": true
    },
    {
        "source_sentence": "西明寺沙門玄則撰",
        "from": "T07n0220h_001:0979c04_0",
        "context_with_next_sentence": true
    },
    {
        "source_sentence": "竊尋浩汗其源者，必總靈怪之儲；紛糺其峯",
        "from": "T07n0220h_001:0979c05_0",
        "context_with_next_sentence": true
    },
    {
        "source_sentence": "者，自動鬱冥之觀。",
        "from": "T07n0220h_001:0979c06_8",
        "context_with_next_sentence": true
    },
    {
        "source_sentence": "況沖照倬存、逸韻遐舉，規真附體、紐玄立極，根大衍於初會、革小成於後心，蓄靈蘊福，信哉宜矣！",
        "from": "T07n0220h_001:0979c08_13",
        "context_with_next_sentence": true
    },
    {
        "source_sentence": "故其承閑語要，三問桀其摽；",
        "from": "T07n0220h_001:0979c09_5",
        "context_with_next_sentence": true
    },
    {
        "source_sentence": "節理情塗，兩如肅其致。",
        "from": "T07n0220h_001:0979c09_16",
        "context_with_next_sentence": true
    },
    {
        "source_sentence": "窮非想以布想，弘不濟之大勳；",
        "from": "T07n0220h_001:0979c10_10",
        "context_with_next_sentence": true
    },
    {
        "source_sentence": "攝眾度以檀度，勵無行之廣德。",
        "from": "T07n0220h_001:0979c11_4",
        "context_with_next_sentence": true
    },
    {
        "source_sentence": "願侔皦日，挌虛空而未量；",
        "from": "T07n0220h_001:0979c11_16",
        "context_with_next_sentence": true
    },
    {
        "source_sentence": "信異隨風，汎聲香而不住。",
        "from": "T07n0220h_001:0979c12_8",
        "context_with_next_sentence": true
    },
    {
        "source_sentence": "忘法身於相好，豈見如來？",
        "from": "T07n0220h_001:0979c12_20",
        "context_with_next_sentence": true
    },
    {
        "source_sentence": "分剎土於微塵，誰為世界？",
        "from": "T07n0220h_001:0979c13_11",
        "context_with_next_sentence": true
    },
    {
        "source_sentence": "河沙數非多之多福、山王比非大之大身，法性絕言，謂有說而便謗；",
        "from": "T07n0220h_001:0979c15_2",
        "context_with_next_sentence": true
    },
    {
        "source_sentence": "菩提離取，知無授而乃成。",
        "from": "T07n0220h_001:0979c15_14",
        "context_with_next_sentence": true
    },
    {
        "source_sentence": "皆所以拂靄疑津，剪萌心逕，賞觸類而不極，悋緣情而必盡。",
        "from": "T07n0220h_001:0979c17_1",
        "context_with_next_sentence": true
    },
    {
        "source_sentence": "然金剛之銳，償二物之可銷；",
        "from": "T07n0220h_001:0979c17_14",
        "context_with_next_sentence": true
    },
    {
        "source_sentence": "對除之猛，雖一念其無罣。",
        "from": "T07n0220h_001:0979c18_6",
        "context_with_next_sentence": true
    },
    {
        "source_sentence": "詞必舉凡，故率言每約；",
        "from": "T07n0220h_001:0979c18_17",
        "context_with_next_sentence": true
    },
    {
        "source_sentence": "理好鉤賾，故屬意多迷。",
        "from": "T07n0220h_001:0979c19_8",
        "context_with_next_sentence": true
    },
    {
        "source_sentence": "前聖由之著論，後賢所以殷學，非直有緣振旦，實亦見重昌期。",
        "from": "T07n0220h_001:0979c20_16",
        "context_with_next_sentence": true
    },
    {
        "source_sentence": "廣略二本，前後五譯，無新無故，逾練逾明。",
        "from": "T07n0220h_001:0979c21_17",
        "context_with_next_sentence": true
    },
    {
        "source_sentence": "然經卷所在則為有佛，故受持之迹其驗若神，傳之物聽，具如別錄爾。",
        "from": "T07n0220h_001:0979c23_10",
        "context_with_next_sentence": true
    },
    {
        "source_sentence": "其刷蕩二邊、彰明九觀，雲飄絲鬢，愁含變滅之影；",
        "from": "T07n0220h_001:0979c24_13",
        "context_with_next_sentence": true
    },
    {
        "source_sentence": "電轉珠目，榮遷倏忽之光。",
        "from": "T07n0220h_001:0979c25_5",
        "context_with_next_sentence": true
    },
    {
        "source_sentence": "星夜編而曉落，則邪見難保；",
        "from": "T07n0220h_001:0979c25_18",
        "context_with_next_sentence": true
    },
    {
        "source_sentence": "露陰泫而陽晞，則危蘊方促。",
        "from": "T07n0220h_001:0979c26_11",
        "context_with_next_sentence": true
    },
    {
        "source_sentence": "以有為之若此，加無相之如彼，寧不荷付囑之遙恩，躬受行之美證矣。",
        "from": "T07n0220h_001:0979c28_4",
        "context_with_next_sentence": true
    }
]