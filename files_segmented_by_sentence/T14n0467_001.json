[
    {
        "source_sentence": "大乘伽耶山頂經",
        "from": "T14n0467_001:0489c20_0",
        "context_with_next_sentence": true
    },
    {
        "source_sentence": "大唐天竺三藏菩提流志譯",
        "from": "T14n0467_001:0489c22_0",
        "context_with_next_sentence": true
    },
    {
        "source_sentence": "如是我聞：一時婆伽婆住伽耶城山頂精舍，",
        "from": "T14n0467_001:0489c23_0",
        "context_with_next_sentence": true
    },
    {
        "source_sentence": "與大比丘眾一千人俱。",
        "from": "T14n0467_001:0489c24_9",
        "context_with_next_sentence": true
    },
    {
        "source_sentence": "其先悉是長髮梵志，皆阿羅漢——諸漏已盡、所作已辦，捨諸重擔、逮得己利，盡諸有結、正知解脫，心得自在、到於彼岸——復與無量諸菩薩摩訶薩眾俱。",
        "from": "T14n0467_001:0489c27_16",
        "context_with_next_sentence": true
    },
    {
        "source_sentence": "爾時，世尊得成正覺其日未久，寂然宴坐入于三昧，觀察法界作是念言：",
        "from": "T14n0467_001:0489c29_12",
        "context_with_next_sentence": true
    },
    {
        "source_sentence": "「我已證菩提、已得聖智慧、已辦所應作、已捨諸重擔、已出生死曠野、已捨離無明，獲於智明、已拔毒箭、已盡渴愛、已證法界、已擊法鼓、已吹法螺、已建法幢、已捨離生死眼說於法眼、已閉惡道開眾善道、已捨非田示諸福田。",
        "from": "T14n0467_001:0490a05_13",
        "context_with_next_sentence": true
    },
    {
        "source_sentence": "我今審觀如是之法，誰能現證、已證、當證？",
        "from": "T14n0467_001:0490a06_14",
        "context_with_next_sentence": true
    },
    {
        "source_sentence": "為身證耶？",
        "from": "T14n0467_001:0490a06_19",
        "context_with_next_sentence": true
    },
    {
        "source_sentence": "為心證乎？",
        "from": "T14n0467_001:0490a07_2",
        "context_with_next_sentence": true
    },
    {
        "source_sentence": "若身證者，身是頑鈍，無覺、無思，猶如草木、牆壁、瓦石，從於四大父母所生，無常敗壞散滅之法，必假塗、洗、衣、食等緣而得存立。",
        "from": "T14n0467_001:0490a09_20",
        "context_with_next_sentence": true
    },
    {
        "source_sentence": "若心證者，心如幻化，無相、無形，無所依處、無所容受。",
        "from": "T14n0467_001:0490a11_2",
        "context_with_next_sentence": true
    },
    {
        "source_sentence": "又菩提者，隨於世間而立名字，無音響、無形色，無成實、無相狀，無來、無去，不出、不入。",
        "from": "T14n0467_001:0490a12_23",
        "context_with_next_sentence": true
    },
    {
        "source_sentence": "過於三界無有處所，不可見聞、不可憶念；",
        "from": "T14n0467_001:0490a13_18",
        "context_with_next_sentence": true
    },
    {
        "source_sentence": "離攀緣處非戲論境，無所入、無文字，不可動搖、不可安立。",
        "from": "T14n0467_001:0490a15_4",
        "context_with_next_sentence": true
    },
    {
        "source_sentence": "絕於一切語言之道，而言現證、已證、當證，但惟名字虛妄分別，無生、無起、無有體性，不可取、不可說、不可愛著，是中實無已成正覺、現成正覺及當成者。",
        "from": "T14n0467_001:0490a18_12",
        "context_with_next_sentence": true
    },
    {
        "source_sentence": "若能如是無證、無成，乃得名為成正覺耳。",
        "from": "T14n0467_001:0490a19_11",
        "context_with_next_sentence": true
    },
    {
        "source_sentence": "何以故？",
        "from": "T14n0467_001:0490a19_15",
        "context_with_next_sentence": true
    },
    {
        "source_sentence": "菩提者離於一切變動相故。",
        "from": "T14n0467_001:0490a20_8",
        "context_with_next_sentence": true
    },
    {
        "source_sentence": "」爾時，文殊師利菩薩摩訶薩知佛所念而作是言：",
        "from": "T14n0467_001:0490a22_2",
        "context_with_next_sentence": true
    },
    {
        "source_sentence": "「世尊！",
        "from": "T14n0467_001:0490a22_6",
        "context_with_next_sentence": true
    },
    {
        "source_sentence": "若菩提如是相者，諸善男子、善女人發菩提心，應云何住？",
        "from": "T14n0467_001:0490a23_11",
        "context_with_next_sentence": true
    },
    {
        "source_sentence": "」佛言：",
        "from": "T14n0467_001:0490a23_15",
        "context_with_next_sentence": true
    },
    {
        "source_sentence": "「文殊師利！",
        "from": "T14n0467_001:0490a24_1",
        "context_with_next_sentence": true
    },
    {
        "source_sentence": "如菩提相，應如是住。",
        "from": "T14n0467_001:0490a24_11",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0490a24_20",
        "context_with_next_sentence": true
    },
    {
        "source_sentence": "「世尊！",
        "from": "T14n0467_001:0490a25_1",
        "context_with_next_sentence": true
    },
    {
        "source_sentence": "何者是菩提相？",
        "from": "T14n0467_001:0490a25_8",
        "context_with_next_sentence": true
    },
    {
        "source_sentence": "」佛言：",
        "from": "T14n0467_001:0490a25_12",
        "context_with_next_sentence": true
    },
    {
        "source_sentence": "「文殊師利！",
        "from": "T14n0467_001:0490a25_18",
        "context_with_next_sentence": true
    },
    {
        "source_sentence": "菩提相者獨超三界，雖隨世俗而有名字，遠離一切音聲言說。",
        "from": "T14n0467_001:0490a27_4",
        "context_with_next_sentence": true
    },
    {
        "source_sentence": "諸菩薩眾發趣菩提，從初發心則無所趣。",
        "from": "T14n0467_001:0490a28_3",
        "context_with_next_sentence": true
    },
    {
        "source_sentence": "是故，文殊師利！",
        "from": "T14n0467_001:0490a28_11",
        "context_with_next_sentence": true
    },
    {
        "source_sentence": "諸善男子、善女人，應以遠離發趣之心而住菩提。",
        "from": "T14n0467_001:0490a29_11",
        "context_with_next_sentence": true
    },
    {
        "source_sentence": "文殊師利！",
        "from": "T14n0467_001:0490a29_16",
        "context_with_next_sentence": true
    },
    {
        "source_sentence": "若諸菩薩能發趣於無所趣者，是則趣向菩提之道。",
        "from": "T14n0467_001:0490b02_1",
        "context_with_next_sentence": true
    },
    {
        "source_sentence": "「文殊師利！",
        "from": "T14n0467_001:0490b03_5",
        "context_with_next_sentence": true
    },
    {
        "source_sentence": "趣於無自性是趣向菩提、趣於無處所是趣向菩提、趣於法界性是趣向菩提、趣於一切法中無所執著是趣向菩提、趣於實際無差別是趣向菩提、趣於如鏡中像、如光中影、如水中月、如熱時焰是趣向菩提。",
        "from": "T14n0467_001:0490b07_18",
        "context_with_next_sentence": true
    },
    {
        "source_sentence": "」爾時眾中有天子名淨月威光，白文殊師利菩薩言：",
        "from": "T14n0467_001:0490b09_2",
        "context_with_next_sentence": true
    },
    {
        "source_sentence": "「大士！",
        "from": "T14n0467_001:0490b09_6",
        "context_with_next_sentence": true
    },
    {
        "source_sentence": "諸菩薩摩訶薩修習何行？",
        "from": "T14n0467_001:0490b09_17",
        "context_with_next_sentence": true
    },
    {
        "source_sentence": "依何處修？",
        "from": "T14n0467_001:0490b10_1",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0490b10_10",
        "context_with_next_sentence": true
    },
    {
        "source_sentence": "「天子！",
        "from": "T14n0467_001:0490b10_14",
        "context_with_next_sentence": true
    },
    {
        "source_sentence": "諸菩薩摩訶薩修大悲行，依於一切眾生處修。",
        "from": "T14n0467_001:0490b11_12",
        "context_with_next_sentence": true
    },
    {
        "source_sentence": "」淨月天子又問言：",
        "from": "T14n0467_001:0490b12_1",
        "context_with_next_sentence": true
    },
    {
        "source_sentence": "「菩薩大悲依何心起？",
        "from": "T14n0467_001:0490b12_11",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0490b12_20",
        "context_with_next_sentence": true
    },
    {
        "source_sentence": "「菩薩大悲依無諂誑心起。",
        "from": "T14n0467_001:0490b13_9",
        "context_with_next_sentence": true
    },
    {
        "source_sentence": "」又問言：",
        "from": "T14n0467_001:0490b13_14",
        "context_with_next_sentence": true
    },
    {
        "source_sentence": "「無諂誑心依何而起？",
        "from": "T14n0467_001:0490b14_3",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b14_7",
        "context_with_next_sentence": true
    },
    {
        "source_sentence": "「無諂誑心依於一切眾生平等心起。",
        "from": "T14n0467_001:0490b15_2",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b15_6",
        "context_with_next_sentence": true
    },
    {
        "source_sentence": "「於一切眾生平等心依何而起？",
        "from": "T14n0467_001:0490b15_20",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b16_1",
        "context_with_next_sentence": true
    },
    {
        "source_sentence": "「依於入非一非異法性心起。",
        "from": "T14n0467_001:0490b16_14",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b16_18",
        "context_with_next_sentence": true
    },
    {
        "source_sentence": "「入非一非異法性心依何而起？",
        "from": "T14n0467_001:0490b17_9",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b17_13",
        "context_with_next_sentence": true
    },
    {
        "source_sentence": "「依深信心起。",
        "from": "T14n0467_001:0490b17_20",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b18_1",
        "context_with_next_sentence": true
    },
    {
        "source_sentence": "「深信心依何而起？",
        "from": "T14n0467_001:0490b18_10",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b18_14",
        "context_with_next_sentence": true
    },
    {
        "source_sentence": "「依菩提心起。",
        "from": "T14n0467_001:0490b18_21",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b19_1",
        "context_with_next_sentence": true
    },
    {
        "source_sentence": "「菩提心依何而起？",
        "from": "T14n0467_001:0490b19_10",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b19_14",
        "context_with_next_sentence": true
    },
    {
        "source_sentence": "「依六波羅蜜起。",
        "from": "T14n0467_001:0490b19_22",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b20_1",
        "context_with_next_sentence": true
    },
    {
        "source_sentence": "「六波羅蜜依何而起？",
        "from": "T14n0467_001:0490b20_11",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b20_15",
        "context_with_next_sentence": true
    },
    {
        "source_sentence": "「依方便慧起。",
        "from": "T14n0467_001:0490b20_22",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b21_1",
        "context_with_next_sentence": true
    },
    {
        "source_sentence": "「方便慧依何而起？",
        "from": "T14n0467_001:0490b21_10",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b21_14",
        "context_with_next_sentence": true
    },
    {
        "source_sentence": "「依不放逸起。",
        "from": "T14n0467_001:0490b21_21",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b22_1",
        "context_with_next_sentence": true
    },
    {
        "source_sentence": "「不放逸依何而起？",
        "from": "T14n0467_001:0490b22_10",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b22_14",
        "context_with_next_sentence": true
    },
    {
        "source_sentence": "「依三種淨行起。",
        "from": "T14n0467_001:0490b22_22",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b23_1",
        "context_with_next_sentence": true
    },
    {
        "source_sentence": "「三種淨行依何而起？",
        "from": "T14n0467_001:0490b23_11",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b23_15",
        "context_with_next_sentence": true
    },
    {
        "source_sentence": "「依十善業道起。",
        "from": "T14n0467_001:0490b24_1",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b24_5",
        "context_with_next_sentence": true
    },
    {
        "source_sentence": "「十善業道依何而起？",
        "from": "T14n0467_001:0490b24_15",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b24_19",
        "context_with_next_sentence": true
    },
    {
        "source_sentence": "「依持淨戒起。",
        "from": "T14n0467_001:0490b25_1",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b25_5",
        "context_with_next_sentence": true
    },
    {
        "source_sentence": "「持淨戒依何而起？",
        "from": "T14n0467_001:0490b25_14",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b25_18",
        "context_with_next_sentence": true
    },
    {
        "source_sentence": "「依如理思惟起。",
        "from": "T14n0467_001:0490b26_1",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b26_5",
        "context_with_next_sentence": true
    },
    {
        "source_sentence": "「如理思惟依何而起？",
        "from": "T14n0467_001:0490b26_15",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b26_19",
        "context_with_next_sentence": true
    },
    {
        "source_sentence": "「依觀察心起。",
        "from": "T14n0467_001:0490b27_1",
        "context_with_next_sentence": true
    },
    {
        "source_sentence": "」又問：",
        "from": "T14n0467_001:0490b27_5",
        "context_with_next_sentence": true
    },
    {
        "source_sentence": "「觀察心依何而起？",
        "from": "T14n0467_001:0490b27_14",
        "context_with_next_sentence": true
    },
    {
        "source_sentence": "」答言：",
        "from": "T14n0467_001:0490b27_18",
        "context_with_next_sentence": true
    },
    {
        "source_sentence": "「從憶持不忘起。",
        "from": "T14n0467_001:0490b28_1",
        "context_with_next_sentence": true
    },
    {
        "source_sentence": "」爾時，淨月威光天子復問文殊師利菩薩言：",
        "from": "T14n0467_001:0490b29_1",
        "context_with_next_sentence": true
    },
    {
        "source_sentence": "「大士！",
        "from": "T14n0467_001:0490b29_5",
        "context_with_next_sentence": true
    },
    {
        "source_sentence": "諸菩薩發菩提心凡有幾種，於因、於果而得成就？",
        "from": "T14n0467_001:0490c01_5",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0490c01_14",
        "context_with_next_sentence": true
    },
    {
        "source_sentence": "「天子！",
        "from": "T14n0467_001:0490c01_18",
        "context_with_next_sentence": true
    },
    {
        "source_sentence": "諸菩薩發菩提心凡有四種，於因、於果而得成就。",
        "from": "T14n0467_001:0490c02_18",
        "context_with_next_sentence": true
    },
    {
        "source_sentence": "何等為四？",
        "from": "T14n0467_001:0490c03_3",
        "context_with_next_sentence": true
    },
    {
        "source_sentence": "一者、初發心，二者、解行住發心，三者、不退轉發心，四者、一生補處發心。",
        "from": "T14n0467_001:0490c04_15",
        "context_with_next_sentence": true
    },
    {
        "source_sentence": "應知初發心為解行住因，解行住發心為不退轉因，不退轉發心為一生補處因，一生補處發心為一切智因。",
        "from": "T14n0467_001:0490c07_4",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0490c07_11",
        "context_with_next_sentence": true
    },
    {
        "source_sentence": "應知初發心如田中下種，解行住發心如牙漸增長，不退轉發心如枝、葉、花、果次第出生，一生補處發心如果實成熟。",
        "from": "T14n0467_001:0490c10_3",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0490c11_6",
        "context_with_next_sentence": true
    },
    {
        "source_sentence": "第一發心如造車人先集於材，第二發心如得材已各別治淨，第三發心如彼匠人造車成就，第四發心如以其車引重致遠。",
        "from": "T14n0467_001:0490c14_1",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0490c15_6",
        "context_with_next_sentence": true
    },
    {
        "source_sentence": "第一發心猶如初月，第二發心如五日夜至七夜月，第三發心如十日夜月，第四發心如十四日夜月。",
        "from": "T14n0467_001:0490c17_9",
        "context_with_next_sentence": true
    },
    {
        "source_sentence": "應知如來所有智慧譬如明月至十五夜，一切光色悉皆圓滿。",
        "from": "T14n0467_001:0490c18_17",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0490c19_6",
        "context_with_next_sentence": true
    },
    {
        "source_sentence": "第一發心超聲聞地，第二發心超辟支佛地，第三發心超不定地，第四發心住決定地。",
        "from": "T14n0467_001:0490c21_3",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0490c22_6",
        "context_with_next_sentence": true
    },
    {
        "source_sentence": "第一發心譬如有人初學字母，第二發心如彼學人漸解分析，第三發心如學已久善算數，第四發心如學成熟了達諸論。",
        "from": "T14n0467_001:0490c25_1",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0490c26_6",
        "context_with_next_sentence": true
    },
    {
        "source_sentence": "第一發心菩薩住因，第二發心菩薩住智，第三發心菩薩住斷，第四發心菩薩住果。",
        "from": "T14n0467_001:0490c28_2",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0490c29_6",
        "context_with_next_sentence": true
    },
    {
        "source_sentence": "第一發心因所攝，第二發心智所攝，第三發心斷所攝，第四發心果所攝。",
        "from": "T14n0467_001:0491a01_17",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0491a02_6",
        "context_with_next_sentence": true
    },
    {
        "source_sentence": "第一發心從因而起，第二發心從智而起，第三發心從斷而起，第四發心從果而起。",
        "from": "T14n0467_001:0491a04_2",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0491a05_6",
        "context_with_next_sentence": true
    },
    {
        "source_sentence": "第一發心因差別分，第二發心智差別分，第三發心斷差別分，第四發心果差別分。",
        "from": "T14n0467_001:0491a07_2",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0491a08_6",
        "context_with_next_sentence": true
    },
    {
        "source_sentence": "第一發心如採集眾藥，第二發心如分辯藥性，第三發心如隨病合藥，第四發心如服藥除愈。",
        "from": "T14n0467_001:0491a10_7",
        "context_with_next_sentence": true
    },
    {
        "source_sentence": "「復次，天子！",
        "from": "T14n0467_001:0491a11_6",
        "context_with_next_sentence": true
    },
    {
        "source_sentence": "第一發心生法王家，第二發心學法王法，第三發心學得解了，第四發心學得自在。",
        "from": "T14n0467_001:0491a13_2",
        "context_with_next_sentence": true
    },
    {
        "source_sentence": "」爾時會中有天子名決定光明，白文殊師利菩薩言：",
        "from": "T14n0467_001:0491a15_3",
        "context_with_next_sentence": true
    },
    {
        "source_sentence": "「大士！",
        "from": "T14n0467_001:0491a15_7",
        "context_with_next_sentence": true
    },
    {
        "source_sentence": "何者是菩薩摩訶薩速疾道，諸菩薩摩訶薩行此道疾得阿耨多羅三藐三菩提？",
        "from": "T14n0467_001:0491a17_3",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0491a17_12",
        "context_with_next_sentence": true
    },
    {
        "source_sentence": "「天子！",
        "from": "T14n0467_001:0491a17_16",
        "context_with_next_sentence": true
    },
    {
        "source_sentence": "菩薩摩訶薩速疾道有二種，諸菩薩摩訶薩行此道疾得阿耨多羅三藐三菩提。",
        "from": "T14n0467_001:0491a19_10",
        "context_with_next_sentence": true
    },
    {
        "source_sentence": "云何為二？",
        "from": "T14n0467_001:0491a19_15",
        "context_with_next_sentence": true
    },
    {
        "source_sentence": "一者、方便道，二者、般若道。",
        "from": "T14n0467_001:0491a20_9",
        "context_with_next_sentence": true
    },
    {
        "source_sentence": "方便道者攝諸善法，般若道者了知簡擇；",
        "from": "T14n0467_001:0491a21_6",
        "context_with_next_sentence": true
    },
    {
        "source_sentence": "方便道者不捨眾生，般若道者能捨諸法；",
        "from": "T14n0467_001:0491a22_5",
        "context_with_next_sentence": true
    },
    {
        "source_sentence": "方便道者知法和合，般若道者知不和合；",
        "from": "T14n0467_001:0491a23_4",
        "context_with_next_sentence": true
    },
    {
        "source_sentence": "方便道者能為因緣，般若道者能至寂滅；",
        "from": "T14n0467_001:0491a24_3",
        "context_with_next_sentence": true
    },
    {
        "source_sentence": "方便道者能知諸法差別之相，般若道者能知法界無差別理；",
        "from": "T14n0467_001:0491a25_10",
        "context_with_next_sentence": true
    },
    {
        "source_sentence": "方便道者能具莊嚴諸佛國土，般若道者能知諸佛國土平等；",
        "from": "T14n0467_001:0491a26_18",
        "context_with_next_sentence": true
    },
    {
        "source_sentence": "方便道者能知眾生根行不同，般若道者能知根行空無所有；",
        "from": "T14n0467_001:0491a28_7",
        "context_with_next_sentence": true
    },
    {
        "source_sentence": "方便道者令諸菩薩詣於道場，般若道者能令菩薩逮無所覺。",
        "from": "T14n0467_001:0491a29_15",
        "context_with_next_sentence": true
    },
    {
        "source_sentence": "「天子！",
        "from": "T14n0467_001:0491a29_19",
        "context_with_next_sentence": true
    },
    {
        "source_sentence": "菩薩摩訶薩復有二種速疾道。",
        "from": "T14n0467_001:0491b01_12",
        "context_with_next_sentence": true
    },
    {
        "source_sentence": "云何為二？",
        "from": "T14n0467_001:0491b01_17",
        "context_with_next_sentence": true
    },
    {
        "source_sentence": "一者、資糧道，二者、決擇道。",
        "from": "T14n0467_001:0491b02_12",
        "context_with_next_sentence": true
    },
    {
        "source_sentence": "資糧道者謂施等五波羅蜜，決擇道者謂般若波羅蜜。",
        "from": "T14n0467_001:0491b03_14",
        "context_with_next_sentence": true
    },
    {
        "source_sentence": "有著道、無著道，有漏道、無漏道，皆如是說。",
        "from": "T14n0467_001:0491b04_15",
        "context_with_next_sentence": true
    },
    {
        "source_sentence": "「復有二種速疾道。",
        "from": "T14n0467_001:0491b05_2",
        "context_with_next_sentence": true
    },
    {
        "source_sentence": "云何為二？",
        "from": "T14n0467_001:0491b05_7",
        "context_with_next_sentence": true
    },
    {
        "source_sentence": "一者、有量道，二者、無量道。",
        "from": "T14n0467_001:0491b05_21",
        "context_with_next_sentence": true
    },
    {
        "source_sentence": "有量道者謂有相位，無量道者是無相位。",
        "from": "T14n0467_001:0491b06_16",
        "context_with_next_sentence": true
    },
    {
        "source_sentence": "「復有二種速疾道：",
        "from": "T14n0467_001:0491b07_5",
        "context_with_next_sentence": true
    },
    {
        "source_sentence": "所謂智道及以斷道。",
        "from": "T14n0467_001:0491b07_14",
        "context_with_next_sentence": true
    },
    {
        "source_sentence": "智道者謂從初地至第七地，斷道者從於八地至第十地。",
        "from": "T14n0467_001:0491b09_1",
        "context_with_next_sentence": true
    },
    {
        "source_sentence": "」爾時會中有菩薩名勇修智信，白文殊師利菩薩言：",
        "from": "T14n0467_001:0491b10_4",
        "context_with_next_sentence": true
    },
    {
        "source_sentence": "「大士！",
        "from": "T14n0467_001:0491b10_8",
        "context_with_next_sentence": true
    },
    {
        "source_sentence": "云何為菩薩摩訶薩所知義？",
        "from": "T14n0467_001:0491b11_1",
        "context_with_next_sentence": true
    },
    {
        "source_sentence": "云何為菩薩摩訶薩所修智？",
        "from": "T14n0467_001:0491b11_13",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0491b12_2",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0491b12_7",
        "context_with_next_sentence": true
    },
    {
        "source_sentence": "義非和合，智是和合。",
        "from": "T14n0467_001:0491b12_17",
        "context_with_next_sentence": true
    },
    {
        "source_sentence": "」勇修智信菩薩言：",
        "from": "T14n0467_001:0491b13_4",
        "context_with_next_sentence": true
    },
    {
        "source_sentence": "「大士！",
        "from": "T14n0467_001:0491b13_8",
        "context_with_next_sentence": true
    },
    {
        "source_sentence": "以何因故義非和合，智是和合？",
        "from": "T14n0467_001:0491b14_2",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0491b14_11",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0491b14_16",
        "context_with_next_sentence": true
    },
    {
        "source_sentence": "義是無為，無為則非義，非義中無有法若和合、若不和合。",
        "from": "T14n0467_001:0491b16_1",
        "context_with_next_sentence": true
    },
    {
        "source_sentence": "義是無變異、無成實，不可取、不可捨，皆如是說。",
        "from": "T14n0467_001:0491b17_2",
        "context_with_next_sentence": true
    },
    {
        "source_sentence": "善男子！",
        "from": "T14n0467_001:0491b17_6",
        "context_with_next_sentence": true
    },
    {
        "source_sentence": "智名為道，道與心和合，非不和合。",
        "from": "T14n0467_001:0491b18_2",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0491b19_7",
        "context_with_next_sentence": true
    },
    {
        "source_sentence": "智惟是和合，非不和合。",
        "from": "T14n0467_001:0491b19_18",
        "context_with_next_sentence": true
    },
    {
        "source_sentence": "」勇修智信菩薩言：",
        "from": "T14n0467_001:0491b20_5",
        "context_with_next_sentence": true
    },
    {
        "source_sentence": "「大士！",
        "from": "T14n0467_001:0491b20_9",
        "context_with_next_sentence": true
    },
    {
        "source_sentence": "何因緣故智惟是和合，非不和合？",
        "from": "T14n0467_001:0491b21_4",
        "context_with_next_sentence": true
    },
    {
        "source_sentence": "」文殊師利菩薩言：",
        "from": "T14n0467_001:0491b21_13",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0491b21_18",
        "context_with_next_sentence": true
    },
    {
        "source_sentence": "智善能觀察蘊處界、善觀察緣起法、善觀察處非處，以是故惟和合，非不和合。",
        "from": "T14n0467_001:0491b23_13",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0491b24_7",
        "context_with_next_sentence": true
    },
    {
        "source_sentence": "菩薩摩訶薩有十種智。",
        "from": "T14n0467_001:0491b24_17",
        "context_with_next_sentence": true
    },
    {
        "source_sentence": "何等為十？",
        "from": "T14n0467_001:0491b25_1",
        "context_with_next_sentence": true
    },
    {
        "source_sentence": "一者、因智，二者、果智，三者、義智，四者、方便智，五者、般若智，六者、攝智，七者、波羅蜜智，八者、大悲智，九者、教化眾生智，十者、於一切法無所著智。",
        "from": "T14n0467_001:0491b28_5",
        "context_with_next_sentence": true
    },
    {
        "source_sentence": "善男子！",
        "from": "T14n0467_001:0491b28_9",
        "context_with_next_sentence": true
    },
    {
        "source_sentence": "如是名為菩薩摩訶薩十種智。",
        "from": "T14n0467_001:0491b29_3",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0491c01_7",
        "context_with_next_sentence": true
    },
    {
        "source_sentence": "菩薩摩訶薩有十種發起。",
        "from": "T14n0467_001:0491c01_18",
        "context_with_next_sentence": true
    },
    {
        "source_sentence": "何等為十？",
        "from": "T14n0467_001:0491c02_2",
        "context_with_next_sentence": true
    },
    {
        "source_sentence": "一者、身發起，為一切眾生淨治身業故；",
        "from": "T14n0467_001:0491c02_20",
        "context_with_next_sentence": true
    },
    {
        "source_sentence": "二者、口發起，為一切眾生淨治口業故；",
        "from": "T14n0467_001:0491c03_17",
        "context_with_next_sentence": true
    },
    {
        "source_sentence": "三者、心發起，為一切眾生淨治意業故；",
        "from": "T14n0467_001:0491c04_14",
        "context_with_next_sentence": true
    },
    {
        "source_sentence": "四者、內發起，於一切眾生無所取著故；",
        "from": "T14n0467_001:0491c05_12",
        "context_with_next_sentence": true
    },
    {
        "source_sentence": "五者、外發起，於一切眾生行平等行故；",
        "from": "T14n0467_001:0491c06_10",
        "context_with_next_sentence": true
    },
    {
        "source_sentence": "六者、智發起，修習一切佛智故；",
        "from": "T14n0467_001:0491c07_5",
        "context_with_next_sentence": true
    },
    {
        "source_sentence": "七者、國土發起，示現一切佛剎功德莊嚴故；",
        "from": "T14n0467_001:0491c08_5",
        "context_with_next_sentence": true
    },
    {
        "source_sentence": "八者、教化眾生發起，知諸煩惱病藥故；",
        "from": "T14n0467_001:0491c09_3",
        "context_with_next_sentence": true
    },
    {
        "source_sentence": "九者、真實發起，能成就決定聚故；",
        "from": "T14n0467_001:0491c09_19",
        "context_with_next_sentence": true
    },
    {
        "source_sentence": "十者、無為智滿足發起，於一切三界心無所著故。",
        "from": "T14n0467_001:0491c11_2",
        "context_with_next_sentence": true
    },
    {
        "source_sentence": "善男子！",
        "from": "T14n0467_001:0491c11_6",
        "context_with_next_sentence": true
    },
    {
        "source_sentence": "如是名為菩薩摩訶薩十種發起。",
        "from": "T14n0467_001:0491c12_1",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0491c13_7",
        "context_with_next_sentence": true
    },
    {
        "source_sentence": "菩薩摩訶薩有十種行。",
        "from": "T14n0467_001:0491c13_17",
        "context_with_next_sentence": true
    },
    {
        "source_sentence": "何等為十？",
        "from": "T14n0467_001:0491c14_1",
        "context_with_next_sentence": true
    },
    {
        "source_sentence": "一者、波羅蜜行，二者、攝物行，三者、般若行，四者、方便行，五者、大悲行，六者、求慧資糧行，七者、求智資糧行，八者、清淨信心行，九者、入諸諦行，十者、不分別愛憎境行。",
        "from": "T14n0467_001:0491c17_18",
        "context_with_next_sentence": true
    },
    {
        "source_sentence": "善男子！",
        "from": "T14n0467_001:0491c18_1",
        "context_with_next_sentence": true
    },
    {
        "source_sentence": "如是名為菩薩摩訶薩十種行。",
        "from": "T14n0467_001:0491c18_14",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0491c19_7",
        "context_with_next_sentence": true
    },
    {
        "source_sentence": "菩薩摩訶薩有十種無盡觀。",
        "from": "T14n0467_001:0491c19_19",
        "context_with_next_sentence": true
    },
    {
        "source_sentence": "何等為十？",
        "from": "T14n0467_001:0491c20_3",
        "context_with_next_sentence": true
    },
    {
        "source_sentence": "一者、身無盡觀，二者、事無盡觀，三者、法無盡觀，四者、愛無盡觀，五者、見無盡觀，六者、資糧無盡觀，七者、取無盡觀，八者、無所執著無盡觀，九者、相應無盡觀，十者、道場識自性無盡觀。",
        "from": "T14n0467_001:0491c24_5",
        "context_with_next_sentence": true
    },
    {
        "source_sentence": "善男子！",
        "from": "T14n0467_001:0491c24_9",
        "context_with_next_sentence": true
    },
    {
        "source_sentence": "如是名菩薩摩訶薩十種無盡觀。",
        "from": "T14n0467_001:0491c25_4",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0491c26_7",
        "context_with_next_sentence": true
    },
    {
        "source_sentence": "菩薩摩訶薩有十種調伏行。",
        "from": "T14n0467_001:0491c26_19",
        "context_with_next_sentence": true
    },
    {
        "source_sentence": "何等為十？",
        "from": "T14n0467_001:0491c27_3",
        "context_with_next_sentence": true
    },
    {
        "source_sentence": "一者、調伏慳嫉行，捨施如雨故；",
        "from": "T14n0467_001:0491c27_18",
        "context_with_next_sentence": true
    },
    {
        "source_sentence": "二者、調伏破戒行；",
        "from": "T14n0467_001:0491c28_7",
        "context_with_next_sentence": true
    },
    {
        "source_sentence": "三業清淨故；",
        "from": "T14n0467_001:0491c28_13",
        "context_with_next_sentence": true
    },
    {
        "source_sentence": "三者、調伏瞋恚行，修習慈心故；",
        "from": "T14n0467_001:0491c29_7",
        "context_with_next_sentence": true
    },
    {
        "source_sentence": "四者、調伏懈怠行，求法無倦故；",
        "from": "T14n0467_001:0492a01_2",
        "context_with_next_sentence": true
    },
    {
        "source_sentence": "五者、調伏不善行，得禪解脫神通故；",
        "from": "T14n0467_001:0492a01_19",
        "context_with_next_sentence": true
    },
    {
        "source_sentence": "六者、調伏無明行，生決定善巧慧資糧故；",
        "from": "T14n0467_001:0492a02_17",
        "context_with_next_sentence": true
    },
    {
        "source_sentence": "七者、調伏諸煩惱行，圓滿一切智資糧故；",
        "from": "T14n0467_001:0492a03_15",
        "context_with_next_sentence": true
    },
    {
        "source_sentence": "八者、調伏顛倒行，出生真實不顛倒資糧道故；",
        "from": "T14n0467_001:0492a04_16",
        "context_with_next_sentence": true
    },
    {
        "source_sentence": "九者、調伏不自在行，於時非時自在故；",
        "from": "T14n0467_001:0492a05_14",
        "context_with_next_sentence": true
    },
    {
        "source_sentence": "十者、調伏著我行，觀察諸法無我故。",
        "from": "T14n0467_001:0492a06_11",
        "context_with_next_sentence": true
    },
    {
        "source_sentence": "善男子！",
        "from": "T14n0467_001:0492a06_15",
        "context_with_next_sentence": true
    },
    {
        "source_sentence": "如是名為菩薩摩訶薩十種調伏行。",
        "from": "T14n0467_001:0492a07_11",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0492a08_7",
        "context_with_next_sentence": true
    },
    {
        "source_sentence": "菩薩摩訶薩有十種寂靜地。",
        "from": "T14n0467_001:0492a08_19",
        "context_with_next_sentence": true
    },
    {
        "source_sentence": "何等為十？",
        "from": "T14n0467_001:0492a09_3",
        "context_with_next_sentence": true
    },
    {
        "source_sentence": "一者、身寂靜地，遠離三種身不善業故；",
        "from": "T14n0467_001:0492a10_1",
        "context_with_next_sentence": true
    },
    {
        "source_sentence": "二者、口寂靜地，淨治四種口業故；",
        "from": "T14n0467_001:0492a10_17",
        "context_with_next_sentence": true
    },
    {
        "source_sentence": "三者、心寂靜地，永捨三種意惡行故；",
        "from": "T14n0467_001:0492a11_12",
        "context_with_next_sentence": true
    },
    {
        "source_sentence": "四者、內寂靜地，不執著自身故；",
        "from": "T14n0467_001:0492a12_6",
        "context_with_next_sentence": true
    },
    {
        "source_sentence": "五者、外寂靜地，不執著一切諸法故；",
        "from": "T14n0467_001:0492a13_3",
        "context_with_next_sentence": true
    },
    {
        "source_sentence": "六者、智資糧寂靜地，不執著所行道故；",
        "from": "T14n0467_001:0492a14_1",
        "context_with_next_sentence": true
    },
    {
        "source_sentence": "七者、不自高寂靜地，觀察聖智自性故；",
        "from": "T14n0467_001:0492a14_19",
        "context_with_next_sentence": true
    },
    {
        "source_sentence": "八者、究竟邊際神通寂靜地，出生般若波羅蜜故；",
        "from": "T14n0467_001:0492a16_1",
        "context_with_next_sentence": true
    },
    {
        "source_sentence": "九者、滅戲論寂靜地，不欺誑一切眾生故；",
        "from": "T14n0467_001:0492a16_20",
        "context_with_next_sentence": true
    },
    {
        "source_sentence": "十者、不顧戀身心寂靜地，大悲教化眾生故。",
        "from": "T14n0467_001:0492a17_19",
        "context_with_next_sentence": true
    },
    {
        "source_sentence": "善男子！",
        "from": "T14n0467_001:0492a18_3",
        "context_with_next_sentence": true
    },
    {
        "source_sentence": "如是名為菩薩摩訶薩十種寂靜地。",
        "from": "T14n0467_001:0492a18_18",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0492a19_7",
        "context_with_next_sentence": true
    },
    {
        "source_sentence": "諸菩薩摩訶薩如實行者能得菩提，不如實行則不能得。",
        "from": "T14n0467_001:0492a20_11",
        "context_with_next_sentence": true
    },
    {
        "source_sentence": "如實行者，如其所說則如是行；",
        "from": "T14n0467_001:0492a21_5",
        "context_with_next_sentence": true
    },
    {
        "source_sentence": "不如實行者但有言說，不能信受、不能修習。",
        "from": "T14n0467_001:0492a22_6",
        "context_with_next_sentence": true
    },
    {
        "source_sentence": "「復次，善男子！",
        "from": "T14n0467_001:0492a22_14",
        "context_with_next_sentence": true
    },
    {
        "source_sentence": "菩薩摩訶薩有二種如實行。",
        "from": "T14n0467_001:0492a23_4",
        "context_with_next_sentence": true
    },
    {
        "source_sentence": "何等為二？",
        "from": "T14n0467_001:0492a23_9",
        "context_with_next_sentence": true
    },
    {
        "source_sentence": "一者、道如實行，二者、斷如實行。",
        "from": "T14n0467_001:0492a24_4",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0492a24_9",
        "context_with_next_sentence": true
    },
    {
        "source_sentence": "菩薩摩訶薩復有二種如實行。",
        "from": "T14n0467_001:0492a25_2",
        "context_with_next_sentence": true
    },
    {
        "source_sentence": "何等為二？",
        "from": "T14n0467_001:0492a25_7",
        "context_with_next_sentence": true
    },
    {
        "source_sentence": "一者、自調伏如實行，二者、教化眾生如實行。",
        "from": "T14n0467_001:0492a26_6",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0492a26_11",
        "context_with_next_sentence": true
    },
    {
        "source_sentence": "菩薩摩訶薩復有二種如實行。",
        "from": "T14n0467_001:0492a27_4",
        "context_with_next_sentence": true
    },
    {
        "source_sentence": "何等為二？",
        "from": "T14n0467_001:0492a27_9",
        "context_with_next_sentence": true
    },
    {
        "source_sentence": "一者、有功用智如實行，二者、無功用智如實行。",
        "from": "T14n0467_001:0492a28_10",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0492a28_15",
        "context_with_next_sentence": true
    },
    {
        "source_sentence": "菩薩摩訶薩復有二種如實行。",
        "from": "T14n0467_001:0492a29_7",
        "context_with_next_sentence": true
    },
    {
        "source_sentence": "何等為二？",
        "from": "T14n0467_001:0492a29_12",
        "context_with_next_sentence": true
    },
    {
        "source_sentence": "一者、善建立諸地如實行，二者、善觀察諸地無差別如實行。",
        "from": "T14n0467_001:0492b01_19",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0492b02_4",
        "context_with_next_sentence": true
    },
    {
        "source_sentence": "菩薩摩訶薩復有二種如實行。",
        "from": "T14n0467_001:0492b02_17",
        "context_with_next_sentence": true
    },
    {
        "source_sentence": "何等為二？",
        "from": "T14n0467_001:0492b03_2",
        "context_with_next_sentence": true
    },
    {
        "source_sentence": "一者、善遠離諸地過失如實行，二者、善圓滿諸地功德如實行。",
        "from": "T14n0467_001:0492b04_10",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0492b04_15",
        "context_with_next_sentence": true
    },
    {
        "source_sentence": "菩薩摩訶薩復有二種如實行。",
        "from": "T14n0467_001:0492b05_8",
        "context_with_next_sentence": true
    },
    {
        "source_sentence": "何等為二？",
        "from": "T14n0467_001:0492b05_13",
        "context_with_next_sentence": true
    },
    {
        "source_sentence": "一者、善說聲聞辟支佛地如實行，二者、善說諸佛菩提不退轉法如實行。",
        "from": "T14n0467_001:0492b07_6",
        "context_with_next_sentence": true
    },
    {
        "source_sentence": "「善男子！",
        "from": "T14n0467_001:0492b07_11",
        "context_with_next_sentence": true
    },
    {
        "source_sentence": "菩薩摩訶薩有如是等無量無邊如實行法。",
        "from": "T14n0467_001:0492b08_9",
        "context_with_next_sentence": true
    },
    {
        "source_sentence": "若能如是如實行者，當知是人不久得阿耨多羅三藐三菩提，諸菩薩摩訶薩應勤修學。",
        "from": "T14n0467_001:0492b10_9",
        "context_with_next_sentence": true
    },
    {
        "source_sentence": "」爾時，世尊讚文殊師利菩薩言：",
        "from": "T14n0467_001:0492b11_13",
        "context_with_next_sentence": true
    },
    {
        "source_sentence": "「善哉善哉！",
        "from": "T14n0467_001:0492b11_19",
        "context_with_next_sentence": true
    },
    {
        "source_sentence": "文殊師利！",
        "from": "T14n0467_001:0492b12_3",
        "context_with_next_sentence": true
    },
    {
        "source_sentence": "快說此語。",
        "from": "T14n0467_001:0492b12_8",
        "context_with_next_sentence": true
    },
    {
        "source_sentence": "」佛說此經已，文殊師利菩薩摩訶薩、勇修智信菩薩摩訶薩、淨月威光天子、決定光明天子，及餘眾會一切世間天、人、阿修羅等，皆大歡喜，信受奉行。",
        "from": "T14n0467_001:0492b16_7",
        "context_with_next_sentence": true
    },
    {
        "source_sentence": "大乘伽耶山頂經",
        "from": "T14n0467_001:0492b17_100",
        "context_with_next_sentence": false
    }
]