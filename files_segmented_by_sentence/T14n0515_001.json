[
    {
        "source_sentence": "如來示教勝軍王經",
        "from": "T14n0515_001:0786c18_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T14n0515_001:0786c20_0",
        "context_with_next_sentence": true
    },
    {
        "source_sentence": "如是我聞：一時，薄伽梵在室羅筏住誓多林",
        "from": "T14n0515_001:0786c21_0",
        "context_with_next_sentence": true
    },
    {
        "source_sentence": "給孤獨園，與其無量大苾芻眾、天人等俱。",
        "from": "T14n0515_001:0786c22_18",
        "context_with_next_sentence": true
    },
    {
        "source_sentence": "爾時，憍薩羅主勝軍大王，尊位威德皆悉成就，為欲瞻仰請問佛故，嚴駕出城往如來所。",
        "from": "T14n0515_001:0787a01_17",
        "context_with_next_sentence": true
    },
    {
        "source_sentence": "乘至下處步進入園，遙見世尊坐一樹下端嚴殊妙，諸根閑寂其心宴然，已能善得最上調順寂止究竟，已能善到第一調順寂止彼岸，善能密護降伏諸根，為丈夫龍、丈夫牛王、丈夫良馬，清淨無撓如澄泉池，威德熾盛光明照曜如大金山，有三十二大丈夫相圓滿莊嚴，八十隨好間飾支體。",
        "from": "T14n0515_001:0787a08_11",
        "context_with_next_sentence": true
    },
    {
        "source_sentence": "時，勝軍王遙見佛已，心喜踊躍不能自勝，便即脫去剎帝利種灌頂大王隨身所有五標尊飾：",
        "from": "T14n0515_001:0787a10_12",
        "context_with_next_sentence": true
    },
    {
        "source_sentence": "一者、頂上寶冠；",
        "from": "T14n0515_001:0787a11_1",
        "context_with_next_sentence": true
    },
    {
        "source_sentence": "二者、所執神劍；",
        "from": "T14n0515_001:0787a11_9",
        "context_with_next_sentence": true
    },
    {
        "source_sentence": "三者、眾寶傘蓋；",
        "from": "T14n0515_001:0787a11_17",
        "context_with_next_sentence": true
    },
    {
        "source_sentence": "四者、末尼扇拂；",
        "from": "T14n0515_001:0787a12_3",
        "context_with_next_sentence": true
    },
    {
        "source_sentence": "五者、織成寶履。",
        "from": "T14n0515_001:0787a12_11",
        "context_with_next_sentence": true
    },
    {
        "source_sentence": "既去是已詣如來所，到已頂禮世尊雙足，右繞三匝退坐一面。",
        "from": "T14n0515_001:0787a13_17",
        "context_with_next_sentence": true
    },
    {
        "source_sentence": "爾時，勝軍大王坐一面已，而白佛言：",
        "from": "T14n0515_001:0787a14_16",
        "context_with_next_sentence": true
    },
    {
        "source_sentence": "「大悲世尊！",
        "from": "T14n0515_001:0787a15_1",
        "context_with_next_sentence": true
    },
    {
        "source_sentence": "惟願如來哀愍教授，惟願善逝哀愍教誡，令我長夜證於大義利益安樂。",
        "from": "T14n0515_001:0787a16_14",
        "context_with_next_sentence": true
    },
    {
        "source_sentence": "」爾時，世尊告大王曰：",
        "from": "T14n0515_001:0787a17_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0515_001:0787a17_16",
        "context_with_next_sentence": true
    },
    {
        "source_sentence": "大王！",
        "from": "T14n0515_001:0787a17_19",
        "context_with_next_sentence": true
    },
    {
        "source_sentence": "汝今乃能請問如來如是大義。",
        "from": "T14n0515_001:0787a18_10",
        "context_with_next_sentence": true
    },
    {
        "source_sentence": "大王！",
        "from": "T14n0515_001:0787a18_13",
        "context_with_next_sentence": true
    },
    {
        "source_sentence": "汝今為大國主，應以正法勿以邪法，應隨法行勿隨非法。",
        "from": "T14n0515_001:0787a19_19",
        "context_with_next_sentence": true
    },
    {
        "source_sentence": "所以者何？",
        "from": "T14n0515_001:0787a20_4",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787a20_10",
        "context_with_next_sentence": true
    },
    {
        "source_sentence": "若有國王或諸王等，棄捨正法以諸邪法而作國王，彼於現在為諸聖賢之所訶毀，後致憂悔，身壞命終墮諸惡趣，生地獄中受諸劇苦；",
        "from": "T14n0515_001:0787a23_10",
        "context_with_next_sentence": true
    },
    {
        "source_sentence": "又若國王或諸王等，棄捨邪法以其正法而作國王，彼於現在為眾聖賢之所稱讚，後無憂悔，身壞命終超昇善趣，生諸天中受諸妙樂。",
        "from": "T14n0515_001:0787a26_11",
        "context_with_next_sentence": true
    },
    {
        "source_sentence": "「大王！",
        "from": "T14n0515_001:0787a27_3",
        "context_with_next_sentence": true
    },
    {
        "source_sentence": "譬如父母憐愍於子，心常欲令離苦得樂；",
        "from": "T14n0515_001:0787a28_2",
        "context_with_next_sentence": true
    },
    {
        "source_sentence": "王亦應爾，於諸國邑所有眾生，僮僕、作使、輔臣、僚佐，應以諸佛所說四攝而授受之。",
        "from": "T14n0515_001:0787b01_1",
        "context_with_next_sentence": true
    },
    {
        "source_sentence": "何等為四？",
        "from": "T14n0515_001:0787b01_6",
        "context_with_next_sentence": true
    },
    {
        "source_sentence": "一者、布施；",
        "from": "T14n0515_001:0787b01_12",
        "context_with_next_sentence": true
    },
    {
        "source_sentence": "二者、愛語；",
        "from": "T14n0515_001:0787b01_18",
        "context_with_next_sentence": true
    },
    {
        "source_sentence": "三者、利行；",
        "from": "T14n0515_001:0787b02_1",
        "context_with_next_sentence": true
    },
    {
        "source_sentence": "四者、同事。",
        "from": "T14n0515_001:0787b02_7",
        "context_with_next_sentence": true
    },
    {
        "source_sentence": "如是善攝國邑眾生，僮僕、作使、輔臣、僚佐，攝於二義同事同歸。",
        "from": "T14n0515_001:0787b03_14",
        "context_with_next_sentence": true
    },
    {
        "source_sentence": "何等二義？",
        "from": "T14n0515_001:0787b03_19",
        "context_with_next_sentence": true
    },
    {
        "source_sentence": "一者、現在；",
        "from": "T14n0515_001:0787b04_4",
        "context_with_next_sentence": true
    },
    {
        "source_sentence": "二者、未來。",
        "from": "T14n0515_001:0787b04_10",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787b05_5",
        "context_with_next_sentence": true
    },
    {
        "source_sentence": "譬如男子或諸女人，於其夢中夢心所見，可愛園林可愛山谷，可愛國邑并諸異類，彼夢覺已所見皆無。",
        "from": "T14n0515_001:0787b07_11",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0787b07_17",
        "context_with_next_sentence": true
    },
    {
        "source_sentence": "國祚身命虛偽無常，一切皆如夢之所見。",
        "from": "T14n0515_001:0787b08_15",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787b09_1",
        "context_with_next_sentence": true
    },
    {
        "source_sentence": "王富貴樂、王自在樂、王愛欲樂，及餘所受諸欲樂具，所謂象馬車步諸軍宮殿，后妃太子諸王，輔臣僚佐防衛士眾，父母兄弟姊妹妻妾，男女大小僮僕作使國邑眾生，金銀珍寶末尼真珠，衣服財穀庫藏等物，如是所有諸欲樂具，於命終時皆當棄捨，獨往後世無一相隨。",
        "from": "T14n0515_001:0787b15_5",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787b16_5",
        "context_with_next_sentence": true
    },
    {
        "source_sentence": "如上所說一切樂具，非常非恒不可保信，皆變易法迅速不停，流轉移動終歸壞滅，念念遷謝後為灰燼，究竟同趣滅盡之門，是失壞法有諸怖畏、有諸災橫、多諸愁惱，皆是墜墮零落斷壞離散之法。",
        "from": "T14n0515_001:0787b20_14",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787b21_5",
        "context_with_next_sentence": true
    },
    {
        "source_sentence": "譬如樹林先見開華，尋復結果後還無果，先見其葉榮茂青翠，尋復萎黃後皆凋落。",
        "from": "T14n0515_001:0787b23_2",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0787b23_8",
        "context_with_next_sentence": true
    },
    {
        "source_sentence": "國祚身命，王富貴樂、王自在樂、王愛欲樂，及餘所愛諸欲樂具，所謂象馬車步軍等，廣說乃至皆是墜墮零落斷壞離散之法，亦復如是。",
        "from": "T14n0515_001:0787b26_10",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787b27_5",
        "context_with_next_sentence": true
    },
    {
        "source_sentence": "如大火聚，先見熾然復極熾然，轉遍熾然後皆洞然，雖久熾盛終歸滅盡。",
        "from": "T14n0515_001:0787b28_16",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0787b29_2",
        "context_with_next_sentence": true
    },
    {
        "source_sentence": "國祚身命，王富貴樂、王自在樂、王愛欲樂，及餘所受諸欲樂具，所謂象馬車步軍等，廣說乃至皆是墜墮零落斷壞離散之法，亦復如是。",
        "from": "T14n0515_001:0787c03_6",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787c04_5",
        "context_with_next_sentence": true
    },
    {
        "source_sentence": "如日月輪，有大神用具大勢力，放大光明以自莊嚴，遍照世間終歸隱沒。",
        "from": "T14n0515_001:0787c05_16",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0787c06_2",
        "context_with_next_sentence": true
    },
    {
        "source_sentence": "國祚身命，王富貴樂、王自在樂、王愛欲樂，及餘所受諸欲樂具，所謂象馬車步軍等，廣說乃至皆是墜墮零落斷壞離散之法，亦復如是。",
        "from": "T14n0515_001:0787c09_6",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787c10_5",
        "context_with_next_sentence": true
    },
    {
        "source_sentence": "譬如大雲遍覆虛空，暴風疾雷掣電注雨，震動天地須臾散滅。",
        "from": "T14n0515_001:0787c11_12",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0787c11_18",
        "context_with_next_sentence": true
    },
    {
        "source_sentence": "國祚身命，王富貴樂、王自在樂、王愛欲樂，及餘所受諸欲樂具，所謂象馬車步軍等，廣說乃至皆是墜墮零落斷壞離散之法，亦復如是。",
        "from": "T14n0515_001:0787c15_2",
        "context_with_next_sentence": true
    },
    {
        "source_sentence": "是故，大王！",
        "from": "T14n0515_001:0787c15_8",
        "context_with_next_sentence": true
    },
    {
        "source_sentence": "應善勤修，隨無常觀、隨盡滅觀，於自命終常當驚懼，為大國王應以正法勿以非法，應隨法行勿隨非法。",
        "from": "T14n0515_001:0787c17_13",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0787c18_5",
        "context_with_next_sentence": true
    },
    {
        "source_sentence": "如四大山從四方來，牢固堅密無有缺漏無諸間隙，周匝充遍總一合成，上盡虛空下窮地際，其中所有一切草木枝條花葉，及諸有情蠢動之類皆被磨滅，難以決勇而可逃避，難以勢力而能抗拒，難以呪術財貨藥物而可禁止。",
        "from": "T14n0515_001:0787c23_7",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0787c23_13",
        "context_with_next_sentence": true
    },
    {
        "source_sentence": "世有四種大怖畏事，各來磨滅一切眾生，難以決勇而可逃避，難以勢力而能抗拒，難以呪術財貨藥物而能禁止。",
        "from": "T14n0515_001:0787c26_4",
        "context_with_next_sentence": true
    },
    {
        "source_sentence": "「云何四種大怖畏事？",
        "from": "T14n0515_001:0787c26_14",
        "context_with_next_sentence": true
    },
    {
        "source_sentence": "大王當知！",
        "from": "T14n0515_001:0787c26_19",
        "context_with_next_sentence": true
    },
    {
        "source_sentence": "一者、老來逼害，磨滅眾生少壯；",
        "from": "T14n0515_001:0787c27_13",
        "context_with_next_sentence": true
    },
    {
        "source_sentence": "二者、病來逼害，磨滅眾生調適；",
        "from": "T14n0515_001:0787c28_6",
        "context_with_next_sentence": true
    },
    {
        "source_sentence": "三者、死來逼害，磨滅眾生壽命；",
        "from": "T14n0515_001:0787c29_1",
        "context_with_next_sentence": true
    },
    {
        "source_sentence": "四者、衰來逼害，磨滅眾生興盛。",
        "from": "T14n0515_001:0787c29_16",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788a01_5",
        "context_with_next_sentence": true
    },
    {
        "source_sentence": "譬如師子為眾獸王，入鹿群中搏取一鹿，若噉未噉自在無難。",
        "from": "T14n0515_001:0788a02_12",
        "context_with_next_sentence": true
    },
    {
        "source_sentence": "其鹿爾時先所騰勇，入師子口無復能為。",
        "from": "T14n0515_001:0788a03_11",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0788a03_17",
        "context_with_next_sentence": true
    },
    {
        "source_sentence": "一切眾生既入無常師子王口，所有勢力無復能為。",
        "from": "T14n0515_001:0788a05_1",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788a05_7",
        "context_with_next_sentence": true
    },
    {
        "source_sentence": "譬如有人勇健多力毒箭所中，一切威猛皆悉摧滅。",
        "from": "T14n0515_001:0788a06_8",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0788a06_14",
        "context_with_next_sentence": true
    },
    {
        "source_sentence": "一切眾生剛強佷戾，死箭所中無復勢力、無復救護、無所歸依、無所投竄，臨欲捨命解支節時，血肉枯竭心胸熱惱，焦渴所逼張口大息，手足紛亂無所堪能，無有勢力涎涕交流，大小便利穢污身體，六根閉塞喉顙哽噎喘息逾急，良醫拱手棄諸妙藥。",
        "from": "T14n0515_001:0788a12_8",
        "context_with_next_sentence": true
    },
    {
        "source_sentence": "其所飲噉美味珍饌無不悉捨，偃臥床枕臨往異趣淪沒無際，生老病死無常瀑流，至臨終位餘命無幾，業有力故後有現前。",
        "from": "T14n0515_001:0788a15_6",
        "context_with_next_sentence": true
    },
    {
        "source_sentence": "甚大怖畏琰魔王使，廣大黑闇夜分所吞，出息入息最後將滅，唯獨一身無有第二及餘伴侶，奄背此生歸於後世。",
        "from": "T14n0515_001:0788a17_17",
        "context_with_next_sentence": true
    },
    {
        "source_sentence": "是大移轉趣大叢林，入大黑闇遊大曠野，泛大溟海業風所飄，往無標記冥寞方所，當於爾時無異救護、無異歸依、無異投竄，唯除正法。",
        "from": "T14n0515_001:0788a21_1",
        "context_with_next_sentence": true
    },
    {
        "source_sentence": "大王！",
        "from": "T14n0515_001:0788a21_4",
        "context_with_next_sentence": true
    },
    {
        "source_sentence": "彼於爾時，唯有正法能為救護、能為宮室、能作歸依，是所奔趣是所投竄，能拔眾生出生死苦。",
        "from": "T14n0515_001:0788a23_5",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788a23_11",
        "context_with_next_sentence": true
    },
    {
        "source_sentence": "譬如有人寒苦所逼，唯有煖火日光衣等，所能止息而可獲安；",
        "from": "T14n0515_001:0788a24_17",
        "context_with_next_sentence": true
    },
    {
        "source_sentence": "熱苦所逼唯林泉等；",
        "from": "T14n0515_001:0788a25_7",
        "context_with_next_sentence": true
    },
    {
        "source_sentence": "若涉遠道唯清涼陰；",
        "from": "T14n0515_001:0788a25_16",
        "context_with_next_sentence": true
    },
    {
        "source_sentence": "若渴所逼唯清冷水；",
        "from": "T14n0515_001:0788a26_7",
        "context_with_next_sentence": true
    },
    {
        "source_sentence": "若飢所逼唯多美膳，若病所逼惟良醫藥及供侍者；",
        "from": "T14n0515_001:0788a27_11",
        "context_with_next_sentence": true
    },
    {
        "source_sentence": "若怖所逼惟強伴侶。",
        "from": "T14n0515_001:0788a28_2",
        "context_with_next_sentence": true
    },
    {
        "source_sentence": "如是，大王！",
        "from": "T14n0515_001:0788a28_8",
        "context_with_next_sentence": true
    },
    {
        "source_sentence": "一切眾生死箭所中，無復勢力、無復救護、無所歸依、無所投竄，臨欲捨命解支節時，血肉枯竭心胸熱惱，焦渴所逼張口太息，手足紛亂無所堪能，廣說乃至彼於爾時唯有正法，能為救護、能為宮室、能作歸依，是所奔趣是所投竄，能拔眾生出生死苦。",
        "from": "T14n0515_001:0788b05_3",
        "context_with_next_sentence": true
    },
    {
        "source_sentence": "所以者何？",
        "from": "T14n0515_001:0788b05_8",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788b06_5",
        "context_with_next_sentence": true
    },
    {
        "source_sentence": "如是身者，雖加守護雖久洗飾，雖以眾多上妙飲食恣意飽滿，及至臨終，要當不免飢渴所逼而便捨命。",
        "from": "T14n0515_001:0788b08_10",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788b09_5",
        "context_with_next_sentence": true
    },
    {
        "source_sentence": "如是身者，雖常澡浴，塗香末香熏香花鬘隨意嚴飾，由此自體穢漏成故，臨捨命時，終必歸於不淨臭穢。",
        "from": "T14n0515_001:0788b11_11",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788b12_5",
        "context_with_next_sentence": true
    },
    {
        "source_sentence": "如是身者，雖以種種上妙衣服覆蔽纏裹，由此自身諸不淨物所合成故，於命終時，要當不淨種種流出。",
        "from": "T14n0515_001:0788b14_11",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788b15_5",
        "context_with_next_sentence": true
    },
    {
        "source_sentence": "如是身者，雖處宮室后妃婇女內官美人眷屬圍遶，作眾伎樂種種倡伎，以自娛樂歡喜快樂，臨命終時，自見惡相，要當驚怖憂悲苦惱。",
        "from": "T14n0515_001:0788b18_6",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788b19_5",
        "context_with_next_sentence": true
    },
    {
        "source_sentence": "如是身者，雖處宮室綵飾圖畫殿閣樓臺，戶牖軒窓重關密掩，種種香花以自嚴飾，種種燈燭增光照明，施設珍奇屏障帷幄，燒眾名香散諸妙花，香花寶瓶處處陳列，安置種種金銀琉璃眾寶床座，敷設上妙氍氀錦繡文蓐花氈，床座兩頭俱置丹枕，覆以上妙綺帊錦衾，寤寐安寢歡娛耽著，於命終後無所覺知，或送屍骸置於葬所，烏鵲鵰鷲狐狼野干，餓狗鵄梟諸惡禽獸爭共食噉，骨肉膿血鬚髮糞穢，流溢地上臭處可惡。",
        "from": "T14n0515_001:0788b28_19",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788b29_5",
        "context_with_next_sentence": true
    },
    {
        "source_sentence": "如是身者，先常乘馭香象駿馬眾寶輦輿，擊鼓吹貝作大音樂，眾寶傘蓋隨侍於後，執持扇拂掩映搖動，無量勇健象軍馬軍車軍步軍導從前後，防衛左右百千臣僚竭誠敬奉，城邑士庶合掌驚歎。",
        "from": "T14n0515_001:0788c04_16",
        "context_with_next_sentence": true
    },
    {
        "source_sentence": "雖受如是勝妙果報自在榮華，不久要當瞑目辟手無復動搖，橫屍偃仰喪車輿上，眾人荷挽出大城門，父母妻子兄弟姊妹作使僮僕群僚輔佐，親屬內人隨從左右，心纏憂惱頭髮被散，舉手拍頭椎胸悲噎，哀感崩慟皆言：",
        "from": "T14n0515_001:0788c09_18",
        "context_with_next_sentence": true
    },
    {
        "source_sentence": "『苦哉！",
        "from": "T14n0515_001:0788c10_3",
        "context_with_next_sentence": true
    },
    {
        "source_sentence": "』城邑國人覩之號慕。",
        "from": "T14n0515_001:0788c10_13",
        "context_with_next_sentence": true
    },
    {
        "source_sentence": "隨送葬所，或有露屍施諸禽獸，鳥鵲餓狗鵰鷲鵄梟，狐狼野干及諸惡獸，楂掣食噉骨肉狼籍，風飃日曝雨漬霜封，支節解散零落異所；",
        "from": "T14n0515_001:0788c13_13",
        "context_with_next_sentence": true
    },
    {
        "source_sentence": "或有積薪以火焚葬，筋骨焦爛血肉消化，臭煙熢㶿四面充塞，火滅骨消灰飛塵散；",
        "from": "T14n0515_001:0788c15_11",
        "context_with_next_sentence": true
    },
    {
        "source_sentence": "或有掘地埋殯墳陵，經歷多時肉消骨腐。",
        "from": "T14n0515_001:0788c16_10",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0788c17_5",
        "context_with_next_sentence": true
    },
    {
        "source_sentence": "此身如是變壞無常，一切眾生及以諸行皆悉如是，非常非恒不可保信，皆變易法迅速不停，流轉移動終歸壞滅，念念遷謝後為灰燼，究竟同趣滅盡之門，是失壞法，有諸怖畏有諸災橫多諸愁惱，皆是墜墮零落斷壞離散之法。",
        "from": "T14n0515_001:0788c22_7",
        "context_with_next_sentence": true
    },
    {
        "source_sentence": "「是故，大王！",
        "from": "T14n0515_001:0788c23_6",
        "context_with_next_sentence": true
    },
    {
        "source_sentence": "應善勤修，隨無常觀、隨盡滅觀，勿為貪欲之所染污，勿為瞋恚之所鼓動，勿為愚癡之所覆蔽，勿復耽染王富貴樂，勿復耽染王自在樂，勿復耽染王愛欲樂，勿復耽染及餘所受諸欲樂具。",
        "from": "T14n0515_001:0788c27_6",
        "context_with_next_sentence": true
    },
    {
        "source_sentence": "應當滅除財命憍逸，應當驚懼無常死魔，不與人期奄忽而至。",
        "from": "T14n0515_001:0788c28_14",
        "context_with_next_sentence": true
    },
    {
        "source_sentence": "為大國主，應以正法勿以非法，應隨法行勿隨非法，應愍眾生皆如一子，應當至誠護持佛法，紹隆三寶勿復餘顧。",
        "from": "T14n0515_001:0789a02_6",
        "context_with_next_sentence": true
    },
    {
        "source_sentence": "所以者何？",
        "from": "T14n0515_001:0789a02_11",
        "context_with_next_sentence": true
    },
    {
        "source_sentence": "生死海中流轉無始，唯佛正法是大津梁，千萬億劫實難值故。",
        "from": "T14n0515_001:0789a04_1",
        "context_with_next_sentence": true
    },
    {
        "source_sentence": "「大王當知！",
        "from": "T14n0515_001:0789a05_5",
        "context_with_next_sentence": true
    },
    {
        "source_sentence": "我終不說獲得世間諸欲樂具，積聚受用名富貴者，我說獲得諸佛正法聖慧財寶積聚受用，乃名圓滿真富貴者。",
        "from": "T14n0515_001:0789a07_15",
        "context_with_next_sentence": true
    },
    {
        "source_sentence": "是故，大王！",
        "from": "T14n0515_001:0789a08_1",
        "context_with_next_sentence": true
    },
    {
        "source_sentence": "應當厭離世間所有諸欲樂具，應當願求諸佛正法聖慧財寶。",
        "from": "T14n0515_001:0789a09_8",
        "context_with_next_sentence": true
    },
    {
        "source_sentence": "」時薄伽梵說是經已，憍薩羅主勝軍大王，及諸世間天人等眾，聞佛所說皆大歡喜，信受奉行。",
        "from": "T14n0515_001:0789a11_11",
        "context_with_next_sentence": true
    },
    {
        "source_sentence": "如來示教勝軍王經",
        "from": "T14n0515_001:0789a12_100",
        "context_with_next_sentence": false
    }
]