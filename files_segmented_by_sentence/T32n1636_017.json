[
    {
        "source_sentence": "大乘集菩薩學論卷第十七",
        "from": "T32n1636_017:0122a02_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_017:0122a04_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_017:0122a05_0",
        "context_with_next_sentence": true
    },
    {
        "source_sentence": "沙門臣日稱等奉　詔譯2念處品第十三之餘論曰：",
        "from": "T32n1636_017:0122a08_2",
        "context_with_next_sentence": true
    },
    {
        "source_sentence": "此略說受念處。",
        "from": "T32n1636_017:0122a08_9",
        "context_with_next_sentence": true
    },
    {
        "source_sentence": "次明心念處者，如《寶積經》說：",
        "from": "T32n1636_017:0122a09_3",
        "context_with_next_sentence": true
    },
    {
        "source_sentence": "「佛言：",
        "from": "T32n1636_017:0122a09_7",
        "context_with_next_sentence": true
    },
    {
        "source_sentence": "『迦葉波！",
        "from": "T32n1636_017:0122a09_12",
        "context_with_next_sentence": true
    },
    {
        "source_sentence": "謂於此心或生愛樂、或起厭患、或多封著，於彼三際云何伺察？",
        "from": "T32n1636_017:0122a10_16",
        "context_with_next_sentence": true
    },
    {
        "source_sentence": "若過去則已滅，現在不住，未來未至，非內非外亦非中間，皆不可得。",
        "from": "T32n1636_017:0122a12_7",
        "context_with_next_sentence": true
    },
    {
        "source_sentence": "又此心者不可色見，非所詮表亦非對治、非觀非照無住無著。",
        "from": "T32n1636_017:0122a13_14",
        "context_with_next_sentence": true
    },
    {
        "source_sentence": "然此心者一切如來尚無所見，餘何能觀？",
        "from": "T32n1636_017:0122a14_13",
        "context_with_next_sentence": true
    },
    {
        "source_sentence": "無別境界，唯法想轉。",
        "from": "T32n1636_017:0122a15_3",
        "context_with_next_sentence": true
    },
    {
        "source_sentence": "迦葉波！",
        "from": "T32n1636_017:0122a15_7",
        "context_with_next_sentence": true
    },
    {
        "source_sentence": "是心如幻遍計不實，由所取故種種得生。",
        "from": "T32n1636_017:0122a16_5",
        "context_with_next_sentence": true
    },
    {
        "source_sentence": "心如虛空，為諸煩惱及隨煩惱客塵所覆。",
        "from": "T32n1636_017:0122a17_3",
        "context_with_next_sentence": true
    },
    {
        "source_sentence": "心如河流生滅不住，心如燈光因緣所起，心如擊電剎那不住，心如惡友能生諸苦，心如漁師苦為樂想，心如鬼魅作諸嬈惱，心如藥叉伺噉精氣，心如狂賊壞諸善根，心如燈蛾常眄其色，心如鼙鼓唯警鬪戰，心如婢僕貪嗜殘味。",
        "from": "T32n1636_017:0122a22_6",
        "context_with_next_sentence": true
    },
    {
        "source_sentence": "是心如蠅觸羶膩器，是心如猪於不淨中謂為香潔。",
        "from": "T32n1636_017:0122a23_9",
        "context_with_next_sentence": true
    },
    {
        "source_sentence": "』佛言：",
        "from": "T32n1636_017:0122a23_13",
        "context_with_next_sentence": true
    },
    {
        "source_sentence": "『迦葉波！",
        "from": "T32n1636_017:0122a23_18",
        "context_with_next_sentence": true
    },
    {
        "source_sentence": "求是心者了不可得，由不可得故無所得。",
        "from": "T32n1636_017:0122a24_14",
        "context_with_next_sentence": true
    },
    {
        "source_sentence": "於過現未來皆不可得，則能超越三世有非有等。",
        "from": "T32n1636_017:0122a25_16",
        "context_with_next_sentence": true
    },
    {
        "source_sentence": "』」又《寶髻經》云：",
        "from": "T32n1636_017:0122a26_4",
        "context_with_next_sentence": true
    },
    {
        "source_sentence": "「然此心者非外所有故不可見，於蘊處界亦不可見。",
        "from": "T32n1636_017:0122a27_6",
        "context_with_next_sentence": true
    },
    {
        "source_sentence": "如是尋求不可見者，由何所緣數數得起？",
        "from": "T32n1636_017:0122a28_5",
        "context_with_next_sentence": true
    },
    {
        "source_sentence": "謂彼彼心緣如是事。",
        "from": "T32n1636_017:0122a28_14",
        "context_with_next_sentence": true
    },
    {
        "source_sentence": "云何說為心不可見？",
        "from": "T32n1636_017:0122a29_4",
        "context_with_next_sentence": true
    },
    {
        "source_sentence": "應知是心如利劍刃，何能自斷？",
        "from": "T32n1636_017:0122a29_18",
        "context_with_next_sentence": true
    },
    {
        "source_sentence": "又復此心亦如指端，指豈能說？",
        "from": "T32n1636_017:0122b01_12",
        "context_with_next_sentence": true
    },
    {
        "source_sentence": "心不可見亦復如是。",
        "from": "T32n1636_017:0122b02_2",
        "context_with_next_sentence": true
    },
    {
        "source_sentence": "乃至如人遠行，其身輕轉迅疾如風，所至境界無能障礙。",
        "from": "T32n1636_017:0122b03_7",
        "context_with_next_sentence": true
    },
    {
        "source_sentence": "善男子！",
        "from": "T32n1636_017:0122b03_11",
        "context_with_next_sentence": true
    },
    {
        "source_sentence": "若人於此六處境界自他繫屬，心無愛著身不散亂，則於奢摩他心一境性得無障礙。",
        "from": "T32n1636_017:0122b05_9",
        "context_with_next_sentence": true
    },
    {
        "source_sentence": "」是為心念處。",
        "from": "T32n1636_017:0122b05_16",
        "context_with_next_sentence": true
    },
    {
        "source_sentence": "又《無盡意經》說：",
        "from": "T32n1636_017:0122b06_3",
        "context_with_next_sentence": true
    },
    {
        "source_sentence": "「以相應行修習莊嚴，於法性心而不減失。",
        "from": "T32n1636_017:0122b07_1",
        "context_with_next_sentence": true
    },
    {
        "source_sentence": "云何莊嚴？",
        "from": "T32n1636_017:0122b07_6",
        "context_with_next_sentence": true
    },
    {
        "source_sentence": "彼法性心同於幻化，謂若自捨一切所有，而能回向彼法性心，是為嚴淨諸佛剎土。",
        "from": "T32n1636_017:0122b09_2",
        "context_with_next_sentence": true
    },
    {
        "source_sentence": "法念處者亦如彼說。",
        "from": "T32n1636_017:0122b09_11",
        "context_with_next_sentence": true
    },
    {
        "source_sentence": "菩薩於法不觀法行，法無可觀故。",
        "from": "T32n1636_017:0122b10_7",
        "context_with_next_sentence": true
    },
    {
        "source_sentence": "若非佛法非菩提道，則一切法皆非出離。",
        "from": "T32n1636_017:0122b11_4",
        "context_with_next_sentence": true
    },
    {
        "source_sentence": "了知此已得大悲三摩地，於一切法非有煩惱非無煩惱，得三輪無想。",
        "from": "T32n1636_017:0122b12_15",
        "context_with_next_sentence": true
    },
    {
        "source_sentence": "所以者何？",
        "from": "T32n1636_017:0122b13_1",
        "context_with_next_sentence": true
    },
    {
        "source_sentence": "了諸法性無有二相，是諸煩惱無積聚性、無貪性、無瞋性、無癡性。",
        "from": "T32n1636_017:0122b14_11",
        "context_with_next_sentence": true
    },
    {
        "source_sentence": "若能如是悟菩提者，了煩惱性即菩提性。",
        "from": "T32n1636_017:0122b15_8",
        "context_with_next_sentence": true
    },
    {
        "source_sentence": "」是為法念處。",
        "from": "T32n1636_017:0122b15_15",
        "context_with_next_sentence": true
    },
    {
        "source_sentence": "又《寶髻經》云：",
        "from": "T32n1636_017:0122b16_1",
        "context_with_next_sentence": true
    },
    {
        "source_sentence": "「善男子！",
        "from": "T32n1636_017:0122b16_6",
        "context_with_next_sentence": true
    },
    {
        "source_sentence": "菩薩以法觀法念處，若法起即生、法謝即滅。",
        "from": "T32n1636_017:0122b17_4",
        "context_with_next_sentence": true
    },
    {
        "source_sentence": "謂於法爾我、人、眾生、壽者、養者、士夫、補特伽羅、意生、儒童生老死等，若集即集行、若不集即不集行，若善不善及不動行，未有少法無其因緣而得生起。",
        "from": "T32n1636_017:0122b20_10",
        "context_with_next_sentence": true
    },
    {
        "source_sentence": "乃至於是法處深所伺察，不捨一切智菩提心故。",
        "from": "T32n1636_017:0122b21_13",
        "context_with_next_sentence": true
    },
    {
        "source_sentence": "」如《大戲樂經》云：",
        "from": "T32n1636_017:0122b22_1",
        "context_with_next_sentence": true
    },
    {
        "source_sentence": "「此有為行唯心造作，猶若坯瓶無常散壞，行如空城為雨沮壞，泥塗不堅漸當磨滅。",
        "from": "T32n1636_017:0122b23_17",
        "context_with_next_sentence": true
    },
    {
        "source_sentence": "亦如河岸積沙所成，自性怯弱為水流蕩。",
        "from": "T32n1636_017:0122b24_16",
        "context_with_next_sentence": true
    },
    {
        "source_sentence": "行如風燈生滅不住，行如聚沫不可撮持，行如芭蕉中無有實，復如空拳誑示愚騃。",
        "from": "T32n1636_017:0122b26_14",
        "context_with_next_sentence": true
    },
    {
        "source_sentence": "乃至或草葛等搓撚為繩，依瓶轆轤而能汲引，未嘗獨一有彼作用，一切有支互相依止聚集而轉，是前後際亦不可得。",
        "from": "T32n1636_017:0122b29_8",
        "context_with_next_sentence": true
    },
    {
        "source_sentence": "如人鑽火，二手與木勤劬不息火乃得生，眾緣若離火勢隨滅。",
        "from": "T32n1636_017:0122c01_16",
        "context_with_next_sentence": true
    },
    {
        "source_sentence": "於如是行印所印已，若自若他即能超越斷常等行。",
        "from": "T32n1636_017:0122c03_1",
        "context_with_next_sentence": true
    },
    {
        "source_sentence": "如智商人於諸險道，所至方隅而得通達。",
        "from": "T32n1636_017:0122c03_19",
        "context_with_next_sentence": true
    },
    {
        "source_sentence": "」論曰：",
        "from": "T32n1636_017:0122c04_2",
        "context_with_next_sentence": true
    },
    {
        "source_sentence": "由無明愛等煩惱業緣之所招集成蘊處界，於勝義中皆不可得。",
        "from": "T32n1636_017:0122c05_11",
        "context_with_next_sentence": true
    },
    {
        "source_sentence": "14 自性清淨品1自性清淨品第十四論曰：",
        "from": "T32n1636_017:0122c07_2",
        "context_with_next_sentence": true
    },
    {
        "source_sentence": "說念處已。",
        "from": "T32n1636_017:0122c07_7",
        "context_with_next_sentence": true
    },
    {
        "source_sentence": "次復入解補特伽羅，決定成就相應空性斷根本已，餘煩惱等不復集行。",
        "from": "T32n1636_017:0122c08_18",
        "context_with_next_sentence": true
    },
    {
        "source_sentence": "又《如來祕密經》云：",
        "from": "T32n1636_017:0122c09_9",
        "context_with_next_sentence": true
    },
    {
        "source_sentence": "「佛言：",
        "from": "T32n1636_017:0122c09_13",
        "context_with_next_sentence": true
    },
    {
        "source_sentence": "『寂慧！",
        "from": "T32n1636_017:0122c09_17",
        "context_with_next_sentence": true
    },
    {
        "source_sentence": "譬如有樹名鉢羅奢，若斷其根，即一切枝葉悉皆枯瘁。",
        "from": "T32n1636_017:0122c10_17",
        "context_with_next_sentence": true
    },
    {
        "source_sentence": "寂慧！",
        "from": "T32n1636_017:0122c10_20",
        "context_with_next_sentence": true
    },
    {
        "source_sentence": "此亦如是，若斷身見，即能除滅一切煩惱。",
        "from": "T32n1636_017:0122c11_18",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_017:0122c12_2",
        "context_with_next_sentence": true
    },
    {
        "source_sentence": "分別空性有無量行相。",
        "from": "T32n1636_017:0122c12_12",
        "context_with_next_sentence": true
    },
    {
        "source_sentence": "如《月燈經》偈云：",
        "from": "T32n1636_017:0122c12_21",
        "context_with_next_sentence": true
    },
    {
        "source_sentence": "「若人信解如來教，　　於佛戒學無毀犯，",
        "from": "T32n1636_017:0122c13_0",
        "context_with_next_sentence": true
    },
    {
        "source_sentence": "悉能遠離諸女人，　　知法自性常空寂，",
        "from": "T32n1636_017:0122c14_0",
        "context_with_next_sentence": true
    },
    {
        "source_sentence": "拔除一切憂苦箭，　　或施醫藥令安穩，",
        "from": "T32n1636_017:0122c15_0",
        "context_with_next_sentence": true
    },
    {
        "source_sentence": "速得成斯二足尊，　　知法自性常空寂。",
        "from": "T32n1636_017:0122c16_17",
        "context_with_next_sentence": true
    },
    {
        "source_sentence": "若於身命斷支節，　　杖木捶打無恚惱，",
        "from": "T32n1636_017:0122c17_0",
        "context_with_next_sentence": true
    },
    {
        "source_sentence": "忍力最上人中月，　　知法自性常空寂。",
        "from": "T32n1636_017:0122c18_17",
        "context_with_next_sentence": true
    },
    {
        "source_sentence": "設百生中墮惡道，　　常得任持妙色相，",
        "from": "T32n1636_017:0122c19_0",
        "context_with_next_sentence": true
    },
    {
        "source_sentence": "亦復獲是五神通，　　而常安住諸佛所。",
        "from": "T32n1636_017:0122c20_17",
        "context_with_next_sentence": true
    },
    {
        "source_sentence": "」又《般若經》云：",
        "from": "T32n1636_017:0122c21_7",
        "context_with_next_sentence": true
    },
    {
        "source_sentence": "「復次舍利子！",
        "from": "T32n1636_017:0122c21_14",
        "context_with_next_sentence": true
    },
    {
        "source_sentence": "菩薩摩訶薩欲成就佛身三十二大人相及八十種好者，於一切生中當念菩提心無令損壞，於菩薩行得無忘失，離惡知識及諸過咎，親近一切佛菩薩眾善知識等，為欲降伏諸天魔眾淨諸業障，於一切法得無障礙，當學般若波羅蜜多。",
        "from": "T32n1636_017:0122c26_19",
        "context_with_next_sentence": true
    },
    {
        "source_sentence": "復次舍利子！",
        "from": "T32n1636_017:0122c27_5",
        "context_with_next_sentence": true
    },
    {
        "source_sentence": "菩薩摩訶薩如是發一念心，悉能超越東方殑伽沙等世界，一切方所當學般若波羅蜜多。",
        "from": "T32n1636_017:0122c29_5",
        "context_with_next_sentence": true
    },
    {
        "source_sentence": "復次舍利子！",
        "from": "T32n1636_017:0122c29_11",
        "context_with_next_sentence": true
    },
    {
        "source_sentence": "菩薩摩訶薩設住十方佛剎，當學般若波羅蜜多，亦如是說。",
        "from": "T32n1636_017:0123a01_18",
        "context_with_next_sentence": true
    },
    {
        "source_sentence": "乃至廣如諸法無我，滅業障縛，則見諸法自性無滅。",
        "from": "T32n1636_017:0123a03_2",
        "context_with_next_sentence": true
    },
    {
        "source_sentence": "」如《父子合集經》云：",
        "from": "T32n1636_017:0123a03_13",
        "context_with_next_sentence": true
    },
    {
        "source_sentence": "「佛言：",
        "from": "T32n1636_017:0123a03_17",
        "context_with_next_sentence": true
    },
    {
        "source_sentence": "『大王！",
        "from": "T32n1636_017:0123a03_21",
        "context_with_next_sentence": true
    },
    {
        "source_sentence": "如是六界及六觸處、十八意所伺察，是補嚕沙為緣得生。",
        "from": "T32n1636_017:0123a05_2",
        "context_with_next_sentence": true
    },
    {
        "source_sentence": "云何六界？",
        "from": "T32n1636_017:0123a05_7",
        "context_with_next_sentence": true
    },
    {
        "source_sentence": "所謂地界、水界、火界、風界、空界、識界。",
        "from": "T32n1636_017:0123a06_4",
        "context_with_next_sentence": true
    },
    {
        "source_sentence": "云何六觸處？",
        "from": "T32n1636_017:0123a06_10",
        "context_with_next_sentence": true
    },
    {
        "source_sentence": "謂眼觸處而見於色，若耳觸處得聞其聲，若鼻觸處能嗅於香，若舌觸處悉嘗於味，若身觸處親覺其觸，若意觸處則知於法。",
        "from": "T32n1636_017:0123a09_5",
        "context_with_next_sentence": true
    },
    {
        "source_sentence": "云何十八意所伺察？",
        "from": "T32n1636_017:0123a09_14",
        "context_with_next_sentence": true
    },
    {
        "source_sentence": "謂眼見色已，若生適悅、若生憂惱、若住於捨。",
        "from": "T32n1636_017:0123a10_16",
        "context_with_next_sentence": true
    },
    {
        "source_sentence": "如是六根各各緣彼適悅等三，是名十八意所伺察。",
        "from": "T32n1636_017:0123a11_17",
        "context_with_next_sentence": true
    },
    {
        "source_sentence": "大王！",
        "from": "T32n1636_017:0123a12_1",
        "context_with_next_sentence": true
    },
    {
        "source_sentence": "云何為內地界？",
        "from": "T32n1636_017:0123a12_8",
        "context_with_next_sentence": true
    },
    {
        "source_sentence": "謂於內身所生硬澁髮毛爪齒等。",
        "from": "T32n1636_017:0123a13_3",
        "context_with_next_sentence": true
    },
    {
        "source_sentence": "若內地界不生亦無有滅，則無集行。",
        "from": "T32n1636_017:0123a13_19",
        "context_with_next_sentence": true
    },
    {
        "source_sentence": "大王！",
        "from": "T32n1636_017:0123a14_2",
        "context_with_next_sentence": true
    },
    {
        "source_sentence": "若時女人而於內身如所思惟彼補嚕沙，彼補嚕沙亦生愛樂，由二和合羯邏藍生。",
        "from": "T32n1636_017:0123a15_19",
        "context_with_next_sentence": true
    },
    {
        "source_sentence": "又復如所思惟相似和合而得生者，無有是處。",
        "from": "T32n1636_017:0123a17_1",
        "context_with_next_sentence": true
    },
    {
        "source_sentence": "若二女人無有是處，二補嚕沙亦無是處。",
        "from": "T32n1636_017:0123a18_1",
        "context_with_next_sentence": true
    },
    {
        "source_sentence": "若彼彼思惟而得生者，亦無是處，自體無實非相應故。",
        "from": "T32n1636_017:0123a19_6",
        "context_with_next_sentence": true
    },
    {
        "source_sentence": "云何說此為堅硬性？",
        "from": "T32n1636_017:0123a19_15",
        "context_with_next_sentence": true
    },
    {
        "source_sentence": "大王！",
        "from": "T32n1636_017:0123a19_18",
        "context_with_next_sentence": true
    },
    {
        "source_sentence": "此堅硬性相似而立，畢竟此身潰爛散滅，唯塚壙間是所歸趣。",
        "from": "T32n1636_017:0123a21_6",
        "context_with_next_sentence": true
    },
    {
        "source_sentence": "彼堅硬性從何所來？",
        "from": "T32n1636_017:0123a21_15",
        "context_with_next_sentence": true
    },
    {
        "source_sentence": "亦非四方上下而去。",
        "from": "T32n1636_017:0123a22_5",
        "context_with_next_sentence": true
    },
    {
        "source_sentence": "大王！",
        "from": "T32n1636_017:0123a22_8",
        "context_with_next_sentence": true
    },
    {
        "source_sentence": "此內地界應如是知。",
        "from": "T32n1636_017:0123a22_17",
        "context_with_next_sentence": true
    },
    {
        "source_sentence": "』」大乘集菩薩學論卷第十七",
        "from": "T32n1636_017:0123a23_100",
        "context_with_next_sentence": false
    }
]