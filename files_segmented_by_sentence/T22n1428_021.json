{
    "T22n1428_021:0707b02_0": "四分律卷第二十一(初分之二十一)姚秦罽賓三藏佛陀耶舍共竺佛念等譯百眾學法之三爾時佛在舍衛國祇樹給孤獨園。",
    "T22n1428_021:0707b07_1": "時有居士請諸比丘欲供設種種飲食，即其夜辦具，明日往白時到。",
    "T22n1428_021:0707b09_2": "諸比丘，著衣持鉢往其家就座而坐，居士手自斟酌飲食。",
    "T22n1428_021:0707b10_3": "時有六群比丘頰食，居士見已嫌言：「此沙門釋子不知慚愧，食如似獼猴。」",
    "T22n1428_021:0707b12_4": "時諸比丘聞，其中有少欲知足、行頭陀、樂學戒、知慚愧者，嫌責已，往世尊所，頭面禮足在一面坐，以此因緣具白世尊。",
    "T22n1428_021:0707b15_5": "世尊爾時以此因緣集比丘僧，如上呵責六群比丘，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得頰食食，尸叉罽賴尼。」",
    "T22n1428_021:0707b19_6": "是中頰食者，令兩頰鼓起，如似獼猴狀耶！",
    "T22n1428_021:0707b20_7": "若故作大滿口鼓起頰食者，犯應懺突吉羅。",
    "T22n1428_021:0707b21_8": "以故作故，犯非威儀突吉羅；若不故作，犯突吉羅。",
    "T22n1428_021:0707b22_9": "比丘尼乃至沙彌、沙彌尼，突吉羅。",
    "T22n1428_021:0707b23_10": "是為犯。",
    "T22n1428_021:0707b23_11": "不犯者，或時有如是病，或日時欲過，或命難、梵行難，疾疾食者無犯。",
    "T22n1428_021:0707b25_12": "無犯者，最初未制戒，癡狂、心亂、痛惱所纏。",
    "T22n1428_021:0707b26_13": "(四十一竟)爾時佛在舍衛國祇樹給孤獨園。",
    "T22n1428_021:0707b27_14": "時有居士請諸比丘供設種種好美食，即夜辦具，明日往白時到。",
    "T22n1428_021:0707b29_15": "諸比丘，著衣持鉢往其家就座而坐，居士手自斟酌飯食。",
    "T22n1428_021:0707c01_16": "六群比丘嚼飯作聲食，居士見已嫌言：「此沙門釋子無有慚愧，乃至何有正法？",
    "T22n1428_021:0707c03_17": "如上食如似猪狗、駱駝、牛驢、烏鳥。」",
    "T22n1428_021:0707c04_18": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何嚼飯作聲食？」",
    "T22n1428_021:0707c06_19": "諸比丘往世尊所，頭面禮足在一面坐，以此因緣具白世尊。",
    "T22n1428_021:0707c08_0": "世尊爾時以此因緣集比丘僧，如上訶責六群比丘，乃至最初犯戒已，告諸比丘言：「自今已去與比丘結戒，集十句義乃至正法久住，欲說戒者當如是說：不得嚼飯作聲食，尸叉罽賴尼。」",
    "T22n1428_021:0707c12_1": "若比丘故嚼飯作聲食者，犯應懺突吉羅。",
    "T22n1428_021:0707c13_2": "以故作故，犯非威儀突吉羅；若不故作，犯突吉羅。",
    "T22n1428_021:0707c14_3": "比丘尼、式叉摩那、沙彌、沙彌尼，突吉羅。",
    "T22n1428_021:0707c15_4": "是謂為犯。",
    "T22n1428_021:0707c15_5": "不犯者，或時有如是病，嚼乾餅及燋飯、肉苷&#;苽果、菴婆羅果、閻蔔果、蒲萄、胡桃、椑桃、梨、風梨，無犯。",
    "T22n1428_021:0707c18_6": "無犯者，最初未制戒，癡狂、心亂、痛惱所纏。",
    "T22n1428_021:0707c19_7": "(四十二竟)爾時世尊在舍衛國祇樹給孤獨園。",
    "T22n1428_021:0707c20_8": "時有居士請諸比丘供設種種好食，即夜辦具，明日往白時到。",
    "T22n1428_021:0707c22_9": "諸比丘著衣持鉢往詣其家就座而坐，居士手自斟酌飲食。",
    "T22n1428_021:0707c23_10": "六群比丘大噏飯食，居士見已嫌言：「此沙門釋子無有慚愧，乃至何有正法？",
    "T22n1428_021:0707c25_11": "如上食如似猪狗、駱駝、牛驢、烏鳥。」",
    "T22n1428_021:0707c26_12": "時諸比丘聞，其中有少欲知足、行頭陀、樂學戒、知慚愧者，嫌責六群比丘已，往世尊所，頭面禮足在一面坐，以此因緣具白世尊。",
    "T22n1428_021:0707c29_13": "世尊爾時以此因緣集比丘僧，如上呵責六群比丘，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得大噏飯食，尸叉罽賴尼。」",
    "T22n1428_021:0708a04_14": "是中噏飯者，張口遙呼噏食。",
    "T22n1428_021:0708a05_15": "若比丘故噏飯食，犯應懺突吉羅。",
    "T22n1428_021:0708a06_16": "以故作故，犯非威儀突吉羅；若不故作，犯突吉羅。",
    "T22n1428_021:0708a07_17": "比丘尼乃至沙彌、沙彌尼，突吉羅。",
    "T22n1428_021:0708a08_18": "是謂為犯。",
    "T22n1428_021:0708a08_19": "不犯者，或時有如是病，若口痛，若食羹，若食酪、酪漿、酥毘羅漿，若苦酒，無犯。",
    "T22n1428_021:0708a10_20": "無犯者，最初未制戒，癡狂、心亂、痛惱所纏。",
    "T22n1428_021:0708a11_21": "(四十三竟)爾時佛在舍衛國祇樹給孤獨園。",
    "T22n1428_021:0708a12_22": "時有居士請諸比丘供設種種好食，即其夜辦具，明日往白時到。",
    "T22n1428_021:0708a14_23": "諸比丘著衣持鉢往詣其家就座而坐，居士手自斟酌飲食。",
    "T22n1428_021:0708a15_24": "六群比丘吐舌舐食。",
    "T22n1428_021:0708a16_25": "時居士見已嫌言：「此沙門釋子無有慚愧，乃至何有正法？",
    "T22n1428_021:0708a17_26": "如上食如似猪狗、駱駝、牛驢、烏鳥。」",
    "T22n1428_021:0708a18_27": "時諸比丘聞，其中有少欲知足、行頭陀、樂學戒、知慚愧者，嫌責六群比丘已，往世尊所，頭面禮足在一面坐，以此因緣具白世尊。",
    "T22n1428_021:0708a21_28": "世尊爾時以此因緣集比丘僧，如上呵責六群比丘，乃至最初犯戒已，告諸比丘言：「自今已去與比丘結戒，集十句義乃至正法久住，欲說戒者當如是說：不得舌舐食，尸叉罽賴尼。」",
    "T22n1428_021:0708a25_29": "舌舐者，以舌舐飯摶食。",
    "T22n1428_021:0708a26_30": "若比丘故作舌舐食，犯應懺突吉羅。",
    "T22n1428_021:0708a27_31": "以故作故，犯非威儀突吉羅；若不故作，犯突吉羅。",
    "T22n1428_021:0708a28_32": "比丘尼乃至沙彌、沙彌尼，突吉羅。",
    "T22n1428_021:0708a29_33": "是謂為犯。",
    "T22n1428_021:0708a29_34": "不犯者，或時有如是病，或時被縛；或手有泥及垢膩污手，舌舐取，無犯。",
    "T22n1428_021:0708b02_35": "無犯者，最初未制戒，癡狂、心亂、痛惱所纏。",
    "T22n1428_021:0708b03_36": "(四十四竟)爾時佛在舍衛國祇樹給孤獨園。",
    "T22n1428_021:0708b04_37": "爾時有居士請諸比丘供設種種好食，即夜辦具，明日往白時到。",
    "T22n1428_021:0708b06_38": "諸比丘著衣持鉢往詣其家就座而坐，居士手自斟酌飲食。",
    "T22n1428_021:0708b07_39": "時有六群比丘振手而食，居士見已嫌言：「此沙門釋子無有慚愧，乃至何有正法？",
    "T22n1428_021:0708b09_40": "如上食如似王、若王大臣。」",
    "T22n1428_021:0708b10_41": "時諸比丘聞，其中有少欲知足、行頭陀、樂學戒、知慚愧者，嫌責已往世尊所，頭面禮足在一面坐，以此因緣具白世尊。",
    "T22n1428_021:0708b13_42": "世尊爾時以此因緣集比丘僧，如上呵責，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得振手食，尸叉罽賴尼。」",
    "T22n1428_021:0708b17_43": "若比丘故作振手食，犯應懺突吉羅。",
    "T22n1428_021:0708b18_0": "以故作故，犯非威儀突吉羅；若不故作，犯突吉羅。",
    "T22n1428_021:0708b19_1": "比丘尼乃至沙彌、沙彌尼，突吉羅。",
    "T22n1428_021:0708b19_2": "是謂為犯。",
    "T22n1428_021:0708b20_3": "不犯者，或時有如是病，或食中有草有蟲，或時手有不淨欲振去之，或有未受食手觸而污手振去之，無犯。",
    "T22n1428_021:0708b22_4": "無犯者，最初未制戒，癡狂、心亂、痛惱所纏。",
    "T22n1428_021:0708b23_5": "(四十五竟)爾時佛在舍衛國祇樹給孤獨園。",
    "T22n1428_021:0708b24_6": "時有居士請諸比丘供設種種好食，即夜辦具，明日往白時到。",
    "T22n1428_021:0708b26_7": "諸比丘著衣持鉢往詣其家就座而坐，居士手自斟酌飲食。",
    "T22n1428_021:0708b27_8": "時有六群比丘手把散飯食，居士見已嫌言：「此沙門釋子無有慚愧，乃至何有正法？",
    "T22n1428_021:0708b29_9": "如上食如似鷄鳥耶？」",
    "T22n1428_021:0708c01_10": "時諸比丘聞，其中有少欲知足、行頭陀、樂學戒、知慚愧者，嫌責已往世尊所，頭面禮足在一面坐，以此因緣具白世尊。",
    "T22n1428_021:0708c03_11": "世尊爾時以此因緣集比丘僧，如上呵責六群比丘，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得手把散飯食，尸叉罽賴尼。」",
    "T22n1428_021:0708c08_12": "把散飯者，散棄飯也。",
    "T22n1428_021:0708c09_0": "若比丘故作手把散飯食，犯應懺突吉羅。",
    "T22n1428_021:0708c10_0": "以故作故，犯非威儀突吉羅；若不故作，犯突吉羅。",
    "T22n1428_021:0708c11_1": "比丘尼乃至沙彌、沙彌尼，突吉羅。",
    "T22n1428_021:0708c11_2": "是謂為犯。",
    "T22n1428_021:0708c12_3": "不犯者，或時有如是病，或時食中有草有蟲，或有不淨污，或有未受食捨棄，無犯。",
    "T22n1428_021:0708c14_4": "無犯者，最初未制戒，癡狂、心亂、痛惱所纏。",
    "T22n1428_021:0708c15_5": "(四十六竟)爾時佛在舍衛國祇樹給孤獨園。",
    "T22n1428_021:0708c16_6": "時有居士請諸比丘供設種種好食，即夜辦具，明日往白時到。",
    "T22n1428_021:0708c18_7": "諸比丘著衣持鉢往至其家就座而坐，居士手自斟酌飲食。",
    "T22n1428_021:0708c19_8": "時有六群比丘以不淨膩手捉飲器食。",
    "T22n1428_021:0708c20_9": "居士見已嫌言：「沙門釋子無有慚愧，乃至何有正法？",
    "T22n1428_021:0708c21_10": "如上以不淨手捉飲器，如似王王大臣。」",
    "T22n1428_021:0708c22_11": "時諸比丘聞，其中有少欲知足、行頭陀、樂學戒、知慚愧者，嫌責已往世尊所，頭面禮足在一面坐，以此因緣具白世尊。",
    "T22n1428_021:0708c25_12": "世尊爾時以此因緣集比丘僧，如上呵責六群比丘，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得污手捉飲器，尸叉罽賴尼。」",
    "T22n1428_021:0709a01_13": "是中污手者，有膩飯著手。",
    "T22n1428_021:0709a01_14": "若比丘故作不淨膩手捉飲器者，犯應懺突吉羅。",
    "T22n1428_021:0709a03_0": "以故作故，犯非威儀突吉羅：若不故作，犯突吉羅。",
    "T22n1428_021:0709a04_1": "比丘尼乃至沙彌、沙彌尼，突吉羅。",
    "T22n1428_021:0709a04_2": "是謂為犯。",
    "T22n1428_021:0709a05_3": "不犯者，或時有如是病，或草上受葉上受洗手受無犯。",
    "T22n1428_021:0709a06_4": "無犯者，最初未制戒，癡狂、心亂、痛惱所纏。",
    "T22n1428_021:0709a07_5": "(四十七竟)爾時佛在舍衛國祇樹給孤獨園。",
    "T22n1428_021:0709a08_6": "時有六群比丘在居士家食已洗鉢，棄洗鉢水及餘食狼藉在地。",
    "T22n1428_021:0709a10_7": "居士見已譏嫌言：「沙門釋子無有慚愧，乃至何有正法？",
    "T22n1428_021:0709a11_8": "如上多受飲食如飢餓之人，而捐棄狼藉如王大臣。」",
    "T22n1428_021:0709a12_9": "時諸比丘聞，其中有少欲知足、行頭陀、樂學戒、知慚愧者，嫌責已往世尊所，頭面禮足在一面坐，以此因緣具白世尊。",
    "T22n1428_021:0709a15_10": "世尊爾時以此因緣集比丘僧，如上呵責六群比丘，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得洗鉢水棄白衣舍內，尸叉罽賴尼。」",
    "T22n1428_021:0709a20_11": "是中洗鉢水者，雜飯水。",
    "T22n1428_021:0709a20_12": "若比丘故作洗鉢水棄白衣舍內，犯應懺突吉羅。",
    "T22n1428_021:0709a21_13": "以故作故，犯非威儀突吉羅；若不故作，犯突吉羅。",
    "T22n1428_021:0709a23_14": "比丘尼乃至沙彌、沙彌尼，突吉羅。",
    "T22n1428_021:0709a23_15": "是謂為犯。",
    "T22n1428_021:0709a24_16": "不犯者，或時有如是病，或時以器若澡槃承取水持棄外，無犯。",
    "T22n1428_021:0709a25_17": "無犯者，最初未制戒，癡狂、心亂、痛惱所纏。",
    "T22n1428_021:0709a26_18": "(四十八竟)爾時佛在舍衛國祇樹給孤獨園。",
    "T22n1428_021:0709a27_19": "時六群比丘大小便涕唾生草菜上。",
    "T22n1428_021:0709a28_20": "時有居士見已嫌言：「沙門釋子無有慚愧，外自稱言：『我知正法。』",
    "T22n1428_021:0709b01_21": "如是何有正法？",
    "T22n1428_021:0709b01_22": "大小便及涕唾生草菜上，如猪狗駱駝牛驢。」",
    "T22n1428_021:0709b02_23": "時諸比丘聞其中有少欲知足、行頭陀、樂學戒、知慚愧者，嫌責已往世尊所，頭面禮足在一面坐，以此因緣具白世尊。",
    "T22n1428_021:0709b05_24": "世尊爾時以此因緣集比丘僧，如上呵責六群比丘，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得大小便涕唾生草菜上，尸叉罽賴尼。」",
    "T22n1428_021:0709b10_0": "如是世尊與比丘結戒已。",
    "T22n1428_021:0709b10_1": "病比丘不堪避生草菜，疲極。",
    "T22n1428_021:0709b11_2": "佛言：「病比丘無犯。",
    "T22n1428_021:0709b11_3": "自今已去當如是說戒：不得生草菜上大小便涕唾，除病，尸叉罽賴尼。」",
    "T22n1428_021:0709b13_4": "若比丘不病，故生草菜上大小便者，犯應懺突吉羅。",
    "T22n1428_021:0709b14_5": "以故作故，犯非威儀突吉羅；若不故作，犯突吉羅。",
    "T22n1428_021:0709b15_6": "比丘尼乃至沙彌、沙彌尼，突吉羅。",
    "T22n1428_021:0709b16_7": "是謂為犯。",
    "T22n1428_021:0709b16_8": "不犯者，或時有如是病，若在無草菜處大小便流墮生草菜上，或時為風吹，或時為烏所銜而墮生草菜中者，無犯。",
    "T22n1428_021:0709b19_9": "無犯者，最初未制戒，癡狂、心亂、痛惱所纏。",
    "T22n1428_021:0709b20_10": "(四十九竟)爾時佛在舍衛國祇樹給孤獨園。",
    "T22n1428_021:0709b21_11": "時六群比丘水中大小便涕唾。",
    "T22n1428_021:0709b22_12": "居士見已嫌言：「此沙門釋子無有慚愧，外自稱言：『我知正法。』",
    "T22n1428_021:0709b23_13": "如是何有正法？",
    "T22n1428_021:0709b24_14": "水中大小便，如似猪、狗、牛、驢、駱駝。」",
    "T22n1428_021:0709b25_0": "時諸比丘聞，其中有少欲知足、行頭陀、樂學戒、知慚愧者，嫌責六群比丘已往世尊所，頭面禮足在一面坐，以此因緣具白世尊。",
    "T22n1428_021:0709b28_1": "世尊爾時以此因緣集比丘僧，如上呵責六群，乃至最初犯戒，已告諸比丘：「自今已去與比丘結戒，集十句義乃至正法久住，欲說戒者當如是說：不得水中大小便涕唾，尸叉罽賴尼。」",
    "T22n1428_021:0709c03_2": "如是世尊與比丘結戒。",
    "T22n1428_021:0709c04_0": "時病比丘避有水處，疲極。",
    "T22n1428_021:0709c04_1": "佛言：「病者無犯。",
    "T22n1428_021:0709c05_0": "自今已去當如是說戒：不得淨水中大小便涕唾除病，尸叉罽賴尼。」",
    "T22n1428_021:0709c06_1": "若比丘故於水中大小便涕唾，犯應懺突吉羅。",
    "T22n1428_021:0709c07_2": "以故作故，犯非威儀突吉羅；若不故作，犯突吉羅。",
    "T22n1428_021:0709c08_3": "比丘尼乃至沙彌、沙彌尼，突吉羅。",
    "T22n1428_021:0709c09_4": "是謂為犯。",
    "T22n1428_021:0709c10_0": "不犯者，或時有如是病，或時於岸上大小便流墮水中，或時為風吹烏銜墮水中，無犯。",
    "T22n1428_021:0709c12_1": "無犯者，最初未制戒，癡狂、心亂、痛惱所纏。",
    "T22n1428_021:0709c13_2": "(五十竟)爾時佛在舍衛國祇樹給孤獨園。",
    "T22n1428_021:0709c14_3": "時六群比丘立大小便。",
    "T22n1428_021:0709c15_4": "居士見已嫌言：「此沙門釋子無有慚愧，外自稱言：『我知正法。』",
    "T22n1428_021:0709c16_5": "如是何有正法？",
    "T22n1428_021:0709c17_6": "立大小便，如似牛、馬、猪、羊、駱駝。」",
    "T22n1428_021:0709c17_7": "時諸比丘聞，其中有少欲知足、行頭陀、樂學戒、知慚愧者，嫌責六群比丘已往世尊所，頭面禮足在一面坐，以此因緣具白世尊。",
    "T22n1428_021:0709c20_8": "世尊爾時以此因緣集比丘僧，如上訶責六群比丘，乃至最初犯戒，已告諸比丘：「自今已去與比丘結戒，集十句義乃至正法久住，欲說戒者當如是說：不得立大小便，尸叉罽賴尼。」",
    "T22n1428_021:0709c25_9": "如是世尊與比丘結戒。",
    "T22n1428_021:0709c25_10": "時諸病比丘疲極不堪蹲。",
    "T22n1428_021:0709c26_11": "佛言：「病者無犯。",
    "T22n1428_021:0709c26_12": "自今已去當如是說戒：不得立大小便，除病，尸叉罽賴尼。」",
    "T22n1428_021:0709c28_13": "若比丘故作立大小便者，犯應懺突吉羅。",
    "T22n1428_021:0709c29_14": "以故作故，犯非威儀突吉羅；若不故作，犯突吉羅。",
    "T22n1428_021:0710a01_15": "比丘尼乃至沙彌、沙彌尼，突吉羅。",
    "T22n1428_021:0710a02_16": "是謂為犯。",
    "T22n1428_021:0710a02_17": "不犯者，或時有如是病，被繫縛，或時脚[蹲-酋+(十/田/ㄙ)]有垢膩，若泥污，無犯。",
    "T22n1428_021:0710a03_18": "無犯者，最初未制戒，癡狂、心亂、痛惱所纏。",
    "T22n1428_021:0710a04_19": "(五十一竟)爾時佛在舍衛國祇樹給孤獨園。",
    "T22n1428_021:0710a05_20": "時有六群比丘，與不恭敬反抄衣人說法。",
    "T22n1428_021:0710a06_21": "時諸比丘聞，其中有少欲知足、行頭陀、樂學戒、知慚愧者，嫌責六群已往世尊所，頭面禮足在一面坐，以此因緣具白世尊。",
    "T22n1428_021:0710a09_22": "世尊爾時以此因緣集比丘僧，如上訶責六群比丘，乃至最初犯戒，已告諸比丘：「自今已去與比丘結戒，集十句義乃至正法久住，欲說戒者當如是說：不得與反抄衣不恭敬人說法，尸叉罽賴尼。」",
    "T22n1428_021:0710a14_23": "爾時諸比丘疑病反抄衣者，不敢為說法。",
    "T22n1428_021:0710a15_24": "佛言：「病者無犯。",
    "T22n1428_021:0710a15_25": "自今已去，不得與反抄衣不恭敬人說法，除病，尸叉罽賴尼。」",
    "T22n1428_021:0710a17_26": "若比丘故為反抄衣不恭敬無病人說法，犯應懺突吉羅。",
    "T22n1428_021:0710a18_27": "以故作故，犯非威儀突吉羅；若不故作，犯突吉羅。",
    "T22n1428_021:0710a19_28": "比丘尼乃至沙彌、沙彌尼，突吉羅。",
    "T22n1428_021:0710a20_29": "是謂為犯。",
    "T22n1428_021:0710a20_30": "不犯者，或時有如是病，若為王王大臣，無犯。",
    "T22n1428_021:0710a21_31": "無犯者，最初未制戒，癡狂、心亂、痛惱所纏。",
    "T22n1428_021:0710a22_32": "(五十二竟)不得為衣纏頸者說法，除病，尸叉罽賴尼。",
    "T22n1428_021:0710a24_0": "如上。",
    "T22n1428_021:0710a24_1": "(三)不得為覆頭者說法，除病，尸叉罽賴尼。",
    "T22n1428_021:0710a25_2": "如上。",
    "T22n1428_021:0710a26_3": "(四)不得為裹頭者說法，除病，尸叉罽賴尼。",
    "T22n1428_021:0710a27_4": "如上(五)。",
    "T22n1428_021:0710a29_0": "不得為叉腰者說法，除病，尸叉罽賴尼。",
    "T22n1428_021:0710b01_0": "如上。",
    "T22n1428_021:0710b01_1": "(六)不得為著革屣者說法，除病，尸叉罽賴尼。",
    "T22n1428_021:0710b03_0": "如上。",
    "T22n1428_021:0710b03_1": "(七)不得為著木屐者說法，除病，尸叉罽賴尼。",
    "T22n1428_021:0710b05_0": "如上。",
    "T22n1428_021:0710b05_1": "(八)不得為騎乘者說法，除病，尸叉罽賴尼。",
    "T22n1428_021:0710b06_2": "如上。",
    "T22n1428_021:0710b07_3": "(九)爾時佛在舍衛國祇樹給孤獨園。",
    "T22n1428_021:0710b08_4": "時六群比丘止宿佛塔中。",
    "T22n1428_021:0710b09_5": "時有諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何止宿佛塔中？」",
    "T22n1428_021:0710b11_6": "往世尊所頭面禮足在一面坐，以此因緣具白世尊。",
    "T22n1428_021:0710b12_7": "世尊爾時以此因緣集比丘僧，如上呵責六群，乃至最初犯戒。",
    "T22n1428_021:0710b14_8": "「自今已去與比丘結戒，集十句義乃至正法久住，欲說戒者當如是說：不得在佛塔中止宿，尸叉罽賴尼。」",
    "T22n1428_021:0710b16_9": "如是世尊與比丘結戒。",
    "T22n1428_021:0710b17_10": "時有比丘疑，不敢為守護故止宿佛塔中。",
    "T22n1428_021:0710b18_11": "佛言：「為守護故無犯。",
    "T22n1428_021:0710b18_12": "自今已去應如是說戒：不得在佛塔中止宿，除為守護故，尸叉罽賴尼。」",
    "T22n1428_021:0710b20_13": "若比丘故為佛塔中止宿，犯應懺突吉羅。",
    "T22n1428_021:0710b21_14": "以故作故，犯非威儀突吉羅；若不故作，犯突吉羅。",
    "T22n1428_021:0710b22_15": "比丘尼乃至沙彌、沙彌尼，突吉羅。",
    "T22n1428_021:0710b23_16": "是謂為犯。",
    "T22n1428_021:0710b23_17": "不犯者，或時有如是病，若為守護故止宿，或為強力者所執，或命難、梵行難止宿，無犯。",
    "T22n1428_021:0710b25_18": "無犯者，最初未制戒，癡狂、心亂、痛惱所纏。",
    "T22n1428_021:0710b26_19": "(六十竟)爾時佛在舍衛國祇樹給孤獨園。",
    "T22n1428_021:0710b27_20": "時有六群比丘藏財物置佛塔中。",
    "T22n1428_021:0710b28_21": "諸比丘聞，其中有少欲知足、行頭陀、樂學戒、知慚愧者，嫌責六群比丘已往世尊所，頭面禮足却坐一面，以此因緣具白世尊。",
    "T22n1428_021:0710c02_22": "世尊爾時以此因緣集比丘僧，如上呵責六群比丘，乃至最初犯戒已，告諸比丘：「自今已去與比丘結戒，集十句義乃至正法久住，欲說戒者當如是說：不得藏財物置佛塔中，尸叉罽賴尼。」",
    "T22n1428_021:0710c07_23": "如是世尊與比丘結戒。",
    "T22n1428_021:0710c07_24": "時比丘有疑，不敢為堅牢故藏財物著佛塔中。",
    "T22n1428_021:0710c08_25": "佛言：「若為堅牢無犯。",
    "T22n1428_021:0710c09_26": "自今已去應如是說戒：不得藏財物置佛塔中，除為堅牢，尸叉罽賴尼。」",
    "T22n1428_021:0710c11_27": "若比丘故為持財物置佛塔中，除為堅牢，犯應懺突吉羅。",
    "T22n1428_021:0710c12_28": "以故作故，犯非威儀突吉羅；若不故作，犯突吉羅。",
    "T22n1428_021:0710c13_29": "比丘尼乃至沙彌、沙彌尼，突吉羅。",
    "T22n1428_021:0710c14_30": "是謂為犯。",
    "T22n1428_021:0710c14_31": "不犯者，或時有如是病，為堅牢故藏著佛塔中，或為強力者所執，或命難、梵行難，無犯。",
    "T22n1428_021:0710c16_32": "無犯者，最初未制戒，癡狂、心亂、痛惱所纏。",
    "T22n1428_021:0710c17_33": "(六十一竟)爾時佛在舍衛國祇樹給孤獨園。",
    "T22n1428_021:0710c18_34": "時六群比丘著革屣入佛塔中。",
    "T22n1428_021:0710c19_35": "諸比丘聞，其中有少欲知足、行頭陀、樂學戒、知慚愧者，嫌責六群比丘：「云何汝等著革屣入佛塔中？」",
    "T22n1428_021:0710c21_36": "諸比丘呵責已，往詣世尊所頭面禮足在一面坐，以此因緣具白世尊。",
    "T22n1428_021:0710c23_37": "世尊爾時以此因緣集比丘僧，如上呵責六群比丘，乃至最初犯戒。",
    "T22n1428_021:0710c25_38": "「自今已去與諸比丘結戒，集十句義乃至正法久住，欲說戒者當如是說：不得著革屣入佛塔中，尸叉罽賴尼。」",
    "T22n1428_021:0710c27_39": "若比丘故為著革屣入佛塔中者，犯應懺突吉羅。",
    "T22n1428_021:0710c29_0": "以故作故，犯非威儀突吉羅；若不故作，犯突吉羅。",
    "T22n1428_021:0711a01_1": "比丘尼乃至沙彌、沙彌尼，突吉羅。",
    "T22n1428_021:0711a01_2": "是謂為犯。",
    "T22n1428_021:0711a02_3": "不犯者，或時有如是病，或為強力者所執將入塔中，無犯。",
    "T22n1428_021:0711a03_4": "無犯者，最初未制戒，癡狂、心亂、痛惱所纏。",
    "T22n1428_021:0711a04_5": "(二竟)不得手捉革屣入佛塔中，尸叉罽賴尼。",
    "T22n1428_021:0711a06_0": "如上。",
    "T22n1428_021:0711a06_1": "(三)不得著革屣遶塔行，尸叉罽賴尼。",
    "T22n1428_021:0711a07_2": "如上。",
    "T22n1428_021:0711a08_0": "(四)",
    "T22n1428_021:0711a09_0": "不得著富羅入佛塔中，尸叉罽賴尼。",
    "T22n1428_021:0711a09_1": "如上。",
    "T22n1428_021:0711a10_2": "(五)不得手捉富羅入佛塔中，尸叉罽賴尼。",
    "T22n1428_021:0711a11_3": "如上。",
    "T22n1428_021:0711a12_4": "(六)爾時佛在舍衛國祇樹給孤獨園。",
    "T22n1428_021:0711a13_5": "時六群比丘在塔下坐食已，留殘食及草污地而去。",
    "T22n1428_021:0711a15_0": "諸比丘聞，其中有少欲知足、行頭陀、樂學戒、知慚愧者，嫌責六群比丘已。",
    "T22n1428_021:0711a16_1": "往世尊所頭面禮足在一面坐，以此因緣具白世尊。",
    "T22n1428_021:0711a18_2": "世尊爾時以此因緣集比丘僧，呵責六群比丘如上，乃至最初犯戒。",
    "T22n1428_021:0711a19_3": "「自今已去與比丘結戒，集十句義乃至正法久住，欲說戒者當如是說：不得塔下坐食，尸叉罽賴尼。」",
    "T22n1428_021:0711a22_4": "如是世尊與比丘結戒。",
    "T22n1428_021:0711a22_5": "時諸比丘，作塔已施食、作房已施食、若施池井、若眾集坐處迮狹，疑佛未聽我等塔下坐食。",
    "T22n1428_021:0711a24_6": "往白佛，佛言：「聽坐食，不應留草及食污地。」",
    "T22n1428_021:0711a25_7": "時有一坐食比丘，若作餘食法不食。",
    "T22n1428_021:0711a26_8": "比丘若有病比丘不敢留殘食草污地。",
    "T22n1428_021:0711a27_9": "佛言：「聽聚著脚邊，出時持棄之。",
    "T22n1428_021:0711a28_10": "自今已去當如是說戒：不得塔下坐食留草及食污地，尸叉罽賴尼。」",
    "T22n1428_021:0711b01_11": "若比丘故為在塔下食已留草及殘食污地者，犯應懺突吉羅。",
    "T22n1428_021:0711b02_12": "以故作故，犯非威儀突吉羅；若不故作，犯突吉羅。",
    "T22n1428_021:0711b03_13": "比丘尼乃至沙彌、沙彌尼，突吉羅。",
    "T22n1428_021:0711b04_14": "是謂為犯。",
    "T22n1428_021:0711b04_15": "不犯者，或時有如是病，或時聚一處出時持棄，無犯。",
    "T22n1428_021:0711b06_16": "無犯者，最初未制戒，癡狂、心亂、痛惱所纏。",
    "T22n1428_021:0711b07_17": "(七竟)爾時佛在舍衛國祇樹給孤獨園。",
    "T22n1428_021:0711b08_18": "時六群比丘擔屍死從塔下過，護塔神瞋。",
    "T22n1428_021:0711b09_19": "諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何汝等於佛塔下擔死屍過？」",
    "T22n1428_021:0711b12_20": "呵責已往詣佛所，頭面禮足在一面坐，以此因緣具白世尊。",
    "T22n1428_021:0711b13_21": "世尊爾時以此因緣集比丘僧，如上呵責六群比丘，乃至最初犯戒。",
    "T22n1428_021:0711b15_22": "「自今已去與比丘結戒，集十句義乃至正法久住，欲說戒者當如是說：不得擔死屍從塔下過，尸叉罽賴尼。」",
    "T22n1428_021:0711b17_23": "若比丘故擔死屍從塔下過者，犯應懺突吉羅。",
    "T22n1428_021:0711b19_0": "以故作故，犯非威儀突吉羅；若不故作，犯突吉羅。",
    "T22n1428_021:0711b20_1": "比丘尼乃至沙彌、沙彌尼，突吉羅。",
    "T22n1428_021:0711b20_2": "是謂為犯。",
    "T22n1428_021:0711b21_3": "不犯者，或時有如是病，或時須此道行，或為強力者所將去，無犯。",
    "T22n1428_021:0711b22_4": "無犯者，最初未制戒，癡狂、心亂、痛惱所纏。",
    "T22n1428_021:0711b23_5": "(八竟)不得塔中埋死屍，尸叉罽賴尼。",
    "T22n1428_021:0711b24_6": "如上。",
    "T22n1428_021:0711b24_7": "(九)不得在塔下燒死屍，尸叉罽賴尼。",
    "T22n1428_021:0711b25_8": "如上。",
    "T22n1428_021:0711b26_0": "(七十)",
    "T22n1428_021:0711b27_0": "不得向塔燒死屍，尸叉罽賴尼。",
    "T22n1428_021:0711b27_1": "如上。",
    "T22n1428_021:0711b27_2": "(七十一)不得佛塔四邊燒死屍使臭氣來入，尸叉罽賴尼。",
    "T22n1428_021:0711b29_3": "如上。",
    "T22n1428_021:0711b29_4": "(二)爾時佛在舍衛國祇樹給孤獨園。",
    "T22n1428_021:0711c01_5": "時有六群比丘持死人衣及床從塔下過，彼所住處神瞋。",
    "T22n1428_021:0711c03_6": "諸比丘聞，其中有少欲知足、行頭陀、樂學戒、知慚愧者，嫌責已往至佛所，頭面禮足在一面坐，以此因緣具白世尊。",
    "T22n1428_021:0711c05_7": "世尊爾時以此因緣集比丘僧，如上呵責六群比丘，乃至最初犯戒。",
    "T22n1428_021:0711c07_8": "「自今已去與比丘結戒，集十句義乃至正法久住，欲說戒者當如是說：不得持死人衣及床從塔下過，尸叉罽賴尼。」",
    "T22n1428_021:0711c10_9": "如是世尊與比丘結戒。",
    "T22n1428_021:0711c10_10": "爾時諸糞掃衣比丘疑，不敢持如是衣從塔下過。",
    "T22n1428_021:0711c12_11": "比丘白佛，佛言：「聽浣染香熏已持來入。",
    "T22n1428_021:0711c13_12": "自今已去應如是說戒：不得持死人衣及床從塔下過，除浣染香熏，尸叉罽賴尼。」",
    "T22n1428_021:0711c15_0": "若比丘故持死人糞掃衣，不浣、不染、不熏，從塔下過，犯應懺突吉羅。",
    "T22n1428_021:0711c16_1": "以故作故，犯非威儀突吉羅；若不故作，犯突吉羅。",
    "T22n1428_021:0711c17_2": "比丘尼乃至沙彌、沙彌尼，突吉羅。",
    "T22n1428_021:0711c18_3": "是謂為犯。",
    "T22n1428_021:0711c18_4": "不犯者，或時有如是病，若浣染香熏者無犯。",
    "T22n1428_021:0711c19_5": "無犯者，最初未制戒，癡狂、心亂、痛惱所纏。",
    "T22n1428_021:0711c20_6": "(三)不得佛塔下大小便，尸叉罽賴尼。",
    "T22n1428_021:0711c21_7": "如上。",
    "T22n1428_021:0711c21_8": "(四)不得向佛塔大小便，尸叉罽賴尼。",
    "T22n1428_021:0711c22_9": "如上。",
    "T22n1428_021:0711c22_10": "(五)不得遶佛塔四邊大小便使臭氣來入，尸叉罽賴尼。",
    "T22n1428_021:0711c24_11": "如上。",
    "T22n1428_021:0711c24_12": "(六)不得持佛像至大小便處，尸叉罽賴尼。",
    "T22n1428_021:0711c25_13": "如上。",
    "T22n1428_021:0711c26_14": "有三事不犯，或時有如是病，或時道由中而過，或為強力者所持將去，無犯。",
    "T22n1428_021:0712a01_15": "(七)不得在佛塔下嚼楊枝，尸叉罽賴尼。",
    "T22n1428_021:0712a02_16": "如上。",
    "T22n1428_021:0712a03_0": "(八)",
    "T22n1428_021:0712a04_0": "不得向佛塔嚼楊枝，尸叉罽賴尼。",
    "T22n1428_021:0712a04_1": "如上。",
    "T22n1428_021:0712a05_0": "(九)不得佛塔四邊嚼楊枝，尸叉罽賴尼。",
    "T22n1428_021:0712a05_1": "如上。",
    "T22n1428_021:0712a06_2": "(八十)不得在佛塔下涕唾，尸叉罽賴尼。",
    "T22n1428_021:0712a07_3": "如上。",
    "T22n1428_021:0712a07_4": "(八十一)不得向佛塔涕唾，尸叉罽賴尼。",
    "T22n1428_021:0712a09_5": "如上。",
    "T22n1428_021:0712a09_6": "(二)爾時佛在舍衛國祇樹給孤獨園。",
    "T22n1428_021:0712a10_7": "爾時六群比丘佛塔四邊涕唾。",
    "T22n1428_021:0712a11_8": "時諸比丘見已嫌責言：「汝等云何塔四邊涕唾耶？」",
    "T22n1428_021:0712a12_9": "諸比丘往世尊所，頭面禮足在一面坐，以此因緣具白世尊。",
    "T22n1428_021:0712a14_0": "世尊爾時以此因緣集比丘僧，訶責六群比丘，乃至最初犯戒，如上。",
    "T22n1428_021:0712a15_1": "告諸比丘：「自今已去與比丘結戒，集十句義乃至正法久住，欲說戒者當如是說：不得塔四邊涕唾，尸叉罽賴尼。」",
    "T22n1428_021:0712a18_2": "若比丘故為塔四邊涕唾者，犯應懺突吉羅。",
    "T22n1428_021:0712a19_3": "以故作故，犯非威儀突吉羅；若不故作，犯突吉羅。",
    "T22n1428_021:0712a20_4": "比丘尼乃至沙彌、沙彌尼，突吉羅。",
    "T22n1428_021:0712a21_5": "是謂為犯。",
    "T22n1428_021:0712a21_6": "不犯者，或時有如是病，或為大鳥銜置塔邊，或為風吹去，無犯。",
    "T22n1428_021:0712a23_7": "無犯者，最初未制戒，癡狂、心亂、痛惱所纏。",
    "T22n1428_021:0712a24_8": "(三)爾時佛在舍衛國。",
    "T22n1428_021:0712a25_9": "時六群比丘向塔舒脚。",
    "T22n1428_021:0712a26_0": "諸比丘聞，其中有少欲知足、行頭陀、樂學戒、知慚愧者，嫌責已往詣佛所，頭面禮足在一面坐，以此因緣具白世尊。",
    "T22n1428_021:0712a28_1": "世尊爾時以此因緣集比丘僧，呵責六群比丘，乃至最初犯戒，如上已，告諸比丘：「自今已去與比丘結戒，集十句義乃至正法久住，欲說戒者當如是說：不得向塔舒脚坐，尸叉罽賴尼。」",
    "T22n1428_021:0712b04_2": "如是世尊與比丘結戒。",
    "T22n1428_021:0712b04_3": "彼比丘疑，不敢向塔間舒脚。",
    "T22n1428_021:0712b05_4": "佛言：「中間有隔，聽。",
    "T22n1428_021:0712b05_5": "自今已去當如是說戒：不得向塔舒脚坐，尸叉罽賴尼。」",
    "T22n1428_021:0712b07_6": "若比丘故作向塔舒脚者，犯應懺突吉羅。",
    "T22n1428_021:0712b08_7": "以故作故，犯非威儀突吉羅；若不故作，犯突吉羅。",
    "T22n1428_021:0712b09_8": "比丘尼乃至沙彌、沙彌尼，突吉羅。",
    "T22n1428_021:0712b10_9": "是謂為犯。",
    "T22n1428_021:0712b10_10": "不犯者，或時有如是病，若中間隔障，或為強力者所持，無犯。",
    "T22n1428_021:0712b11_11": "無犯者，最初未制戒，癡狂、心亂、痛惱所纏。",
    "T22n1428_021:0712b12_12": "(四)爾時佛在拘薩羅國遊行，向都子婆羅門村。",
    "T22n1428_021:0712b14_13": "爾時六群比丘安佛塔在下房已、在上房住。",
    "T22n1428_021:0712b15_14": "諸比丘聞，其中有少欲知足、行頭陀、樂學戒、知慚愧者，嫌責六群已，往世尊所，頭面禮足在一面坐，以此因緣具白世尊。",
    "T22n1428_021:0712b18_15": "世尊爾時以此因緣集比丘僧，呵責六群比丘，乃至最初犯戒。",
    "T22n1428_021:0712b19_16": "「自今已去與比丘結戒，集十句義乃至正法久住，欲說戒者當如是說：不得安佛塔在下房已、在上房住，尸叉罽賴尼。」",
    "T22n1428_021:0712b22_17": "若比丘故為安佛塔在下房已在上房住，犯應懺突吉羅。",
    "T22n1428_021:0712b23_18": "以故作故，犯非威儀突吉羅；若不故作，犯突吉羅。",
    "T22n1428_021:0712b24_19": "比丘尼乃至沙彌、沙彌尼，突吉羅。",
    "T22n1428_021:0712b25_20": "是謂為犯。",
    "T22n1428_021:0712b25_21": "不犯者，或時有如是病，持佛塔在下房已在上房住；或命難、梵行難，無犯。",
    "T22n1428_021:0712b27_22": "無犯者，最初未制戒，癡狂、心亂、痛惱所纏。",
    "T22n1428_021:0712b28_23": "(五)人坐、己立，不得為說法，尸叉罽賴尼。",
    "T22n1428_021:0712b29_24": "如上。",
    "T22n1428_021:0712c01_0": "彼疑，不敢為病人說法。",
    "T22n1428_021:0712c01_1": "佛言：「聽。",
    "T22n1428_021:0712c01_2": "自今已去應如是說戒：人坐己立不得為說法，除病，尸叉罽賴尼。」",
    "T22n1428_021:0712c03_3": "若比丘，人坐己立故為說法者，犯應懺突吉羅。",
    "T22n1428_021:0712c04_4": "以故作故，犯非威儀突吉羅；若不故作，犯突吉羅。",
    "T22n1428_021:0712c05_5": "比丘尼乃至沙彌、沙彌尼，突吉羅。",
    "T22n1428_021:0712c06_6": "是謂為犯。",
    "T22n1428_021:0712c06_7": "不犯者，或時有如是病，若王王大臣捉立，無犯。",
    "T22n1428_021:0712c07_8": "無犯者，最初未制戒，癡狂、心亂、痛惱所纏。",
    "T22n1428_021:0712c08_9": "(六)人臥、己坐，不得為說法，除病，尸叉罽賴尼。",
    "T22n1428_021:0712c10_0": "如上。",
    "T22n1428_021:0712c10_1": "(七)人在座、己在非座，不得為說法，除病，尸叉罽賴尼。",
    "T22n1428_021:0712c12_2": "如上。",
    "T22n1428_021:0712c12_3": "(八)人在高坐、己在下坐。",
    "T22n1428_021:0712c13_4": "不得為說法，除病，尸叉罽賴尼。",
    "T22n1428_021:0712c14_5": "如上。",
    "T22n1428_021:0712c14_6": "(九)人在前行、己在後，不得為說法，除病，尸叉罽賴尼。",
    "T22n1428_021:0712c16_7": "如上。",
    "T22n1428_021:0712c16_8": "(九十)人在高經行處、己在下經行處，不應為說法，除病，尸叉罽賴尼。",
    "T22n1428_021:0712c18_9": "如上。",
    "T22n1428_021:0712c18_10": "(九十一)人在道、己在非道，不應為說法，除病，尸叉罽賴尼。",
    "T22n1428_021:0712c20_11": "如上。",
    "T22n1428_021:0712c20_12": "(二)爾時佛在舍衛國祇樹給孤獨園。",
    "T22n1428_021:0712c21_13": "時六群比丘携手在道行或遮他男女。",
    "T22n1428_021:0712c22_14": "諸居士見已皆譏嫌言：「沙門釋子不知慚愧，外自稱言：『我知正法。』",
    "T22n1428_021:0712c24_15": "如是有何正法？",
    "T22n1428_021:0712c24_16": "携手在道行，如似王王大臣豪貴長者。」",
    "T22n1428_021:0712c25_17": "諸比丘聞，其中有少欲知足、行頭陀、樂學戒、知慚愧者，嫌責六群比丘已，往世尊所，頭面作禮在一面住，以此因緣具白世尊。",
    "T22n1428_021:0712c28_18": "世尊爾時以此因緣集比丘僧，呵責六群比丘，乃至最初犯戒。",
    "T22n1428_021:0713a01_19": "「自今已去與比丘結戒，集十句義乃至正法久住，欲說戒者當如是說：不得携手在道行，尸叉罽賴尼。」",
    "T22n1428_021:0713a03_20": "若比丘故作，犯應懺突吉羅。",
    "T22n1428_021:0713a04_21": "以故作故，犯非威儀突吉羅；若不故作，犯突吉羅。",
    "T22n1428_021:0713a05_22": "比丘尼乃至沙彌、沙彌尼，突吉羅。",
    "T22n1428_021:0713a06_23": "是謂為犯。",
    "T22n1428_021:0713a06_24": "不犯者，或時有如是病，或時有比丘患眼闇須扶接，無犯。",
    "T22n1428_021:0713a07_25": "無犯者，最初未制戒，癡狂、心亂、痛惱所纏。",
    "T22n1428_021:0713a08_26": "(三)爾時佛在舍衛國祇樹給孤獨園。",
    "T22n1428_021:0713a09_27": "時有一比丘在大樹上受夏安居，於樹上大小便下。",
    "T22n1428_021:0713a11_0": "爾時樹神瞋，伺其便欲斷其命根。",
    "T22n1428_021:0713a11_1": "爾時諸比丘聞，嫌責已往白世尊。",
    "T22n1428_021:0713a12_2": "世尊爾時以此因緣集比丘僧，如上呵責此一比丘言：「汝所為非，非威儀、非沙門法、非淨行、非隨順行，所不應為。",
    "T22n1428_021:0713a15_3": "云何乃於樹上大小便？」",
    "T22n1428_021:0713a15_4": "呵責已告諸比丘：「自今已去不得樹上安居，不得遶樹大小便。",
    "T22n1428_021:0713a17_5": "若先有大小便處，大小便無犯。」",
    "T22n1428_021:0713a18_6": "以無數方便呵責已，告諸比丘：「此癡人！",
    "T22n1428_021:0713a19_7": "多種有漏處，最初犯戒，自今已去與比丘結戒，集十句義乃至正法久住，欲說戒者當如是說：不得上樹過人，尸叉罽賴尼。」",
    "T22n1428_021:0713a22_0": "如是世尊與比丘結戒。",
    "T22n1428_021:0713a22_1": "爾時諸比丘向拘薩羅國遊行，於道中值惡獸，恐怖上樹齊人，自念言：「世尊制戒不得上樹過人。」",
    "T22n1428_021:0713a24_2": "不敢過上，即為惡獸所害。",
    "T22n1428_021:0713a25_3": "爾時諸比丘以此因緣往白佛，佛言：「自今已去聽諸比丘，若命難、梵行難，得上樹過人。",
    "T22n1428_021:0713a27_4": "自今已去當如是說戒：不得上樹過人，除時因緣，尸叉罽賴尼。」",
    "T22n1428_021:0713a29_5": "若比丘故作上樹過人，犯應懺突吉羅。",
    "T22n1428_021:0713b01_0": "以故作故，犯非威儀突吉羅；若不故作，犯突吉羅。",
    "T22n1428_021:0713b02_1": "比丘尼乃至沙彌、沙彌尼，突吉羅。",
    "T22n1428_021:0713b02_2": "是謂為犯。",
    "T22n1428_021:0713b03_3": "不犯者，或時有如是病，或命難、梵行難，上樹過人無犯。",
    "T22n1428_021:0713b04_4": "無犯者，最初未制戒，癡狂、心亂、痛惱所纏。",
    "T22n1428_021:0713b05_5": "(四)爾時佛在舍衛國祇樹給孤獨園。",
    "T22n1428_021:0713b06_6": "爾時跋難陀絡囊中盛鉢，貫著杖頭肩上擔。",
    "T22n1428_021:0713b07_7": "爾時諸居士見已謂是官人，皆下道避於屏處看之，乃知是跋難陀。",
    "T22n1428_021:0713b09_8": "時諸居士皆嫌言：「此沙門釋子不知慚愧，云何絡囊盛鉢肩上擔在道而行？",
    "T22n1428_021:0713b11_9": "如似官人，令我下道避之。」",
    "T22n1428_021:0713b11_10": "時有比丘聞，呵責已往白世尊。",
    "T22n1428_021:0713b12_11": "世尊爾時以此因緣集比丘僧，呵責跋難陀言：「汝所為非，非威儀、非沙門法、非淨行、非隨順行，所不應為。",
    "T22n1428_021:0713b15_12": "云何汝絡囊盛鉢貫杖頭肩上擔行，使諸居士下道避之？」",
    "T22n1428_021:0713b16_13": "以無數方便呵責已，告諸比丘：「是癡人！",
    "T22n1428_021:0713b17_14": "多種有漏處，最初犯戒。",
    "T22n1428_021:0713b17_15": "自今已去與比丘結戒，集十句義乃至正法久住，欲說戒者當如是說：不得絡囊盛鉢貫杖頭著肩上而行，尸叉罽賴尼。」",
    "T22n1428_021:0713b20_16": "若比丘故作，犯應懺突吉羅。",
    "T22n1428_021:0713b21_17": "以故作故，犯非威儀突吉羅；若不故作，犯突吉羅。",
    "T22n1428_021:0713b22_18": "比丘尼乃至沙彌、沙彌尼，突吉羅。",
    "T22n1428_021:0713b23_19": "是謂為犯。",
    "T22n1428_021:0713b23_20": "不犯者，或時有如是病，或為強力者所逼，若被繫縛，若命難、梵行難，無犯。",
    "T22n1428_021:0713b25_21": "無犯者，最初未制戒，癡狂、心亂、痛惱所纏。",
    "T22n1428_021:0713b26_22": "(五)爾時佛在舍衛國祇樹給孤獨園。",
    "T22n1428_021:0713b27_23": "時有六群比丘為執杖不恭敬者說法。",
    "T22n1428_021:0713b28_24": "時諸比丘聞，呵責如上，往白世尊。",
    "T22n1428_021:0713b29_25": "世尊爾時亦呵責如上已，告諸比丘：「自今已去與諸比丘結戒，集十句義乃至正法久住，欲說戒者當如是說：人持杖，不應為說法，尸叉罽賴尼。」",
    "T22n1428_021:0713c04_0": "彼疑，不敢為病人持杖者說法。",
    "T22n1428_021:0713c04_1": "佛言：「為病人，無犯。",
    "T22n1428_021:0713c05_2": "自今已去與諸比丘結戒：人持杖不恭敬，不應為說法，除病，尸叉罽賴尼。」",
    "T22n1428_021:0713c07_3": "若比丘故為持杖者說法，犯應懺突吉羅。",
    "T22n1428_021:0713c08_4": "以故作故，犯非威儀突吉羅；若不故作，犯突吉羅。",
    "T22n1428_021:0713c09_5": "比丘尼乃至沙彌、沙彌尼，突吉羅。",
    "T22n1428_021:0713c10_0": "是謂為犯。",
    "T22n1428_021:0713c10_1": "不犯者，或時有如是病，或為王及大臣，無犯。",
    "T22n1428_021:0713c11_2": "無犯者，最初未制戒，癡狂、心亂、痛惱所纏。",
    "T22n1428_021:0713c12_3": "(六)人持劍，不應為說法，除病，尸叉罽賴尼。",
    "T22n1428_021:0713c14_4": "如上。",
    "T22n1428_021:0713c14_5": "(七)人持鉾，不應為說法，除病，尸叉罽賴尼。",
    "T22n1428_021:0713c16_0": "如上。",
    "T22n1428_021:0713c16_1": "(八)人持刀，不應為說法，除病，尸叉罽賴尼。",
    "T22n1428_021:0713c18_0": "如上。",
    "T22n1428_021:0713c18_1": "(九)人持蓋，不應為說法，除病，尸叉罽賴尼。",
    "T22n1428_021:0713c20_0": "如上。",
    "T22n1428_021:0713c20_1": "(一百竟)七滅諍法如是七悔過法，半月半月說戒經來。",
    "T22n1428_021:0713c22_2": "若有諍事起，即應除滅，應與現前毘尼，當與現前毘尼；應與憶念毘尼，當與憶念毘尼；應與不癡毘尼，當與不癡毘尼；應與自言治，當與自言治；應與覓罪相，當與覓罪相；應與多人覓罪，當與多人覓罪；應與如草覆地，當與如草覆地。",
    "T22n1428_021:0713c28_3": "◎四分律卷第二十一"
}