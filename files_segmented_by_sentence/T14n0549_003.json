[
    {
        "source_sentence": "佛說光明童子因緣經卷第三",
        "from": "T14n0549_003:0859c18_0",
        "context_with_next_sentence": true
    },
    {
        "source_sentence": "西天譯經三藏朝奉大",
        "from": "T14n0549_003:0859c20_0",
        "context_with_next_sentence": true
    },
    {
        "source_sentence": "夫試光祿卿傳法大師",
        "from": "T14n0549_003:0859c21_0",
        "context_with_next_sentence": true
    },
    {
        "source_sentence": "賜紫臣施護奉　詔譯爾時，尊者十力迦葉，遊行到彼置寶鉢所，見是事已，即詣光明長者舍，問長者言：",
        "from": "T14n0549_003:0859c24_16",
        "context_with_next_sentence": true
    },
    {
        "source_sentence": "「汝置寶鉢於其路左，當何所用？",
        "from": "T14n0549_003:0859c25_11",
        "context_with_next_sentence": true
    },
    {
        "source_sentence": "」光明長者即以前緣，具白尊者。",
        "from": "T14n0549_003:0859c26_7",
        "context_with_next_sentence": true
    },
    {
        "source_sentence": "是時，十力迦葉作是思惟：",
        "from": "T14n0549_003:0859c26_19",
        "context_with_next_sentence": true
    },
    {
        "source_sentence": "「我聞善賢長者信重外道，先造殺業，光明長者今於此地為作福事，我今不應棄此鉢去，宜現神力，令光明長者圓滿志願。",
        "from": "T14n0549_003:0859c29_14",
        "context_with_next_sentence": true
    },
    {
        "source_sentence": "」作是思惟已即以神力，舒其右手，譬如壯士屈伸臂頃，取其寶鉢，持還所止。",
        "from": "T14n0549_003:0860a02_11",
        "context_with_next_sentence": true
    },
    {
        "source_sentence": "時諸苾芻見十力迦葉持寶鉢來，咸共白言：",
        "from": "T14n0549_003:0860a03_11",
        "context_with_next_sentence": true
    },
    {
        "source_sentence": "「尊者！",
        "from": "T14n0549_003:0860a03_15",
        "context_with_next_sentence": true
    },
    {
        "source_sentence": "汝於何處而得此鉢？",
        "from": "T14n0549_003:0860a04_4",
        "context_with_next_sentence": true
    },
    {
        "source_sentence": "」十力迦葉具以前事，告諸苾芻。",
        "from": "T14n0549_003:0860a04_19",
        "context_with_next_sentence": true
    },
    {
        "source_sentence": "時諸苾芻又復白言：",
        "from": "T14n0549_003:0860a05_8",
        "context_with_next_sentence": true
    },
    {
        "source_sentence": "「尊者！",
        "from": "T14n0549_003:0860a05_12",
        "context_with_next_sentence": true
    },
    {
        "source_sentence": "汝為此鉢故，所現神力，如法儀不？",
        "from": "T14n0549_003:0860a06_8",
        "context_with_next_sentence": true
    },
    {
        "source_sentence": "」十力迦葉言：",
        "from": "T14n0549_003:0860a06_15",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0549_003:0860a06_20",
        "context_with_next_sentence": true
    },
    {
        "source_sentence": "設如法儀？",
        "from": "T14n0549_003:0860a07_3",
        "context_with_next_sentence": true
    },
    {
        "source_sentence": "不如法儀？",
        "from": "T14n0549_003:0860a07_8",
        "context_with_next_sentence": true
    },
    {
        "source_sentence": "我已施作，今復云何？",
        "from": "T14n0549_003:0860a07_18",
        "context_with_next_sentence": true
    },
    {
        "source_sentence": "」時諸苾芻具以其事，即共白佛。",
        "from": "T14n0549_003:0860a08_12",
        "context_with_next_sentence": true
    },
    {
        "source_sentence": "佛告諸苾芻言：",
        "from": "T14n0549_003:0860a09_1",
        "context_with_next_sentence": true
    },
    {
        "source_sentence": "「若非時處，及無義利，不應輒現神力等相，所現非宜，必生過失。",
        "from": "T14n0549_003:0860a10_11",
        "context_with_next_sentence": true
    },
    {
        "source_sentence": "」爾時，世尊即以神力，化出四鉢：",
        "from": "T14n0549_003:0860a11_6",
        "context_with_next_sentence": true
    },
    {
        "source_sentence": "一、金；",
        "from": "T14n0549_003:0860a11_10",
        "context_with_next_sentence": true
    },
    {
        "source_sentence": "二、銀；",
        "from": "T14n0549_003:0860a11_14",
        "context_with_next_sentence": true
    },
    {
        "source_sentence": "三、吠瑠璃；",
        "from": "T14n0549_003:0860a11_20",
        "context_with_next_sentence": true
    },
    {
        "source_sentence": "四、頗胝迦。",
        "from": "T14n0549_003:0860a12_2",
        "context_with_next_sentence": true
    },
    {
        "source_sentence": "化此四已，又化四鉢：",
        "from": "T14n0549_003:0860a12_12",
        "context_with_next_sentence": true
    },
    {
        "source_sentence": "一、鍮石；",
        "from": "T14n0549_003:0860a12_17",
        "context_with_next_sentence": true
    },
    {
        "source_sentence": "二、赤銅；",
        "from": "T14n0549_003:0860a12_22",
        "context_with_next_sentence": true
    },
    {
        "source_sentence": "三、白銅；",
        "from": "T14n0549_003:0860a13_4",
        "context_with_next_sentence": true
    },
    {
        "source_sentence": "四、木。",
        "from": "T14n0549_003:0860a13_8",
        "context_with_next_sentence": true
    },
    {
        "source_sentence": "如是化已，將前四鉢次第安布，將後四鉢亦復安布，一一鉢中，滿盛上好可食香藥，送置一處，令苾芻眾所應受者隨意而取。",
        "from": "T14n0549_003:0860a16_4",
        "context_with_next_sentence": true
    },
    {
        "source_sentence": "於後，佛攝神力鉢亦不現。",
        "from": "T14n0549_003:0860a16_16",
        "context_with_next_sentence": true
    },
    {
        "source_sentence": "乃至後時，光明長者天中勝福，吉祥相現，殊異等事，時時自出。",
        "from": "T14n0549_003:0860a18_7",
        "context_with_next_sentence": true
    },
    {
        "source_sentence": "是時王舍城、瞻波國，二界中間，有標記柱，彩繪莊飾，下有二鉢：",
        "from": "T14n0549_003:0860a19_17",
        "context_with_next_sentence": true
    },
    {
        "source_sentence": "一、鐵；",
        "from": "T14n0549_003:0860a20_1",
        "context_with_next_sentence": true
    },
    {
        "source_sentence": "二、瓦。",
        "from": "T14n0549_003:0860a20_5",
        "context_with_next_sentence": true
    },
    {
        "source_sentence": "是鉢先加持已，安置於此二界。",
        "from": "T14n0549_003:0860a20_19",
        "context_with_next_sentence": true
    },
    {
        "source_sentence": "不遠有一稅場，諸商販者輸納王物。",
        "from": "T14n0549_003:0860a21_14",
        "context_with_next_sentence": true
    },
    {
        "source_sentence": "有一守稅人，諸子眷屬，財帛具足，然不修善，於稅場所，而忽命終，作大惡夜叉，亦在彼方，守護稅場。",
        "from": "T14n0549_003:0860a24_3",
        "context_with_next_sentence": true
    },
    {
        "source_sentence": "諸子一夜夢夜叉言：",
        "from": "T14n0549_003:0860a24_12",
        "context_with_next_sentence": true
    },
    {
        "source_sentence": "「可於彼地標記柱上懸一大鈴，凡諸商人經此稅場，若有稅物隱而不納，其鈴自動。",
        "from": "T14n0549_003:0860a26_10",
        "context_with_next_sentence": true
    },
    {
        "source_sentence": "守稅人知，即速追集，重復搜撿，獲所稅已，而乃放去。",
        "from": "T14n0549_003:0860a27_16",
        "context_with_next_sentence": true
    },
    {
        "source_sentence": "」諸子得夢，至明旦時，即與親屬，往稅場側，尋見其柱，乃依所夢，懸鈴於上。",
        "from": "T14n0549_003:0860a29_11",
        "context_with_next_sentence": true
    },
    {
        "source_sentence": "爾時瞻波國中，有一居家婆羅門，名曼𭔞怛謨，營貿為業。",
        "from": "T14n0549_003:0860b01_17",
        "context_with_next_sentence": true
    },
    {
        "source_sentence": "忽於一時，與自妻室，同在一處，妻謂夫言：",
        "from": "T14n0549_003:0860b02_18",
        "context_with_next_sentence": true
    },
    {
        "source_sentence": "「我今共汝營謀家業，滋彼財穀，以備所須，豈可安然都無營作？",
        "from": "T14n0549_003:0860b04_7",
        "context_with_next_sentence": true
    },
    {
        "source_sentence": "汝今宜應往市肆中，買㲲華蘂極妙好者，我當為汝織成白㲲，持出貿易，豈無利耶？",
        "from": "T14n0549_003:0860b06_6",
        "context_with_next_sentence": true
    },
    {
        "source_sentence": "」時婆羅門如其妻言，買得持歸，妻乃設以機織之具，次第敷置，緝織其㲲，是蘂細軟，妙好無比，布以經緯，緻密細勻，如是勤力，織成其㲲，即謂夫言：",
        "from": "T14n0549_003:0860b09_16",
        "context_with_next_sentence": true
    },
    {
        "source_sentence": "「今此白㲲，上妙細軟，價直千金，汝可持出外，若有人酬千金價，當可授與。",
        "from": "T14n0549_003:0860b11_10",
        "context_with_next_sentence": true
    },
    {
        "source_sentence": "其或價直不滿千金，汝應隨處，可出輕言，是處無人而能辯識此妙細㲲。",
        "from": "T14n0549_003:0860b13_3",
        "context_with_next_sentence": true
    },
    {
        "source_sentence": "」唱是言已，即當持往他處貿易。",
        "from": "T14n0549_003:0860b13_18",
        "context_with_next_sentence": true
    },
    {
        "source_sentence": "爾時，曼𭔞怛謨婆羅門具如妻言，持此細㲲，入市貿易，竟無有人酬千金者。",
        "from": "T14n0549_003:0860b15_12",
        "context_with_next_sentence": true
    },
    {
        "source_sentence": "憶妻所說，乃唱是言：",
        "from": "T14n0549_003:0860b16_3",
        "context_with_next_sentence": true
    },
    {
        "source_sentence": "「瞻波大城無有一人識此細㲲。",
        "from": "T14n0549_003:0860b16_17",
        "context_with_next_sentence": true
    },
    {
        "source_sentence": "」言已持歸，與妻同議，此既無人酬是價直，宜往他國，必有識者，更相告已。",
        "from": "T14n0549_003:0860b18_13",
        "context_with_next_sentence": true
    },
    {
        "source_sentence": "時婆羅門復將一叚曾所著者，同前新㲲，置傘柄中，隨商人眾，隱覆而行，漸出本國。",
        "from": "T14n0549_003:0860b20_12",
        "context_with_next_sentence": true
    },
    {
        "source_sentence": "適王舍城，經彼二界所有稅場，是諸商人，既至彼已，置隨行物，聚集一處。",
        "from": "T14n0549_003:0860b22_7",
        "context_with_next_sentence": true
    },
    {
        "source_sentence": "時守稅人，次第搜撿，彼諸商人，即各以其所應稅物，輸納於王。",
        "from": "T14n0549_003:0860b23_16",
        "context_with_next_sentence": true
    },
    {
        "source_sentence": "眾中唯有曼𭔞怛謨婆羅門，隱覆先置柄中白㲲，而不輸納，獨在一面。",
        "from": "T14n0549_003:0860b25_9",
        "context_with_next_sentence": true
    },
    {
        "source_sentence": "是時稅場之側，先所安立標記之柱，其所置鈴，自然作聲。",
        "from": "T14n0549_003:0860b26_16",
        "context_with_next_sentence": true
    },
    {
        "source_sentence": "彼守稅人，即知眾中有隱稅者，乃謂商主言：",
        "from": "T14n0549_003:0860b27_17",
        "context_with_next_sentence": true
    },
    {
        "source_sentence": "「今此柱上鈴自作聲，非風吹動，非人搖擊，我已審知，汝此眾中，豈非有人隱覆稅物不輸納邪？",
        "from": "T14n0549_003:0860c01_2",
        "context_with_next_sentence": true
    },
    {
        "source_sentence": "」時守稅人即速呼集，重復搜撿，於此眾中，不見一人有其稅物隱不納者。",
        "from": "T14n0549_003:0860c02_15",
        "context_with_next_sentence": true
    },
    {
        "source_sentence": "時諸商人，互相知悉無稅物已，咸欲前進，鈴又作聲。",
        "from": "T14n0549_003:0860c04_1",
        "context_with_next_sentence": true
    },
    {
        "source_sentence": "如是數四，累細撿覆，無隱稅者。",
        "from": "T14n0549_003:0860c04_16",
        "context_with_next_sentence": true
    },
    {
        "source_sentence": "商主乃謂守稅人言：",
        "from": "T14n0549_003:0860c05_5",
        "context_with_next_sentence": true
    },
    {
        "source_sentence": "「我此眾中無隱稅者，必是他眾私隱前去。",
        "from": "T14n0549_003:0860c06_4",
        "context_with_next_sentence": true
    },
    {
        "source_sentence": "」作是言已，眾共僉議，謂是此一婆羅門，隱覆稅物。",
        "from": "T14n0549_003:0860c07_8",
        "context_with_next_sentence": true
    },
    {
        "source_sentence": "乃至最後，彼守稅人於曼𭔞怛謨婆羅門處，執而不捨，堅求其稅。",
        "from": "T14n0549_003:0860c08_18",
        "context_with_next_sentence": true
    },
    {
        "source_sentence": "時婆羅門言：",
        "from": "T14n0549_003:0860c09_4",
        "context_with_next_sentence": true
    },
    {
        "source_sentence": "「汝今何故而相謀執？",
        "from": "T14n0549_003:0860c09_14",
        "context_with_next_sentence": true
    },
    {
        "source_sentence": "汝已顯見我實無物，若有少物隱不納者，罄我所有，悉以輸稅。",
        "from": "T14n0549_003:0860c11_3",
        "context_with_next_sentence": true
    },
    {
        "source_sentence": "」作是言已，鈴又作聲。",
        "from": "T14n0549_003:0860c11_14",
        "context_with_next_sentence": true
    },
    {
        "source_sentence": "時守稅人秖於此婆羅門處，委細搜撿，乃謂彼言：",
        "from": "T14n0549_003:0860c12_16",
        "context_with_next_sentence": true
    },
    {
        "source_sentence": "「咄！",
        "from": "T14n0549_003:0860c12_19",
        "context_with_next_sentence": true
    },
    {
        "source_sentence": "婆羅門！",
        "from": "T14n0549_003:0860c13_2",
        "context_with_next_sentence": true
    },
    {
        "source_sentence": "汝今何故，堅隱稅物，而不肯納？",
        "from": "T14n0549_003:0860c13_17",
        "context_with_next_sentence": true
    },
    {
        "source_sentence": "汝今聞此鈴聲頻震，是事希有，汝今當知，此柱之下，必有天神，而作加護，汝宜輸物無自貽咎。",
        "from": "T14n0549_003:0860c16_2",
        "context_with_next_sentence": true
    },
    {
        "source_sentence": "」婆羅門言：",
        "from": "T14n0549_003:0860c16_8",
        "context_with_next_sentence": true
    },
    {
        "source_sentence": "「天神加力，我信是實。",
        "from": "T14n0549_003:0860c16_19",
        "context_with_next_sentence": true
    },
    {
        "source_sentence": "」言已於傘柄中，出其白㲲示守稅人，作如是言：",
        "from": "T14n0549_003:0860c17_18",
        "context_with_next_sentence": true
    },
    {
        "source_sentence": "「此即是我所隱稅物，汝宜收之。",
        "from": "T14n0549_003:0860c18_14",
        "context_with_next_sentence": true
    },
    {
        "source_sentence": "」時守稅人受此㲲已，謂婆羅門言：",
        "from": "T14n0549_003:0860c19_9",
        "context_with_next_sentence": true
    },
    {
        "source_sentence": "「既不輸王，非我所受，迴奉天神。",
        "from": "T14n0549_003:0860c20_4",
        "context_with_next_sentence": true
    },
    {
        "source_sentence": "」言已持㲲掛於柱上，復謂婆羅門言：",
        "from": "T14n0549_003:0860c21_1",
        "context_with_next_sentence": true
    },
    {
        "source_sentence": "「我已掛㲲，奉彼天神，汝或欲者，當自取之。",
        "from": "T14n0549_003:0860c22_1",
        "context_with_next_sentence": true
    },
    {
        "source_sentence": "」時婆羅門即取其㲲，而乃前進，於一靜處，亦復如前安傘柄內，隱覆而行，漸次入於王舍城中。",
        "from": "T14n0549_003:0860c24_5",
        "context_with_next_sentence": true
    },
    {
        "source_sentence": "時婆羅門顯張其㲲，貨於市肆，冀望有人酬千金價；",
        "from": "T14n0549_003:0860c25_10",
        "context_with_next_sentence": true
    },
    {
        "source_sentence": "如是周行，竟無有人酬千金者。",
        "from": "T14n0549_003:0860c26_5",
        "context_with_next_sentence": true
    },
    {
        "source_sentence": "時，婆羅門作是唱言：",
        "from": "T14n0549_003:0860c26_15",
        "context_with_next_sentence": true
    },
    {
        "source_sentence": "「王舍大城，無人辯識此妙細㲲。",
        "from": "T14n0549_003:0860c27_10",
        "context_with_next_sentence": true
    },
    {
        "source_sentence": "」唱是言時，光明長者乘以寶象，方從王宮，還歸自舍。",
        "from": "T14n0549_003:0860c28_15",
        "context_with_next_sentence": true
    },
    {
        "source_sentence": "適聞此語，而忽驚愕，即時暫住，謂婆羅門言：",
        "from": "T14n0549_003:0860c29_17",
        "context_with_next_sentence": true
    },
    {
        "source_sentence": "「汝今何故於此城中，出輕易語？",
        "from": "T14n0549_003:0861a01_11",
        "context_with_next_sentence": true
    },
    {
        "source_sentence": "」彼婆羅門，即時無答。",
        "from": "T14n0549_003:0861a02_2",
        "context_with_next_sentence": true
    },
    {
        "source_sentence": "光明長者言：",
        "from": "T14n0549_003:0861a02_8",
        "context_with_next_sentence": true
    },
    {
        "source_sentence": "「汝宜具說此事元因。",
        "from": "T14n0549_003:0861a02_18",
        "context_with_next_sentence": true
    },
    {
        "source_sentence": "」婆羅門言：",
        "from": "T14n0549_003:0861a03_3",
        "context_with_next_sentence": true
    },
    {
        "source_sentence": "「我從本國，持此二叚上妙細㲲，而來貿易，若人酬我千金價者，我即與之，我已周行，無人酬價。",
        "from": "T14n0549_003:0861a05_8",
        "context_with_next_sentence": true
    },
    {
        "source_sentence": "」光明長者言：",
        "from": "T14n0549_003:0861a05_15",
        "context_with_next_sentence": true
    },
    {
        "source_sentence": "「汝可持來，我暫觀視。",
        "from": "T14n0549_003:0861a06_4",
        "context_with_next_sentence": true
    },
    {
        "source_sentence": "」時婆羅門即隨長者，至於舍中，乃展其㲲，示於長者。",
        "from": "T14n0549_003:0861a07_9",
        "context_with_next_sentence": true
    },
    {
        "source_sentence": "長者見已，即能辯識，乃謂婆羅門言：",
        "from": "T14n0549_003:0861a08_6",
        "context_with_next_sentence": true
    },
    {
        "source_sentence": "「今此二㲲，一新一故，故者酬汝五百金錢。",
        "from": "T14n0549_003:0861a09_6",
        "context_with_next_sentence": true
    },
    {
        "source_sentence": "」婆羅門言：",
        "from": "T14n0549_003:0861a09_12",
        "context_with_next_sentence": true
    },
    {
        "source_sentence": "「長者所酬，其價未當。",
        "from": "T14n0549_003:0861a10_2",
        "context_with_next_sentence": true
    },
    {
        "source_sentence": "」光明長者言：",
        "from": "T14n0549_003:0861a10_9",
        "context_with_next_sentence": true
    },
    {
        "source_sentence": "「我今現見，此是故物，浣濯乃新。",
        "from": "T14n0549_003:0861a11_3",
        "context_with_next_sentence": true
    },
    {
        "source_sentence": "」長者即時將此故㲲，於重樓上，自空投下，其㲲體重，即速墜地。",
        "from": "T14n0549_003:0861a12_13",
        "context_with_next_sentence": true
    },
    {
        "source_sentence": "光明長者復謂婆羅門言：",
        "from": "T14n0549_003:0861a13_5",
        "context_with_next_sentence": true
    },
    {
        "source_sentence": "「餘一新㲲，我欲觀視。",
        "from": "T14n0549_003:0861a13_16",
        "context_with_next_sentence": true
    },
    {
        "source_sentence": "」時婆羅門，即取新㲲，持授長者。",
        "from": "T14n0549_003:0861a14_11",
        "context_with_next_sentence": true
    },
    {
        "source_sentence": "長者觀已，亦復如前，向空投下，其㲲體輕，良久徐徐方乃墜地。",
        "from": "T14n0549_003:0861a16_1",
        "context_with_next_sentence": true
    },
    {
        "source_sentence": "彼婆羅門即生信重，乃作是言：",
        "from": "T14n0549_003:0861a16_15",
        "context_with_next_sentence": true
    },
    {
        "source_sentence": "「光明長者有大威力，今此細㲲，若新若故，我悉奉汝，不取其價，汝當受之。",
        "from": "T14n0549_003:0861a18_11",
        "context_with_next_sentence": true
    },
    {
        "source_sentence": "」長者答言：",
        "from": "T14n0549_003:0861a18_17",
        "context_with_next_sentence": true
    },
    {
        "source_sentence": "「我家巨富，汝歷艱辛，安可無名受汝此物？",
        "from": "T14n0549_003:0861a19_15",
        "context_with_next_sentence": true
    },
    {
        "source_sentence": "我今各與汝千金錢，鬻我二㲲。",
        "from": "T14n0549_003:0861a20_10",
        "context_with_next_sentence": true
    },
    {
        "source_sentence": "」時婆羅門得其價已，持還所止。",
        "from": "T14n0549_003:0861a21_6",
        "context_with_next_sentence": true
    },
    {
        "source_sentence": "光明長者先以故㲲，授彼家僮，後將新㲲，自作淨巾，而常受用。",
        "from": "T14n0549_003:0861a22_16",
        "context_with_next_sentence": true
    },
    {
        "source_sentence": "乃至後時，光明長者用是巾已，向日𣉜曝。",
        "from": "T14n0549_003:0861a23_15",
        "context_with_next_sentence": true
    },
    {
        "source_sentence": "是時，頻婆娑羅王臣佐圍繞，方欲上殿，忽為暴風，飄其浴巾，落於王前。",
        "from": "T14n0549_003:0861a25_9",
        "context_with_next_sentence": true
    },
    {
        "source_sentence": "時頻婆娑羅王，謂侍臣言：",
        "from": "T14n0549_003:0861a26_2",
        "context_with_next_sentence": true
    },
    {
        "source_sentence": "「今此細㲲，從何所來？",
        "from": "T14n0549_003:0861a26_13",
        "context_with_next_sentence": true
    },
    {
        "source_sentence": "唯應王者，乃可受用。",
        "from": "T14n0549_003:0861a27_2",
        "context_with_next_sentence": true
    },
    {
        "source_sentence": "」侍臣白言：",
        "from": "T14n0549_003:0861a27_8",
        "context_with_next_sentence": true
    },
    {
        "source_sentence": "「大王曾聞，轉輪聖王臨位七日，天雨黃金，王今統臨，天雨細㲲，後必非久亦雨黃金。",
        "from": "T14n0549_003:0861a29_6",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861a29_10",
        "context_with_next_sentence": true
    },
    {
        "source_sentence": "「汝等知不？",
        "from": "T14n0549_003:0861a29_16",
        "context_with_next_sentence": true
    },
    {
        "source_sentence": "我聞佛記，光明長者現於人中受天勝福，今此細㲲，必應是彼所用之物，風飄至此，可召其人而還授之。",
        "from": "T14n0549_003:0861b03_2",
        "context_with_next_sentence": true
    },
    {
        "source_sentence": "」是時，光明長者即至王前，王言：",
        "from": "T14n0549_003:0861b03_18",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861b03_22",
        "context_with_next_sentence": true
    },
    {
        "source_sentence": "佛先記汝，現於人中受天勝福，今此細㲲，必汝所有，今還授汝。",
        "from": "T14n0549_003:0861b05_8",
        "context_with_next_sentence": true
    },
    {
        "source_sentence": "」時，光明長者鞠躬伸手，捧受其㲲，受已觀見，是己所有，即白王言：",
        "from": "T14n0549_003:0861b06_19",
        "context_with_next_sentence": true
    },
    {
        "source_sentence": "「此是我家所用淨巾，適因曝於日中，風飄至此，其事如實。",
        "from": "T14n0549_003:0861b08_6",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861b08_10",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861b08_14",
        "context_with_next_sentence": true
    },
    {
        "source_sentence": "佛記於汝，受天勝福，吉祥相現，佛語諦誠，其事如是。",
        "from": "T14n0549_003:0861b09_16",
        "context_with_next_sentence": true
    },
    {
        "source_sentence": "」又言：",
        "from": "T14n0549_003:0861b09_20",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861b10_1",
        "context_with_next_sentence": true
    },
    {
        "source_sentence": "汝今勝相若此，何不請王於汝舍中，暫一觀視？",
        "from": "T14n0549_003:0861b11_3",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861b11_9",
        "context_with_next_sentence": true
    },
    {
        "source_sentence": "「願王今時幸我小舍。",
        "from": "T14n0549_003:0861b11_19",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861b12_1",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861b12_5",
        "context_with_next_sentence": true
    },
    {
        "source_sentence": "汝可先還備諸飲食。",
        "from": "T14n0549_003:0861b12_14",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861b12_20",
        "context_with_next_sentence": true
    },
    {
        "source_sentence": "「大王！",
        "from": "T14n0549_003:0861b13_1",
        "context_with_next_sentence": true
    },
    {
        "source_sentence": "受天福者，不假營造自然成辦，願王臨幸。",
        "from": "T14n0549_003:0861b13_20",
        "context_with_next_sentence": true
    },
    {
        "source_sentence": "」爾時，頻婆娑羅王即與臣佐圍繞，出詣光明長者舍。",
        "from": "T14n0549_003:0861b15_3",
        "context_with_next_sentence": true
    },
    {
        "source_sentence": "長者前導，王至彼舍，於其外門，見守門婢，色相殊異，王乃暫住，長者白言：",
        "from": "T14n0549_003:0861b16_18",
        "context_with_next_sentence": true
    },
    {
        "source_sentence": "「大王何故住而不進？",
        "from": "T14n0549_003:0861b17_7",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861b17_11",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861b17_15",
        "context_with_next_sentence": true
    },
    {
        "source_sentence": "我見汝妻，故乃暫住。",
        "from": "T14n0549_003:0861b18_3",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861b18_9",
        "context_with_next_sentence": true
    },
    {
        "source_sentence": "「此非我妻，是守門婢。",
        "from": "T14n0549_003:0861b18_20",
        "context_with_next_sentence": true
    },
    {
        "source_sentence": "」王即前行至中門外，又見一守門婢，王復不進，長者白言：",
        "from": "T14n0549_003:0861b20_4",
        "context_with_next_sentence": true
    },
    {
        "source_sentence": "「王復何故住而不進？",
        "from": "T14n0549_003:0861b20_14",
        "context_with_next_sentence": true
    },
    {
        "source_sentence": "」王同前答。",
        "from": "T14n0549_003:0861b20_20",
        "context_with_next_sentence": true
    },
    {
        "source_sentence": "長者白言：",
        "from": "T14n0549_003:0861b21_3",
        "context_with_next_sentence": true
    },
    {
        "source_sentence": "「此非我妻，亦是守中門婢。",
        "from": "T14n0549_003:0861b21_16",
        "context_with_next_sentence": true
    },
    {
        "source_sentence": "」王即前進入於中門，見摩尼寶地上，有蟲魚流水之相，王意謂是池沼，在此亦復暫住。",
        "from": "T14n0549_003:0861b23_15",
        "context_with_next_sentence": true
    },
    {
        "source_sentence": "長者白言：",
        "from": "T14n0549_003:0861b24_1",
        "context_with_next_sentence": true
    },
    {
        "source_sentence": "「大王何故住而不進？",
        "from": "T14n0549_003:0861b24_11",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861b24_15",
        "context_with_next_sentence": true
    },
    {
        "source_sentence": "「此處有水，故不前進。",
        "from": "T14n0549_003:0861b25_3",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861b25_9",
        "context_with_next_sentence": true
    },
    {
        "source_sentence": "「大王！",
        "from": "T14n0549_003:0861b25_13",
        "context_with_next_sentence": true
    },
    {
        "source_sentence": "此處無水，是摩尼寶所成之地。",
        "from": "T14n0549_003:0861b26_5",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861b26_9",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861b26_13",
        "context_with_next_sentence": true
    },
    {
        "source_sentence": "若是寶地，何故有諸蟲魚流水等相？",
        "from": "T14n0549_003:0861b27_7",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861b27_13",
        "context_with_next_sentence": true
    },
    {
        "source_sentence": "「大王！",
        "from": "T14n0549_003:0861b27_17",
        "context_with_next_sentence": true
    },
    {
        "source_sentence": "上有旋輪彫鏤蟲魚等相，下是摩尼寶光映照故爾。",
        "from": "T14n0549_003:0861b28_18",
        "context_with_next_sentence": true
    },
    {
        "source_sentence": "」王雖聞是說，猶故未信，即時取自指環，前擲於地，環擊地聲，王乃信是摩尼寶地。",
        "from": "T14n0549_003:0861c01_16",
        "context_with_next_sentence": true
    },
    {
        "source_sentence": "時頻婆娑羅王既入其舍，處師子座。",
        "from": "T14n0549_003:0861c02_12",
        "context_with_next_sentence": true
    },
    {
        "source_sentence": "時長者妻出拜王前，而忽淚下。",
        "from": "T14n0549_003:0861c03_8",
        "context_with_next_sentence": true
    },
    {
        "source_sentence": "王言：",
        "from": "T14n0549_003:0861c03_11",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861c03_15",
        "context_with_next_sentence": true
    },
    {
        "source_sentence": "汝妻何故見王垂淚？",
        "from": "T14n0549_003:0861c04_3",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861c04_9",
        "context_with_next_sentence": true
    },
    {
        "source_sentence": "「大王！",
        "from": "T14n0549_003:0861c04_13",
        "context_with_next_sentence": true
    },
    {
        "source_sentence": "妻拜王前，何敢垂淚？",
        "from": "T14n0549_003:0861c05_1",
        "context_with_next_sentence": true
    },
    {
        "source_sentence": "但為王所著衣有木煙氣煙薰目故，而忽淚下。",
        "from": "T14n0549_003:0861c06_2",
        "context_with_next_sentence": true
    },
    {
        "source_sentence": "是故，大王！",
        "from": "T14n0549_003:0861c06_8",
        "context_with_next_sentence": true
    },
    {
        "source_sentence": "受天福者，所欲飲食，有如意寶，自然能出。",
        "from": "T14n0549_003:0861c07_7",
        "context_with_next_sentence": true
    },
    {
        "source_sentence": "」爾時，頻婆娑羅王在長者舍，住經七日忘還王宮。",
        "from": "T14n0549_003:0861c08_10",
        "context_with_next_sentence": true
    },
    {
        "source_sentence": "時諸臣寮，共詣阿闍世太子所，白言：",
        "from": "T14n0549_003:0861c09_8",
        "context_with_next_sentence": true
    },
    {
        "source_sentence": "「太子！",
        "from": "T14n0549_003:0861c09_12",
        "context_with_next_sentence": true
    },
    {
        "source_sentence": "王在光明長者舍，經今七日，於國政事，有所妨廢，太子宜往請王還宮。",
        "from": "T14n0549_003:0861c11_4",
        "context_with_next_sentence": true
    },
    {
        "source_sentence": "」時阿闍世太子，即詣光明長者舍，白父王言：",
        "from": "T14n0549_003:0861c12_4",
        "context_with_next_sentence": true
    },
    {
        "source_sentence": "「我王何故忘還王宮？",
        "from": "T14n0549_003:0861c12_14",
        "context_with_next_sentence": true
    },
    {
        "source_sentence": "於國政事，有所妨廢。",
        "from": "T14n0549_003:0861c13_3",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861c13_7",
        "context_with_next_sentence": true
    },
    {
        "source_sentence": "「我在此舍，始經一日，國有政事，汝豈不能暫代吾治？",
        "from": "T14n0549_003:0861c14_10",
        "context_with_next_sentence": true
    },
    {
        "source_sentence": "」太子白言：",
        "from": "T14n0549_003:0861c14_16",
        "context_with_next_sentence": true
    },
    {
        "source_sentence": "「父王當知，住於此舍，已經七日。",
        "from": "T14n0549_003:0861c15_11",
        "context_with_next_sentence": true
    },
    {
        "source_sentence": "」王聞是語，顧視光明長者問言：",
        "from": "T14n0549_003:0861c16_5",
        "context_with_next_sentence": true
    },
    {
        "source_sentence": "「實不？",
        "from": "T14n0549_003:0861c16_9",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861c16_15",
        "context_with_next_sentence": true
    },
    {
        "source_sentence": "「實爾，大王！",
        "from": "T14n0549_003:0861c16_22",
        "context_with_next_sentence": true
    },
    {
        "source_sentence": "已經七日。",
        "from": "T14n0549_003:0861c17_2",
        "context_with_next_sentence": true
    },
    {
        "source_sentence": "」王言：",
        "from": "T14n0549_003:0861c17_6",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0861c17_10",
        "context_with_next_sentence": true
    },
    {
        "source_sentence": "汝此舍中，觀於何相，以分晝夜？",
        "from": "T14n0549_003:0861c18_2",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0861c18_8",
        "context_with_next_sentence": true
    },
    {
        "source_sentence": "「華開華合，以分晝夜；",
        "from": "T14n0549_003:0861c18_19",
        "context_with_next_sentence": true
    },
    {
        "source_sentence": "異鳥和鳴，及不和鳴，以分晝夜；",
        "from": "T14n0549_003:0861c19_12",
        "context_with_next_sentence": true
    },
    {
        "source_sentence": "摩尼寶珠光現不現，以分晝夜。",
        "from": "T14n0549_003:0861c20_7",
        "context_with_next_sentence": true
    },
    {
        "source_sentence": "其或有華合而非夜，有華開而非晝；",
        "from": "T14n0549_003:0861c21_4",
        "context_with_next_sentence": true
    },
    {
        "source_sentence": "有珠光隱而非夜，有珠光現而非晝；",
        "from": "T14n0549_003:0861c22_1",
        "context_with_next_sentence": true
    },
    {
        "source_sentence": "有異鳥寂然而非夜，有異鳥和鳴而非晝。",
        "from": "T14n0549_003:0861c22_19",
        "context_with_next_sentence": true
    },
    {
        "source_sentence": "」時，頻婆娑羅王聞是事已，即謂光明長者言：",
        "from": "T14n0549_003:0861c23_19",
        "context_with_next_sentence": true
    },
    {
        "source_sentence": "「我信佛語，真實無妄。",
        "from": "T14n0549_003:0861c24_10",
        "context_with_next_sentence": true
    },
    {
        "source_sentence": "佛所說汝現於人中受天勝福，其事如實。",
        "from": "T14n0549_003:0861c25_8",
        "context_with_next_sentence": true
    },
    {
        "source_sentence": "」時頻婆娑羅王言已，出長者舍。",
        "from": "T14n0549_003:0861c26_3",
        "context_with_next_sentence": true
    },
    {
        "source_sentence": "彼阿闍世太子，方出舍時，私竊取一摩尼寶珠名扇恒俱，授一侍人，還王宮已，召而謂言：",
        "from": "T14n0549_003:0861c28_6",
        "context_with_next_sentence": true
    },
    {
        "source_sentence": "「適所授汝摩尼寶珠，汝可持來，我欲觀視。",
        "from": "T14n0549_003:0861c29_6",
        "context_with_next_sentence": true
    },
    {
        "source_sentence": "」侍人開手欲奉太子，其珠不見，即時白言：",
        "from": "T14n0549_003:0862a01_6",
        "context_with_next_sentence": true
    },
    {
        "source_sentence": "「不知此珠失於何處？",
        "from": "T14n0549_003:0862a01_16",
        "context_with_next_sentence": true
    },
    {
        "source_sentence": "」是時太子，即將侍人而行捶打。",
        "from": "T14n0549_003:0862a02_10",
        "context_with_next_sentence": true
    },
    {
        "source_sentence": "光明長者以天福力，即知其事，來問太子言：",
        "from": "T14n0549_003:0862a03_12",
        "context_with_next_sentence": true
    },
    {
        "source_sentence": "「何故捶打此侍人耶？",
        "from": "T14n0549_003:0862a04_2",
        "context_with_next_sentence": true
    },
    {
        "source_sentence": "」太子答言：",
        "from": "T14n0549_003:0862a04_8",
        "context_with_next_sentence": true
    },
    {
        "source_sentence": "「我適汝舍，盜摩尼珠，授此侍人，今忽隱諱。",
        "from": "T14n0549_003:0862a05_7",
        "context_with_next_sentence": true
    },
    {
        "source_sentence": "我已作盜，此復轉盜，其罪愈甚，故行捶打。",
        "from": "T14n0549_003:0862a06_7",
        "context_with_next_sentence": true
    },
    {
        "source_sentence": "」長者白言：",
        "from": "T14n0549_003:0862a06_13",
        "context_with_next_sentence": true
    },
    {
        "source_sentence": "「汝取我珠，此不名盜，今既不見，亦非他盜，此珠現今復在我舍。",
        "from": "T14n0549_003:0862a08_2",
        "context_with_next_sentence": true
    },
    {
        "source_sentence": "何以故？",
        "from": "T14n0549_003:0862a08_6",
        "context_with_next_sentence": true
    },
    {
        "source_sentence": "受天福者，方可用故。",
        "from": "T14n0549_003:0862a08_16",
        "context_with_next_sentence": true
    },
    {
        "source_sentence": "太子若復別有所欲，悉當奉汝，我無所悋。",
        "from": "T14n0549_003:0862a09_15",
        "context_with_next_sentence": true
    },
    {
        "source_sentence": "」時阿闍世太子，心生疑念：",
        "from": "T14n0549_003:0862a10_8",
        "context_with_next_sentence": true
    },
    {
        "source_sentence": "「我今於此長者，未有希取，將來我父頻婆娑羅王命終已後，我乃求彼財寶諸物。",
        "from": "T14n0549_003:0862a12_6",
        "context_with_next_sentence": true
    },
    {
        "source_sentence": "」作是念已，阿闍世太子與提婆達多，結搆異謀，害父王命。",
        "from": "T14n0549_003:0862a13_14",
        "context_with_next_sentence": true
    },
    {
        "source_sentence": "乃至後時，殺其父已，自行灌頂，處於王位，乃召光明長者而謂言曰：",
        "from": "T14n0549_003:0862a15_6",
        "context_with_next_sentence": true
    },
    {
        "source_sentence": "「長者可為我兄，欲就汝舍而共居止，凡有所須，汝應給我。",
        "from": "T14n0549_003:0862a16_13",
        "context_with_next_sentence": true
    },
    {
        "source_sentence": "」時光明長者作是思惟：",
        "from": "T14n0549_003:0862a17_4",
        "context_with_next_sentence": true
    },
    {
        "source_sentence": "「頻婆娑羅王正法治世，此人猛惡又復勃逆殺其父王，私自灌頂處於王位，今於我前，出矯誑語。",
        "from": "T14n0549_003:0862a19_8",
        "context_with_next_sentence": true
    },
    {
        "source_sentence": "欲止我舍，我應隨順，我若違彼，必因此人，壞我家族。",
        "from": "T14n0549_003:0862a20_13",
        "context_with_next_sentence": true
    },
    {
        "source_sentence": "」作是念已，白言：",
        "from": "T14n0549_003:0862a21_1",
        "context_with_next_sentence": true
    },
    {
        "source_sentence": "「大王！",
        "from": "T14n0549_003:0862a21_5",
        "context_with_next_sentence": true
    },
    {
        "source_sentence": "我知汝心，必有所欲，願就我舍，凡有所須，隨意受用，我當於後却往王宮。",
        "from": "T14n0549_003:0862a22_17",
        "context_with_next_sentence": true
    },
    {
        "source_sentence": "」阿闍世王言：",
        "from": "T14n0549_003:0862a23_4",
        "context_with_next_sentence": true
    },
    {
        "source_sentence": "「若能如是，乃為甚善。",
        "from": "T14n0549_003:0862a23_15",
        "context_with_next_sentence": true
    },
    {
        "source_sentence": "」作是議已，是時大王先詣其舍，長者還復來詣王宮。",
        "from": "T14n0549_003:0862a24_17",
        "context_with_next_sentence": true
    },
    {
        "source_sentence": "長者所有天人吉祥勝相，寶藏諸物，長者行處而悉隨至。",
        "from": "T14n0549_003:0862a26_4",
        "context_with_next_sentence": true
    },
    {
        "source_sentence": "彼阿闍世王在長者舍，見珍寶藏，七遍出現，七遍隱沒，作是思惟：",
        "from": "T14n0549_003:0862a27_16",
        "context_with_next_sentence": true
    },
    {
        "source_sentence": "「今此舍中，寶藏諸物，必隨彼去，我不能得。",
        "from": "T14n0549_003:0862a28_16",
        "context_with_next_sentence": true
    },
    {
        "source_sentence": "我今宜應別設異謀，潛遣數人極兇惡者，同載一車，往光明長者所，盜竊珍寶。",
        "from": "T14n0549_003:0862b01_11",
        "context_with_next_sentence": true
    },
    {
        "source_sentence": "」彼人到已，巧設計謀，伺行盜竊。",
        "from": "T14n0549_003:0862b02_7",
        "context_with_next_sentence": true
    },
    {
        "source_sentence": "時光明長者，在高樓上，侍女圍繞。",
        "from": "T14n0549_003:0862b03_3",
        "context_with_next_sentence": true
    },
    {
        "source_sentence": "時諸侍女見此車中所載之人，先已默識是兇惡人，來作盜竊。",
        "from": "T14n0549_003:0862b04_11",
        "context_with_next_sentence": true
    },
    {
        "source_sentence": "侍女見已，笑指而言：",
        "from": "T14n0549_003:0862b05_2",
        "context_with_next_sentence": true
    },
    {
        "source_sentence": "「此是兇惡盜竊之人。",
        "from": "T14n0549_003:0862b05_12",
        "context_with_next_sentence": true
    },
    {
        "source_sentence": "」是時，長者忽聞笑言：",
        "from": "T14n0549_003:0862b06_2",
        "context_with_next_sentence": true
    },
    {
        "source_sentence": "「具知其事。",
        "from": "T14n0549_003:0862b06_8",
        "context_with_next_sentence": true
    },
    {
        "source_sentence": "」於是諸人隱之終夕，至明旦時，多人共見，咸唱是言：",
        "from": "T14n0549_003:0862b07_12",
        "context_with_next_sentence": true
    },
    {
        "source_sentence": "「阿闍世王是惡逆人，殺害父王，今復遣諸惡人，來長者所，偷竊珍寶。",
        "from": "T14n0549_003:0862b09_4",
        "context_with_next_sentence": true
    },
    {
        "source_sentence": "」時，阿闍世王知是事已，即遣使人，來光明長者所，謂言：",
        "from": "T14n0549_003:0862b10_11",
        "context_with_next_sentence": true
    },
    {
        "source_sentence": "「長者！",
        "from": "T14n0549_003:0862b10_15",
        "context_with_next_sentence": true
    },
    {
        "source_sentence": "何故多人輕謗於我？",
        "from": "T14n0549_003:0862b11_2",
        "context_with_next_sentence": true
    },
    {
        "source_sentence": "」時光明長者知王意已，即速驅逐惡人令去。",
        "from": "T14n0549_003:0862b12_2",
        "context_with_next_sentence": true
    },
    {
        "source_sentence": "長者即自思惟：",
        "from": "T14n0549_003:0862b12_9",
        "context_with_next_sentence": true
    },
    {
        "source_sentence": "「阿闍世王極大惡逆，殺害父王，豈非後時亦復於我？",
        "from": "T14n0549_003:0862b13_13",
        "context_with_next_sentence": true
    },
    {
        "source_sentence": "致殺害事，我今棄捨一切所有，憶佛先記，於佛法中，出家學道，斷諸煩惱，證阿羅漢。",
        "from": "T14n0549_003:0862b15_12",
        "context_with_next_sentence": true
    },
    {
        "source_sentence": "我今宜應投佛出家。",
        "from": "T14n0549_003:0862b16_2",
        "context_with_next_sentence": true
    },
    {
        "source_sentence": "」作是思惟已，即出寶藏，施作種種悲愍利樂布施等事。",
        "from": "T14n0549_003:0862b17_7",
        "context_with_next_sentence": true
    },
    {
        "source_sentence": "佛說光明童子因緣經卷第三",
        "from": "T14n0549_003:0862b18_100",
        "context_with_next_sentence": false
    }
]