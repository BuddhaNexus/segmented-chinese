[
    {
        "source_sentence": "佛說八部佛名經",
        "from": "T14n0429_001:0074b03_0",
        "context_with_next_sentence": true
    },
    {
        "source_sentence": "元魏天竺婆羅門瞿曇般若流支譯",
        "from": "T14n0429_001:0074b05_0",
        "context_with_next_sentence": true
    },
    {
        "source_sentence": "聞如是：一時，佛遊維耶離奈女樹園，與大比",
        "from": "T14n0429_001:0074b06_0",
        "context_with_next_sentence": true
    },
    {
        "source_sentence": "丘眾俱，比丘千二百五十、諸菩薩無央數。",
        "from": "T14n0429_001:0074b07_18",
        "context_with_next_sentence": true
    },
    {
        "source_sentence": "爾時，有長者子，名曰善作，從城中出，詣奈女園，到世尊所，稽首足下，右遶三匝，却住一面，叉手白佛：",
        "from": "T14n0429_001:0074b10_3",
        "context_with_next_sentence": true
    },
    {
        "source_sentence": "「欲有所問，大聖見聽，乃敢自陳。",
        "from": "T14n0429_001:0074b10_19",
        "context_with_next_sentence": true
    },
    {
        "source_sentence": "」佛告善作：",
        "from": "T14n0429_001:0074b11_3",
        "context_with_next_sentence": true
    },
    {
        "source_sentence": "「恣所欲問，如來當具分別解說。",
        "from": "T14n0429_001:0074b11_18",
        "context_with_next_sentence": true
    },
    {
        "source_sentence": "」善作見聽，便白佛言：",
        "from": "T14n0429_001:0074b12_8",
        "context_with_next_sentence": true
    },
    {
        "source_sentence": "「唯天中天，寧有諸佛修行本願自致正覺，今現世講說經道？",
        "from": "T14n0429_001:0074b13_14",
        "context_with_next_sentence": true
    },
    {
        "source_sentence": "大聖願宣諸佛之名，聞之執持，戴著頂上，諮受所說，稽首歸命，頒宣功勳，無復眾難，不趣三塗，聞諸佛名，人若非人不得其便，若在縣官，說諸佛名，無能撗枉奪其所有，而性堅強，不懷怯弱，安隱得勝，又入戰鬪，刀不傷身，箭射不入，閱叉諸鬼、諸天龍神無敢嬈者，師子、虎狼、野獸、弊蟲無能害者。",
        "from": "T14n0429_001:0074b20_8",
        "context_with_next_sentence": true
    },
    {
        "source_sentence": "」佛告善作：",
        "from": "T14n0429_001:0074b20_14",
        "context_with_next_sentence": true
    },
    {
        "source_sentence": "「諦聽！",
        "from": "T14n0429_001:0074b20_18",
        "context_with_next_sentence": true
    },
    {
        "source_sentence": "善思念之！",
        "from": "T14n0429_001:0074b20_23",
        "context_with_next_sentence": true
    },
    {
        "source_sentence": "當為汝說，擁護除難，無恐獲安。",
        "from": "T14n0429_001:0074b21_14",
        "context_with_next_sentence": true
    },
    {
        "source_sentence": "」於是善作受教而聽。",
        "from": "T14n0429_001:0074b22_3",
        "context_with_next_sentence": true
    },
    {
        "source_sentence": "佛言：",
        "from": "T14n0429_001:0074b22_6",
        "context_with_next_sentence": true
    },
    {
        "source_sentence": "「東方去此，有佛號奉至誠如來、至真、等正覺，今現在說經法，世界曰名聞跡。",
        "from": "T14n0429_001:0074b23_20",
        "context_with_next_sentence": true
    },
    {
        "source_sentence": "「復次，東方有佛號固進度思吉義如來、至真、等正覺，今現在說經法，世界曰莫能當。",
        "from": "T14n0429_001:0074b25_16",
        "context_with_next_sentence": true
    },
    {
        "source_sentence": "「復次，東方去此佛土，有佛號觀明功勳如來、至真、等正覺，今現在說經法，世界名吉安。",
        "from": "T14n0429_001:0074b27_19",
        "context_with_next_sentence": true
    },
    {
        "source_sentence": "「復次，東方去此佛土，有佛號慈英寂首如來、至真、等正覺，今現在說經法，世界曰無恚恨。",
        "from": "T14n0429_001:0074b29_20",
        "context_with_next_sentence": true
    },
    {
        "source_sentence": "「復次，東方去此佛土，有佛號真性上首如來、至真、等正覺，今現在說經法，世界名曰去杖。",
        "from": "T14n0429_001:0074c03_1",
        "context_with_next_sentence": true
    },
    {
        "source_sentence": "「復次，東方去此佛土，有佛號念眾生稱上首如來、至真、等正覺，今現在說經法，世界曰熾盛首。",
        "from": "T14n0429_001:0074c06_2",
        "context_with_next_sentence": true
    },
    {
        "source_sentence": "「復次，東方有佛號踊首高超須彌如來、至真、等正覺，今現在說經法，世界曰曜赫熱首。",
        "from": "T14n0429_001:0074c08_17",
        "context_with_next_sentence": true
    },
    {
        "source_sentence": "「復次，東方去此佛土，有佛號勝恥稱上首如來、至真、等正覺，今現在說經法，世界曰愛樂。",
        "from": "T14n0429_001:0074c10_21",
        "context_with_next_sentence": true
    },
    {
        "source_sentence": "「假使有人遙聞東方諸如來號，受此諸佛世尊之名，諦奉善思抱在心懷，持諷誦讀，縱使諸佛戒德智慧道本平等；",
        "from": "T14n0429_001:0074c13_10",
        "context_with_next_sentence": true
    },
    {
        "source_sentence": "又諸剎土莊嚴清淨殊異之德，卓然無侶，無有塵垢，無有女人污穢之難，亦無五濁勤苦之患，三塗之厄，無沙礫石荊棘溝坑。",
        "from": "T14n0429_001:0074c16_7",
        "context_with_next_sentence": true
    },
    {
        "source_sentence": "」佛言：",
        "from": "T14n0429_001:0074c16_11",
        "context_with_next_sentence": true
    },
    {
        "source_sentence": "「善作！",
        "from": "T14n0429_001:0074c16_15",
        "context_with_next_sentence": true
    },
    {
        "source_sentence": "若有能持奉是諸佛世尊之名，頒宣遠近，上夜覺寤而起經行，歎詠誦說此諸佛名，中夜後夜起一心住，捨此無益，念所增修，如是行者，德行日進，終無損耗也。",
        "from": "T14n0429_001:0074c20_4",
        "context_with_next_sentence": true
    },
    {
        "source_sentence": "」佛告善作：",
        "from": "T14n0429_001:0074c20_10",
        "context_with_next_sentence": true
    },
    {
        "source_sentence": "「汝當樂此八佛名經，佛以斯法教族姓子，懷抱在心勿得忘捨，尋時精修便當逮見八千諸佛。",
        "from": "T14n0429_001:0074c22_11",
        "context_with_next_sentence": true
    },
    {
        "source_sentence": "」善作於是聞聖教詔，則以寶華價直八千兩金，供散世尊，稽首佛足，右遶三匝，却行而坐。",
        "from": "T14n0429_001:0074c24_13",
        "context_with_next_sentence": true
    },
    {
        "source_sentence": "時天帝釋在於彼會，前白佛言：",
        "from": "T14n0429_001:0074c25_8",
        "context_with_next_sentence": true
    },
    {
        "source_sentence": "「唯然大聖！",
        "from": "T14n0429_001:0074c25_14",
        "context_with_next_sentence": true
    },
    {
        "source_sentence": "我已受此八佛之名，以諷誦讀抱在心懷。",
        "from": "T14n0429_001:0074c26_12",
        "context_with_next_sentence": true
    },
    {
        "source_sentence": "唯天中天，吾身當勤精進奉行是八部場諸佛尊名，思惟專念不離食息，貴重恭敬為無上寶。",
        "from": "T14n0429_001:0074c28_15",
        "context_with_next_sentence": true
    },
    {
        "source_sentence": "」佛告天帝：",
        "from": "T14n0429_001:0074c29_2",
        "context_with_next_sentence": true
    },
    {
        "source_sentence": "「以是之故，天、阿須倫共戰鬪時，若有恐懼，拘翼當念可無所畏。",
        "from": "T14n0429_001:0075a01_11",
        "context_with_next_sentence": true
    },
    {
        "source_sentence": "所以者何？",
        "from": "T14n0429_001:0075a01_16",
        "context_with_next_sentence": true
    },
    {
        "source_sentence": "假使有人讚歎稱譽諸如來名八部經典，則為頒告無所畏業；",
        "from": "T14n0429_001:0075a03_4",
        "context_with_next_sentence": true
    },
    {
        "source_sentence": "宣諸如來經典名者，不遇惱熱眾患之難；",
        "from": "T14n0429_001:0075a04_3",
        "context_with_next_sentence": true
    },
    {
        "source_sentence": "若能顯傳諸如來名經典之要，則宣太平豐熟之世；",
        "from": "T14n0429_001:0075a05_6",
        "context_with_next_sentence": true
    },
    {
        "source_sentence": "能傳諸佛經典名者，則宣安隱除去大患；",
        "from": "T14n0429_001:0075a06_5",
        "context_with_next_sentence": true
    },
    {
        "source_sentence": "能傳諸佛經典名者，則為宣布寂然燕坐；",
        "from": "T14n0429_001:0075a07_4",
        "context_with_next_sentence": true
    },
    {
        "source_sentence": "若傳諸佛經典名者，則離一切無數恐懼；",
        "from": "T14n0429_001:0075a08_4",
        "context_with_next_sentence": true
    },
    {
        "source_sentence": "若能傳此諸佛名經，夢安覺歡，不畏縣官，水火盜賊，怨家債主自然避去，鬼神、羅剎、妖魅、魍魎、薜荔、厭鬼皆不敢當；",
        "from": "T14n0429_001:0075a10_20",
        "context_with_next_sentence": true
    },
    {
        "source_sentence": "若入山陵、溪谷、壙路，抄賊劫掠自然不現，師子、虎狼、熊罷、蛇虺悉自縮藏。",
        "from": "T14n0429_001:0075a12_14",
        "context_with_next_sentence": true
    },
    {
        "source_sentence": "所以者何？",
        "from": "T14n0429_001:0075a12_19",
        "context_with_next_sentence": true
    },
    {
        "source_sentence": "諸佛至尊德過須彌，智超江海，慧踰虛空，獨步三界無能及者，十方一切莫不蒙度。",
        "from": "T14n0429_001:0075a14_16",
        "context_with_next_sentence": true
    },
    {
        "source_sentence": "」佛說如是，長者善作及天帝釋、諸比丘僧，一切會者，諸天、龍神、阿須倫、世間人，聞經歡喜，作禮而退。",
        "from": "T14n0429_001:0075a17_2",
        "context_with_next_sentence": true
    },
    {
        "source_sentence": "佛說八部佛名經",
        "from": "T14n0429_001:0075a18_100",
        "context_with_next_sentence": false
    }
]