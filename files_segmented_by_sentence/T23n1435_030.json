{
    "T23n1435_030:0214a17_0": "十誦律卷第三十(第五誦之二)",
    "T23n1435_030:0214a19_0": "後秦北印度三藏弗若多羅譯",
    "T23n1435_030:0214a20_0": "八法中俱舍彌法第二",
    "T23n1435_030:0214a21_0": "佛在俱舍彌。",
    "T23n1435_030:0214a21_1": "爾時有一比丘，犯可悔過罪。",
    "T23n1435_030:0214a21_2": "諸比丘憐愍，欲益利安樂故，語其過罪，教令如法悔過。",
    "T23n1435_030:0214a23_3": "是比丘言：「我不知所犯，既不知，當見何罪？",
    "T23n1435_030:0214a24_4": "云何懺悔？」",
    "T23n1435_030:0214a24_5": "諸比丘作是念：「此比丘不肯直爾便首，當與作不見擯。」",
    "T23n1435_030:0214a25_6": "作是念已，即與作不見擯。",
    "T23n1435_030:0214a26_7": "是比丘樂持戒有慚愧，多知多識，多有力勢佐助。",
    "T23n1435_030:0214a27_8": "所住處四邊，多諸比丘共相狎習。",
    "T23n1435_030:0214a28_9": "是人遣使語言：「我無罪，而諸比丘不如法羯磨擯我，是擯可破，汝等來集。」",
    "T23n1435_030:0214a29_10": "四邊諸比丘即時俱集，欲滅是事故。",
    "T23n1435_030:0214b01_11": "是比丘具向諸比丘說：「我以如是因緣故無罪，諸比丘不如法，強與我作不見擯，此事可破。」",
    "T23n1435_030:0214b03_12": "諸比丘聞已不忍心轉謂：「是比丘實無罪，僧不如法，強與作不見擯，是事可破。」",
    "T23n1435_030:0214b05_13": "如是決定隨順擯人，與諸作擯比丘共相違逆。",
    "T23n1435_030:0214b06_14": "以是故，相言鬪諍事起，僧破、僧諍、僧別、僧異，作破僧因緣，分作兩部。",
    "T23n1435_030:0214b08_15": "一部言：「此比丘有罪。」",
    "T23n1435_030:0214b08_16": "一部言：「此比丘無罪。」",
    "T23n1435_030:0214b09_17": "一部言：「如法擯。」",
    "T23n1435_030:0214b09_18": "一部言：「不如法擯。」",
    "T23n1435_030:0214b09_19": "一部言：「不如法擯，可破。」",
    "T23n1435_030:0214b10_20": "一部言：「如法擯，不可破。」",
    "T23n1435_030:0214b11_0": "如是相言鬪諍不息，僧遂破作二部。",
    "T23n1435_030:0214b11_1": "諸比丘以是事向佛廣說。",
    "T23n1435_030:0214b12_2": "佛即時却隨順比丘及擯比丘令小遠去，語諸作擯比丘：「汝等若事無因緣根本，彼不自首，不應作擯。",
    "T23n1435_030:0214b14_3": "何以故？",
    "T23n1435_030:0214b14_4": "有比丘犯可悔過罪，諸比丘憐愍，欲益利安樂故，語其過罪，教令如法悔過。",
    "T23n1435_030:0214b16_5": "是比丘樂持戒有慚愧，多知多識，有大力勢多人佐助。",
    "T23n1435_030:0214b17_6": "有如是人，僧先應思惟，有五法不應作擯。",
    "T23n1435_030:0214b18_7": "何等五？",
    "T23n1435_030:0214b19_8": "若我等與是比丘作不見擯、不共說戒及僧羯磨、不共怛鉢那、不共中食、不隨上座起禮迎送。",
    "T23n1435_030:0214b21_9": "以是因緣故，鬪諍相言，僧破、僧諍、僧別、僧異。",
    "T23n1435_030:0214b22_10": "諸比丘亦應思惟，有是五法故，不應作擯。",
    "T23n1435_030:0214b23_11": "又比丘犯可悔過罪，諸比丘憐愍，欲益利安樂故，語其過罪，教令如法悔過。",
    "T23n1435_030:0214b24_12": "是比丘樂持戒有慚愧，少知識無大勢力無多相助，四邊住處少知識共語共事者。」",
    "T23n1435_030:0214b26_13": "佛言：「僧應先思惟，有五法應擯。",
    "T23n1435_030:0214b27_14": "何等五？",
    "T23n1435_030:0214b27_15": "若我等與是比丘作不見擯、不共說戒及僧羯磨、不共怛鉢那、不共中食、不隨上座起禮迎送。",
    "T23n1435_030:0214b29_16": "以是因緣故，不起鬪諍相言，僧和合無諍無別無異。",
    "T23n1435_030:0214c02_0": "思惟是五法已，應作擯。」",
    "T23n1435_030:0214c02_1": "佛如是語已，又却作擯諸比丘令小遠去，喚隨順擯諸比丘來語言：「汝等比丘，莫為犯罪不自見罪人。",
    "T23n1435_030:0214c04_2": "何以故？",
    "T23n1435_030:0214c05_0": "若比丘犯可悔過罪，諸比丘憐愍，欲益利安樂故，語其過罪，教令如法悔過。",
    "T23n1435_030:0214c06_1": "是犯罪比丘，能思惟五法，如法見罪。",
    "T23n1435_030:0214c07_2": "何等五？",
    "T23n1435_030:0214c07_3": "若我是罪不如法見、僧或與我作不見擯、不得共說戒及僧羯磨、不得共怛鉢那、不得共中食、不得隨上座受他起禮迎送。",
    "T23n1435_030:0214c10_4": "何以故？",
    "T23n1435_030:0214c10_5": "諸比丘樂持戒有慚愧，不能為我故隨愛、隨瞋、隨怖、隨癡行。",
    "T23n1435_030:0214c12_6": "是犯罪人，思惟是五法故，能如法見罪。」",
    "T23n1435_030:0214c14_0": "佛在俱舍彌。",
    "T23n1435_030:0214c14_1": "爾時俱舍彌諸作擯比丘，在界內說戒作僧羯磨。",
    "T23n1435_030:0214c15_2": "隨佛所聽羯磨，皆如是作。",
    "T23n1435_030:0214c16_0": "諸隨順比丘及擯比丘，亦出界外說戒作僧羯磨，隨佛所聽羯磨，皆如是作。",
    "T23n1435_030:0214c17_1": "諸比丘以是事向佛廣說。",
    "T23n1435_030:0214c18_2": "佛爾時，即却隨順助擯比丘及擯比丘令小遠去。",
    "T23n1435_030:0214c19_3": "問諸作擯比丘：「汝等實於界內共住處，說戒作僧羯磨，隨我所聽羯磨，皆如是作耶？」",
    "T23n1435_030:0214c21_4": "答言：「實爾。",
    "T23n1435_030:0214c21_5": "世尊！」",
    "T23n1435_030:0214c21_6": "又問彼隨順比丘及擯比丘：「出界外說戒作僧羯磨，隨我所聽羯磨，皆如是作耶？」",
    "T23n1435_030:0214c23_7": "答言：「實爾。",
    "T23n1435_030:0214c23_8": "世尊。」",
    "T23n1435_030:0214c23_9": "佛言：「善哉，善哉！",
    "T23n1435_030:0214c24_10": "比丘！",
    "T23n1435_030:0214c24_11": "若汝等與隨順比丘及擯比丘，界內共說戒作僧羯磨，隨我所聽羯磨共作者，是諸羯磨皆名非法。",
    "T23n1435_030:0214c26_12": "何以故？",
    "T23n1435_030:0214c26_13": "汝等與彼別異故，彼不與汝共住、汝等不與彼共住，汝等不與彼共事、彼不與汝等共事。",
    "T23n1435_030:0214c28_14": "彼若共汝等界內說戒作僧羯磨，隨我所聽羯磨共作者，皆名非法。",
    "T23n1435_030:0215a01_15": "何以故？",
    "T23n1435_030:0215a01_16": "彼與汝等別異故，彼不與汝等共住、汝等不與彼共住，汝等不與彼共事、彼亦不與汝等共事。",
    "T23n1435_030:0215a03_17": "彼所作羯磨亦皆如法。",
    "T23n1435_030:0215a04_18": "何以故？",
    "T23n1435_030:0215a04_19": "彼與汝等別異，不應共住共事故。",
    "T23n1435_030:0215a05_0": "有二種不共住。",
    "T23n1435_030:0215a05_1": "何等二？",
    "T23n1435_030:0215a05_2": "一者比丘身自作不共住；二者僧和合如法與作不共住羯磨。",
    "T23n1435_030:0215a06_3": "有二種共住：一者身自作共住；二者僧和合如法與作共住羯磨。",
    "T23n1435_030:0215a08_4": "若苦切擯比丘，捨彼部眾入此部眾，即應共住。",
    "T23n1435_030:0215a09_5": "若依止羯磨、驅出羯磨、下意羯磨，比丘捨彼部眾入此部眾，即應共住。",
    "T23n1435_030:0215a11_6": "若擯人折伏下意，出界外與解擯者，即得與所解擯眾共住。」",
    "T23n1435_030:0215a12_7": "佛爾時遣作擯諸比丘令小遠去，告諸隨順擯比丘及擯比丘言：「汝等實出界外說戒作僧羯磨，隨我所聽羯磨，皆如是作耶？」",
    "T23n1435_030:0215a15_8": "答言：「實作。",
    "T23n1435_030:0215a15_9": "世尊！」",
    "T23n1435_030:0215a15_10": "又問彼諸比丘：「實在界內說戒作僧羯磨，隨我所聽羯磨，皆如是作耶？」",
    "T23n1435_030:0215a17_11": "答言：「實爾。",
    "T23n1435_030:0215a17_12": "世尊！」",
    "T23n1435_030:0215a17_13": "佛言：「善哉，善哉！",
    "T23n1435_030:0215a18_14": "比丘！",
    "T23n1435_030:0215a18_15": "若汝等與作擯諸比丘，界外共說戒作僧羯磨，隨我所聽羯磨共作者，是諸羯磨皆名非法。",
    "T23n1435_030:0215a20_16": "何以故？",
    "T23n1435_030:0215a20_17": "汝等與彼別異故，彼不共汝等住、汝等不共彼住，汝等不與彼共事、彼不與汝等共事。",
    "T23n1435_030:0215a22_18": "彼若共汝等界外說戒作僧羯磨，隨我所聽羯摩共作者，皆名非法。",
    "T23n1435_030:0215a24_0": "何以故？",
    "T23n1435_030:0215a24_1": "彼等與汝別異故，彼不與汝等共住、汝等不與彼共住，汝等不與彼共事、彼亦不與汝等共事。",
    "T23n1435_030:0215a26_2": "彼所作羯磨亦皆如法。",
    "T23n1435_030:0215a26_3": "何以故？",
    "T23n1435_030:0215a27_0": "彼與汝等別異，不應共住共事故。",
    "T23n1435_030:0215a27_1": "有二種不共住：一者身自作不共住；二者僧和合如法。",
    "T23n1435_030:0215a29_0": "與作不共住羯磨。",
    "T23n1435_030:0215a29_1": "有二種共住：一者身自作共住；二者僧和合如法與作共住羯磨。",
    "T23n1435_030:0215b01_2": "若苦切擯比丘，捨彼部眾入此部眾，即應共住。",
    "T23n1435_030:0215b03_0": "若依止羯磨、驅出羯磨、下意羯磨，得如是羯磨比丘，捨彼部眾入此部眾，即應共住。",
    "T23n1435_030:0215b05_0": "若擯比丘折伏下意，出界外與解擯者，即得與所解擯眾共住。」",
    "T23n1435_030:0215b07_0": "佛在俱舍彌。",
    "T23n1435_030:0215b07_1": "時有一居士，請佛及僧明日食，佛默然受請。",
    "T23n1435_030:0215b08_2": "居士知佛默然受已，頭面禮佛足右遶而去。",
    "T23n1435_030:0215b09_3": "還舍通夜辦種種多美飲食，早起敷座處，遣使白佛：「時到。",
    "T23n1435_030:0215b10_4": "佛自知時。」",
    "T23n1435_030:0215b10_5": "諸比丘往居士舍，佛自房住迎食分。",
    "T23n1435_030:0215b11_6": "諸比丘入居士舍，鬪諍事起、相言相罵、起身惡業，出家人所不應作。",
    "T23n1435_030:0215b13_7": "是居士語諸比丘言：「大德小住。」",
    "T23n1435_030:0215b13_8": "皆令就座，自手行水，自與多美飲食，自恣飽滿已，行澡水畢，取小床坐欲聽說法。",
    "T23n1435_030:0215b15_9": "上座說法已從座起去，諸比丘食後還房舉衣鉢，往詣佛所頭面禮佛足却坐一面。",
    "T23n1435_030:0215b17_10": "諸佛常法，諸比丘食來，以是語言問訊：「飲食多美？",
    "T23n1435_030:0215b18_11": "眾僧滿足不？」",
    "T23n1435_030:0215b19_12": "佛即以是語勞問：「諸比丘飲食多美、僧飽滿不？」",
    "T23n1435_030:0215b20_13": "諸比丘答言：「世尊！",
    "T23n1435_030:0215b20_14": "飲食多美、眾僧飽滿。」",
    "T23n1435_030:0215b21_15": "以上事向佛廣說。",
    "T23n1435_030:0215b21_16": "佛以是事集比丘僧，種種因緣訶責言：「云何名比丘，入白衣舍起鬪諍事，相言相罵、起身惡業，出家人所不應作？」",
    "T23n1435_030:0215b24_17": "佛言：「從今別部異眾，不應共相近坐令起身惡業。",
    "T23n1435_030:0215b25_18": "如是異眾集時，聽知法比丘令相遠，敷座中間留一床處，然後說戒作諸羯磨，及教化比丘尼。」",
    "T23n1435_030:0215b28_0": "佛在俱舍彌。",
    "T23n1435_030:0215b28_1": "爾時俱舍彌比丘，憙鬪諍相言。",
    "T23n1435_030:0215b29_0": "佛爾時教化是諸比丘：「汝等莫鬪諍相言。",
    "T23n1435_030:0215b29_1": "何以故？",
    "T23n1435_030:0215c01_2": "用瞋恨者不滅瞋恨，唯忍辱力乃能滅之。」",
    "T23n1435_030:0215c02_3": "是中有比丘白佛言：「世尊法王且置！",
    "T23n1435_030:0215c02_4": "彼人惱我，云何不報？」",
    "T23n1435_030:0215c03_5": "爾時世尊小却不遠，作是念：「我今得離常喜鬪諍、相言相罵俱舍彌比丘所行威儀法則。」",
    "T23n1435_030:0215c05_6": "廣說《長壽王經》已，即從座起往支提國，漸漸遊行到舍衛國。",
    "T23n1435_030:0215c06_7": "爾時俱舍彌諸賢者，聞佛不憙俱舍彌比丘鬪諍言語，所行威儀法則，故捨詣他國，作是念：「我等應輕賤是諸比丘少起敬心。」",
    "T23n1435_030:0215c09_8": "作是念已，即便相語咸共輕賤，不復尊重供養讚歎，敬心轉少。",
    "T23n1435_030:0215c11_0": "爾時諸比丘作是念：「諸居士輕賤我等，不復尊重供養讚歎，敬心轉少。",
    "T23n1435_030:0215c12_1": "我等何不往舍衛國詣佛所？」",
    "T23n1435_030:0215c13_2": "作是念已，隨意住竟持衣鉢，往舍衛國詣佛所。",
    "T23n1435_030:0215c14_3": "長老舍利弗，聞俱舍彌諸比丘，喜鬪諍相言，彼諸賢者，不復尊重供養讚歎，起慢心故，來向舍衛國。",
    "T23n1435_030:0215c16_4": "聞已往詣佛所，頭面禮佛足却坐一面，白佛言：「世尊！",
    "T23n1435_030:0215c17_5": "俱舍彌比丘，憙鬪諍相言，彼諸賢者，不復尊重供養讚歎，起慢心故，便來向此。",
    "T23n1435_030:0215c19_6": "世尊！",
    "T23n1435_030:0215c19_7": "我等於此比丘，當應何所作？」",
    "T23n1435_030:0215c20_8": "佛語舍利弗：「是中有說非法者，不應尊重供養讚歎。",
    "T23n1435_030:0215c21_9": "有說法者，應尊重供養讚歎。」",
    "T23n1435_030:0215c22_10": "舍利弗白佛言：「世尊！",
    "T23n1435_030:0215c22_11": "我等云何知說非法者、說法者？」",
    "T23n1435_030:0215c23_12": "佛語舍利弗：「若比丘非法說法、法說非法、非律說律、律說非律、犯說非犯、非犯說犯、輕說重、重說輕、無殘說有殘、有殘說無殘、常所行法說非常所行法、非常所行法說是常所行法、說言非說、非說言說，是名說非法者，不應尊重供養讚歎，不應教讀誦經法答所問疑，不應從受讀誦經法、從問所疑，不應與衣鉢、戶鉤、時藥、時分藥、七日藥、盡形藥，亦不應從受衣鉢、戶鉤、時藥、時分藥、七日藥、盡形藥。",
    "T23n1435_030:0216a03_13": "舍利弗！",
    "T23n1435_030:0216a03_14": "若比丘非法說非法、法說法、非律說非律、律說律、犯說犯、非犯說非犯、輕說輕、重說重、無殘說無殘、有殘說有殘、常所行法說是常所行法、非常所行法說非常所行法、說言是說、非說言非說，是名說法者，應尊重供養讚歎，應教讀誦經法答所問疑，亦應從受讀誦經法、從問所疑，應與衣鉢、戶鉤、時藥、時分藥、七日藥、盡形藥，亦應從受衣鉢、戶鉤、時藥、時分藥、七日藥、盡形藥，一切盡應與床臥具。」",
    "T23n1435_030:0216a12_15": "長老目連、阿那律、難提、金毘羅，亦如是問。",
    "T23n1435_030:0216a13_16": "爾時摩訶波闍波提比丘尼，聞俱舍彌比丘，憙鬪諍相言，彼諸賢者不尊重供養，起慢心故，來向舍衛國。",
    "T23n1435_030:0216a16_17": "聞已往詣佛所，頭面禮足在一面立，白佛言：「世尊！",
    "T23n1435_030:0216a17_18": "俱舍彌比丘，憙鬪諍相言，彼諸賢者，不尊重供養讚歎，起慢心故，便來向此。",
    "T23n1435_030:0216a18_19": "世尊！",
    "T23n1435_030:0216a19_20": "我等於此比丘，當應何所作？」",
    "T23n1435_030:0216a19_21": "佛言：「瞿曇彌！",
    "T23n1435_030:0216a20_22": "是中有說非法者，不應敬重供養讚歎。",
    "T23n1435_030:0216a20_23": "有說法者，應敬重供養。」",
    "T23n1435_030:0216a21_24": "瞿曇彌言：「云何知說非法者、說法者？」",
    "T23n1435_030:0216a22_25": "佛告瞿曇彌：「善聽！",
    "T23n1435_030:0216a22_26": "若比丘非法說法、法說非法、非律說律、律說非律、犯說非犯、非犯說犯、重說輕、輕說重、無殘說殘。",
    "T23n1435_030:0216a25_27": "殘說無殘、常所行法說非常所行法、非常所行法說是常所行法、說言非說、非說言說，是名說非法者，不應敬重供養讚歎，不應教讀誦經法答所問疑，不應從受讀誦經法、從問所疑，不應與衣鉢、戶鉤、時藥、時分藥、七日藥、盡形藥。",
    "T23n1435_030:0216b01_28": "不應從受衣鉢、戶鉤、時藥、時分藥、七日藥、盡形藥，不應從是人受半月教誡法。",
    "T23n1435_030:0216b03_0": "瞿曇彌！",
    "T23n1435_030:0216b03_1": "若比丘非法說非法、法說法、非律說非律、律說律、犯說犯、非犯說非犯、輕說輕、重說重、無殘說無殘、有殘說有殘、常所行法說是常所行法、非常所行法說非常所行法、說言是說、非說言非說，是名說法者，應敬重供養讚歎。",
    "T23n1435_030:0216b08_2": "教讀誦經法答所問疑，亦應從受讀誦經法、從問所疑，應與衣鉢、戶鉤、時藥、時分藥、七日藥、盡形藥。",
    "T23n1435_030:0216b10_3": "亦應從是人受衣鉢、戶鉤、時藥、時分藥、七日藥、盡形藥，應從是人受半月教誡法。」",
    "T23n1435_030:0216b12_4": "翅舍瞿曇彌比丘尼、優鉢羅花色比丘尼、周那難陀比丘尼、頻頭比丘尼、脂梨沙彌尼亦如是問。",
    "T23n1435_030:0216b14_5": "憍薩羅王波斯匿，聞俱舍彌比丘，憙鬪諍相言，彼諸賢者，不尊重供養故，來向此國。",
    "T23n1435_030:0216b16_6": "聞已往詣佛所，頭面禮足却坐一面，白佛言：「世尊！",
    "T23n1435_030:0216b17_7": "我等當應何所作？」",
    "T23n1435_030:0216b17_8": "佛言：「大王！",
    "T23n1435_030:0216b18_9": "是中有說非法者，不應敬重供養。",
    "T23n1435_030:0216b18_10": "有說法者應供養。」",
    "T23n1435_030:0216b19_11": "「世尊！",
    "T23n1435_030:0216b19_12": "云何知說法者、說非法者？」",
    "T23n1435_030:0216b20_13": "佛言：「大王！",
    "T23n1435_030:0216b20_14": "應聽兩人語，若比丘非法說法、法說非法，是名說非法者，不應敬重供養讚歎，不應教讀誦經法答所問疑，不應從受讀誦經法、從問所疑，不應與衣鉢、戶鉤、時藥、時分藥、七日藥、盡形藥。",
    "T23n1435_030:0216b24_15": "大王！",
    "T23n1435_030:0216b24_16": "若有比丘非法說非法、法說是法，應恭敬供養讚歎教讀誦經法答所問疑，亦應從受讀誦經法、從問所疑，應與衣鉢、戶鉤、時藥、時分藥、七日藥、盡形藥。",
    "T23n1435_030:0216b28_0": "大王！",
    "T23n1435_030:0216b28_1": "應與一切二部僧飲食。」",
    "T23n1435_030:0216b28_2": "大居士須達多、阿難、邠坻梨師達多富羅那亦如是問。",
    "T23n1435_030:0216c01_0": "末利夫人，聞俱舍彌比丘，憙鬪諍相言，彼諸賢者不尊重供養讚歎故，來向此國。",
    "T23n1435_030:0216c02_1": "聞已往詣佛所，頭面禮佛足却坐一面，白佛言：「世尊！",
    "T23n1435_030:0216c04_0": "我等於此比丘，當應何所作？」",
    "T23n1435_030:0216c04_1": "佛言：「末利夫人！",
    "T23n1435_030:0216c05_2": "是中有說非法者，不應尊重供養讚歎。",
    "T23n1435_030:0216c05_3": "有說法者，應尊重供養讚歎。」",
    "T23n1435_030:0216c06_4": "「世尊！",
    "T23n1435_030:0216c06_5": "我等云何知說法者、說非法者？」",
    "T23n1435_030:0216c07_6": "佛言：「末利夫人！",
    "T23n1435_030:0216c07_7": "應聽兩人語，若比丘非法說法、法說非法，是名說非法者，不應尊重供養讚歎，不應教讀誦經法答所問疑，不應從受讀誦經法、從問所疑，不應與衣鉢、戶鉤、時藥、時分藥、七日藥、盡形藥。",
    "T23n1435_030:0216c12_8": "末利夫人！",
    "T23n1435_030:0216c12_9": "若比丘非法說非法、法說是法，是名說法者，應尊重供養讚歎教讀誦經法答所問疑，亦應從受讀誦經法、從問所疑，應與衣鉢、戶鉤、時藥、時分藥、七日藥、盡形藥，應與一切二部僧飲食。」",
    "T23n1435_030:0216c16_10": "毘舍佉鹿子母、布薩多居士婦、修闍多居士婦亦如是問。",
    "T23n1435_030:0216c18_0": "爾時長老舍利弗，聞俱舍彌比丘憙鬪諍相言故已來入界，聞已往詣佛所，頭面禮佛足却坐一面，白佛言：「世尊！",
    "T23n1435_030:0216c20_1": "俱舍彌比丘憙鬪諍相言來入此界，我等云何與臥具分？」",
    "T23n1435_030:0216c21_2": "佛言：「我先說應與臥具，隨彼部上座，先與臥具。」",
    "T23n1435_030:0216c22_3": "舍利弗受佛教已，隨彼上座先與臥具。",
    "T23n1435_030:0216c24_0": "佛在俱舍彌。",
    "T23n1435_030:0216c24_1": "爾時得擯比丘獨行、獨住，作是思惟：「為我故，眾僧鬪諍相言，僧破僧諍僧別僧異。",
    "T23n1435_030:0216c26_2": "是中有比丘言：『是人有罪。』",
    "T23n1435_030:0216c26_3": "有言：『是人無罪。』",
    "T23n1435_030:0216c27_4": "有言：『如法擯。』",
    "T23n1435_030:0216c27_5": "有言：『不如法擯。』",
    "T23n1435_030:0216c27_6": "有言：『如法擯不可破。』",
    "T23n1435_030:0216c28_7": "有言：『不如法擯可破。』",
    "T23n1435_030:0216c28_8": "皆為我故。",
    "T23n1435_030:0216c29_0": "我實犯罪，如法擯不可破。",
    "T23n1435_030:0216c29_1": "今當云何？」",
    "T23n1435_030:0216c29_2": "作是思惟已，到隨順比丘所言：「我獨行獨住作是思惟：『為我故，僧鬪諍相言，僧破僧諍僧別僧異。",
    "T23n1435_030:0217a03_0": "是中有比丘言：「是人有罪。」",
    "T23n1435_030:0217a03_1": "有言：「是人無罪。」",
    "T23n1435_030:0217a03_2": "有言：「如法擯。」",
    "T23n1435_030:0217a04_3": "有言：「不如法擯。」",
    "T23n1435_030:0217a04_4": "有言：「如法擯不可破。」",
    "T23n1435_030:0217a05_5": "有言：「不如法擯可破。」",
    "T23n1435_030:0217a05_6": "皆為我故。",
    "T23n1435_030:0217a05_7": "我實犯罪，如法擯不可破。",
    "T23n1435_030:0217a06_8": "我今云何？』」",
    "T23n1435_030:0217a06_9": "隨順諸比丘即將擯比丘到作擯諸比丘所言：「是擯比丘到我所言：『我獨行獨住作是思惟：「為我故，僧鬪諍相言，僧破僧諍僧別僧異。",
    "T23n1435_030:0217a09_10": "是中有比丘言：『是人有罪。』",
    "T23n1435_030:0217a10_11": "有言：『是人無罪。』",
    "T23n1435_030:0217a10_12": "有言：『如法擯。』",
    "T23n1435_030:0217a10_13": "有言：『不如法擯。』",
    "T23n1435_030:0217a11_14": "有言：『如法擯不可破。』",
    "T23n1435_030:0217a11_15": "有言：『不如法擯可破。』",
    "T23n1435_030:0217a12_16": "皆為我故。",
    "T23n1435_030:0217a12_17": "我實犯罪，如法擯不可破。",
    "T23n1435_030:0217a13_18": "我今云何？」』」",
    "T23n1435_030:0217a13_19": "作擯諸比丘，即將擯比丘及隨順諸比丘往詣佛所，頭面禮佛足却坐一面，白佛言：「世尊！",
    "T23n1435_030:0217a15_20": "是隨順比丘將擯比丘至我等所言：『是擯比丘言：「我獨行獨住作是思惟：『為我故，僧鬪諍相言，僧破僧諍僧別僧異。",
    "T23n1435_030:0217a18_0": "是中有比丘言：「是人有罪。」",
    "T23n1435_030:0217a18_1": "有言：「是人無罪。」",
    "T23n1435_030:0217a18_2": "有言：「如法擯。」",
    "T23n1435_030:0217a19_3": "有言：「不如法擯。」",
    "T23n1435_030:0217a19_4": "有言：「如法擯不可破。」",
    "T23n1435_030:0217a20_5": "有言：「不如法擯可破。」",
    "T23n1435_030:0217a20_6": "皆為我故。",
    "T23n1435_030:0217a20_7": "我實犯罪，如法擯不可破。",
    "T23n1435_030:0217a21_8": "我今云何？』」』」",
    "T23n1435_030:0217a21_9": "佛言：「是比丘實犯罪，如法擯不可破。",
    "T23n1435_030:0217a22_10": "若是比丘，心悔折伏自首者，應與解擯。",
    "T23n1435_030:0217a23_11": "解擯法者，一心和合僧，是擯比丘應從坐起偏袒右肩，脫革屣[跳-兆+互]跪合掌作是言：『大德僧憶念！",
    "T23n1435_030:0217a25_12": "為我故，僧鬪諍相言，僧破僧諍僧別僧異。",
    "T23n1435_030:0217a26_13": "是中有比丘言：「是人犯罪。」",
    "T23n1435_030:0217a27_0": "有言：「是人無罪。」",
    "T23n1435_030:0217a27_1": "有言：「如法擯。」",
    "T23n1435_030:0217a27_2": "有言：「不如法擯。」",
    "T23n1435_030:0217a28_3": "有言：「如法擯不可破。」",
    "T23n1435_030:0217a28_4": "有言：「不如法擯可破。」",
    "T23n1435_030:0217a29_5": "皆為我故。",
    "T23n1435_030:0217a29_6": "我某甲比丘實犯罪，如法擯不可破。",
    "T23n1435_030:0217b01_7": "我今心悔折伏自首，從僧乞解擯。",
    "T23n1435_030:0217b01_8": "我比丘某甲心悔折伏自首，僧當與我解擯，憐愍故。』",
    "T23n1435_030:0217b03_9": "第二、第三亦如是乞。",
    "T23n1435_030:0217b03_10": "即時一比丘，僧中唱言：『大德僧聽！",
    "T23n1435_030:0217b04_11": "是擯比丘某甲言：「為我故，僧鬪諍相言，僧破僧諍僧別僧異。",
    "T23n1435_030:0217b05_12": "是中有比丘言：『是人有罪。』",
    "T23n1435_030:0217b06_13": "有言：『是人無罪。』",
    "T23n1435_030:0217b06_14": "有言：『如法擯。』",
    "T23n1435_030:0217b07_0": "有言：『不如法擯。』",
    "T23n1435_030:0217b07_1": "有言：『如法擯不可破。』",
    "T23n1435_030:0217b07_2": "有言：『不如法擯可破。』",
    "T23n1435_030:0217b08_3": "皆為我故。",
    "T23n1435_030:0217b08_4": "我實犯罪，如法擯不可破。」",
    "T23n1435_030:0217b09_5": "是擯比丘某甲，心悔折伏自首，今從僧乞解擯。",
    "T23n1435_030:0217b10_6": "若僧時到僧忍聽，與某甲比丘解擯。",
    "T23n1435_030:0217b11_7": "是名白。』",
    "T23n1435_030:0217b11_8": "『大德僧聽！",
    "T23n1435_030:0217b11_9": "是擯比丘某甲言：「為我故，僧鬪諍相言，僧破僧諍僧別僧異。",
    "T23n1435_030:0217b12_10": "是中有比丘言：『是人有罪。』",
    "T23n1435_030:0217b13_11": "有言：『是人無罪。』",
    "T23n1435_030:0217b13_12": "有言：『如法擯。』",
    "T23n1435_030:0217b14_13": "有言：『不如法擯。』",
    "T23n1435_030:0217b14_14": "有言：『如法擯不可破。』",
    "T23n1435_030:0217b15_0": "有言：『不如法擯可破。』",
    "T23n1435_030:0217b15_1": "皆為我故，我實犯罪，如法擯不可破。」",
    "T23n1435_030:0217b16_2": "是擯比丘某甲，心悔折伏自首，僧今與某甲比丘解擯。",
    "T23n1435_030:0217b17_3": "誰諸長老忍聽與某甲比丘解擯者默然，不忍者說。』",
    "T23n1435_030:0217b18_4": "如是白四羯磨。",
    "T23n1435_030:0217b19_5": "『僧與某甲比丘解擯竟，僧忍，默然故，是事如是持。』」",
    "T23n1435_030:0217b21_0": "佛在俱舍彌。",
    "T23n1435_030:0217b21_1": "爾時彼比丘獨行獨住，作是思惟：「為我故，僧鬪諍相言，僧破僧諍僧別僧異。",
    "T23n1435_030:0217b23_2": "是中有比丘言：『是人有罪。』",
    "T23n1435_030:0217b23_3": "有言：『是人無罪。』",
    "T23n1435_030:0217b24_4": "有言：『如法擯。』",
    "T23n1435_030:0217b24_5": "有言：『不如法擯。』",
    "T23n1435_030:0217b24_6": "有言：『如法擯不可破。』",
    "T23n1435_030:0217b25_7": "有言：『不如法擯可破。』",
    "T23n1435_030:0217b25_8": "皆為我故。",
    "T23n1435_030:0217b25_9": "我實犯罪，如法擯不可破。",
    "T23n1435_030:0217b26_10": "我心悔折伏自首，僧已與我解擯，我今應入僧中共作和合。」",
    "T23n1435_030:0217b27_11": "作是思惟已，往隨順諸比丘所言：「我獨行獨住作是思惟：『為我故，僧鬪諍相言，僧破僧諍僧別僧異。",
    "T23n1435_030:0217c01_12": "是中有比丘言：「是人有罪。」",
    "T23n1435_030:0217c01_13": "有言：「是人無罪。」",
    "T23n1435_030:0217c02_14": "有言：「如法擯。」",
    "T23n1435_030:0217c02_15": "有言：「不如法擯。」",
    "T23n1435_030:0217c02_16": "有言：「如法擯不可破。」",
    "T23n1435_030:0217c03_17": "有言：「不如法擯可破。」",
    "T23n1435_030:0217c03_18": "皆為我故。",
    "T23n1435_030:0217c03_19": "我實犯罪，如法擯不可破。",
    "T23n1435_030:0217c04_20": "我心悔折伏自首，僧已與我解擯，我今應入僧中共作和合。』」",
    "T23n1435_030:0217c05_21": "隨順諸比丘即將是比丘往詣作擯比丘所言：「是比丘言：『我獨行獨住作是思惟：「為我故，僧鬪諍相言，僧破僧諍僧別僧異。",
    "T23n1435_030:0217c08_22": "是中有比丘言：『是人有罪。』",
    "T23n1435_030:0217c09_23": "有言：『無罪。』",
    "T23n1435_030:0217c09_24": "有言：『如法擯。』",
    "T23n1435_030:0217c09_25": "有言：『不如法擯。』",
    "T23n1435_030:0217c10_26": "有言：『如法擯不可破。』",
    "T23n1435_030:0217c10_27": "有言：『不如法擯可破。』",
    "T23n1435_030:0217c11_28": "皆為我故。",
    "T23n1435_030:0217c11_29": "我實犯罪，如法擯不可破。",
    "T23n1435_030:0217c12_0": "我心悔折伏自首故，僧已與我解擯，我今應入僧中共作和合。」』」",
    "T23n1435_030:0217c13_1": "作擯諸比丘即將是比丘及隨順諸比丘往詣佛所，頭面禮足却坐一面，白佛言：「世尊！",
    "T23n1435_030:0217c15_2": "是隨順諸比丘將是比丘到我所言：『是比丘說：「我獨行獨住作是思惟：『為我故，僧鬪諍相言，僧破僧諍僧別僧異。",
    "T23n1435_030:0217c17_3": "是中有比丘言：「是人有罪。」",
    "T23n1435_030:0217c18_4": "有言：「無罪。」",
    "T23n1435_030:0217c18_5": "有言：「如法擯。」",
    "T23n1435_030:0217c19_6": "有言：「不如法擯。」",
    "T23n1435_030:0217c19_7": "有言：「如法擯不可破。」",
    "T23n1435_030:0217c19_8": "有言：「不如法擯可破。」",
    "T23n1435_030:0217c20_9": "皆為我故。",
    "T23n1435_030:0217c20_10": "我實有罪，如法擯不可破。",
    "T23n1435_030:0217c21_11": "我心悔折伏自首故，僧已與我解擯，我今應入僧中作和合。』」』」",
    "T23n1435_030:0217c22_12": "佛言：「善哉，善哉！",
    "T23n1435_030:0217c22_13": "諸比丘，汝為和合因緣故，細求是事，如破一毛為百分，莫為破僧因緣細求是事。」",
    "T23n1435_030:0217c24_14": "佛言：「應共作和合。",
    "T23n1435_030:0217c25_15": "若布薩時未到，應僧中唱言：『大德僧聽！",
    "T23n1435_030:0217c26_16": "今僧為和合故，若僧時到僧忍聽，今非布薩時作布薩說波羅提木叉，為眾僧和合故。",
    "T23n1435_030:0217c28_17": "是名白。』",
    "T23n1435_030:0217c28_18": "即時作布薩說波羅提木叉。」",
    "T23n1435_030:0217c28_19": "(八法中俱舍彌法第二竟)八法中瞻波法第三佛在瞻波國。",
    "T23n1435_030:0218a02_20": "爾時六群比丘，處處作非法羯磨：一人擯一人，一人擯二人、三人、四人，二人擯二人，二人擯三人、四人、一人，三人擯三人，三人擯四人、一人、二人，四人擯四人。",
    "T23n1435_030:0218a05_21": "是中有比丘少欲知足行頭陀，聞是事心不喜，訶責言：「云何名比丘，處處作非法羯磨：一人擯一人、二人、三人、四人，二人擯二人、三人、四人、一人，三人擯三人、四人、一人、二人，四人擯四人？」",
    "T23n1435_030:0218a10_22": "如是訶已向佛廣說。",
    "T23n1435_030:0218a10_23": "佛以是事集比丘僧，知而故問六群比丘：「汝實作是事不？」",
    "T23n1435_030:0218a11_24": "答言：「實作。",
    "T23n1435_030:0218a12_25": "世尊！」",
    "T23n1435_030:0218a12_26": "佛訶責言：「云何名比丘，處處作非法羯磨：一人擯一人、二人、三人、四人，二人擯二人、三人、四人、一人，三人擯三人、四人、一人、二人，四人擯四人。」",
    "T23n1435_030:0218a15_27": "佛但訶責而未結戒。",
    "T23n1435_030:0218a16_0": "佛在瞻波國。",
    "T23n1435_030:0218a16_1": "爾時阿葉摩伽國聚落名王薩婆，是中有舊比丘名共金，作摩摩帝帝帝陀羅。",
    "T23n1435_030:0218a18_2": "六群比丘遊行迦尸國向瞻波國，到王薩婆聚落。",
    "T23n1435_030:0218a19_3": "是比丘遙見彼來，出迎代持衣鉢、開房舍示言：「此房舍、床、臥具、被枕，汝等隨上座安住。」",
    "T23n1435_030:0218a21_4": "與辦洗浴具，與油澡豆，欲揩摩者即與揩摩。",
    "T23n1435_030:0218a22_5": "是摩摩帝夜坐禪，晨朝入王薩婆聚落，到諸貴人舍，讚歎六群比丘言：「六群比丘是佛弟子，多聞善巧說法辯才無礙。",
    "T23n1435_030:0218a24_6": "以是故，汝等應與僧怛鉢那食中食。」",
    "T23n1435_030:0218a25_7": "即時諸婆羅門居士信者，與作怛鉢那食中食與僧。",
    "T23n1435_030:0218a26_8": "六群比丘噉是食已，肥盛得色得力身柔軟，共相謂言：「是好善男子，尊重讚歎我等，作如是好食。」",
    "T23n1435_030:0218a29_9": "數日之中更不復續，六群比丘共相謂言：「是善男子轉更不好，不復尊重供養讚歎我等，當喚其來。」",
    "T23n1435_030:0218b02_10": "即喚來到，六群問言：「汝何故不復尊重供養讚歎我等！」",
    "T23n1435_030:0218b03_11": "答言：「此王薩婆聚落婆羅門居士，信我語者約勅作供養。",
    "T23n1435_030:0218b04_12": "我力勢正能齊是，更不能得。」",
    "T23n1435_030:0218b05_13": "六群比丘言：「汝見罪不？」",
    "T23n1435_030:0218b06_14": "答言：「我有何罪？」",
    "T23n1435_030:0218b06_15": "六群言：「汝看我等不如本尊重供養讚歎。」",
    "T23n1435_030:0218b07_16": "彼言：「我不見罪。」",
    "T23n1435_030:0218b07_17": "六群比丘言：「此人不肯直首，當與作不見擯。」",
    "T23n1435_030:0218b08_18": "即與作不見擯。",
    "T23n1435_030:0218b09_19": "是人作是念：「六群比丘無因緣，我不自首，強作不見擯，我何不向瞻波國詣佛所？」",
    "T23n1435_030:0218b10_20": "如是思惟已，隨意住王薩婆聚落已，持衣鉢往瞻波國詣佛所，頭面禮佛足一面立。",
    "T23n1435_030:0218b12_21": "諸佛常法，有客比丘來，如是問訊：「可忍不？",
    "T23n1435_030:0218b13_22": "足不？",
    "T23n1435_030:0218b13_23": "安樂住不？",
    "T23n1435_030:0218b14_24": "乞食不難、道路不疲極耶？」",
    "T23n1435_030:0218b14_25": "佛如是語，問訊共金比丘：「可忍不？",
    "T23n1435_030:0218b15_26": "足不？",
    "T23n1435_030:0218b15_27": "安樂住不？",
    "T23n1435_030:0218b16_0": "乞食不難、道路不疲極耶？」",
    "T23n1435_030:0218b16_1": "答言：「世尊！",
    "T23n1435_030:0218b16_2": "可忍、可足、乞食無難、道路不疲。」",
    "T23n1435_030:0218b17_3": "以是事向佛廣說。",
    "T23n1435_030:0218b18_4": "佛知而故問共金比丘：「六群比丘何因緣故擯汝？」",
    "T23n1435_030:0218b19_5": "答言：「世尊！",
    "T23n1435_030:0218b19_6": "無因無緣，我無罪強與我作不見擯。」",
    "T23n1435_030:0218b20_7": "佛言：「若六群比丘無因無緣，汝無罪強擯汝者，汝莫愁憂，我與汝作法伴。」",
    "T23n1435_030:0218b21_8": "六群比丘聞與作擯比丘向瞻波國詣佛所：「我等亦當往詣佛所。」",
    "T23n1435_030:0218b23_9": "如是思惟隨意住已，持衣鉢遊行向瞻波國詣佛所，頭面禮佛足一面立。",
    "T23n1435_030:0218b25_10": "諸佛常法，有客比丘來，以如是語問訊：「可忍不？",
    "T23n1435_030:0218b26_11": "足不？",
    "T23n1435_030:0218b26_12": "安樂住不？",
    "T23n1435_030:0218b26_13": "乞食不難、道路不疲極耶？」",
    "T23n1435_030:0218b27_14": "佛即以是語問訊六群比丘：「可忍不？",
    "T23n1435_030:0218b28_15": "足不？",
    "T23n1435_030:0218b28_16": "安樂住不？",
    "T23n1435_030:0218b28_17": "乞食不難、道路不疲極耶？」",
    "T23n1435_030:0218b29_18": "六群比丘答言：「世尊！",
    "T23n1435_030:0218b29_19": "可忍、可足、安樂住、乞食不難、道路不疲極。」",
    "T23n1435_030:0218c01_20": "佛知而故問六群比丘：「汝等於王薩婆聚落，有與比丘作不見擯耶？」",
    "T23n1435_030:0218c03_21": "答言：「實有。",
    "T23n1435_030:0218c03_22": "世尊！」",
    "T23n1435_030:0218c03_23": "問：「何因緣故擯？」",
    "T23n1435_030:0218c03_24": "答言：「無因無緣，彼無罪強為作擯。」",
    "T23n1435_030:0218c04_25": "佛以是事及先因緣集比丘僧，種種因緣呵責六群比丘言：「云何名比丘，無因無緣，彼無罪強為作擯？",
    "T23n1435_030:0218c07_26": "云何名比丘，處處作非法羯磨？",
    "T23n1435_030:0218c07_27": "一人擯一人、二人、三人、四人，二人擯二人、三人、四人、一人，三人擯三人、四人、一人、二人，四人擯四人。",
    "T23n1435_030:0218c10_0": "若比丘，一人擯一人，犯一突吉羅。",
    "T23n1435_030:0218c10_1": "一人擯二人，犯二突吉羅。",
    "T23n1435_030:0218c11_2": "一人擯三人，犯三突吉羅。",
    "T23n1435_030:0218c12_0": "一人擯四人，四突吉羅。",
    "T23n1435_030:0218c12_1": "二人擯二人，二突吉羅。",
    "T23n1435_030:0218c13_2": "二人擯三人，三突吉羅。",
    "T23n1435_030:0218c13_3": "二人擯四人，犯四突吉羅。",
    "T23n1435_030:0218c14_4": "三人擯一人，一突吉羅。",
    "T23n1435_030:0218c14_5": "三人擯三人，三突吉羅。",
    "T23n1435_030:0218c15_6": "三人擯四人，四突吉羅。",
    "T23n1435_030:0218c15_7": "三人擯一人，一突吉羅。",
    "T23n1435_030:0218c16_8": "三人擯二人，二突吉羅。",
    "T23n1435_030:0218c16_9": "四人擯四人，偷蘭遮。",
    "T23n1435_030:0218c17_10": "作破僧因緣故。",
    "T23n1435_030:0218c17_11": "一人擯一人，是非法羯磨，不應作。",
    "T23n1435_030:0218c18_12": "一人擯二人、三人、四人，是非法羯磨，不應作。",
    "T23n1435_030:0218c19_13": "二人擯二人、三人、四人、一人，是非法羯磨，不應作。",
    "T23n1435_030:0218c20_14": "三人擯三人、四人、一人、二人，是非法羯磨，不應作。",
    "T23n1435_030:0218c21_15": "四人擯四人，是非法羯磨，不應作。",
    "T23n1435_030:0218c22_16": "若一人擯一人，不成羯磨。",
    "T23n1435_030:0218c23_17": "一人擯二人、三人、四人，不成羯磨。",
    "T23n1435_030:0218c23_18": "二人擯二人、三人、四人、一人，不成羯磨。",
    "T23n1435_030:0218c24_19": "三人擯三人、四人、一人、二人，不成羯磨。",
    "T23n1435_030:0218c25_20": "四人擯四人，不成羯磨。",
    "T23n1435_030:0218c26_21": "可四眾作羯磨，是中四比丘成。",
    "T23n1435_030:0218c27_0": "可五眾作羯磨，是中五比丘成。",
    "T23n1435_030:0218c27_1": "可十眾作羯磨，是中十比丘成。",
    "T23n1435_030:0218c28_2": "可二十眾作羯磨，是中二十比丘成。",
    "T23n1435_030:0218c29_3": "若四眾可作羯磨，是中減四比丘作，是非法羯磨，不應作。",
    "T23n1435_030:0219a01_4": "若白衣作第四人，是非法羯磨，不應作。",
    "T23n1435_030:0219a02_5": "若沙彌、若非比丘、若外道、若不見擯人、不作擯人、惡邪不除擯人、不共住人、種種不共住人、自言犯重罪人、本白衣污比丘尼、不能男人、越濟人、殺父母人、殺阿羅漢、破僧、惡心出佛身血，如是人作第四人，是非法羯磨，不應作。",
    "T23n1435_030:0219a07_6": "可五眾作羯磨，減五比丘作者，是非法羯磨，不應作。",
    "T23n1435_030:0219a08_7": "若白衣作第五人，是非法羯磨，不應作。",
    "T23n1435_030:0219a09_8": "若沙彌、若非比丘、若外道、若不見擯人、不作擯人、惡邪不除擯人、不共住人、種種不共住人、自言犯重罪人、本白衣污比丘尼、不能男人、越濟人、殺父殺母、殺阿羅漢、破僧、惡心出佛身血，如是人作第五人，是非法羯磨，不應作。",
    "T23n1435_030:0219a14_9": "可十眾作羯磨，減十眾作者，是非法羯磨，不應作。",
    "T23n1435_030:0219a15_10": "若白衣作第十人，是非法羯磨不應作。",
    "T23n1435_030:0219a16_11": "若沙彌、非比丘、若外道、不見擯人、不作擯人、惡邪不除擯人、不共住人、種種不共住人、自言犯重罪、本白衣污比丘尼人、不能男人、越濟人、殺父殺母、殺阿羅漢、破僧、惡心出佛身血，如是人作第十人，是非法羯磨，不應作。",
    "T23n1435_030:0219a21_12": "可二十眾作羯磨，減二十眾作者，是非法羯磨，不應作。",
    "T23n1435_030:0219a23_13": "若白衣作第二十人，是非法羯磨，不應作。",
    "T23n1435_030:0219a24_14": "若沙彌、非比丘、若外道、不見擯、不作擯、惡邪不除擯、不共住人、種種不共住人、自言犯重罪、本白衣污比丘尼、不能男人、越濟人、破內外道、殺父殺母、殺阿羅漢、破僧、惡心出佛身血，如是人作第二十人，是非法羯磨，不應作。",
    "T23n1435_030:0219a29_15": "若可四眾作羯磨，減四比丘作者，不成羯磨。",
    "T23n1435_030:0219b01_16": "若可四眾作羯磨，若白衣作第四人，是非法羯磨，不成羯磨，不應作。",
    "T23n1435_030:0219b02_17": "若沙彌乃至惡心出佛身血人作第四人，是非法羯磨，不成羯磨，不應作。",
    "T23n1435_030:0219b04_18": "若五眾可作羯磨，減五比丘作者，不成羯磨。",
    "T23n1435_030:0219b05_19": "若可五眾作羯磨，若白衣作第五人，是非法，不成羯磨，不應作。",
    "T23n1435_030:0219b06_20": "若沙彌、非比丘、若外道、不見擯、不作擯、惡邪不除擯、不共住、種種不共住、自言犯重罪、本白衣污比丘尼、不能男人、越濟人、殺父殺母、殺阿羅漢、破僧、惡心出佛身血，如是等人作第五人，是非法，不成羯磨，不應作。",
    "T23n1435_030:0219b11_21": "若可十眾作羯磨，減十眾作者，不成羯磨，不應作。",
    "T23n1435_030:0219b12_22": "若可十眾作羯磨，若白衣作第十人，是非法，不成羯磨，不應作。",
    "T23n1435_030:0219b14_23": "若沙彌、非比丘、若外道、不見擯、不作擯、惡邪不除擯、不共住、種種不共住、自言犯重罪、本白衣污比丘尼、不能男人、越濟人、殺父殺母、殺阿羅漢、破僧、惡心出佛身血，如是等人作第十人，是非法，不成羯磨，不應作。",
    "T23n1435_030:0219b19_24": "若可二十眾作羯磨者，減二十比丘作羯磨，不成羯磨，不應作。",
    "T23n1435_030:0219b20_25": "若可二十僧作羯磨，若白衣作第二十人，是非法，不成羯磨，不應作。",
    "T23n1435_030:0219b22_26": "若沙彌、非比丘、若外道、不見擯、不作擯、惡邪不除擯、不共住、種種不共住、自言犯重罪、本白衣污比丘尼、不能男人、越濟人、殺父殺母、殺阿羅漢、破僧、惡心出佛身血，如是等人作第二十人，是非法，羯磨不成，不應作。」",
    "T23n1435_030:0219b27_0": "佛言：「從今別住人作第四人，不應作別住羯磨。",
    "T23n1435_030:0219b28_1": "若別住竟人作第四人，不應作別住羯磨。",
    "T23n1435_030:0219b29_0": "行摩那埵人作第四人，不應作別住羯磨。",
    "T23n1435_030:0219b29_1": "行摩那埵竟人作第四人，不應作別住羯磨。",
    "T23n1435_030:0219c01_2": "若不共住人作第四人，不應作別住羯磨。",
    "T23n1435_030:0219c02_3": "極少四清淨同見比丘，得作別住羯磨。",
    "T23n1435_030:0219c03_4": "從今若別住人作第四人，不應作摩那埵羯磨。",
    "T23n1435_030:0219c04_5": "若別住竟人作第四人，不應作摩那埵羯磨。",
    "T23n1435_030:0219c05_6": "行摩那埵人、行摩那埵竟人作第四人，不應作摩那埵羯磨。",
    "T23n1435_030:0219c07_7": "不共住人作第四人，不應作摩那埵羯磨。",
    "T23n1435_030:0219c08_8": "極少四清淨同見比丘，得作摩那埵羯磨。",
    "T23n1435_030:0219c09_9": "從今若別住人作第四人，不應作本日治羯磨。",
    "T23n1435_030:0219c10_10": "別住竟人作第四人，不應作本日治羯磨。",
    "T23n1435_030:0219c11_11": "若行摩那埵人作第四人，不應作本日治羯磨。",
    "T23n1435_030:0219c12_12": "行摩那埵竟人作第四人，不應作本日治羯磨。",
    "T23n1435_030:0219c13_13": "不共住人作第四人，不應作本日治羯磨。",
    "T23n1435_030:0219c14_14": "極少四清淨同見比丘，得作本日治羯磨。",
    "T23n1435_030:0219c15_15": "從今日若別住人作第二十人，不應作出罪羯磨。",
    "T23n1435_030:0219c16_16": "若別住竟人、若行摩那埵人、若行摩那埵竟人作第二十人，不應作出罪羯磨。",
    "T23n1435_030:0219c17_17": "若不共住人作第二十人，不應作出罪羯磨。",
    "T23n1435_030:0219c18_18": "極少二十清淨同見比丘，得作出罪羯磨。」",
    "T23n1435_030:0219c19_19": "佛語諸比丘：「清淨同見四比丘，是名眾僧。",
    "T23n1435_030:0219c20_20": "若五比丘清淨同見，是名眾僧。",
    "T23n1435_030:0219c21_21": "若十比丘清淨同見，是名眾僧。",
    "T23n1435_030:0219c22_22": "若二十比丘清淨同見，是名眾僧。",
    "T23n1435_030:0219c23_0": "是中四比丘清淨同見僧中，可如法作諸羯磨，除自恣羯磨、除受大戒羯磨、除出罪羯磨。",
    "T23n1435_030:0219c25_0": "是中五比丘清淨同見僧中，可如法作諸羯磨，除中國受大戒羯磨、除出罪羯磨。",
    "T23n1435_030:0219c26_1": "是中十比丘清淨同見僧中可如法作諸羯磨，除出罪羯磨。",
    "T23n1435_030:0219c28_2": "是中二十比丘清淨同見僧中，可如法作一切羯磨。」",
    "T23n1435_030:0220a01_0": "爾時長老優波離問佛言：「世尊！",
    "T23n1435_030:0220a01_1": "頗有僧不如法作羯磨耶？」",
    "T23n1435_030:0220a02_2": "佛語優波離：「有五種僧：一者無慚愧僧；二者羺羊僧；三者別眾僧；四者清淨僧；五者真實僧。",
    "T23n1435_030:0220a04_3": "無慚愧僧者，破戒諸比丘，是名無慚愧僧。",
    "T23n1435_030:0220a05_4": "羺羊僧者，若比丘凡夫鈍根無智慧，如諸羺羊聚，在一處無所知，是諸比丘不知布薩、不知布薩羯磨、不知說戒、不知法會，是名羺羊僧。",
    "T23n1435_030:0220a08_5": "別眾僧者，若諸比丘一界內處處別作諸羯磨。",
    "T23n1435_030:0220a09_6": "清淨僧者，凡夫持戒人及凡夫勝者，是名清淨僧。",
    "T23n1435_030:0220a11_7": "真實僧者，學無學人，是名真實僧。",
    "T23n1435_030:0220a11_8": "是中前三種僧，能作非法羯磨；後二種不能作非法羯磨。」",
    "T23n1435_030:0220a13_9": "佛告優波離：「復有四種羯磨：非法羯磨、如法羯磨、別眾羯磨、和合羯磨。",
    "T23n1435_030:0220a14_10": "非法羯磨者，若白羯磨離白作，是名非法羯磨；若白二羯磨離白作者，是亦非法；復有作白不唱說羯磨是亦非法；若唱說羯磨不作白，是亦非法；若白四羯磨離白作者，是亦非法；若白已不三唱說羯磨，是亦非法；若三唱說羯磨不作白，是非法羯磨；若應與現前比尼與憶念比尼，是非法羯磨；應與憶念比尼與現前比尼，是非法羯磨；應與憶念比尼與不癡比尼，是非法羯磨。",
    "T23n1435_030:0220a23_11": "應與不癡比尼與現前比尼，是非法羯磨。",
    "T23n1435_030:0220a24_12": "應與不癡比尼與自言比尼，是非法羯磨。",
    "T23n1435_030:0220a25_13": "應與自言比尼與不癡比尼，是非法羯磨。",
    "T23n1435_030:0220a26_14": "應與自言比尼與實覓比尼，是非法羯磨。",
    "T23n1435_030:0220a27_0": "應與實覓比尼與自言比尼，是非法羯磨。",
    "T23n1435_030:0220a27_1": "應與實覓比尼與苦切羯磨，是非法羯磨。",
    "T23n1435_030:0220a28_2": "應與苦切羯磨與實覓比尼，是非法羯磨。",
    "T23n1435_030:0220a29_3": "應與苦切羯磨與依止羯磨，是非法羯磨。",
    "T23n1435_030:0220b01_4": "應與依止羯磨與苦切羯磨，是非法羯磨。",
    "T23n1435_030:0220b02_5": "應與依止羯磨與驅出羯磨，是非法羯磨。",
    "T23n1435_030:0220b03_6": "應與驅出羯磨與依止羯磨，是非法羯磨。",
    "T23n1435_030:0220b04_7": "應與驅出羯磨與下意羯磨，是非法羯磨。",
    "T23n1435_030:0220b05_8": "應與下意羯磨與驅出羯磨，是非法羯磨。",
    "T23n1435_030:0220b06_9": "應與下意羯磨與別住羯磨，是非法羯磨。",
    "T23n1435_030:0220b07_10": "應與別住羯磨與下意羯磨，是非法羯磨。",
    "T23n1435_030:0220b08_11": "應與別住羯磨與摩那埵羯磨，是非法羯磨。",
    "T23n1435_030:0220b09_12": "應與摩那埵羯磨與本日治羯磨，是非法羯磨。",
    "T23n1435_030:0220b10_13": "應與出罪羯磨與本日治羯磨，是非法羯磨。",
    "T23n1435_030:0220b11_14": "應與出罪羯磨與摩那埵羯磨，是非法羯磨。",
    "T23n1435_030:0220b12_15": "若僧種種事起，不如法、不如比尼、不如佛教斷，皆名非法。",
    "T23n1435_030:0220b13_16": "是名非法羯磨。",
    "T23n1435_030:0220b14_17": "「如法羯磨者，若白羯磨用白作，是如法羯磨。",
    "T23n1435_030:0220b15_18": "若白二羯磨白已一唱，是如法羯磨。",
    "T23n1435_030:0220b15_19": "若白四羯磨白已三唱，是如法羯磨。",
    "T23n1435_030:0220b16_20": "若應與現前比尼與現前比尼，是如法羯磨。",
    "T23n1435_030:0220b17_21": "若應與憶念與憶念、應與不癡與不癡、應與自言治與自言治、應與實覓比尼與實覓比尼、應與苦切羯磨與苦切、應與依止羯磨與依止、應與下意羯磨與下意、應與驅出羯磨與驅出、應與別住羯磨與別住、應與摩那埵與摩那埵、應與本日治與本日治、應與出罪與出罪，是名如法羯磨。",
    "T23n1435_030:0220b24_22": "若僧中種種事起，如法、如比尼、如佛教斷，是名如法羯磨。",
    "T23n1435_030:0220b25_23": "「別眾羯磨者，是羯磨中所須比丘，不和合一處、可與欲者不與欲、現前比丘遮成遮，是名別眾羯磨。",
    "T23n1435_030:0220b27_24": "復有別眾羯磨，是羯磨中所須比丘和合一處，可與欲者不與欲、現前比丘遮成遮，是名別眾羯磨。",
    "T23n1435_030:0220c01_25": "復有別眾羯磨，是羯磨中所須比丘和合一處，可與欲者與欲、現前比丘遮成遮，是名別眾羯磨。",
    "T23n1435_030:0220c03_26": "「和合羯磨者，所須比丘和合一處，可與欲者與欲、現前比丘能遮不遮，是名和合羯磨。」",
    "T23n1435_030:0220c06_0": "長老優波離問佛：「何比丘遮可受？",
    "T23n1435_030:0220c06_1": "何比丘遮不可受？」",
    "T23n1435_030:0220c07_2": "佛言：「若僧如法作羯磨，是中有比丘遮，不應受；若白衣遮、若沙彌、若非比丘、若外道、不見擯、不作擯、惡邪不除擯、不共住、種種不共住、自言犯重罪、本白衣污比丘尼、不能男人、越濟人、殺父、殺母、殺阿羅漢、破僧惡心出佛身血，如是等人遮，不應受；若界內人遮界外作羯磨，不應受；若界外人遮界內作羯磨，不應受；若在下人遮高處作羯磨，不應受；若在高處人遮下處作羯磨，不應受；若遮人不到作羯磨僧所、若到不乞聽、若破戒人遮，皆不應受；若破戒人心遮亦不應受，是名不應受。",
    "T23n1435_030:0220c18_3": "應受遮者，若僧作非法羯磨，是中有比丘遮，應受。",
    "T23n1435_030:0220c19_4": "若僧界內作非法羯磨界內比丘遮，應受。",
    "T23n1435_030:0220c20_5": "若遮比丘到僧所，乞聽已遮，應受。",
    "T23n1435_030:0220c21_0": "若持戒比丘遮，應受。",
    "T23n1435_030:0220c21_1": "是名應受。",
    "T23n1435_030:0220c21_2": "有諸比丘非法別眾擯比丘，有比丘僧來解，非法別眾、非法和合眾、似法別眾、似法和合眾、如法別眾、如法和合眾。",
    "T23n1435_030:0220c24_3": "復有諸比丘，非法和合眾擯比丘，有比丘僧來解，非法別眾、非法和合眾、似法別眾、似法和合眾、如法別眾、如法和合眾。",
    "T23n1435_030:0220c27_0": "復有諸比丘，似法別眾擯比丘，有比丘僧來解，非法別眾、非法和合眾、似法別眾、似法和合眾、如法別眾、如法和合眾。",
    "T23n1435_030:0220c29_1": "復有諸比丘，似法和合眾擯比丘，有比丘僧來解，非法別眾、非法和合眾、似法別眾、似法和合眾、如法別眾、如法和合眾。",
    "T23n1435_030:0221a03_2": "復有諸比丘僧，如法別眾擯比丘，有比丘僧來解，非法別眾、非法和合眾、似法別眾、似法和合眾、如法別眾、如法和合眾。",
    "T23n1435_030:0221a06_3": "復有比丘僧，如法和合眾擯比丘，有比丘僧來解，非法別眾、非法和合眾、似法別眾、似法和合眾、如法別眾、如法和合眾。」",
    "T23n1435_030:0221a08_4": "佛語優波離：「是中一眾，名真實作擯，所謂如法和合眾；一眾名真實解擯，所謂如法和合眾解。」",
    "T23n1435_030:0221a11_5": "(八法中瞻波法第三竟)◎十誦律卷第三十"
}