{
    "T24n1453_005:0474b02_0": "根本說一切有部百一羯磨",
    "T24n1453_005:0474b03_0": "卷第五",
    "T24n1453_005:0474b05_0": "三藏法師義淨奉　制譯",
    "T24n1453_005:0474b06_0": "五年同利養別說戒白二",
    "T24n1453_005:0474b07_0": "具壽鄔波離請世尊曰：「大德！",
    "T24n1453_005:0474b07_1": "於某聚落有一長者，造一住處，諸事具足，捨與四方僧伽。",
    "T24n1453_005:0474b09_2": "是時長者被王拘執，苾芻聞已棄寺他行，有三寶物及諸資具被賊偷去。",
    "T24n1453_005:0474b10_3": "長者得脫，知寺被賊，白言：『聖者！",
    "T24n1453_005:0474b11_4": "以何緣故，棄寺他行？』",
    "T24n1453_005:0474b12_5": "苾芻答言：『我聞長者被官拘執，心生惶怖，且向他方。』",
    "T24n1453_005:0474b13_6": "長者曰：『我有宗親彼能供給，何事怱遽？』",
    "T24n1453_005:0474b14_7": "諸苾芻不知云何？」",
    "T24n1453_005:0474b14_8": "白佛，佛言：「問彼宗親，能供給者善。",
    "T24n1453_005:0474b15_9": "若不能者，諸苾芻作白二羯磨，應共隨近寺，於五年中同一利養，別為長淨。",
    "T24n1453_005:0474b17_10": "先報彼寺知已，敷座席作前方便，乃至令一苾芻作白二羯磨。",
    "T24n1453_005:0474b19_0": "「『大德僧伽聽！",
    "T24n1453_005:0474b19_1": "今此住處造寺施主某甲，今為王拘執。",
    "T24n1453_005:0474b20_2": "若僧伽時至聽者，僧伽應許僧伽今此住處與某住處，於五年中同一利養別長淨。",
    "T24n1453_005:0474b22_3": "白如是。』",
    "T24n1453_005:0474b22_4": "次作羯磨：「『大德僧伽聽！",
    "T24n1453_005:0474b23_5": "今此住處造寺施主某甲，為王拘執。",
    "T24n1453_005:0474b24_6": "僧伽今此住處與某住處，於五年中同一利養別長淨。",
    "T24n1453_005:0474b25_7": "若諸具壽聽此住處與彼住處，於五年中同一利養別長淨者默然；若不許者說。』",
    "T24n1453_005:0474b27_8": "『僧伽已聽此住處與彼住處，於五年中同一利養別長淨竟。",
    "T24n1453_005:0474b28_9": "僧伽已聽許，由其默然故，我今如是持。』」",
    "T24n1453_005:0474b29_10": "(若有餘緣，隨事作法應知)告諸俗舍白二具壽鄔波離請世尊曰：「大德！",
    "T24n1453_005:0474c02_11": "若苾芻、苾芻尼於諸俗家作諸非法，令諸俗侶不生敬信，廣起譏嫌，不知云何？」",
    "T24n1453_005:0474c04_12": "佛言：「汝諸苾芻應差苾芻具五德者，往諸俗家，說彼二人所行非法。",
    "T24n1453_005:0474c05_13": "如是應差：敷座席作前方便已，先須問能：『汝某甲能往諸俗家，說廣額苾芻、松幹苾芻尼所行非法不？』",
    "T24n1453_005:0474c08_14": "答言：『能。』",
    "T24n1453_005:0474c08_15": "令一苾芻作白羯磨，如是應作：「『大德僧伽聽！",
    "T24n1453_005:0474c10_16": "此苾芻某甲能往俗家說廣額苾芻、松幹苾芻尼所行非法。",
    "T24n1453_005:0474c11_17": "若僧伽時至聽者，僧伽應許僧伽今差此苾芻某甲往諸俗家，說廣額苾芻、松幹苾芻尼所行非法。",
    "T24n1453_005:0474c13_18": "白如是。』",
    "T24n1453_005:0474c14_19": "次作羯磨。",
    "T24n1453_005:0474c15_0": "「『大德僧伽聽！",
    "T24n1453_005:0474c15_1": "此苾芻某甲能往俗家說廣額苾芻、松幹苾芻尼所行非法。",
    "T24n1453_005:0474c16_2": "僧伽今差此苾芻某甲往諸俗家說廣額苾芻、松幹苾芻尼所行非法。",
    "T24n1453_005:0474c18_3": "若諸具壽聽差此苾芻某甲往諸俗家說廣額苾芻、松幹苾芻尼所行非法者默然，若不許者說。』",
    "T24n1453_005:0474c20_4": "『僧伽已聽差此苾芻某甲往諸俗家說廣額苾芻、松幹苾芻尼所行非法竟。",
    "T24n1453_005:0474c22_5": "僧伽已聽許，由其默然故，我今如是持。』」",
    "T24n1453_005:0474c23_6": "說他麁罪單白時諸苾芻奉佛教已，秉白二法，差一苾芻向諸俗家，說彼二人所行非法。",
    "T24n1453_005:0474c25_7": "時廣額苾芻聞此事已，詣諸苾芻所，作如是語：「仁於俗家，說我過失耶？」",
    "T24n1453_005:0474c27_8": "彼便答言：「我得眾法，令往俗家說汝過失。」",
    "T24n1453_005:0474c28_9": "廣額答言：「我能於汝作不饒益，當破汝腹，取汝中腸繞逝多林，斬截汝頭懸寺門上。」",
    "T24n1453_005:0475a01_10": "時諸苾芻聞此語已，即便白佛。",
    "T24n1453_005:0475a01_11": "佛言：「彼能欺別人，不能欺眾。",
    "T24n1453_005:0475a02_12": "應作單白，合眾詳往俗家說彼過失。",
    "T24n1453_005:0475a03_13": "敷座席作前方便，令一苾芻作單白羯磨：「『大德僧伽聽！",
    "T24n1453_005:0475a05_14": "彼廣額苾芻、松幹苾芻尼，於諸俗家作諸非法，令諸俗侶不生敬信。",
    "T24n1453_005:0475a06_15": "今無別人能往諸俗家說彼過失。",
    "T24n1453_005:0475a07_16": "僧伽今共往諸俗家，說彼二人所行非法，應作是語：「仁等當知，彼廣額苾芻、松幹苾芻尼，虧損聖教，自身損壞，猶如燋種不復生芽，於正法律中不能增長。",
    "T24n1453_005:0475a11_17": "仁等當觀，如來、應、正遍知及阿若憍陳如等諸大苾芻，所有行跡。」",
    "T24n1453_005:0475a12_18": "若僧伽時至聽者，僧伽應許僧伽今共往諸俗家說廣額苾芻、松幹苾芻尼所行非法。",
    "T24n1453_005:0475a14_19": "白如是。』",
    "T24n1453_005:0475a14_20": "既作白已，隨處當說。」",
    "T24n1453_005:0475a16_0": "具壽鄔波離請世尊曰：「大德！",
    "T24n1453_005:0475a16_1": "諸苾芻眾為彼二人作單白法已，告諸俗舍竟，不知云何？」",
    "T24n1453_005:0475a17_2": "以緣白佛，佛言：「令諸俗侶不應供給衣食湯藥，一切所須悉不應與。」",
    "T24n1453_005:0475a20_0": "諫破僧伽白四",
    "T24n1453_005:0475a21_0": "具壽鄔波離請白世尊曰：「大德！",
    "T24n1453_005:0475a21_1": "提婆達多為名利故，詣迦攝波所白言：『大德！",
    "T24n1453_005:0475a22_2": "為我說神通事。』",
    "T24n1453_005:0475a23_3": "時迦攝波不觀彼心，為說神通法。」",
    "T24n1453_005:0475a23_4": "時提婆達多得聞法已，初夜後夜警策修習，於夜後分依世俗道證初靜慮，便發神通。",
    "T24n1453_005:0475a25_5": "既得通已，便起惡念，告四伴曰：「汝等四人共我破彼沙門喬答摩和合僧伽，并破法輪。",
    "T24n1453_005:0475a27_6": "我歿代後獲善名稱流布十方。」",
    "T24n1453_005:0475a28_7": "作是說已，即便共伴四人，欲破和合僧伽，并破法輪。",
    "T24n1453_005:0475a29_8": "諸苾芻眾知此事已，即便白佛。",
    "T24n1453_005:0475b01_9": "佛言：「汝諸苾芻為作別諫。」",
    "T24n1453_005:0475b01_10": "別諫之時，堅執不捨云：「此真實，餘皆虛妄。」",
    "T24n1453_005:0475b02_11": "時諸苾芻即以此緣白佛，佛言：「汝諸苾芻秉白四羯磨，諫彼提婆達多。",
    "T24n1453_005:0475b04_12": "若更有如是流類，應如是諫：敷座席作前方便，令一苾芻作白羯磨，應如是作：『大德僧伽聽！",
    "T24n1453_005:0475b06_13": "此天授欲破和合僧伽，作鬪諍事非法而住。",
    "T24n1453_005:0475b07_14": "諸苾芻為作別諫。",
    "T24n1453_005:0475b07_15": "別諫之時，堅執不捨云：「此真實，餘皆虛妄。」",
    "T24n1453_005:0475b08_16": "僧伽今以白四羯磨諫彼天授：「汝天授莫破和合僧伽，作鬪諍事非法而住。",
    "T24n1453_005:0475b10_17": "汝天授應與僧伽和合歡喜無諍，一心一說如水乳合，大師教法令得光顯安樂而住。」",
    "T24n1453_005:0475b12_18": "若僧伽時至聽者，僧伽應許僧伽今作白四羯磨，諫彼天授破僧伽事。",
    "T24n1453_005:0475b14_19": "白如是。』",
    "T24n1453_005:0475b14_20": "次作羯磨：『大德僧伽聽！",
    "T24n1453_005:0475b14_21": "此天授欲破和合僧伽作鬪諍事非法而住，諸苾芻為作別諫。",
    "T24n1453_005:0475b16_22": "別諫之時，堅執不捨云：「此真實餘，皆虛妄。」",
    "T24n1453_005:0475b17_23": "僧伽今以白四羯磨諫彼天授：「汝天授莫破和合僧伽，作鬪諍事非法而住。",
    "T24n1453_005:0475b18_24": "汝天授應與僧伽和合歡喜無諍，一心一說如水乳合，大師教法令得光顯安樂而住。」",
    "T24n1453_005:0475b20_25": "若諸具壽聽與此天授秉白四羯磨諫破僧伽事者默然，若不許者說。",
    "T24n1453_005:0475b22_26": "此是初羯磨。』",
    "T24n1453_005:0475b22_27": "第二、第三亦如是說。",
    "T24n1453_005:0475b23_28": "『僧伽今以白四羯磨諫彼天授破僧伽事竟。",
    "T24n1453_005:0475b24_29": "僧伽已聽許，由其默然故，我今如是持。』」",
    "T24n1453_005:0475b26_0": "諫助破僧伽白四",
    "T24n1453_005:0475b27_0": "時諸苾芻奉佛教已，即秉羯磨，諫提婆達多。",
    "T24n1453_005:0475b28_0": "時提婆達多得羯磨已，堅執不捨。",
    "T24n1453_005:0475b28_1": "復有助伴四人：一、孤迦里迦，二、褰荼達驃，三、羯吒謨洛迦底灑，四、三沒達羅達多，隨順提婆達多，為破僧伽事。",
    "T24n1453_005:0475c02_2": "諸苾芻即便白佛，佛言：「汝諸苾芻應作別諫諫彼四人。」",
    "T24n1453_005:0475c03_3": "彼見諫時作如是語：「諸大德！",
    "T24n1453_005:0475c04_4": "莫共彼天授有所論說若好若惡。",
    "T24n1453_005:0475c05_5": "何以故？",
    "T24n1453_005:0475c05_6": "彼天授是順法律語。」",
    "T24n1453_005:0475c05_7": "彼聞諫時，堅執不捨。",
    "T24n1453_005:0475c06_8": "諸苾芻以緣白佛，佛言：「汝諸苾芻作白四羯磨，諫彼四人。",
    "T24n1453_005:0475c07_9": "應如是諫：敷座席作前方便，次令一苾芻作白羯磨。",
    "T24n1453_005:0475c08_10": "應如是作：「『大德僧伽聽！",
    "T24n1453_005:0475c10_11": "此孤迦里迦、褰荼達驃、羯吒謨洛迦底灑、三沒達羅達多等，知彼天授欲破和合僧伽，作鬪諍事非法而住。",
    "T24n1453_005:0475c12_12": "時此四人隨順天授破僧伽事，諸苾芻為作別諫。",
    "T24n1453_005:0475c13_13": "別諫之時，此孤迦里迦等四人作如是語：「諸大德！",
    "T24n1453_005:0475c14_14": "莫共彼天授有所論說若好若惡。",
    "T24n1453_005:0475c15_15": "何以故？",
    "T24n1453_005:0475c15_16": "彼天授是順法律依法律語，知而說非不知說。",
    "T24n1453_005:0475c16_17": "彼愛樂者，我亦愛樂。」",
    "T24n1453_005:0475c17_18": "此孤迦里迦等四人堅執不捨，云：「此是實，餘皆虛妄。」",
    "T24n1453_005:0475c18_19": "僧伽今以白四羯磨，諫此孤迦里迦等四人，助彼天授破僧伽事：「汝孤迦里迦等四人莫助彼天授破和合僧伽，作鬪諍事非法而住。",
    "T24n1453_005:0475c21_20": "汝孤迦里迦等四人，應與僧伽和合歡喜無諍，一心一說如水乳合，大師教法令得光顯安樂而住。」",
    "T24n1453_005:0475c23_21": "若僧伽時至聽者，僧伽應許僧伽今以白四羯磨，諫此孤迦里迦等四人助彼天授破僧伽事。",
    "T24n1453_005:0475c26_0": "白如是。』",
    "T24n1453_005:0475c26_1": "次作羯磨，准白而為。」",
    "T24n1453_005:0475c27_0": "與作學家法單白",
    "T24n1453_005:0475c28_0": "具壽鄔波離請世尊曰：「大德！",
    "T24n1453_005:0475c28_1": "彼師子長者先事外道，因詣佛所聽受法故，於其座下斷諸煩惑，證預流果，於三寶所意樂純善深起信心，所有資財常樂惠施，以至貧窮俗侶譏嫌。",
    "T24n1453_005:0476a03_0": "諸苾芻不知云何？」",
    "T24n1453_005:0476a03_1": "佛言：「汝諸苾芻應為師子長者作學家羯磨，遮諸苾芻等莫往其家。",
    "T24n1453_005:0476a04_2": "敷座席作前方便，令一苾芻應作單白：「『大德僧伽聽！",
    "T24n1453_005:0476a06_3": "彼師子長者信心慇著意樂純善，於三寶所現有資財悉皆惠施，諸有求人亦無悋惜，由此因緣衣食罄盡。",
    "T24n1453_005:0476a08_4": "若僧伽時至聽者，僧伽應許僧伽今與師子長者作學家羯磨，白如是。』",
    "T24n1453_005:0476a10_5": "既作法已，往者得越法罪。」",
    "T24n1453_005:0476a11_0": "與作捨學家法單白",
    "T24n1453_005:0476a12_0": "時諸苾芻眾為彼長者作學家法已，即不往彼家受諸飲食。",
    "T24n1453_005:0476a13_1": "時此長者勤力營農，未久之間倉庫盈溢倍勝於前。",
    "T24n1453_005:0476a14_2": "長者既見家業隆盛，思見福田同前供養，往詣佛所慇懃啟請。",
    "T24n1453_005:0476a15_3": "佛便聽許，教此長者：「具以其事白上座知，令鳴揵稚。",
    "T24n1453_005:0476a17_4": "集僧伽已，於上座前，蹲踞合掌作如是白：「『大德僧伽聽！",
    "T24n1453_005:0476a19_5": "我師子信心殷著意樂純善，於三寶所現有貲財常樂惠施，諸有求人亦無悋惜。",
    "T24n1453_005:0476a21_6": "由此因緣，衣食罄盡以至貧窮。",
    "T24n1453_005:0476a21_7": "僧伽見已生哀愍心，與我師子作學家法，令諸聖眾不入我家。",
    "T24n1453_005:0476a23_8": "我師子今時倉庫還復豐盈，今從僧伽乞解學家法，唯願大德僧伽與我解學家法。",
    "T24n1453_005:0476a25_9": "是能愍者，願哀慜故。』",
    "T24n1453_005:0476a25_10": "如是三說。",
    "T24n1453_005:0476a26_0": "既言白已，禮眾而去。",
    "T24n1453_005:0476a26_1": "是時僧伽令一人作單白羯磨：「『大德僧伽聽！",
    "T24n1453_005:0476a28_2": "彼師子長者信心慇著意樂純善，於三寶所現有貲財悉皆惠施，諸有求人亦無悋惜。",
    "T24n1453_005:0476b01_3": "由此因緣，衣食罄盡，僧伽為彼長者作學家羯磨，令諸苾芻不往其家受諸飲食。",
    "T24n1453_005:0476b03_4": "長者今時衣食還復如故，今從僧伽乞解學家羯磨。",
    "T24n1453_005:0476b04_5": "若僧伽時至聽者，僧伽應許僧伽今與彼長者解學家羯磨。",
    "T24n1453_005:0476b05_6": "白如是。』」",
    "T24n1453_005:0476b06_0": "時諸苾芻為彼長者解學家羯磨已，不知云何？",
    "T24n1453_005:0476b07_1": "白佛，佛言：「汝諸苾芻！",
    "T24n1453_005:0476b07_2": "得往彼家受諸飲食，悉皆無犯。」",
    "T24n1453_005:0476b09_0": "觀行險林白二",
    "T24n1453_005:0476b10_0": "具壽鄔波離請世尊曰：「大德！",
    "T24n1453_005:0476b10_1": "夏安居了，日有諸婆羅門居士以好飯食將獻聖眾，令諸使女隨從而行，既至半途皆被賊劫。",
    "T24n1453_005:0476b12_2": "時有苾芻於蘭若中欲行乞食，行至中路見諸飲食，遂令露形使女授食，諸女羞恥。",
    "T24n1453_005:0476b14_3": "時婆羅門告苾芻曰：『於險林處，何不令人看守？",
    "T24n1453_005:0476b15_4": "使我送食免被賊劫。』",
    "T24n1453_005:0476b16_5": "諸苾芻不知云何？」",
    "T24n1453_005:0476b16_6": "佛言：「以白二羯磨，應差苾芻具五法者，於險林處而為看守，作前方便，准上應知。",
    "T24n1453_005:0476b19_0": "「『大德僧伽聽！",
    "T24n1453_005:0476b19_1": "此苾芻某甲能向險林怖畏之處，於其道路善能觀察。",
    "T24n1453_005:0476b20_2": "若僧伽時至聽者，僧伽應許僧伽今差此苾芻某甲，於彼險林怖畏之處作觀察人。",
    "T24n1453_005:0476b22_3": "白如是。』",
    "T24n1453_005:0476b22_4": "羯磨准白成。」",
    "T24n1453_005:0476b23_0": "授其學法白四",
    "T24n1453_005:0476b24_0": "具壽鄔波離請世尊曰：「大德！",
    "T24n1453_005:0476b24_1": "今有苾芻名曰歡喜，不捨學處，毀於梵行作婬欲事，無有一念作覆藏心，如毒箭入胸心懷憂慼，不知云何？」",
    "T24n1453_005:0476b28_0": "佛言：「汝諸苾芻與歡喜苾芻終身學處，若更有如是流類悉皆准此。",
    "T24n1453_005:0476b29_1": "鳴揵稚，乃至教歡喜苾芻於上座前蹲踞合掌應如是乞：『大德僧伽聽！",
    "T24n1453_005:0476c02_2": "我歡喜苾芻不捨學處，毀於梵行作婬欲事。",
    "T24n1453_005:0476c03_3": "我歡喜苾芻無有一念作覆藏心，今從僧伽乞終身學處。",
    "T24n1453_005:0476c04_4": "願大德僧伽與我歡喜終身學處。",
    "T24n1453_005:0476c05_5": "是能愍者，願哀愍故。』",
    "T24n1453_005:0476c05_6": "如是三說。",
    "T24n1453_005:0476c05_7": "令歡喜苾芻在眼見耳不聞處住，令一苾芻為作羯磨：「『大德僧伽聽！",
    "T24n1453_005:0476c08_8": "彼歡喜苾芻不捨學處，毀於梵行作婬欲事，無有一念作覆藏心，今從僧伽乞終身學處。",
    "T24n1453_005:0476c10_9": "若僧伽時至聽者，僧伽應許僧伽今與歡喜苾芻終身學處。",
    "T24n1453_005:0476c11_10": "白如是。』",
    "T24n1453_005:0476c12_0": "「『大德僧伽聽！",
    "T24n1453_005:0476c12_1": "彼歡喜苾芻不捨學處，毀於梵行作婬欲事，無有一念作覆藏心，今從僧伽乞終身學處，僧伽今與歡喜苾芻終身學處。",
    "T24n1453_005:0476c15_2": "若諸具壽聽與歡喜苾芻終身學處者默然，若不許者說。』",
    "T24n1453_005:0476c16_3": "第二、第三亦如是說。",
    "T24n1453_005:0476c16_4": "『僧伽已與歡喜苾芻終身學處竟。",
    "T24n1453_005:0476c17_5": "僧伽已聽許，由其默然故，我今如是持。』」",
    "T24n1453_005:0476c19_0": "與實力子衣單白",
    "T24n1453_005:0476c20_0": "具壽鄔波離請世尊曰：「大德！",
    "T24n1453_005:0476c20_1": "苾芻實力子，和合僧伽差令分眾臥具及知食次。",
    "T24n1453_005:0476c21_2": "彼有信心意樂純善，為眾檢校不辭勞苦，所有資生於三寶中悉皆惠施。",
    "T24n1453_005:0476c23_3": "如是施已，自己三衣並皆破壞，不知云何？」",
    "T24n1453_005:0476c24_4": "佛言：「汝諸苾芻眾應和集作單白法，與實力衣。",
    "T24n1453_005:0476c25_5": "如是應作：「『大德僧伽聽！",
    "T24n1453_005:0476c26_6": "彼實力子有敬信心意樂賢善，為眾檢校不辭勞苦，所有資具於三寶中悉皆惠施，如是施已，自己三衣並皆破壞。",
    "T24n1453_005:0476c28_7": "今時僧伽得好白[疊*毛]，共將此[疊*毛]與實力子作衣。",
    "T24n1453_005:0477a01_0": "若僧伽時至聽者，僧伽應許僧伽今將此白[疊*毛]與實力子作衣。",
    "T24n1453_005:0477a02_1": "白如是。』」",
    "T24n1453_005:0477a03_0": "佛言：「汝諸苾芻既作單白法已，應將白[疊*毛]與實力子，勿致疑惑。」",
    "T24n1453_005:0477a05_0": "對面輕毀白四",
    "T24n1453_005:0477a06_0": "具壽鄔波離請世尊曰：「大德！",
    "T24n1453_005:0477a06_1": "苾芻實力子被眾差令分眾臥具及知食次，時友、地二苾芻積代怨讎業緣未盡，此二苾芻對實力子前而為嫌毀。",
    "T24n1453_005:0477a09_2": "諸苾芻不知云何？」",
    "T24n1453_005:0477a09_3": "佛言：「汝諸苾芻應作羯磨，訶責友、地二苾芻對面嫌毀實力子。",
    "T24n1453_005:0477a11_4": "若更有餘如是流類，應如是與。",
    "T24n1453_005:0477a11_5": "鳴揵稚作前方便，令一苾芻作白羯磨，如是作：「『大德僧伽聽！",
    "T24n1453_005:0477a14_6": "此友、地二苾芻知和合僧伽差實力子分眾臥具及知食次，此友地二苾芻對實力子前而為嫌毀。",
    "T24n1453_005:0477a16_7": "若僧伽時至聽者，僧伽應許僧伽今訶責友、地二苾芻對面嫌毀實力子。",
    "T24n1453_005:0477a18_8": "白如是。』",
    "T24n1453_005:0477a19_0": "「『大德僧伽聽！",
    "T24n1453_005:0477a19_1": "此友、地二苾芻知和合僧伽差實力子分眾臥具及知食次，此友地二苾芻對實力子前而為嫌毀，僧伽今訶責友地二苾芻對面嫌毀實力子。",
    "T24n1453_005:0477a22_2": "若諸具壽聽訶責友地二苾芻對面嫌毀實力子者默然，若不許者說。』",
    "T24n1453_005:0477a24_3": "第二、第三亦如是說。",
    "T24n1453_005:0477a24_4": "『僧伽已聽訶責友地二苾芻對面嫌毀實力子竟。",
    "T24n1453_005:0477a25_5": "僧伽已聽許，由其默然故，我今如是持。』」",
    "T24n1453_005:0477a27_0": "假託輕毀白四",
    "T24n1453_005:0477a28_0": "時諸苾芻奉佛教已，與友、地二人作訶責羯磨已，後於異時時彼二人對實力子前，不道其名而作嫌毀。",
    "T24n1453_005:0477b01_1": "諸苾芻聞是語已，即便白佛，佛言：「汝等苾芻與友、地二人對實力子前假託餘事不道其名而為嫌毀，作訶責羯磨。",
    "T24n1453_005:0477b04_2": "如上應作：「『大德僧伽聽！",
    "T24n1453_005:0477b05_3": "此友地二苾芻知和合僧伽差實力子分眾臥具及知食次，此二苾芻對實力子前假託餘事不道其名而為嫌毀。",
    "T24n1453_005:0477b07_4": "若僧伽時至聽者，僧伽應許僧伽今訶責友地二苾芻，假託餘事不道其名而為嫌毀。",
    "T24n1453_005:0477b09_5": "白如是。』",
    "T24n1453_005:0477b10_6": "次作羯磨：「『大德僧伽聽！",
    "T24n1453_005:0477b11_7": "此友、地二苾芻知和合僧伽差實力子分眾臥具及知食次，此友、地二苾芻對實力子前假託餘事不道其名而為嫌毀。",
    "T24n1453_005:0477b14_0": "僧伽今訶責友、地二苾芻假託餘事不道其名而為嫌毀。",
    "T24n1453_005:0477b15_1": "若諸具壽聽訶責友地二苾芻假託餘事不道其名而為嫌毀者默然，若不許者說。』",
    "T24n1453_005:0477b17_2": "第二、第三亦如是說。",
    "T24n1453_005:0477b17_3": "『僧伽已訶責友地二苾芻，假託餘事不道其名而為嫌毀竟。",
    "T24n1453_005:0477b19_0": "僧伽已聽許，由其默然故，我今如是持。』」",
    "T24n1453_005:0477b20_0": "時諸苾芻與友地二人作羯磨已，此二苾芻尚猶對面及假託事毀實力子。",
    "T24n1453_005:0477b21_1": "諸苾芻眾白佛，佛言：「得羯磨已，若不捨者，得波逸底迦。",
    "T24n1453_005:0477b23_0": "於十二種人被眾差者而作嫌毀得罪。",
    "T24n1453_005:0477b23_1": "應知如十二種人雖被眾差事已停止而嫌毀者，得惡作罪。」",
    "T24n1453_005:0477b26_0": "爾時具壽億耳從座而起，合掌白佛言：「大德！",
    "T24n1453_005:0477b27_0": "於邊方國有迦多衍那，是我鄔波馱耶，令我敬禮世尊雙足，起居輕利。」",
    "T24n1453_005:0477b28_1": "乃至佛言：「汝諸苾芻行止安樂不？」",
    "T24n1453_005:0477b29_2": "「大德！",
    "T24n1453_005:0477b29_3": "我親教師謹附五事請問世尊，幸願慈悲決斷其事。",
    "T24n1453_005:0477c01_4": "大德！",
    "T24n1453_005:0477c01_5": "於邊方國少有苾芻，若受近圓，十眾難滿。",
    "T24n1453_005:0477c02_6": "大德！",
    "T24n1453_005:0477c02_7": "若有方國地多堅鞕牛跡成鏘，得著皮鞋不？",
    "T24n1453_005:0477c03_8": "若數洗浴處得多洗不？",
    "T24n1453_005:0477c04_9": "復有邊國用牛羊皮及鹿皮等以為臥具，頗得用不？",
    "T24n1453_005:0477c05_10": "有苾芻寄衣與彼苾芻，未至身亡衣便不達，過十日已，誰得泥薩祇耶？」",
    "T24n1453_005:0477c07_11": "佛言：「我聽邊國解毘奈耶為第五人，得受近圓。",
    "T24n1453_005:0477c08_12": "地堅鞕處聽著一重皮鞋，非二三重。",
    "T24n1453_005:0477c09_13": "若底穿者，應可補替。",
    "T24n1453_005:0477c09_14": "多洗浴處隨意當洗。",
    "T24n1453_005:0477c10_15": "用皮臥具處，隨意應用。",
    "T24n1453_005:0477c10_16": "又此苾芻寄衣與彼，未達身亡，無其捨罪。」",
    "T24n1453_005:0477c12_0": "具壽鄔波離請世尊曰：「如世尊說：『邊方之國解毘奈耶為第五人，得受近圓。』",
    "T24n1453_005:0477c13_1": "大德！",
    "T24n1453_005:0477c13_2": "齊何為邊國？」",
    "T24n1453_005:0477c14_3": "佛言：「東方有國名奔荼跋達那，城東不遠有娑羅樹名奔荼各叉，此謂東邊，自茲已去名為邊國。",
    "T24n1453_005:0477c16_4": "南方有城名攝跋羅伐底城，南有河名攝跋羅伐底，此謂南邊，自茲已去名為邊國。",
    "T24n1453_005:0477c18_5": "西方有村名窣吐奴鄔波窣吐奴，二村俱是婆羅門處，此謂西邊，自茲已去名為邊國。",
    "T24n1453_005:0477c20_6": "北方有山名嗢尸羅祇利，此謂北邊，自茲已去名為邊國(梗概大數中間遠近，東西兩界三百餘驛，南北二邊四百餘驛，雖非目擊，詳而問知。",
    "T24n1453_005:0477c22_7": "然東界南四十驛許，到耽摩立底國，寺有五六所，時人殷富統屬東天。",
    "T24n1453_005:0477c22_8": "此去莫訶菩提及室利那爛陀寺有六十許驛，即是昇舶入海歸唐之處。",
    "T24n1453_005:0477c23_9": "從斯兩月汎舶東南到羯茶國，此屬佛逝，舶到之時當正二月，若向師子洲西南進舶，傳有七百驛，停此至冬。",
    "T24n1453_005:0477c24_10": "汎舶南上一月許到末羅遊洲，今為佛逝多國矣！",
    "T24n1453_005:0477c24_11": "亦以正二月而達，停至夏半。",
    "T24n1453_005:0477c25_12": "汎舶北行可一月餘便達廣府，經停向當年半矣。",
    "T24n1453_005:0477c25_13": "若有福力扶持所在，則樂如行市；如其宿因業薄，到處實危若傾巢。",
    "T24n1453_005:0477c26_0": "因序四邊，略言還路，冀通識者漸廣知聞。",
    "T24n1453_005:0477c26_1": "又南海諸洲咸多敬信，人王國主崇福為懷，此佛逝廓下僧眾千餘學問為懷，並多行鉢，所有尋讀乃與中國不殊，沙門軌儀悉皆無別。",
    "T24n1453_005:0477c27_2": "若其唐僧欲向西方為聽讀者，停斯一二載習其法式，方進中天，亦是佳也)。」",
    "T24n1453_005:0478a01_0": "具壽鄔波離請世尊曰：「大德！",
    "T24n1453_005:0478a01_1": "如世尊說：『若苾芻得俗人曾著皮鞋，應受用。』",
    "T24n1453_005:0478a02_2": "者，大德！",
    "T24n1453_005:0478a02_3": "未審何者是俗人曾著皮鞋？」",
    "T24n1453_005:0478a03_4": "佛言：「但令俗人著行七八步，斯即名為曾受用物。」",
    "T24n1453_005:0478a04_5": "「若得未曾受用皮鞋履屨及新作者，此如何用？」",
    "T24n1453_005:0478a05_6": "佛言：「此應持與可信俗人。",
    "T24n1453_005:0478a06_7": "報云：『此是汝物。』",
    "T24n1453_005:0478a06_8": "彼為己想遂著皮鞋行七八步，可擎鞋履至苾芻所白言：『聖者！",
    "T24n1453_005:0478a08_9": "此是我物，願見哀愍隨意受用。』」",
    "T24n1453_005:0478a09_0": "具壽鄔波離請世尊曰：「大德！",
    "T24n1453_005:0478a09_1": "如世尊說：『寒雪諸國許畜富羅。』",
    "T24n1453_005:0478a10_2": "未知何者是寒雪國？」",
    "T24n1453_005:0478a10_3": "佛言：「有霜雪處水器成凌者是。」",
    "T24n1453_005:0478a11_4": "「如世尊說：『有四種藥應受用者。",
    "T24n1453_005:0478a12_5": "云何為四？",
    "T24n1453_005:0478a12_6": "一、時藥，二、更藥，三、七日藥，四、盡壽藥。』",
    "T24n1453_005:0478a13_7": "時諸苾芻未識其體！」",
    "T24n1453_005:0478a13_8": "佛言：「時藥者，謂是五種珂但尼(譯為五嚼食，即是根、莖、花、葉、果，意即咬嚼為義)、五種蒲膳尼(譯為五噉食，即是麨、飯、麥、豆、餅，肉與餅此中意取含噉為名。",
    "T24n1453_005:0478a15_9": "舊云奢耶尼者，全檢梵本全無此名)。",
    "T24n1453_005:0478a16_10": "言更藥者，謂八種漿：一、招者漿(酢似梅狀，如皂莢)；二、毛者漿(即熟芭蕉子是)；三、孤落迦漿(其果狀似酸棗)；四、阿說他子漿(菩提樹子是)；五、烏曇跋羅漿(其果大如李子)；六、鉢嚕灑漿(其果狀如蘡薁子)；七、蔑栗墜漿(是蒲桃果)；八渴樹羅漿(形如小棗，澁而且甜。",
    "T24n1453_005:0478a20_11": "出波斯國中方，亦有其味稍殊，其樹獨生狀如椶櫚，其果多有將至番隅，時人名為波斯棗，其味頗與乾柹相似)。",
    "T24n1453_005:0478a21_12": "言七日藥者，謂是酥油糖蜜也。",
    "T24n1453_005:0478a22_13": "言盡壽藥者(謂根莖花葉果，即是凡為草木藥物不過於此，便是總攝諸藥品類斯終矣)及五種鹽，廣如餘處。",
    "T24n1453_005:0478a23_14": "此中時藥、更藥并七日藥，及盡壽藥下之三藥，若與時藥相和者，時中應服，必若過時便不合食。",
    "T24n1453_005:0478a25_15": "下之二藥與更藥相和者，齊更應服。",
    "T24n1453_005:0478a26_16": "下之一藥與七日藥相雜者，齊七日應用(舊云四藥相和從強而服者，謂時、非時自有強弱不據多少。",
    "T24n1453_005:0478a28_17": "有云麴與薑相和，麴多時噉，薑多非時者，皆臆斷)。",
    "T24n1453_005:0478a28_18": "其盡壽藥，若欲守持長服者，如是應作：先淨洗手受取其藥，對一苾芻蹲踞合掌，作如是說：『具壽存念：「我苾芻某甲有此病患，此清淨藥我今守持至盡壽來自服及同梵行者。」』",
    "T24n1453_005:0478b04_19": "第二、第三亦如是說。",
    "T24n1453_005:0478b05_20": "七日、更藥准上守持。",
    "T24n1453_005:0478b05_21": "其更藥者，盡日應飲，如其至夜但齊初更(律教一夜分為三節：初之一分名曰初更，過斯不應飲用。",
    "T24n1453_005:0478b06_22": "若准五更，當一更強半。",
    "T24n1453_005:0478b07_23": "舊云非時者，非正譯也)。",
    "T24n1453_005:0478b07_24": "凡是三藥欲守持時，必在中前，斯為定制。」",
    "T24n1453_005:0478b08_25": "(問：「下之三藥如守持已，分局分明；必不守持，齊何應用？」",
    "T24n1453_005:0478b08_26": "答：「此之三藥，若其中前受已，過午便不合飡；過午受之，初更得食，同更藥也。",
    "T24n1453_005:0478b09_27": "又此四藥既自受已，自分未過被未具者觸，隨可更受而服；如過自限，若觸不觸並宜須棄。」",
    "T24n1453_005:0478b10_28": "又問：「如其三藥先守持已，未具輒觸，更得用不？」",
    "T24n1453_005:0478b10_29": "答：「本意守持為防自取，他既觸已法則便亡，理可棄之無宜復用。",
    "T24n1453_005:0478b11_30": "必其貧者，開換施人，決意與他，施還受取，義同新得耳！」",
    "T24n1453_005:0478b11_31": ")觀造小房地白二具壽迦攝波請世尊曰：「大德！",
    "T24n1453_005:0478b13_32": "有諸苾芻惱他施主，數數乞求廣修房舍，既營造已或嫌長短、或嫌闊狹，不知云何？」",
    "T24n1453_005:0478b15_33": "以事白佛，佛言：「彼造房苾芻，應從僧伽乞觀房地，三處清淨者聽造。",
    "T24n1453_005:0478b17_34": "云何為三？",
    "T24n1453_005:0478b17_35": "一是應法淨處；二是無諍競處；三有進趣處。」",
    "T24n1453_005:0478b18_36": "「云何長短闊狹？」",
    "T24n1453_005:0478b18_37": "佛言：「長佛十二張手、廣七張手，此是其量。",
    "T24n1453_005:0478b19_38": "彼造房苾芻鳴揵稚，准上作前方便，乃至蹲踞合掌，作如是白：『大德僧伽聽！",
    "T24n1453_005:0478b21_39": "我營作苾芻某甲於某處地觀察清淨，無諸妨難，欲造小房，唯願大德僧伽聽我營作苾芻某甲於清淨處造小房。",
    "T24n1453_005:0478b24_40": "是能慜者，願哀慜故。』",
    "T24n1453_005:0478b24_41": "如是三說。",
    "T24n1453_005:0478b24_42": "次令可信二、三苾芻，或僧伽共往觀察，無諸妨難、三處清淨者聽造。",
    "T24n1453_005:0478b26_43": "既觀察已，還至眾中如前方便，作如是白：「『大德僧伽聽！",
    "T24n1453_005:0478b28_44": "彼營作苾芻某甲造小房地，我某甲等親往觀察，三處清淨無諸妨難。",
    "T24n1453_005:0478c01_45": "願大德僧伽聽彼營作苾芻某甲造小房。』",
    "T24n1453_005:0478c02_46": "眾既知已，次作羯磨：『大德僧伽聽！",
    "T24n1453_005:0478c03_47": "此營作苾芻某甲於某處地，眾觀清淨無諸妨難悉皆應法，今從僧伽乞造小房。",
    "T24n1453_005:0478c05_48": "若僧伽時至聽者，僧伽應許僧伽今聽此營作苾芻某甲於彼清淨無妨難處欲作小房。",
    "T24n1453_005:0478c07_49": "白如是。』",
    "T24n1453_005:0478c07_50": "次作羯磨，准白應為。」",
    "T24n1453_005:0478c09_0": "觀造大寺地白二",
    "T24n1453_005:0478c10_0": "佛在憍閃毘瞿師羅園，六眾苾芻廣乞財物，復伐形勝大樹造大住處，多損生命，令諸俗侶不生敬信。",
    "T24n1453_005:0478c12_1": "時諸苾芻以事白佛，佛言：「彼造大住處苾芻，應從僧伽乞觀其地，三處清淨無諸妨難。",
    "T24n1453_005:0478c14_2": "眾觀察已，三處清淨者聽造住處。",
    "T24n1453_005:0478c15_3": "餘有乞法如前小房，次作羯磨：「『大德僧伽聽！",
    "T24n1453_005:0478c16_4": "此營作苾芻某甲欲為僧伽造大住處，於造住處地，眾觀清淨無諸妨難悉皆應法，今從僧伽乞造大住處。",
    "T24n1453_005:0478c18_5": "若僧伽時至聽者，僧伽應許僧伽今聽彼營作苾芻某甲，於彼清淨無妨難處造大住處。",
    "T24n1453_005:0478c20_6": "白如是。』",
    "T24n1453_005:0478c21_0": "次作羯磨，准白成。」",
    "T24n1453_005:0478c22_0": "與營作苾芻六年敷具白二",
    "T24n1453_005:0478c23_0": "「若營作苾芻臥具破碎，於六年內欲造新者，鳴揵稚，眾集已，其人在上座前，蹲踞合掌，作如是乞：「『大德僧伽聽！",
    "T24n1453_005:0478c26_1": "我苾芻某甲於六年內欲更作新敷具。",
    "T24n1453_005:0478c27_2": "願大德僧伽聽我苾芻某甲於六年內更作新敷具。",
    "T24n1453_005:0478c28_3": "是能慜者，願哀愍故。』",
    "T24n1453_005:0478c28_4": "第二、第三亦如是說。",
    "T24n1453_005:0478c29_5": "次作羯磨。",
    "T24n1453_005:0479a01_0": "「『大德僧伽聽！",
    "T24n1453_005:0479a01_1": "此營作苾芻某甲於六年內乞作新敷具。",
    "T24n1453_005:0479a02_2": "若僧伽時至聽者，僧伽應許僧伽今與營作苾芻某甲於六年作新敷具。",
    "T24n1453_005:0479a03_3": "白如是。』",
    "T24n1453_005:0479a04_4": "羯磨准白成。」",
    "T24n1453_005:0479a05_0": "根本說一切有部百一羯磨卷第五"
}