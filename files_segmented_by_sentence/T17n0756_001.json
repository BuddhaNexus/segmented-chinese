[
    {
        "source_sentence": "佛說八無暇有暇經",
        "from": "T17n0756_001:0590b11_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T17n0756_001:0590b13_0",
        "context_with_next_sentence": true
    },
    {
        "source_sentence": "如是我聞：一時，薄伽梵在室羅伐城逝多林",
        "from": "T17n0756_001:0590b14_0",
        "context_with_next_sentence": true
    },
    {
        "source_sentence": "給孤獨園，與大苾芻眾及人天等俱。",
        "from": "T17n0756_001:0590b15_15",
        "context_with_next_sentence": true
    },
    {
        "source_sentence": "爾時，世尊告諸苾芻曰：",
        "from": "T17n0756_001:0590b16_6",
        "context_with_next_sentence": true
    },
    {
        "source_sentence": "「汝等當知，於此世間，寡聞無識、凡夫之類，常說無暇、有暇之言，然不了知，云何無暇，云何有暇。",
        "from": "T17n0756_001:0590b18_11",
        "context_with_next_sentence": true
    },
    {
        "source_sentence": "吾今為汝分別開示，汝等諦聽，善思念之。",
        "from": "T17n0756_001:0590b19_9",
        "context_with_next_sentence": true
    },
    {
        "source_sentence": "「若諸有情，欲住聖行，修善法時，有其八事，無暇修習。",
        "from": "T17n0756_001:0590b20_13",
        "context_with_next_sentence": true
    },
    {
        "source_sentence": "云何為八？",
        "from": "T17n0756_001:0590b20_18",
        "context_with_next_sentence": true
    },
    {
        "source_sentence": "汝等當知：",
        "from": "T17n0756_001:0590b21_2",
        "context_with_next_sentence": true
    },
    {
        "source_sentence": "「於此世間，大師出現，所謂如來、應供、正遍知、明行足、善逝、世間解、無上士、調御丈夫、天人師、佛、世尊，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0590b24_14",
        "context_with_next_sentence": true
    },
    {
        "source_sentence": "說是法時，有人墮在地獄之中，受大苦惱，是名最初欲住聖行無暇修習。",
        "from": "T17n0756_001:0590b26_6",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0590b26_14",
        "context_with_next_sentence": true
    },
    {
        "source_sentence": "於此世間，大師出現，十號具足，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0590b28_16",
        "context_with_next_sentence": true
    },
    {
        "source_sentence": "說是法時，有人墮在餓鬼之中，受大苦惱，是名第二欲住聖行無暇修習。",
        "from": "T17n0756_001:0590c01_8",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0590c02_7",
        "context_with_next_sentence": true
    },
    {
        "source_sentence": "於此世間，大師出現，十號具足，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0590c04_8",
        "context_with_next_sentence": true
    },
    {
        "source_sentence": "說是法時，有人墮在傍生之中，受諸苦惱，是名第三欲住聖行無暇修習。",
        "from": "T17n0756_001:0590c06_2",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0590c07_7",
        "context_with_next_sentence": true
    },
    {
        "source_sentence": "於此世間，大師出現，十號具足，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0590c09_8",
        "context_with_next_sentence": true
    },
    {
        "source_sentence": "說是法時，有人生在長壽天中，無所知曉，是名第四欲住聖行無暇修習。",
        "from": "T17n0756_001:0590c11_1",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0590c12_7",
        "context_with_next_sentence": true
    },
    {
        "source_sentence": "於此世間，大師出現，十號具足，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0590c14_8",
        "context_with_next_sentence": true
    },
    {
        "source_sentence": "說是法時，有人生在邊地、下賤、蔑戾車中，不識善惡，於我四眾，不聞不見，是名第五欲住聖行無暇修習。",
        "from": "T17n0756_001:0590c16_15",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0590c17_7",
        "context_with_next_sentence": true
    },
    {
        "source_sentence": "於此世間，大師出現，十號具足，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0590c19_8",
        "context_with_next_sentence": true
    },
    {
        "source_sentence": "說是法時，有人雖復生在中國，然受惡報，聾盲瘖瘂，以手代言，於善於惡不能分別，是名第六欲住聖行無暇修習。",
        "from": "T17n0756_001:0590c21_18",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0590c22_7",
        "context_with_next_sentence": true
    },
    {
        "source_sentence": "於此世間，大師出現，十號具足，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0590c24_8",
        "context_with_next_sentence": true
    },
    {
        "source_sentence": "說是法時，有人雖復生在中國，其身雖不聾盲瘖瘂、以手代言，於善於惡悉能曉了，然而信邪倒見，作如是說：",
        "from": "T17n0756_001:0590c26_17",
        "context_with_next_sentence": true
    },
    {
        "source_sentence": "『無施無受，亦無祠祀，無善惡業緣，無異熟果報，無今世後世，無父母眷屬，無化生有情。",
        "from": "T17n0756_001:0590c28_17",
        "context_with_next_sentence": true
    },
    {
        "source_sentence": "於此世間，無阿羅漢，正趣正行，此世他世，於現法中，得自覺悟，正證圓滿，皆悉了知，我生已盡，梵行已立，不受後有。",
        "from": "T17n0756_001:0591a02_11",
        "context_with_next_sentence": true
    },
    {
        "source_sentence": "此事皆無。",
        "from": "T17n0756_001:0591a02_16",
        "context_with_next_sentence": true
    },
    {
        "source_sentence": "』生極邪見，是謂第七欲住聖行無暇修習。",
        "from": "T17n0756_001:0591a03_14",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0591a04_7",
        "context_with_next_sentence": true
    },
    {
        "source_sentence": "於此世間，無大師現，無十號名，不聞諸佛所證妙法，不除煩惱，不趣菩提，不至涅槃，無苦邊際。",
        "from": "T17n0756_001:0591a06_8",
        "context_with_next_sentence": true
    },
    {
        "source_sentence": "有人雖復生在中國，不聾盲瘖瘂，不以手代言，於善於惡悉能曉了，不生邪見，作如是說：",
        "from": "T17n0756_001:0591a08_8",
        "context_with_next_sentence": true
    },
    {
        "source_sentence": "『有施有受，亦有祠祀，有善惡業緣，有異熟果報，有今世後世，有父母眷屬，有化生有情。",
        "from": "T17n0756_001:0591a10_8",
        "context_with_next_sentence": true
    },
    {
        "source_sentence": "於此世間，有阿羅漢，正趣正行，此世他世，於現法中，得自覺悟，正證圓滿，皆悉了知，我生已盡，梵行已立，不受後有。",
        "from": "T17n0756_001:0591a13_1",
        "context_with_next_sentence": true
    },
    {
        "source_sentence": "此等皆有。",
        "from": "T17n0756_001:0591a13_6",
        "context_with_next_sentence": true
    },
    {
        "source_sentence": "』生極正見；",
        "from": "T17n0756_001:0591a13_12",
        "context_with_next_sentence": true
    },
    {
        "source_sentence": "然無將導，開出離門，是名第八欲住聖行無暇修習。",
        "from": "T17n0756_001:0591a14_12",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T17n0756_001:0591a15_7",
        "context_with_next_sentence": true
    },
    {
        "source_sentence": "於此世間，大師出現，十號具足，宣說諸佛所證妙法，善除煩惱，能趣菩提，究竟涅槃，盡諸苦際。",
        "from": "T17n0756_001:0591a17_8",
        "context_with_next_sentence": true
    },
    {
        "source_sentence": "說是法時，有人生在中國，而所受身諸根具足，了善惡言，乃至生極正見。",
        "from": "T17n0756_001:0591a19_1",
        "context_with_next_sentence": true
    },
    {
        "source_sentence": "汝等苾芻當知，是人有暇修習。",
        "from": "T17n0756_001:0591a19_15",
        "context_with_next_sentence": true
    },
    {
        "source_sentence": "汝等苾芻，此有暇事，汝等已得。",
        "from": "T17n0756_001:0591a20_9",
        "context_with_next_sentence": true
    },
    {
        "source_sentence": "生居中國，逢我出世，得聞聖教，諸根具足，當生勇猛，常勤策勵，修諸善品，於善法律，如說修行，展轉相教，展轉懺悔，常淨三業，恒行十善，勿為無益致招後悔。",
        "from": "T17n0756_001:0591a24_1",
        "context_with_next_sentence": true
    },
    {
        "source_sentence": "」爾時，世尊欲重宣此義，說伽他曰：",
        "from": "T17n0756_001:0591a24_18",
        "context_with_next_sentence": true
    },
    {
        "source_sentence": "「我已為說八無暇，　　皆願當生有暇中，",
        "from": "T17n0756_001:0591a25_0",
        "context_with_next_sentence": true
    },
    {
        "source_sentence": "若生難處不聞經，　　汝等至心應善聽。",
        "from": "T17n0756_001:0591a26_17",
        "context_with_next_sentence": true
    },
    {
        "source_sentence": "銅柱鐵山眾苦逼，　　煻煨糞屎刺刀林，",
        "from": "T17n0756_001:0591a27_0",
        "context_with_next_sentence": true
    },
    {
        "source_sentence": "於地獄中受斯苦，　　此處豈能聞正法？",
        "from": "T17n0756_001:0591a28_17",
        "context_with_next_sentence": true
    },
    {
        "source_sentence": "飢渴針咽苦逼身，　　雨注河流成猛火，",
        "from": "T17n0756_001:0591a29_0",
        "context_with_next_sentence": true
    },
    {
        "source_sentence": "於餓鬼中受斯苦，　　此處豈能聞正法？",
        "from": "T17n0756_001:0591b01_17",
        "context_with_next_sentence": true
    },
    {
        "source_sentence": "更互恒懷怖害心，　　常欲展轉相食噉，",
        "from": "T17n0756_001:0591b02_0",
        "context_with_next_sentence": true
    },
    {
        "source_sentence": "於傍生中受斯苦，　　此處豈能聞正法？",
        "from": "T17n0756_001:0591b03_17",
        "context_with_next_sentence": true
    },
    {
        "source_sentence": "若在天中有頂處，　　由先福力生於彼，",
        "from": "T17n0756_001:0591b04_0",
        "context_with_next_sentence": true
    },
    {
        "source_sentence": "長壽覺慧不分明，　　此處豈能聞正法？",
        "from": "T17n0756_001:0591b05_17",
        "context_with_next_sentence": true
    },
    {
        "source_sentence": "生在邊方鄙惡處，　　耳不曾聞說法聲，",
        "from": "T17n0756_001:0591b06_0",
        "context_with_next_sentence": true
    },
    {
        "source_sentence": "無識恒居蔑戾車，　　此處豈能聞正法？",
        "from": "T17n0756_001:0591b07_17",
        "context_with_next_sentence": true
    },
    {
        "source_sentence": "由彼先身造惡業，　　聾盲瘖瘂缺諸根，",
        "from": "T17n0756_001:0591b08_0",
        "context_with_next_sentence": true
    },
    {
        "source_sentence": "癡鈍即是人身牛，　　此人豈能聞正法？",
        "from": "T17n0756_001:0591b09_17",
        "context_with_next_sentence": true
    },
    {
        "source_sentence": "若人不信於三寶，　　說無因果無尊親，",
        "from": "T17n0756_001:0591b10_0",
        "context_with_next_sentence": true
    },
    {
        "source_sentence": "如是邪見壞其心，　　此人豈能聞正法？",
        "from": "T17n0756_001:0591b11_17",
        "context_with_next_sentence": true
    },
    {
        "source_sentence": "諸佛大師不出現，　　亦無妙法流世間，",
        "from": "T17n0756_001:0591b12_0",
        "context_with_next_sentence": true
    },
    {
        "source_sentence": "若人生居闇世中，　　此時豈能聞正法？",
        "from": "T17n0756_001:0591b13_17",
        "context_with_next_sentence": true
    },
    {
        "source_sentence": "若人生於有暇處，　　八種無暇過皆除，",
        "from": "T17n0756_001:0591b14_0",
        "context_with_next_sentence": true
    },
    {
        "source_sentence": "猶如病者遇良醫，　　應可至心聞正法！",
        "from": "T17n0756_001:0591b15_17",
        "context_with_next_sentence": true
    },
    {
        "source_sentence": "汝已獲人身，　　復得聞正法，",
        "from": "T17n0756_001:0591b16_0",
        "context_with_next_sentence": true
    },
    {
        "source_sentence": "不得聖果者，　　多生無暇中。",
        "from": "T17n0756_001:0591b17_13",
        "context_with_next_sentence": true
    },
    {
        "source_sentence": "我說八無暇，　　是眾生難處，",
        "from": "T17n0756_001:0591b18_0",
        "context_with_next_sentence": true
    },
    {
        "source_sentence": "得住有暇者，　　斯人世希有。",
        "from": "T17n0756_001:0591b19_13",
        "context_with_next_sentence": true
    },
    {
        "source_sentence": "汝已獲人身，　　復得聞正法，",
        "from": "T17n0756_001:0591b20_0",
        "context_with_next_sentence": true
    },
    {
        "source_sentence": "愛護自身者，　　當除煩惱慢。",
        "from": "T17n0756_001:0591b21_13",
        "context_with_next_sentence": true
    },
    {
        "source_sentence": "若有聞正法，　　不能如說行，",
        "from": "T17n0756_001:0591b22_0",
        "context_with_next_sentence": true
    },
    {
        "source_sentence": "輪迴八難中，　　備受諸辛苦。",
        "from": "T17n0756_001:0591b23_13",
        "context_with_next_sentence": true
    },
    {
        "source_sentence": "已捨無暇處，　　常求聞正法，",
        "from": "T17n0756_001:0591b24_0",
        "context_with_next_sentence": true
    },
    {
        "source_sentence": "於生老死中，　　不久當出離。",
        "from": "T17n0756_001:0591b25_13",
        "context_with_next_sentence": true
    },
    {
        "source_sentence": "若已獲人身，　　聞法行放逸，",
        "from": "T17n0756_001:0591b26_0",
        "context_with_next_sentence": true
    },
    {
        "source_sentence": "後當生惱悔，　　如商人失財。",
        "from": "T17n0756_001:0591b27_13",
        "context_with_next_sentence": true
    },
    {
        "source_sentence": "若人聞我說，　　識暇及無暇，",
        "from": "T17n0756_001:0591b28_0",
        "context_with_next_sentence": true
    },
    {
        "source_sentence": "是故應勤心，　　正修於梵行。",
        "from": "T17n0756_001:0591b29_13",
        "context_with_next_sentence": true
    },
    {
        "source_sentence": "我說明眼人，　　善護於諸惡，",
        "from": "T17n0756_001:0591c01_0",
        "context_with_next_sentence": true
    },
    {
        "source_sentence": "正念能防守，　　不隨諸有漏。",
        "from": "T17n0756_001:0591c02_13",
        "context_with_next_sentence": true
    },
    {
        "source_sentence": "一切隨眠斷，　　降伏大魔怨，",
        "from": "T17n0756_001:0591c03_0",
        "context_with_next_sentence": true
    },
    {
        "source_sentence": "永超生死流，　　得昇於彼岸。",
        "from": "T17n0756_001:0591c04_13",
        "context_with_next_sentence": true
    },
    {
        "source_sentence": "」爾時，世尊說是經已，時諸苾芻、人天大眾，聞佛所說，歡喜頂戴，信受奉行。",
        "from": "T17n0756_001:0591c06_13",
        "context_with_next_sentence": true
    },
    {
        "source_sentence": "佛說八無暇有暇經",
        "from": "T17n0756_001:0591c07_100",
        "context_with_next_sentence": false
    }
]