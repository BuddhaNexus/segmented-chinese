[
    {
        "source_sentence": "本願藥師經古迹上",
        "from": "T38n1770_001:0257a03_0",
        "context_with_next_sentence": true
    },
    {
        "source_sentence": "青丘沙門太賢撰",
        "from": "T38n1770_001:0257a05_0",
        "context_with_next_sentence": true
    },
    {
        "source_sentence": "藥師瑠璃光如來本願功德經。此經略以三",
        "from": "T38n1770_001:0257a06_0",
        "context_with_next_sentence": true
    },
    {
        "source_sentence": "門分別：",
        "from": "T38n1770_001:0257a07_3",
        "context_with_next_sentence": true
    },
    {
        "source_sentence": "一者題名、二者教攝、三者本文。",
        "from": "T38n1770_001:0257a07_18",
        "context_with_next_sentence": true
    },
    {
        "source_sentence": "一題名者，經有三名：",
        "from": "T38n1770_001:0257a08_7",
        "context_with_next_sentence": true
    },
    {
        "source_sentence": "一、說藥師琉璃光如來本願功德經；",
        "from": "T38n1770_001:0257a09_3",
        "context_with_next_sentence": true
    },
    {
        "source_sentence": "二、說十二神將饒益有情結願神呪；",
        "from": "T38n1770_001:0257a09_19",
        "context_with_next_sentence": true
    },
    {
        "source_sentence": "三、說拔除一切業障。",
        "from": "T38n1770_001:0257a10_9",
        "context_with_next_sentence": true
    },
    {
        "source_sentence": "此中宋孝武世大明元年譯出之本，取第三名拔除過罪生死得度；",
        "from": "T38n1770_001:0257a11_18",
        "context_with_next_sentence": true
    },
    {
        "source_sentence": "隋大業十一年東都洛水南上林薗翻經館譯，略取初名藥師如來本願經；",
        "from": "T38n1770_001:0257a13_11",
        "context_with_next_sentence": true
    },
    {
        "source_sentence": "今大唐貞觀年中玄奘三藏所譯之本，具取初名題一部也。",
        "from": "T38n1770_001:0257a14_18",
        "context_with_next_sentence": true
    },
    {
        "source_sentence": "文義廣略，後二相似。",
        "from": "T38n1770_001:0257a15_9",
        "context_with_next_sentence": true
    },
    {
        "source_sentence": "言藥師瑠璃光如來，所歸人也。",
        "from": "T38n1770_001:0257a16_3",
        "context_with_next_sentence": true
    },
    {
        "source_sentence": "本願功德者，所感德也。",
        "from": "T38n1770_001:0257a16_14",
        "context_with_next_sentence": true
    },
    {
        "source_sentence": "能拔眾苦喻名藥師，無緣不徹稱琉璃光，所修妙行名為本願，所證勝果名為功德；",
        "from": "T38n1770_001:0257a18_11",
        "context_with_next_sentence": true
    },
    {
        "source_sentence": "即以如來因果為宗，勸物歸依出苦為趣。",
        "from": "T38n1770_001:0257a19_10",
        "context_with_next_sentence": true
    },
    {
        "source_sentence": "是以初名題宗為稱，後二之名以趣為號。",
        "from": "T38n1770_001:0257a20_8",
        "context_with_next_sentence": true
    },
    {
        "source_sentence": "經謂契經，能詮名也。",
        "from": "T38n1770_001:0257a20_18",
        "context_with_next_sentence": true
    },
    {
        "source_sentence": "與義相應，貫持法器令不散失，故言契經。",
        "from": "T38n1770_001:0257a21_17",
        "context_with_next_sentence": true
    },
    {
        "source_sentence": "藥師如來之本願功德，本願功德之契經，故六合釋中依主釋也。",
        "from": "T38n1770_001:0257a23_6",
        "context_with_next_sentence": true
    },
    {
        "source_sentence": "二教攝者，南地師云：",
        "from": "T38n1770_001:0257a23_16",
        "context_with_next_sentence": true
    },
    {
        "source_sentence": "佛教有三，一頓、二漸、三偏方不定教。",
        "from": "T38n1770_001:0257a24_14",
        "context_with_next_sentence": true
    },
    {
        "source_sentence": "初二如常，今藥師經第三教攝，隨緣局說異頓漸故。",
        "from": "T38n1770_001:0257a25_15",
        "context_with_next_sentence": true
    },
    {
        "source_sentence": "此不應理，以頓漸外無別悟故、勿離大小有別教故、既對曼殊直說大乘因果德故，所說頓教。",
        "from": "T38n1770_001:0257a27_17",
        "context_with_next_sentence": true
    },
    {
        "source_sentence": "又說淨土無覆相故，第三了義大乘教攝。",
        "from": "T38n1770_001:0257a28_16",
        "context_with_next_sentence": true
    },
    {
        "source_sentence": "三本文者，經。",
        "from": "T38n1770_001:0257a29_4",
        "context_with_next_sentence": true
    },
    {
        "source_sentence": "如是我聞：",
        "from": "T38n1770_001:0257b01_4",
        "context_with_next_sentence": true
    },
    {
        "source_sentence": "一時薄伽梵遊化諸國至廣嚴城住樂音樹下，與大苾芻眾八千人俱，菩薩摩訶薩三萬六千，及國王大臣、婆羅門居士、天龍夜叉人非人等，無量大眾恭敬圍遶而為說法。",
        "from": "T38n1770_001:0257b04_17",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0257b05_1",
        "context_with_next_sentence": true
    },
    {
        "source_sentence": "本文有三，一說經因起分、二對問廣說分、三聞名喜行分。",
        "from": "T38n1770_001:0257b06_6",
        "context_with_next_sentence": true
    },
    {
        "source_sentence": "此初也。",
        "from": "T38n1770_001:0257b06_10",
        "context_with_next_sentence": true
    },
    {
        "source_sentence": "如是我聞等，如常應知。",
        "from": "T38n1770_001:0257b07_1",
        "context_with_next_sentence": true
    },
    {
        "source_sentence": "薄伽梵者，含六義名：",
        "from": "T38n1770_001:0257b07_11",
        "context_with_next_sentence": true
    },
    {
        "source_sentence": "一自在義，永不繫屬諸煩惱故；",
        "from": "T38n1770_001:0257b08_4",
        "context_with_next_sentence": true
    },
    {
        "source_sentence": "二熾盛義，猛焰智火所燒練故；",
        "from": "T38n1770_001:0257b08_18",
        "context_with_next_sentence": true
    },
    {
        "source_sentence": "三端嚴義，眾妙相好所莊嚴故；",
        "from": "T38n1770_001:0257b09_12",
        "context_with_next_sentence": true
    },
    {
        "source_sentence": "四名稱義，功德圓滿無不知故；",
        "from": "T38n1770_001:0257b10_6",
        "context_with_next_sentence": true
    },
    {
        "source_sentence": "五吉祥義，親近供養必獲利故；",
        "from": "T38n1770_001:0257b11_1",
        "context_with_next_sentence": true
    },
    {
        "source_sentence": "六尊貴義，具諸功德利樂有情無懈怠故。",
        "from": "T38n1770_001:0257b11_19",
        "context_with_next_sentence": true
    },
    {
        "source_sentence": "如《佛地論》頌曰「自在熾盛與端嚴，名稱吉祥及尊貴，如是六種義差別，應知總名為薄伽。",
        "from": "T38n1770_001:0257b14_2",
        "context_with_next_sentence": true
    },
    {
        "source_sentence": "」言廣嚴者，梵云毘舍離或云毘耶離，表眾德滿。",
        "from": "T38n1770_001:0257b15_3",
        "context_with_next_sentence": true
    },
    {
        "source_sentence": "至廣嚴城。",
        "from": "T38n1770_001:0257b15_8",
        "context_with_next_sentence": true
    },
    {
        "source_sentence": "示生物樂。",
        "from": "T38n1770_001:0257b15_13",
        "context_with_next_sentence": true
    },
    {
        "source_sentence": "住樂音樹，微風歷動，宮商雅音從而出故，名樂音樹。",
        "from": "T38n1770_001:0257b16_16",
        "context_with_next_sentence": true
    },
    {
        "source_sentence": "眾有三種：",
        "from": "T38n1770_001:0257b17_1",
        "context_with_next_sentence": true
    },
    {
        "source_sentence": "一聲聞眾、二菩薩眾、三世間眾，如文可解。",
        "from": "T38n1770_001:0257b17_21",
        "context_with_next_sentence": true
    },
    {
        "source_sentence": "就中居士，居家士也。",
        "from": "T38n1770_001:0257b18_9",
        "context_with_next_sentence": true
    },
    {
        "source_sentence": "夜叉，可畏或威勢義。",
        "from": "T38n1770_001:0257b18_19",
        "context_with_next_sentence": true
    },
    {
        "source_sentence": "爾時曼殊室利法王子承佛威神，從座而起偏袒一肩右膝著地向薄伽梵曲躬合掌白言：",
        "from": "T38n1770_001:0257b20_17",
        "context_with_next_sentence": true
    },
    {
        "source_sentence": "世尊！",
        "from": "T38n1770_001:0257b21_1",
        "context_with_next_sentence": true
    },
    {
        "source_sentence": "唯願演說如是相類諸佛名號及本大願殊勝功德，令諸聞者業障消除，為欲利樂像法轉時諸有情故。",
        "from": "T38n1770_001:0257b23_5",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0257b23_8",
        "context_with_next_sentence": true
    },
    {
        "source_sentence": "自下對問廣說分。",
        "from": "T38n1770_001:0257b23_16",
        "context_with_next_sentence": true
    },
    {
        "source_sentence": "此有五義：",
        "from": "T38n1770_001:0257b24_2",
        "context_with_next_sentence": true
    },
    {
        "source_sentence": "一菩薩請問成就、二法王讚許成就、三大眾樂聞成就、四如來說法成就、五夜叉報恩成就。",
        "from": "T38n1770_001:0257b26_3",
        "context_with_next_sentence": true
    },
    {
        "source_sentence": "此初也。",
        "from": "T38n1770_001:0257b26_7",
        "context_with_next_sentence": true
    },
    {
        "source_sentence": "於此有三：",
        "from": "T38n1770_001:0257b26_12",
        "context_with_next_sentence": true
    },
    {
        "source_sentence": "一請因緣門，如經「曼殊室利法王子承佛威神」故。",
        "from": "T38n1770_001:0257b27_14",
        "context_with_next_sentence": true
    },
    {
        "source_sentence": "曼殊室利，唐云妙吉祥。",
        "from": "T38n1770_001:0257b28_4",
        "context_with_next_sentence": true
    },
    {
        "source_sentence": "從法化生、得佛法分，稱法王子。",
        "from": "T38n1770_001:0257b28_19",
        "context_with_next_sentence": true
    },
    {
        "source_sentence": "二請威儀門，如經「從座而起乃至合掌」故。",
        "from": "T38n1770_001:0257b29_18",
        "context_with_next_sentence": true
    },
    {
        "source_sentence": "從座而起者，表從真際起。",
        "from": "T38n1770_001:0257c01_9",
        "context_with_next_sentence": true
    },
    {
        "source_sentence": "偏袒一肩者，表作利樂事。",
        "from": "T38n1770_001:0257c02_1",
        "context_with_next_sentence": true
    },
    {
        "source_sentence": "右膝著地，住世間故。",
        "from": "T38n1770_001:0257c02_11",
        "context_with_next_sentence": true
    },
    {
        "source_sentence": "向薄伽梵者，趣出世故。",
        "from": "T38n1770_001:0257c03_1",
        "context_with_next_sentence": true
    },
    {
        "source_sentence": "曲躬者，離慢故。",
        "from": "T38n1770_001:0257c03_9",
        "context_with_next_sentence": true
    },
    {
        "source_sentence": "合掌者，專心故。",
        "from": "T38n1770_001:0257c03_17",
        "context_with_next_sentence": true
    },
    {
        "source_sentence": "三正開請門，如經「白言世尊乃至諸有情故」故。",
        "from": "T38n1770_001:0257c04_17",
        "context_with_next_sentence": true
    },
    {
        "source_sentence": "略問三事：",
        "from": "T38n1770_001:0257c05_1",
        "context_with_next_sentence": true
    },
    {
        "source_sentence": "一問佛名號、二問因大願、三問果功德。",
        "from": "T38n1770_001:0257c05_19",
        "context_with_next_sentence": true
    },
    {
        "source_sentence": "令諸聞者已下，舉說之利。",
        "from": "T38n1770_001:0257c06_10",
        "context_with_next_sentence": true
    },
    {
        "source_sentence": "言像法轉時者，《大集經》云「有六種堅固：",
        "from": "T38n1770_001:0257c07_9",
        "context_with_next_sentence": true
    },
    {
        "source_sentence": "一法身得住堅固、二解脫得住堅固、三禪定得住堅固、四多聞得住堅固、五福德得住堅固、六鬪諍得住堅固。",
        "from": "T38n1770_001:0257c09_17",
        "context_with_next_sentence": true
    },
    {
        "source_sentence": "」此中初一佛在世時、後五滅後，如其次第各五百年。",
        "from": "T38n1770_001:0257c11_1",
        "context_with_next_sentence": true
    },
    {
        "source_sentence": "總言三時：",
        "from": "T38n1770_001:0257c11_6",
        "context_with_next_sentence": true
    },
    {
        "source_sentence": "一者正法，謂彼五中初二堅固；",
        "from": "T38n1770_001:0257c11_20",
        "context_with_next_sentence": true
    },
    {
        "source_sentence": "二者像法，即次二堅固；",
        "from": "T38n1770_001:0257c12_10",
        "context_with_next_sentence": true
    },
    {
        "source_sentence": "三者末法，即後一堅固。",
        "from": "T38n1770_001:0257c13_1",
        "context_with_next_sentence": true
    },
    {
        "source_sentence": "如次具有教、行、果三；",
        "from": "T38n1770_001:0257c13_12",
        "context_with_next_sentence": true
    },
    {
        "source_sentence": "有二無果；",
        "from": "T38n1770_001:0257c13_17",
        "context_with_next_sentence": true
    },
    {
        "source_sentence": "有教無二。",
        "from": "T38n1770_001:0257c13_22",
        "context_with_next_sentence": true
    },
    {
        "source_sentence": "今為利樂千年之後像法有情，發此問也。",
        "from": "T38n1770_001:0257c14_17",
        "context_with_next_sentence": true
    },
    {
        "source_sentence": "爾時世尊讚曼殊室利童子言：",
        "from": "T38n1770_001:0257c15_12",
        "context_with_next_sentence": true
    },
    {
        "source_sentence": "善哉善哉！",
        "from": "T38n1770_001:0257c15_17",
        "context_with_next_sentence": true
    },
    {
        "source_sentence": "曼殊室利！",
        "from": "T38n1770_001:0257c16_2",
        "context_with_next_sentence": true
    },
    {
        "source_sentence": "汝以大悲勸請我說諸佛名號本願功德，為拔業障所纏有情，利益安樂像法轉時諸有情故。",
        "from": "T38n1770_001:0257c18_2",
        "context_with_next_sentence": true
    },
    {
        "source_sentence": "汝今諦聽極善思惟，當為汝說。",
        "from": "T38n1770_001:0257c18_16",
        "context_with_next_sentence": true
    },
    {
        "source_sentence": "曼殊室利言：",
        "from": "T38n1770_001:0257c19_1",
        "context_with_next_sentence": true
    },
    {
        "source_sentence": "唯然願說，我等樂聞。",
        "from": "T38n1770_001:0257c19_11",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0257c19_14",
        "context_with_next_sentence": true
    },
    {
        "source_sentence": "此中有二。",
        "from": "T38n1770_001:0257c19_19",
        "context_with_next_sentence": true
    },
    {
        "source_sentence": "一法王讚許成就，如經「爾時世尊乃至當為汝說」故。",
        "from": "T38n1770_001:0257c21_3",
        "context_with_next_sentence": true
    },
    {
        "source_sentence": "所聞可記，初言善哉。",
        "from": "T38n1770_001:0257c21_13",
        "context_with_next_sentence": true
    },
    {
        "source_sentence": "應時宜故，重言善哉。",
        "from": "T38n1770_001:0257c22_1",
        "context_with_next_sentence": true
    },
    {
        "source_sentence": "欲令審文，故言諦聽。",
        "from": "T38n1770_001:0257c22_11",
        "context_with_next_sentence": true
    },
    {
        "source_sentence": "令解義故，言善思惟。",
        "from": "T38n1770_001:0257c22_21",
        "context_with_next_sentence": true
    },
    {
        "source_sentence": "二大眾樂聞成就，如經「曼殊室利言唯然願說我等樂聞」故。",
        "from": "T38n1770_001:0257c24_7",
        "context_with_next_sentence": true
    },
    {
        "source_sentence": "佛告曼殊室利：",
        "from": "T38n1770_001:0257c25_6",
        "context_with_next_sentence": true
    },
    {
        "source_sentence": "東方去此過十殑伽沙等佛土，有世界名淨瑠璃，佛號藥師瑠璃光如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。",
        "from": "T38n1770_001:0257c28_9",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0257c28_12",
        "context_with_next_sentence": true
    },
    {
        "source_sentence": "第四如來說法成就。",
        "from": "T38n1770_001:0257c29_1",
        "context_with_next_sentence": true
    },
    {
        "source_sentence": "此有二門：",
        "from": "T38n1770_001:0257c29_6",
        "context_with_next_sentence": true
    },
    {
        "source_sentence": "一正答所請門、二勸物利益門。",
        "from": "T38n1770_001:0257c29_20",
        "context_with_next_sentence": true
    },
    {
        "source_sentence": "初亦有三，答三問故。",
        "from": "T38n1770_001:0258a01_9",
        "context_with_next_sentence": true
    },
    {
        "source_sentence": "此初也。",
        "from": "T38n1770_001:0258a01_13",
        "context_with_next_sentence": true
    },
    {
        "source_sentence": "廣釋十號，如《瑜伽》等。",
        "from": "T38n1770_001:0258a02_3",
        "context_with_next_sentence": true
    },
    {
        "source_sentence": "曼殊室利！",
        "from": "T38n1770_001:0258a03_4",
        "context_with_next_sentence": true
    },
    {
        "source_sentence": "彼世尊藥師瑠璃光如來本行菩薩道時，發十二大願，令諸有情所求皆得。",
        "from": "T38n1770_001:0258a04_17",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0258a05_1",
        "context_with_next_sentence": true
    },
    {
        "source_sentence": "答第二問中有三：",
        "from": "T38n1770_001:0258a05_9",
        "context_with_next_sentence": true
    },
    {
        "source_sentence": "略標、廣說、總結故。",
        "from": "T38n1770_001:0258a05_19",
        "context_with_next_sentence": true
    },
    {
        "source_sentence": "此初也。",
        "from": "T38n1770_001:0258a06_1",
        "context_with_next_sentence": true
    },
    {
        "source_sentence": "《阿脩羅經》云「琉璃光菩薩遇智勝佛初發總願，寶頂佛所始發別願。",
        "from": "T38n1770_001:0258a07_11",
        "context_with_next_sentence": true
    },
    {
        "source_sentence": "」《十方諸佛現前經》云「青龍光佛所發十二誓願」。",
        "from": "T38n1770_001:0258a08_13",
        "context_with_next_sentence": true
    },
    {
        "source_sentence": "第一大願：",
        "from": "T38n1770_001:0258a09_4",
        "context_with_next_sentence": true
    },
    {
        "source_sentence": "願我來世得阿耨多羅三藐三菩提時，自身光明熾然照曜無量無數無邊世界，以三十二大丈夫相八十隨好莊嚴其身，令一切有情如我無異。",
        "from": "T38n1770_001:0258a12_6",
        "context_with_next_sentence": true
    },
    {
        "source_sentence": "第二大願：",
        "from": "T38n1770_001:0258a12_11",
        "context_with_next_sentence": true
    },
    {
        "source_sentence": "願我來世得菩提時，身如瑠璃內外明徹，淨無瑕穢光明廣大，功德巍巍，身善安住，焰網莊嚴過於日月，幽冥眾生悉蒙開曉，隨意所趣作諸事業。",
        "from": "T38n1770_001:0258a15_13",
        "context_with_next_sentence": true
    },
    {
        "source_sentence": "第三大願：",
        "from": "T38n1770_001:0258a15_18",
        "context_with_next_sentence": true
    },
    {
        "source_sentence": "願我來世得菩提時，以無量無邊智慧方便令諸有情皆得無盡所受用物，莫令眾生有所乏少。",
        "from": "T38n1770_001:0258a17_18",
        "context_with_next_sentence": true
    },
    {
        "source_sentence": "第四大願：",
        "from": "T38n1770_001:0258a18_3",
        "context_with_next_sentence": true
    },
    {
        "source_sentence": "願我來世得菩提時，若諸有情行邪道者，悉令安住菩提道中；",
        "from": "T38n1770_001:0258a19_10",
        "context_with_next_sentence": true
    },
    {
        "source_sentence": "若行聲聞獨覺乘者，皆以大乘而安立之。",
        "from": "T38n1770_001:0258a20_7",
        "context_with_next_sentence": true
    },
    {
        "source_sentence": "第五大願：",
        "from": "T38n1770_001:0258a20_12",
        "context_with_next_sentence": true
    },
    {
        "source_sentence": "願我來世得菩提時，若有無量無邊有情於我法中修行梵行，一切皆令得不缺戒、具三聚戒；",
        "from": "T38n1770_001:0258a22_12",
        "context_with_next_sentence": true
    },
    {
        "source_sentence": "設有毀犯，聞我名已還得清淨，不墮惡趣。",
        "from": "T38n1770_001:0258a23_10",
        "context_with_next_sentence": true
    },
    {
        "source_sentence": "第六大願：",
        "from": "T38n1770_001:0258a23_15",
        "context_with_next_sentence": true
    },
    {
        "source_sentence": "願我來世得菩提時，若諸有情其身下劣，諸根不具、醜陋頑愚、盲聾瘖瘂、踤躄背僂、白癩癲狂種種病苦，聞我名已，一切皆得端政黠慧、諸根完具、無諸疾苦。",
        "from": "T38n1770_001:0258a27_1",
        "context_with_next_sentence": true
    },
    {
        "source_sentence": "第七大願：",
        "from": "T38n1770_001:0258a27_6",
        "context_with_next_sentence": true
    },
    {
        "source_sentence": "願我來世得菩提時，若諸有情眾病逼切，無救無歸、無醫無藥、無親無家、貧窮多苦，我之名號一經其耳，眾病悉除、身心安樂、家屬資具悉皆豐足，乃至證得無上菩提。",
        "from": "T38n1770_001:0258b01_16",
        "context_with_next_sentence": true
    },
    {
        "source_sentence": "第八大願：",
        "from": "T38n1770_001:0258b02_1",
        "context_with_next_sentence": true
    },
    {
        "source_sentence": "願我來世得菩提時，若有女人為女百惡之所逼惱，極生厭離，願捨女身；",
        "from": "T38n1770_001:0258b03_13",
        "context_with_next_sentence": true
    },
    {
        "source_sentence": "聞我名已，一切皆得轉女成男，具丈夫相，乃至證得無上菩提。",
        "from": "T38n1770_001:0258b04_19",
        "context_with_next_sentence": true
    },
    {
        "source_sentence": "第九大願；",
        "from": "T38n1770_001:0258b05_3",
        "context_with_next_sentence": true
    },
    {
        "source_sentence": "願我來世得菩提時，令諸有情出魔羅網，解脫一切外道纏縛；",
        "from": "T38n1770_001:0258b06_10",
        "context_with_next_sentence": true
    },
    {
        "source_sentence": "若墮種種惡見稠林，皆當引攝置於正見，漸令修習諸菩薩行，速證無上正等菩提。",
        "from": "T38n1770_001:0258b08_5",
        "context_with_next_sentence": true
    },
    {
        "source_sentence": "第十大願：",
        "from": "T38n1770_001:0258b08_10",
        "context_with_next_sentence": true
    },
    {
        "source_sentence": "願我來世得菩提時，若諸有情王法所繩，縛錄鞭撻、繫閉牢獄或當刑戮，及餘無量災難陵辱，悲愁煎迫身心受苦；",
        "from": "T38n1770_001:0258b10_19",
        "context_with_next_sentence": true
    },
    {
        "source_sentence": "若聞我名，以我福德威神力故，皆得解脫一切憂苦。",
        "from": "T38n1770_001:0258b12_1",
        "context_with_next_sentence": true
    },
    {
        "source_sentence": "第十一大願：",
        "from": "T38n1770_001:0258b12_7",
        "context_with_next_sentence": true
    },
    {
        "source_sentence": "願我來世得菩提時，若諸有情飢渴所惱，為求食故造諸惡業；",
        "from": "T38n1770_001:0258b13_13",
        "context_with_next_sentence": true
    },
    {
        "source_sentence": "得聞我名專念受持，我當先以上妙飲食飽足其身，後以法味畢竟安樂而建立之。",
        "from": "T38n1770_001:0258b15_8",
        "context_with_next_sentence": true
    },
    {
        "source_sentence": "第十二大願：",
        "from": "T38n1770_001:0258b15_14",
        "context_with_next_sentence": true
    },
    {
        "source_sentence": "願我來世得菩提時，若諸有情貧無衣服，蚊虻寒熱晝夜逼惱；",
        "from": "T38n1770_001:0258b17_1",
        "context_with_next_sentence": true
    },
    {
        "source_sentence": "若聞我名專念受持，如其所好即得種種上妙衣服，亦得一切寶莊嚴具、華鬘塗香、鼓樂眾伎，隨心所翫皆令滿足。",
        "from": "T38n1770_001:0258b19_10",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0258b19_13",
        "context_with_next_sentence": true
    },
    {
        "source_sentence": "廣說門中有六對門。",
        "from": "T38n1770_001:0258b20_3",
        "context_with_next_sentence": true
    },
    {
        "source_sentence": "一饒益淨穢門，即初二願，淨土一切如我身故，乃至世界中間幽冥眾生皆逐意故。",
        "from": "T38n1770_001:0258b22_1",
        "context_with_next_sentence": true
    },
    {
        "source_sentence": "二世出世間門，即次二願，以人天乘無所乏故，乃至行邪道者隨其種姓安住三乘菩提道中，不定二乘皆以大乘而安立故。",
        "from": "T38n1770_001:0258b24_16",
        "context_with_next_sentence": true
    },
    {
        "source_sentence": "三存戒存身門，即次二願，不缺重戒，具三聚故、六根之身皆得淨故。",
        "from": "T38n1770_001:0258b26_7",
        "context_with_next_sentence": true
    },
    {
        "source_sentence": "此中下劣，不具標句也。",
        "from": "T38n1770_001:0258b26_18",
        "context_with_next_sentence": true
    },
    {
        "source_sentence": "雖具諸根，不勝妙故及有缺故。",
        "from": "T38n1770_001:0258b27_12",
        "context_with_next_sentence": true
    },
    {
        "source_sentence": "言醜陋者，釋身下劣。",
        "from": "T38n1770_001:0258b28_2",
        "context_with_next_sentence": true
    },
    {
        "source_sentence": "言頑愚者，釋意下劣。",
        "from": "T38n1770_001:0258b28_12",
        "context_with_next_sentence": true
    },
    {
        "source_sentence": "盲聾等下，釋眼耳舌身根不具。",
        "from": "T38n1770_001:0258b29_5",
        "context_with_next_sentence": true
    },
    {
        "source_sentence": "癲狂，釋意根不具。",
        "from": "T38n1770_001:0258b29_14",
        "context_with_next_sentence": true
    },
    {
        "source_sentence": "種種病苦，攝鼻等病。",
        "from": "T38n1770_001:0258c01_3",
        "context_with_next_sentence": true
    },
    {
        "source_sentence": "端正等四，如次翻上。",
        "from": "T38n1770_001:0258c01_13",
        "context_with_next_sentence": true
    },
    {
        "source_sentence": "四除內外苦門，即次二願，一能除外緣逼切苦。",
        "from": "T38n1770_001:0258c02_13",
        "context_with_next_sentence": true
    },
    {
        "source_sentence": "無救者，標無醫藥也。",
        "from": "T38n1770_001:0258c03_3",
        "context_with_next_sentence": true
    },
    {
        "source_sentence": "無歸者，標無親等也。",
        "from": "T38n1770_001:0258c03_13",
        "context_with_next_sentence": true
    },
    {
        "source_sentence": "今得佛醫法藥聖財，故除病等乃至豐足。",
        "from": "T38n1770_001:0258c04_11",
        "context_with_next_sentence": true
    },
    {
        "source_sentence": "二能轉內緣女身苦，如《涅槃經》「一切女人皆是眾惡之所住處」。",
        "from": "T38n1770_001:0258c05_22",
        "context_with_next_sentence": true
    },
    {
        "source_sentence": "五內外解縛門，即次二願，攝置正見，解惡見縛。",
        "from": "T38n1770_001:0258c07_1",
        "context_with_next_sentence": true
    },
    {
        "source_sentence": "證無上道，出魔羂故。",
        "from": "T38n1770_001:0258c07_11",
        "context_with_next_sentence": true
    },
    {
        "source_sentence": "以威神力，出刑縛故。",
        "from": "T38n1770_001:0258c07_21",
        "context_with_next_sentence": true
    },
    {
        "source_sentence": "六志食與衣門，即次二願，以食法味而建立故、以妙衣等而令滿足故。",
        "from": "T38n1770_001:0258c09_11",
        "context_with_next_sentence": true
    },
    {
        "source_sentence": "曼殊室利！",
        "from": "T38n1770_001:0258c10_4",
        "context_with_next_sentence": true
    },
    {
        "source_sentence": "是為彼世尊藥師瑠璃光如來、應、正等覺行菩薩道時所發十二微妙上願。",
        "from": "T38n1770_001:0258c11_15",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0258c12_1",
        "context_with_next_sentence": true
    },
    {
        "source_sentence": "總結也。",
        "from": "T38n1770_001:0258c12_5",
        "context_with_next_sentence": true
    },
    {
        "source_sentence": "復次曼殊室利！",
        "from": "T38n1770_001:0258c13_6",
        "context_with_next_sentence": true
    },
    {
        "source_sentence": "彼世尊藥師瑠璃光如來行菩薩道時所發大願及彼佛土功德莊嚴，我若一劫若一劫餘說不能盡。",
        "from": "T38n1770_001:0258c15_9",
        "context_with_next_sentence": true
    },
    {
        "source_sentence": "然彼佛土一向清淨，無有女人亦無惡趣及苦音聲，瑠璃為地金繩界道、城闕宮閣軒窓羅網皆七寶成，亦如西方極樂世界功德莊嚴等無差別。",
        "from": "T38n1770_001:0258c18_11",
        "context_with_next_sentence": true
    },
    {
        "source_sentence": "於其國中有二菩薩摩訶薩，一名日光遍照、二名月光遍照，是彼無量無數菩薩眾之上首，悉能持彼世尊藥師瑠璃光如來正法寶藏。",
        "from": "T38n1770_001:0258c21_9",
        "context_with_next_sentence": true
    },
    {
        "source_sentence": "是故曼殊室利！",
        "from": "T38n1770_001:0258c21_16",
        "context_with_next_sentence": true
    },
    {
        "source_sentence": "諸有信心善男子善女人等，應當願生彼佛世界。",
        "from": "T38n1770_001:0258c22_17",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0258c23_1",
        "context_with_next_sentence": true
    },
    {
        "source_sentence": "答後問也。",
        "from": "T38n1770_001:0258c23_6",
        "context_with_next_sentence": true
    },
    {
        "source_sentence": "於中有二：",
        "from": "T38n1770_001:0258c23_11",
        "context_with_next_sentence": true
    },
    {
        "source_sentence": "初本處莊嚴功德成就、後外方聞名功德成就。",
        "from": "T38n1770_001:0258c24_11",
        "context_with_next_sentence": true
    },
    {
        "source_sentence": "此初也。",
        "from": "T38n1770_001:0258c24_15",
        "context_with_next_sentence": true
    },
    {
        "source_sentence": "言所發大願佛土莊嚴說不能盡者，顯如大願果亦無邊。",
        "from": "T38n1770_001:0258c26_1",
        "context_with_next_sentence": true
    },
    {
        "source_sentence": "身應準願。",
        "from": "T38n1770_001:0258c26_6",
        "context_with_next_sentence": true
    },
    {
        "source_sentence": "略說其土則有八種功德成就：",
        "from": "T38n1770_001:0258c26_19",
        "context_with_next_sentence": true
    },
    {
        "source_sentence": "一無所著穢成就，如經「無有女人」故。",
        "from": "T38n1770_001:0258c27_17",
        "context_with_next_sentence": true
    },
    {
        "source_sentence": "二離所怖惡成就，如經「亦無惡趣及苦音聲」故。",
        "from": "T38n1770_001:0258c28_18",
        "context_with_next_sentence": true
    },
    {
        "source_sentence": "三所依清淨成就，如經「瑠璃為地」故。",
        "from": "T38n1770_001:0258c29_15",
        "context_with_next_sentence": true
    },
    {
        "source_sentence": "四道路成文成就，如經「金繩界道」故。",
        "from": "T38n1770_001:0259a01_12",
        "context_with_next_sentence": true
    },
    {
        "source_sentence": "五宮殿莊嚴成就，如經「亦如西方」故。",
        "from": "T38n1770_001:0259a02_8",
        "context_with_next_sentence": true
    },
    {
        "source_sentence": "六大聖無絕成就，如經「有二菩薩」，即補處故。",
        "from": "T38n1770_001:0259a03_8",
        "context_with_next_sentence": true
    },
    {
        "source_sentence": "七利樂不斷成就，如經「悉持彼佛正法藏」故。",
        "from": "T38n1770_001:0259a04_7",
        "context_with_next_sentence": true
    },
    {
        "source_sentence": "八願生無礙成就，如經「應當願生彼佛世界」故。",
        "from": "T38n1770_001:0259a05_8",
        "context_with_next_sentence": true
    },
    {
        "source_sentence": "爾時世尊復告曼殊室利童子言：",
        "from": "T38n1770_001:0259a06_13",
        "context_with_next_sentence": true
    },
    {
        "source_sentence": "曼殊室利！",
        "from": "T38n1770_001:0259a06_18",
        "context_with_next_sentence": true
    },
    {
        "source_sentence": "有諸眾生不識善惡、唯懷貪悋，不知布施及施果報，愚癡無智闕於信根，多聚財寶勤加守護，見乞者來其心不喜。",
        "from": "T38n1770_001:0259a09_7",
        "context_with_next_sentence": true
    },
    {
        "source_sentence": "設不獲已而行施時，如割身肉深生痛惜。",
        "from": "T38n1770_001:0259a10_5",
        "context_with_next_sentence": true
    },
    {
        "source_sentence": "復有無量慳貪有情積集資財，於其自身尚不受用，何況能與父母妻子、奴婢作使及來乞者。",
        "from": "T38n1770_001:0259a12_5",
        "context_with_next_sentence": true
    },
    {
        "source_sentence": "彼諸有情從此命終，生餓鬼界或傍生趣。",
        "from": "T38n1770_001:0259a13_3",
        "context_with_next_sentence": true
    },
    {
        "source_sentence": "由昔人間曾得暫聞藥師瑠璃光如來名故，今在惡趣暫得憶念彼如來名，即於念時從彼處沒還生人中，得宿命念，畏惡趣苦不樂欲樂，好行惠施讚歎施者，一切所有悉無貪惜。",
        "from": "T38n1770_001:0259a16_20",
        "context_with_next_sentence": true
    },
    {
        "source_sentence": "漸次尚能以頭目手足血肉身分施來求者，況餘財物。",
        "from": "T38n1770_001:0259a18_3",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0259a18_6",
        "context_with_next_sentence": true
    },
    {
        "source_sentence": "此即第二外方聞名功德成就。",
        "from": "T38n1770_001:0259a19_1",
        "context_with_next_sentence": true
    },
    {
        "source_sentence": "於中有五，令諸聞者除施戒修十善業道往生樂處五種障故。",
        "from": "T38n1770_001:0259a20_8",
        "context_with_next_sentence": true
    },
    {
        "source_sentence": "今此初段，顯除施性福業障。",
        "from": "T38n1770_001:0259a21_2",
        "context_with_next_sentence": true
    },
    {
        "source_sentence": "此有三門：",
        "from": "T38n1770_001:0259a21_7",
        "context_with_next_sentence": true
    },
    {
        "source_sentence": "一顯障自性門，如經「不識善惡乃至來乞者」故。",
        "from": "T38n1770_001:0259a22_8",
        "context_with_next_sentence": true
    },
    {
        "source_sentence": "不識惡者，唯貪悋故。",
        "from": "T38n1770_001:0259a22_18",
        "context_with_next_sentence": true
    },
    {
        "source_sentence": "不識善者，不知施故。",
        "from": "T38n1770_001:0259a23_7",
        "context_with_next_sentence": true
    },
    {
        "source_sentence": "不識善惡也。",
        "from": "T38n1770_001:0259a23_13",
        "context_with_next_sentence": true
    },
    {
        "source_sentence": "愚癡無智唯懷貪悋故、闕於信根不知施等故，多聚不捨。",
        "from": "T38n1770_001:0259a24_18",
        "context_with_next_sentence": true
    },
    {
        "source_sentence": "二示障過患門，如經「彼諸有情生鬼畜」故。",
        "from": "T38n1770_001:0259a25_18",
        "context_with_next_sentence": true
    },
    {
        "source_sentence": "以慳貪故生餓鬼界，以愚癡故生傍生趣。",
        "from": "T38n1770_001:0259a26_15",
        "context_with_next_sentence": true
    },
    {
        "source_sentence": "三聞佛勝利門，如經「由昔人間乃至況餘財物」故。",
        "from": "T38n1770_001:0259a27_19",
        "context_with_next_sentence": true
    },
    {
        "source_sentence": "復次曼殊室利！",
        "from": "T38n1770_001:0259a28_6",
        "context_with_next_sentence": true
    },
    {
        "source_sentence": "若諸有情雖於如來受諸學處而破尸羅；",
        "from": "T38n1770_001:0259a29_4",
        "context_with_next_sentence": true
    },
    {
        "source_sentence": "有雖不破尸羅而破軌則；",
        "from": "T38n1770_001:0259a29_15",
        "context_with_next_sentence": true
    },
    {
        "source_sentence": "有於尸羅軌則雖得不壞然毀正見；",
        "from": "T38n1770_001:0259b01_10",
        "context_with_next_sentence": true
    },
    {
        "source_sentence": "有雖不毀正見而棄多聞；",
        "from": "T38n1770_001:0259b02_2",
        "context_with_next_sentence": true
    },
    {
        "source_sentence": "於佛所說契經深義不能解了；",
        "from": "T38n1770_001:0259b02_15",
        "context_with_next_sentence": true
    },
    {
        "source_sentence": "有雖多聞而增上慢，由增上慢覆蔽心故，自是非他嫌謗正法為魔伴黨。",
        "from": "T38n1770_001:0259b04_6",
        "context_with_next_sentence": true
    },
    {
        "source_sentence": "如是愚人自行邪見，復令無量俱胝有情墮大險坑。",
        "from": "T38n1770_001:0259b05_8",
        "context_with_next_sentence": true
    },
    {
        "source_sentence": "此諸有情，應於地獄、傍生、鬼趣流轉無窮。",
        "from": "T38n1770_001:0259b06_6",
        "context_with_next_sentence": true
    },
    {
        "source_sentence": "若得聞此藥師瑠璃光如來名號，便捨惡行、修諸善法，不墮惡趣。",
        "from": "T38n1770_001:0259b07_16",
        "context_with_next_sentence": true
    },
    {
        "source_sentence": "設有不能捨諸惡行、修行善法，墮惡趣者，以彼如來本願威力，令其現前暫聞名號，從彼命終還生人趣，得正見精進善調意樂，便能捨家趣於非家，如來法中受持學處無有毀犯，正見多聞解甚深義，離增上慢不謗正法，不為魔伴，漸次修行諸菩薩行，速得圓滿。",
        "from": "T38n1770_001:0259b13_7",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0259b13_10",
        "context_with_next_sentence": true
    },
    {
        "source_sentence": "此顯能除戒性福業障。",
        "from": "T38n1770_001:0259b14_1",
        "context_with_next_sentence": true
    },
    {
        "source_sentence": "此亦三門，如前應知。",
        "from": "T38n1770_001:0259b14_11",
        "context_with_next_sentence": true
    },
    {
        "source_sentence": "初門有三：",
        "from": "T38n1770_001:0259b14_16",
        "context_with_next_sentence": true
    },
    {
        "source_sentence": "一攝律儀戒障，如經「破尸羅軌則」故。",
        "from": "T38n1770_001:0259b15_13",
        "context_with_next_sentence": true
    },
    {
        "source_sentence": "言尸羅者，別解脫戒。",
        "from": "T38n1770_001:0259b16_1",
        "context_with_next_sentence": true
    },
    {
        "source_sentence": "言軌則者，於往來等正知而住。",
        "from": "T38n1770_001:0259b16_15",
        "context_with_next_sentence": true
    },
    {
        "source_sentence": "二攝善法戒障，如經「毀正見棄多聞增上慢」故。",
        "from": "T38n1770_001:0259b17_17",
        "context_with_next_sentence": true
    },
    {
        "source_sentence": "三攝有情戒障，如經「復令無量俱胝有情墮大險坑」故。",
        "from": "T38n1770_001:0259b19_1",
        "context_with_next_sentence": true
    },
    {
        "source_sentence": "次示障過患門者，如經「於地獄等流轉無窮」故。",
        "from": "T38n1770_001:0259b20_3",
        "context_with_next_sentence": true
    },
    {
        "source_sentence": "後聞佛勝利門者，如經「乃至三聚速圓滿」故。",
        "from": "T38n1770_001:0259b21_3",
        "context_with_next_sentence": true
    },
    {
        "source_sentence": "復次曼殊室利！",
        "from": "T38n1770_001:0259b22_6",
        "context_with_next_sentence": true
    },
    {
        "source_sentence": "若諸有情慳貪嫉妬、自讚毀他，當墮三惡趣中，無量千歲受諸劇苦。",
        "from": "T38n1770_001:0259b23_15",
        "context_with_next_sentence": true
    },
    {
        "source_sentence": "受劇苦已，從彼命終來生人間，作牛馬駝驢恒，被鞭撻飢渴逼惱，又常負重隨路而行；",
        "from": "T38n1770_001:0259b25_12",
        "context_with_next_sentence": true
    },
    {
        "source_sentence": "或得為人，生居下賤作人奴婢，受他驅役恒不自在。",
        "from": "T38n1770_001:0259b26_14",
        "context_with_next_sentence": true
    },
    {
        "source_sentence": "若昔人中曾聞世尊藥師瑠璃光如來名號，由此善因，今復憶念至心歸依，以佛神力眾苦解脫，諸根聰利智慧多聞，恒求勝法常遇善友，永斷魔羂，破無明穀、竭煩惱河，解脫一切生老病死憂悲苦惱。",
        "from": "T38n1770_001:0259c01_20",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0259c02_2",
        "context_with_next_sentence": true
    },
    {
        "source_sentence": "此顯能除修性福業障。",
        "from": "T38n1770_001:0259c02_12",
        "context_with_next_sentence": true
    },
    {
        "source_sentence": "亦有三門：",
        "from": "T38n1770_001:0259c02_17",
        "context_with_next_sentence": true
    },
    {
        "source_sentence": "一顯障自性門，如經「慳貪嫉妬自讚毀他」故。",
        "from": "T38n1770_001:0259c03_19",
        "context_with_next_sentence": true
    },
    {
        "source_sentence": "此中慳貪能障修慈，不與樂故。",
        "from": "T38n1770_001:0259c04_12",
        "context_with_next_sentence": true
    },
    {
        "source_sentence": "嫉妬障喜，不隨喜故。",
        "from": "T38n1770_001:0259c05_3",
        "context_with_next_sentence": true
    },
    {
        "source_sentence": "讚毀障悲，能惱害故。",
        "from": "T38n1770_001:0259c05_13",
        "context_with_next_sentence": true
    },
    {
        "source_sentence": "三通障捨性，染污故。",
        "from": "T38n1770_001:0259c06_2",
        "context_with_next_sentence": true
    },
    {
        "source_sentence": "語便次第，故不相違。",
        "from": "T38n1770_001:0259c06_12",
        "context_with_next_sentence": true
    },
    {
        "source_sentence": "二示障過患門者，如經「墮三惡趣及受苦」故。",
        "from": "T38n1770_001:0259c07_12",
        "context_with_next_sentence": true
    },
    {
        "source_sentence": "三聞佛勝利門者，如經「乃至永破四種魔」故。",
        "from": "T38n1770_001:0259c08_12",
        "context_with_next_sentence": true
    },
    {
        "source_sentence": "如文可解。",
        "from": "T38n1770_001:0259c08_17",
        "context_with_next_sentence": true
    },
    {
        "source_sentence": "復次曼殊室利！",
        "from": "T38n1770_001:0259c09_6",
        "context_with_next_sentence": true
    },
    {
        "source_sentence": "若諸有情好喜乖離，更相鬪訟惱亂自他，以身語意造作增長種種惡業，展轉常為不饒益事、互相謀害，告召山林樹塚等神，殺諸眾生取其血肉祭祀藥叉邏剎娑等，書怨人名作其形像以惡呪術而呪咀之，厭媚蠱道呪起屍鬼令斷彼命及壞其身。",
        "from": "T38n1770_001:0259c14_12",
        "context_with_next_sentence": true
    },
    {
        "source_sentence": "是諸有情若得聞此藥師瑠璃光如來名號，彼諸惡事悉不能害，一切展轉皆起慈心利益安樂，無損惱意及嫌恨心，各各歡悅，於自所受生於喜足，不相侵淩互為饒益。",
        "from": "T38n1770_001:0259c18_5",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0259c18_8",
        "context_with_next_sentence": true
    },
    {
        "source_sentence": "此顯能除十善業道障。",
        "from": "T38n1770_001:0259c18_18",
        "context_with_next_sentence": true
    },
    {
        "source_sentence": "亦有三門：",
        "from": "T38n1770_001:0259c19_4",
        "context_with_next_sentence": true
    },
    {
        "source_sentence": "初障自性者，如經「好喜乖離乃至增長種種惡業」故。",
        "from": "T38n1770_001:0259c20_8",
        "context_with_next_sentence": true
    },
    {
        "source_sentence": "好喜乖離，意三業道悉能令他離所欲故。",
        "from": "T38n1770_001:0259c21_6",
        "context_with_next_sentence": true
    },
    {
        "source_sentence": "更相鬪訟，語四業道理不相應，多招諍故。",
        "from": "T38n1770_001:0259c22_6",
        "context_with_next_sentence": true
    },
    {
        "source_sentence": "惱亂自他，身三業道，三業果遂即惱亂他，若不果遂惱亂自故。",
        "from": "T38n1770_001:0259c23_13",
        "context_with_next_sentence": true
    },
    {
        "source_sentence": "二障過患者，謂由自惡招他謀害，如經「展轉常為不饒益事乃至呪起屍鬼斷壞身命」故。",
        "from": "T38n1770_001:0259c25_13",
        "context_with_next_sentence": true
    },
    {
        "source_sentence": "三勝利門者，現尚離害，況於當苦。",
        "from": "T38n1770_001:0259c26_9",
        "context_with_next_sentence": true
    },
    {
        "source_sentence": "文顯可知。",
        "from": "T38n1770_001:0259c26_14",
        "context_with_next_sentence": true
    },
    {
        "source_sentence": "復次曼殊室利！",
        "from": "T38n1770_001:0259c27_6",
        "context_with_next_sentence": true
    },
    {
        "source_sentence": "若有四眾，苾芻、苾芻尼、鄔波素、迦鄔波斯迦，及餘淨信善男子善女人等，有能受持八分齊戒經一年，或復三月受持學處，以此善根願生西方極樂世界無量壽佛所聽聞正法而未定者，若聞世尊藥師瑠璃光如來名號，臨命終時有八菩薩乘神通來示其道路，即於彼界種種雜色眾寶華中自然化生。",
        "from": "T38n1770_001:0260a04_15",
        "context_with_next_sentence": true
    },
    {
        "source_sentence": "或有因此生於天上，雖生天中而本善根亦未窮盡，不復更生諸餘惡趣，天上壽盡還生人間，或為輪王統攝四洲威德自在，安立無量百千有情於十善道；",
        "from": "T38n1770_001:0260a08_3",
        "context_with_next_sentence": true
    },
    {
        "source_sentence": "或生剎帝利、婆羅門、居士大家，多饒財寶倉庫盈溢，形相端嚴眷屬具足，聰明智慧，勇健威猛如大力士。",
        "from": "T38n1770_001:0260a10_7",
        "context_with_next_sentence": true
    },
    {
        "source_sentence": "若是女人，得聞世尊藥師如來名號至心受持，於後不復更受女身。",
        "from": "T38n1770_001:0260a11_16",
        "context_with_next_sentence": true
    },
    {
        "source_sentence": "述曰：",
        "from": "T38n1770_001:0260a12_1",
        "context_with_next_sentence": true
    },
    {
        "source_sentence": "此顯能除往生樂處障。",
        "from": "T38n1770_001:0260a12_11",
        "context_with_next_sentence": true
    },
    {
        "source_sentence": "此復有二：",
        "from": "T38n1770_001:0260a12_16",
        "context_with_next_sentence": true
    },
    {
        "source_sentence": "第一顯除淨處樂生障，如經「生極樂世界」故。",
        "from": "T38n1770_001:0260a13_17",
        "context_with_next_sentence": true
    },
    {
        "source_sentence": "此中受持八分齊戒經年月者，邁師云：",
        "from": "T38n1770_001:0260a14_13",
        "context_with_next_sentence": true
    },
    {
        "source_sentence": "「經一年者，謂一年中月別六日，謂黑白月各八、十四、十五日故。",
        "from": "T38n1770_001:0260a16_2",
        "context_with_next_sentence": true
    },
    {
        "source_sentence": "或三月者，不能一年月別六齋，但能一年持三長月，謂即正月、五月、九月，三除之中各初月齋，即表一年常修善也。",
        "from": "T38n1770_001:0260a18_13",
        "context_with_next_sentence": true
    },
    {
        "source_sentence": "」如宋本云「常修月六齋、年三長齋」故。",
        "from": "T38n1770_001:0260a19_11",
        "context_with_next_sentence": true
    },
    {
        "source_sentence": "《智論》十三云「齋日持八戒者，是日惡鬼逐人，欲奪人命。",
        "from": "T38n1770_001:0260a20_15",
        "context_with_next_sentence": true
    },
    {
        "source_sentence": "劫初聖人教人持齋，然不受八戒，直以一日不食為齋。",
        "from": "T38n1770_001:0260a21_19",
        "context_with_next_sentence": true
    },
    {
        "source_sentence": "後佛出世制立八戒。",
        "from": "T38n1770_001:0260a22_8",
        "context_with_next_sentence": true
    },
    {
        "source_sentence": "」問：",
        "from": "T38n1770_001:0260a22_11",
        "context_with_next_sentence": true
    },
    {
        "source_sentence": "五戒八戒何者為勝？",
        "from": "T38n1770_001:0260a22_20",
        "context_with_next_sentence": true
    },
    {
        "source_sentence": "答：",
        "from": "T38n1770_001:0260a23_1",
        "context_with_next_sentence": true
    },
    {
        "source_sentence": "有因緣故二戒俱等，以時及支互多少故。",
        "from": "T38n1770_001:0260a23_19",
        "context_with_next_sentence": true
    },
    {
        "source_sentence": "問：",
        "from": "T38n1770_001:0260a24_1",
        "context_with_next_sentence": true
    },
    {
        "source_sentence": "十念稱名尚得往生，況令一年何故不定？",
        "from": "T38n1770_001:0260a24_19",
        "context_with_next_sentence": true
    },
    {
        "source_sentence": "答：",
        "from": "T38n1770_001:0260a25_1",
        "context_with_next_sentence": true
    },
    {
        "source_sentence": "勇猛容豫有差別故。",
        "from": "T38n1770_001:0260a25_10",
        "context_with_next_sentence": true
    },
    {
        "source_sentence": "如《智論》云「臨終心猛，勝百年功。",
        "from": "T38n1770_001:0260a26_4",
        "context_with_next_sentence": true
    },
    {
        "source_sentence": "」自然化生者，如《涅槃經》菴羅樹女因樹華生，名為濕生；",
        "from": "T38n1770_001:0260a27_9",
        "context_with_next_sentence": true
    },
    {
        "source_sentence": "淨土因華，何名化生？",
        "from": "T38n1770_001:0260a27_19",
        "context_with_next_sentence": true
    },
    {
        "source_sentence": "邁師云：",
        "from": "T38n1770_001:0260a28_2",
        "context_with_next_sentence": true
    },
    {
        "source_sentence": "「未託生前，樹有濕氣。",
        "from": "T38n1770_001:0260a28_13",
        "context_with_next_sentence": true
    },
    {
        "source_sentence": "淨土蓮華，與人化生。",
        "from": "T38n1770_001:0260a29_1",
        "context_with_next_sentence": true
    },
    {
        "source_sentence": "」第二能除穢土樂生障，如經「或有因此生於天上」等故。",
        "from": "T38n1770_001:0260b01_6",
        "context_with_next_sentence": true
    },
    {
        "source_sentence": "此復有四，生天、輪王、貴勝、男身，如文可解。",
        "from": "T38n1770_001:0260b02_4",
        "context_with_next_sentence": true
    },
    {
        "source_sentence": "本願藥師經古迹上終",
        "from": "T38n1770_001:0260b03_100",
        "context_with_next_sentence": false
    }
]