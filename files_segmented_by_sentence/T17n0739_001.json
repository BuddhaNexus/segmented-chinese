{
    "T17n0739_001:0542c13_0": "佛說慢法經",
    "T17n0739_001:0542c15_0": "西晉沙門法炬譯",
    "T17n0739_001:0542c16_0": "佛告阿難：「有人事佛以後便富貴；有人事佛以後衰喪不利者。」",
    "T17n0739_001:0542c17_1": "阿難問佛：「云何俱事佛，衰、利不同？",
    "T17n0739_001:0542c18_2": "何故得爾？」",
    "T17n0739_001:0542c18_3": "佛語阿難：「有人事佛，當求明師；得了了者，從受戒法。",
    "T17n0739_001:0542c19_4": "為除諸想，與經相應；精進奉行，不失其教。",
    "T17n0739_001:0542c20_5": "受者不犯，如毛髮者，是人不犯道禁，常為諸天、善神侍衛擁護，所向諧偶，財利百倍，眾人所敬，後當得佛，何況富利！",
    "T17n0739_001:0542c23_6": "如是人輩事佛，為真佛弟子。",
    "T17n0739_001:0542c24_7": "「又復有人事佛，不值明師，亦無經像，又復不禮敬。",
    "T17n0739_001:0542c25_8": "不知不解，強教人受法戒，無有至信。",
    "T17n0739_001:0542c26_9": "受戒之後，故復犯眾戒。",
    "T17n0739_001:0542c26_10": "心意蒙冥、猶豫，不肯讀經、行道、作福，乍信、乍不信。",
    "T17n0739_001:0542c28_0": "復不能念齋日、燒香、燃燈作禮。",
    "T17n0739_001:0542c28_1": "故復瞋恚、嚾呼、罵詈，出入呪咀，口初不合，心懷憎嫉，使人殺生。",
    "T17n0739_001:0543a01_2": "眼見經像，無有禮敬之心。",
    "T17n0739_001:0543a01_3": "若其有經，趣掛著壁，或擲床席之上，或著故衣被弊筐器中，或以妻子、小兒不淨手弄之；烟熏屋漏，不復瞻視；亦不燒香、燃燈向之作禮，與外經書無異。",
    "T17n0739_001:0543a05_4": "善神離之，惡鬼得其便，隨逐不置，因衰病之。",
    "T17n0739_001:0543a06_5": "適得疾病，恐怖猶豫，自念言：『我初事佛，云何故復疾病也？』",
    "T17n0739_001:0543a07_6": "不能自信，呼使至醫師。",
    "T17n0739_001:0543a08_7": "醫師卜問、解除、鎮厭無益，遂便禱賽邪神，眾過遂增。",
    "T17n0739_001:0543a09_8": "妖魅惡鬼，屯守其門，遂便喪衰、死亡，不離門戶。",
    "T17n0739_001:0543a10_9": "財產衰耗，家室病疾，更相注續，不離床席。",
    "T17n0739_001:0543a11_10": "命終罪辜，墮埿犁中，當被考治讁罰，無有歲數。",
    "T17n0739_001:0543a12_11": "是人但坐，不能專一，志意猶豫，無所專據，不信佛法，故得其罪殃，衰耗如是。",
    "T17n0739_001:0543a14_12": "「世間人不知佛法者，謂呼事佛令得殃衰，不知其人行自不正，違犯佛經戒。",
    "T17n0739_001:0543a16_13": "心專行惡，眾態具足，身自招之，無有與者。」",
    "T17n0739_001:0543a17_14": "阿難聞之，便頭面著地，為佛作禮，歡喜奉行。",
    "T17n0739_001:0543a19_0": "佛說慢法經"
}