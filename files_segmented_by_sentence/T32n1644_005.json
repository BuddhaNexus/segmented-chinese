[
    {
        "source_sentence": "佛說立世阿毘曇論卷第五",
        "from": "T32n1644_005:0193b24_0",
        "context_with_next_sentence": true
    },
    {
        "source_sentence": "陳西印度三藏真諦譯",
        "from": "T32n1644_005:0193b26_0",
        "context_with_next_sentence": true
    },
    {
        "source_sentence": "18 天非天鬥戰品天非天鬪戰品第十八",
        "from": "T32n1644_005:0193b27_0",
        "context_with_next_sentence": true
    },
    {
        "source_sentence": "「須彌山王上頂平地，琉璃所成，軟滑可愛，眾寶莊嚴，譬如北地妙好𣰽毺種種雕鏤，亦如耳璫眾寶莊飾。",
        "from": "T32n1644_005:0193c01_6",
        "context_with_next_sentence": true
    },
    {
        "source_sentence": "脚踐便沒、舉足即起，如兜羅綿，其地柔軟亦復如是。",
        "from": "T32n1644_005:0193c02_11",
        "context_with_next_sentence": true
    },
    {
        "source_sentence": "金城圍遶，高一由旬，埤堄高半由旬，城門高二由旬，門樓一由旬半。",
        "from": "T32n1644_005:0193c04_3",
        "context_with_next_sentence": true
    },
    {
        "source_sentence": "十十由旬有一一門，三萬二千門。",
        "from": "T32n1644_005:0193c04_18",
        "context_with_next_sentence": true
    },
    {
        "source_sentence": "是諸城門眾寶所成，種種摩尼之所嚴飾。",
        "from": "T32n1644_005:0193c05_16",
        "context_with_next_sentence": true
    },
    {
        "source_sentence": "譬如北地妙好𣰽毺，人非人等、龍獸草木，及諸雜花莫不必備，亦如耳璫，眾寶莊嚴填滿具足；",
        "from": "T32n1644_005:0193c08_1",
        "context_with_next_sentence": true
    },
    {
        "source_sentence": "是諸城門亦復如是。",
        "from": "T32n1644_005:0193c08_10",
        "context_with_next_sentence": true
    },
    {
        "source_sentence": "諸門邊，象馬車軍之所莊嚴，是諸天子莊嚴鎧仗聚集其中，為護國土、遊戲、莊嚴。",
        "from": "T32n1644_005:0193c10_9",
        "context_with_next_sentence": true
    },
    {
        "source_sentence": "處處寶池天水盈滿，四寶為塼壘其底岸，餘如上說。",
        "from": "T32n1644_005:0193c11_11",
        "context_with_next_sentence": true
    },
    {
        "source_sentence": "乃至諸天男女遍滿其中，亦復如是。",
        "from": "T32n1644_005:0193c12_9",
        "context_with_next_sentence": true
    },
    {
        "source_sentence": "須彌山王從其上頂向下二萬由旬，是第一層。",
        "from": "T32n1644_005:0193c13_10",
        "context_with_next_sentence": true
    },
    {
        "source_sentence": "是層四出並五十由旬，周迴增本四百由旬。",
        "from": "T32n1644_005:0193c14_10",
        "context_with_next_sentence": true
    },
    {
        "source_sentence": "金城圍繞，高一由旬，埤堄一由旬半，城門高二由旬，門樓一由旬半。",
        "from": "T32n1644_005:0193c16_1",
        "context_with_next_sentence": true
    },
    {
        "source_sentence": "十十由旬有一一門，無數千門眾寶所成，種種摩尼之所嚴飾。",
        "from": "T32n1644_005:0193c17_10",
        "context_with_next_sentence": true
    },
    {
        "source_sentence": "譬如北地妙好𣰽毺，人非人等、龍獸草木，及諸雜花莫不必備，亦如耳璫眾寶具足；",
        "from": "T32n1644_005:0193c19_8",
        "context_with_next_sentence": true
    },
    {
        "source_sentence": "是諸城門亦復如是。",
        "from": "T32n1644_005:0193c19_17",
        "context_with_next_sentence": true
    },
    {
        "source_sentence": "諸城門邊，象馬四軍之所防衛，為護國土、遊戲、莊嚴。",
        "from": "T32n1644_005:0193c21_2",
        "context_with_next_sentence": true
    },
    {
        "source_sentence": "其城外邊有諸寶池，四寶為塼壘其底岸。",
        "from": "T32n1644_005:0193c22_2",
        "context_with_next_sentence": true
    },
    {
        "source_sentence": "乃至天子天女遍滿國土，亦復如是。",
        "from": "T32n1644_005:0193c22_18",
        "context_with_next_sentence": true
    },
    {
        "source_sentence": "有諸天子名曰持鬘，於此中住。",
        "from": "T32n1644_005:0193c23_12",
        "context_with_next_sentence": true
    },
    {
        "source_sentence": "是須彌山本周圍數更增四百由旬，合本八百由旬，從頂向下四萬由旬，是第二層，四出並廣上層五十由旬。",
        "from": "T32n1644_005:0193c26_3",
        "context_with_next_sentence": true
    },
    {
        "source_sentence": "金城圍繞，高一由旬，埤堄一由旬半，城門高二由旬，門樓一由旬半。",
        "from": "T32n1644_005:0193c27_15",
        "context_with_next_sentence": true
    },
    {
        "source_sentence": "十十由旬有一一門，無數千門眾寶所成，種種摩尼之所嚴飾。",
        "from": "T32n1644_005:0193c29_3",
        "context_with_next_sentence": true
    },
    {
        "source_sentence": "譬如北地妙好𣰽毺，人非人等、龍獸草木，及諸雜花莫不必備，亦如耳璫眾寶具足；",
        "from": "T32n1644_005:0194a02_2",
        "context_with_next_sentence": true
    },
    {
        "source_sentence": "是諸城門亦復如是。",
        "from": "T32n1644_005:0194a02_11",
        "context_with_next_sentence": true
    },
    {
        "source_sentence": "諸城門邊，象馬四軍之所防衛，為護國土、遊戲、莊嚴。",
        "from": "T32n1644_005:0194a03_16",
        "context_with_next_sentence": true
    },
    {
        "source_sentence": "有諸寶池，四寶為塼壘其底岸。",
        "from": "T32n1644_005:0194a04_8",
        "context_with_next_sentence": true
    },
    {
        "source_sentence": "乃至諸天子等遍滿國土，亦復如是。",
        "from": "T32n1644_005:0194a05_6",
        "context_with_next_sentence": true
    },
    {
        "source_sentence": "有諸天子名曰常勝，於此中住。",
        "from": "T32n1644_005:0194a06_1",
        "context_with_next_sentence": true
    },
    {
        "source_sentence": "須彌山王本周圍數更增八百由旬，合本一千二百由旬，從頂向下六萬由旬，是第三層，四出並廣二層五十由旬。",
        "from": "T32n1644_005:0194a08_12",
        "context_with_next_sentence": true
    },
    {
        "source_sentence": "金城圍繞，高一由旬，埤堄一由旬半，城門高二由旬，門樓一由旬半。",
        "from": "T32n1644_005:0194a10_4",
        "context_with_next_sentence": true
    },
    {
        "source_sentence": "十十由旬有一一門，無數千門眾寶所成，種種摩尼之所嚴飾。",
        "from": "T32n1644_005:0194a11_12",
        "context_with_next_sentence": true
    },
    {
        "source_sentence": "譬如北地妙好𣰽毺，人非人等、龍獸草木，及諸雜花莫不必備，亦如耳璫眾寶具足；",
        "from": "T32n1644_005:0194a13_11",
        "context_with_next_sentence": true
    },
    {
        "source_sentence": "是諸城門亦復如是。",
        "from": "T32n1644_005:0194a14_2",
        "context_with_next_sentence": true
    },
    {
        "source_sentence": "諸城門邊，象馬四軍之所防衛，亦護國土、遊戲、莊嚴。",
        "from": "T32n1644_005:0194a15_7",
        "context_with_next_sentence": true
    },
    {
        "source_sentence": "有諸寶池，四寶為塼壘其底岸，乃至諸天子等遍滿國土，亦復如是。",
        "from": "T32n1644_005:0194a16_17",
        "context_with_next_sentence": true
    },
    {
        "source_sentence": "有諸天子名手持寶器，於此中住。",
        "from": "T32n1644_005:0194a17_12",
        "context_with_next_sentence": true
    },
    {
        "source_sentence": "金城圍繞，種種莊嚴，亦如上說。",
        "from": "T32n1644_005:0194a18_7",
        "context_with_next_sentence": true
    },
    {
        "source_sentence": "乃至諸天子等遍滿國土，亦復如是。",
        "from": "T32n1644_005:0194a19_3",
        "context_with_next_sentence": true
    },
    {
        "source_sentence": "須彌山王本周圍數更增四百由旬，合本一千六百由旬，是第四層，廣上三層四出並五十由旬，從海水際向上五十由旬，是須彌山王第四層，廣第三層五十由旬，厚亦如此。",
        "from": "T32n1644_005:0194a23_2",
        "context_with_next_sentence": true
    },
    {
        "source_sentence": "金城圍繞，高一由旬，埤堄一由旬半，城門高二由旬，門樓一由旬半。",
        "from": "T32n1644_005:0194a24_13",
        "context_with_next_sentence": true
    },
    {
        "source_sentence": "十十由旬有一一門，無數千門眾寶所成，種種摩尼之所嚴飾。",
        "from": "T32n1644_005:0194a26_2",
        "context_with_next_sentence": true
    },
    {
        "source_sentence": "譬如北地妙好𣰽毺，人非人等、龍獸草木，及諸雜華莫不必備，亦如耳璫眾寶具足；",
        "from": "T32n1644_005:0194a28_2",
        "context_with_next_sentence": true
    },
    {
        "source_sentence": "是諸城門亦復如是。",
        "from": "T32n1644_005:0194a28_11",
        "context_with_next_sentence": true
    },
    {
        "source_sentence": "諸城門邊，象馬四軍之所防衛，為護國土、遊戲、莊嚴。",
        "from": "T32n1644_005:0194a29_16",
        "context_with_next_sentence": true
    },
    {
        "source_sentence": "有諸寶池，四寶為塼壘其底岸。",
        "from": "T32n1644_005:0194b01_8",
        "context_with_next_sentence": true
    },
    {
        "source_sentence": "乃至諸天子等遍滿國土，亦復如是。",
        "from": "T32n1644_005:0194b02_6",
        "context_with_next_sentence": true
    },
    {
        "source_sentence": "此第四層，四天王軍之所住處。",
        "from": "T32n1644_005:0194b02_20",
        "context_with_next_sentence": true
    },
    {
        "source_sentence": "是層之外，又出四百五十由旬，周迴一千八百由旬，有諸龍及金翅鳥之所住處。",
        "from": "T32n1644_005:0194b04_15",
        "context_with_next_sentence": true
    },
    {
        "source_sentence": "「須彌山王上下諸層，並厚五十由旬。",
        "from": "T32n1644_005:0194b05_12",
        "context_with_next_sentence": true
    },
    {
        "source_sentence": "其海中諸層，悉是脩羅住處。",
        "from": "T32n1644_005:0194b06_5",
        "context_with_next_sentence": true
    },
    {
        "source_sentence": "此阿脩羅為得諸天五事因緣，故往攻伐。",
        "from": "T32n1644_005:0194b07_4",
        "context_with_next_sentence": true
    },
    {
        "source_sentence": "何者為五？",
        "from": "T32n1644_005:0194b07_9",
        "context_with_next_sentence": true
    },
    {
        "source_sentence": "一天須陀味、二諸天平地、三諸天園林、四諸天國邑、五諸天童女。",
        "from": "T32n1644_005:0194b08_19",
        "context_with_next_sentence": true
    },
    {
        "source_sentence": "為是五事，往擊諸天。",
        "from": "T32n1644_005:0194b09_9",
        "context_with_next_sentence": true
    },
    {
        "source_sentence": "諸天亦欲得彼五事，往擊脩羅。",
        "from": "T32n1644_005:0194b10_3",
        "context_with_next_sentence": true
    },
    {
        "source_sentence": "何者為五？",
        "from": "T32n1644_005:0194b10_8",
        "context_with_next_sentence": true
    },
    {
        "source_sentence": "一阿脩羅須陀味、二脩羅平地、三脩羅園林、四脩羅國邑、五脩羅童女。",
        "from": "T32n1644_005:0194b11_20",
        "context_with_next_sentence": true
    },
    {
        "source_sentence": "為是五事，往擊脩羅。",
        "from": "T32n1644_005:0194b12_9",
        "context_with_next_sentence": true
    },
    {
        "source_sentence": "是時脩羅來擊諸天，先於水際與龍鳥鬪，若不如時便退還本；",
        "from": "T32n1644_005:0194b13_16",
        "context_with_next_sentence": true
    },
    {
        "source_sentence": "若戰勝時，登最下層，共四王軍及諸龍鳥亦登此層一時共鬪。",
        "from": "T32n1644_005:0194b15_6",
        "context_with_next_sentence": true
    },
    {
        "source_sentence": "脩羅不如，更退還本。",
        "from": "T32n1644_005:0194b15_16",
        "context_with_next_sentence": true
    },
    {
        "source_sentence": "若戰勝時，登下二層，與四王軍及持寶器天、諸龍鳥等一時共鬪。",
        "from": "T32n1644_005:0194b17_5",
        "context_with_next_sentence": true
    },
    {
        "source_sentence": "若不如時，便退還本；",
        "from": "T32n1644_005:0194b17_15",
        "context_with_next_sentence": true
    },
    {
        "source_sentence": "若戰勝者，登下三層，與常勝天及持寶器，并四王軍、諸龍鳥等一時共鬪。",
        "from": "T32n1644_005:0194b19_8",
        "context_with_next_sentence": true
    },
    {
        "source_sentence": "若不如時，便退還本；",
        "from": "T32n1644_005:0194b19_18",
        "context_with_next_sentence": true
    },
    {
        "source_sentence": "若戰勝時，登下四層，與持鬘天及下諸天并四王軍、諸龍鳥等一時共鬪。",
        "from": "T32n1644_005:0194b21_13",
        "context_with_next_sentence": true
    },
    {
        "source_sentence": "若不如者，從此還本；",
        "from": "T32n1644_005:0194b22_4",
        "context_with_next_sentence": true
    },
    {
        "source_sentence": "若戰勝時，登須彌上頂。",
        "from": "T32n1644_005:0194b22_15",
        "context_with_next_sentence": true
    },
    {
        "source_sentence": "是持鬘諸天往帝釋所，報如是事：",
        "from": "T32n1644_005:0194b23_10",
        "context_with_next_sentence": true
    },
    {
        "source_sentence": "『善尊！",
        "from": "T32n1644_005:0194b23_14",
        "context_with_next_sentence": true
    },
    {
        "source_sentence": "阿脩羅已來。",
        "from": "T32n1644_005:0194b23_20",
        "context_with_next_sentence": true
    },
    {
        "source_sentence": "』是時帝釋以一千馬駕其一車，以阿羅漢衣為其幡幟，象馬四兵不相參雜，眾軍圍繞出往戰所。",
        "from": "T32n1644_005:0194b26_2",
        "context_with_next_sentence": true
    },
    {
        "source_sentence": "時三十二天王，亦各皆有四部軍眾之所圍繞，亦到戰所。",
        "from": "T32n1644_005:0194b27_8",
        "context_with_next_sentence": true
    },
    {
        "source_sentence": "王二太子栴檀、須毘，亦有四軍之所圍遶，同往戰所。",
        "from": "T32n1644_005:0194b28_11",
        "context_with_next_sentence": true
    },
    {
        "source_sentence": "時四天王，亦有四軍之所圍繞，同往戰所。",
        "from": "T32n1644_005:0194b29_10",
        "context_with_next_sentence": true
    },
    {
        "source_sentence": "日月天子，亦有四軍之所圍繞，同往戰所。",
        "from": "T32n1644_005:0194c01_9",
        "context_with_next_sentence": true
    },
    {
        "source_sentence": "如是諸天並前車將軍，於是處所，與脩羅起大鬪戰。",
        "from": "T32n1644_005:0194c02_12",
        "context_with_next_sentence": true
    },
    {
        "source_sentence": "其象軍者與象軍鬪，車馬步軍例皆如是。",
        "from": "T32n1644_005:0194c03_11",
        "context_with_next_sentence": true
    },
    {
        "source_sentence": "若鬪戰時，其先來者必自前退，是事法然。",
        "from": "T32n1644_005:0194c04_11",
        "context_with_next_sentence": true
    },
    {
        "source_sentence": "」如是事者佛世尊說。",
        "from": "T32n1644_005:0194c05_1",
        "context_with_next_sentence": true
    },
    {
        "source_sentence": "「比丘！",
        "from": "T32n1644_005:0194c05_5",
        "context_with_next_sentence": true
    },
    {
        "source_sentence": "往昔諸天共攻脩羅，正鬪戰時，兩軍交刃，諸天軍勝，脩羅退散。",
        "from": "T32n1644_005:0194c06_13",
        "context_with_next_sentence": true
    },
    {
        "source_sentence": "比丘！",
        "from": "T32n1644_005:0194c06_16",
        "context_with_next_sentence": true
    },
    {
        "source_sentence": "脩羅退時，面向南走，還其本住，諸天逐退。",
        "from": "T32n1644_005:0194c07_16",
        "context_with_next_sentence": true
    },
    {
        "source_sentence": "比丘！",
        "from": "T32n1644_005:0194c07_19",
        "context_with_next_sentence": true
    },
    {
        "source_sentence": "爾時脩羅作是思惟：",
        "from": "T32n1644_005:0194c08_7",
        "context_with_next_sentence": true
    },
    {
        "source_sentence": "『諸天大勝，我等退散。",
        "from": "T32n1644_005:0194c08_18",
        "context_with_next_sentence": true
    },
    {
        "source_sentence": "諸天逐退必急，我軍尚可須更決戰。",
        "from": "T32n1644_005:0194c09_13",
        "context_with_next_sentence": true
    },
    {
        "source_sentence": "』第二戰時，諸天大勝，脩羅又退。",
        "from": "T32n1644_005:0194c10_8",
        "context_with_next_sentence": true
    },
    {
        "source_sentence": "是時脩羅面向南走，還其本住，諸天逐退。",
        "from": "T32n1644_005:0194c11_8",
        "context_with_next_sentence": true
    },
    {
        "source_sentence": "比丘！",
        "from": "T32n1644_005:0194c11_11",
        "context_with_next_sentence": true
    },
    {
        "source_sentence": "是時脩羅更復思惟：",
        "from": "T32n1644_005:0194c11_20",
        "context_with_next_sentence": true
    },
    {
        "source_sentence": "『諸天大勝，我等退散。",
        "from": "T32n1644_005:0194c12_10",
        "context_with_next_sentence": true
    },
    {
        "source_sentence": "諸天逐退必急，我今軍眾未盡，必須更決。",
        "from": "T32n1644_005:0194c13_8",
        "context_with_next_sentence": true
    },
    {
        "source_sentence": "』比丘！",
        "from": "T32n1644_005:0194c13_12",
        "context_with_next_sentence": true
    },
    {
        "source_sentence": "第三戰時，諸天又勝。",
        "from": "T32n1644_005:0194c14_1",
        "context_with_next_sentence": true
    },
    {
        "source_sentence": "脩羅退散，還至本城，閉門而住。",
        "from": "T32n1644_005:0194c14_16",
        "context_with_next_sentence": true
    },
    {
        "source_sentence": "比丘！",
        "from": "T32n1644_005:0194c14_19",
        "context_with_next_sentence": true
    },
    {
        "source_sentence": "是時脩羅更復思惟：",
        "from": "T32n1644_005:0194c15_7",
        "context_with_next_sentence": true
    },
    {
        "source_sentence": "『我已入城，諸天雖來，不能攻我。",
        "from": "T32n1644_005:0194c16_2",
        "context_with_next_sentence": true
    },
    {
        "source_sentence": "』比丘！",
        "from": "T32n1644_005:0194c16_6",
        "context_with_next_sentence": true
    },
    {
        "source_sentence": "諸天亦作是念：",
        "from": "T32n1644_005:0194c16_13",
        "context_with_next_sentence": true
    },
    {
        "source_sentence": "『諸阿脩羅既入其城，不可復攻。",
        "from": "T32n1644_005:0194c17_6",
        "context_with_next_sentence": true
    },
    {
        "source_sentence": "』是時諸天周匝圍遶，令其境界止在城內。",
        "from": "T32n1644_005:0194c18_4",
        "context_with_next_sentence": true
    },
    {
        "source_sentence": "諸天遂得食脩羅須陀之味，據其平地及諸園林，并其國邑諸童女等悉皆繫錄，取其財寶，男女戶口收縛無遺。",
        "from": "T32n1644_005:0194c20_16",
        "context_with_next_sentence": true
    },
    {
        "source_sentence": "若諸天作意欲入彼城：",
        "from": "T32n1644_005:0194c21_7",
        "context_with_next_sentence": true
    },
    {
        "source_sentence": "『我與脩羅同共飲食，既為親戚，應往訊覲，隨意往返、飲食、言談。",
        "from": "T32n1644_005:0194c22_18",
        "context_with_next_sentence": true
    },
    {
        "source_sentence": "』既入城已，若作不相應心，以是心故自然還出。",
        "from": "T32n1644_005:0194c23_17",
        "context_with_next_sentence": true
    },
    {
        "source_sentence": "云何如是？",
        "from": "T32n1644_005:0194c24_3",
        "context_with_next_sentence": true
    },
    {
        "source_sentence": "此城是阿脩羅無畏處故。",
        "from": "T32n1644_005:0194c24_14",
        "context_with_next_sentence": true
    },
    {
        "source_sentence": "諸天如意住此國土，脩羅童女既被縛錄，若欲去時將還天上。",
        "from": "T32n1644_005:0194c26_3",
        "context_with_next_sentence": true
    },
    {
        "source_sentence": "時諸脩羅裹須陀味，往贖家口，入諸天城，處處訪問。",
        "from": "T32n1644_005:0194c27_7",
        "context_with_next_sentence": true
    },
    {
        "source_sentence": "若見眷屬，與諸天等論價貴賤，若贖得，相隨還本；",
        "from": "T32n1644_005:0194c28_10",
        "context_with_next_sentence": true
    },
    {
        "source_sentence": "若諸天退敗被執縛時，亦復如是。",
        "from": "T32n1644_005:0194c29_4",
        "context_with_next_sentence": true
    },
    {
        "source_sentence": "忉利天上善見大城，釋提桓因之所住處。",
        "from": "T32n1644_005:0195a01_3",
        "context_with_next_sentence": true
    },
    {
        "source_sentence": "阿脩羅城，是阿脩羅王之所住處。",
        "from": "T32n1644_005:0195a01_18",
        "context_with_next_sentence": true
    },
    {
        "source_sentence": "如忉利天伊羅槃行園象王，如是阿脩羅亦有象王，名跋陀婆呵，乘行園林。",
        "from": "T32n1644_005:0195a03_13",
        "context_with_next_sentence": true
    },
    {
        "source_sentence": "如忉利天善柱象王鬪戰所乘，如是阿脩羅鴉羅婆象王鬪戰所乘。",
        "from": "T32n1644_005:0195a05_3",
        "context_with_next_sentence": true
    },
    {
        "source_sentence": "如忉利天州、郡、縣等，脩羅境界亦復如是。",
        "from": "T32n1644_005:0195a06_2",
        "context_with_next_sentence": true
    },
    {
        "source_sentence": "如忉利天衣服飲食、種種莊嚴，脩羅亦爾。",
        "from": "T32n1644_005:0195a07_1",
        "context_with_next_sentence": true
    },
    {
        "source_sentence": "除善法堂及皮禪延多重閣。",
        "from": "T32n1644_005:0195a07_13",
        "context_with_next_sentence": true
    },
    {
        "source_sentence": "」如是義者佛世尊說。",
        "from": "T32n1644_005:0195a08_4",
        "context_with_next_sentence": true
    },
    {
        "source_sentence": "如是我聞。",
        "from": "T32n1644_005:0195a08_9",
        "context_with_next_sentence": true
    },
    {
        "source_sentence": "19 日月行品日月行品第十九「從剡浮提地高四萬由旬，是處日月行半須彌山等遊乾陀山。",
        "from": "T32n1644_005:0195a11_7",
        "context_with_next_sentence": true
    },
    {
        "source_sentence": "是日月宮殿團圓如鼓。",
        "from": "T32n1644_005:0195a11_17",
        "context_with_next_sentence": true
    },
    {
        "source_sentence": "是月宮者，厚五十由旬，廣五十由旬，周迴一百五十由旬。",
        "from": "T32n1644_005:0195a13_4",
        "context_with_next_sentence": true
    },
    {
        "source_sentence": "是月宮殿，琉璃所成，白銀所覆，水大分多，下際水分復為最多，其下際光亦為最勝。",
        "from": "T32n1644_005:0195a15_2",
        "context_with_next_sentence": true
    },
    {
        "source_sentence": "是其上際，金城圍繞，城高一由旬，埤堄高半由旬，城門二由旬，門樓一由旬半。",
        "from": "T32n1644_005:0195a16_18",
        "context_with_next_sentence": true
    },
    {
        "source_sentence": "十十由旬有一一門，凡十四門并一小門。",
        "from": "T32n1644_005:0195a17_16",
        "context_with_next_sentence": true
    },
    {
        "source_sentence": "是諸城門眾寶所成，種種摩尼之所嚴飾。",
        "from": "T32n1644_005:0195a18_15",
        "context_with_next_sentence": true
    },
    {
        "source_sentence": "譬如北地妙好𣰽毺，人非人等、龍獸草木，及諸雜花莫不必備，亦如耳璫，眾寶莊嚴填滿具足；",
        "from": "T32n1644_005:0195a21_1",
        "context_with_next_sentence": true
    },
    {
        "source_sentence": "是諸城門亦復如是。",
        "from": "T32n1644_005:0195a21_10",
        "context_with_next_sentence": true
    },
    {
        "source_sentence": "是城門邊，象車四軍之所莊嚴，是諸天子莊嚴鎧仗聚集其中，為護國土及遊戲、莊嚴。",
        "from": "T32n1644_005:0195a23_10",
        "context_with_next_sentence": true
    },
    {
        "source_sentence": "處處寶池天水盈滿，四寶為塼壘其底岸，餘如上說。",
        "from": "T32n1644_005:0195a24_13",
        "context_with_next_sentence": true
    },
    {
        "source_sentence": "乃至諸天男女遍滿其中，亦復如是。",
        "from": "T32n1644_005:0195a25_11",
        "context_with_next_sentence": true
    },
    {
        "source_sentence": "是宮殿者，說名栴檀，是月天子於其中住；",
        "from": "T32n1644_005:0195a26_10",
        "context_with_next_sentence": true
    },
    {
        "source_sentence": "亦名栴檀，宮殿天子悉名栴檀。",
        "from": "T32n1644_005:0195a27_5",
        "context_with_next_sentence": true
    },
    {
        "source_sentence": "如是宮殿住四十餘劫，已眾生業增上緣故，恒行光照。",
        "from": "T32n1644_005:0195a28_11",
        "context_with_next_sentence": true
    },
    {
        "source_sentence": "天子在時宮殿恒行，天若不在宮殿亦行。",
        "from": "T32n1644_005:0195a29_10",
        "context_with_next_sentence": true
    },
    {
        "source_sentence": "天子還時，隨宮所在即下其中。",
        "from": "T32n1644_005:0195b01_5",
        "context_with_next_sentence": true
    },
    {
        "source_sentence": "是日宮者，厚五十一由旬，廣五十一由旬，周迴一百五十三由旬。",
        "from": "T32n1644_005:0195b02_15",
        "context_with_next_sentence": true
    },
    {
        "source_sentence": "是日宮殿，頗梨所成，赤金所覆，火大分多，下際火分復為最多，其下際光亦為最勝。",
        "from": "T32n1644_005:0195b04_14",
        "context_with_next_sentence": true
    },
    {
        "source_sentence": "是其上際，金城圍繞，城高一由旬，埤堄高半由旬，城門二由旬，門樓一由旬半。",
        "from": "T32n1644_005:0195b06_12",
        "context_with_next_sentence": true
    },
    {
        "source_sentence": "十十由旬有一一門，有十四門并一小門。",
        "from": "T32n1644_005:0195b07_11",
        "context_with_next_sentence": true
    },
    {
        "source_sentence": "是諸城門眾寶所成，種種摩尼之所嚴飾。",
        "from": "T32n1644_005:0195b08_10",
        "context_with_next_sentence": true
    },
    {
        "source_sentence": "譬如北地妙好𣰽毺，人非人等、龍獸草木，及諸雜花莫不必備，亦如耳璫，眾寶莊嚴填滿具足；",
        "from": "T32n1644_005:0195b10_13",
        "context_with_next_sentence": true
    },
    {
        "source_sentence": "是諸城門亦復如是。",
        "from": "T32n1644_005:0195b11_3",
        "context_with_next_sentence": true
    },
    {
        "source_sentence": "是城門邊，象車四軍之所防衛，為護國土及莊嚴、遊戲。",
        "from": "T32n1644_005:0195b12_8",
        "context_with_next_sentence": true
    },
    {
        "source_sentence": "處處寶池天水盈滿，四寶為塼壘其底岸，餘如上說。",
        "from": "T32n1644_005:0195b13_11",
        "context_with_next_sentence": true
    },
    {
        "source_sentence": "乃至諸天男女遍滿其中，亦復如是。",
        "from": "T32n1644_005:0195b14_9",
        "context_with_next_sentence": true
    },
    {
        "source_sentence": "是宮殿說名脩野，是日天子於其中住；",
        "from": "T32n1644_005:0195b15_6",
        "context_with_next_sentence": true
    },
    {
        "source_sentence": "亦名脩野，宮殿天子悉名脩野。",
        "from": "T32n1644_005:0195b16_1",
        "context_with_next_sentence": true
    },
    {
        "source_sentence": "是宮殿住四十餘劫，以眾生業增上緣故，恒行光照。",
        "from": "T32n1644_005:0195b17_4",
        "context_with_next_sentence": true
    },
    {
        "source_sentence": "天子在時宮殿恒行，天若不在宮殿亦行。",
        "from": "T32n1644_005:0195b18_3",
        "context_with_next_sentence": true
    },
    {
        "source_sentence": "天子還時，隨宮所在即下其中。",
        "from": "T32n1644_005:0195b18_17",
        "context_with_next_sentence": true
    },
    {
        "source_sentence": "其星宮殿極最小者，逕半俱盧舍，周迴廣一俱盧舍半。",
        "from": "T32n1644_005:0195b20_3",
        "context_with_next_sentence": true
    },
    {
        "source_sentence": "其星大者，逕十六由旬，周迴四十八由旬。",
        "from": "T32n1644_005:0195b21_3",
        "context_with_next_sentence": true
    },
    {
        "source_sentence": "日月之前有行樂天子，是天子者，若遊行時則受戲樂。",
        "from": "T32n1644_005:0195b22_7",
        "context_with_next_sentence": true
    },
    {
        "source_sentence": "以眾生業增上緣故，故有風輪恒吹迴轉。",
        "from": "T32n1644_005:0195b23_6",
        "context_with_next_sentence": true
    },
    {
        "source_sentence": "以風吹故，日月等宮迴轉不息。",
        "from": "T32n1644_005:0195b24_1",
        "context_with_next_sentence": true
    },
    {
        "source_sentence": "日宮殿者行一百八十路，月宮殿者行十五路，日十二路是月一路。",
        "from": "T32n1644_005:0195b25_11",
        "context_with_next_sentence": true
    },
    {
        "source_sentence": "若日出入時，十二日所行路。",
        "from": "T32n1644_005:0195b26_4",
        "context_with_next_sentence": true
    },
    {
        "source_sentence": "月出入時，一日行之得度。",
        "from": "T32n1644_005:0195b26_16",
        "context_with_next_sentence": true
    },
    {
        "source_sentence": "從極南路至極北路，二百九十由旬，日月於是中行，無有減長。",
        "from": "T32n1644_005:0195b28_4",
        "context_with_next_sentence": true
    },
    {
        "source_sentence": "日復有兩路：",
        "from": "T32n1644_005:0195b28_10",
        "context_with_next_sentence": true
    },
    {
        "source_sentence": "一者外路、二者內路。",
        "from": "T32n1644_005:0195b28_20",
        "context_with_next_sentence": true
    },
    {
        "source_sentence": "內路者，從剡浮路內至北欝單越內路，相去四億八萬八百由旬，周迴十四億四萬二千四百由旬。",
        "from": "T32n1644_005:0195c02_5",
        "context_with_next_sentence": true
    },
    {
        "source_sentence": "其外路者，相去四億八萬一千三百八十由旬，周迴十四億四萬四千一百四十由旬。",
        "from": "T32n1644_005:0195c04_4",
        "context_with_next_sentence": true
    },
    {
        "source_sentence": "其月行者，傍行則疾，周行則遲。",
        "from": "T32n1644_005:0195c04_19",
        "context_with_next_sentence": true
    },
    {
        "source_sentence": "其日行者，周行則疾，傍行則遲。",
        "from": "T32n1644_005:0195c05_13",
        "context_with_next_sentence": true
    },
    {
        "source_sentence": "日行與月，或合或離。",
        "from": "T32n1644_005:0195c06_2",
        "context_with_next_sentence": true
    },
    {
        "source_sentence": "一一日中，日行四萬八千八十由旬，合離皆爾。",
        "from": "T32n1644_005:0195c07_3",
        "context_with_next_sentence": true
    },
    {
        "source_sentence": "若稍合時，日日覆月三由旬又一由旬三分之一，以是方便故，十五日一切被覆，月光不現。",
        "from": "T32n1644_005:0195c09_4",
        "context_with_next_sentence": true
    },
    {
        "source_sentence": "若稍離時，日日日行四萬八千八十由旬。",
        "from": "T32n1644_005:0195c10_3",
        "context_with_next_sentence": true
    },
    {
        "source_sentence": "是日離月三由旬又一由旬三分之一，以是方便故，十五日月大圓明。",
        "from": "T32n1644_005:0195c11_15",
        "context_with_next_sentence": true
    },
    {
        "source_sentence": "如是數量，日行周圍，疾速於月四萬八千八十由旬。",
        "from": "T32n1644_005:0195c12_17",
        "context_with_next_sentence": true
    },
    {
        "source_sentence": "」爾時世尊重宣此義而說偈言：",
        "from": "T32n1644_005:0195c13_11",
        "context_with_next_sentence": true
    },
    {
        "source_sentence": "「四萬有八千，　　八十諸由旬，",
        "from": "T32n1644_005:0195c14_0",
        "context_with_next_sentence": true
    },
    {
        "source_sentence": "日逐月行爾，　　離月量亦然。",
        "from": "T32n1644_005:0195c15_13",
        "context_with_next_sentence": true
    },
    {
        "source_sentence": "」「日恒行一由旬半又一由旬九分之一。",
        "from": "T32n1644_005:0195c16_16",
        "context_with_next_sentence": true
    },
    {
        "source_sentence": "其一一日出時如是，入亦如是。",
        "from": "T32n1644_005:0195c17_11",
        "context_with_next_sentence": true
    },
    {
        "source_sentence": "六月日中從內路出，至於外路。",
        "from": "T32n1644_005:0195c18_6",
        "context_with_next_sentence": true
    },
    {
        "source_sentence": "六月日從外路入，至內路。",
        "from": "T32n1644_005:0195c18_18",
        "context_with_next_sentence": true
    },
    {
        "source_sentence": "月恒行十九由旬又一由旬三分之一。",
        "from": "T32n1644_005:0195c19_13",
        "context_with_next_sentence": true
    },
    {
        "source_sentence": "其一一日出亦如是，入亦如是。",
        "from": "T32n1644_005:0195c20_9",
        "context_with_next_sentence": true
    },
    {
        "source_sentence": "十五日從內路至外路，十五日從外路至內路。",
        "from": "T32n1644_005:0195c21_9",
        "context_with_next_sentence": true
    },
    {
        "source_sentence": "日若行東弗婆提內路，取東弗婆提地南際，相去六百八十三由旬又一由旬三分之一，是中日行內路。",
        "from": "T32n1644_005:0195c23_16",
        "context_with_next_sentence": true
    },
    {
        "source_sentence": "日若行剡浮提內路，取剡浮提地南際，相去三百五十由旬，是中日行內路。",
        "from": "T32n1644_005:0195c25_12",
        "context_with_next_sentence": true
    },
    {
        "source_sentence": "日若行西瞿耶尼內路，取西瞿耶尼地南際，相去六百八十三由旬又一由旬三分之一，是中日行內路。",
        "from": "T32n1644_005:0195c27_18",
        "context_with_next_sentence": true
    },
    {
        "source_sentence": "日若行北欝單越內路，取北欝單越地南際，相去三百五十由旬，是中日行內路。",
        "from": "T32n1644_005:0195c29_15",
        "context_with_next_sentence": true
    },
    {
        "source_sentence": "日若行東弗婆提外路，從地南際取日外路，三百九十三由旬又一由旬三分之一，日於中行。",
        "from": "T32n1644_005:0196a02_17",
        "context_with_next_sentence": true
    },
    {
        "source_sentence": "若日行剡浮提外路，從地南際至日外路，六十由旬，是中日行外路。",
        "from": "T32n1644_005:0196a04_10",
        "context_with_next_sentence": true
    },
    {
        "source_sentence": "若日行西瞿耶尼外路，取地南際至日外路，三百九十三由旬又一由旬三分之一，是中日行。",
        "from": "T32n1644_005:0196a06_12",
        "context_with_next_sentence": true
    },
    {
        "source_sentence": "若日行北欝單越外路，取地南際六十由旬，是中日行。",
        "from": "T32n1644_005:0196a07_17",
        "context_with_next_sentence": true
    },
    {
        "source_sentence": "若日行東弗婆提內路，則行西瞿耶尼外路，則行南剡浮提、北欝單越中路，是時東弗婆提日最長，十八牟休多，是時夜最短，十二牟休多；",
        "from": "T32n1644_005:0196a10_20",
        "context_with_next_sentence": true
    },
    {
        "source_sentence": "西瞿耶尼夜最長，十八牟休多，日最短十二牟休多；",
        "from": "T32n1644_005:0196a12_3",
        "context_with_next_sentence": true
    },
    {
        "source_sentence": "剡浮提、北欝單越日夜等分，並十五牟休多，其六牟休多恒動，二十四牟休多不動。",
        "from": "T32n1644_005:0196a14_1",
        "context_with_next_sentence": true
    },
    {
        "source_sentence": "若日行東弗婆提外路，則行西瞿耶尼內路，則行南剡浮提、北欝單越中路。",
        "from": "T32n1644_005:0196a15_15",
        "context_with_next_sentence": true
    },
    {
        "source_sentence": "是時東弗婆提夜最長，十八牟休多，日最短十二牟休多；",
        "from": "T32n1644_005:0196a17_1",
        "context_with_next_sentence": true
    },
    {
        "source_sentence": "西瞿耶尼日最長，十八牟休多，夜最短十二牟休多；",
        "from": "T32n1644_005:0196a18_4",
        "context_with_next_sentence": true
    },
    {
        "source_sentence": "南剡浮提、北欝單越等分，日夜並十五牟休多。",
        "from": "T32n1644_005:0196a19_5",
        "context_with_next_sentence": true
    },
    {
        "source_sentence": "若日行剡浮提內路，則行北欝單越外路，則行東弗婆提、西瞿耶尼中路。",
        "from": "T32n1644_005:0196a20_18",
        "context_with_next_sentence": true
    },
    {
        "source_sentence": "是剡浮提日最長，十八牟休多，夜最短十二牟休多；",
        "from": "T32n1644_005:0196a22_2",
        "context_with_next_sentence": true
    },
    {
        "source_sentence": "北欝單越夜最長，十八牟休多，日最短十二牟休多；",
        "from": "T32n1644_005:0196a23_5",
        "context_with_next_sentence": true
    },
    {
        "source_sentence": "東弗婆提、西瞿耶尼日夜等分，並十五牟休多。",
        "from": "T32n1644_005:0196a24_6",
        "context_with_next_sentence": true
    },
    {
        "source_sentence": "日若行南剡浮提外路，則行北欝單越內路，則行東弗婆提、西瞿耶尼中路。",
        "from": "T32n1644_005:0196a26_1",
        "context_with_next_sentence": true
    },
    {
        "source_sentence": "是時剡浮提夜最長，十八牟休多，日最短十二牟休多；",
        "from": "T32n1644_005:0196a27_5",
        "context_with_next_sentence": true
    },
    {
        "source_sentence": "北欝單越日最長，十八牟休多，夜最短十二牟休多；",
        "from": "T32n1644_005:0196a28_8",
        "context_with_next_sentence": true
    },
    {
        "source_sentence": "東弗婆提、西瞿耶尼日夜等分，並十五牟休多。",
        "from": "T32n1644_005:0196a29_10",
        "context_with_next_sentence": true
    },
    {
        "source_sentence": "西瞿耶尼、北欝單越並如是說。",
        "from": "T32n1644_005:0196b01_4",
        "context_with_next_sentence": true
    },
    {
        "source_sentence": "若世間中三十牟休多，決定恒為一日夜。",
        "from": "T32n1644_005:0196b02_3",
        "context_with_next_sentence": true
    },
    {
        "source_sentence": "其一牟休多有三十分，是一一分名曰羅婆。",
        "from": "T32n1644_005:0196b03_3",
        "context_with_next_sentence": true
    },
    {
        "source_sentence": "日若增時，日一羅婆，日若減，亦一羅婆；",
        "from": "T32n1644_005:0196b04_1",
        "context_with_next_sentence": true
    },
    {
        "source_sentence": "夜亦如是。",
        "from": "T32n1644_005:0196b04_6",
        "context_with_next_sentence": true
    },
    {
        "source_sentence": "若日減時，夜增一羅婆；",
        "from": "T32n1644_005:0196b04_17",
        "context_with_next_sentence": true
    },
    {
        "source_sentence": "若夜減時，日增一羅婆。",
        "from": "T32n1644_005:0196b05_7",
        "context_with_next_sentence": true
    },
    {
        "source_sentence": "若日最長十八牟休多，是時夜則最短十二牟休多。",
        "from": "T32n1644_005:0196b06_10",
        "context_with_next_sentence": true
    },
    {
        "source_sentence": "若夜最長十八牟休多，是時日則最短十二牟休多。",
        "from": "T32n1644_005:0196b07_15",
        "context_with_next_sentence": true
    },
    {
        "source_sentence": "若日夜等時，日十五牟休多，夜十五牟休多。",
        "from": "T32n1644_005:0196b08_16",
        "context_with_next_sentence": true
    },
    {
        "source_sentence": "若五月十五日正圓滿，西國始結夏時，漢地安居已滿一月，是時日則最長十八牟休多，夜則最短十二牟休多。",
        "from": "T32n1644_005:0196b11_6",
        "context_with_next_sentence": true
    },
    {
        "source_sentence": "從十六日減一羅婆，月減一牟休多，第二月又減一牟休多，第三月又減一牟休多，至八月十五日西國自恣時，漢地受迦絺那衣時，日夜平等，各十五牟休多。",
        "from": "T32n1644_005:0196b14_19",
        "context_with_next_sentence": true
    },
    {
        "source_sentence": "又從十六日乃至一月，復減一牟休多，第二月又減一牟休多，第三月又減一牟休多，至十一月十五日，其夜最長十八牟休多，其日最短十二牟休多。",
        "from": "T32n1644_005:0196b18_6",
        "context_with_next_sentence": true
    },
    {
        "source_sentence": "是夜從此時，日減一羅婆，一月日則夜減一牟休多，第二月又減一牟休多，第三月又減一牟休多，至二月十五日夜平等，各十五牟休多。",
        "from": "T32n1644_005:0196b21_10",
        "context_with_next_sentence": true
    },
    {
        "source_sentence": "又從十六日乃至一月，復減一牟休多，第二月復減一牟休多，第三月復減一牟林多，至五月十五日，其日最長十八牟休多，其夜最短十二牟休多。",
        "from": "T32n1644_005:0196b24_16",
        "context_with_next_sentence": true
    },
    {
        "source_sentence": "復有別時，若西國夏分，第一月月中第二半第九日，是為六月九日，是時日最長十八牟休多，夜最短十二牟休多。",
        "from": "T32n1644_005:0196b27_8",
        "context_with_next_sentence": true
    },
    {
        "source_sentence": "至九月九日，日夜平等各十五牟休多。",
        "from": "T32n1644_005:0196b28_6",
        "context_with_next_sentence": true
    },
    {
        "source_sentence": "十一月九日，是夜最長十八牟休多，日最短十二牟休多。",
        "from": "T32n1644_005:0196b29_13",
        "context_with_next_sentence": true
    },
    {
        "source_sentence": "三月九日，日夜平等，各十五牟休多。",
        "from": "T32n1644_005:0196c01_11",
        "context_with_next_sentence": true
    },
    {
        "source_sentence": "如此迴轉，具足五年，有一遊伽，即兩閏月。",
        "from": "T32n1644_005:0196c02_11",
        "context_with_next_sentence": true
    },
    {
        "source_sentence": "其一從月、其二從日。",
        "from": "T32n1644_005:0196c03_1",
        "context_with_next_sentence": true
    },
    {
        "source_sentence": "五年中間十二日、又九日、又六日、又三日、又十五日，此中日夜是其長短。",
        "from": "T32n1644_005:0196c04_15",
        "context_with_next_sentence": true
    },
    {
        "source_sentence": "月者分別三用：",
        "from": "T32n1644_005:0196c05_2",
        "context_with_next_sentence": true
    },
    {
        "source_sentence": "一者分別月、二分別十五日、三分別圓滿。",
        "from": "T32n1644_005:0196c06_1",
        "context_with_next_sentence": true
    },
    {
        "source_sentence": "日者分別夜日、分別夏、冬、秋節，分別年。",
        "from": "T32n1644_005:0196c06_21",
        "context_with_next_sentence": true
    },
    {
        "source_sentence": "是三用從日得成。",
        "from": "T32n1644_005:0196c07_6",
        "context_with_next_sentence": true
    },
    {
        "source_sentence": "閏月有兩者，一從月、二從日。",
        "from": "T32n1644_005:0196c07_20",
        "context_with_next_sentence": true
    },
    {
        "source_sentence": "是閏月者，從月所作。",
        "from": "T32n1644_005:0196c08_9",
        "context_with_next_sentence": true
    },
    {
        "source_sentence": "四月日應作兩小月：",
        "from": "T32n1644_005:0196c08_18",
        "context_with_next_sentence": true
    },
    {
        "source_sentence": "一小月者是第三半中，第二小月是第七半中。",
        "from": "T32n1644_005:0196c09_18",
        "context_with_next_sentence": true
    },
    {
        "source_sentence": "一年之中應六小月，五年足少三十日。",
        "from": "T32n1644_005:0196c10_16",
        "context_with_next_sentence": true
    },
    {
        "source_sentence": "此三十日，應補五年中。",
        "from": "T32n1644_005:0196c11_8",
        "context_with_next_sentence": true
    },
    {
        "source_sentence": "若不作小月，則月圓不當時。",
        "from": "T32n1644_005:0196c12_1",
        "context_with_next_sentence": true
    },
    {
        "source_sentence": "是小月者從日所作，依世間說，以三十牟休多決定是一日夜，分三十牟休多為六十分，日行疾故五十九分便周，長餘一分。",
        "from": "T32n1644_005:0196c14_17",
        "context_with_next_sentence": true
    },
    {
        "source_sentence": "因是事故，二月則長一日，又二月復長一日，乃至一年足長六日。",
        "from": "T32n1644_005:0196c16_6",
        "context_with_next_sentence": true
    },
    {
        "source_sentence": "如是五年，則長一月。",
        "from": "T32n1644_005:0196c16_16",
        "context_with_next_sentence": true
    },
    {
        "source_sentence": "用是一月，補五年中，是為日家閏月。",
        "from": "T32n1644_005:0196c17_13",
        "context_with_next_sentence": true
    },
    {
        "source_sentence": "若不作閏者，時節及年差壞不當。",
        "from": "T32n1644_005:0196c18_7",
        "context_with_next_sentence": true
    },
    {
        "source_sentence": "復次五年應兩閏月，第一者在第三年，第二者在第五年。",
        "from": "T32n1644_005:0196c19_13",
        "context_with_next_sentence": true
    },
    {
        "source_sentence": "若月在剡浮提中，更三月日至西瞿耶尼，若北欝單越則六月日，東弗婆提則九月日，若周一年還至剡浮提。",
        "from": "T32n1644_005:0196c22_3",
        "context_with_next_sentence": true
    },
    {
        "source_sentence": "一天下中，恒有夏、冬、春三時，夏者為春所隨，冬者為夏所隨，春者為冬所隨。",
        "from": "T32n1644_005:0196c23_17",
        "context_with_next_sentence": true
    },
    {
        "source_sentence": "東弗婆提八月十五日自恣時，剡浮提是五月十五結夏時，西瞿耶尼二月十五，北欝單越十一月十五日。",
        "from": "T32n1644_005:0196c26_6",
        "context_with_next_sentence": true
    },
    {
        "source_sentence": "東弗婆提夏分三月已出，在東弗婆提、南剡浮提二洲中間。",
        "from": "T32n1644_005:0196c27_13",
        "context_with_next_sentence": true
    },
    {
        "source_sentence": "西瞿耶尼春分三月未出，在剡浮提、瞿耶尼二洲中間。",
        "from": "T32n1644_005:0196c28_17",
        "context_with_next_sentence": true
    },
    {
        "source_sentence": "瞿耶尼春一月已出，欝單越冬分二月未出，是為三月在瞿耶尼、欝單越二洲中間。",
        "from": "T32n1644_005:0197a01_13",
        "context_with_next_sentence": true
    },
    {
        "source_sentence": "欝單越冬分二月已出，弗婆提夏分一月未入，是為三月在欝單越、弗婆提二洲中間。",
        "from": "T32n1644_005:0197a03_12",
        "context_with_next_sentence": true
    },
    {
        "source_sentence": "須彌山王在四天下之中央，云何須彌山在四天下北邊？",
        "from": "T32n1644_005:0197a04_17",
        "context_with_next_sentence": true
    },
    {
        "source_sentence": "所謂隨日行分判。",
        "from": "T32n1644_005:0197a05_6",
        "context_with_next_sentence": true
    },
    {
        "source_sentence": "東弗婆提東方是剡浮提北方，東弗婆提西方是南剡浮提南方，東弗婆提北方是剡浮提西方，東弗婆提南方是剡浮提東方；",
        "from": "T32n1644_005:0197a08_5",
        "context_with_next_sentence": true
    },
    {
        "source_sentence": "北欝單越、西瞿耶尼亦復如是。",
        "from": "T32n1644_005:0197a08_19",
        "context_with_next_sentence": true
    },
    {
        "source_sentence": "南剡浮提、北欝單越正對，東弗婆提、西瞿耶尼正對。",
        "from": "T32n1644_005:0197a10_3",
        "context_with_next_sentence": true
    },
    {
        "source_sentence": "是時最初日月下生世間，相去甚遠。",
        "from": "T32n1644_005:0197a10_19",
        "context_with_next_sentence": true
    },
    {
        "source_sentence": "日下東弗婆提中央，月下西瞿耶尼中央，爾時光明遍照滿四天下，日照一半、月照一半。",
        "from": "T32n1644_005:0197a12_19",
        "context_with_next_sentence": true
    },
    {
        "source_sentence": "若日已過東弗婆提中央，北欝單越日已沒，南剡浮提日已出。",
        "from": "T32n1644_005:0197a14_7",
        "context_with_next_sentence": true
    },
    {
        "source_sentence": "若月已過西瞿耶尼中央，剡浮提已沒，欝單越已出。",
        "from": "T32n1644_005:0197a15_11",
        "context_with_next_sentence": true
    },
    {
        "source_sentence": "若滿月夜已至，欝單越月正中時，南剡浮提日則正中。",
        "from": "T32n1644_005:0197a16_15",
        "context_with_next_sentence": true
    },
    {
        "source_sentence": "日過剡浮提中，東弗婆提已沒，西瞿耶尼已出。",
        "from": "T32n1644_005:0197a17_17",
        "context_with_next_sentence": true
    },
    {
        "source_sentence": "若月過北欝單越中央，東弗婆提已出，西瞿耶尼已沒。",
        "from": "T32n1644_005:0197a19_2",
        "context_with_next_sentence": true
    },
    {
        "source_sentence": "東弗婆提若滿月夜月正中時，西瞿耶尼日則正中。",
        "from": "T32n1644_005:0197a20_5",
        "context_with_next_sentence": true
    },
    {
        "source_sentence": "日過西瞿耶尼中央，剡浮提已沒，欝單越已出。",
        "from": "T32n1644_005:0197a21_7",
        "context_with_next_sentence": true
    },
    {
        "source_sentence": "若月過東弗婆提中央，欝單越已沒，剡浮提已出。",
        "from": "T32n1644_005:0197a22_9",
        "context_with_next_sentence": true
    },
    {
        "source_sentence": "剡浮提滿月夜月正中時，北欝單越日則正中。",
        "from": "T32n1644_005:0197a23_10",
        "context_with_next_sentence": true
    },
    {
        "source_sentence": "云何日月合在一處？",
        "from": "T32n1644_005:0197a23_19",
        "context_with_next_sentence": true
    },
    {
        "source_sentence": "謂日恒逐月行。",
        "from": "T32n1644_005:0197a24_6",
        "context_with_next_sentence": true
    },
    {
        "source_sentence": "一一日相近四萬八千八十由旬，日日相離亦復如是。",
        "from": "T32n1644_005:0197a25_11",
        "context_with_next_sentence": true
    },
    {
        "source_sentence": "若相近時，日日月圓被覆三由旬又一由旬三分之一。",
        "from": "T32n1644_005:0197a26_14",
        "context_with_next_sentence": true
    },
    {
        "source_sentence": "以是事故，十五日月被覆則盡，是名黑半滿。",
        "from": "T32n1644_005:0197a27_16",
        "context_with_next_sentence": true
    },
    {
        "source_sentence": "日日離月亦四萬八千八十由旬，月日日開覆三由旬又一由旬三分之一，以是事故，十五日月則開淨圓滿，世間則名白半滿。",
        "from": "T32n1644_005:0197b01_13",
        "context_with_next_sentence": true
    },
    {
        "source_sentence": "日月若最相離行，是時月圓，世間則說白半圓滿。",
        "from": "T32n1644_005:0197b02_16",
        "context_with_next_sentence": true
    },
    {
        "source_sentence": "日月若共一處是合行，世間則曰黑半圓滿。",
        "from": "T32n1644_005:0197b03_15",
        "context_with_next_sentence": true
    },
    {
        "source_sentence": "日光經度七億二萬一千二百由旬，周迴二十一億六萬三千六百由旬。",
        "from": "T32n1644_005:0197b05_8",
        "context_with_next_sentence": true
    },
    {
        "source_sentence": "剡浮提日出時，欝單越日沒時，東弗婆提正中，西瞿耶尼正夜。",
        "from": "T32n1644_005:0197b06_17",
        "context_with_next_sentence": true
    },
    {
        "source_sentence": "是一天下四時，由日得成。",
        "from": "T32n1644_005:0197b07_9",
        "context_with_next_sentence": true
    },
    {
        "source_sentence": "」如是義者佛世尊說。",
        "from": "T32n1644_005:0197b07_19",
        "context_with_next_sentence": true
    },
    {
        "source_sentence": "如是我聞。",
        "from": "T32n1644_005:0197b08_3",
        "context_with_next_sentence": true
    },
    {
        "source_sentence": "立世阿毘曇論卷第五",
        "from": "T32n1644_005:0197b09_100",
        "context_with_next_sentence": false
    }
]