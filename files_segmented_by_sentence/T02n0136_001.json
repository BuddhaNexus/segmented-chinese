[
    {
        "source_sentence": "佛說四未曾有法經",
        "from": "T02n0136_001:0859b19_0",
        "context_with_next_sentence": true
    },
    {
        "source_sentence": "西晉三藏竺法護譯",
        "from": "T02n0136_001:0859b21_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨",
        "from": "T02n0136_001:0859b22_0",
        "context_with_next_sentence": true
    },
    {
        "source_sentence": "園。",
        "from": "T02n0136_001:0859b23_1",
        "context_with_next_sentence": true
    },
    {
        "source_sentence": "爾時，世尊告諸比丘：",
        "from": "T02n0136_001:0859b23_11",
        "context_with_next_sentence": true
    },
    {
        "source_sentence": "「轉輪聖王有此四未曾有法。",
        "from": "T02n0136_001:0859b24_3",
        "context_with_next_sentence": true
    },
    {
        "source_sentence": "云何為四？",
        "from": "T02n0136_001:0859b24_8",
        "context_with_next_sentence": true
    },
    {
        "source_sentence": "於是，轉輪聖王為人民類皆悉愛念，未曾傷害，譬如父子；",
        "from": "T02n0136_001:0859b25_14",
        "context_with_next_sentence": true
    },
    {
        "source_sentence": "轉輪聖王亦復如是，愛敬人民未曾有瞋怒向之，譬如父有一子，是謂轉輪聖王初未曾有法。",
        "from": "T02n0136_001:0859b27_15",
        "context_with_next_sentence": true
    },
    {
        "source_sentence": "或復轉輪聖王遊人民間，見皆歡喜如子親父，是謂轉輪聖王二未曾有法。",
        "from": "T02n0136_001:0859b29_9",
        "context_with_next_sentence": true
    },
    {
        "source_sentence": "復次，轉輪聖王住不遊行，時人民類其有覩者皆得歡喜，彼轉輪聖王與人民說法，其有聞者皆悉歡喜，時人民聞轉輪聖王說法，無有厭足，是謂轉輪聖王三未曾有法。",
        "from": "T02n0136_001:0859c04_6",
        "context_with_next_sentence": true
    },
    {
        "source_sentence": "復次轉輪聖王，坐不遊行，時人民類其有覩者皆悉歡喜，彼轉輪聖王教勅人民，此事可為、此不可為，此可親、此不可親，若為此事者長夜獲福無窮極、若為此事長夜受苦亦無休息，彼人民類聞轉輪聖王如此教勅喜無厭足，是謂轉輪聖王有此未曾有法。",
        "from": "T02n0136_001:0859c10_3",
        "context_with_next_sentence": true
    },
    {
        "source_sentence": "「如是，阿難比丘亦有四未曾有法。",
        "from": "T02n0136_001:0859c10_19",
        "context_with_next_sentence": true
    },
    {
        "source_sentence": "云何為四？",
        "from": "T02n0136_001:0859c11_3",
        "context_with_next_sentence": true
    },
    {
        "source_sentence": "於是，阿難比丘若至比丘眾中，諸比丘見皆悉歡喜，彼阿難比丘為說法，其聞法者皆悉歡喜，諸比丘聞阿難所說無厭足，是謂阿難比丘第一未曾有法。",
        "from": "T02n0136_001:0859c14_11",
        "context_with_next_sentence": true
    },
    {
        "source_sentence": "若阿難比丘默然至比丘尼眾中，其有見者皆悉歡喜，彼阿難比丘為說法，其聞法者皆得歡喜，時比丘尼眾，聞阿難說法不知厭足，是謂阿難比丘第二未曾有法。",
        "from": "T02n0136_001:0859c18_6",
        "context_with_next_sentence": true
    },
    {
        "source_sentence": "若復阿難默然至優婆塞處，時優婆塞見皆歡喜，彼阿難比丘為說法，時優婆塞眾聞阿難所說無有厭足，是謂阿難比丘第三未曾有法。",
        "from": "T02n0136_001:0859c21_8",
        "context_with_next_sentence": true
    },
    {
        "source_sentence": "復次阿難比丘默然至優婆夷眾中，彼眾見者皆悉歡喜，彼阿難比丘為說法，優婆夷聞者無有厭足，是謂阿難比丘四未曾有法。",
        "from": "T02n0136_001:0859c24_7",
        "context_with_next_sentence": true
    },
    {
        "source_sentence": "」爾時，諸比丘聞佛所說，歡喜奉行。",
        "from": "T02n0136_001:0859c25_3",
        "context_with_next_sentence": true
    },
    {
        "source_sentence": "佛說四未曾有經右一經，經名、譯主諸藏皆同，而國、宋兩本文義全同，始終唯說造塔功德，末雖結名未曾有法，然一經始末無四字之義，此丹本經，說轉輪聖王有四未曾有法，以喻阿難亦有四未曾有法。",
        "from": "T02n0136_001:0860a02_8",
        "context_with_next_sentence": true
    },
    {
        "source_sentence": "按《開元錄》「若」函中，有《四未曾有經》，云與《增一阿含．八難品》同本異譯。",
        "from": "T02n0136_001:0860a04_2",
        "context_with_next_sentence": true
    },
    {
        "source_sentence": "今撿之丹本，即是也；",
        "from": "T02n0136_001:0860a04_12",
        "context_with_next_sentence": true
    },
    {
        "source_sentence": "其國、宋本經，即前「毀」函中《未曾有經》，後漢失譯人名，出古舊錄者耳。",
        "from": "T02n0136_001:0860a06_4",
        "context_with_next_sentence": true
    },
    {
        "source_sentence": "意者宋藏於此「若」函中，失真《四未曾有經》，而得「毀」函中《未曾有經》，以為名脫四字，遂加四字重編於此，錯也。",
        "from": "T02n0136_001:0860a08_15",
        "context_with_next_sentence": true
    },
    {
        "source_sentence": "噫！",
        "from": "T02n0136_001:0860a08_17",
        "context_with_next_sentence": true
    },
    {
        "source_sentence": "此錯之失，凡有四焉：",
        "from": "T02n0136_001:0860a09_7",
        "context_with_next_sentence": true
    },
    {
        "source_sentence": "失真《四未曾有經》，一也；",
        "from": "T02n0136_001:0860a09_20",
        "context_with_next_sentence": true
    },
    {
        "source_sentence": "《未曾有經》一本重載，二也；",
        "from": "T02n0136_001:0860a10_11",
        "context_with_next_sentence": true
    },
    {
        "source_sentence": "又彼失譯而為法護譯，三也；",
        "from": "T02n0136_001:0860a11_5",
        "context_with_next_sentence": true
    },
    {
        "source_sentence": "彼是大乘而抑之編此小乘藏中，四也。",
        "from": "T02n0136_001:0860a12_4",
        "context_with_next_sentence": true
    },
    {
        "source_sentence": "故去宋經而取丹本，後賢欲知今所去經是何等者，請見「毀」函《未曾有經》，即是耳。",
        "from": "T02n0136_001:0860a14_2",
        "context_with_next_sentence": true
    }
]