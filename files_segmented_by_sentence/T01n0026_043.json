{
    "T01n0026_043:0696b23_0": "中阿含經卷第四十三",
    "T01n0026_043:0696b25_0": "東晉罽賓三藏瞿曇僧伽提婆譯",
    "T01n0026_043:0696b26_0": "（一六五）根本分別品溫泉林天經第四(第四",
    "T01n0026_043:0696b27_0": "分別誦)",
    "T01n0026_043:0696b28_0": "我聞如是：一時，佛遊王舍城，在竹林迦蘭哆園。",
    "T01n0026_043:0696b29_1": "爾時，尊者三彌提亦遊王舍城，住溫泉林。",
    "T01n0026_043:0696c01_2": "於是，尊者三彌提夜將向旦，從房而出，往詣溫泉，脫衣岸上，入溫泉浴，浴已還出，拭體著衣。",
    "T01n0026_043:0696c03_3": "爾時，有一天形體極妙，色像巍巍，夜將向旦，往詣尊者三彌提所，稽首作禮，却住一面。",
    "T01n0026_043:0696c05_4": "彼天色像威神極妙，光明普照於溫泉岸，彼天却住於一面已，白尊者三彌提曰：「比丘！",
    "T01n0026_043:0696c07_5": "受持跋地羅帝偈耶？」",
    "T01n0026_043:0696c08_6": "尊者三彌提答彼天曰：「我不受持跋地羅帝偈也。」",
    "T01n0026_043:0696c09_7": "尋問彼天：「汝受持跋地羅帝偈耶？」",
    "T01n0026_043:0696c10_8": "彼天答曰：「我亦不受持跋地羅帝偈也。」",
    "T01n0026_043:0696c11_9": "尊者三彌提復問彼天：「誰受持跋地羅帝偈耶？」",
    "T01n0026_043:0696c12_10": "彼天答曰：「世尊遊此王舍城，在竹林迦蘭哆園，彼受持跋地羅帝偈也。",
    "T01n0026_043:0696c13_11": "比丘！",
    "T01n0026_043:0696c14_12": "可往面從世尊，善受持誦跋地羅帝偈。",
    "T01n0026_043:0696c15_0": "所以者何？",
    "T01n0026_043:0696c15_1": "跋地羅帝偈者，有法有義，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈善受持誦。」",
    "T01n0026_043:0696c18_0": "彼天說如是，稽首尊者三彌提足，繞三匝已，即彼處沒。",
    "T01n0026_043:0696c19_1": "於是，尊者三彌提，天沒不久往詣佛所，稽首作禮，却坐一面，白曰：「世尊！",
    "T01n0026_043:0696c21_2": "我於今日夜將向旦出房往詣彼溫泉所，脫衣岸上，入溫泉浴，浴已便出，住岸拭身。",
    "T01n0026_043:0696c23_3": "爾時，有一天形體極妙，色像巍巍，夜將向旦，來詣我所，稽首作禮，却住一面。",
    "T01n0026_043:0696c24_4": "彼天色像威神極妙，光明普照於溫泉岸。",
    "T01n0026_043:0696c25_5": "彼天却住於一面已，而白我曰：『比丘！",
    "T01n0026_043:0696c26_6": "受持跋地羅帝偈耶？』",
    "T01n0026_043:0696c27_7": "我答彼天：『不受持跋地羅帝偈也。』",
    "T01n0026_043:0696c28_8": "我問彼天：『汝受持跋地羅帝偈耶？』",
    "T01n0026_043:0696c28_9": "彼天答曰：『我亦不受持跋地羅帝偈也。』",
    "T01n0026_043:0696c29_10": "我復問：『誰受持跋地羅帝偈耶？』",
    "T01n0026_043:0697a01_11": "彼天答曰：『世尊遊此王舍城，住竹林迦蘭哆園，彼受持跋地羅帝偈也。",
    "T01n0026_043:0697a03_12": "比丘！",
    "T01n0026_043:0697a03_13": "可往面從世尊善受持誦跋地羅帝偈。",
    "T01n0026_043:0697a04_14": "所以者何？",
    "T01n0026_043:0697a04_15": "跋地羅帝偈者，有義有法，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈善受持誦。』",
    "T01n0026_043:0697a07_16": "彼天說如是，稽首我足，繞三匝已，即彼處沒。」",
    "T01n0026_043:0697a08_17": "世尊問曰：「三彌提！",
    "T01n0026_043:0697a08_18": "汝知彼天從何處來？",
    "T01n0026_043:0697a09_19": "彼天名何耶？」",
    "T01n0026_043:0697a09_20": "尊者三彌提答曰：「世尊！",
    "T01n0026_043:0697a10_21": "我不知彼天從何所來，亦不知名也。」",
    "T01n0026_043:0697a11_0": "世尊告曰：「三彌提！",
    "T01n0026_043:0697a11_1": "彼天子名正殿，為三十三天軍將。」",
    "T01n0026_043:0697a12_2": "於是，尊者三彌提白曰：「世尊！",
    "T01n0026_043:0697a12_3": "今正是時。",
    "T01n0026_043:0697a13_4": "善逝！",
    "T01n0026_043:0697a13_5": "今正是時。",
    "T01n0026_043:0697a13_6": "若世尊為諸比丘說跋地羅帝偈者，諸比丘從世尊聞已，當善受持。」",
    "T01n0026_043:0697a15_7": "世尊告曰：「三彌提！",
    "T01n0026_043:0697a15_8": "諦聽，諦聽，善思念之，我當為汝說。」",
    "T01n0026_043:0697a16_9": "尊者三彌提白曰：「唯然。」",
    "T01n0026_043:0697a17_0": "時，諸比丘受教而聽。",
    "T01n0026_043:0697a17_1": "佛言：「慎莫念過去，　　亦勿願未來，　過去事已滅，　　未來復未至。",
    "T01n0026_043:0697a20_0": "　現在所有法，　　彼亦當為思，　念無有堅強，　　慧者覺如是。",
    "T01n0026_043:0697a22_0": "　若作聖人行，　　孰知愁於死，　我要不會彼，　　大苦災患終。",
    "T01n0026_043:0697a24_0": "　如是行精勤，　　晝夜無懈怠，　是故常當說，　　跋地羅帝偈。」",
    "T01n0026_043:0697a26_0": "佛說如是，即從座起，入室宴坐。",
    "T01n0026_043:0697a26_1": "於是，諸比丘便作是念：「諸賢！",
    "T01n0026_043:0697a27_2": "當知世尊略說此教，不廣分別，即從座起，入室宴坐。",
    "T01n0026_043:0697a29_0": "「『慎莫念過去，　　亦勿願未來，　　過去事已滅，　　未來復未至。",
    "T01n0026_043:0697b02_0": "　　現在所有法，　　彼亦當為思，　　念無有堅強，　　慧者覺如是。",
    "T01n0026_043:0697b04_0": "　　若作聖人行，　　孰知愁於死，　　我要不會彼，　　大苦災患終。",
    "T01n0026_043:0697b06_0": "　　如是行精勤，　　晝夜無懈怠，　　是故常當說，　　跋地羅帝偈。』」",
    "T01n0026_043:0697b08_0": "彼復作是念：「諸賢！",
    "T01n0026_043:0697b08_1": "誰能廣分別世尊向所略說義？」",
    "T01n0026_043:0697b09_2": "彼復作是念：「尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義，諸賢共往詣尊者大迦旃延所，請說此義。",
    "T01n0026_043:0697b12_3": "若尊者大迦旃延為分別者，我等當善受持。」",
    "T01n0026_043:0697b13_4": "於是，諸比丘往詣尊者大迦旃延所，共相問訊，却坐一面，白曰：「尊者大迦旃延！",
    "T01n0026_043:0697b15_5": "當知世尊略說此教，不廣分別，即從座起，入室宴坐。",
    "T01n0026_043:0697b17_0": "「『慎莫念過去，　　亦勿願未來，　　過去事已滅，　　未來復未至。",
    "T01n0026_043:0697b19_0": "　　現在所有法，　　彼亦當為思，　　念無有堅強，　　慧者覺如是。",
    "T01n0026_043:0697b21_0": "　　若學聖人行，　　孰知愁於死，　　我要不會彼，　　大苦災患終。",
    "T01n0026_043:0697b23_0": "　　如是行精勤，　　晝夜無懈怠，　　是故常當說，　　跋地羅帝偈。』",
    "T01n0026_043:0697b25_0": "「我等便作是念：『諸賢！",
    "T01n0026_043:0697b25_1": "誰能廣分別世尊向所略說義？』",
    "T01n0026_043:0697b26_2": "我等復作是念：『尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義。』",
    "T01n0026_043:0697b28_3": "唯願尊者大迦旃延為慈愍故而廣說之。」",
    "T01n0026_043:0697b29_4": "尊者大迦旃延告曰：「諸賢！",
    "T01n0026_043:0697c01_5": "聽我說喻，慧者聞喻則解其義。",
    "T01n0026_043:0697c02_6": "諸賢！",
    "T01n0026_043:0697c02_7": "猶如有人欲得求實，為求實故，持斧入林，彼見大樹成根、莖、節、枝、葉、華、實，彼人不觸根、莖、節、實，但觸枝、葉。",
    "T01n0026_043:0697c04_8": "諸賢所說亦復如是，世尊現在，捨來就我而問此義。",
    "T01n0026_043:0697c06_9": "所以者何？",
    "T01n0026_043:0697c06_10": "諸賢！",
    "T01n0026_043:0697c06_11": "當知世尊是眼、是智、是義、是法，法主、法將，說真諦義，現一切義由彼世尊，諸賢應往詣世尊所而問此義：『世尊！",
    "T01n0026_043:0697c09_12": "此云何？",
    "T01n0026_043:0697c09_13": "此何義？』",
    "T01n0026_043:0697c09_14": "如世尊說者，諸賢等當善受持。」",
    "T01n0026_043:0697c10_15": "時，諸比丘白曰：「唯然。",
    "T01n0026_043:0697c10_16": "尊者大迦旃延！",
    "T01n0026_043:0697c11_17": "世尊是眼、是智、是義、是法，法主、法將，說真諦義，現一切義由彼世尊，我等往詣世尊所而問此義：『世尊！",
    "T01n0026_043:0697c13_18": "此云何？",
    "T01n0026_043:0697c13_19": "此何義？』",
    "T01n0026_043:0697c14_0": "如世尊說者，我等當善受持。",
    "T01n0026_043:0697c14_1": "然尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義。",
    "T01n0026_043:0697c17_2": "唯願尊者大迦旃延為慈愍故而廣說之。」",
    "T01n0026_043:0697c18_3": "尊者大迦旃延告諸比丘：「諸賢等共聽我所說。",
    "T01n0026_043:0697c19_4": "諸賢！",
    "T01n0026_043:0697c19_5": "云何比丘念過去耶？",
    "T01n0026_043:0697c19_6": "諸賢！",
    "T01n0026_043:0697c20_7": "比丘實有眼知色可喜、意所念，愛色，欲相應，心樂，捫摸本，本即過去也。",
    "T01n0026_043:0697c21_8": "彼為過去識欲染著，因識欲染著已，則便樂彼，因樂彼已，便念過去。",
    "T01n0026_043:0697c23_9": "如是耳、鼻、舌、身，實有意知法可喜、意所念，愛法，欲相應，心樂，捫摸本，本即過去也。",
    "T01n0026_043:0697c25_10": "彼為過去識欲染著，因識欲染著已，則便樂彼，因樂彼已，便念過去。",
    "T01n0026_043:0697c27_11": "諸賢！",
    "T01n0026_043:0697c27_12": "如是比丘念過去也。",
    "T01n0026_043:0697c27_13": "「諸賢！",
    "T01n0026_043:0697c28_14": "云何比丘不念過去？",
    "T01n0026_043:0697c28_15": "諸賢！",
    "T01n0026_043:0697c28_16": "比丘實有眼知色可喜、意所念，愛色，欲相應，心樂，捫摸本，本即過去也。",
    "T01n0026_043:0698a01_17": "彼為過去識不欲染著，因識不欲染著已，則便不樂彼，因不樂彼已，便不念過去。",
    "T01n0026_043:0698a03_18": "如是耳、鼻、舌、身，實有意知法可喜、意所念，愛法，欲相應，心樂，捫摸本，本即過去也。",
    "T01n0026_043:0698a05_19": "彼為過去識不欲染著，因識不欲染著已，則便不樂彼，因不樂彼已，便不念過去。",
    "T01n0026_043:0698a07_20": "諸賢！",
    "T01n0026_043:0698a07_21": "如是比丘不念過去也。",
    "T01n0026_043:0698a08_22": "「諸賢！",
    "T01n0026_043:0698a08_23": "云何比丘願未來耶？",
    "T01n0026_043:0698a08_24": "諸賢！",
    "T01n0026_043:0698a08_25": "比丘若有眼、色、眼識未來者，彼未得欲得，已得心願，因心願已，則便樂彼，因樂彼已，便願未來；如是耳、鼻、舌、身。",
    "T01n0026_043:0698a11_26": "若有意、法、意識未來者，未得欲得，已得心願，因心願已，則便樂彼，因樂彼已，便願未來。",
    "T01n0026_043:0698a13_27": "諸賢！",
    "T01n0026_043:0698a13_28": "如是比丘願未來也。",
    "T01n0026_043:0698a14_29": "「諸賢！",
    "T01n0026_043:0698a14_30": "云何比丘不願未來？",
    "T01n0026_043:0698a14_31": "諸賢！",
    "T01n0026_043:0698a14_32": "比丘若有眼、色、眼識未來者，未得不欲得，已得心不願，因心不願已，則便不樂彼，因不樂彼已，便不願未來；如是耳、鼻、舌、身。",
    "T01n0026_043:0698a17_33": "若有意、法、意識未來者，未得不欲得，已得心不願，因心不願已，則便不樂彼，因不樂彼已，便不願未來。",
    "T01n0026_043:0698a20_34": "諸賢！",
    "T01n0026_043:0698a20_35": "如是比丘不願未來也。",
    "T01n0026_043:0698a21_0": "「諸賢！",
    "T01n0026_043:0698a21_1": "云何比丘受現在法？",
    "T01n0026_043:0698a21_2": "諸賢！",
    "T01n0026_043:0698a21_3": "比丘若有眼、色、眼識現在者，彼於現在識欲染著，因識欲染著已，則便樂彼，因樂彼已，便受現在法；如是耳、鼻、舌、身。",
    "T01n0026_043:0698a24_4": "若有意、法、意識現在者，彼於現在識欲染著，因識欲染著已，則便樂彼，因樂彼已，便受現在法。",
    "T01n0026_043:0698a26_5": "諸賢！",
    "T01n0026_043:0698a26_6": "如是比丘受現在法也。",
    "T01n0026_043:0698a27_7": "「諸賢！",
    "T01n0026_043:0698a27_8": "云何比丘不受現在法。",
    "T01n0026_043:0698a28_9": "諸賢！",
    "T01n0026_043:0698a28_10": "比丘若有眼、色、眼識現在者，彼於現在識不欲染著，因識不欲染著已，則便不樂彼，因不樂彼已，便不受現在法；如是耳、鼻、舌、身。",
    "T01n0026_043:0698b02_11": "若有意、法、意識現在者，彼於現在識不欲染著，因識不欲染著已，則便不樂彼，因不樂彼已，便不受現在法。",
    "T01n0026_043:0698b05_12": "諸賢！",
    "T01n0026_043:0698b05_13": "如是比丘不受現在法。",
    "T01n0026_043:0698b05_14": "「諸賢！",
    "T01n0026_043:0698b05_15": "謂世尊略說此教，不廣分別，即從座起，入室宴坐。",
    "T01n0026_043:0698b08_0": "「『慎莫念過去，　　亦勿願未來，　　過去事已滅，　　未來復未至。",
    "T01n0026_043:0698b10_0": "　　現在所有法，　　彼亦當為思，　　念無有堅強，　　慧者覺如是。",
    "T01n0026_043:0698b12_0": "　　若學聖人行，　　孰知愁於死，　　我要不會彼，　　大苦災患終。",
    "T01n0026_043:0698b14_0": "　　如是行精勤，　　晝夜無懈怠，　　是故常當說，　　跋地羅帝偈。』",
    "T01n0026_043:0698b16_0": "「此世尊略說，不廣分別，我以此句、以此文廣說如是。",
    "T01n0026_043:0698b17_1": "諸賢！",
    "T01n0026_043:0698b17_2": "可往向佛具陳，若如世尊所說義者，諸賢等便可共受持。」",
    "T01n0026_043:0698b18_3": "於是，諸比丘聞尊者大迦旃延所說，善受持誦，即從座起，繞尊者大迦旃延三匝而去，往詣佛所，稽首作禮，却坐一面，白曰：「世尊！",
    "T01n0026_043:0698b21_4": "向世尊略說此教，不廣分別，即從座起，入室燕坐。",
    "T01n0026_043:0698b23_5": "尊者大迦旃延以此句、以此文而廣說之。」",
    "T01n0026_043:0698b24_6": "世尊聞已，嘆曰：「善哉！",
    "T01n0026_043:0698b24_7": "善哉！",
    "T01n0026_043:0698b24_8": "我弟子中有眼、有智、有法、有義。",
    "T01n0026_043:0698b25_9": "所以者何？",
    "T01n0026_043:0698b25_10": "謂師為弟子略說此教，不廣分別，彼弟子以此句、以此文而廣說之，如大迦旃延比丘所說，汝等應當如是受持。",
    "T01n0026_043:0698b28_11": "所以者何？",
    "T01n0026_043:0698b28_12": "以說觀義應如是也。」",
    "T01n0026_043:0698b29_13": "佛說如是。",
    "T01n0026_043:0698b29_14": "彼諸比丘聞佛所說，歡喜奉行。",
    "T01n0026_043:0698c02_0": "溫泉林天經第四竟(二千五百八十字)（一六六）中阿含根本分別品釋中禪室尊經第五(第四分別誦)我聞如是：一時，佛遊舍衛國，在勝林給孤獨園。",
    "T01n0026_043:0698c06_1": "爾時，尊者盧夷強耆遊於釋中，在無事禪室。",
    "T01n0026_043:0698c07_2": "於是，尊者盧夷強耆夜將向旦，從彼禪室出，在露地禪室蔭中，於繩床上敷尼師檀，結跏趺坐。",
    "T01n0026_043:0698c09_3": "爾時，有一天形體極妙，色像巍巍，夜將向旦，往詣尊者盧夷強耆所，稽首作禮，却住一面。",
    "T01n0026_043:0698c11_4": "彼天色像威神極妙，光明普照於其禪室。",
    "T01n0026_043:0698c12_5": "彼天却住於一面已，白尊者盧夷強耆曰：「比丘！",
    "T01n0026_043:0698c13_6": "受持跋地羅帝偈及其義耶？」",
    "T01n0026_043:0698c14_7": "尊者盧夷強耆答彼天曰：「我不受持跋地羅帝偈，亦不受義。」",
    "T01n0026_043:0698c16_0": "尋問彼天：「汝受持跋地羅帝偈及其義耶？」",
    "T01n0026_043:0698c17_0": "彼天答曰：「我受持跋地羅帝偈，然不受義。」",
    "T01n0026_043:0698c18_0": "尊者盧夷強耆復問彼天：「云何受持跋地羅帝偈而不受義耶？」",
    "T01n0026_043:0698c19_1": "彼天答曰：「一時，世尊遊王舍城，住竹林迦蘭哆園。",
    "T01n0026_043:0698c20_2": "爾時，世尊為諸比丘說跋地羅帝偈：「『慎莫念過去，　　亦勿願未來，　　過去事已滅，　　未來復未至。",
    "T01n0026_043:0698c24_0": "　　現在所有法，　　彼亦當為思，　　念無有堅強，　　慧者覺如是。",
    "T01n0026_043:0698c26_0": "　　若學聖人行，　　孰知愁於死，　　我要不會彼，　　大苦災患終。",
    "T01n0026_043:0698c28_0": "　　如是行精勤，　　晝夜無懈怠，　　是故常當說，　　跋地羅帝偈。』",
    "T01n0026_043:0699a01_0": "「比丘！",
    "T01n0026_043:0699a01_1": "我如是受持跋地羅帝偈，不受持義。」",
    "T01n0026_043:0699a02_0": "尊者盧夷強耆復問彼天：「誰受持跋地羅帝偈及其義耶？」",
    "T01n0026_043:0699a03_1": "彼天答曰：「佛遊舍衛國，在勝林給孤獨園，彼受持跋地羅帝偈及其義也。",
    "T01n0026_043:0699a05_2": "比丘！",
    "T01n0026_043:0699a05_3": "可往面從世尊，善受持誦跋地羅帝偈及其義也。",
    "T01n0026_043:0699a06_4": "所以者何？",
    "T01n0026_043:0699a06_5": "跋地羅帝偈及其義者，有義有法，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈及其義善受持誦。」",
    "T01n0026_043:0699a09_6": "彼天說如是，稽首尊者盧夷強耆足，繞三匝已，即彼處沒。",
    "T01n0026_043:0699a11_7": "天沒不久，於是，尊者盧夷強耆在釋中受夏坐訖。",
    "T01n0026_043:0699a12_8": "過三月已，補治衣竟，攝衣持鉢，往詣舍衛國，展轉進前，至舍衛國，住勝林給孤獨園。",
    "T01n0026_043:0699a14_9": "爾時，尊者盧夷強耆往詣佛所，稽首作禮，却坐一面，白曰：「世尊！",
    "T01n0026_043:0699a15_10": "我一時遊於釋中，在無事禪室。",
    "T01n0026_043:0699a16_11": "世尊！",
    "T01n0026_043:0699a16_12": "我於爾時夜將向旦，從彼禪室出，在露地禪室蔭中，於繩床上敷尼師檀，結跏趺坐。",
    "T01n0026_043:0699a18_13": "爾時，有一天形體極妙，色像巍巍，夜將向旦，來詣我所，稽首作禮，却住一面。",
    "T01n0026_043:0699a20_14": "彼天色像威神極妙，光明普照於其禪室。",
    "T01n0026_043:0699a21_15": "彼天却住於一面已，而白我曰：『比丘！",
    "T01n0026_043:0699a22_16": "受持跋地羅帝偈及其義耶？』",
    "T01n0026_043:0699a23_17": "我答彼天：『不受持跋地羅帝偈，亦不受義。』",
    "T01n0026_043:0699a24_18": "尋問彼天：『汝受持跋地羅帝偈及其義耶？』",
    "T01n0026_043:0699a25_19": "彼天答曰：『我受持跋地羅帝偈，然不受義。』",
    "T01n0026_043:0699a26_20": "我復問天：『云何受持跋地羅帝偈而不受義耶？』",
    "T01n0026_043:0699a27_21": "天答我曰：『一時，佛遊王舍城，住竹林迦蘭哆園。",
    "T01n0026_043:0699a28_22": "爾時，世尊為諸比丘說跋地羅帝偈：「『「慎莫念過去，　　亦勿願未來，　　　過去事已滅，　　未來復未至。",
    "T01n0026_043:0699b03_0": "　　　現在所有法，　　彼亦當為思，　　　念無有堅強，　　慧者覺如是。",
    "T01n0026_043:0699b05_0": "　　　若學聖人行，　　孰知愁於死，　　　我要不會彼，　　大苦災患終。",
    "T01n0026_043:0699b07_0": "　　　如是行精勤，　　晝夜不懈怠，　　　是故常當說，　　跋地羅帝偈。」』",
    "T01n0026_043:0699b09_0": "「『比丘！",
    "T01n0026_043:0699b09_1": "我如是受持跋地羅帝偈，不受持義也。』",
    "T01n0026_043:0699b10_2": "我復問天：『誰受持跋地羅帝偈及其義耶？』",
    "T01n0026_043:0699b11_3": "天答我曰：『佛遊舍衛國，在勝林給孤獨園，彼受持跋地羅帝偈及其義也。",
    "T01n0026_043:0699b12_4": "比丘！",
    "T01n0026_043:0699b12_5": "可往面從世尊，善受持誦跋地羅帝偈及其義也。",
    "T01n0026_043:0699b14_6": "所以者何？",
    "T01n0026_043:0699b14_7": "跋地羅帝偈及其義者，有義有法，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈及其義善受持誦。』",
    "T01n0026_043:0699b17_8": "彼天說如是，稽首我足，繞三匝已，即彼處沒。」",
    "T01n0026_043:0699b18_9": "於是，世尊問尊者盧夷強耆：「汝知彼天從何處來？",
    "T01n0026_043:0699b19_10": "彼天名何耶？」",
    "T01n0026_043:0699b19_11": "尊者盧夷強耆答曰：「世尊！",
    "T01n0026_043:0699b20_12": "我不知彼天從何處來，亦不知名也。」",
    "T01n0026_043:0699b21_13": "世尊告曰：「強耆！",
    "T01n0026_043:0699b21_14": "彼天子名般那，為三十三天軍將。」",
    "T01n0026_043:0699b22_15": "彼時，尊者盧夷強耆白曰：「世尊！",
    "T01n0026_043:0699b23_16": "今正是時。",
    "T01n0026_043:0699b23_17": "善逝！",
    "T01n0026_043:0699b23_18": "今正是時。",
    "T01n0026_043:0699b24_19": "若世尊為諸比丘說跋地羅帝偈及其義者，諸比丘從世尊聞已，當善受持。」",
    "T01n0026_043:0699b25_20": "世尊告曰：「強耆！",
    "T01n0026_043:0699b26_21": "諦聽，善思念之，我當為汝廣說其義。」",
    "T01n0026_043:0699b27_22": "尊者盧夷強耆白曰：「唯然。",
    "T01n0026_043:0699b27_23": "當受教聽。」",
    "T01n0026_043:0699b28_0": "佛言：「慎莫念過去，　　亦勿願未來，　過去事已滅，　　未來復未至。",
    "T01n0026_043:0699c02_0": "　現在所有法，　　彼亦當為思，　念無有堅強，　　慧者覺如是。",
    "T01n0026_043:0699c04_0": "　若作聖人行，　　孰知愁於死，　我要不會彼，　　大苦災患終。",
    "T01n0026_043:0699c06_0": "　如是行精勤，　　晝夜無懈怠，　是故常當說，　　跋地羅帝偈。",
    "T01n0026_043:0699c08_0": "「強耆！",
    "T01n0026_043:0699c08_1": "云何比丘念過去耶？",
    "T01n0026_043:0699c08_2": "若比丘樂過去色，欲、著、住，樂過去覺、想、行、識，欲、著、住，如是比丘念過去也。",
    "T01n0026_043:0699c10_3": "強耆！",
    "T01n0026_043:0699c10_4": "云何比丘不念過去？",
    "T01n0026_043:0699c11_0": "若比丘不樂過去色，不欲、不著、不住，不樂過去覺、想、行、識，不欲、不著、不住，如是比丘不念過去。",
    "T01n0026_043:0699c13_1": "強耆！",
    "T01n0026_043:0699c13_2": "云何比丘願未來耶？",
    "T01n0026_043:0699c14_0": "若比丘樂未來色，欲、著、住，樂未來覺、想、行、識，欲、著、住，如是比丘願未來也。",
    "T01n0026_043:0699c15_1": "強耆！",
    "T01n0026_043:0699c15_2": "云何比丘不願未來？",
    "T01n0026_043:0699c16_3": "若比丘不樂未來色，不欲、不著、不住，不樂未來覺、想、行、識，不欲、不著、不住，如是比丘不願未來。",
    "T01n0026_043:0699c18_4": "「強耆！",
    "T01n0026_043:0699c18_5": "云何比丘受現在法？",
    "T01n0026_043:0699c19_6": "若比丘樂現在色，欲、著、住，樂現在覺、想、行、識，欲、著、住，如是比丘受現在法。",
    "T01n0026_043:0699c21_7": "強耆！",
    "T01n0026_043:0699c21_8": "云何比丘不受現在法？",
    "T01n0026_043:0699c21_9": "若比丘不樂現在色，不欲、不著、不住，不樂現在覺、想、行、識，不欲、不著、不住，如是比丘不受現在法。」",
    "T01n0026_043:0699c24_10": "佛說如是。",
    "T01n0026_043:0699c24_11": "尊者盧夷強耆及諸比丘，聞佛所說，歡喜奉行。",
    "T01n0026_043:0699c26_0": "釋中禪室尊經第五竟(千五百三十六字)（一六七）中阿含根本分別品阿難說經第六(第四分別誦)我聞如是：一時，佛遊舍衛國，在勝林給孤獨園。",
    "T01n0026_043:0700a01_1": "爾時，尊者阿難為諸比丘夜集講堂，說跋地羅帝偈及其義也。",
    "T01n0026_043:0700a02_2": "爾時，有一比丘過夜平旦，往詣佛所，稽首作禮，却坐一面，白曰：「世尊！",
    "T01n0026_043:0700a04_3": "彼尊者阿難為諸比丘夜集講堂，說跋地羅帝偈及其義也。」",
    "T01n0026_043:0700a05_4": "於是，世尊告一比丘：「汝往至阿難比丘所，作如是語：『阿難！",
    "T01n0026_043:0700a07_0": "世尊呼汝。』」",
    "T01n0026_043:0700a07_1": "彼一比丘受世尊教，即從座起，稽首佛足，繞三匝而去，往至尊者阿難所而語曰：「世尊呼尊者阿難！」",
    "T01n0026_043:0700a09_2": "尊者阿難即往佛所，稽首作禮，却住一面，世尊問曰：「阿難！",
    "T01n0026_043:0700a11_0": "汝實為諸比丘夜集講堂，說跋地羅帝偈及其義耶？」",
    "T01n0026_043:0700a12_1": "尊者阿難答曰：「唯然。」",
    "T01n0026_043:0700a12_2": "世尊問曰：「阿難！",
    "T01n0026_043:0700a13_3": "汝云何為諸比丘說跋地羅帝偈及其義耶？」",
    "T01n0026_043:0700a14_4": "尊者阿難即便說曰：「慎莫念過去，　　亦勿願未來，　過去事已滅，　　未來復未至。",
    "T01n0026_043:0700a17_0": "　現在所有法，　　彼亦當為思，　念無有堅強，　　慧者覺如是。",
    "T01n0026_043:0700a19_0": "　為作聖人行，　　孰知愁於死，　我要不會彼，　　大苦災患終。",
    "T01n0026_043:0700a21_0": "　如是行精進，　　晝夜無懈怠，　是故常當說，　　跋地羅帝偈。」",
    "T01n0026_043:0700a23_0": "世尊即復問曰：「阿難！",
    "T01n0026_043:0700a23_1": "云何比丘念過去耶？」",
    "T01n0026_043:0700a23_2": "尊者阿難答曰：「世尊！",
    "T01n0026_043:0700a24_3": "若有比丘樂過去色，欲、著、住，樂過去覺、想、行、識，欲、著、住，如是比丘念過去也。」",
    "T01n0026_043:0700a26_4": "世尊即復問曰：「阿難！",
    "T01n0026_043:0700a26_5": "云何比丘不念過去？」",
    "T01n0026_043:0700a27_6": "尊者阿難答曰：「世尊！",
    "T01n0026_043:0700a27_7": "若比丘不樂過去色，不欲、不著、不住，不樂過去覺、想、行、識，不欲、不著、不住，如是比丘不念過去。」",
    "T01n0026_043:0700b01_0": "世尊即復問曰：「阿難！",
    "T01n0026_043:0700b01_1": "云何比丘願未來耶？」",
    "T01n0026_043:0700b02_0": "尊者阿難答曰：「世尊！",
    "T01n0026_043:0700b02_1": "若比丘樂未來色，欲、著、住，樂未來覺、想、行、識，欲、著、住，如是比丘願未來也。」",
    "T01n0026_043:0700b04_2": "世尊即復問曰：「阿難！",
    "T01n0026_043:0700b04_3": "云何比丘不願未來？」",
    "T01n0026_043:0700b05_4": "尊者阿難答曰：「世尊！",
    "T01n0026_043:0700b05_5": "若比丘不樂未來色，不欲、不著、不住，不樂未來覺、想、行、識，不欲、不著、不住，如是比丘不願未來。」",
    "T01n0026_043:0700b08_6": "世尊即復問曰：「阿難！",
    "T01n0026_043:0700b08_7": "云何比丘受現在法？」",
    "T01n0026_043:0700b09_8": "尊者阿難答曰：「世尊！",
    "T01n0026_043:0700b09_9": "若比丘樂現在色，欲、著、住，樂現在覺、想、行、識，欲、著、住，如是比丘受現在法。」",
    "T01n0026_043:0700b11_10": "世尊即復問曰：「阿難！",
    "T01n0026_043:0700b11_11": "云何比丘不受現在法？」",
    "T01n0026_043:0700b12_12": "尊者阿難答曰：「世尊！",
    "T01n0026_043:0700b12_13": "若比丘不樂現在色，不欲、不著、不住，不樂現在覺、想、行、識，不欲、不著、不住，如是比丘不受現在法。",
    "T01n0026_043:0700b15_14": "世尊！",
    "T01n0026_043:0700b15_15": "我以如是為諸比丘夜集講堂，說跋地羅帝偈及其義也。」",
    "T01n0026_043:0700b16_16": "於是，世尊告諸比丘：「善哉！",
    "T01n0026_043:0700b17_17": "善哉！",
    "T01n0026_043:0700b17_18": "我弟子中有眼、有智、有義、有法。",
    "T01n0026_043:0700b18_19": "所以者何？",
    "T01n0026_043:0700b18_20": "謂弟子在師面前如是句、如是文廣說此義，實如阿難比丘所說，汝等應當如是受持。",
    "T01n0026_043:0700b20_21": "所以者何？",
    "T01n0026_043:0700b20_22": "此說觀義應如是也。」",
    "T01n0026_043:0700b21_23": "佛說如是。",
    "T01n0026_043:0700b21_24": "尊者阿難及諸比丘，聞佛所說，歡喜奉行。",
    "T01n0026_043:0700b23_0": "阿難說經第六竟(七百七十二字)",
    "T01n0026_043:0700b24_0": "（一六八）中阿含根本分別品意行經第七(第",
    "T01n0026_043:0700b25_0": "四分別誦)",
    "T01n0026_043:0700b26_0": "我聞如是：一時，佛遊舍衛國，在勝林給孤獨園。",
    "T01n0026_043:0700b27_1": "爾時，世尊告諸比丘：「我今為汝說法，初妙、中妙、竟亦妙，有義有文，具足清淨，顯現梵行，謂分別意行經，如意行生。",
    "T01n0026_043:0700b29_2": "諦聽，諦聽，善思念之。」",
    "T01n0026_043:0700c01_3": "時，諸比丘受教而聽。",
    "T01n0026_043:0700c01_4": "佛言：「云何意行生？",
    "T01n0026_043:0700c02_5": "若有比丘離欲，離惡不善之法，有覺、有觀，離生喜、樂，得初禪成就遊。",
    "T01n0026_043:0700c03_6": "彼此定樂欲住，彼此定樂欲住已，必有是處，住彼樂彼，命終生梵身天中。",
    "T01n0026_043:0700c05_7": "諸梵身天者，生彼住彼，受離生喜、樂，及比丘住此，入初禪，受離生喜、樂，此二離生喜、樂無有差別，二俱等等。",
    "T01n0026_043:0700c08_0": "所以者何？",
    "T01n0026_043:0700c08_1": "先此行定，然後生彼，彼此定如是修、如是習、如是廣布，生梵身天中，如是意行生。",
    "T01n0026_043:0700c10_2": "「復次，比丘覺、觀已息，內靖、一心，無覺、無觀，定生喜、樂，得第二禪成就遊。",
    "T01n0026_043:0700c11_3": "彼此定樂欲住，彼此定樂欲住已，必有是處，住彼樂彼，命終生晃昱天中。",
    "T01n0026_043:0700c13_4": "諸晃昱天者，生彼住彼，受定生喜、樂，及比丘住此，入第二禪，受定生喜、樂，此二定生喜、樂無有差別，二俱等等。",
    "T01n0026_043:0700c16_5": "所以者何？",
    "T01n0026_043:0700c16_6": "先此行定，然後生彼，彼此定如是修、如是習、如是廣布，生晃昱天中，如是意行生。",
    "T01n0026_043:0700c18_7": "「復次，比丘離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪成就遊。",
    "T01n0026_043:0700c20_8": "彼此定樂欲住，彼此定樂欲住已，必有是處，住彼樂彼，命終生遍淨天中。",
    "T01n0026_043:0700c22_9": "諸遍淨天者，生彼住彼，受無喜樂，及比丘住此，入第三禪，受無喜樂，此二無喜樂無有差別，二俱等等。",
    "T01n0026_043:0700c24_10": "所以者何？",
    "T01n0026_043:0700c25_11": "先此行定，然後生彼，彼此定如是修、如是習、如是廣布，生遍淨天中，如是意行生。",
    "T01n0026_043:0700c27_12": "「復次，比丘樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_043:0700c28_13": "彼此定樂欲住，彼此定樂欲住已，必有是處，住彼樂彼，命終生果實天中。",
    "T01n0026_043:0701a01_14": "諸果實天者，生彼住彼，受捨、念、清淨樂，及比丘住此，入第四禪，受捨、念、清淨樂，此二捨、念、清淨樂無有差別，二俱等等。",
    "T01n0026_043:0701a04_15": "所以者何？",
    "T01n0026_043:0701a04_16": "先此行定，然後生彼，彼此定如是修、如是習、如是廣布，生果實天中，如是意行生。",
    "T01n0026_043:0701a06_17": "「復次，比丘度一切色想，滅有對想，不念若干想，無量空，是無量空處成就遊。",
    "T01n0026_043:0701a08_18": "彼此定樂欲住，彼此定樂欲住已，必有是處，住彼樂彼，命終生無量空處天中、諸無量空處天者，生彼住彼，受無量空處想，及比丘住此，受無量空處想，此二無量空處想無有差別，二俱等等。",
    "T01n0026_043:0701a12_19": "所以者何？",
    "T01n0026_043:0701a12_20": "先此行定，然後生彼，彼此定如是修、如是習、如是廣布，生無量空處天中，如是意行生。",
    "T01n0026_043:0701a14_21": "「復次，比丘度無量空處，無量識，是無量識處成就遊。",
    "T01n0026_043:0701a16_22": "彼此定樂欲住，彼此定樂欲住已，必有是處，住彼樂彼，命終生無量識處天中。",
    "T01n0026_043:0701a17_23": "諸無量識處天者，生彼住彼，受無量識處想，及比丘住此，受無量識處想，此二無量識處想無有差別，二俱等等。",
    "T01n0026_043:0701a20_24": "所以者何？",
    "T01n0026_043:0701a20_25": "先此行定，然後生彼，彼此定如是修、如是習、如是廣布，生無量識處天中，如是意行生。",
    "T01n0026_043:0701a22_26": "「復次，比丘度無量識處，無所有，是無所有處成就遊。",
    "T01n0026_043:0701a24_27": "彼此定樂欲住，彼此定樂欲住已，必有是處，住彼樂彼，命終生無所有處天中。",
    "T01n0026_043:0701a25_28": "諸無所有處天者，生彼住彼，受無所有處想，及比丘住此，受無所有處想，此二無所有處想無有差別，二俱等等。",
    "T01n0026_043:0701a28_29": "所以者何？",
    "T01n0026_043:0701a28_30": "先此行定，然後生彼，彼此定如是修、如是習、如是廣布，生無所有處天中，如是意行生。",
    "T01n0026_043:0701b01_31": "「復次，比丘度一切無所有處想，非有想非無想，是非有想非無想處成就遊。",
    "T01n0026_043:0701b03_32": "彼此定樂欲住，彼此定樂欲住已，必有是處，住彼樂彼，命終生非有想非無想處天中。",
    "T01n0026_043:0701b05_33": "諸非有想非無想處天者，生彼住彼，受非有想非無想處想，及比丘住此，受非有想非無想處想，此二想無有差別，二俱等等。",
    "T01n0026_043:0701b08_34": "所以者何？",
    "T01n0026_043:0701b08_35": "先此行定，然後生彼，彼此定如是修、如是習、如是廣布，生非有想非無想處天中，如是意行生。",
    "T01n0026_043:0701b11_36": "「復次，比丘度一切非有想非無想處，想知滅身觸成就遊。",
    "T01n0026_043:0701b12_37": "慧見諸漏盡斷智，彼諸定中，此定說最第一、最大、最上、最勝、最妙。",
    "T01n0026_043:0701b13_38": "猶如因牛有乳，因乳有酪，因酪有生酥，因生酥有熟酥，因熟酥有酥精，酥精者說最第一、最大、最上最勝、最妙。",
    "T01n0026_043:0701b16_39": "如是彼諸定中，此定說最第一、最大、最上、最勝、最妙，得此定、依此定、住此定已，不復受生老病死苦，是說苦邊。」",
    "T01n0026_043:0701b19_40": "佛說如是。",
    "T01n0026_043:0701b19_41": "彼諸比丘聞佛所說，歡喜奉行。",
    "T01n0026_043:0701b21_0": "意行經第七竟(千三百十九字)",
    "T01n0026_043:0701b22_0": "（一六九）中阿含根本分別品拘樓瘦無諍經第",
    "T01n0026_043:0701b23_0": "八(第四分別誦)",
    "T01n0026_043:0701b24_0": "我聞如是：一時，佛遊婆奇瘦劍磨瑟曇拘樓都邑。",
    "T01n0026_043:0701b25_1": "爾時，世尊告諸比丘：「我當為汝說法，初妙、中妙、竟亦妙，有義有文，具足清淨，顯現梵行，名分別無諍經。",
    "T01n0026_043:0701b27_2": "諦聽，諦聽，善思念之。」",
    "T01n0026_043:0701b28_3": "時，諸比丘受教而聽。",
    "T01n0026_043:0701b28_4": "佛言：「莫求欲樂、極下賤業，為凡夫行。",
    "T01n0026_043:0701b29_5": "亦莫求自身苦行，至苦非聖行，無義相應，離此二邊，則有中道，成眼成智，自在成定，趣智、趣覺、趣於涅槃。",
    "T01n0026_043:0701c03_0": "有稱、有譏，有無稱、無譏而為說法。",
    "T01n0026_043:0701c03_1": "決定於齊，決定知已，所有內樂常求彼也。",
    "T01n0026_043:0701c04_2": "莫相導說，亦莫面前稱譽，齊限說，莫求齊限，隨國俗法，莫是莫非，此分別無諍經事。",
    "T01n0026_043:0701c07_0": "莫求欲樂、極下賤業，為凡夫行，亦莫求自身苦行，至苦非聖行，無義相應者。",
    "T01n0026_043:0701c08_1": "此何因說？",
    "T01n0026_043:0701c09_0": "莫求欲樂、極下賤業，為凡夫行，是說一邊，亦莫求自身苦行，至苦非聖行，無義相應者，是說二邊。",
    "T01n0026_043:0701c11_1": "莫求欲樂、極下賤業，為凡夫行，亦莫求自身苦行，至苦非聖行，無義相應者，因此故說。",
    "T01n0026_043:0701c13_2": "「離此二邊，則有中道，成眼成智，自在成定，趣智、趣覺、趣涅槃者。",
    "T01n0026_043:0701c14_3": "此何因說？",
    "T01n0026_043:0701c15_4": "有聖道八支，正見乃至正定，是謂為八。",
    "T01n0026_043:0701c16_5": "離此二邊，則有中道，成眼成智，自在成定，趣智、趣覺、趣涅槃者，因此故說。",
    "T01n0026_043:0701c17_6": "有稱、有譏，有無稱、無譏而為說法者。",
    "T01n0026_043:0701c18_7": "此何因說？",
    "T01n0026_043:0701c19_0": "云何為稱？",
    "T01n0026_043:0701c19_1": "云何為譏，而不說法。",
    "T01n0026_043:0701c19_2": "若有欲相應與喜樂俱，極下賤業，為凡夫行，此法有苦、有煩、有熱、有憂慼邪行。",
    "T01n0026_043:0701c21_3": "彼知此已，則便自譏。",
    "T01n0026_043:0701c22_4": "所以者何？",
    "T01n0026_043:0701c22_5": "欲者，無常、苦、磨滅法，彼知欲無常已，是故彼一切有苦、有煩、有熱、有憂慼邪行，彼知此已，是故便自譏。",
    "T01n0026_043:0701c24_6": "「自身苦行，至苦非聖行，無義相應，此法有苦、有煩、有熱、有憂慼邪行，彼知此已，則便自譏。",
    "T01n0026_043:0701c27_0": "所以者何？",
    "T01n0026_043:0701c27_1": "彼沙門、梵志所可畏苦，剃除鬚髮，著袈裟衣，至信、捨家、無家、學道者，彼沙門、梵志復抱此苦，是故彼一切有苦、有煩、有熱、有憂慼邪行。",
    "T01n0026_043:0702a01_2": "彼知此已，是故便自譏。",
    "T01n0026_043:0702a01_3": "有結不盡，此法有苦、有煩、有熱、有憂慼邪行，彼知此已，則便自譏。",
    "T01n0026_043:0702a03_4": "所以者何？",
    "T01n0026_043:0702a03_5": "若有結不盡者，彼有亦不盡。",
    "T01n0026_043:0702a04_6": "是故彼一切有煩、有熱、有憂慼邪行，彼知此已，是故便自譏也。",
    "T01n0026_043:0702a05_7": "有結盡者，此法無苦、無煩、無熱、無憂慼正行，彼知此已，則便自稱。",
    "T01n0026_043:0702a07_8": "所以者何？",
    "T01n0026_043:0702a07_9": "若有結盡者，彼有亦盡，是故彼一切無苦、無煩、無熱、無憂慼正行，彼知此已，是故便自稱也。",
    "T01n0026_043:0702a09_10": "「不求內樂，此法有苦、有煩、有熱、有憂慼邪行，彼知此已，則便自譏。",
    "T01n0026_043:0702a11_11": "所以者何？",
    "T01n0026_043:0702a11_12": "若有不求內樂者，彼亦不求內，是故彼一切有苦、有煩、有熱、有憂慼邪行，彼知此已，是故便自譏也。",
    "T01n0026_043:0702a14_13": "求於內樂，此法無苦、無煩、無熱、無憂慼正行，彼知此已，則便自稱。",
    "T01n0026_043:0702a15_14": "所以者何？",
    "T01n0026_043:0702a15_15": "若有求內樂者，彼亦求內，是故彼一切無苦、無煩、無熱、無憂慼正行。",
    "T01n0026_043:0702a17_16": "彼知此已，是故便自稱。",
    "T01n0026_043:0702a18_17": "如是有稱有譏而不說法也，不稱不譏而為說法。",
    "T01n0026_043:0702a19_18": "「云何不稱不譏而為說法？",
    "T01n0026_043:0702a20_0": "若欲相應與喜樂俱，極下賤業，為凡夫行，此法有苦、有煩、有熱、有憂慼邪行，彼知此已，則便說法。",
    "T01n0026_043:0702a22_1": "所以者何？",
    "T01n0026_043:0702a22_2": "彼不如是說，欲無常、苦、磨滅法，彼知欲無常已，是故彼一切有苦、有煩、有熱、有憂慼邪行，不達此法，唯有苦法，有煩、有熱、有憂慼邪行。",
    "T01n0026_043:0702a25_3": "彼知此已，是故便說法。",
    "T01n0026_043:0702a26_4": "自身苦行，至苦非聖行，無義相應，此法有苦、有煩、有熱、有憂慼邪行，彼知此已，則便說法。",
    "T01n0026_043:0702a28_5": "所以者何？",
    "T01n0026_043:0702a28_6": "彼不如是說，自身苦行，至苦非聖行，無義相應，此法有苦、有煩、有熱、有憂慼邪行，不達此法，唯有苦法，有煩、有熱、有憂慼邪行，彼知此已，是故便說法也。",
    "T01n0026_043:0702b03_7": "「有結不盡，此法有苦、有煩、有熱、有憂慼邪行，彼知此已，則便說法。",
    "T01n0026_043:0702b04_8": "所以者何？",
    "T01n0026_043:0702b04_9": "彼不如是說，若有結不盡者，彼有亦不盡，是故彼一切有苦、有煩、有熱、有憂慼邪行，不達此法，唯有苦法，有煩、有熱、有憂慼邪行。",
    "T01n0026_043:0702b08_0": "彼知此已，是故便說法也。",
    "T01n0026_043:0702b08_1": "有結盡者，此法無苦、無煩、無熱、無憂慼正行。",
    "T01n0026_043:0702b09_2": "彼知此已，則便說法。",
    "T01n0026_043:0702b10_3": "所以者何？",
    "T01n0026_043:0702b10_4": "彼不如是說，若有結盡者，彼有亦盡，是故彼一切無苦、無煩、無熱、無憂慼正行，不達此法，唯無苦法，無煩、無熱、無憂慼正行。",
    "T01n0026_043:0702b13_5": "彼知此已，是故便說法也。",
    "T01n0026_043:0702b14_0": "「不求內樂，此法有苦、有煩、有熱、有憂慼邪行，彼知此已，則便說法。",
    "T01n0026_043:0702b15_1": "所以者何？",
    "T01n0026_043:0702b15_2": "彼不如是說，若不求內樂者，彼亦不求內。",
    "T01n0026_043:0702b16_3": "是故彼一切有苦、有煩、有熱、有憂慼邪行，不達此法，唯有苦法，有煩、有熱、有憂慼邪行。",
    "T01n0026_043:0702b18_4": "彼知此已，是故便說法也。",
    "T01n0026_043:0702b19_5": "求於內樂，此法無苦、無煩、無熱、無憂慼正行。",
    "T01n0026_043:0702b20_6": "彼知此已，則便說法。",
    "T01n0026_043:0702b21_7": "所以者何？",
    "T01n0026_043:0702b21_8": "彼不如是說，若有求內樂者，彼亦求內，是故彼一切無苦、無煩、無熱、無憂慼正行，不達此法，唯無苦法，無煩、無熱、無憂慼正行。",
    "T01n0026_043:0702b24_9": "彼知此已，是故便說法，如是不稱、不譏而為說法，有稱有譏、有無稱無譏而為說法者，因此故說也。",
    "T01n0026_043:0702b26_10": "「決定於齊，決定知已，所有內樂當求彼者，此何因說？",
    "T01n0026_043:0702b28_11": "有樂，非聖樂是凡夫樂，病本、癰本、箭刺之本，有食有生死，不可修、不可習、不可廣布，我說於彼則不可修也。",
    "T01n0026_043:0702c01_12": "有樂，是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修也。",
    "T01n0026_043:0702c04_13": "「云何有樂，非聖樂是凡夫樂，病本、癰本、箭刺之本，有食有生死，不可修、不可習、不可廣布，我說於彼不可修也？",
    "T01n0026_043:0702c06_14": "彼若因五欲功德生喜生樂，此樂非聖樂，是凡夫樂，病本、癰本、箭刺之本，有食有生死，不可修、不可習、不可廣布，我說於彼則不可修。",
    "T01n0026_043:0702c10_0": "「云何有樂，是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修耶？",
    "T01n0026_043:0702c12_1": "若有比丘離欲、離惡不善之法，至得第四禪成就遊。",
    "T01n0026_043:0702c13_2": "此樂是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修也。",
    "T01n0026_043:0702c15_3": "決定於齊，決定知已，所有內樂當求彼者，因此故說。",
    "T01n0026_043:0702c17_4": "「莫相導說，亦莫面前稱譽者，此何因說？",
    "T01n0026_043:0702c18_5": "有相導說不真實、虛妄、無義相應，有相導說真實、不虛妄、無義相應，有相導說真實、不虛妄、與義相應。",
    "T01n0026_043:0702c20_6": "於中若有導說不真實、虛妄、無義相應者，此終不可說。",
    "T01n0026_043:0702c22_7": "於中若有導說真實、不虛妄、無義相應者，彼亦當學不說是也。",
    "T01n0026_043:0702c23_8": "於中若有導說真實、不虛妄、義相應者，彼為知時，正智正念，令成就彼，如是面前稱譽，莫相導說，亦莫面前稱譽者，因此故說。",
    "T01n0026_043:0702c26_9": "「齊限說，莫不齊限者，此何因說？",
    "T01n0026_043:0702c27_10": "不齊限說者，煩身，念憙忘，心疲極，聲壞，向智者不自在也。",
    "T01n0026_043:0702c29_0": "齊限說者，不煩身，念不憙忘，心不疲極，聲不壞，向智者得自在也。",
    "T01n0026_043:0703a01_1": "齊限說，莫不齊限者，因此故說。",
    "T01n0026_043:0703a02_2": "「隨國俗法，莫是莫非者，此何因說？",
    "T01n0026_043:0703a03_3": "云何隨國俗法？",
    "T01n0026_043:0703a03_4": "是及非耶？",
    "T01n0026_043:0703a03_5": "彼彼方、彼彼人間、彼彼事，或說甌，或說[木*墮]，或說杅，或說椀，或說器。",
    "T01n0026_043:0703a05_6": "如彼彼方、彼彼人間、彼彼事，或說甌，或說[木*墮]，或說杅，或說椀，或說器，彼彼事隨其力，一向說此是真諦，餘者虛妄。",
    "T01n0026_043:0703a08_7": "如是隨國俗法，是及非也。",
    "T01n0026_043:0703a09_0": "云何隨國俗法？",
    "T01n0026_043:0703a09_1": "不是不非耶？",
    "T01n0026_043:0703a09_2": "彼彼方、彼彼人間、彼彼事，或說甌，或說[木*墮]，或說杅，或說椀，或說器。",
    "T01n0026_043:0703a11_3": "如彼彼方、彼彼人間、彼彼事，或說甌，或說[木*墮]，或說杅，或說椀，或說器。",
    "T01n0026_043:0703a13_4": "彼彼事不隨其力，不一向說此是真諦，餘者虛妄。",
    "T01n0026_043:0703a14_5": "如是隨國俗法，不是不非也。",
    "T01n0026_043:0703a15_0": "隨國俗法，莫是莫非者，因此故說。",
    "T01n0026_043:0703a15_1": "「有諍法、無諍法。",
    "T01n0026_043:0703a16_2": "云何有諍法？",
    "T01n0026_043:0703a16_3": "云何無諍法？",
    "T01n0026_043:0703a16_4": "若欲相應與喜樂俱，極下賤業，為凡夫行，此法有諍。",
    "T01n0026_043:0703a18_5": "以何等故此法有諍？",
    "T01n0026_043:0703a18_6": "此法有苦、有煩、有熱、有憂慼邪行，是故此法則有諍也。",
    "T01n0026_043:0703a19_7": "若自身苦行，至苦非聖行，無義相應，此法有諍。",
    "T01n0026_043:0703a21_0": "以何等故此法有諍？",
    "T01n0026_043:0703a21_1": "此法有苦、有煩、有熱、有憂慼邪行，是故此法則有諍也。",
    "T01n0026_043:0703a22_2": "離此二邊，則有中道，成眼成智，自在成定，趣智、趣覺、趣於涅槃，此法無諍。",
    "T01n0026_043:0703a24_3": "以何等故此法無諍？",
    "T01n0026_043:0703a25_4": "此法無苦、無煩、無熱、無憂慼正行，是故此法則無諍也。",
    "T01n0026_043:0703a26_5": "「有結不盡，此法有諍。",
    "T01n0026_043:0703a27_0": "以何等故此法有諍？",
    "T01n0026_043:0703a27_1": "此法有苦、有煩、有熱、有憂慼邪行，是故此法則有諍也。",
    "T01n0026_043:0703a28_2": "有結滅盡，此法無諍。",
    "T01n0026_043:0703a29_3": "以何等故此法無諍？",
    "T01n0026_043:0703a29_4": "此法無苦、無煩、無熱、無憂慼正行，是故此法則無諍也。",
    "T01n0026_043:0703b02_5": "「不求內樂，此法有諍。",
    "T01n0026_043:0703b02_6": "以何等故此法有諍？",
    "T01n0026_043:0703b03_7": "此法有苦、有煩、有熱、有憂慼邪行，是故此法則有諍也。",
    "T01n0026_043:0703b04_8": "求於內樂，此法無諍。",
    "T01n0026_043:0703b05_9": "以何等故此法無諍？",
    "T01n0026_043:0703b05_10": "此法無苦、無煩、無熱、無憂慼正行，是故此法則無諍也。",
    "T01n0026_043:0703b06_11": "「於中若有樂，非聖樂是凡夫樂，病本、癰本、箭刺之本，有食有生死，不可修、不可習、不可廣布，我說於彼則不可修，此法有諍。",
    "T01n0026_043:0703b10_0": "以何等故此法有諍？",
    "T01n0026_043:0703b10_1": "此法有苦、有煩、有熱、有憂慼邪行，是故此法則有諍也。",
    "T01n0026_043:0703b11_2": "於中若有樂，是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修也，此法無諍。",
    "T01n0026_043:0703b14_3": "以何等故此法無諍？",
    "T01n0026_043:0703b15_0": "此法無苦、無煩、無熱、無憂慼正行，是故此法則無諍也。",
    "T01n0026_043:0703b16_1": "「於中若有導說不真實、虛妄、無義相應，此法有諍。",
    "T01n0026_043:0703b17_2": "以何等故此法有諍？",
    "T01n0026_043:0703b18_3": "此法有苦、有煩、有熱、有憂慼邪行，是故此法則有諍也。",
    "T01n0026_043:0703b19_4": "於中若有導說真實、不虛妄、無義相應，此法有諍。",
    "T01n0026_043:0703b20_5": "以何等故此法有諍？",
    "T01n0026_043:0703b21_6": "此法有苦、有煩、有熱、有憂慼邪行，是故此法則有諍也。",
    "T01n0026_043:0703b22_7": "於中若有導說真實、不虛妄、與義相應，此法無諍。",
    "T01n0026_043:0703b23_8": "以何等故此法無諍？",
    "T01n0026_043:0703b24_9": "此法無苦、無煩、無熱、無憂慼正行，是故此法則無諍也。",
    "T01n0026_043:0703b25_10": "「無齊限說者，此法有諍。",
    "T01n0026_043:0703b26_11": "以何等故此法有諍？",
    "T01n0026_043:0703b26_12": "此法有苦、有煩、有熱、有憂慼邪行，是故此法則有諍也。",
    "T01n0026_043:0703b27_13": "齊限說者，此法無諍。",
    "T01n0026_043:0703b28_14": "以何等故此法無諍？",
    "T01n0026_043:0703b29_0": "此法無苦、無煩、無熱、無憂慼正行，是故此法則無諍也。",
    "T01n0026_043:0703c01_1": "「隨國俗法，是及非，此法有諍。",
    "T01n0026_043:0703c02_0": "以何等故此法有諍？",
    "T01n0026_043:0703c02_1": "此法有苦、有煩、有熱、有憂慼邪行，是故此法則有諍也。",
    "T01n0026_043:0703c03_2": "隨國俗法，不是不非，此法無諍。",
    "T01n0026_043:0703c04_3": "以何等故此法無諍？",
    "T01n0026_043:0703c05_4": "此法無苦、無煩、無熱、無憂慼正行，是故此法則無諍也。",
    "T01n0026_043:0703c06_5": "是謂諍法。",
    "T01n0026_043:0703c06_6": "汝等當知諍法及無諍法，知諍法及無諍法已，棄捨諍法，修習無諍法，汝等當學。」",
    "T01n0026_043:0703c08_7": "如是須菩提族姓子以無諍道，於後知法如法。",
    "T01n0026_043:0703c10_0": "「知法如真實，　　須菩提說偈，　此行真實空，　　捨此住止息。」",
    "T01n0026_043:0703c12_0": "佛說如是。",
    "T01n0026_043:0703c12_1": "彼諸比丘聞佛所說，歡喜奉行。",
    "T01n0026_043:0703c13_0": "拘樓瘦無諍經第八竟(三千一十六字)中阿含經卷第四十三(九千二百二十三字)(第四分別誦)"
}