[
    {
        "source_sentence": "佛說太子慕魄經",
        "from": "T03n0167_001:0408b05_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T03n0167_001:0408b07_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇洹阿難邠坻阿",
        "from": "T03n0167_001:0408b08_0",
        "context_with_next_sentence": true
    },
    {
        "source_sentence": "藍。",
        "from": "T03n0167_001:0408b09_1",
        "context_with_next_sentence": true
    },
    {
        "source_sentence": "時，佛語諸比丘：",
        "from": "T03n0167_001:0408b09_9",
        "context_with_next_sentence": true
    },
    {
        "source_sentence": "「我身宿命為波羅㮈國王作太子，名曰慕魄；",
        "from": "T03n0167_001:0408b10_8",
        "context_with_next_sentence": true
    },
    {
        "source_sentence": "始生有異，顏貌端正，絕無雙比。",
        "from": "T03n0167_001:0408b11_2",
        "context_with_next_sentence": true
    },
    {
        "source_sentence": "自識宿命，無數劫事，所更善惡，罪福受報，壽夭好醜；",
        "from": "T03n0167_001:0408b12_6",
        "context_with_next_sentence": true
    },
    {
        "source_sentence": "沒此生彼，所從來生，皆悉知見。",
        "from": "T03n0167_001:0408b13_1",
        "context_with_next_sentence": true
    },
    {
        "source_sentence": "年十三歲，閉口不言。",
        "from": "T03n0167_001:0408b13_11",
        "context_with_next_sentence": true
    },
    {
        "source_sentence": "「王唯有此一子耳，舉國人民皆重愛之，當繼後嗣襲續王位；",
        "from": "T03n0167_001:0408b14_17",
        "context_with_next_sentence": true
    },
    {
        "source_sentence": "然以追識宿命，億載存亡禍福，故質不語至十三歲，捐棄形骸，志存虛無，漂漂不說，飢寒恬淡，質朴意如枯木——雖有耳目，不存視聽；",
        "from": "T03n0167_001:0408b17_20",
        "context_with_next_sentence": true
    },
    {
        "source_sentence": "智慮雖遠，如無心志；",
        "from": "T03n0167_001:0408b18_8",
        "context_with_next_sentence": true
    },
    {
        "source_sentence": "不畏污辱，亦無憎愛；",
        "from": "T03n0167_001:0408b18_18",
        "context_with_next_sentence": true
    },
    {
        "source_sentence": "若盲若聾，不說西東；",
        "from": "T03n0167_001:0408b19_7",
        "context_with_next_sentence": true
    },
    {
        "source_sentence": "狀如矇聵，不與人同。",
        "from": "T03n0167_001:0408b19_17",
        "context_with_next_sentence": true
    },
    {
        "source_sentence": "「父王憂慮，甚用患苦，深恥隣國，恐見陵嗤。",
        "from": "T03n0167_001:0408b20_16",
        "context_with_next_sentence": true
    },
    {
        "source_sentence": "因呼國中諸婆羅門問之：",
        "from": "T03n0167_001:0408b21_7",
        "context_with_next_sentence": true
    },
    {
        "source_sentence": "『此子何故不能言語乎？",
        "from": "T03n0167_001:0408b21_18",
        "context_with_next_sentence": true
    },
    {
        "source_sentence": "』婆羅門相視言：",
        "from": "T03n0167_001:0408b22_5",
        "context_with_next_sentence": true
    },
    {
        "source_sentence": "『此子惡人也，雖面目端正殊好，內懷不親；",
        "from": "T03n0167_001:0408b23_6",
        "context_with_next_sentence": true
    },
    {
        "source_sentence": "觀相默默，欲害父母，危國滅宗，將至不久，不可畜養。",
        "from": "T03n0167_001:0408b24_9",
        "context_with_next_sentence": true
    },
    {
        "source_sentence": "既不能語，當何益王耶！",
        "from": "T03n0167_001:0408b24_20",
        "context_with_next_sentence": true
    },
    {
        "source_sentence": "今王了不復生子者，皆是惡子所防固也，是使大王不復生子耳。",
        "from": "T03n0167_001:0408b26_8",
        "context_with_next_sentence": true
    },
    {
        "source_sentence": "王宜棄捐，當生埋之。",
        "from": "T03n0167_001:0408b26_18",
        "context_with_next_sentence": true
    },
    {
        "source_sentence": "爾乃王身可全，保國安宗，然後更得生貴子耳；",
        "from": "T03n0167_001:0408b27_19",
        "context_with_next_sentence": true
    },
    {
        "source_sentence": "不者甚危！",
        "from": "T03n0167_001:0408b28_4",
        "context_with_next_sentence": true
    },
    {
        "source_sentence": "』「王信狂愚，謂為審然。",
        "from": "T03n0167_001:0408b28_16",
        "context_with_next_sentence": true
    },
    {
        "source_sentence": "即用愁憂，坐起不寧，伎樂不御，服美不甘。",
        "from": "T03n0167_001:0408b29_13",
        "context_with_next_sentence": true
    },
    {
        "source_sentence": "則與長者、大臣共議之云：",
        "from": "T03n0167_001:0408c01_4",
        "context_with_next_sentence": true
    },
    {
        "source_sentence": "『如之何？",
        "from": "T03n0167_001:0408c01_9",
        "context_with_next_sentence": true
    },
    {
        "source_sentence": "或有臣言，遠棄深山無人之處；",
        "from": "T03n0167_001:0408c02_3",
        "context_with_next_sentence": true
    },
    {
        "source_sentence": "或有臣言，投沈深水。",
        "from": "T03n0167_001:0408c02_13",
        "context_with_next_sentence": true
    },
    {
        "source_sentence": "』有一臣言：",
        "from": "T03n0167_001:0408c02_19",
        "context_with_next_sentence": true
    },
    {
        "source_sentence": "『當如師語，但作深坑，傍入如室，給與資糧、侍以五僕，生置其中。",
        "from": "T03n0167_001:0408c04_8",
        "context_with_next_sentence": true
    },
    {
        "source_sentence": "從命所如，空刓絕之為。",
        "from": "T03n0167_001:0408c04_19",
        "context_with_next_sentence": true
    },
    {
        "source_sentence": "』「王即隨此臣所言，即晨遣僕，故出埋之。",
        "from": "T03n0167_001:0408c05_18",
        "context_with_next_sentence": true
    },
    {
        "source_sentence": "太子心內悲感，傷其愚惑，矜慜無量。",
        "from": "T03n0167_001:0408c06_14",
        "context_with_next_sentence": true
    },
    {
        "source_sentence": "其母憐哀，心為傷絕，言：",
        "from": "T03n0167_001:0408c07_6",
        "context_with_next_sentence": true
    },
    {
        "source_sentence": "『我無相生子，薄命乃值此殃，痛斷我腸。",
        "from": "T03n0167_001:0408c08_3",
        "context_with_next_sentence": true
    },
    {
        "source_sentence": "』哽噎涕泣，悲懷喐吚，感戀靡逮。",
        "from": "T03n0167_001:0408c08_19",
        "context_with_next_sentence": true
    },
    {
        "source_sentence": "事不得已，俛仰放捨，遣人載出，當埋棄之。",
        "from": "T03n0167_001:0408c09_18",
        "context_with_next_sentence": true
    },
    {
        "source_sentence": "悉取太子所有衣被、瓔珞、珠寶，皆用送之。",
        "from": "T03n0167_001:0408c10_17",
        "context_with_next_sentence": true
    },
    {
        "source_sentence": "「復使於外，盡脫取其衣被、珠寶，持著一面，因共作坑。",
        "from": "T03n0167_001:0408c12_1",
        "context_with_next_sentence": true
    },
    {
        "source_sentence": "作坑未竟，慕魄獨於車上，深自思惟，心與口語：",
        "from": "T03n0167_001:0408c13_2",
        "context_with_next_sentence": true
    },
    {
        "source_sentence": "『今王以下及人民，皆共謂我為審聾癡瘂不能語也；",
        "from": "T03n0167_001:0408c14_6",
        "context_with_next_sentence": true
    },
    {
        "source_sentence": "吾所以不語者，正欲捨世緣，安身避惱，濟神離苦耳，今反當為誑詐所危。",
        "from": "T03n0167_001:0408c15_19",
        "context_with_next_sentence": true
    },
    {
        "source_sentence": "』既沒身命，陷墮彼人，便默自取衣被、珠寶持去。",
        "from": "T03n0167_001:0408c17_1",
        "context_with_next_sentence": true
    },
    {
        "source_sentence": "作坑人輩，不覺慕魄取物去。",
        "from": "T03n0167_001:0408c17_14",
        "context_with_next_sentence": true
    },
    {
        "source_sentence": "「時，慕魄則到水邊，淨自洗浴，以香塗身，悉取衣被、瓔珞著之，到坑問曰：",
        "from": "T03n0167_001:0408c19_12",
        "context_with_next_sentence": true
    },
    {
        "source_sentence": "『作坑何施？",
        "from": "T03n0167_001:0408c19_18",
        "context_with_next_sentence": true
    },
    {
        "source_sentence": "』其僕對曰：",
        "from": "T03n0167_001:0408c20_2",
        "context_with_next_sentence": true
    },
    {
        "source_sentence": "『國王有子，名曰慕魄，瘖瘂聾癡，年十三歲，不能言語。",
        "from": "T03n0167_001:0408c21_7",
        "context_with_next_sentence": true
    },
    {
        "source_sentence": "王問婆羅門，婆羅門師白言：",
        "from": "T03n0167_001:0408c22_1",
        "context_with_next_sentence": true
    },
    {
        "source_sentence": "「當生埋之，爾乃安吉全國榮宗，利後子孫，以用是故。",
        "from": "T03n0167_001:0408c23_4",
        "context_with_next_sentence": true
    },
    {
        "source_sentence": "」我等作坑，欲埋慕魄。",
        "from": "T03n0167_001:0408c23_15",
        "context_with_next_sentence": true
    },
    {
        "source_sentence": "』慕魄即曰：",
        "from": "T03n0167_001:0408c23_21",
        "context_with_next_sentence": true
    },
    {
        "source_sentence": "『我則是太子慕魄也。",
        "from": "T03n0167_001:0408c24_9",
        "context_with_next_sentence": true
    },
    {
        "source_sentence": "』人即驚悚，衣毛為竪，馳走往趣，視其車上，不見慕魄；",
        "from": "T03n0167_001:0408c25_14",
        "context_with_next_sentence": true
    },
    {
        "source_sentence": "還至坑所，諦熟觀察，聽聞言語，絕有異聲，光景如月，世所希聞；",
        "from": "T03n0167_001:0408c27_3",
        "context_with_next_sentence": true
    },
    {
        "source_sentence": "動其左右，行者為止，坐者為起，飛鳥走獸，皆來會聚，伏太子前，聽太子語。",
        "from": "T03n0167_001:0408c28_18",
        "context_with_next_sentence": true
    },
    {
        "source_sentence": "「慕魄又曰：",
        "from": "T03n0167_001:0408c29_5",
        "context_with_next_sentence": true
    },
    {
        "source_sentence": "『觀我手足，察我形容，云何群迷誑詐所惑，以謬為諦，生相捐棄？",
        "from": "T03n0167_001:0409a01_13",
        "context_with_next_sentence": true
    },
    {
        "source_sentence": "』發意所陳，言成文章，左右惶敬，已咸惶露，上合下同，靡不順從。",
        "from": "T03n0167_001:0409a03_2",
        "context_with_next_sentence": true
    },
    {
        "source_sentence": "其儀大惶，征營悚慄，兩兩相視，面目竝青，咸曰：",
        "from": "T03n0167_001:0409a04_4",
        "context_with_next_sentence": true
    },
    {
        "source_sentence": "『太子甚神，乃如是也。",
        "from": "T03n0167_001:0409a04_15",
        "context_with_next_sentence": true
    },
    {
        "source_sentence": "』皆前作禮，叩頭求哀：",
        "from": "T03n0167_001:0409a05_3",
        "context_with_next_sentence": true
    },
    {
        "source_sentence": "『願赦我罪，共還入宮，到父王所。",
        "from": "T03n0167_001:0409a05_19",
        "context_with_next_sentence": true
    },
    {
        "source_sentence": "』慕魄曰：",
        "from": "T03n0167_001:0409a06_1",
        "context_with_next_sentence": true
    },
    {
        "source_sentence": "『今已見棄，不宜復還也。",
        "from": "T03n0167_001:0409a06_13",
        "context_with_next_sentence": true
    },
    {
        "source_sentence": "汝徑自往，白王令知。",
        "from": "T03n0167_001:0409a07_1",
        "context_with_next_sentence": true
    },
    {
        "source_sentence": "』僕即犇馳，白王如是。",
        "from": "T03n0167_001:0409a07_12",
        "context_with_next_sentence": true
    },
    {
        "source_sentence": "其母哀傷，使人問狀，僕曰：",
        "from": "T03n0167_001:0409a08_2",
        "context_with_next_sentence": true
    },
    {
        "source_sentence": "『太子甚神，開口一言，真驚恐人，聞者皆擾，行者滿道。",
        "from": "T03n0167_001:0409a09_6",
        "context_with_next_sentence": true
    },
    {
        "source_sentence": "』王則愕然，且喜且悲，深怪所以。",
        "from": "T03n0167_001:0409a09_22",
        "context_with_next_sentence": true
    },
    {
        "source_sentence": "「王與夫人，便共驂駕，往迎太子；",
        "from": "T03n0167_001:0409a10_15",
        "context_with_next_sentence": true
    },
    {
        "source_sentence": "國民大小，莫不馳動，觀瞻滿道。",
        "from": "T03n0167_001:0409a11_8",
        "context_with_next_sentence": true
    },
    {
        "source_sentence": "咸曰：",
        "from": "T03n0167_001:0409a11_11",
        "context_with_next_sentence": true
    },
    {
        "source_sentence": "『太子類如欲見神形。",
        "from": "T03n0167_001:0409a12_1",
        "context_with_next_sentence": true
    },
    {
        "source_sentence": "』王未到頃，慕魄心即自念：",
        "from": "T03n0167_001:0409a12_14",
        "context_with_next_sentence": true
    },
    {
        "source_sentence": "『當學道耳，適發此意。",
        "from": "T03n0167_001:0409a13_3",
        "context_with_next_sentence": true
    },
    {
        "source_sentence": "』天帝釋即為化作園觀浴池，眾果樹木，快樂無比。",
        "from": "T03n0167_001:0409a14_6",
        "context_with_next_sentence": true
    },
    {
        "source_sentence": "慕魄即便脫去著身好衣、珠寶，轉作道人，被服儼然。",
        "from": "T03n0167_001:0409a15_9",
        "context_with_next_sentence": true
    },
    {
        "source_sentence": "「王前欲到，逢見慕魄在樹下坐。",
        "from": "T03n0167_001:0409a16_14",
        "context_with_next_sentence": true
    },
    {
        "source_sentence": "慕魄見王來到，即起迎逆，王為作禮。",
        "from": "T03n0167_001:0409a17_11",
        "context_with_next_sentence": true
    },
    {
        "source_sentence": "慕魄則曰：",
        "from": "T03n0167_001:0409a17_16",
        "context_with_next_sentence": true
    },
    {
        "source_sentence": "『大王就坐。",
        "from": "T03n0167_001:0409a18_1",
        "context_with_next_sentence": true
    },
    {
        "source_sentence": "』王聞慕魄語言音聲，威神光景，震動天地，絕無雙比，即大歡喜，便曉慕魄：",
        "from": "T03n0167_001:0409a19_16",
        "context_with_next_sentence": true
    },
    {
        "source_sentence": "『共還入國，居位理政，吾請避退。",
        "from": "T03n0167_001:0409a20_9",
        "context_with_next_sentence": true
    },
    {
        "source_sentence": "』「慕魄曰：",
        "from": "T03n0167_001:0409a21_4",
        "context_with_next_sentence": true
    },
    {
        "source_sentence": "『不可，不可！",
        "from": "T03n0167_001:0409a21_11",
        "context_with_next_sentence": true
    },
    {
        "source_sentence": "我以畏厭地獄勤苦，愁毒萬端。",
        "from": "T03n0167_001:0409a22_2",
        "context_with_next_sentence": true
    },
    {
        "source_sentence": "吾昔曾更作此國王，名曰須念，以正法治國，奉行諸善，二十五年鞭杖不行，刀兵不設，牢獄無繫者。",
        "from": "T03n0167_001:0409a24_7",
        "context_with_next_sentence": true
    },
    {
        "source_sentence": "惠施仁愛，恩流德布，救濟窮乏，無所貪惜。",
        "from": "T03n0167_001:0409a25_6",
        "context_with_next_sentence": true
    },
    {
        "source_sentence": "雖有此行，猶犯微闕，終墮地獄，六萬餘歲；",
        "from": "T03n0167_001:0409a26_6",
        "context_with_next_sentence": true
    },
    {
        "source_sentence": "蒸煑剝裂，痛酷難忍，求死不得，欲生不得。",
        "from": "T03n0167_001:0409a27_4",
        "context_with_next_sentence": true
    },
    {
        "source_sentence": "當爾之時，父母在處，雖有資財，億載無數，富而且貴，快樂無極。",
        "from": "T03n0167_001:0409a28_13",
        "context_with_next_sentence": true
    },
    {
        "source_sentence": "寧能知我在彼，地獄拷治劇乎？",
        "from": "T03n0167_001:0409a29_6",
        "context_with_next_sentence": true
    },
    {
        "source_sentence": "豈復能來分取我身苦痛？",
        "from": "T03n0167_001:0409a29_17",
        "context_with_next_sentence": true
    },
    {
        "source_sentence": "不也。",
        "from": "T03n0167_001:0409b01_1",
        "context_with_next_sentence": true
    },
    {
        "source_sentence": "「『我所以墮罪者何？",
        "from": "T03n0167_001:0409b01_11",
        "context_with_next_sentence": true
    },
    {
        "source_sentence": "往昔作此大國王時，小國王附庸諸域，皆悉統屬。",
        "from": "T03n0167_001:0409b02_12",
        "context_with_next_sentence": true
    },
    {
        "source_sentence": "王性慈仁，其德至淳，法令不嚴，諸小國王皆輕慢易，咸共謀議：",
        "from": "T03n0167_001:0409b04_1",
        "context_with_next_sentence": true
    },
    {
        "source_sentence": "「今此大王謹善軟弱，威禁不攝，德不堪任統御大國；",
        "from": "T03n0167_001:0409b05_5",
        "context_with_next_sentence": true
    },
    {
        "source_sentence": "當共攻伐，廢退之耳。",
        "from": "T03n0167_001:0409b05_15",
        "context_with_next_sentence": true
    },
    {
        "source_sentence": "」即舉兵眾來攻大國。",
        "from": "T03n0167_001:0409b06_5",
        "context_with_next_sentence": true
    },
    {
        "source_sentence": "時王須念，逆以珍奇財寶，皆賜遺之，復以重官厚祿撫順慰喻，誘而安之。",
        "from": "T03n0167_001:0409b07_18",
        "context_with_next_sentence": true
    },
    {
        "source_sentence": "即皆止息，各還本國。",
        "from": "T03n0167_001:0409b08_8",
        "context_with_next_sentence": true
    },
    {
        "source_sentence": "如是未久，復來攻伐，數數非一。",
        "from": "T03n0167_001:0409b09_2",
        "context_with_next_sentence": true
    },
    {
        "source_sentence": "大國群僚，咸共瞋恚，上白大王：",
        "from": "T03n0167_001:0409b09_17",
        "context_with_next_sentence": true
    },
    {
        "source_sentence": "「諸小臣國，愚戇無義，不慮罪舋，數為慢突。",
        "from": "T03n0167_001:0409b10_17",
        "context_with_next_sentence": true
    },
    {
        "source_sentence": "造成悖逆，觸犯尊上，令民馳擾，警備不息。",
        "from": "T03n0167_001:0409b11_17",
        "context_with_next_sentence": true
    },
    {
        "source_sentence": "當應誅討，以除寇害。",
        "from": "T03n0167_001:0409b12_8",
        "context_with_next_sentence": true
    },
    {
        "source_sentence": "」王曰：",
        "from": "T03n0167_001:0409b12_12",
        "context_with_next_sentence": true
    },
    {
        "source_sentence": "「為民父母，當務仁化，恕己育物，危命濟眾；",
        "from": "T03n0167_001:0409b13_11",
        "context_with_next_sentence": true
    },
    {
        "source_sentence": "彼猶嬰孩，愍其無識，以漸誘導，不忍加害也。",
        "from": "T03n0167_001:0409b14_10",
        "context_with_next_sentence": true
    },
    {
        "source_sentence": "」王懷弘慈，普哀物命，永無誅伐之心。",
        "from": "T03n0167_001:0409b15_6",
        "context_with_next_sentence": true
    },
    {
        "source_sentence": "群臣不忍數為屬城小國所見陵易，忿不顧難，竊私舉兵，討伐諸國，即大殘殺人民。",
        "from": "T03n0167_001:0409b17_5",
        "context_with_next_sentence": true
    },
    {
        "source_sentence": "「『大王聞之，甚用悲痛，為之雨淚，皆為諸國死亡人民持服，猶喪其子，矜愍無極。",
        "from": "T03n0167_001:0409b19_1",
        "context_with_next_sentence": true
    },
    {
        "source_sentence": "諸小國王見大國王，慈心矜念人民乃爾，即皆降伏來歸附之。",
        "from": "T03n0167_001:0409b20_8",
        "context_with_next_sentence": true
    },
    {
        "source_sentence": "其來歸附者，大王則為施設厨饍，大官設饍，皆須烹殺牛羊六畜，以具眾味。",
        "from": "T03n0167_001:0409b22_3",
        "context_with_next_sentence": true
    },
    {
        "source_sentence": "烹宰之時，輙當先白。",
        "from": "T03n0167_001:0409b22_13",
        "context_with_next_sentence": true
    },
    {
        "source_sentence": "王心雖慈，事不獲已，顉頭可之。",
        "from": "T03n0167_001:0409b23_7",
        "context_with_next_sentence": true
    },
    {
        "source_sentence": "緣是得罪，勤苦如是。",
        "from": "T03n0167_001:0409b23_17",
        "context_with_next_sentence": true
    },
    {
        "source_sentence": "每一念之，心甚懷寒，衣毛為竪，身體則為虛冷汗出。",
        "from": "T03n0167_001:0409b25_1",
        "context_with_next_sentence": true
    },
    {
        "source_sentence": "我所以不語者，追憶過世所更吉凶、安危、成敗，恐復與會，故結舌不語至十三歲，冀以靜默，免瑕脫穢，出度塵勞，永辭於俗，不與厄會。",
        "from": "T03n0167_001:0409b28_1",
        "context_with_next_sentence": true
    },
    {
        "source_sentence": "適復念欲閉口不語，而當為王所見生埋，恐王後時，復得是殃，一入地獄無有出期。",
        "from": "T03n0167_001:0409b29_18",
        "context_with_next_sentence": true
    },
    {
        "source_sentence": "我意不欲令王得罪，故復語耳。",
        "from": "T03n0167_001:0409c01_13",
        "context_with_next_sentence": true
    },
    {
        "source_sentence": "徒欲為道，守意無為，不樂為王也。",
        "from": "T03n0167_001:0409c02_9",
        "context_with_next_sentence": true
    },
    {
        "source_sentence": "人居世間，恍惚若夢，室家歡娛，須臾間耳。",
        "from": "T03n0167_001:0409c03_8",
        "context_with_next_sentence": true
    },
    {
        "source_sentence": "計命無幾，憂畏延長，樂少苦多，眾惱萬端。",
        "from": "T03n0167_001:0409c04_7",
        "context_with_next_sentence": true
    },
    {
        "source_sentence": "是以智者，以國、財寶、恩愛為累，眾欲為塵。",
        "from": "T03n0167_001:0409c05_6",
        "context_with_next_sentence": true
    },
    {
        "source_sentence": "使我為王，當復憍泆貪求快意，令民憂煩，為天下之大患也。",
        "from": "T03n0167_001:0409c06_12",
        "context_with_next_sentence": true
    },
    {
        "source_sentence": "故欲除憂，棄離塵累，反流索源，拯濟未度。",
        "from": "T03n0167_001:0409c07_12",
        "context_with_next_sentence": true
    },
    {
        "source_sentence": "生世如寄，無一可怙，年衰歲移，老命促疾，不可逡蠕，去道日遠。",
        "from": "T03n0167_001:0409c09_2",
        "context_with_next_sentence": true
    },
    {
        "source_sentence": "不貪富貴，不重珍寶，棄捐世榮，思想大道，高翔遠逝，自濟於世。",
        "from": "T03n0167_001:0409c10_11",
        "context_with_next_sentence": true
    },
    {
        "source_sentence": "』「父王曰：",
        "from": "T03n0167_001:0409c11_4",
        "context_with_next_sentence": true
    },
    {
        "source_sentence": "『當那可爾，汝為智者，當原不及，不可便爾，故棄我去。",
        "from": "T03n0167_001:0409c12_8",
        "context_with_next_sentence": true
    },
    {
        "source_sentence": "』王心悲喜，深悔所為。",
        "from": "T03n0167_001:0409c12_19",
        "context_with_next_sentence": true
    },
    {
        "source_sentence": "「太子復曰：",
        "from": "T03n0167_001:0409c13_5",
        "context_with_next_sentence": true
    },
    {
        "source_sentence": "『何聞父子，生而相棄？",
        "from": "T03n0167_001:0409c13_16",
        "context_with_next_sentence": true
    },
    {
        "source_sentence": "恩愛已乖，骨肉已離，為行己愆，不可聽觀。",
        "from": "T03n0167_001:0409c14_13",
        "context_with_next_sentence": true
    },
    {
        "source_sentence": "屈苦相迎，徒益勞煩。",
        "from": "T03n0167_001:0409c15_2",
        "context_with_next_sentence": true
    },
    {
        "source_sentence": "』父聞子語，見其志固，罔然失厝，慚愧忸怩，無辭可對。",
        "from": "T03n0167_001:0409c16_7",
        "context_with_next_sentence": true
    },
    {
        "source_sentence": "「王曰：",
        "from": "T03n0167_001:0409c17_3",
        "context_with_next_sentence": true
    },
    {
        "source_sentence": "『如汝前世作國王時，奉行諸善，纔有小失，非所憶知，而尚受罪，勤苦乃爾。",
        "from": "T03n0167_001:0409c18_16",
        "context_with_next_sentence": true
    },
    {
        "source_sentence": "今我治國不奉正法，既無微善，反是逐非，憍貴自恣，純行危殆，罪當何貲耶？",
        "from": "T03n0167_001:0409c20_10",
        "context_with_next_sentence": true
    },
    {
        "source_sentence": "』便放太子聽行學道。",
        "from": "T03n0167_001:0409c21_1",
        "context_with_next_sentence": true
    },
    {
        "source_sentence": "太子於是棄國捐王，不慕人物，一心專精，念道修德，功勳累積，遂至成佛。",
        "from": "T03n0167_001:0409c22_16",
        "context_with_next_sentence": true
    },
    {
        "source_sentence": "佛已得道，復度十方諸天人民，不可稱計，無央數劫，不以為勞，菩薩所更勤苦如是。",
        "from": "T03n0167_001:0409c24_13",
        "context_with_next_sentence": true
    },
    {
        "source_sentence": "」佛言：",
        "from": "T03n0167_001:0409c24_17",
        "context_with_next_sentence": true
    },
    {
        "source_sentence": "「爾時，太子者，我身是也；",
        "from": "T03n0167_001:0409c25_8",
        "context_with_next_sentence": true
    },
    {
        "source_sentence": "父王者，今現我父閱頭檀是；",
        "from": "T03n0167_001:0409c26_1",
        "context_with_next_sentence": true
    },
    {
        "source_sentence": "母者，摩耶是；",
        "from": "T03n0167_001:0409c26_8",
        "context_with_next_sentence": true
    },
    {
        "source_sentence": "爾時相師婆羅門者，調達是；",
        "from": "T03n0167_001:0409c26_21",
        "context_with_next_sentence": true
    },
    {
        "source_sentence": "時僕者，阿若拘隣五人是也。",
        "from": "T03n0167_001:0409c27_12",
        "context_with_next_sentence": true
    },
    {
        "source_sentence": "諸欲為道者，皆當承順佛教，無犯經戒；",
        "from": "T03n0167_001:0409c28_10",
        "context_with_next_sentence": true
    },
    {
        "source_sentence": "為道雖苦，勝在三惡道、八難處也。",
        "from": "T03n0167_001:0409c29_6",
        "context_with_next_sentence": true
    },
    {
        "source_sentence": "違戒犯禁，後墮惡道，得脫為人，當生貧苦，或作奴婢，願不自由；",
        "from": "T03n0167_001:0410a01_14",
        "context_with_next_sentence": true
    },
    {
        "source_sentence": "奉戒行善，三尊可得。",
        "from": "T03n0167_001:0410a02_3",
        "context_with_next_sentence": true
    },
    {
        "source_sentence": "」佛說如是，諸比丘眾、諸天人民，莫不歡喜，為佛作禮。",
        "from": "T03n0167_001:0410a03_8",
        "context_with_next_sentence": true
    },
    {
        "source_sentence": "佛說太子慕魄經",
        "from": "T03n0167_001:0410a04_100",
        "context_with_next_sentence": false
    }
]