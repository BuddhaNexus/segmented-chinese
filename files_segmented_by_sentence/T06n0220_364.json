{
    "T06n0220_364:0875a02_0": "大般若波羅蜜多經卷第三百六",
    "T06n0220_364:0875a03_0": "十四",
    "T06n0220_364:0875a05_0": "三藏法師玄奘奉　詔譯",
    "T06n0220_364:0875a06_0": "初分實說品第六十二之二",
    "T06n0220_364:0875a07_0": "「若由此真如施設地界，即由此真如施設水、火、風、空、識界；若由此真如施設水、火、風、空、識界，即由此真如施設無明；若由此真如施設無明，即由此真如施設行、識、名色、六處、觸、受、愛、取、有、生、老死愁歎苦憂惱；若由此真如施設行乃至老死愁歎苦憂惱，即由此真如施設布施波羅蜜多；若由此真如施設布施波羅蜜多，即由此真如施設淨戒、安忍、精進、靜慮、般若波羅蜜多；若由此真如施設淨戒乃至般若波羅蜜多，即由此真如施設內空；若由此真如施設內空，即由此真如施設外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；若由此真如施設外空乃至無性自性空，即由此真如施設四念住；若由此真如施設四念住，即由此真如施設四正斷、四神足、五根、五力、七等覺支、八聖道支；若由此真如施設四正斷乃至八聖道支，即由此真如施設苦聖諦；若由此真如施設苦聖諦，即由此真如施設集、滅、道聖諦；若由此真如施設集、滅、道聖諦，即由此真如施設四靜慮；若由此真如施設四靜慮，即由此真如施設四無量、四無色定；若由此真如施設四無量、四無色定，即由此真如施設八解脫；若由此真如施設八解脫，即由此真如施設八勝處、九次第定、十遍處；若由此真如施設八勝處、九次第定、十遍處，即由此真如施設一切三摩地門；若由此真如施設一切三摩地門，即由此真如施設一切陀羅尼門；若由此真如施設一切陀羅尼門，即由此真如施設空解脫門；若由此真如施設空解脫門，即由此真如施設無相、無願解脫門；若由此真如施設無相、無願解脫門，即由此真如施設五眼；若由此真如施設五眼，即由此真如施設六神通；若由此真如施設六神通，即由此真如施設佛十力；若由此真如施設佛十力，即由此真如施設四無所畏、四無礙解、大慈、大悲、大喜、大捨、十八佛不共法；若由此真如施設四無所畏乃至十八佛不共法，即由此真如施設無忘失法；若由此真如施設無忘失法，即由此真如施設恒住捨性；若由此真如施設恒住捨性，即由此真如施設一切智；若由此真如施設一切智，即由此真如施設道相智、一切相智；若由此真如施設道相智、一切相智，即由此真如施設一切菩薩摩訶薩行；若由此真如施設一切菩薩摩訶薩行，即由此真如施設諸佛無上正等菩提；若由此真如施設諸佛無上正等菩提，即由此真如施設有為界；若由此真如施設有為界，即由此真如施設無為界；若由此真如施設無為界，即由此真如施設一切如來、應、正等覺；若由此真如施設一切如來、應、正等覺，即由此真如施設一切菩薩摩訶薩；若由此真如施設一切菩薩摩訶薩，即由此真如施設一切有情；若由此真如施設一切有情，即由此真如施設一切法。",
    "T06n0220_364:0875c05_1": "「如是！",
    "T06n0220_364:0875c05_2": "善現！",
    "T06n0220_364:0875c05_3": "一切法真如，一切有情真如，一切如來、應、正等覺真如，一切菩薩摩訶薩真如實皆無異，由無異故說名真如。",
    "T06n0220_364:0875c07_4": "諸菩薩摩訶薩於此真如，修學圓滿證得無上正等菩提故，名如來、應、正等覺。",
    "T06n0220_364:0875c09_5": "是故，善現！",
    "T06n0220_364:0875c09_6": "應知菩薩摩訶薩即是如來、應、正等覺，以一切法、一切有情皆以真如為定量故。",
    "T06n0220_364:0875c12_0": "「如是！",
    "T06n0220_364:0875c12_1": "善現！",
    "T06n0220_364:0875c12_2": "菩薩摩訶薩應學真如甚深般若波羅蜜多。",
    "T06n0220_364:0875c13_3": "善現！",
    "T06n0220_364:0875c13_4": "諸菩薩摩訶薩若學真如甚深般若波羅蜜多，則能學一切法真如。",
    "T06n0220_364:0875c14_5": "若能學一切法真如，則能圓滿一切法真如。",
    "T06n0220_364:0875c15_6": "若能圓滿一切法真如，則於一切法真如得自在住。",
    "T06n0220_364:0875c17_7": "若於一切法真如得自在住，則能善知一切有情根性勝劣。",
    "T06n0220_364:0875c18_8": "若能善知一切有情根性勝劣，則能具知一切有情勝解差別。",
    "T06n0220_364:0875c19_9": "若能具知一切有情勝解差別，則知有情自業受果。",
    "T06n0220_364:0875c21_10": "若知有情自業受果，則能具足願智。",
    "T06n0220_364:0875c21_11": "若能具足願智，則能淨修三世妙智。",
    "T06n0220_364:0875c22_12": "若能淨修三世妙智，則能無倒行菩薩行。",
    "T06n0220_364:0875c23_13": "若能無倒行菩薩行，則能如實成熟有情。",
    "T06n0220_364:0875c24_14": "若能如實成熟有情，則能如實嚴淨佛土。",
    "T06n0220_364:0875c25_15": "若能如實嚴淨佛土，則能證得一切智智。",
    "T06n0220_364:0875c26_16": "若能證得一切智智，則能轉妙法輪。",
    "T06n0220_364:0875c27_17": "若能轉妙法輪，則能安立有情於三乘道。",
    "T06n0220_364:0875c28_18": "若能安立有情於三乘道，則令有情入無餘依般涅槃界。",
    "T06n0220_364:0875c29_19": "「善現！",
    "T06n0220_364:0875c29_20": "諸菩薩摩訶薩見如是等自利利他一切功德，應發無上正等覺心勇猛精進，修行般若波羅蜜多堅固無退。」",
    "T06n0220_364:0876a03_21": "具壽善現白佛言：「世尊！",
    "T06n0220_364:0876a03_22": "若菩薩摩訶薩能發無上正等覺心，如說修行甚深般若波羅蜜多，世間天、人、阿素洛等，皆應稽首恭敬供養。」",
    "T06n0220_364:0876a06_23": "佛言：「善現！",
    "T06n0220_364:0876a06_24": "如是！",
    "T06n0220_364:0876a06_25": "如是！",
    "T06n0220_364:0876a06_26": "如汝所說，若菩薩摩訶薩能發無上正等覺心，如說修行甚深般若波羅蜜多，世間天、人、阿素洛等，皆應稽首恭敬供養。」",
    "T06n0220_364:0876a10_0": "爾時，具壽善現白佛言：「世尊！",
    "T06n0220_364:0876a10_1": "若菩薩摩訶薩普為度脫諸有情故，初發無上正等覺心，獲幾所福？」",
    "T06n0220_364:0876a12_2": "佛言：「善現！",
    "T06n0220_364:0876a12_3": "若菩薩摩訶薩普為度脫諸有情故，初發無上正等覺心，其所獲福無量無邊，算數譬喻所不能及。",
    "T06n0220_364:0876a14_4": "「善現！",
    "T06n0220_364:0876a14_5": "假使充滿小千世界一切有情皆趣聲聞或獨覺地，於意云何？",
    "T06n0220_364:0876a16_6": "是諸有情其福多不？」",
    "T06n0220_364:0876a16_7": "善現答言：「甚多！",
    "T06n0220_364:0876a17_8": "世尊！",
    "T06n0220_364:0876a17_9": "甚多！",
    "T06n0220_364:0876a17_10": "善逝！",
    "T06n0220_364:0876a17_11": "彼所獲福無量無邊。」",
    "T06n0220_364:0876a17_12": "佛言：「善現！",
    "T06n0220_364:0876a18_13": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876a22_14": "何以故？",
    "T06n0220_364:0876a23_0": "善現！",
    "T06n0220_364:0876a23_1": "聲聞、獨覺皆因菩薩摩訶薩有，非菩薩摩訶薩因諸聲聞、獨覺而有。",
    "T06n0220_364:0876a24_2": "「善現！",
    "T06n0220_364:0876a24_3": "置小千界一切有情皆趣聲聞或獨覺地所獲福聚。",
    "T06n0220_364:0876a25_4": "假使充滿中千世界一切有情皆趣聲聞或獨覺地，於意云何？",
    "T06n0220_364:0876a27_5": "是諸有情其福多不？」",
    "T06n0220_364:0876a27_6": "善現答言：「甚多！",
    "T06n0220_364:0876a28_7": "世尊！",
    "T06n0220_364:0876a28_8": "甚多！",
    "T06n0220_364:0876a28_9": "善逝！",
    "T06n0220_364:0876a28_10": "彼所獲福無量無邊。」",
    "T06n0220_364:0876a29_0": "佛言：「善現！",
    "T06n0220_364:0876a29_1": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876b04_2": "「善現！",
    "T06n0220_364:0876b05_0": "置中千界一切有情皆趣聲聞或獨覺地所獲福聚。",
    "T06n0220_364:0876b06_1": "假使充滿大千世界一切有情皆趣聲聞或獨覺地，於意云何？",
    "T06n0220_364:0876b07_2": "是諸有情其福多不？」",
    "T06n0220_364:0876b08_0": "善現答言：「甚多！",
    "T06n0220_364:0876b08_1": "世尊！",
    "T06n0220_364:0876b08_2": "甚多！",
    "T06n0220_364:0876b08_3": "善逝！",
    "T06n0220_364:0876b08_4": "彼所獲福無量無邊。」",
    "T06n0220_364:0876b09_5": "佛言：「善現！",
    "T06n0220_364:0876b09_6": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876b13_7": "「善現！",
    "T06n0220_364:0876b14_8": "置大千界一切有情皆趣聲聞或獨覺地所獲福聚。",
    "T06n0220_364:0876b15_9": "假使充滿三千大千世界一切有情皆住淨觀地，於意云何？",
    "T06n0220_364:0876b16_10": "是諸有情其福多不？」",
    "T06n0220_364:0876b17_11": "善現答言：「甚多！",
    "T06n0220_364:0876b17_12": "世尊！",
    "T06n0220_364:0876b17_13": "甚多！",
    "T06n0220_364:0876b17_14": "善逝！",
    "T06n0220_364:0876b17_15": "彼所獲福無量無邊。」",
    "T06n0220_364:0876b18_16": "佛言：「善現！",
    "T06n0220_364:0876b18_17": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876b23_0": "「善現！",
    "T06n0220_364:0876b23_1": "置大千界一切有情皆住淨觀地所獲福聚。",
    "T06n0220_364:0876b24_2": "假使充滿三千大千世界一切有情皆住種性地，於意云何？",
    "T06n0220_364:0876b25_3": "是諸有情其福多不？」",
    "T06n0220_364:0876b25_4": "善現答言：「甚多！",
    "T06n0220_364:0876b26_5": "世尊！",
    "T06n0220_364:0876b26_6": "甚多！",
    "T06n0220_364:0876b26_7": "善逝！",
    "T06n0220_364:0876b26_8": "彼所獲福無量無邊。」",
    "T06n0220_364:0876b27_9": "佛言：「善現！",
    "T06n0220_364:0876b27_10": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876c02_11": "「善現！",
    "T06n0220_364:0876c03_0": "置大千界一切有情皆住種性地所獲福聚。",
    "T06n0220_364:0876c04_0": "假使充滿三千大千世界一切有情皆住第八地，於意云何？",
    "T06n0220_364:0876c05_1": "是諸有情其福多不？」",
    "T06n0220_364:0876c05_2": "善現答言：「甚多！",
    "T06n0220_364:0876c06_3": "世尊！",
    "T06n0220_364:0876c06_4": "甚多！",
    "T06n0220_364:0876c06_5": "善逝！",
    "T06n0220_364:0876c06_6": "彼所獲福無量無邊。」",
    "T06n0220_364:0876c07_0": "佛言：「善現！",
    "T06n0220_364:0876c07_1": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876c11_2": "「善現！",
    "T06n0220_364:0876c11_3": "置大千界一切有情皆住第八地所獲福聚。",
    "T06n0220_364:0876c12_4": "假使充滿三千大千世界一切有情皆住見地，於意云何？",
    "T06n0220_364:0876c14_5": "是諸有情其福多不？」",
    "T06n0220_364:0876c14_6": "善現答言：「甚多！",
    "T06n0220_364:0876c15_7": "世尊！",
    "T06n0220_364:0876c15_8": "甚多！",
    "T06n0220_364:0876c15_9": "善逝！",
    "T06n0220_364:0876c15_10": "彼所獲福無量無邊。」",
    "T06n0220_364:0876c15_11": "佛言：「善現！",
    "T06n0220_364:0876c16_12": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876c20_13": "「善現！",
    "T06n0220_364:0876c20_14": "置大千界一切有情皆住見地所獲福聚。",
    "T06n0220_364:0876c21_15": "假使充滿三千大千世界一切有情皆住薄地，於意云何？",
    "T06n0220_364:0876c23_16": "是諸有情其福多不？」",
    "T06n0220_364:0876c23_17": "善現答言：「甚多！",
    "T06n0220_364:0876c23_18": "世尊！",
    "T06n0220_364:0876c24_0": "甚多！",
    "T06n0220_364:0876c24_1": "善逝！",
    "T06n0220_364:0876c24_2": "彼所獲福無量無邊。」",
    "T06n0220_364:0876c24_3": "佛言：「善現！",
    "T06n0220_364:0876c24_4": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0876c29_5": "「善現！",
    "T06n0220_364:0876c29_6": "置大千界一切有情皆住薄地所獲福聚。",
    "T06n0220_364:0877a01_7": "假使充滿三千大千世界一切有情皆住離欲地，於意云何？",
    "T06n0220_364:0877a02_8": "是諸有情其福多不？」",
    "T06n0220_364:0877a03_9": "善現答言：「甚多！",
    "T06n0220_364:0877a03_10": "世尊！",
    "T06n0220_364:0877a03_11": "甚多！",
    "T06n0220_364:0877a04_0": "善逝！",
    "T06n0220_364:0877a04_1": "彼所獲福無量無邊。」",
    "T06n0220_364:0877a04_2": "佛言：「善現！",
    "T06n0220_364:0877a04_3": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0877a09_4": "「善現！",
    "T06n0220_364:0877a09_5": "置大千界一切有情皆住離欲地所獲福聚。",
    "T06n0220_364:0877a10_6": "假使充滿三千大千世界一切有情皆住已辦地，於意云何？",
    "T06n0220_364:0877a11_7": "是諸有情其福多不？」",
    "T06n0220_364:0877a12_8": "善現答言：「甚多！",
    "T06n0220_364:0877a12_9": "世尊！",
    "T06n0220_364:0877a12_10": "甚多！",
    "T06n0220_364:0877a12_11": "善逝！",
    "T06n0220_364:0877a13_12": "彼所獲福無量無邊。」",
    "T06n0220_364:0877a13_13": "佛言：「善現！",
    "T06n0220_364:0877a13_14": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0877a18_15": "「善現！",
    "T06n0220_364:0877a18_16": "置大千界一切有情皆住已辦地所獲福聚。",
    "T06n0220_364:0877a19_17": "假使充滿三千大千世界一切有情皆住獨覺地，於意云何？",
    "T06n0220_364:0877a21_0": "是諸有情其福多不？」",
    "T06n0220_364:0877a21_1": "善現答言：「甚多！",
    "T06n0220_364:0877a21_2": "世尊！",
    "T06n0220_364:0877a21_3": "甚多！",
    "T06n0220_364:0877a22_4": "善逝！",
    "T06n0220_364:0877a22_5": "彼所獲福無量無邊。」",
    "T06n0220_364:0877a22_6": "佛言：「善現！",
    "T06n0220_364:0877a22_7": "彼所獲福，於為度脫一切有情初發無上正等覺心一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0877a27_8": "「善現！",
    "T06n0220_364:0877a27_9": "假使充滿三千大千世界一切有情皆為度脫諸有情故，初發無上正等覺心，是諸菩薩摩訶薩所獲福聚，於入菩薩正性離生一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0877b04_10": "「善現！",
    "T06n0220_364:0877b04_11": "假使充滿三千大千世界一切有情皆入菩薩正性離生，是諸菩薩摩訶薩所獲福聚，於行菩提向一菩薩摩訶薩所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。",
    "T06n0220_364:0877b10_12": "「善現！",
    "T06n0220_364:0877b10_13": "假使充滿三千大千世界一切有情皆行菩提向，是諸菩薩摩訶薩所獲福聚，於一如來、應、正等覺所獲福聚，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝那庾多分亦不及一。」",
    "T06n0220_364:0877b15_14": "爾時，具壽善現白佛言：「世尊！",
    "T06n0220_364:0877b16_15": "初發無上正等覺心菩薩摩訶薩何所思惟？」",
    "T06n0220_364:0877b17_16": "佛言：「善現！",
    "T06n0220_364:0877b17_17": "初發無上正等覺心菩薩摩訶薩恒正思惟一切相智。」",
    "T06n0220_364:0877b19_18": "具壽善現復白佛言：「世尊！",
    "T06n0220_364:0877b19_19": "一切相智有何性？",
    "T06n0220_364:0877b20_20": "一切相智何所緣？",
    "T06n0220_364:0877b20_21": "何增上？",
    "T06n0220_364:0877b20_22": "何行相？",
    "T06n0220_364:0877b20_23": "有何相？」",
    "T06n0220_364:0877b21_0": "佛言：「善現！",
    "T06n0220_364:0877b21_1": "一切相智無性為性，無相無因，無所警覺，無生無現。",
    "T06n0220_364:0877b22_2": "又汝所問『一切相智何所緣？",
    "T06n0220_364:0877b23_3": "何增上？",
    "T06n0220_364:0877b23_4": "何行相？",
    "T06n0220_364:0877b23_5": "有何相？』",
    "T06n0220_364:0877b23_6": "者，善現！",
    "T06n0220_364:0877b23_7": "一切相智無性為所緣，正念為增上，寂靜為行相，無相為相。",
    "T06n0220_364:0877b25_8": "善現！",
    "T06n0220_364:0877b25_9": "一切相智如是所緣，如是增上，如是行相，如是相。」",
    "T06n0220_364:0877b26_10": "具壽善現復白佛言：「世尊！",
    "T06n0220_364:0877b26_11": "為但一切相智無性為性？",
    "T06n0220_364:0877b27_12": "為色、受、想、行、識亦無性為性？",
    "T06n0220_364:0877b28_13": "為眼處、耳、鼻、舌、身、意處亦無性為性？",
    "T06n0220_364:0877b29_0": "為色處、聲、香、味、觸、法處亦無性為性？",
    "T06n0220_364:0877b29_1": "為眼界、耳、鼻、舌、身、意界亦無性為性？",
    "T06n0220_364:0877c01_2": "為色界、聲、香、味、觸、法界亦無性為性？",
    "T06n0220_364:0877c02_3": "為眼識界、耳、鼻、舌、身、意識界亦無性為性？",
    "T06n0220_364:0877c03_4": "為眼觸、耳、鼻、舌、身、意觸亦無性為性？",
    "T06n0220_364:0877c04_5": "為眼觸為緣所生諸受、耳、鼻、舌、身、意觸為緣所生諸受亦無性為性？",
    "T06n0220_364:0877c05_6": "為地界、水、火、風、空、識界亦無性為性？",
    "T06n0220_364:0877c06_7": "為無明、行、識、名色、六處、觸、受、愛、取、有、生、老死愁歎苦憂惱亦無性為性？",
    "T06n0220_364:0877c08_8": "為內法、外法亦無性為性？",
    "T06n0220_364:0877c08_9": "為四靜慮、四無量、四無色定亦無性為性？",
    "T06n0220_364:0877c09_10": "為四念住、四正斷、四神足、五根、五力、七等覺支、八聖道支亦無性為性？",
    "T06n0220_364:0877c11_11": "為空解脫門、無相、無願解脫門亦無性為性？",
    "T06n0220_364:0877c12_12": "為八解脫、八勝處、九次第定、十遍處亦無性為性？",
    "T06n0220_364:0877c13_13": "為布施波羅蜜多、淨戒、安忍、精進、靜慮、般若波羅蜜多亦無性為性？",
    "T06n0220_364:0877c14_14": "為內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無性為性？",
    "T06n0220_364:0877c18_15": "為苦聖諦、集、滅、道聖諦亦無性為性？",
    "T06n0220_364:0877c19_16": "為一切三摩地門、一切陀羅尼門亦無性為性？",
    "T06n0220_364:0877c20_17": "為佛十力、四無所畏、四無礙解、十八佛不共法亦無性為性？",
    "T06n0220_364:0877c21_18": "為大慈、大悲、大喜、大捨亦無性為性？",
    "T06n0220_364:0877c22_19": "為無忘失法、恒住捨性亦無性為性？",
    "T06n0220_364:0877c23_20": "為一切智、道相智亦無性為性？",
    "T06n0220_364:0877c24_21": "為初眼、第二、第三、第四、第五眼亦無性為性？",
    "T06n0220_364:0877c25_22": "為初神通、第二、第三、第四、第五、第六神通亦無性為性？",
    "T06n0220_364:0877c26_23": "為有為界、無為界亦無性為性？」",
    "T06n0220_364:0877c28_0": "佛言：「善現！",
    "T06n0220_364:0877c28_1": "非但一切相智無性為性，色、受、想、行、識亦無性為性，眼處、耳、鼻、舌、身、意處亦無性為性，色處、聲、香、味、觸、法處亦無性為性，眼界、耳、鼻、舌、身、意界亦無性為性，色界、聲、香、味、觸、法界亦無性為性，眼識界、耳、鼻、舌、身、意識界亦無性為性，眼觸、耳、鼻、舌、身、意觸亦無性為性，眼觸為緣所生諸受、耳、鼻、舌、身、意觸為緣所生諸受亦無性為性，地界、水、火、風、空、識界亦無性為性，無明、行、識、名色、六處、觸、受、愛、取、有、生、老死愁歎苦憂惱亦無性為性，內法、外法亦無性為性，四靜慮、四無量、四無色定亦無性為性，四念住、四正斷、四神足、五根、五力、七等覺支、八聖道支亦無性為性，空解脫門、無相、無願解脫門亦無性為性，八解脫、八勝處、九次第定、十遍處亦無性為性，布施波羅蜜多、淨戒、安忍、精進、靜慮、般若波羅蜜多亦無性為性，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無性為性，苦聖諦、集、滅、道聖諦亦無性為性，一切三摩地門、一切陀羅尼門亦無性為性，佛十力、四無所畏、四無礙解、十八佛不共法亦無性為性，大慈、大悲、大喜、大捨亦無性為性，無忘失法、恒住捨性亦無性為性，一切智、道相智亦無性為性，初眼、第二、第三、第四、第五眼亦無性為性，初神通、第二、第三、第四、第五、第六神通亦無性為性，有為界、無為界亦無性為性。」",
    "T06n0220_364:0878a28_0": "具壽善現白佛言：「世尊！",
    "T06n0220_364:0878a28_1": "何緣一切相智無性為性？",
    "T06n0220_364:0878a29_2": "何緣色、受、想、行、識亦無性為性？",
    "T06n0220_364:0878a29_3": "何緣眼處、耳、鼻、舌、身、意處亦無性為性？",
    "T06n0220_364:0878b01_4": "何緣色處、聲、香、味、觸、法處亦無性為性？",
    "T06n0220_364:0878b02_5": "何緣眼界、耳、鼻、舌、身、意界亦無性為性？",
    "T06n0220_364:0878b03_6": "何緣色界、聲、香、味、觸、法界亦無性為性？",
    "T06n0220_364:0878b04_7": "何緣眼識界、耳、鼻、舌、身、意識界亦無性為性？",
    "T06n0220_364:0878b05_8": "何緣眼觸、耳、鼻、舌、身、意觸亦無性為性？",
    "T06n0220_364:0878b06_9": "何緣眼觸為緣所生諸受、耳、鼻、舌、身、意觸為緣所生諸受亦無性為性？",
    "T06n0220_364:0878b07_10": "何緣地界、水、火、風、空、識界亦無性為性？",
    "T06n0220_364:0878b08_11": "何緣無明、行、識、名色、六處、觸、受、愛、取、有、生、老死愁歎苦憂惱亦無性為性？",
    "T06n0220_364:0878b10_12": "何緣內法、外法亦無性為性？",
    "T06n0220_364:0878b11_0": "何緣四靜慮、四無量、四無色定亦無性為性？",
    "T06n0220_364:0878b12_0": "何緣四念住、四正斷、四神足、五根、五力、七等覺支、八聖道支亦無性為性？",
    "T06n0220_364:0878b13_1": "何緣空解脫門、無相、無願解脫門亦無性為性？",
    "T06n0220_364:0878b14_2": "何緣八解脫、八勝處、九次第定、十遍處亦無性為性？",
    "T06n0220_364:0878b15_3": "何緣布施波羅蜜多、淨戒、安忍、精進、靜慮、般若波羅蜜多亦無性為性？",
    "T06n0220_364:0878b17_4": "何緣內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無性為性？",
    "T06n0220_364:0878b21_5": "何緣苦聖諦、集、滅、道聖諦亦無性為性？",
    "T06n0220_364:0878b22_0": "何緣一切三摩地門、一切陀羅尼門亦無性為性？",
    "T06n0220_364:0878b23_1": "何緣佛十力、四無所畏、四無礙解、十八佛不共法亦無性為性？",
    "T06n0220_364:0878b24_2": "何緣大慈、大悲、大喜、大捨亦無性為性？",
    "T06n0220_364:0878b25_3": "何緣無忘失法、恒住捨性亦無性為性？",
    "T06n0220_364:0878b26_4": "何緣一切智、道相智亦無性為性？",
    "T06n0220_364:0878b27_0": "何緣初眼、第二、第三、第四、第五眼亦無性為性？",
    "T06n0220_364:0878b28_1": "何緣初神通、第二、第三、第四、第五、第六神通亦無性為性？",
    "T06n0220_364:0878b29_2": "何緣有為界、無為界亦無性為性？」",
    "T06n0220_364:0878c02_0": "佛言：「善現！",
    "T06n0220_364:0878c02_1": "一切相智自性無故，若法自性無，是法無性為性。",
    "T06n0220_364:0878c03_2": "色、受、想、行、識自性無故，若法自性無，是法無性為性。",
    "T06n0220_364:0878c04_3": "眼處、耳、鼻、舌、身、意處自性無故，若法自性無，是法無性為性。",
    "T06n0220_364:0878c05_4": "色處、聲、香、味、觸、法處自性無故，若法自性無，是法無性為性。",
    "T06n0220_364:0878c07_5": "眼界、耳、鼻、舌、身、意界自性無故，若法自性無，是法無性為性。",
    "T06n0220_364:0878c08_6": "色界、聲、香、味、觸、法界自性無故，若法自性無，是法無性為性。",
    "T06n0220_364:0878c10_0": "眼識界、耳、鼻、舌、身、意識界自性無故，若法自性無，是法無性為性。",
    "T06n0220_364:0878c11_1": "眼觸、耳、鼻、舌、身、意觸自性無故，若法自性無，是法無性為性。",
    "T06n0220_364:0878c12_2": "眼觸為緣所生諸受、耳、鼻、舌、身、意觸為緣所生諸受自性無故，若法自性無，是法無性為性。",
    "T06n0220_364:0878c14_3": "地界、水、火、風、空、識界自性無故，若法自性無，是法無性為性。",
    "T06n0220_364:0878c16_4": "無明、行、識、名色、六處、觸、受、愛、取、有、生、老死愁歎苦憂惱自性無故，若法自性無，是法無性為性。",
    "T06n0220_364:0878c18_5": "內法、外法自性無故，若法自性無，是法無性為性。",
    "T06n0220_364:0878c19_6": "四靜慮、四無量、四無色定自性無故，若法自性無，是法無性為性。",
    "T06n0220_364:0878c20_7": "四念住、四正斷、四神足、五根、五力、七等覺支、八聖道支自性無故，若法自性無，是法無性為性。",
    "T06n0220_364:0878c22_8": "空解脫門、無相、無願解脫門自性無故，若法自性無，是法無性為性。",
    "T06n0220_364:0878c24_9": "八解脫、八勝處、九次第定、十遍處自性無故，若法自性無，是法無性為性。",
    "T06n0220_364:0878c26_10": "布施波羅蜜多、淨戒、安忍、精進、靜慮、般若波羅蜜多自性無故，若法自性無，是法無性為性。",
    "T06n0220_364:0878c28_11": "內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空自性無故，若法自性無，是法無性為性。",
    "T06n0220_364:0879a03_12": "苦聖諦、集、滅、道聖諦自性無故，若法自性無，是法無性為性。",
    "T06n0220_364:0879a04_13": "一切三摩地門、一切陀羅尼門自性無故，若法自性無，是法無性為性。",
    "T06n0220_364:0879a06_14": "佛十力、四無所畏、四無礙解、十八佛不共法自性無故，若法自性無，是法無性為性。",
    "T06n0220_364:0879a08_15": "大慈、大悲、大喜、大捨自性無故，若法自性無，是法無性為性。",
    "T06n0220_364:0879a09_16": "無忘失法、恒住捨性自性無故，若法自性無，是法無性為性。",
    "T06n0220_364:0879a10_17": "一切智、道相智自性無故，若法自性無，是法無性為性。",
    "T06n0220_364:0879a12_18": "初眼、第二、第三、第四、第五眼自性無故，若法自性無，是法無性為性。",
    "T06n0220_364:0879a13_19": "初神通、第二、第三、第四、第五、第六神通自性無故，若法自性無，是法無性為性。",
    "T06n0220_364:0879a15_20": "有為界、無為界自性無故，若法自性無，是法無性為性。」",
    "T06n0220_364:0879a16_21": "具壽善現白佛言：「世尊！",
    "T06n0220_364:0879a17_22": "何緣一切相智自性無？」",
    "T06n0220_364:0879a17_23": "佛言：「善現！",
    "T06n0220_364:0879a18_0": "一切相智無和合自性故，若法無和合自性，是法則以無性為性。」",
    "T06n0220_364:0879a19_1": "「世尊！",
    "T06n0220_364:0879a19_2": "何緣色、受、想、行、識自性無？」",
    "T06n0220_364:0879a20_3": "「善現！",
    "T06n0220_364:0879a20_4": "色、受、想、行、識無和合自性故，若法無和合自性，是法則以無性為性。」",
    "T06n0220_364:0879a21_5": "「世尊！",
    "T06n0220_364:0879a21_6": "何緣眼處、耳、鼻、舌、身、意處自性無？」",
    "T06n0220_364:0879a22_7": "「善現！",
    "T06n0220_364:0879a22_8": "眼處、耳、鼻、舌、身、意處無和合自性故，若法無和合自性，是法則以無性為性。」",
    "T06n0220_364:0879a24_9": "「世尊！",
    "T06n0220_364:0879a24_10": "何緣色處、聲、香、味、觸、法處自性無？」",
    "T06n0220_364:0879a25_11": "「善現！",
    "T06n0220_364:0879a25_12": "色處、聲、香、味、觸、法處無和合自性故，若法無和合自性，是法則以無性為性。」",
    "T06n0220_364:0879a27_13": "「世尊！",
    "T06n0220_364:0879a27_14": "何緣眼界、耳、鼻、舌、身、意界自性無？」",
    "T06n0220_364:0879a28_15": "「善現！",
    "T06n0220_364:0879a28_16": "眼界、耳、鼻、舌、身、意界無和合自性故，若法無和合自性，是法則以無性為性。」",
    "T06n0220_364:0879a29_17": "「世尊！",
    "T06n0220_364:0879b01_18": "何緣色界、聲、香、味、觸、法界自性無？」",
    "T06n0220_364:0879b01_19": "「善現！",
    "T06n0220_364:0879b01_20": "色界、聲、香、味、觸、法界無和合自性故，若法無和合自性，是法則以無性為性。」",
    "T06n0220_364:0879b03_21": "「世尊！",
    "T06n0220_364:0879b03_22": "何緣眼識界、耳、鼻、舌、身、意識界自性無？」",
    "T06n0220_364:0879b04_23": "「善現！",
    "T06n0220_364:0879b04_24": "眼識界、耳、鼻、舌、身、意識界無和合自性故，若法無和合自性，是法則以無性為性。」",
    "T06n0220_364:0879b06_25": "「世尊！",
    "T06n0220_364:0879b06_26": "何緣眼觸、耳、鼻、舌、身、意觸自性無？」",
    "T06n0220_364:0879b07_27": "「善現！",
    "T06n0220_364:0879b07_28": "眼觸、耳、鼻、舌、身、意觸無和合自性故，若法無和合自性，是法則以無性為性。」",
    "T06n0220_364:0879b09_29": "「世尊！",
    "T06n0220_364:0879b09_30": "何緣眼觸為緣所生諸受、耳、鼻、舌、身、意觸為緣所生諸受自性無？」",
    "T06n0220_364:0879b10_31": "「善現！",
    "T06n0220_364:0879b11_0": "眼觸為緣所生諸受、耳、鼻、舌、身、意觸為緣所生諸受無和合自性故，若法無和合自性，是法則以無性為性。」",
    "T06n0220_364:0879b13_1": "「世尊！",
    "T06n0220_364:0879b13_2": "何緣地界、水、火、風、空、識界自性無？」",
    "T06n0220_364:0879b14_3": "「善現！",
    "T06n0220_364:0879b14_4": "地界、水、火、風、空、識界無和合自性故，若法無和合自性，是法則以無性為性。」",
    "T06n0220_364:0879b16_5": "「世尊！",
    "T06n0220_364:0879b16_6": "何緣無明、行、識、名色、六處、觸、受、愛、取、有、生、老死愁歎苦憂惱自性無？」",
    "T06n0220_364:0879b17_7": "「善現！",
    "T06n0220_364:0879b17_8": "無明乃至老死愁歎苦憂惱無和合自性故，若法無和合自性，是法則以無性為性。」",
    "T06n0220_364:0879b19_9": "「世尊！",
    "T06n0220_364:0879b19_10": "何緣內法、外法自性無？」",
    "T06n0220_364:0879b20_11": "「善現！",
    "T06n0220_364:0879b20_12": "內法、外法無和合自性故，若法無和合自性，是法則以無性為性。」",
    "T06n0220_364:0879b21_13": "「世尊！",
    "T06n0220_364:0879b22_14": "何緣四靜慮、四無量、四無色定自性無？」",
    "T06n0220_364:0879b22_15": "「善現！",
    "T06n0220_364:0879b23_16": "四靜慮、四無量、四無色定無和合自性故，若法無和合自性，是法則以無性為性。」",
    "T06n0220_364:0879b24_17": "「世尊！",
    "T06n0220_364:0879b25_0": "何緣四念住、四正斷、四神足、五根、五力、七等覺支、八聖道支自性無？」",
    "T06n0220_364:0879b26_1": "「善現！",
    "T06n0220_364:0879b26_2": "四念住乃至八聖道支無和合自性故，若法無和合自性，是法則以無性為性。」",
    "T06n0220_364:0879b28_3": "「世尊！",
    "T06n0220_364:0879b28_4": "何緣空解脫門、無相、無願解脫門自性無？」",
    "T06n0220_364:0879b29_5": "「善現！",
    "T06n0220_364:0879b29_6": "空解脫門、無相、無願解脫門無和合自性故，若法無和合自性，是法則以無性為性。」",
    "T06n0220_364:0879c02_7": "「世尊！",
    "T06n0220_364:0879c02_8": "何緣八解脫、八勝處、九次第定、十遍處自性無？」",
    "T06n0220_364:0879c03_9": "「善現！",
    "T06n0220_364:0879c03_10": "八解脫乃至十遍處無和合自性故，若法無和合自性，是法則以無性為性。」",
    "T06n0220_364:0879c05_11": "「世尊！",
    "T06n0220_364:0879c05_12": "何緣布施波羅蜜多、淨戒、安忍、精進、靜慮、般若波羅蜜多自性無？」",
    "T06n0220_364:0879c07_0": "「善現！",
    "T06n0220_364:0879c07_1": "布施波羅蜜多乃至般若波羅蜜多無和合自性故，若法無和合自性，是法則以無性為性。」",
    "T06n0220_364:0879c09_2": "「世尊！",
    "T06n0220_364:0879c09_3": "何緣內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空自性無？」",
    "T06n0220_364:0879c13_0": "「善現！",
    "T06n0220_364:0879c13_1": "內空乃至無性自性空無和合自性故，若法無和合自性，是法則以無性為性。」",
    "T06n0220_364:0879c14_2": "「世尊！",
    "T06n0220_364:0879c15_0": "何緣苦聖諦、集、滅、道聖諦自性無？」",
    "T06n0220_364:0879c15_1": "「善現！",
    "T06n0220_364:0879c15_2": "苦聖諦、集、滅、道聖諦無和合自性故，若法無和合自性，是法則以無性為性。」",
    "T06n0220_364:0879c17_3": "「世尊！",
    "T06n0220_364:0879c17_4": "何緣一切三摩地門、一切陀羅尼門自性無？」",
    "T06n0220_364:0879c18_5": "「善現！",
    "T06n0220_364:0879c18_6": "一切三摩地門、一切陀羅尼門無和合自性故，若法無和合自性，是法則以無性為性。」",
    "T06n0220_364:0879c20_7": "「世尊！",
    "T06n0220_364:0879c20_8": "何緣佛十力、四無所畏、四無礙解、十八佛不共法自性無？」",
    "T06n0220_364:0879c22_9": "「善現！",
    "T06n0220_364:0879c22_10": "佛十力乃至十八佛不共法無和合自性故，若法無和合自性，是法則以無性為性。」",
    "T06n0220_364:0879c24_11": "「世尊！",
    "T06n0220_364:0879c24_12": "何緣大慈、大悲、大喜、大捨自性無？」",
    "T06n0220_364:0879c25_13": "「善現！",
    "T06n0220_364:0879c25_14": "大慈、大悲、大喜、大捨無和合自性故，若法無和合自性，是法則以無性為性。」",
    "T06n0220_364:0879c26_15": "「世尊！",
    "T06n0220_364:0879c27_0": "何緣無忘失法、恒住捨性自性無？」",
    "T06n0220_364:0879c27_1": "「善現！",
    "T06n0220_364:0879c27_2": "無忘失法、恒住捨性無和合自性故，若法無和合自性，是法則以無性為性。」",
    "T06n0220_364:0879c29_3": "「世尊！",
    "T06n0220_364:0879c29_4": "何緣一切智、道相智自性無？」",
    "T06n0220_364:0880a01_5": "「善現！",
    "T06n0220_364:0880a01_6": "一切智、道相智無和合自性故，若法無和合自性，是法則以無性為性。」",
    "T06n0220_364:0880a03_7": "「世尊！",
    "T06n0220_364:0880a03_8": "何緣初眼、第二、第三、第四、第五眼自性無？」",
    "T06n0220_364:0880a04_9": "「善現！",
    "T06n0220_364:0880a04_10": "初眼、第二、第三、第四、第五眼無和合自性故，若法無和合自性，是法則以無性為性。」",
    "T06n0220_364:0880a06_11": "「世尊！",
    "T06n0220_364:0880a06_12": "何緣初神通、第二、第三、第四、第五、第六神通自性無？」",
    "T06n0220_364:0880a07_13": "「善現！",
    "T06n0220_364:0880a07_14": "初神通、第二、第三、第四、第五、第六神通無和合自性故，若法無和合自性，是法則以無性為性。」",
    "T06n0220_364:0880a09_15": "「世尊！",
    "T06n0220_364:0880a09_16": "何緣有為界、無為界自性無？」",
    "T06n0220_364:0880a10_17": "「善現！",
    "T06n0220_364:0880a10_18": "有為界、無為界無和合自性故，若法無和合自性，是法則以無性為性。",
    "T06n0220_364:0880a12_19": "「善現！",
    "T06n0220_364:0880a12_20": "由是因緣，諸菩薩摩訶薩應知一切法皆以無性為其自性。",
    "T06n0220_364:0880a14_0": "大般若波羅蜜多經卷第三百六十四"
}