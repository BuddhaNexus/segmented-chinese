{
    "T02n0101_001:0493a04_0": "雜阿含經",
    "T02n0101_001:0493a06_0": "附吳魏二錄",
    "T02n0101_001:0493a07_0": "（一）聞如是：一時佛在拘薩國，多比丘俱行往竹中，一竹中止，行止陬中柏樹間。",
    "T02n0101_001:0493a08_1": "在時，佃家婆羅門，姓為蒲盧，一竹外多犁者共會飯，能五百犁。",
    "T02n0101_001:0493a10_2": "是時佛念日尚早，今居前一竹中，行到佃家。",
    "T02n0101_001:0493a11_3": "多犁者飯時會，佛便至佃家飯會處。",
    "T02n0101_001:0493a12_4": "佃家見佛從來，已見為說如是：「我為自犁自種，已自犁自種為食；卿具譚行者，可犁可種，已犁已種當食。」",
    "T02n0101_001:0493a14_5": "佛報佃家說如是：「我亦犁亦種，已犁已種食。」",
    "T02n0101_001:0493a15_6": "佃家報佛如是：「雖佛說如是，我為犁為種，已犁已種食。",
    "T02n0101_001:0493a16_7": "我不見卿種具，若牛、若槅、若轅、若扠鄧，但言佃家種，從後說絕。",
    "T02n0101_001:0493a18_8": "我不見種具，說種具令我知種。」",
    "T02n0101_001:0493a19_0": "佛報：「信為種，行為水，慧為牛，慚為犁，心為鄧，意為金，身守口守食為壟，至誠治不止為竟，精進不舍槅，行行為安隱，行不復還已，行無有憂。",
    "T02n0101_001:0493a22_1": "如是已種，從是致甘露；如是種，一切從苦得脫。」",
    "T02n0101_001:0493a23_2": "便佃家滿器飯至佛上：「真佛能佃，實佛大佃，願取我飯，哀故。」",
    "T02n0101_001:0493a24_3": "佛報說如是：「已說經故不可食，行者自知是法已問。",
    "T02n0101_001:0493a25_4": "佛說經常法如是，增法不必從是望道，但結盡疑索意止。",
    "T02n0101_001:0493a27_5": "是飯食飲供養祠，如是地入與中大福。」",
    "T02n0101_001:0493a28_6": "婆羅門復白佛：「我今為是食與誰？」",
    "T02n0101_001:0493a28_7": "佛報如是：「無有世間若天、若魔、若梵、若沙門，一切令是飯食不能得消，但佛亦得道者，持是飯行，至無有虫水便投中，若空地無有草掘埋。」",
    "T02n0101_001:0493b03_0": "婆羅門已受佛言便行，無有虫水投中，已投中烟出燃沸大沸作聲，譬喻如揣鐵赤葉鐵一日在火燒，便投水便熱出滊出沸大沸有聲。",
    "T02n0101_001:0493b06_1": "如是已婆羅門持飯著水中，便烟出然沸大沸作聲。",
    "T02n0101_001:0493b07_2": "婆羅門驚怖毛起，便持頭面著佛足作禮言：「我可從佛得作沙門，離惡受教誡，從佛受行。」",
    "T02n0101_001:0493b09_3": "佛言：「可淨行道已從是。」",
    "T02n0101_001:0493b09_4": "婆羅門從佛受教誡，竟佛法到得不著道。",
    "T02n0101_001:0493b10_5": "佛說如是。",
    "T02n0101_001:0493b12_0": "（二）聞如是：一時佛在舍衛國祇樹給孤獨園。",
    "T02n0101_001:0493b13_1": "是時生聞婆羅門到佛。",
    "T02n0101_001:0493b13_2": "已到為問佛起居，一處坐。",
    "T02n0101_001:0493b14_3": "已一處坐，生聞為佛說如是：「聞佛說：『是但應與我布施，不可與奇布施，與我布施大福，與奇布施不大福。",
    "T02n0101_001:0493b16_4": "但與我弟子布施，莫與奇弟子布施，與我弟子布施大福，與奇弟子布施不大福。』",
    "T02n0101_001:0493b18_5": "若如是說者，為如是為與我布施，與我弟子布施為大福？",
    "T02n0101_001:0493b19_6": "設如是說者，為不罵佛不論議，為是佛言？",
    "T02n0101_001:0493b20_7": "不如說不？",
    "T02n0101_001:0493b20_8": "為法說不？",
    "T02n0101_001:0493b21_9": "不犯法不？",
    "T02n0101_001:0493b21_10": "為無有得長短不？」",
    "T02n0101_001:0493b21_11": "佛告婆羅門：「若人說佛說如是，但與我布施莫與奇，與我弟子布施莫與奇，與我弟子布施大福，與奇弟子布施福少。",
    "T02n0101_001:0493b24_12": "如是言不如言，為說我論議，亦不如言亦非法，諸有法論議。",
    "T02n0101_001:0493b25_13": "何以故？",
    "T02n0101_001:0493b26_14": "我不說如是，為與我布施莫與奇，至如上說。",
    "T02n0101_001:0493b27_15": "若有說如是，便壞三倒道，布施家壞福，受者壞德，亦自壞意。",
    "T02n0101_001:0493b28_16": "若有蕩釜亦蕩杅器，人持至園中棄園中，意生：『若園中虫從食，令虫身安隱從是活。』",
    "T02n0101_001:0493c01_17": "從是因緣我說能致福。",
    "T02n0101_001:0493c02_0": "何復問與人？",
    "T02n0101_001:0493c02_1": "我但說：『與持戒者福大，不持戒者福少。』」",
    "T02n0101_001:0493c03_2": "婆羅門報佛：「我亦說如是，持戒者福大，不持戒者福少。」",
    "T02n0101_001:0493c04_3": "「一切應與布施隨可意，不持戒者少福，持戒者福大，若黑、白，亦赤、黃，亦所行，孔雀、牛、鴿亦爾。",
    "T02n0101_001:0493c06_4": "所是身案本從生，態力從聚，善惡從出，但案行，莫視色。",
    "T02n0101_001:0493c07_5": "人亦如是所有身生，亦道人，亦城中人、佃家，亦擔死人種，是為各有身從是生，持戒者能得度世，與是為大福，癡不及者不聞難受，與是少福。",
    "T02n0101_001:0493c11_0": "莫事不知者，但事知者多慧道弟子，道弟子多信有枝根本，有因緣從因緣上天，有因緣從因緣墮惡道，有因緣從因緣度世，如是皆從因緣便。」",
    "T02n0101_001:0493c14_1": "生聞婆羅門從坐起，持頭面著佛足下，從今為歸佛持戒。",
    "T02n0101_001:0493c15_2": "佛說如是。",
    "T02n0101_001:0493c16_0": "（三）聞如是：一時佛在舍衛國祇樹給孤獨園。",
    "T02n0101_001:0493c17_1": "有[阿-可+桑][阿-可+(曷-人+乂)]闍壯年婆羅門，至佛所，已至與佛共相問，已問一處坐，已坐為問佛：「如是持何等分別觀惡人？」",
    "T02n0101_001:0493c19_2": "佛報言：「譬喻惡人如月。」",
    "T02n0101_001:0493c19_3": "復問佛：「若人欲分別慧人，持何等觀？」",
    "T02n0101_001:0493c20_4": "「譬喻慧人如月。」",
    "T02n0101_001:0493c21_5": "復問佛：「何等為不慧人如月？」",
    "T02n0101_001:0493c21_6": "「譬喻二十九日，月明亦減、色亦減，方亦減、見亦減，在中夜過為減行，有時月為一切索盡，不復現如月盡時。",
    "T02n0101_001:0493c24_7": "愚癡亦如是，為從所得道者，聞經教誡、慧信已得，不奉行、不受聽、不著心，捨離教、不著行，便信減、戒減、聞減、施減、慧減中夜過亡。",
    "T02n0101_001:0493c27_8": "是婆羅門有一時令所愚人者，一切盡、一切不現所得好法，譬如月盡時二十九日，如是見愚癡者譬喻月。」",
    "T02n0101_001:0493c29_9": "復問佛：「欲知慧者行說。」",
    "T02n0101_001:0494a01_10": "「譬喻月十五日，明亦增、方亦增、見亦增，復一時為月一切增具止，十五日時亦如是。",
    "T02n0101_001:0494a03_11": "慧者所道德言如法行便得信，從得信，聽事著意不捨離，所教合聚，便得增信、增戒、增聞、增施、增慧增高，敢言便中夜增滿，亦有一時增所，是智慧者一切行得具足所行淨教誡，譬喻月十五日明月時至，明慧人見如是。",
    "T02n0101_001:0494a08_12": "婆羅門，譬喻月從移說絕辭，譬如月明在中行，一切天下星宿從明所勝，信聞者亦爾，能布施無有慳，難捨世間一切為從布施明，譬如雷鳴雲電俱多含水灑地，信聞者亦如是，能布施無有慳，便從飲食滿設說復與，便有名聞聲如天雨墮，便多福汔與者得，如雨珍寶穀，名聞亦得天上，已有德行後世在天上。」",
    "T02n0101_001:0494a15_13": "便[阿-可+桑][阿-可+(曷-人+乂)]闍從坐起，持頭面著佛足禮，從今受佛教誡行。",
    "T02n0101_001:0494a16_14": "佛說如是。",
    "T02n0101_001:0494a17_0": "（四）聞如是：一時佛在舍衛國祇樹給孤獨園。",
    "T02n0101_001:0494a18_1": "佛告比丘：「一時佛在優墮羅國，河名屈然，在邊尼拘類樹適得道時自念：『人行道一挈令行者，從憂懣苦不可意，能得度滅亦致正法。",
    "T02n0101_001:0494a21_2": "何等為正法？",
    "T02n0101_001:0494a21_3": "為四意止。",
    "T02n0101_001:0494a21_4": "何等為四意止？",
    "T02n0101_001:0494a22_5": "若比丘身身觀止行，自意知從世間癡不可意，能離外身身身相觀止，內身外身身身相觀止行，自意知從世間癡不可意，能離痛意法亦如是。",
    "T02n0101_001:0494a25_6": "若行者從四意離，便從行法離，已從行法離便從行道離，已從行道離便離甘露，離甘露已便不得度生老死憂惱，亦不得離苦，亦不得要。",
    "T02n0101_001:0494a28_7": "若行者有四意止能度，便能受得道者行，已能受得道者行便能得道，已得道便能滅老病死憂惱，便能得度苦，亦得要梵，便知我所念。",
    "T02n0101_001:0494b02_8": "譬如健人申臂屈復申，梵如是從天上止我前，已止，便說我如是如佛念如佛言：「道一挈令得清淨，令得離憂懣苦不可意，能得度滅能致正法，能致四意止，身身觀止行自意知從世間癡不可意離，外身身身相觀止，內身外身身身相觀止行，自意知從世間癡不可意能離，痛意法亦如是。",
    "T02n0101_001:0494b09_9": "若行者從四意離便從法行離，已從法行離便從行道離，已從行道離便離甘露，已離甘露便不得離生老死憂惱，亦不得離苦，亦不得苦，要是為知是行方便。」』",
    "T02n0101_001:0494b14_0": "「鴈足在水中一挈，　令自佛說我正行，　但受是言當為使自計，　為一挈生死憂要。",
    "T02n0101_001:0494b15_1": "　出道教為哀故，　已上頭得度世亦從是，　今度後度亦從是，　是本清淨無為，　亦從是生老死盡，　從若干法受依行，　是道眼者說。」",
    "T02n0101_001:0494b18_2": "佛說如是。",
    "T02n0101_001:0494b20_0": "（五）聞如是：一時佛在舍衛國祇樹給孤獨園。",
    "T02n0101_001:0494b21_1": "是時，自梵自明夜亦明梵往至佛，在時，佛火神足行，在時，自梵念：「是尚早至佛見，今佛亦火神足行令我今居前。」",
    "T02n0101_001:0494b23_2": "到俱披犁比丘調達部，便自梵至俱披犁比丘調達部，已到為告俱披犁調達部：「如是俱披犁！",
    "T02n0101_001:0494b25_3": "俱披犁為持好意向舍利弗、目乾連比丘，亦餘慧行道者。」",
    "T02n0101_001:0494b27_4": "俱披犁調達部便言：「卿為誰？」",
    "T02n0101_001:0494b27_5": "梵言：「我為梵。」",
    "T02n0101_001:0494b28_0": "俱披犁調達部報言：「佛說卿阿那含不？」",
    "T02n0101_001:0494b28_1": "梵言：「是。」",
    "T02n0101_001:0494b29_2": "俱披犁調達部報言：「何因緣得來到是間？」",
    "T02n0101_001:0494c01_0": "便梵思惟念：「是何以無有悲意？」",
    "T02n0101_001:0494c01_1": "便自梵說是絕：「不可量欲量，　為是故世間少慧，　不可量欲作量，　如是世間自覆蓋。」",
    "T02n0101_001:0494c05_0": "便梵行至佛，已到為佛足下禮，一處止。",
    "T02n0101_001:0494c05_1": "已一處止，自梵為佛說：「是我為自光明，夜亦已明為至佛，已至是時火神足行，我便思惟念：『尚早至見佛。』",
    "T02n0101_001:0494c08_2": "我已到見佛火神足，我便念令我居前，行俱披犁比丘調達部，我為便至俱披犁比丘調達部，已至俱披犁比丘調達部，我便告：『俱披犁俱披犁，持好心向舍利弗、目乾連比丘，亦同道行者。』",
    "T02n0101_001:0494c12_3": "便言：『卿為誰？』",
    "T02n0101_001:0494c12_4": "我言：『梵。』",
    "T02n0101_001:0494c13_5": "便報我：『佛說卿阿那含不？』",
    "T02n0101_001:0494c13_6": "我言：『是。』",
    "T02n0101_001:0494c13_7": "便報：『若何因緣得來到是？』",
    "T02n0101_001:0494c14_8": "我便思惟念：『咄！",
    "T02n0101_001:0494c14_9": "是何以無有悲意？』",
    "T02n0101_001:0494c16_0": "「『不可量欲量，　是故世間少慧，　不可量說量，　世間人意計我自知。』」",
    "T02n0101_001:0494c18_0": "佛便說：「俱披犁調達部破戲亦[口*建]。」",
    "T02n0101_001:0494c18_1": "是時說是絕：「不可量欲量，　故世間難得慧，　不可量說量，　從是世間自覆蓋。」",
    "T02n0101_001:0494c20_2": "佛說如是。",
    "T02n0101_001:0494c21_0": "（六）聞如是：一時佛在舍衛國祇樹給孤獨園。",
    "T02n0101_001:0494c22_0": "佛告比丘：「治生有三方便，未致利能致，已致不減。",
    "T02n0101_001:0494c23_1": "何等為三？",
    "T02n0101_001:0494c23_2": "是間比丘有治生者，晨念多方便盡力向治生，日中亦爾、晡時亦爾，求多方便盡力索令有利。",
    "T02n0101_001:0494c25_3": "比丘治生三法亦如是，未得好法能得致，已得好法不減。",
    "T02n0101_001:0494c26_4": "何等為三？",
    "T02n0101_001:0494c27_5": "是間諸比丘，有比丘晨時多受道思念意不離，日中、晡時亦爾，多合定意受行意不離，能多增道。」",
    "T02n0101_001:0494c29_6": "佛說如是。",
    "T02n0101_001:0495a01_0": "（七）聞如是：一時佛在王舍國竹園烏陬。",
    "T02n0101_001:0495a01_1": "在是時有婆羅門名為不信重，在王舍國居，便不信重念如是：「是俱譚沙門王舍國止竹園陬，令我今行至俱譚沙門，俱譚沙門所說經，我當為一切却語不信。」",
    "T02n0101_001:0495a05_2": "便不信重從王舍國出到佛所，是時，佛為非一百眾會周匝坐，遍說法經。",
    "T02n0101_001:0495a07_3": "佛見不信重從遠欲來，已見便止不說經。",
    "T02n0101_001:0495a08_4": "不信重已到佛問訊一處坐，已一處坐，不信重為佛說：「是勸佛說經我欲聞。」",
    "T02n0101_001:0495a09_5": "佛報言：「婆羅門不信重。",
    "T02n0101_001:0495a11_0": "「重是法不應，　亦不解言者，　亦彼意亂者，　亦悉欲諍者。",
    "T02n0101_001:0495a12_1": "　若為意離諍，　憙者亦諍，　能合恚諍，　如是者能解法語。」",
    "T02n0101_001:0495a14_0": "便不信重從坐起，頭面著佛足下禮已覺：「已覺為愚、為癡、為不曉、為不工、為持惡意來，向如來、無所著，如有覺欲却語不欲信。",
    "T02n0101_001:0495a16_1": "從今自悔過本守，自歸佛、自歸法、自歸比丘僧守本。」",
    "T02n0101_001:0495a18_0": "佛說如是。",
    "T02n0101_001:0495a19_0": "（八）聞如是：一時佛在舍衛國祇樹給孤獨園。",
    "T02n0101_001:0495a20_0": "是時，佛告舍利弗：「我亦倉卒說弟子法，我亦具說，但為難得解者。」",
    "T02n0101_001:0495a21_1": "舍利弗便白佛：「倉卒說亦可，弟子法具說亦可，弟子法會有解者。」",
    "T02n0101_001:0495a22_2": "佛便告舍利弗：「當學如是，身識俱外一切思想，我是是我所，憍慢使便不復有，所意解所慧解，自見法自解自知得行，是身識俱外一切思想，我是是我所，憍慢使不復有。",
    "T02n0101_001:0495a26_3": "若舍利弗比丘！",
    "T02n0101_001:0495a27_4": "是身識俱，亦外思想一切我是是我所，憍慢使便不復有，所意解得慧解，見法慧行自見自知求行止，是名為，舍利弗比丘！",
    "T02n0101_001:0495a29_5": "無所著漏索盡至學度世，我為是故說是言。」",
    "T02n0101_001:0495b01_6": "從後說絕：「度世說不致，　壞欲欲思想，　意不可俱爾，　亦除曉睡瞑，　亦還結疑，　觀意除淨，　本起思惟法，　已說度世慧，　亦說壞癡。」",
    "T02n0101_001:0495b05_7": "佛說如是。",
    "T02n0101_001:0495b07_0": "（九）聞如是：一時佛在舍衛國祇樹給孤獨園。",
    "T02n0101_001:0495b08_0": "是時，佛告諸比丘：「是身有肌膚髓血生肉含滿屎尿，自視身見何等好？",
    "T02n0101_001:0495b09_1": "常有九孔惡病，常不淨，常洒可足慚，常與怨家合為至老死，亦與病俱。",
    "T02n0101_001:0495b11_2": "何以不惡身？",
    "T02n0101_001:0495b11_3": "會當墮、會當敗，以棄葬地中不復用，為狐狼所噉。",
    "T02n0101_001:0495b12_4": "何以見不慚，誰說貪婬？」",
    "T02n0101_001:0495b13_5": "如佛言：「少可多自心觀是，如屠杅屠机為骨聚，如然火如毒藥痛為撓，癡人憙為喜不自知，何不畏羅網貪婬為癡哉！",
    "T02n0101_001:0495b16_0": "錢、穀、金、銀、牛、馬、奴婢、人為命故求，命在呼吸本命亦自少，極壽百餘歲亦苦合。",
    "T02n0101_001:0495b17_1": "觀是誰為可者？",
    "T02n0101_001:0495b18_2": "如時過去便命稍少，命日俱盡，如疾河水，如日月盡，命疾是過去。",
    "T02n0101_001:0495b19_3": "人命去不復還，如是為不可得。",
    "T02n0101_001:0495b20_4": "人死時命去，設使若干財索天琦物，亦一切有死時對來，亦不樂，亦不可厭亦不可樂，亦不可自樂，無餘但自善作，無有餘所自作善所自然。",
    "T02n0101_001:0495b23_5": "若以知見死，當有何等人可隨貪婬？",
    "T02n0101_001:0495b24_6": "設使久壽設使亡去會當死，何以意索俱藥？",
    "T02n0101_001:0495b25_7": "何以故？",
    "T02n0101_001:0495b25_8": "不念靜極意愛兒，兒已死啼哭不過十日，已十日便忘之，愛兒婦亦爾，為家室親屬知識亦爾。",
    "T02n0101_001:0495b27_9": "以苦生致財物，死時人會棄，自愛身命在索棄亂，亦入土下但為陰去，生熟隨人如樹菓實。",
    "T02n0101_001:0495b29_10": "已見如是，有為人意隨中？",
    "T02n0101_001:0495c01_11": "天下一切萬物，一人得不自足，若得一分當那得自厭，無有數世五樂自樂遍之，當為何等益人？",
    "T02n0101_001:0495c03_12": "已逢苦索受罪人意，為是有所益，不欲受靜索為蛇自身，如少多亦爾，如多少亦爾。",
    "T02n0101_001:0495c05_13": "如病為大小亦苦，如骨無有肉，狗得咬之不厭。",
    "T02n0101_001:0495c06_14": "如是欲狗習是亦難得，已得當多畏之。",
    "T02n0101_001:0495c07_15": "是習所不久人亦墮惡，如人見夢已悟，不復得貪婬，亦如是劇夢為有樂，如黑虺如飢肉如樹菓實實少末多亡，為增結為惡作本道家常不用是人，在天上舍樂，亦天上色樹，亦在端正如苑園，亦得天上王女，已得人不厭天上五樂，今當那得天下厭？",
    "T02n0101_001:0495c13_16": "為取二百骨百骨百二十段，為筋纏，為九孔常漏，為九十三種，為百病極，為肉血和，為生革肌，為中寒熱風，為屎尿，為千虫，皆從身起，中亦有千孔亦有劇，為親已壞他，為從是不淨出，從鼻中涕出，從口涎唾出，從腋下流汗出，從孔處屎尿出，如是皆從身出劇。",
    "T02n0101_001:0495c19_17": "塚間死人誠可惡劇，舍後可惡劇，為所有不淨種，為從是本來如金塗，餘為衣故香粉脂滓赤絮紺黛，為癡人見是，是亂意如畫瓶、如坑覆以草，人所抱愛後會悔。」",
    "T02n0101_001:0495c23_0": "比丘跪拜受教如是。",
    "T02n0101_001:0495c24_0": "（一〇）聞如是：一時佛在舍衛國祇樹給孤獨園。",
    "T02n0101_001:0495c25_0": "佛告比丘：「比丘聽！」",
    "T02n0101_001:0495c25_1": "「受教。」",
    "T02n0101_001:0495c25_2": "佛便說：「是比丘，人有四因緣，貪愛有輕重，從是離道。",
    "T02n0101_001:0495c26_3": "比丘，譬一人有四婦，第一婦為夫所重，坐起行步動作臥息未曾相離，沐浴莊飾飯食五樂常先與之，寒暑飢渴摩順護視，隨其所欲未曾與諍。",
    "T02n0101_001:0496a01_0": "第二婦者坐起言談常在左右，得之者喜，不得者憂，或致老病，或致鬪訟。",
    "T02n0101_001:0496a02_1": "第三婦者時共會現，數相存問苦甘恣意，窮困瘦極便相患厭，或相遠離適相思念。",
    "T02n0101_001:0496a04_2": "第四婦者主給使令，趣走作務，諸劇難苦，輒往應之，而不問亦不與語，希於護視不在意中。",
    "T02n0101_001:0496a06_3": "此四婦夫一旦有死事，當遠徙去，便呼第一婦：『汝當隨我去。』",
    "T02n0101_001:0496a08_0": "第一婦報言：『我不隨卿。』",
    "T02n0101_001:0496a08_1": "聟言：『我重愛無有比，大小多少常順汝旨，養育護汝不失汝意，為那不相隨？』",
    "T02n0101_001:0496a10_2": "婦言：『卿雖愛重我，我終不能相隨。』",
    "T02n0101_001:0496a11_3": "夫便恨去，呼第二婦：『汝當隨我去。』",
    "T02n0101_001:0496a11_4": "第二婦報言：『卿所重愛第一婦尚不隨卿，我亦終不相隨。』",
    "T02n0101_001:0496a13_5": "聟言：『我始求汝時，勤苦不可言，觸寒逢暑忍飢忍渴，又更水火縣官盜賊與人共諍，儇儇咋咋乃得汝耳，為那不相隨？』",
    "T02n0101_001:0496a15_6": "婦言：『卿自貪利強求為我，我不求卿，何為持勤苦相語耶？』",
    "T02n0101_001:0496a17_7": "夫便恨去，復呼第三婦：『汝當隨我去。』",
    "T02n0101_001:0496a17_8": "第三婦報言：『我受卿恩施，送卿至城外，終不能遠行到卿所至處。』",
    "T02n0101_001:0496a19_9": "夫自恨如去，還與第四婦共議言：『我當離是國界，汝隨我去。』",
    "T02n0101_001:0496a20_10": "第四婦報言：『我本去離父母來給卿使，死生苦樂當隨卿所到。』",
    "T02n0101_001:0496a22_11": "此夫不能得可意所重三婦自隨，但得苦醜不可意者俱去耳。」",
    "T02n0101_001:0496a23_12": "佛言：「上頭所譬喻說，一人者是人意神，第一婦者是為人之身也，人好愛其身過於第一婦，至命盡死，意神隨逐罪福當獨遠去，身僵在地不肯隨去。」",
    "T02n0101_001:0496a26_13": "佛言：「比丘不隨四行不得度脫。",
    "T02n0101_001:0496a27_14": "何等為四？",
    "T02n0101_001:0496a27_15": "一者憂苦，二者習欲，三者盡空，四者消滅諸惡。",
    "T02n0101_001:0496a29_16": "道要有八行，至誠在四諦。",
    "T02n0101_001:0496a29_17": "第二婦者是人之財產，得之者喜不得者愁，至命盡時財寶續在世間，亦不自隨去空坐之愁苦。",
    "T02n0101_001:0496b02_18": "第三婦者，謂父母妻子、兄弟五親、知識奴婢，以生時恩愛轉相思慕，至於命盡啼哭而送之到城外塚間，便棄死人各自還歸，憂思不過十日，便共飲食捐忘死人。",
    "T02n0101_001:0496b06_19": "第四婦者是人意，天下無有自愛守護意者，皆放心恣意貪欲瞋恚不信正道，身死當墮惡道，或入地獄或為畜生或為餓鬼，皆快意所致也。",
    "T02n0101_001:0496b09_20": "比丘！",
    "T02n0101_001:0496b09_21": "為道當自端心正意，當去愚癡之心，無愚癡之行，息不行惡，不行惡不受殃，不受其殃不生，不生亦不老，不老亦不病，不病亦不死，不死便得無為泥洹道。」",
    "T02n0101_001:0496b13_22": "佛如如說是，比丘受歡喜。",
    "T02n0101_001:0496b14_0": "（一一）聞如是：一時佛在王舍國雞山中，佛便告比丘：「人居世間，一劫中生死，取其骨藏之，不腐不消不滅，積之與須彌山等，人或有百劫生死者、或千劫生死者，尚未能得阿羅漢道泥洹。」",
    "T02n0101_001:0496b18_1": "佛告比丘：「人一劫中合會其骨，與須彌山等，我故現其本因緣。",
    "T02n0101_001:0496b19_2": "比丘！",
    "T02n0101_001:0496b19_3": "若曹皆當拔其本根、去離本根，用是故不復生死，不復生死便得度世泥洹道。」",
    "T02n0101_001:0496b21_4": "佛說如是。",
    "T02n0101_001:0496b22_0": "（一二）聞如是：一時佛在舍衛國，行在祇樹須達園，佛便語比丘，比丘應：「唯然。",
    "T02n0101_001:0496b23_1": "受佛語。」",
    "T02n0101_001:0496b23_2": "佛便說：「色，比丘念本起苦，念非常、壞，去諦觀已，比丘色能諦觀，若能知色本念，若能知色非常、壞，若能知諦觀，便色愛為去。",
    "T02n0101_001:0496b26_3": "已色愛壞，便愛貪亦壞，已愛貪壞，便意脫，我為說如是。",
    "T02n0101_001:0496b28_0": "痛癢、思想、生死、識，為比丘念本，亦念識非常，亦當諦觀，若比丘能已到諦觀愛棄，已愛盡便愛貪盡，便脫生死得道。」",
    "T02n0101_001:0496c01_1": "佛說如是。",
    "T02n0101_001:0496c02_0": "（一三）聞如是：一時佛在舍衛國祇樹給孤獨園。",
    "T02n0101_001:0496c03_0": "佛便告比丘：「我為若說惡從何所起，亦說善從何所起？",
    "T02n0101_001:0496c04_1": "比丘聽，念著意。」",
    "T02n0101_001:0496c04_2": "比丘應：「唯然。」",
    "T02n0101_001:0496c04_3": "「惡意為何等所？",
    "T02n0101_001:0496c05_4": "色過去、未來、今貪起自恚、畏、癡，一切見惡意，是名為所惡；痛癢亦爾，思想亦爾，生死亦爾，識亦爾。",
    "T02n0101_001:0496c07_5": "如是名為從所起惡。",
    "T02n0101_001:0496c07_6": "善意為何等？",
    "T02n0101_001:0496c08_7": "色過去、未來、今無有見是起，無有恚、無有畏、無有癡，無有一切嬈惡意，如是名為善意，如是名為痛癢、思想、生死、識。」",
    "T02n0101_001:0496c10_8": "佛言：「我所說善惡意如是。」",
    "T02n0101_001:0496c12_0": "（一四）聞如是：一時佛在舍衛國祇樹給孤獨園。",
    "T02n0101_001:0496c13_0": "佛便告比丘：「有四意止。",
    "T02n0101_001:0496c13_1": "何等為四？",
    "T02n0101_001:0496c13_2": "在有比丘內身身觀止，盡力今知意不忘出從癡，為癡天下憂。",
    "T02n0101_001:0496c15_3": "外身身觀止，盡力今知意不忘出從癡，為癡天下憂。",
    "T02n0101_001:0496c16_4": "內外身身觀止，盡力今知意不忘出從癡，為癡天下憂。",
    "T02n0101_001:0496c17_5": "內痛癢痛癢相觀止，盡力今知意不忘出從癡，為天下憂。",
    "T02n0101_001:0496c19_0": "外痛癢痛癢相觀止，盡力今知意不忘出從癡，為天下憂。",
    "T02n0101_001:0496c20_1": "內外痛癢痛癢相觀止，盡力今知意不忘出從癡，為天下憂。",
    "T02n0101_001:0496c21_2": "內意意意相觀止，盡力今知意不忘出從癡，為天下憂。",
    "T02n0101_001:0496c22_3": "外意意意相觀止，盡力今知意不忘出從癡，為天下憂。",
    "T02n0101_001:0496c24_4": "內外意意意相觀止，盡力今知意不忘出從癡，為天下憂。",
    "T02n0101_001:0496c25_5": "內正法法法相觀止，盡力今知意不忘出從癡，為天下憂。",
    "T02n0101_001:0496c26_6": "內外正法法法相觀止，盡力今知意不忘出從癡，為天下憂。",
    "T02n0101_001:0496c28_7": "內外正法法法相觀止，盡力今知意不忘出從癡，為天下憂。",
    "T02n0101_001:0496c29_8": "佛說如是四意止，佛弟子當為受行，精進為得道。」",
    "T02n0101_001:0497a02_0": "（一五）聞如是：一時佛在舍衛國祇樹給孤獨園。",
    "T02n0101_001:0497a03_1": "佛便告比丘：「有是比丘一法，為一法相行想念多作，為身得息，為意所念，所待能止無有餘，但念黠行法念俱行。",
    "T02n0101_001:0497a05_2": "何等一法？",
    "T02n0101_001:0497a05_3": "為一法相習安般守意。",
    "T02n0101_001:0497a06_4": "若比丘安般守意，為習為念為多住，便身得息，意亦所念所待，便止無有，便黠念法行滿具行，是為比丘所一法。",
    "T02n0101_001:0497a08_5": "為一法相便相行相多為身得息，為意相念相待，便止無有餘，但黠行法念增滿行。",
    "T02n0101_001:0497a10_6": "若比丘，是一法比丘能行能使能念能多作，得墮道。」",
    "T02n0101_001:0497a12_0": "佛說如是。",
    "T02n0101_001:0497a13_0": "（一六）聞如是：一時佛在舍衛國祇樹給孤獨園，佛便告比丘：「有二力得上頭道。",
    "T02n0101_001:0497a14_1": "何等為二力？",
    "T02n0101_001:0497a15_2": "謂曉制力，謂意護力。",
    "T02n0101_001:0497a15_3": "何等為曉制力者？",
    "T02n0101_001:0497a15_4": "是聞有道真弟子，為是學身惡行為得惡福，今世後世我身行惡，我當自身犯，亦為嬈他人，所無所道人所同道，亦為犯戒，十方人亦說我惡，我亦隨不吉語言，我亦身敗便墮地獄中，是為身惡行謂惡福，今世惡如是，後世亦惡如是，便身惡棄為身，好念淨除身到不犯，如是身犯行心犯行，是名為曉制力。",
    "T02n0101_001:0497a22_5": "何等為行念力者？",
    "T02n0101_001:0497a23_6": "若所守致，若自守歸，若所止念行力，謂行之自到，為念致求，如是名為念行力道。",
    "T02n0101_001:0497a25_7": "說之如是。」",
    "T02n0101_001:0497a25_8": "比丘歡喜起作禮。",
    "T02n0101_001:0497a26_0": "（一七）聞如是：一時佛在舍衛國，行在祇樹給孤獨園。",
    "T02n0101_001:0497a27_1": "佛便告比丘：「有三力。",
    "T02n0101_001:0497a27_2": "何等三力？",
    "T02n0101_001:0497a27_3": "一者信力，二者精進力，三者黠力。",
    "T02n0101_001:0497a28_4": "信力為何等？",
    "T02n0101_001:0497a29_0": "在有道弟子為佛道無有能壞意，得佛恩行止，說佛如是語，如諦無所著，諦覺黠要得樂天下父，如是到佛棄惡到黠行，或是名為信力。",
    "T02n0101_001:0497b03_1": "精進力為何等？",
    "T02n0101_001:0497b03_2": "在有比丘已生惡意斷故，求欲行求為精進為受正意，未生惡意不便起，未生善意為求生，已法意為止不忘不減，日增日多行念滿欲生求受精進制意出，是名精進力。",
    "T02n0101_001:0497b07_3": "黠力為何等？",
    "T02n0101_001:0497b07_4": "若有比丘是苦習如諦知是習，苦是苦、習是苦、盡是苦要受，是名為慧力。」",
    "T02n0101_001:0497b09_5": "佛告比丘，比丘已聞受行如說。",
    "T02n0101_001:0497b11_0": "（一八）聞如是：一時佛在舍衛國，行在祇樹給孤獨園。",
    "T02n0101_001:0497b12_1": "佛便告比丘：「有四力。",
    "T02n0101_001:0497b12_2": "何等為四力？",
    "T02n0101_001:0497b13_0": "一者意力，二者精進力，三者不犯力，四者守力。",
    "T02n0101_001:0497b14_1": "意力為何等？",
    "T02n0101_001:0497b14_2": "若有比丘知善惡濁如至誠知，亦知犯亦知不犯，亦知可行亦知不可行，亦知非亦知增，亦知白亦知黑，亦知從得濁如諦知，是名為意力。",
    "T02n0101_001:0497b17_3": "精進力為何等？",
    "T02n0101_001:0497b17_4": "在有比丘在有濁所惡說，所犯說，所不可說，所黑說，不用進人說，如是輩為棄之，若所為濁好說，不犯說、可習說、可說、白說、所道說，如是輩濁，為行為貪欲，為行為精進，為受意為制意？",
    "T02n0101_001:0497b22_5": "是名為精進力。",
    "T02n0101_001:0497b22_6": "不犯力為何等？",
    "T02n0101_001:0497b22_7": "在有比丘為不犯身受行止，為不犯口，為不犯心受行止，是名為不犯力。",
    "T02n0101_001:0497b24_8": "守力為何等？",
    "T02n0101_001:0497b24_9": "謂四輩。",
    "T02n0101_001:0497b25_10": "何等為四輩？",
    "T02n0101_001:0497b25_11": "一為攝，二為布施，三為相哀，四為相助善行，是名為守力。」",
    "T02n0101_001:0497b26_12": "佛說如是。",
    "T02n0101_001:0497b27_0": "（一九）聞如是：一時佛在舍衛國祇樹給孤獨園。",
    "T02n0101_001:0497b28_1": "佛便告比丘：「人有五力令女人欺男子。",
    "T02n0101_001:0497b28_2": "何為五力？",
    "T02n0101_001:0497b29_3": "一者色，二者端正，三者多男兄弟，四者家豪，五者多財產。",
    "T02n0101_001:0497c01_4": "何等為色？",
    "T02n0101_001:0497c01_5": "謂女人不良，已不良便不欲治生。",
    "T02n0101_001:0497c02_6": "當瞋恚不欲持家，是女人自謂端正無比，自謂多男兄弟強，自謂豪貴家，自謂多財產，如是女人為不良。",
    "T02n0101_001:0497c05_0": "若有女人貞良無有女色，大貞便為持兩善教，已受兩善教便欲治產，不欲瞋恚，便欲抦持家，如是者不用端正，故為是人但心為人耳，不用多男兄弟強，不用家豪貴自貢高，不用多財產意適等耳，便為受教，已教善持之不懈，便欲治生。",
    "T02n0101_001:0497c10_1": "心和不欲瞋恚，便不棄家事，便欲治生憂持家，如是為貞良女人意。」",
    "T02n0101_001:0497c11_2": "佛說如是。",
    "T02n0101_001:0497c13_0": "（二〇）聞如是：一時佛在舍衛國祇樹給孤獨園。",
    "T02n0101_001:0497c14_1": "佛告諸比丘：「比丘！",
    "T02n0101_001:0497c14_2": "諸不聞者，不聞俱相類相聚相應相可，多聞者，多聞俱相類相聚相應相可；慳者，慳俱相類相聚相應相可，布施者，布施俱相類相聚相應相可；黠者，黠俱相類相聚相應相可，癡者，癡俱相類相聚相應相可；多欲者，多欲俱相類相聚相應相可，少欲者，少欲俱相類相聚相應相可；難持者，難持俱相類相聚相應相可，易持者，易持俱相類相聚相應相可；難給者，難給俱相類相聚相應相可，易給者，易給俱相類相聚相應相可；不足者，不足俱相類相聚相應相可，足者，足俱相類相聚相應相可；不守者，不守俱相類相聚相應相可，守者，守俱相類相聚相應相可。」",
    "T02n0101_001:0497c27_3": "佛說：「比丘！",
    "T02n0101_001:0497c27_4": "如是，黠人當分別是因緣，可行者當為行，不可行者當為莫行。」",
    "T02n0101_001:0497c29_0": "（二一）聞如是：一時佛在舍衛國祇樹給孤獨園。",
    "T02n0101_001:0498a01_1": "佛告比丘：「天上釋為故世在人中有七願，為如至命、為如求就、為所從本，故為釋。",
    "T02n0101_001:0498a02_2": "何等為七？",
    "T02n0101_001:0498a03_3": "到命要當為父母孝。",
    "T02n0101_001:0498a03_4": "到命要當為見老為禮。",
    "T02n0101_001:0498a04_5": "當為不出口炎言。",
    "T02n0101_001:0498a04_6": "當為隨意法語言。",
    "T02n0101_001:0498a05_0": "當為至命要不怒讒妄語。",
    "T02n0101_001:0498a05_1": "當為至命要至誠語，至誠喜至誠止，常信不欺天下。",
    "T02n0101_001:0498a06_2": "當為至命要天下慳，我當為意中不隨慳家中。",
    "T02n0101_001:0498a07_3": "行布施放手常與所求，名好布施，布施等分。",
    "T02n0101_001:0498a08_4": "為是釋天王故世在人中為是七願，說為至命要具行就，為從是本釋釋得。」",
    "T02n0101_001:0498a10_5": "從後說絕：「為孝父母，　姓中有老人禮，　不炎說隨意說讒妄言棄，　從慳自出諦不怒喜行言。",
    "T02n0101_001:0498a13_0": "「為是故能得上天，在所人欲行是，當為天上禮如是。」",
    "T02n0101_001:0498a14_1": "佛說如是。",
    "T02n0101_001:0498a15_0": "（二二）聞如是：一時佛在舍衛國，行在祇樹給孤獨園。",
    "T02n0101_001:0498a16_1": "佛便以爪甲頭取土已取，便告比丘：「比丘！",
    "T02n0101_001:0498a17_2": "知是云何？",
    "T02n0101_001:0498a17_3": "何等為多？",
    "T02n0101_001:0498a17_4": "爪頭土何如地土多？」",
    "T02n0101_001:0498a18_5": "比丘可便報：「佛爪甲上土少，不可比地土，無有比，亦非百倍，亦非千倍，亦非萬倍，亦非億倍，亦無有數，亦無有數喻亦無聚，亦不可說譬喻，是地土甚多。」",
    "T02n0101_001:0498a21_6": "佛便告比丘：「如是人所不知智黠眼行如地土，如是人所為智黠眼行如爪上土。",
    "T02n0101_001:0498a23_7": "如是人所為智黠眼行，如是可學智黠眼行無有過，黠生當為自活，如是比丘欲行道者可學。」",
    "T02n0101_001:0498a25_8": "佛說如是。",
    "T02n0101_001:0498a26_0": "（二三）聞如是：一時佛在舍衛國祇樹給孤獨園。",
    "T02n0101_001:0498a27_1": "佛便告比丘：「身為無有反復，身不念恩，若有小痛因作病，舉身并痛，常隨意所欲得，眼與好色，耳與好聲，鼻與好香，舌與美味，身與細軟，養身如是，捨人壞敗，身不欲度人。",
    "T02n0101_001:0498b02_2": "何以故？",
    "T02n0101_001:0498b02_3": "不盡隨戒法但作罪。」",
    "T02n0101_001:0498b02_4": "佛便告比丘：「過世有王名為大華，欲死時說言：『咄！",
    "T02n0101_001:0498b03_5": "當用身作何等？",
    "T02n0101_001:0498b04_6": "養護百歲盡力如是，一死事來身便壞敗。』",
    "T02n0101_001:0498b05_7": "如是身為無有反復，便知是為若，當用為視養？",
    "T02n0101_001:0498b06_8": "有劇如怨家，身自求罪，已得小痛便見憂態，常與最好五樂，久視之會當老病死？",
    "T02n0101_001:0498b08_9": "比丘可念而不忘是，已知是當行教人。」",
    "T02n0101_001:0498b09_10": "佛教如是。",
    "T02n0101_001:0498b10_0": "（二四）聞如是：一時佛在舍衛國，行在祇樹給孤獨園。",
    "T02n0101_001:0498b11_1": "佛便告比丘：「師子畜生王從自處出，已自處出便欠，已欠便視便四面觀。",
    "T02n0101_001:0498b12_2": "便三反師子聲行，便所意至處便行，已見有山河中深疾，過使難度，便師子在從是邊河自止，便度邊作識觀意念：『從是下到識處出已。』",
    "T02n0101_001:0498b15_3": "已便下，若師子王所識直不得出便復還，復度不得復還，常欲得識處出，至死師子王不止不行不置。",
    "T02n0101_001:0498b18_4": "所識不得故亦如是，所有癡人不諦受所學聞，便為人聚行說到人牽出，所癡人亦不置癡態行，亦不欲所，不諦受經所要，若如是便黠人可覺是：『是我當為學經力力行，我當為學問力，我當為精觀行力，我當為不放，師子王死態難出，覺少人欲為道。』",
    "T02n0101_001:0498b23_5": "當學如是。」",
    "T02n0101_001:0498b24_6": "佛說如是。",
    "T02n0101_001:0498b25_0": "（二五）聞如是：一時佛在王舍國講堂中。",
    "T02n0101_001:0498b25_1": "在時名為阿遬輪子婆羅門至佛，已至為麁惡口惡罵佛劇罵訶止，佛便為婆羅門阿遬輪子說經譬喻：「若人無有惡，為持惡口說向，清白行無有，惡癡人從是致殃。",
    "T02n0101_001:0498b29_2": "譬如人逆向風末塵來坌。」",
    "T02n0101_001:0498c01_3": "即時婆羅門阿遬輪子，為持頭面著足曰：「知過受悔，如癡、如愚，如不解、如不了，名為愚癡者，為度世者，持弊惡口罵亦數諫為，佛當為愚癡人故受悔過，從今自守不復犯。」",
    "T02n0101_001:0498c05_0": "佛報言：「已婆羅門悔過，如愚、如癡、如不解不了，為罵如來惡喙，已見復悔自說自守後不敢犯，是道行中望增道不減，若已見自悔過，自現不匿現守本不復犯。」",
    "T02n0101_001:0498c08_1": "婆羅門便自歸佛。",
    "T02n0101_001:0498c09_0": "佛說如是。",
    "T02n0101_001:0498c10_0": "（二六）聞如是：一時佛在王舍國時，有婆羅門名為不侵行者，至佛所與佛談，一處坐。",
    "T02n0101_001:0498c11_1": "已一處坐，不侵行者向佛說如是：「我名為不侵。」",
    "T02n0101_001:0498c12_2": "佛報言：「如名意亦爾？」",
    "T02n0101_001:0498c13_3": "爾乃婆羅門應：「不侵。」",
    "T02n0101_001:0498c13_4": "從後說絕：「若身不侵者，　　口善意亦然，　如是名不侵，　　無所侵為奇。」",
    "T02n0101_001:0498c17_0": "即不侵行者從坐起，持頭面著佛足下，從今持教誡不復犯五戒。",
    "T02n0101_001:0498c18_1": "佛說如是。",
    "T02n0101_001:0498c19_0": "（二七）佛說七處三觀經",
    "T02n0101_001:0498c20_0": "聞如是：一時佛在舍衛國祇樹給孤獨園。",
    "T02n0101_001:0498c20_1": "佛便呼比丘：「七處為知，三處為觀，疾為在道法脫結，無有結，意脫從黠得法，已見法自證道，受生盡，行道竟，作可作，不復來還。」",
    "T02n0101_001:0498c23_2": "佛問比丘：「何等為七處？",
    "T02n0101_001:0498c24_3": "善為知是。",
    "T02n0101_001:0498c24_4": "聞比丘色如本諦知？",
    "T02n0101_001:0498c25_5": "亦知色習，亦知色盡，亦知色滅度行，亦知色味，亦知色苦，亦知色出要，亦至誠；如是痛癢、思想、生死，識如本知，識習、識盡、識盡、受行本知，亦知識味，亦知識苦，亦知識出要，亦知識本至誠。",
    "T02n0101_001:0498c29_6": "何等為色如諦如？",
    "T02n0101_001:0498c29_7": "所色為四本，亦在四大，亦為在四大蚖，所色本如是如本知。",
    "T02n0101_001:0499a02_8": "何等色習如本知？",
    "T02n0101_001:0499a02_9": "愛習為色習，如是色習為知。",
    "T02n0101_001:0499a03_10": "何等為色盡如至誠？",
    "T02n0101_001:0499a03_11": "知愛盡為色盡，如是色盡為至誠知。",
    "T02n0101_001:0499a04_12": "何等為色行盡如至誠知？",
    "T02n0101_001:0499a05_13": "若是色為是八行，諦見到諦定為八，如是色盡受行如至誠知本。",
    "T02n0101_001:0499a06_14": "何等為知色味如至誠知？",
    "T02n0101_001:0499a07_15": "所色欲生喜生欲生，如是色為味如至誠知。",
    "T02n0101_001:0499a08_16": "何等為色惱如至誠知？",
    "T02n0101_001:0499a08_17": "所色不常、苦、轉法，如是為色惱如至誠知。",
    "T02n0101_001:0499a09_18": "何等為色要如至誠知？",
    "T02n0101_001:0499a10_19": "所色欲貪能解，能棄欲、能度欲，如是為色知要如至誠。",
    "T02n0101_001:0499a11_20": "何等為痛癢能知？",
    "T02n0101_001:0499a11_21": "六痛癢眼栽痛癢，耳鼻舌身意栽痛癢，如是為知痛癢。",
    "T02n0101_001:0499a13_22": "何等為痛癢習？",
    "T02n0101_001:0499a13_23": "栽習為痛癢習，如是習為痛癢習。",
    "T02n0101_001:0499a14_24": "何等為痛癢盡知？",
    "T02n0101_001:0499a14_25": "栽盡為痛癢盡知，如是為痛癢盡知。",
    "T02n0101_001:0499a15_26": "何等為痛癢受行？",
    "T02n0101_001:0499a16_0": "若受八行，諦見到諦定意為八，如是痛癢如盡受行為道。",
    "T02n0101_001:0499a17_1": "何等為痛癢味識？",
    "T02n0101_001:0499a17_2": "是為痛癢求來可求喜，如是為痛癢識味為知。",
    "T02n0101_001:0499a18_3": "何等為痛癢惱識？",
    "T02n0101_001:0499a19_4": "所痛癢為不常、敗、苦、轉法意，如是為痛癢惱識。",
    "T02n0101_001:0499a20_5": "何等為痛癢要？",
    "T02n0101_001:0499a20_6": "所痛癢欲能活為愛貪能度，如是為痛癢要識如諦知。",
    "T02n0101_001:0499a21_7": "何等為思想識？",
    "T02n0101_001:0499a22_8": "為身六思想，眼栽思想，耳鼻舌身意栽思想，如是是六識思想。",
    "T02n0101_001:0499a23_9": "何等為思想習識？",
    "T02n0101_001:0499a24_10": "栽習為思想習，如是為思想習識。",
    "T02n0101_001:0499a24_11": "何等為思想盡識？",
    "T02n0101_001:0499a25_12": "盡為思想盡識，如是為思想盡識。",
    "T02n0101_001:0499a26_13": "何等為思想盡受行識？",
    "T02n0101_001:0499a26_14": "是為八行識，識諦見到諦定意為八，如是盡思想受行識。",
    "T02n0101_001:0499a28_15": "何等為思想味識？",
    "T02n0101_001:0499a28_16": "所為思想因緣生樂得意喜，如是思想味識。",
    "T02n0101_001:0499a29_17": "何等為思想惱識？",
    "T02n0101_001:0499a29_18": "所為思想不常、盡、苦、轉法，如是為思想惱識。",
    "T02n0101_001:0499b01_19": "何等為思想要識？",
    "T02n0101_001:0499b02_20": "所思想欲能解、欲貪能斷、欲貪能自度，如是為思想要識。",
    "T02n0101_001:0499b03_21": "何等為生死識？",
    "T02n0101_001:0499b04_0": "為六身生死識，眼栽生死識，耳鼻舌身意栽行，如是為生死識。",
    "T02n0101_001:0499b05_1": "何等為生死習？",
    "T02n0101_001:0499b05_2": "栽習為生死習識。",
    "T02n0101_001:0499b06_3": "何等為生死盡識？",
    "T02n0101_001:0499b06_4": "栽盡為生死盡識。",
    "T02n0101_001:0499b07_5": "何等為生死欲盡愛行識？",
    "T02n0101_001:0499b07_6": "為是八行，識諦見至諦定為八，如是為生死欲滅受行識。",
    "T02n0101_001:0499b09_7": "何等為生死味識？",
    "T02n0101_001:0499b09_8": "所為生死因緣生樂喜意，如是為生死味識。",
    "T02n0101_001:0499b10_9": "何等為生死惱識？",
    "T02n0101_001:0499b10_10": "所有生死不常、盡、苦、轉法，如是為生死惱識。",
    "T02n0101_001:0499b11_11": "何等為生死要識？",
    "T02n0101_001:0499b12_12": "所為生死欲貪避、欲貪能斷、欲貪能度，如是為生死要識。",
    "T02n0101_001:0499b13_13": "何等為識身六衰識？",
    "T02n0101_001:0499b14_14": "眼栽識耳鼻舌身意，如是為識識。",
    "T02n0101_001:0499b14_15": "何等為識習？",
    "T02n0101_001:0499b15_16": "命字習為識習，如是習為識。",
    "T02n0101_001:0499b15_17": "何等為識盡受行為識？",
    "T02n0101_001:0499b16_18": "命字盡識，如是為盡識。",
    "T02n0101_001:0499b16_19": "何等為識盡受行為識？",
    "T02n0101_001:0499b17_20": "八行，諦見至諦定為八，如是為識盡欲受行如諦識。",
    "T02n0101_001:0499b18_21": "何等為識味知？",
    "T02n0101_001:0499b19_0": "所識因緣故生樂生喜意，如是味生為味識知。",
    "T02n0101_001:0499b20_1": "何等為識惱識？",
    "T02n0101_001:0499b20_2": "所識為盡、為苦、為轉，如是識惱識。",
    "T02n0101_001:0499b21_3": "何等要識，所識欲貪能治、欲貪能斷能度，如是為要識。",
    "T02n0101_001:0499b22_4": "如是比丘七處為覺知。",
    "T02n0101_001:0499b22_5": "何等為七？",
    "T02n0101_001:0499b23_6": "色、習、盡、道、味、苦、要，是五陰各有七事。",
    "T02n0101_001:0499b24_0": "「何等為三觀？",
    "T02n0101_001:0499b24_1": "識亦有七事，得五陰成六事，觀身為一色，觀五陰二，觀六衰三，故言三觀。",
    "T02n0101_001:0499b26_2": "比丘！",
    "T02n0101_001:0499b26_3": "能曉七處亦能三觀，不久行隨道，斷結無有結意，脫黠會見要，一證受止已，斷生死竟，行所作竟，不復來還墮生死，得道。」",
    "T02n0101_001:0499b28_4": "佛說如是。",
    "T02n0101_001:0499b29_5": "比丘歡喜受行。",
    "T02n0101_001:0499c01_0": "雜阿含經"
}