{
    "T11n0316_013:0809c09_0": "佛說大乘菩薩藏正法經卷第",
    "T11n0316_013:0809c10_0": "十三",
    "T11n0316_013:0809c12_0": "西天譯經三藏朝散大夫",
    "T11n0316_013:0809c13_0": "試光祿卿傳梵大師賜紫",
    "T11n0316_013:0809c14_0": "沙門臣法護等奉　詔譯",
    "T11n0316_013:0809c15_0": "如來不思議品第四之七",
    "T11n0316_013:0809c16_0": "「復次舍利子！",
    "T11n0316_013:0809c16_1": "云何名為如來四無所畏不可思議？",
    "T11n0316_013:0809c17_2": "諸住信菩薩應發淨信，超越分別、離諸疑惑，乃至發希有想。",
    "T11n0316_013:0809c18_3": "舍利子！",
    "T11n0316_013:0809c18_4": "如來無所畏法其有四種，如來由具四無畏故了知勝處，於大眾中能師子吼轉妙梵輪，餘諸沙門婆羅門悉不能轉，一切世間天人魔梵無與如來同其法者。",
    "T11n0316_013:0809c22_5": "舍利子！",
    "T11n0316_013:0809c22_6": "何等是為四無所畏？",
    "T11n0316_013:0809c22_7": "一者一切智無畏，謂佛如來已能圓具無上勝智，於大眾中作如是言：『我成無上正等正覺，此法唯佛自所證知，餘諸天人世間不能與佛同其法語。』",
    "T11n0316_013:0809c26_8": "如來以此法故成等正覺，云何說名如來成等正覺？",
    "T11n0316_013:0809c27_9": "謂佛如來以一切法平等故而成正覺，於諸法中無高無下，若異生法、若聖人法、若諸佛法、若有學法、若無學法、若緣覺法、若菩薩法、若世間法、若出世間法、若有罪法、若無罪法、若有漏法、若無漏法、若有為法、若無為法，於如是等一切法中如來悉平等故，此名如來現成正覺。",
    "T11n0316_013:0810a04_10": "此中云何名為平等？",
    "T11n0316_013:0810a05_11": "謂空平等，見自性故。",
    "T11n0316_013:0810a05_12": "無相平等，相自性故。",
    "T11n0316_013:0810a06_13": "無願平等，三界自性故。",
    "T11n0316_013:0810a06_14": "無生平等，生自性故。",
    "T11n0316_013:0810a07_15": "無作平等，作自性故。",
    "T11n0316_013:0810a07_16": "無起平等，起自性故。",
    "T11n0316_013:0810a08_17": "無含藏平等，含藏自性故。",
    "T11n0316_013:0810a08_18": "如所說平等，三世自性故。",
    "T11n0316_013:0810a09_19": "明解脫平等，無明有愛自性故。",
    "T11n0316_013:0810a10_20": "涅槃平等，諸行自性故。",
    "T11n0316_013:0810a10_21": "舍利子！",
    "T11n0316_013:0810a10_22": "以如是等諸法平等，是故如來現成正覺。",
    "T11n0316_013:0810a11_23": "如來於大眾中得無所畏，以如是法教示眾會，令諸眾會咸生歡喜，身得喜故心極信順。",
    "T11n0316_013:0810a13_24": "復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。",
    "T11n0316_013:0810a16_25": "如來所具無畏法中實無少法可取，亦非無取。",
    "T11n0316_013:0810a17_26": "如來無畏法中亦無虛誑，如實故平等。",
    "T11n0316_013:0810a18_27": "法界平等，於是平等法中，普盡一切世界舒坦無礙。",
    "T11n0316_013:0810a20_0": "如來如實之法，甚深微妙難解難知。",
    "T11n0316_013:0810a20_1": "如來起大悲心，即以是法起種種方便，為諸眾生廣大宣說聖出離法能盡諸苦。",
    "T11n0316_013:0810a22_2": "如來以大願力，一切眾生無師範者為作師範，未成正覺者令成正覺。",
    "T11n0316_013:0810a24_3": "所有一切眾生馳流諸境斷見等者，如來以無畏法悉令清淨。",
    "T11n0316_013:0810a25_4": "舍利子！",
    "T11n0316_013:0810a25_5": "如來無所畏法，無邊無際與虛空等，若欲知其虛空邊際，即知如來無畏邊際。",
    "T11n0316_013:0810a27_6": "諸住信菩薩聞是法已，應生淨信，超越分別、離諸疑惑，乃至發希有想。",
    "T11n0316_013:0810a29_7": "此說是名如來第一無畏。",
    "T11n0316_013:0810b01_0": "「復次舍利子！",
    "T11n0316_013:0810b01_1": "二者漏盡無畏，謂佛如來具足無上勝智，於大眾中作如是言：『我盡諸漏得無所畏。",
    "T11n0316_013:0810b03_2": "而彼一切天人世間，無能與佛同法語者。』",
    "T11n0316_013:0810b04_3": "此復云何如來已盡諸漏？",
    "T11n0316_013:0810b04_4": "謂佛如來欲漏已盡，心得解脫，斷滅一切貪行種子。",
    "T11n0316_013:0810b05_5": "如來有漏已盡，心得解脫，斷滅一切瞋行種子。",
    "T11n0316_013:0810b06_6": "如來無明漏已盡，心得解脫，斷滅一切癡行種子。",
    "T11n0316_013:0810b08_7": "如來見漏已盡，心得解脫，斷滅一切煩惱所行種子。",
    "T11n0316_013:0810b09_8": "此等是名如來諸漏已盡。",
    "T11n0316_013:0810b09_9": "如是所說皆世俗所成，非勝義諦。",
    "T11n0316_013:0810b10_10": "勝義諦者，謂最上聖智慧中若知若斷，若修若證，而無少法可住。",
    "T11n0316_013:0810b12_11": "何以故？",
    "T11n0316_013:0810b12_12": "如所說盡彼實知。",
    "T11n0316_013:0810b12_13": "若諸眾生修出離行，如來悉如實知。",
    "T11n0316_013:0810b13_14": "又舍利子！",
    "T11n0316_013:0810b13_15": "如來如實了知眼界、色界、眼識界。",
    "T11n0316_013:0810b14_16": "云何能知？",
    "T11n0316_013:0810b14_17": "謂佛了知內空、外空、內外空故。",
    "T11n0316_013:0810b15_18": "乃至意界、法界、意識界悉如實知。",
    "T11n0316_013:0810b16_19": "云何能知？",
    "T11n0316_013:0810b16_20": "謂佛了知內空、外空、內外空故。",
    "T11n0316_013:0810b17_21": "又舍利子！",
    "T11n0316_013:0810b17_22": "如來了知地界、水界、火界、風界及虛空界，悉如實知。",
    "T11n0316_013:0810b18_23": "云何能知？",
    "T11n0316_013:0810b18_24": "謂如虛空故亦然了知。",
    "T11n0316_013:0810b19_25": "如來悉知欲界、色界及無色界分別所起，知有為界是造作相，知無為界是無造作相，知雜染界是客塵煩惱相，知清淨界是自性明亮相，知諸行界是不如理作意無明相，知涅槃界是如理作意明智相。",
    "T11n0316_013:0810b24_0": "「又舍利子！",
    "T11n0316_013:0810b24_1": "若諸界依止、諸界安住、諸界隨順、諸界建立、諸界作用、諸界意趣、諸界寂定、諸界住著，如來一一如實了知，隨所知已即為說法。",
    "T11n0316_013:0810b27_2": "舍利子！",
    "T11n0316_013:0810b27_3": "此是如來種種界智力，如是勝力無有邊際。",
    "T11n0316_013:0810b28_4": "若諸住信菩薩於佛如來如是智力，聞已淨信，超越分別、離諸疑惑，後復生起身喜心喜適悅之相，發希有想。",
    "T11n0316_013:0810c02_0": "「如來無畏邊際，諸住信菩薩聞是法已，應生淨信，超越分別、離諸疑惑，乃至發希有想。",
    "T11n0316_013:0810c03_1": "此說是名如來第二無所畏法。",
    "T11n0316_013:0810c04_2": "如來由具無所畏故，一切天人世間無與如來同其法者。",
    "T11n0316_013:0810c06_0": "「復次舍利子！",
    "T11n0316_013:0810c06_1": "三者說障道無畏，謂佛如來具足無上勝智，於大眾中作如是言：『我說諸障道法能障聖道，乃至一切天人世間，無能與佛同法語者。』",
    "T11n0316_013:0810c09_2": "云何名為障道之法？",
    "T11n0316_013:0810c09_3": "有其一法能障聖道。",
    "T11n0316_013:0810c10_4": "何等為一？",
    "T11n0316_013:0810c10_5": "謂諸眾生心不清淨。",
    "T11n0316_013:0810c10_6": "二法能障聖道，謂無慚、無愧。",
    "T11n0316_013:0810c11_7": "三法能障聖道，謂身惡作、語惡作、意惡作。",
    "T11n0316_013:0810c12_8": "四法能障聖道，其四種法皆墮惡趣，謂貪欲當墮惡趣、瞋恚當墮惡趣、愚癡當墮惡趣、怖畏當墮惡趣。",
    "T11n0316_013:0810c14_9": "五法能障聖道，謂殺生、偷盜、邪染、妄語、飲酒。",
    "T11n0316_013:0810c15_10": "六法能障聖道，謂不尊重佛、不尊重法、不尊重僧、不尊重戒學、不尊重定學、不尊重修頭陀行者。",
    "T11n0316_013:0810c18_0": "七法能障聖道，謂慢、過慢、慢過慢、我慢、邪慢、增上慢、卑慢。",
    "T11n0316_013:0810c19_1": "八法能障聖道，謂邪見、邪思惟、邪語、邪業、邪命、邪勤、邪念、邪定。",
    "T11n0316_013:0810c20_2": "九法能障聖道，謂於我身作無義利生起害心，已作、現作、當作；於我所愛作無義利生起害心，已作、現作、當作、於我非愛作無義利生起害心，已作、現作、當作。",
    "T11n0316_013:0810c24_3": "十法能障聖道，謂殺生，偷盜，邪染，妄言，綺語，兩舌，惡口，貪，瞋，邪見。",
    "T11n0316_013:0810c25_4": "舍利子！",
    "T11n0316_013:0810c25_5": "如是等法能障聖道。",
    "T11n0316_013:0810c26_6": "乃至不如理作意相應所生結使，此法無味，是不可觀、是不可行，由顛倒勤行故不出離，生起一切愛見，取著於身語意業，愛著增熾。",
    "T11n0316_013:0810c29_7": "如來了知諸法能障聖道，知已如實為諸眾生廣大宣說障道之法，令諸眾生寂止近止。",
    "T11n0316_013:0811a02_8": "說除斷法普為教示，令諸眾會咸生歡喜，身得喜故心極信順。",
    "T11n0316_013:0811a03_9": "復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。",
    "T11n0316_013:0811a06_10": "如來所具無畏法中實無少法可取，亦非無取。",
    "T11n0316_013:0811a08_0": "如來無畏法中亦無虛誑，如實故平等。",
    "T11n0316_013:0811a08_1": "法界平等，於是平等法中，普盡一切世界舒坦無礙。",
    "T11n0316_013:0811a10_2": "此如是等不可思議無量無數甚深正法，如來悉具足已，大悲之心所逼切故，為諸眾生說斷障道之法，普令一切寂止近止。",
    "T11n0316_013:0811a12_3": "舍利子！",
    "T11n0316_013:0811a13_4": "如來無所畏法，無邊無際與虛空等，若欲知其虛空邊際，即知如來無畏邊際。",
    "T11n0316_013:0811a14_5": "諸住信菩薩聞是法已，應生淨信，超越分別、離諸疑惑，乃至發希有想。",
    "T11n0316_013:0811a16_6": "此是如來第三無所畏法。",
    "T11n0316_013:0811a17_0": "如來由具無所畏故，一切天人世間無與如來同其法者。",
    "T11n0316_013:0811a18_1": "「復次舍利子！",
    "T11n0316_013:0811a18_2": "四者盡苦道無畏，謂佛如來具足無上勝智，於大眾中作如是言：『我說聖出離法能盡苦道，乃至一切天人世間無能與佛同法語者。』",
    "T11n0316_013:0811a21_3": "云何名為聖出離法能盡苦道？",
    "T11n0316_013:0811a22_4": "其有一法是聖出離道。",
    "T11n0316_013:0811a22_5": "何等為一？",
    "T11n0316_013:0811a23_6": "謂諸眾生心悉清淨。",
    "T11n0316_013:0811a23_7": "二法是聖出離道，謂奢摩他、毘鉢舍那。",
    "T11n0316_013:0811a24_8": "三法是聖出離道，謂空、無相、無願。",
    "T11n0316_013:0811a25_9": "四法是聖出離道，謂身念處、受念處、心念處、法念處。",
    "T11n0316_013:0811a26_10": "五法是聖出離道，謂信根、精進根、念根、定根、慧根。",
    "T11n0316_013:0811a27_11": "六法是聖出離道，謂念佛、念法、念僧、念戒、念施、念天。",
    "T11n0316_013:0811a28_12": "七法是聖出離道，謂擇法覺支、精進覺支、喜覺支、輕安覺支、捨覺支、念覺支、定覺支。",
    "T11n0316_013:0811b01_13": "八法是聖出離道，謂正見、正思惟、正語、正業、正命、正精進、正念、正定。",
    "T11n0316_013:0811b03_14": "九種歡喜根本法是聖出離道，謂歡喜、適悅、輕安、快樂、等持、如實知見、寂靜、離染、解脫。",
    "T11n0316_013:0811b05_0": "十法是聖出離道，謂遠離殺生、遠離偷盜、遠離邪染、遠離妄言、遠離綺語、遠離兩舌、遠離惡口、遠離貪欲、遠離瞋恚、能具正見。",
    "T11n0316_013:0811b07_1": "舍利子！",
    "T11n0316_013:0811b08_0": "如是所說諸聖出離法，能盡苦道。",
    "T11n0316_013:0811b08_1": "乃至諸善菩提分法，戒蘊相應、定蘊相應、慧蘊相應、解脫蘊相應、解脫知見蘊相應、四聖諦法相應，此等所說皆名聖出離道。",
    "T11n0316_013:0811b11_2": "復有聖出離道，謂正所行。",
    "T11n0316_013:0811b12_3": "此正所行，彼即無法可行亦非無行，無入無出、無取無捨。",
    "T11n0316_013:0811b13_4": "何以故？",
    "T11n0316_013:0811b13_5": "若已行、若當行，二法皆離彼一切法，無二亦然。",
    "T11n0316_013:0811b14_6": "此如實知見，是聖出離道。",
    "T11n0316_013:0811b15_7": "如來於此聖出離道自了知已，為諸眾生廣大宣說，令諸眾會咸生歡喜，身得喜故心極信順。",
    "T11n0316_013:0811b17_8": "復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。",
    "T11n0316_013:0811b20_9": "如來所具無畏法中實無少法可取，亦非無取。",
    "T11n0316_013:0811b21_10": "如來無畏法中亦無虛誑，如實故平等。",
    "T11n0316_013:0811b22_11": "法界平等，於是平等法中，普盡一切世界舒坦無礙。",
    "T11n0316_013:0811b23_12": "此如是等不可思議無量無數甚深正法，如來悉具足已，大悲之心所逼切故，為諸眾生廣大宣說聖出離法，令諸眾生咸悉覺了盡苦邊際。",
    "T11n0316_013:0811b26_13": "舍利子！",
    "T11n0316_013:0811b27_14": "此是如來第四無所畏法。",
    "T11n0316_013:0811b27_15": "如來由具四無所畏故了知勝處，於大眾中作師子吼轉妙梵輪，餘諸沙門婆羅門悉不能轉，乃至一切世間天人魔梵無與如來同其法者。",
    "T11n0316_013:0811c01_16": "舍利子！",
    "T11n0316_013:0811c02_0": "如來如是四無所畏，無邊無際與虛空等，若欲知其虛空邊際，即知如來無畏邊際。",
    "T11n0316_013:0811c03_1": "諸住信菩薩得聞如來如是不可思議無畏之法，應生淨信，超越分別、離諸疑惑，後復生起身喜心喜，發希有想。」",
    "T11n0316_013:0811c07_0": "爾時世尊重明斯義說伽陀曰：「彼一切法皆平等，　　佛自然智隨覺了，　由是現證佛菩提，　　如來平等普觀視。",
    "T11n0316_013:0811c10_0": "　世間一切異生法，　　與諸佛法悉平等，　有學無學諸法門，　　及緣覺法亦如是。",
    "T11n0316_013:0811c12_0": "　所有世間一切法，　　及彼出世勝法門，　善惡無動法亦然，　　與涅盤道皆同等。",
    "T11n0316_013:0811c14_0": "　所有空法無相法，　　彼無願法亦復然，　無生無作諸法中，　　如來平等同觀照。",
    "T11n0316_013:0811c16_0": "　此平等法了知已，　　佛為眾生廣宣說，　化眾生歸解脫門，　　牟尼第一無所畏。",
    "T11n0316_013:0811c18_0": "　解脫世間三種法，　　為眾生說解脫門，　佛大無畏人中尊，　　此名第二無畏法。",
    "T11n0316_013:0811c20_0": "　雖知諸佛演正法，　　何故親近不解脫？",
    "T11n0316_013:0811c21_0": "　心不清淨慚愧無，　　由斯一二為障礙，　復由身語意三業，　　不遵戒法而惡作，　貪瞋癡怖起四愆，　　彼諸殺害并偷盜，　邪染妄言飲酒五，　　六不尊重七慢生，　八種邪法旋復興，　　彼九惱處多過失，　後起十種不善業，　　於解脫道為障礙。",
    "T11n0316_013:0811c27_0": "　深固作意不了知，　　為癡暗道所覆蔽，　取著虛妄及迷醉，　　顛倒勤行了知已，　乃復親近正法門，　　此名第三無畏法。",
    "T11n0316_013:0812a01_0": "　清淨法門無限量，　　近正法故證菩提，　唯佛智知寂靜門，　　知已廣施甘露法。",
    "T11n0316_013:0812a03_0": "　佛最稱讚菩提分，　　乃至廣多諸善法，　習近故為解脫門，　　佛十力尊善宣說。",
    "T11n0316_013:0812a05_0": "　深固勤行離諸染，　　於其善法悉相應，　是法非法無著心，　　寂靜解脫離憂怖。",
    "T11n0316_013:0812a07_0": "　如實了知諸善法，　　如空寥廓而無礙，　無執著法亦復然，　　彼能出離三有海。",
    "T11n0316_013:0812a09_0": "　三有海中迷著者，　　十力尊說業所生，　佛令解脫悲愍心，　　四無畏法虛空等。",
    "T11n0316_013:0812a11_0": "「舍利子！",
    "T11n0316_013:0812a11_1": "如是所說如來四無畏法不可思議，諸住信菩薩聞是法已，應生淨信，超越分別、離諸疑惑，乃至發希有想。」",
    "T11n0316_013:0812a14_0": "佛說大乘菩薩藏正法經卷第十三",
    "T11n0316_013:0812a15_0": "即無生，無生即無盡，於畢竟盡中無所對治，此說名盡。",
    "T11n0316_013:0812a16_1": "如所說盡，亦復無有盡法可盡即是無為，無為即無滅無住。",
    "T11n0316_013:0812a17_2": "若說有生，如來即無生。",
    "T11n0316_013:0812a18_3": "法性常住法界常住，諸法亦復隨智所行，然其所行悉無所行亦非無行，亦復無漏法可得。",
    "T11n0316_013:0812a20_4": "雖復如是，如來安住大悲心已，亦為眾生廣大宣說，斷除諸漏之法。",
    "T11n0316_013:0812a22_5": "如來於大眾中得無所畏，以如是法教示眾會，令諸眾會咸生歡喜，身得喜故心極信順。",
    "T11n0316_013:0812a24_6": "復令眾會適悅快樂，如來大悲相應具真實故、平等性故、如實性故、無異性故、無種類性故、無所觀性故、無生性故、無離性故、無所取性故。",
    "T11n0316_013:0812a27_7": "如來所具無畏法中實無少法可取，亦非無取。",
    "T11n0316_013:0812a28_8": "如來無畏法中亦無虛誑，如實故平等。",
    "T11n0316_013:0812a29_9": "法界平等，於是平等法中，普盡一切世界舒坦無礙。",
    "T11n0316_013:0812b01_10": "此如是等不可思議無量無數甚深正法，如來悉具足已，大悲之心所逼切故，為諸眾生廣大宣說如是之法。",
    "T11n0316_013:0812b04_11": "舍利子！",
    "T11n0316_013:0812b04_12": "如來無所畏法無邊無際與虛空等，若欲知其虛空邊際，即知"
}