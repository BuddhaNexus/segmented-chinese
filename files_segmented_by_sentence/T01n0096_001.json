{
    "T01n0096_001:0919a22_0": "佛說治意經",
    "T01n0096_001:0919a24_0": "失譯人名今附西晉錄",
    "T01n0096_001:0919a25_0": "佛言：「安般守意具行如法已，欲次第學，如如佛說為在天下得明，如陰解月出立，身立意立，坐臥亦爾。",
    "T01n0096_001:0919a27_1": "已比丘立意，如是前後會有所益；已前後有所益，使不復見恠意；已止意亦守六衰；常守莫中止，便知無為身。",
    "T01n0096_001:0919a29_2": "若一切有意常守身，止不願，亦不願有，亦不疑有，亦不疑無有，次第行在所疑，便蚤得度生死；若驚意，知定喜淨，時時法觀，能得度老病。",
    "T01n0096_001:0919b03_3": "如是可病驚，精進道人自意，生老結能得斷，今世能得苦盡，已警為聽，所睡為覺，警勝臥已，警無有畏。",
    "T01n0096_001:0919b06_4": "已精進曉睡，日夜為學，已求甘露，便得滅苦。",
    "T01n0096_001:0919b07_5": "人有是有利從歸佛，為中夜常意在佛，已覺得覺，佛弟子常爾。",
    "T01n0096_001:0919b08_6": "若中夜常念法，僧聚亦爾，行戒亦爾，布施亦爾，身護亦爾，行禪亦爾，不侵人亦爾，定意亦爾，爾空亦爾，已覺能覺，佛弟子常爾，若中不墮思想。」",
    "T01n0096_001:0919b11_7": "問曰：「何等為便知無為身？」",
    "T01n0096_001:0919b12_8": "師曰：「泥為無為身。」",
    "T01n0096_001:0919b12_9": "「何等為次第行？」",
    "T01n0096_001:0919b13_10": "「謂今所到，便當除、次除，是為次第行。」",
    "T01n0096_001:0919b14_11": "「何等為時時法觀？」",
    "T01n0096_001:0919b14_12": "「謂六入來時，當即時校計，是為時時法觀。」",
    "T01n0096_001:0919b15_13": "「何等為道人自意？」",
    "T01n0096_001:0919b15_14": "「謂教人精進，當先自意行，身自守、意自守，自為福中，天上福未滿故，自守福已滿便得禪。」",
    "T01n0096_001:0919b18_0": "佛說治意經"
}