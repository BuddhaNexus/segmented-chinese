{
    "T18n0882_005:0352b04_0": "佛說一切如來真實攝大乘現證",
    "T18n0882_005:0352b05_0": "三昧大教王經卷第五",
    "T18n0882_005:0352b07_0": "西天譯經三藏朝奉大夫試光祿卿",
    "T18n0882_005:0352b08_0": "傳法大師賜紫沙門臣施護等",
    "T18n0882_005:0352b09_0": "奉　詔譯",
    "T18n0882_005:0352b10_0": "金剛界大曼拏羅廣大儀軌分第一之五爾時具德持金剛者。",
    "T18n0882_005:0352b11_1": "聞諸如來勸請語已。",
    "T18n0882_005:0352b11_2": "即入一切如來三昧。",
    "T18n0882_005:0352b12_3": "出生金剛加持三摩地。",
    "T18n0882_005:0352b12_4": "說此金剛界大曼拏羅頌曰。",
    "T18n0882_005:0352b14_0-0": "　復次我今當演說　　最上廣大曼拏羅　其相猶如金剛界　　是故名為金剛界　如教次第應安立　　曼拏羅中諸相分　先以大薩埵大印　　普遍加持作觀想　於前印處即當起　　如理觀視於諸方　以高舉相次第行　　金剛薩埵應念誦　應取新線堅妙合　　稱其分量而善用　行人持線以抨量　　隨力應作曼拏羅　其壇四方及四門　　復以四剎而嚴飾　",
    "T18n0882_005:0352b14_0-1": "及以四線而交絡　　繒帛妙線等莊嚴　於其四隅諸分位　　及諸門戶相合處　各各鈿飾金剛寶　　次第抨外曼拏羅　外壇中心如輪相　　復次漸入於中宮　以金剛線善抨量　　設以八柱而間飾　於彼金剛勝住處　　而復飾以五輪壇　於是所立輪壇中　　如教安立佛形像　於彼中心曼拏羅　　佛像周圍當安布　四勝三昧邪印契　　如其次第應圖畫　",
    "T18n0882_005:0352b14_0-2": "以金剛步而漸進　　次第安四曼拏羅　所謂阿閦佛等四　　一切佛像皆安立　先畫阿閦曼拏羅　　持金剛等眾齊等　次畫寶生曼拏羅　　金剛藏等眾圓滿　次無量壽曼拏羅　　金剛眼等眾清淨　不空成就曼拏羅　　金剛巧業等應畫　於內輪壇諸隅分　　當畫金剛明妃眾　其外輪壇四隅處　　應畫佛供養等四　然後於彼四門中　　安四護門大明王　",
    "T18n0882_005:0352b14_0-3": "次復於外輪壇處　　各應安立大薩埵　然後如其本部儀　　結勝三昧邪印契　金剛阿闍梨入已　　開印普遍為驚覺　次誦金剛警覺心　　阿字是為所教令　作自加持稱自名　　然後金剛作成就　金剛阿闍梨次結　　薩埵金剛鉤召印　復作彈指遍警覺　　召請一切佛菩薩　即剎那間一切佛　　金剛薩埵同集會　遍滿一切曼拏羅　　普遍召請咸來集　",
    "T18n0882_005:0352b14_0-4": "然後次應結大印　　金剛薩埵乃親近　一遍應誦百八名　　依法次第而稱讚　既集會已施歡喜　　一切如來悉堅固　金剛薩埵本法成　　作大慈友而安住　然後於其四門處　　金剛鉤等應作法　勝大羯磨印等作　　以三昧法而安立　勝三昧邪等諸印　　薩埵金剛等亦然　應誦惹吽鑁呼明　　求大薩埵法成就　然後佛等一切眾　　并大薩埵咸集會　",
    "T18n0882_005:0352b14_0-5": "依法鉤召即遍入　　悉得相應而敬愛　然作祕密供養事　　諸大我者悉歡喜　如教利益諸眾生　　能作一切成就事　如是一切曼拏羅　　於中所有諸法用　是即金剛阿闍梨　　如教所作諸事業復次宣說金剛界中諸曼拏羅。",
    "T18n0882_005:0353a06_1": "所有弟子入壇法等廣大儀軌。",
    "T18n0882_005:0353a07_2": "今先說彼弟子入曼拏羅儀。",
    "T18n0882_005:0353a08_3": "諸欲入者。",
    "T18n0882_005:0353a08_4": "謂應先於普遍無餘諸有情界起救護心。",
    "T18n0882_005:0353a09_5": "悉令獲得適悅快樂。",
    "T18n0882_005:0353a09_6": "及得一切最上悉地。",
    "T18n0882_005:0353a10_7": "諸有入此大曼拏羅者。",
    "T18n0882_005:0353a10_8": "不應揀擇是嚴非器。",
    "T18n0882_005:0353a11_9": "何以故。",
    "T18n0882_005:0353a11_10": "世尊謂有有情造大罪業。",
    "T18n0882_005:0353a11_11": "彼或於此大曼拏羅見已入己。",
    "T18n0882_005:0353a12_12": "即得當離一切惡趣。",
    "T18n0882_005:0353a13_13": "世尊或有有情。",
    "T18n0882_005:0353a13_14": "受諸飲食五欲娛樂。",
    "T18n0882_005:0353a13_15": "世間義利堅著不捨。",
    "T18n0882_005:0353a14_16": "即以此世間之法而為先行。",
    "T18n0882_005:0353a15_17": "但能於此曼拏羅中隨欲所作。",
    "T18n0882_005:0353a15_18": "亦得一切意願圓滿。",
    "T18n0882_005:0353a16_19": "世尊或有有情。",
    "T18n0882_005:0353a16_20": "愛樂戲笑歌舞飲食快樂等事。",
    "T18n0882_005:0353a17_21": "又復於此一切如來大乘現證三昧法性不了知故。",
    "T18n0882_005:0353a18_22": "入餘天族壇中。",
    "T18n0882_005:0353a18_23": "為求一切意願圓滿。",
    "T18n0882_005:0353a19_24": "取著彼中愛樂快樂戲笑等事。",
    "T18n0882_005:0353a20_0": "乃於一切如來曼拏羅中受學法等。",
    "T18n0882_005:0353a20_1": "妄生怖畏而不能入。",
    "T18n0882_005:0353a21_2": "於彼惡趣壇路門中。",
    "T18n0882_005:0353a21_3": "生住著心。",
    "T18n0882_005:0353a22_0": "如是等類。",
    "T18n0882_005:0353a22_1": "若能於此金剛界大曼拏羅相應而入。",
    "T18n0882_005:0353a23_2": "為求一切適悅快樂勝愛樂事最上悉地者。",
    "T18n0882_005:0353a24_3": "亦得成就。",
    "T18n0882_005:0353a24_4": "即能轉彼入諸惡趣現前道等。",
    "T18n0882_005:0353a25_5": "世尊或有有情。",
    "T18n0882_005:0353a25_6": "修正法者。",
    "T18n0882_005:0353a25_7": "愛樂一切如來戒定慧法最上方便悉地果等。",
    "T18n0882_005:0353a26_8": "為求無上佛菩提故。",
    "T18n0882_005:0353a27_9": "修習一切禪定解脫地位等法。",
    "T18n0882_005:0353a27_10": "遍歷無量無邊苦者。",
    "T18n0882_005:0353a28_11": "如是等類。",
    "T18n0882_005:0353a28_12": "入此金剛界大曼拏羅中。",
    "T18n0882_005:0353a29_13": "如來之果即能速證。",
    "T18n0882_005:0353a29_14": "不為難得。",
    "T18n0882_005:0353a29_15": "況餘一切成就法等。",
    "T18n0882_005:0353b02_0": "復次宣說禮敬儀軌。",
    "T18n0882_005:0353b02_1": "謂先普禮四方一切如來。",
    "T18n0882_005:0353b03_2": "先作金剛合掌。",
    "T18n0882_005:0353b03_3": "全身委地禮東方如來。",
    "T18n0882_005:0353b03_4": "大明曰。",
    "T18n0882_005:0353b05_0": "唵(引)薩哩嚩(二合)怛他(引)誐多(一句)布儒(仁祖切)波塞他(二合引)那(引)野(引)怛摩(二合引)喃儞哩夜(二合引)怛夜(引)彌薩哩嚩(二合)怛他(引)誐多(二)嚩日囉(二合)薩埵(引)提瑟姹(二合)莎[牟*含](引切身下同三)如前金剛合掌安於心間。",
    "T18n0882_005:0353b09_1": "即以顙禮南方如來。",
    "T18n0882_005:0353b10_2": "大明曰。",
    "T18n0882_005:0353b11_0": "唵(引)薩哩嚩(二合)怛他(引)誐多(一句)布惹(引)毘尸(引)哥(引)夜(引)怛摩(二合引)喃儞哩夜(二合引)怛夜(引)彌薩哩嚩(二合)怛他(引)誐多(二)嚩日囉(二合)囉怛那(二合)阿毘詵左[牟*含](引)(三)如前金剛合掌復安於頭。",
    "T18n0882_005:0353b15_1": "即以口禮西方如來。",
    "T18n0882_005:0353b16_2": "大明曰。",
    "T18n0882_005:0353b17_0": "唵(引)薩哩嚩(二合)怛他(引)誐多(一句)布惹(引)鉢囉(二合)嚩哩多(二合)那(引)夜(引)怛摩(二合引)喃儞哩夜(二合引)怛夜(引)彌薩哩嚩(二合)怛他(引)誐多(二)嚩日囉(二合)達哩摩(二合引)鉢囉(二合)嚩哩多(二合)野[牟*含](引)(三)如前金剛合掌。",
    "T18n0882_005:0353b21_1": "從頭漸下安於心間。",
    "T18n0882_005:0353b21_2": "即以頂禮北方如來。",
    "T18n0882_005:0353b22_3": "大明曰。",
    "T18n0882_005:0353b23_0": "唵(引)薩哩嚩(二合)怛他(引)誐多(一句)布惹(引)葛哩摩(二合)尼(引)怛摩(二合引)喃儞哩夜(二合引)怛夜(引)彌薩哩嚩(二合)怛他(引)誐多(二)嚩日囉(二合)葛哩摩(二合)酤嚕(引)[牟*含](引)(三)然後金剛阿闍梨。",
    "T18n0882_005:0353b27_1": "令金剛弟子以緋帛覆面。",
    "T18n0882_005:0353b28_0": "結薩埵金剛印。",
    "T18n0882_005:0353b28_1": "誦此大明曰。",
    "T18n0882_005:0353c01_0": "三摩野薩怛鑁(三合一句)",
    "T18n0882_005:0353c02_0": "然後以二中指持於華鬘成印。",
    "T18n0882_005:0353c02_1": "即入曼拏羅。",
    "T18n0882_005:0353c03_0": "誦此大明曰。",
    "T18n0882_005:0353c04_0": "三摩野吽(引一句)",
    "T18n0882_005:0353c05_0": "入曼拏羅已。",
    "T18n0882_005:0353c05_1": "然後授此誓誡言。",
    "T18n0882_005:0353c05_2": "汝今已得入一切如來曼拏羅中。",
    "T18n0882_005:0353c06_3": "當觀我即從彼金剛智所生。",
    "T18n0882_005:0353c07_4": "由是金剛智故。",
    "T18n0882_005:0353c07_5": "汝即當得一切如來一切悉地。",
    "T18n0882_005:0353c08_6": "況餘所有悉地法邪。",
    "T18n0882_005:0353c08_7": "若有不見大曼拏羅者。",
    "T18n0882_005:0353c09_8": "汝不應為說此三昧法。",
    "T18n0882_005:0353c09_9": "若為說者違越三昧。",
    "T18n0882_005:0353c10_10": "然後金剛阿闍梨。",
    "T18n0882_005:0353c10_11": "自結薩埵金剛印。",
    "T18n0882_005:0353c11_12": "安於金剛弟子頂。",
    "T18n0882_005:0353c11_13": "安已作是言。",
    "T18n0882_005:0353c11_14": "諸不應說人。",
    "T18n0882_005:0353c12_15": "汝為說者。",
    "T18n0882_005:0353c12_16": "以此三昧金剛摧碎汝頂。",
    "T18n0882_005:0353c12_17": "次以三昧。",
    "T18n0882_005:0353c13_18": "印水誦是心明加持。",
    "T18n0882_005:0353c13_19": "一遍然後授與弟子。",
    "T18n0882_005:0353c14_20": "令飲說此誓心大明曰。",
    "T18n0882_005:0353c15_0": "嚩日囉(二合)薩埵莎焬帝(引)[寧*也](切身下同一句)紇哩(二合)捺曳(引)三摩嚩悉體(二合)多(二)儞哩毘(二合)[寧*也]怛怛剎(二合)赧夜(引)夜(引)(三)[寧*也]禰突嚕(二合引)夜(引)禰[牟*含]那野(四)嚩日嚕(二合引)捺迦姹(五)然以誓誡告弟子言。",
    "T18n0882_005:0353c19_1": "汝從今已後。",
    "T18n0882_005:0353c19_2": "想我即同金剛手尊。",
    "T18n0882_005:0353c20_3": "如我所作汝亦應作。",
    "T18n0882_005:0353c20_4": "汝當於我勿生輕慢。",
    "T18n0882_005:0353c21_5": "無令於汝返招殃咎。",
    "T18n0882_005:0353c21_6": "命終之後墮大地獄。",
    "T18n0882_005:0353c22_7": "復授誓誡心曰。",
    "T18n0882_005:0353c23_0": "薩哩囉(二合)怛他(引)誐多(引)室左(二合引)提底瑟姹(二合)當(引一句)嚩日囉(二合)薩都(引)彌(引)阿(引)尾舍覩(二)然後金剛阿闍梨。",
    "T18n0882_005:0353c25_1": "即結薩埵金剛印。",
    "T18n0882_005:0353c25_2": "說是大明曰。",
    "T18n0882_005:0353c27_0": "阿焬多怛三(二合)摩踰(引)嚩日囕(二合一句)嚩日囉(二合)薩埵彌帝三蜜哩(三合)多(二)阿(引)尾舍野覩帝捺曳(二合引)嚩(三)嚩日囉(二合)夜(引)那末耨多囕(四)嚩日囉(二合引)尾(引)舍惡(五)然後開前薩埵金剛印。",
    "T18n0882_005:0354a03_1": "復結忿怒拳。",
    "T18n0882_005:0354a03_2": "如大乘現證三昧等法。",
    "T18n0882_005:0354a04_3": "以金剛語隨其所樂應當持誦。",
    "T18n0882_005:0354a05_4": "然作召入法。",
    "T18n0882_005:0354a05_5": "當召入時。",
    "T18n0882_005:0354a05_6": "從微妙智生。",
    "T18n0882_005:0354a05_7": "以是智故。",
    "T18n0882_005:0354a06_8": "即能如應覺了他心。",
    "T18n0882_005:0354a06_9": "知過去未來等事得心堅固。",
    "T18n0882_005:0354a07_10": "能於一切如來教中。",
    "T18n0882_005:0354a07_11": "息除諸苦。",
    "T18n0882_005:0354a08_0": "及得遠離一切怖畏。",
    "T18n0882_005:0354a08_1": "得一切薩埵一切如來威力加持。",
    "T18n0882_005:0354a09_2": "得一切悉地現前成辦。",
    "T18n0882_005:0354a09_3": "得未曾有歡喜適悅妙樂出生。",
    "T18n0882_005:0354a10_4": "於彼妙樂中。",
    "T18n0882_005:0354a10_5": "或得成就諸三摩地。",
    "T18n0882_005:0354a11_6": "或得成就諸陀羅尼。",
    "T18n0882_005:0354a11_7": "或得圓滿一切意願。",
    "T18n0882_005:0354a12_8": "或復得成一切如來。",
    "T18n0882_005:0354a12_9": "然後即用彼印。",
    "T18n0882_005:0354a13_0": "安於自心以解弟子。",
    "T18n0882_005:0354a13_1": "誦是大明曰。",
    "T18n0882_005:0354a14_0": "唵(引)底瑟姹(二合)嚩日囉(二合一句)捺哩(二合)厨(引)彌(引)婆嚩(二)賒(引)說都(引)彌(引)婆嚩(三)紇哩(二合)捺野彌(引)提底瑟姹(二合)(四)薩哩嚩(二合)悉亭左彌(引)鉢囉(二合)野蹉(五)吽(引)(六)訶訶訶訶呼(引)(七)次令弟子以所持華鬘。",
    "T18n0882_005:0354a18_1": "挽於曼拏羅中。",
    "T18n0882_005:0354a18_2": "誦是大明曰。",
    "T18n0882_005:0354a20_0": "鉢囉(二合)底(引)蹉嚩日囉(二合)呼(引一句)然後華所墮處。",
    "T18n0882_005:0354a21_1": "即是本尊成就。",
    "T18n0882_005:0354a21_2": "次復以其華鬘。",
    "T18n0882_005:0354a22_3": "繫弟子頭上。",
    "T18n0882_005:0354a22_4": "誦是大明曰。",
    "T18n0882_005:0354a23_0": "唵(引)鉢囉(二合)帝屹哩(二合)恨拏(二合)埵(一句)彌[牟*含]薩埵摩賀(引)末羅(二)怛夜(引)末馱夜(引)底(引)那摩賀(引)薩怛吠(二合引)那(三)鉢囉(二合)底[栥-欠+匕]覩(引)婆嚩帝(四)尸(引)竭囕(二合)左(引)寫悉[亭*夜](切身下同)底(五)然後阿闍梨。",
    "T18n0882_005:0354a27_1": "為其弟子除去面帛。",
    "T18n0882_005:0354a27_2": "誦是大明曰。",
    "T18n0882_005:0354b01_0": "唵(引)嚩日囉(二合)薩埵莎焬底[寧*也](一句)作芻訥伽(二合引)吒那怛怛鉢(二合)囉(二)烏訥伽(二合引)吒野底薩哩嚩(二合引)芻(引)(三)嚩日囉(二合)作芻囉耨多囕(四)呬嚩日囉(二合)播舍(五)然令弟子於大曼拏羅中次第觀視。",
    "T18n0882_005:0354b05_1": "弟子於曼拏羅中纔觀視時。",
    "T18n0882_005:0354b06_2": "即得一切如來威力加持。",
    "T18n0882_005:0354b07_3": "金剛薩埵安住自心。",
    "T18n0882_005:0354b07_4": "即見曼拏羅中。",
    "T18n0882_005:0354b07_5": "有其種種光明輪等諸神通事。",
    "T18n0882_005:0354b08_6": "入一切如來妙加持性。",
    "T18n0882_005:0354b09_7": "或見具德大持金剛者為現本身。",
    "T18n0882_005:0354b09_8": "或見如來等。",
    "T18n0882_005:0354b10_9": "從是已後。",
    "T18n0882_005:0354b10_10": "所有一切義利一切意願。",
    "T18n0882_005:0354b11_0": "隨欲所作皆得成就。",
    "T18n0882_005:0354b11_1": "乃至得成持金剛尊。",
    "T18n0882_005:0354b11_2": "及成一切如來。",
    "T18n0882_005:0354b12_3": "如是大曼拏羅。",
    "T18n0882_005:0354b12_4": "遍觀視已。",
    "T18n0882_005:0354b12_5": "然後金剛阿闍梨。",
    "T18n0882_005:0354b13_6": "以金剛加持寶瓶香水。",
    "T18n0882_005:0354b13_7": "灌弟子頂。",
    "T18n0882_005:0354b14_8": "誦是大明曰。",
    "T18n0882_005:0354b15_0": "嚩日囉(二合引)毘詵左(一句)",
    "T18n0882_005:0354b16_0": "然後阿闍梨。",
    "T18n0882_005:0354b16_1": "隨以一印而為繫鬘。",
    "T18n0882_005:0354b16_2": "作自標幟安雙手中。",
    "T18n0882_005:0354b17_3": "如是告言。",
    "T18n0882_005:0354b17_4": "汝今已受諸佛如來金剛灌頂。",
    "T18n0882_005:0354b18_5": "得一切佛攝受於汝。",
    "T18n0882_005:0354b18_6": "汝當善得金剛成就。",
    "T18n0882_005:0354b19_7": "說是大明曰。",
    "T18n0882_005:0354b20_0": "唵(引)嚩日囉(二合引)提鉢底埵(引一句)阿毘詵左(引)彌底瑟姹(二合)(二)嚩日囉(二合)三摩野薩怛鑁(三合三)次當授與弟子金剛灌名。",
    "T18n0882_005:0354b22_1": "說是大明曰。",
    "T18n0882_005:0354b23_0": "唵(引)嚩日囉(二合)薩埵埵(引句)摩毘詵左(引)彌嚩日囉(二合)那(引)摩(引)毘尸(引)哥多(二)呬(引)嚩日囉(二合)那(引)摩(三)若為弟子授金剛名。",
    "T18n0882_005:0354b26_1": "應加係字隨用而呼。",
    "T18n0882_005:0354b26_2": "如上說入一切曼拏羅廣大儀軌。",
    "T18n0882_005:0354b28_0": "復次問弟子言。",
    "T18n0882_005:0354b28_1": "汝愛樂義利出生悉地智邪。",
    "T18n0882_005:0354c01_0": "神通成辦悉地智邪。",
    "T18n0882_005:0354c01_1": "持明成辦悉地智邪。",
    "T18n0882_005:0354c02_0": "乃至一切如來最上成辦悉地智邪。",
    "T18n0882_005:0354c02_1": "然後隨其所樂如應為說。",
    "T18n0882_005:0354c03_2": "應先教示義利成辦悉地印智。",
    "T18n0882_005:0354c04_3": "頌曰。",
    "T18n0882_005:0354c05_0": "　金剛影像先安立　　如應觀想在心中　隨方觀想彼地形　　是處即當見伏藏　金剛影像遍圖畫　　如應觀想在空中　隨所墮處乃應觀　　是處即當見伏藏　金剛影像住於舌　　智者隨應如理觀　自言是處有伏藏　　如言隨現即真實　金剛影像遍所成　　如應觀想於己身　觀其遍入隨墮處　　是處即當見伏藏彼等心大明曰。",
    "T18n0882_005:0354c14_0": "嚩日囉(二合)儞提(一句)",
    "T18n0882_005:0354c15_0": "囉怛那(二合)儞提(一句)",
    "T18n0882_005:0354c16_0": "達哩摩(二合)儞提(一句)",
    "T18n0882_005:0354c17_0": "迦哩摩(二合)儞提(一句)",
    "T18n0882_005:0354c18_0": "次當教示金剛神通成辦悉地印智。",
    "T18n0882_005:0354c18_1": "頌曰。",
    "T18n0882_005:0354c19_0": "　金剛遍入所生已　　金剛水成金剛形　如應觀想速成就　　即能於其水上行　金剛遍入所生已　　隨其所宜自色形　如應觀想彼相應　　即得自身同佛色　如前遍入己身已　　自身即同於虛空　如應觀想隨所欲　　即得隱身而自在　金剛遍入自生性　　觀想自身如金剛　然後騰踊而高升　　即能隨意虛空行彼等心大明曰。",
    "T18n0882_005:0354c28_0": "嚩日囉(二合)惹羅(一句)",
    "T18n0882_005:0355a01_0": "嚩日囉(二合)嚕(引)波(一句)嚩日囉(二合引)哥(引)舍(一句)嚩日囉(二合)摩[亢*欠](呼郎切一句)次當教示金剛持明成辦悉地印智。",
    "T18n0882_005:0355a04_1": "頌曰。",
    "T18n0882_005:0355a05_0": "　妙月影像遍圖畫　　上踊空中隨意行　觀想雙手持金剛　　金剛持明得成就　妙月影像淨周遍　　金剛大寶如應觀　隨其所欲清淨身　　於剎那中即騰踊　升於淨月輪相中　　手持金剛妙蓮華　觀想金剛眼清淨　　即得持明法成就　次於淨妙月輪中　　羯磨金剛當觀想　速持金剛妙巧業　　一切持明得成就彼等心大明曰。",
    "T18n0882_005:0355a14_0": "嚩日囉(二合)達囉(一句)",
    "T18n0882_005:0355a15_0": "囉怛那(二合)達囉(一句)",
    "T18n0882_005:0355a16_0": "達哩摩(二合)達囉(一句)",
    "T18n0882_005:0355a17_0": "迦哩摩(二合)達囉(一句)",
    "T18n0882_005:0355a18_0": "次當教示一切如來最上成辦悉地印智。",
    "T18n0882_005:0355a18_1": "頌曰。",
    "T18n0882_005:0355a20_0": "　巧業金剛三摩地　　思惟遍滿虛空界　隨其所欲金剛身　　於剎那中即騰踊　薩埵清淨三摩地　　觀想最上亦復然　獲得自在五神通　　速疾大智得成就　金剛薩埵眾所成　　猶如虛空極廣大　堅固隨念速疾成　　自身即得持金剛　諸佛影像眾所成　　離障寥廓等空界　於一切佛等持門　　是中證得諸佛果彼等心大明曰。",
    "T18n0882_005:0355b01_0": "嚩日囉(二合)嚩日囉(二合一句)戍馱戍馱(一句)薩埵薩埵沒馱沒馱(一句)如是一切悉地智成辦已。",
    "T18n0882_005:0355b06_0": "復次宣說祕密總持堪忍法門。",
    "T18n0882_005:0355b06_1": "先為宣說誓心明曰。",
    "T18n0882_005:0355b08_0": "唵(引)嚩日囉(二合)薩埵莎焬帝[寧*也](一句)紇哩(二合)捺曳(引)三摩嚩悉體(二合引)多(二)儞哩毘(二合引)[寧*也]怛怛剎(二合)赧夜(引)夜(引)(三)[寧*也]禰沒嚕(二合引)夜禰摩那焬(四)次說誓誡言。",
    "T18n0882_005:0355b11_1": "汝今不應違越於此誓心三昧。",
    "T18n0882_005:0355b12_0": "無令於汝返招殃咎。",
    "T18n0882_005:0355b12_1": "勿使此身命終之後墮大地獄。",
    "T18n0882_005:0355b13_2": "然後教示祕密印智。",
    "T18n0882_005:0355b13_3": "頌曰。",
    "T18n0882_005:0355b14_0": "　金剛遍入發生已　　以金剛掌微細指　一切等攝而齊拍　　山石尚能作敬愛　金剛遍入法相應　　金剛妙縛能摧壞　彼微細指和合時　　山石亦能遍警振　即以如前遍入法　　彼金剛縛悉展舒　而復諸指使遍開　　剎那能壞於百族　微細遍入法相應　　所有諸指皆等攝　以金剛縛而作解　　能奪一切極惡苦復次宣說祕密成就。",
    "T18n0882_005:0355b22_1": "若男子若女人。",
    "T18n0882_005:0355b22_2": "謂應遍入於婆儗中。",
    "T18n0882_005:0355b23_3": "彼遍入已。",
    "T18n0882_005:0355b23_4": "想彼諸身普遍展舒。",
    "T18n0882_005:0355b24_0": "彼心大明曰。",
    "T18n0882_005:0355b25_0": "嚩日囉(二合)嚩舍(一句)",
    "T18n0882_005:0355b26_0": "嚩日囉(二合引)吠舍(一句)",
    "T18n0882_005:0355b27_0": "嚩日囉(二合)訶那(一句)",
    "T18n0882_005:0355b28_0": "嚩日囉(二合)訶囉(一句)",
    "T18n0882_005:0355c01_0": "授彼心已。",
    "T18n0882_005:0355c01_1": "然後教示本尊四種印智。",
    "T18n0882_005:0355c01_2": "復說此誓誡言。",
    "T18n0882_005:0355c02_3": "諸餘未知。",
    "T18n0882_005:0355c02_4": "此一印者。",
    "T18n0882_005:0355c02_5": "汝當慎勿為其指示。",
    "T18n0882_005:0355c03_6": "何以故是彼有情。",
    "T18n0882_005:0355c03_7": "以不見大曼拏羅故。",
    "T18n0882_005:0355c04_0": "輒結是印者不得成就。",
    "T18n0882_005:0355c04_1": "彼即生疑返招殃咎。",
    "T18n0882_005:0355c05_0": "速趣命終墮於無間大地獄中。",
    "T18n0882_005:0355c05_1": "復墮惡趣。",
    "T18n0882_005:0355c05_2": "復次宣說一切如來薩埵成就大印智。",
    "T18n0882_005:0355c06_3": "是即一切如來現證菩提印。",
    "T18n0882_005:0355c07_4": "頌曰。",
    "T18n0882_005:0355c08_0": "　先從心智發生已　　次應觀想金剛月　自身即是諸佛形　　復當觀想金剛界　由此纔獲成就間　　即得智壽及力年　一切隨意悉能行　　乃至佛果不難得次說結金剛薩埵成就大印。",
    "T18n0882_005:0355c12_1": "頌曰。",
    "T18n0882_005:0355c13_0": "　以高舉相戲擲杵　　作金剛慢自在勢　安住身語心金剛　　金剛薩埵即已是　由此一切能遍行　　一切欲主獲妙樂　壽力勝色及神通　　金剛薩埵等無異　而彼身語心金剛　　如其圖畫順修習　具足所有標幟印　　即作大薩埵成就　復次宣說於諸教　　能成及彼所成法　諸成就者大事業　　今當次第而宣說　日日先當依時分　　如應作自加持等　諸成就法善作已　　然後隨欲而自在復說大印成就廣大儀軌。",
    "T18n0882_005:0355c23_1": "頌曰。",
    "T18n0882_005:0355c24_0": "　金剛遍入發生已　　大印所作如儀軌　其印如前法所結　　隨應觀想大薩埵　彼智薩埵得見已　　即應觀想於自身　結印鉤召遍入已　　作敬愛已得成就彼心大明曰。",
    "T18n0882_005:0355c29_0": "嚩日囉(二合)薩埵惡",
    "T18n0882_005:0356a01_0": "此是金剛遍入心。",
    "T18n0882_005:0356a02_0": "嚩日囉(二合)薩埵捺哩(二合)舍(一句)此是大士隨念心。",
    "T18n0882_005:0356a04_0": "惹吽(引)鑁呼(引)",
    "T18n0882_005:0356a05_0": "此是大薩埵鉤召遍入妙縛敬愛心。",
    "T18n0882_005:0356a05_1": "復次頌曰。",
    "T18n0882_005:0356a07_0-0": "　此三摩邪薩怛鑁　　遍入於彼後月輪　觀自身即薩埵故　　誦三摩邪薩怛鑁　由彼薩埵大印故　　觀想己身即彼身　以金剛語妙成就　　即一切印皆能成　若誦惹吽鑁呼明　　即能遍入一切佛　起如善意妙相應　　即得廣大勝成就　復次我說羯磨法　　金剛羯磨勝無上　諸佛隨念妙悉地　　速疾得成正覺尊　薩埵金剛妙成就　　獲得一切印主宰　",
    "T18n0882_005:0356a07_0-1": "大寶金剛成就故　　即為一切寶主宰　妙法金剛由成就　　即能任持諸佛法　羯磨金剛印相應　　能辦金剛眾事業　金剛薩埵法成就　　由結薩埵大智印　金剛鉤召法相應　　持金剛者悉能召　金剛妙愛大印智　　即能善愛一切佛　金剛善哉法相應　　即得諸佛皆歡喜　金剛寶印如儀軌　　即得諸佛授灌頂　金剛妙光法相應　　金剛光明悉獲得　",
    "T18n0882_005:0356a07_0-2": "持習金剛幢相應　　即得一切願圓滿　金剛大笑法相應　　得與諸佛同喜笑　金剛妙法理相應　　即能任持金剛法　由金剛利法相應　　即得諸佛勝妙慧　持習金剛輪因故　　即能轉彼大法輪　金剛妙語若相應　　即得諸佛語成就　金剛勝業成就故　　速得金剛勝事業　金剛甲冑若被身　　得金剛身妙堅固　金剛藥叉由成就　　金剛藥叉等無異　",
    "T18n0882_005:0356a07_0-3": "以金剛拳妙縛成　　得一切印皆成就　金剛嬉戲成就故　　即得金剛妙樂事　金剛寶鬘法相應　　得一切佛施灌頂　金剛妙歌相應故　　即得金剛妙歌詠　金剛旋舞法相應　　普能供養一切佛　金剛燒香法相應　　普施世間大適悅　金剛妙華法相應　　能作世間敬愛事　金剛燈明大印契　　以供養故得淨眼　金剛塗香妙相應　　能除一切諸苦惱　",
    "T18n0882_005:0356a07_0-4": "金剛鉤召法相應　　能作鉤召諸勝業　以金剛索相應故　　普令一切遍引入　金剛鎖法相應故　　即能堪任一切縛　由金剛鈴遍警覺　　一切遍入令歡喜佛說一切如來真實攝大乘現證三昧大教王經卷第五"
}