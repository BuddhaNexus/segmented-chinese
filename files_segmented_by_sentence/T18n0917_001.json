[
    {
        "source_sentence": "無畏三藏禪要海仁睿",
        "from": "T18n0917_001:0942b27_0",
        "context_with_next_sentence": true
    },
    {
        "source_sentence": "中天竺摩伽陀國王舍城那爛陀竹林寺三",
        "from": "T18n0917_001:0942b29_0",
        "context_with_next_sentence": true
    },
    {
        "source_sentence": "藏沙門諱輸波迦羅——唐言善無畏，剎利種",
        "from": "T18n0917_001:0942c01_0",
        "context_with_next_sentence": true
    },
    {
        "source_sentence": "豪貴族。",
        "from": "T18n0917_001:0942c02_3",
        "context_with_next_sentence": true
    },
    {
        "source_sentence": "共嵩岳會善寺大德禪師敬賢和上，對論佛法，略敘大乘旨要，頓開眾生心地令速悟道，及受菩薩戒羯磨儀軌，序之如左。",
        "from": "T18n0917_001:0942c05_2",
        "context_with_next_sentence": true
    },
    {
        "source_sentence": "夫欲入大乘法者，先須發無上菩提心，受大菩薩戒。",
        "from": "T18n0917_001:0942c07_3",
        "context_with_next_sentence": true
    },
    {
        "source_sentence": "身器清淨，然後受法。",
        "from": "T18n0917_001:0942c07_13",
        "context_with_next_sentence": true
    },
    {
        "source_sentence": "略作十一門分別：",
        "from": "T18n0917_001:0942c08_1",
        "context_with_next_sentence": true
    },
    {
        "source_sentence": "第一發心門，第二供養門，第三懺悔門，第四歸依門，第五發菩提心門，第六問遮難門，第七請師門，第八羯磨門，第九結界門，第十修四攝門，第十一十重戒門。",
        "from": "T18n0917_001:0942c12_17",
        "context_with_next_sentence": true
    },
    {
        "source_sentence": "1 發心門第一發心門弟子某甲等，歸命十方一切諸佛諸大菩薩大菩提心，為大導師，能令我等離諸惡趣，能示人天大涅槃路，是故我今至心頂禮。",
        "from": "T18n0917_001:0942c16_16",
        "context_with_next_sentence": true
    },
    {
        "source_sentence": "2 供養門第二供養門次應教令運心，遍想十方諸佛，及無邊世界、微塵剎海、恒沙諸佛菩薩，想自身於一一佛前，頂禮讚歎供養之弟子某甲等，十方世界所有一切最勝上妙香華旛蓋種種勝事，供養諸佛及諸菩薩大菩提心。",
        "from": "T18n0917_001:0942c21_3",
        "context_with_next_sentence": true
    },
    {
        "source_sentence": "我今發心盡未來際，至誠供養至心頂禮。",
        "from": "T18n0917_001:0942c22_2",
        "context_with_next_sentence": true
    },
    {
        "source_sentence": "3 懺悔門第三懺悔門弟子某甲，自從過去無始已來乃至今日，貪、瞋、癡等一切煩惱，及忿恨等諸隨煩惱，惱亂身心廣造一切諸罪：",
        "from": "T18n0917_001:0942c26_10",
        "context_with_next_sentence": true
    },
    {
        "source_sentence": "身業不善，殺、盜、邪婬；",
        "from": "T18n0917_001:0942c27_1",
        "context_with_next_sentence": true
    },
    {
        "source_sentence": "口業不善，妄言、綺語、惡口、兩舌；",
        "from": "T18n0917_001:0942c27_18",
        "context_with_next_sentence": true
    },
    {
        "source_sentence": "意業不善，貪、瞋、邪見。",
        "from": "T18n0917_001:0942c28_6",
        "context_with_next_sentence": true
    },
    {
        "source_sentence": "一切煩惱無始相續纏染身心，令身口意造罪無量，或殺父母、殺阿羅漢、出佛身血、破和合僧；",
        "from": "T18n0917_001:0943a01_7",
        "context_with_next_sentence": true
    },
    {
        "source_sentence": "毀謗三寶、打縛眾生；",
        "from": "T18n0917_001:0943a01_17",
        "context_with_next_sentence": true
    },
    {
        "source_sentence": "破齋破戒、飲酒噉肉。",
        "from": "T18n0917_001:0943a02_7",
        "context_with_next_sentence": true
    },
    {
        "source_sentence": "如是等罪，無量無邊不可憶知。",
        "from": "T18n0917_001:0943a03_2",
        "context_with_next_sentence": true
    },
    {
        "source_sentence": "今日誠心發露懺悔，一懺已後永斷相續更不敢作。",
        "from": "T18n0917_001:0943a04_5",
        "context_with_next_sentence": true
    },
    {
        "source_sentence": "唯願十方一切諸佛諸大菩薩加持護念，能令我等罪障消滅。",
        "from": "T18n0917_001:0943a05_13",
        "context_with_next_sentence": true
    },
    {
        "source_sentence": "至心頂禮。",
        "from": "T18n0917_001:0943a05_18",
        "context_with_next_sentence": true
    },
    {
        "source_sentence": "4 歸依門第四歸依門弟子某甲，始從今身乃至當坐菩提道場，歸依如來無上三身，歸依方廣大乘法藏，歸依一切不退菩薩僧。",
        "from": "T18n0917_001:0943a09_7",
        "context_with_next_sentence": true
    },
    {
        "source_sentence": "惟願十方一切諸佛諸大菩薩，證知我等。",
        "from": "T18n0917_001:0943a10_7",
        "context_with_next_sentence": true
    },
    {
        "source_sentence": "至心頂禮。",
        "from": "T18n0917_001:0943a10_12",
        "context_with_next_sentence": true
    },
    {
        "source_sentence": "5 發菩提心門第五發菩提心門弟子某甲，始從今身乃至當坐菩提道場，誓願發無上大菩提心：",
        "from": "T18n0917_001:0943a13_9",
        "context_with_next_sentence": true
    },
    {
        "source_sentence": "眾生無邊誓願度，　　福智無邊誓願集，",
        "from": "T18n0917_001:0943a14_0",
        "context_with_next_sentence": true
    },
    {
        "source_sentence": "法門無邊誓願學，　　如來無邊誓願仕，",
        "from": "T18n0917_001:0943a15_0",
        "context_with_next_sentence": true
    },
    {
        "source_sentence": "無上佛道誓願成。",
        "from": "T18n0917_001:0943a16_7",
        "context_with_next_sentence": true
    },
    {
        "source_sentence": "今所發心，復當遠離我、法二相，顯明本覺真如，平等正智現前，得善巧智，具足圓滿普賢之心。",
        "from": "T18n0917_001:0943a19_2",
        "context_with_next_sentence": true
    },
    {
        "source_sentence": "唯願十方一切諸佛諸大菩薩，證知我等。",
        "from": "T18n0917_001:0943a20_1",
        "context_with_next_sentence": true
    },
    {
        "source_sentence": "至心懺悔。",
        "from": "T18n0917_001:0943a20_6",
        "context_with_next_sentence": true
    },
    {
        "source_sentence": "6 問遮難門第六問遮難門先問：",
        "from": "T18n0917_001:0943a22_2",
        "context_with_next_sentence": true
    },
    {
        "source_sentence": "若有犯七逆罪者，師不應與授戒，應教懺悔。",
        "from": "T18n0917_001:0943a23_2",
        "context_with_next_sentence": true
    },
    {
        "source_sentence": "須七日、二七日乃至七七日，復至一年，懇到懺悔，須現好相；",
        "from": "T18n0917_001:0943a24_9",
        "context_with_next_sentence": true
    },
    {
        "source_sentence": "若不見好相，受戒亦不得戒。",
        "from": "T18n0917_001:0943a25_2",
        "context_with_next_sentence": true
    },
    {
        "source_sentence": "諸佛子汝等，從生已來，不殺父耶？",
        "from": "T18n0917_001:0943a25_18",
        "context_with_next_sentence": true
    },
    {
        "source_sentence": "有輕犯者，應須首罪，必不隱藏，得大罪報，乃至彼等犯者亦爾。",
        "from": "T18n0917_001:0943a26_23",
        "context_with_next_sentence": true
    },
    {
        "source_sentence": "無犯者答無。",
        "from": "T18n0917_001:0943a26_29",
        "context_with_next_sentence": true
    },
    {
        "source_sentence": "汝等不殺母耶？",
        "from": "T18n0917_001:0943a27_6",
        "context_with_next_sentence": true
    },
    {
        "source_sentence": "不出佛身血耶？",
        "from": "T18n0917_001:0943a27_13",
        "context_with_next_sentence": true
    },
    {
        "source_sentence": "不殺阿羅漢耶？",
        "from": "T18n0917_001:0943a28_1",
        "context_with_next_sentence": true
    },
    {
        "source_sentence": "不殺和尚耶？",
        "from": "T18n0917_001:0943a28_7",
        "context_with_next_sentence": true
    },
    {
        "source_sentence": "不殺阿闍梨耶？",
        "from": "T18n0917_001:0943a28_14",
        "context_with_next_sentence": true
    },
    {
        "source_sentence": "不破和合僧耶？",
        "from": "T18n0917_001:0943a29_2",
        "context_with_next_sentence": true
    },
    {
        "source_sentence": "汝等若犯如上七逆罪者，應須對眾發露懺悔，不得覆藏，必墮無間受無量苦。",
        "from": "T18n0917_001:0943b01_17",
        "context_with_next_sentence": true
    },
    {
        "source_sentence": "若依佛教發露懺悔者，必得重罪消滅，得清淨身，入佛智慧，速證無上正等菩提。",
        "from": "T18n0917_001:0943b03_13",
        "context_with_next_sentence": true
    },
    {
        "source_sentence": "若不犯者但自答無。",
        "from": "T18n0917_001:0943b04_3",
        "context_with_next_sentence": true
    },
    {
        "source_sentence": "諸佛子等，汝從今日乃至當坐菩提道場，能精勤受持一切諸佛諸大菩薩最勝最上大律儀戒否？",
        "from": "T18n0917_001:0943b06_8",
        "context_with_next_sentence": true
    },
    {
        "source_sentence": "此名所謂三聚淨戒：",
        "from": "T18n0917_001:0943b06_17",
        "context_with_next_sentence": true
    },
    {
        "source_sentence": "攝律儀戒、攝善法戒、饒益有情戒。",
        "from": "T18n0917_001:0943b07_14",
        "context_with_next_sentence": true
    },
    {
        "source_sentence": "汝等從今身乃至成佛，於其中間誓不犯。",
        "from": "T18n0917_001:0943b08_12",
        "context_with_next_sentence": true
    },
    {
        "source_sentence": "能持否？",
        "from": "T18n0917_001:0943b08_16",
        "context_with_next_sentence": true
    },
    {
        "source_sentence": "答能。",
        "from": "T18n0917_001:0943b08_19",
        "context_with_next_sentence": true
    },
    {
        "source_sentence": "於其中間，不捨離三聚淨戒、四弘誓願。",
        "from": "T18n0917_001:0943b09_17",
        "context_with_next_sentence": true
    },
    {
        "source_sentence": "能持否？",
        "from": "T18n0917_001:0943b10_1",
        "context_with_next_sentence": true
    },
    {
        "source_sentence": "答能既發菩提心，受菩薩戒，惟願十方一切諸佛大菩薩，證明我等，加持我等，令我永不退轉。",
        "from": "T18n0917_001:0943b12_3",
        "context_with_next_sentence": true
    },
    {
        "source_sentence": "至心頂禮。",
        "from": "T18n0917_001:0943b12_8",
        "context_with_next_sentence": true
    },
    {
        "source_sentence": "7 請師門第七請師門弟子某甲等，奉請十方一切諸佛及諸菩薩，觀世音菩薩、彌勒菩薩、虛空藏菩薩、普賢菩薩、執金剛菩薩、文殊師利菩薩、金剛藏菩薩、除蓋障菩薩，及餘一切大菩薩眾，憶昔本願，來降道場，證明我等。",
        "from": "T18n0917_001:0943b18_9",
        "context_with_next_sentence": true
    },
    {
        "source_sentence": "至心頂禮。",
        "from": "T18n0917_001:0943b18_14",
        "context_with_next_sentence": true
    },
    {
        "source_sentence": "弟子某甲奉請釋迦牟尼佛為和上，奉請文殊師利為羯磨阿闍梨，奉請十方諸佛為證戒師，奉請一切菩薩摩訶薩為同學法侶。",
        "from": "T18n0917_001:0943b21_11",
        "context_with_next_sentence": true
    },
    {
        "source_sentence": "唯願諸佛諸大菩薩慈悲故，哀受我請。",
        "from": "T18n0917_001:0943b22_10",
        "context_with_next_sentence": true
    },
    {
        "source_sentence": "至心頂禮。",
        "from": "T18n0917_001:0943b22_15",
        "context_with_next_sentence": true
    },
    {
        "source_sentence": "8 羯磨門第八羯磨門諸佛子諦聽，今為汝等羯磨授戒。",
        "from": "T18n0917_001:0943b24_14",
        "context_with_next_sentence": true
    },
    {
        "source_sentence": "正是得戒之時，至心諦聽羯磨文：",
        "from": "T18n0917_001:0943b25_10",
        "context_with_next_sentence": true
    },
    {
        "source_sentence": "十方三世一切諸佛諸大菩薩，慈悲憶念。",
        "from": "T18n0917_001:0943b26_17",
        "context_with_next_sentence": true
    },
    {
        "source_sentence": "此諸佛子，始從今日，乃至當坐菩提道場，受學過去現在未來一切諸佛菩薩淨戒，所謂攝律儀戒、攝善法戒、饒益有情戒，此三淨戒具足受持如是至三。",
        "from": "T18n0917_001:0943c01_7",
        "context_with_next_sentence": true
    },
    {
        "source_sentence": "至心頂禮。",
        "from": "T18n0917_001:0943c01_12",
        "context_with_next_sentence": true
    },
    {
        "source_sentence": "9 結戒門第九結戒門諸佛子等，始從今日，乃至當證無上菩提，當具足受持諸佛菩薩淨戒。",
        "from": "T18n0917_001:0943c04_10",
        "context_with_next_sentence": true
    },
    {
        "source_sentence": "今受淨戒竟，是事如是持如是至三。",
        "from": "T18n0917_001:0943c05_7",
        "context_with_next_sentence": true
    },
    {
        "source_sentence": "至心頂禮。",
        "from": "T18n0917_001:0943c05_12",
        "context_with_next_sentence": true
    },
    {
        "source_sentence": "10 修四攝門第十修四攝門諸佛子等，如上已發菩提心，具菩薩戒已，然應修四攝法及十重戒，不應虧犯。",
        "from": "T18n0917_001:0943c08_14",
        "context_with_next_sentence": true
    },
    {
        "source_sentence": "其四攝者，所謂布施、愛語、利行、同事，為欲調伏無始慳貪，及饒益眾生故，應行布施；",
        "from": "T18n0917_001:0943c10_13",
        "context_with_next_sentence": true
    },
    {
        "source_sentence": "為欲調伏瞋恚憍慢煩惱，及利益眾生故，應行愛語；",
        "from": "T18n0917_001:0943c11_17",
        "context_with_next_sentence": true
    },
    {
        "source_sentence": "為欲饒益眾生，及滿本願故，應修利行；",
        "from": "T18n0917_001:0943c12_15",
        "context_with_next_sentence": true
    },
    {
        "source_sentence": "為欲親近大善知識，及令善心無間斷故，應行同事如是四法此修行處。",
        "from": "T18n0917_001:0943c14_4",
        "context_with_next_sentence": true
    },
    {
        "source_sentence": "11 十重戒門第十一十重戒門諸佛子受持菩薩戒，所謂十重戒者，今當宣說至心諦聽。",
        "from": "T18n0917_001:0943c17_5",
        "context_with_next_sentence": true
    },
    {
        "source_sentence": "一者不應退菩提心，妨成佛故。",
        "from": "T18n0917_001:0943c18_13",
        "context_with_next_sentence": true
    },
    {
        "source_sentence": "二者不應捨三寶歸依外道，是邪法故。",
        "from": "T18n0917_001:0943c19_12",
        "context_with_next_sentence": true
    },
    {
        "source_sentence": "三者不應毀謗三寶及三乘教典，背佛性故。",
        "from": "T18n0917_001:0943c20_13",
        "context_with_next_sentence": true
    },
    {
        "source_sentence": "四者於甚深大乘經典不通解處，不應生疑惑，非凡夫境故。",
        "from": "T18n0917_001:0943c22_2",
        "context_with_next_sentence": true
    },
    {
        "source_sentence": "五者若有眾生已發菩提心者，不應說如是法，令退菩提心趣向二乘，斷三寶種故。",
        "from": "T18n0917_001:0943c24_1",
        "context_with_next_sentence": true
    },
    {
        "source_sentence": "六者未發菩提心者，亦不應說如是法，令彼發於二乘之心，違本願故。",
        "from": "T18n0917_001:0943c25_13",
        "context_with_next_sentence": true
    },
    {
        "source_sentence": "七者對小乘人及邪見人前，不應輒說深妙大乘，恐彼生謗獲大殃故。",
        "from": "T18n0917_001:0943c27_6",
        "context_with_next_sentence": true
    },
    {
        "source_sentence": "八者不應發起諸邪見等法，令斷善根故。",
        "from": "T18n0917_001:0943c28_7",
        "context_with_next_sentence": true
    },
    {
        "source_sentence": "九者於外道前，不應自說我具無上菩提妙戒，令彼以瞋恨心求如是物，不能辦得，令退菩提心，二俱有損故。",
        "from": "T18n0917_001:0944a01_18",
        "context_with_next_sentence": true
    },
    {
        "source_sentence": "十者但於一切眾生，有所損害及無利益，皆不應作及教人作、見作隨喜，於利他法及慈悲心相違背故。",
        "from": "T18n0917_001:0944a04_5",
        "context_with_next_sentence": true
    },
    {
        "source_sentence": "已上是授菩薩戒竟，汝等應如是清淨受持，勿令虧犯。",
        "from": "T18n0917_001:0944a06_4",
        "context_with_next_sentence": true
    },
    {
        "source_sentence": "已受三聚淨戒竟。",
        "from": "T18n0917_001:0944a07_7",
        "context_with_next_sentence": true
    },
    {
        "source_sentence": "次應受觀智密要禪定法門大乘妙旨。",
        "from": "T18n0917_001:0944a08_15",
        "context_with_next_sentence": true
    },
    {
        "source_sentence": "夫欲受法，此法深奧，信者甚希，不可對眾，量機密授。",
        "from": "T18n0917_001:0944a10_3",
        "context_with_next_sentence": true
    },
    {
        "source_sentence": "仍須先為說種種方便，會通聖教，令生堅信，決除疑網，然可開曉。",
        "from": "T18n0917_001:0944a11_13",
        "context_with_next_sentence": true
    },
    {
        "source_sentence": "輸波迦羅三藏曰：",
        "from": "T18n0917_001:0944a12_1",
        "context_with_next_sentence": true
    },
    {
        "source_sentence": "「眾生根機不同，大聖設教亦復非一，不可偏執一法互相是非，尚不得人天報，況無上道。",
        "from": "T18n0917_001:0944a14_1",
        "context_with_next_sentence": true
    },
    {
        "source_sentence": "或有單行布施得成佛，或有唯脩戒亦得作佛，忍進禪慧乃至八萬四千塵沙法門，一一門入悉得成佛。",
        "from": "T18n0917_001:0944a16_8",
        "context_with_next_sentence": true
    },
    {
        "source_sentence": "今者且依《金剛頂經》設一方便，作斯修行乃至成佛。",
        "from": "T18n0917_001:0944a17_12",
        "context_with_next_sentence": true
    },
    {
        "source_sentence": "」若聞此說當自淨意寂然安住。",
        "from": "T18n0917_001:0944a18_6",
        "context_with_next_sentence": true
    },
    {
        "source_sentence": "於是三藏居眾會中不起于坐，寂然不動如入禪定，可經良久方從定起，遍觀四眾。",
        "from": "T18n0917_001:0944a20_4",
        "context_with_next_sentence": true
    },
    {
        "source_sentence": "四眾合掌扣頭，珍重再三而已。",
        "from": "T18n0917_001:0944a20_18",
        "context_with_next_sentence": true
    },
    {
        "source_sentence": "三藏久乃發言曰：",
        "from": "T18n0917_001:0944a21_7",
        "context_with_next_sentence": true
    },
    {
        "source_sentence": "「前雖受菩薩淨戒，今須重受諸佛內證無漏清淨法戒，方今可入禪門。",
        "from": "T18n0917_001:0944a22_18",
        "context_with_next_sentence": true
    },
    {
        "source_sentence": "入禪門已，要須誦此陀羅尼。",
        "from": "T18n0917_001:0944a23_12",
        "context_with_next_sentence": true
    },
    {
        "source_sentence": "陀羅尼者，究竟至極同於諸佛，乘法悟入一切智海，是名真法戒也。",
        "from": "T18n0917_001:0944a25_3",
        "context_with_next_sentence": true
    },
    {
        "source_sentence": "此法祕密不令輒聞，若欲聞者，先受一陀羅尼曰：",
        "from": "T18n0917_001:0944a26_5",
        "context_with_next_sentence": true
    },
    {
        "source_sentence": "「􇩂唵􄙺三去􄗥昧􄗱耶􈁁薩怛鑁「此陀羅尼令誦三遍，即合聞戒及餘祕法，亦能具足一切菩薩清淨律儀，諸大功德不可具說。",
        "from": "T18n0917_001:0944b02_2",
        "context_with_next_sentence": true
    },
    {
        "source_sentence": "「又為發心，復授一陀羅尼曰：",
        "from": "T18n0917_001:0944b03_13",
        "context_with_next_sentence": true
    },
    {
        "source_sentence": "「􇩂唵􄗕󰂛􄕽地􄑾唧􆽕多􈁃母􈉥怛波二合􄕯娜􄗱野􄗧弭「此陀羅尼復誦三遍，即發菩提心乃至成佛，堅固不退。",
        "from": "T18n0917_001:0944b09_4",
        "context_with_next_sentence": true
    },
    {
        "source_sentence": "「又為證入，復受一陀羅尼曰：",
        "from": "T18n0917_001:0944b10_13",
        "context_with_next_sentence": true
    },
    {
        "source_sentence": "「􇩂唵􄑾唧􆽕多􄪼鉢羅二合􄕙底丁以切􄙝吠尾禮切引􄖧曇去􄑀迦􄙆嚕轉舌􄗧迷「此陀羅尼復誦三遍，即得一切甚深戒藏，及具一切種智，速證無上菩提，一切諸佛同聲共說。",
        "from": "T18n0917_001:0944b17_2",
        "context_with_next_sentence": true
    },
    {
        "source_sentence": "「又為入菩薩行位，復授一陀羅尼曰：",
        "from": "T18n0917_001:0944b18_16",
        "context_with_next_sentence": true
    },
    {
        "source_sentence": "「􇩂唵􄙖嚩􄦽日羅􄗥滿􆧽吒上􄙔藍􄪼鉢囉二合􄙜避􄙢捨􄗥迷「此陀羅尼若誦三遍，即證一切灌頂曼荼羅位，於諸祕密聽無障礙。",
        "from": "T18n0917_001:0944b24_10",
        "context_with_next_sentence": true
    },
    {
        "source_sentence": "既入菩薩灌頂之位，堪受禪門。",
        "from": "T18n0917_001:0944b25_4",
        "context_with_next_sentence": true
    },
    {
        "source_sentence": "已上授無漏真法戒竟。",
        "from": "T18n0917_001:0944b25_14",
        "context_with_next_sentence": true
    },
    {
        "source_sentence": "「又先為擁護行人授一陀羅尼曰：",
        "from": "T18n0917_001:0944b26_14",
        "context_with_next_sentence": true
    },
    {
        "source_sentence": "「􇩂唵􄙧戍􄕤馱􄙦戍􄕤馱「先誦十萬遍除一切障，三業清淨，罪垢消滅，魔邪不嬈，如淨白素易受染色；",
        "from": "T18n0917_001:0944c01_13",
        "context_with_next_sentence": true
    },
    {
        "source_sentence": "行人亦爾，罪障滅已，速證三昧。",
        "from": "T18n0917_001:0944c02_8",
        "context_with_next_sentence": true
    },
    {
        "source_sentence": "「又為行者授一陀羅尼曰：",
        "from": "T18n0917_001:0944c03_11",
        "context_with_next_sentence": true
    },
    {
        "source_sentence": "「􇩂唵􄙺薩􅞣婆􄙘尾􄕵提􅁥娑嚩二合􄚩賀引「持誦之法，或前後兩箇陀羅尼，隨意誦一箇，不可並，恐興心不專。",
        "from": "T18n0917_001:0944c07_11",
        "context_with_next_sentence": true
    },
    {
        "source_sentence": "「夫欲入三昧者，初學之時，事絕諸境屏除緣務，獨一靜處半跏而坐已，須先作手印護持，以檀慧並合竪，其戒忍方願右押左正相叉著二背上，其進力合竪頭相拄曲，開心中少許，其禪智並合竪即成。",
        "from": "T18n0917_001:0944c12_11",
        "context_with_next_sentence": true
    },
    {
        "source_sentence": "作此印已，先印頂上，次印額上，即下印右肩，次印左肩，然後印心，次下印右膝，次印左膝，於一一印處，各誦前陀羅尼七遍乃至七處訖。",
        "from": "T18n0917_001:0944c15_11",
        "context_with_next_sentence": true
    },
    {
        "source_sentence": "然後於頂上散印訖，即執數珠念誦此陀羅尼，若能多誦二百、三百遍，乃至三千、五千亦得。",
        "from": "T18n0917_001:0944c17_15",
        "context_with_next_sentence": true
    },
    {
        "source_sentence": "每於坐時，誦滿一洛叉，最異成就。",
        "from": "T18n0917_001:0944c18_9",
        "context_with_next_sentence": true
    },
    {
        "source_sentence": "既加持身訖，然端身正住如前半跏坐，以右押左，不須結全跏，全跏則多痛，若心緣痛境即難得定。",
        "from": "T18n0917_001:0944c20_14",
        "context_with_next_sentence": true
    },
    {
        "source_sentence": "若先來全跏坐得者最為妙也。",
        "from": "T18n0917_001:0944c21_8",
        "context_with_next_sentence": true
    },
    {
        "source_sentence": "然可直頭平望，眼不用過開，又不用全合，大開則心散，合即惛沈。",
        "from": "T18n0917_001:0944c22_19",
        "context_with_next_sentence": true
    },
    {
        "source_sentence": "莫緣外境，安坐即訖。",
        "from": "T18n0917_001:0944c23_9",
        "context_with_next_sentence": true
    },
    {
        "source_sentence": "然可運心供養懺悔，先標心觀察十方一切諸佛，於人天會中為四眾說法。",
        "from": "T18n0917_001:0944c25_3",
        "context_with_next_sentence": true
    },
    {
        "source_sentence": "然後自觀己身，於一一諸佛前以三業虔恭禮拜讚嘆。",
        "from": "T18n0917_001:0944c26_7",
        "context_with_next_sentence": true
    },
    {
        "source_sentence": "行者作此觀時，令了了分明如對目前，極令明見。",
        "from": "T18n0917_001:0944c27_10",
        "context_with_next_sentence": true
    },
    {
        "source_sentence": "然後運心於十方世界，所有一切天上人間，上妙香華、幡蓋、飲食、珍寶種種供具，盡虛空遍法界，供養一切諸佛，諸大菩薩，法報化身，教理行果，及大會眾。",
        "from": "T18n0917_001:0945a02_1",
        "context_with_next_sentence": true
    },
    {
        "source_sentence": "行者作此供養已，然後運心於一一諸佛菩薩前，起殷重至誠心，發露懺悔：",
        "from": "T18n0917_001:0945a03_15",
        "context_with_next_sentence": true
    },
    {
        "source_sentence": "『我等從無始來至于今日，煩惱覆心久流生死，身口意業難具陳。",
        "from": "T18n0917_001:0945a05_5",
        "context_with_next_sentence": true
    },
    {
        "source_sentence": "我今唯知廣懺，一懺已後，永斷相續，更不起作。",
        "from": "T18n0917_001:0945a06_8",
        "context_with_next_sentence": true
    },
    {
        "source_sentence": "唯願諸佛菩薩以大慈悲力，加威護念，攝受我懺，令我罪障速得消滅此名內心祕密懺悔，最微妙。",
        "from": "T18n0917_001:0945a08_12",
        "context_with_next_sentence": true
    },
    {
        "source_sentence": "』「次應發弘誓願：",
        "from": "T18n0917_001:0945a09_7",
        "context_with_next_sentence": true
    },
    {
        "source_sentence": "『我久在有流，或於過去，曾行菩薩行，利樂無邊有情，或修禪定，勤行精進護持三業，所有恒沙功德，乃至佛果。",
        "from": "T18n0917_001:0945a11_17",
        "context_with_next_sentence": true
    },
    {
        "source_sentence": "唯願諸佛菩薩興慈願力，加威護念令我乘斯功德，速與一切三昧門相應，速與一切陀羅尼門相應，速得一切自性清淨。",
        "from": "T18n0917_001:0945a14_12",
        "context_with_next_sentence": true
    },
    {
        "source_sentence": "』如是廣發誓願，令不退失速得成就。",
        "from": "T18n0917_001:0945a15_8",
        "context_with_next_sentence": true
    },
    {
        "source_sentence": "「次應學調氣。",
        "from": "T18n0917_001:0945a16_6",
        "context_with_next_sentence": true
    },
    {
        "source_sentence": "調氣者，先想出入息從自身中一一支節筋脈亦皆流注，然後從口徐徐而出。",
        "from": "T18n0917_001:0945a18_2",
        "context_with_next_sentence": true
    },
    {
        "source_sentence": "又想此氣色白如雪潤澤如乳，仍須知其所至遠近，還復徐徐從鼻而入，還令遍身中，乃至筋脈悉令周遍。",
        "from": "T18n0917_001:0945a20_10",
        "context_with_next_sentence": true
    },
    {
        "source_sentence": "如是出入各令至三。",
        "from": "T18n0917_001:0945a20_19",
        "context_with_next_sentence": true
    },
    {
        "source_sentence": "作此調氣，令身無患冷熱風等悉皆安適，然後學定。",
        "from": "T18n0917_001:0945a22_3",
        "context_with_next_sentence": true
    },
    {
        "source_sentence": "」輸波迦羅三藏曰：",
        "from": "T18n0917_001:0945a22_12",
        "context_with_next_sentence": true
    },
    {
        "source_sentence": "「汝初學人，多懼起心動念，罷息進求而專守無念以為究竟者，即覓增長不可得也。",
        "from": "T18n0917_001:0945a24_8",
        "context_with_next_sentence": true
    },
    {
        "source_sentence": "夫念有二種，一者不善念，二者善念。",
        "from": "T18n0917_001:0945a25_6",
        "context_with_next_sentence": true
    },
    {
        "source_sentence": "不善妄念，一向須除。",
        "from": "T18n0917_001:0945a25_16",
        "context_with_next_sentence": true
    },
    {
        "source_sentence": "善法正念，不令復滅。",
        "from": "T18n0917_001:0945a26_6",
        "context_with_next_sentence": true
    },
    {
        "source_sentence": "真正修行者，要先正念增修，後方至於究竟清淨。",
        "from": "T18n0917_001:0945a27_8",
        "context_with_next_sentence": true
    },
    {
        "source_sentence": "如人學射久習純熟，更無心想行住恒與定俱。",
        "from": "T18n0917_001:0945a28_9",
        "context_with_next_sentence": true
    },
    {
        "source_sentence": "不怕不畏起心，為患虧於進學。",
        "from": "T18n0917_001:0945a29_4",
        "context_with_next_sentence": true
    },
    {
        "source_sentence": "「次應修三摩地。",
        "from": "T18n0917_001:0945b01_7",
        "context_with_next_sentence": true
    },
    {
        "source_sentence": "所言三摩地者，更無別法，直是一切眾生自性清淨心，名為大圓鏡智。",
        "from": "T18n0917_001:0945b02_17",
        "context_with_next_sentence": true
    },
    {
        "source_sentence": "上自諸佛，下至蠢動，悉皆同等無有增減。",
        "from": "T18n0917_001:0945b03_17",
        "context_with_next_sentence": true
    },
    {
        "source_sentence": "但為無明妄想客塵所覆，是故流轉生死不得作佛。",
        "from": "T18n0917_001:0945b05_1",
        "context_with_next_sentence": true
    },
    {
        "source_sentence": "行者應當安心靜住，莫緣一切諸境。",
        "from": "T18n0917_001:0945b05_17",
        "context_with_next_sentence": true
    },
    {
        "source_sentence": "假想一圓明猶如淨月，去身四尺，當前對面不高不下，量同一肘圓滿具足，其色明朗內外光潔，世無方比。",
        "from": "T18n0917_001:0945b08_6",
        "context_with_next_sentence": true
    },
    {
        "source_sentence": "初雖不見，久久精研尋當徹見已，即更觀察漸引令廣，或四尺，如是倍增，乃至滿三千大千世界極令分明。",
        "from": "T18n0917_001:0945b10_13",
        "context_with_next_sentence": true
    },
    {
        "source_sentence": "將欲出觀，如是漸略還同本相。",
        "from": "T18n0917_001:0945b11_8",
        "context_with_next_sentence": true
    },
    {
        "source_sentence": "初觀之時如似於月，遍周之後無復方圓。",
        "from": "T18n0917_001:0945b12_7",
        "context_with_next_sentence": true
    },
    {
        "source_sentence": "作是觀已，即便證得解脫一切蓋障三昧。",
        "from": "T18n0917_001:0945b13_6",
        "context_with_next_sentence": true
    },
    {
        "source_sentence": "得此三昧者，名為地前三賢，依此漸進遍周法界者，如經所說名為初地。",
        "from": "T18n0917_001:0945b14_18",
        "context_with_next_sentence": true
    },
    {
        "source_sentence": "所以名初地者，為以證此法昔所未得，而今始得生大喜悅，是故初地名曰歡喜。",
        "from": "T18n0917_001:0945b16_15",
        "context_with_next_sentence": true
    },
    {
        "source_sentence": "亦莫作解了。",
        "from": "T18n0917_001:0945b17_2",
        "context_with_next_sentence": true
    },
    {
        "source_sentence": "即此自性清淨心，以三義故，猶如於月：",
        "from": "T18n0917_001:0945b17_20",
        "context_with_next_sentence": true
    },
    {
        "source_sentence": "一者自性清淨義，離貪欲垢故；",
        "from": "T18n0917_001:0945b18_13",
        "context_with_next_sentence": true
    },
    {
        "source_sentence": "二者清涼義，離瞋熱惱故；",
        "from": "T18n0917_001:0945b19_5",
        "context_with_next_sentence": true
    },
    {
        "source_sentence": "三者光明義，離愚癡闇故。",
        "from": "T18n0917_001:0945b19_17",
        "context_with_next_sentence": true
    },
    {
        "source_sentence": "又月是四大所成究竟壞去，是以月世人共見，取以為喻令其悟入。",
        "from": "T18n0917_001:0945b21_7",
        "context_with_next_sentence": true
    },
    {
        "source_sentence": "行者久久作此觀，觀習成就不須延促，唯見明朗更無一物，亦不見身之與心。",
        "from": "T18n0917_001:0945b23_3",
        "context_with_next_sentence": true
    },
    {
        "source_sentence": "萬法不可得，猶如虛空，亦莫作空解。",
        "from": "T18n0917_001:0945b23_20",
        "context_with_next_sentence": true
    },
    {
        "source_sentence": "以無念等故說如虛空，非謂空想，久久能熟，行住坐臥一切時處，作意與不作意，任運相應無所罣礙。",
        "from": "T18n0917_001:0945b26_5",
        "context_with_next_sentence": true
    },
    {
        "source_sentence": "一切妄想，貪瞋癡等一切煩惱，不假斷除，自然不起，性常清淨。",
        "from": "T18n0917_001:0945b27_14",
        "context_with_next_sentence": true
    },
    {
        "source_sentence": "依此修習，乃至成佛，唯是一道更無別理。",
        "from": "T18n0917_001:0945b28_12",
        "context_with_next_sentence": true
    },
    {
        "source_sentence": "此是諸佛菩薩內證之道，非諸二乘外道境界。",
        "from": "T18n0917_001:0945b29_13",
        "context_with_next_sentence": true
    },
    {
        "source_sentence": "作是觀已，一切佛法恒沙功德，不由他悟，以一貫之，自然通達。",
        "from": "T18n0917_001:0945c02_2",
        "context_with_next_sentence": true
    },
    {
        "source_sentence": "能開一字演說無量法，剎那悟入於諸法中，自在無礙，無去來起滅，一切平等。",
        "from": "T18n0917_001:0945c03_18",
        "context_with_next_sentence": true
    },
    {
        "source_sentence": "行此漸至昇進之相，久自證知，非今預說所能究竟。",
        "from": "T18n0917_001:0945c05_1",
        "context_with_next_sentence": true
    },
    {
        "source_sentence": "」輸波迦羅三藏曰：",
        "from": "T18n0917_001:0945c05_10",
        "context_with_next_sentence": true
    },
    {
        "source_sentence": "「既能修習觀一成就已，汝等今於此心中，復有五種心義，行者當知：",
        "from": "T18n0917_001:0945c06_19",
        "context_with_next_sentence": true
    },
    {
        "source_sentence": "一者剎那心，謂初心見道一念相應，速還忘失，如夜電光，暫現即滅，故云剎那。",
        "from": "T18n0917_001:0945c08_16",
        "context_with_next_sentence": true
    },
    {
        "source_sentence": "二者流注心，既見道已，念念加功相續不絕，如流奔注，故云流注。",
        "from": "T18n0917_001:0945c10_6",
        "context_with_next_sentence": true
    },
    {
        "source_sentence": "三者甜美心，謂積功不已乃得虛然朗徹，身心輕泰，翫味於道，故云甜美。",
        "from": "T18n0917_001:0945c11_20",
        "context_with_next_sentence": true
    },
    {
        "source_sentence": "四者摧散心，為卒起精懃，或復休廢，二俱違道，故云摧散。",
        "from": "T18n0917_001:0945c13_6",
        "context_with_next_sentence": true
    },
    {
        "source_sentence": "五者明鏡心，既離散亂之心，鑒達圓明，一切無著，故云明鏡。",
        "from": "T18n0917_001:0945c14_14",
        "context_with_next_sentence": true
    },
    {
        "source_sentence": "若了達五心，於此自驗，三乘凡夫聖位可自分別矣。",
        "from": "T18n0917_001:0945c15_16",
        "context_with_next_sentence": true
    },
    {
        "source_sentence": "汝等行人初學修定，應行過去諸佛祕密方便加持修定法，一體與一切總持門相應，是故應須受此四陀羅尼。",
        "from": "T18n0917_001:0945c18_8",
        "context_with_next_sentence": true
    },
    {
        "source_sentence": "陀羅尼曰：",
        "from": "T18n0917_001:0945c18_13",
        "context_with_next_sentence": true
    },
    {
        "source_sentence": "「􇩂唵􈁃速􈆳乞叉摩三合􄙖嚩􄦽日囉二合」別本漢注：",
        "from": "T18n0917_001:0945c21_4",
        "context_with_next_sentence": true
    },
    {
        "source_sentence": "唵蘇乞叉嚩日囉「此陀羅尼，能令所觀成就。",
        "from": "T18n0917_001:0945c22_12",
        "context_with_next_sentence": true
    },
    {
        "source_sentence": "「􇩂唵􄕙底􆵋瑟吒二合􄙖嚩􄦽日羅二合「此陀羅尼，能令所觀無失。",
        "from": "T18n0917_001:0945c25_12",
        "context_with_next_sentence": true
    },
    {
        "source_sentence": "「􇩂唵􈁃娑􄪼頗囉二合􄙖嚩􄦽日囉二合「此陀羅尼，能令所觀漸廣。",
        "from": "T18n0917_001:0945c28_12",
        "context_with_next_sentence": true
    },
    {
        "source_sentence": "「􇩂唵􄚦僧􄚩賀引􄗽囉􄙖嚩􄦽日囉二合「此陀羅尼，能令所觀廣，復令漸略如故。",
        "from": "T18n0917_001:0946a03_18",
        "context_with_next_sentence": true
    },
    {
        "source_sentence": "「如是四陀羅尼者，是婆誐梵自證法中甚深方便，開諸學人令速證入。",
        "from": "T18n0917_001:0946a05_11",
        "context_with_next_sentence": true
    },
    {
        "source_sentence": "若欲速求此三摩地者，於四威儀常誦此陀羅尼，剋念用功勿暫虛廢，無不速驗。",
        "from": "T18n0917_001:0946a07_8",
        "context_with_next_sentence": true
    },
    {
        "source_sentence": "汝等習定之人，復須知經行法則。",
        "from": "T18n0917_001:0946a08_4",
        "context_with_next_sentence": true
    },
    {
        "source_sentence": "於一靜處平治淨地，面長二十五肘，兩頭竪標，通頭繫索，纔與胸齊。",
        "from": "T18n0917_001:0946a09_16",
        "context_with_next_sentence": true
    },
    {
        "source_sentence": "以竹筒盛索，長可手執，其筒隨日右轉平直來往。",
        "from": "T18n0917_001:0946a10_17",
        "context_with_next_sentence": true
    },
    {
        "source_sentence": "融心普周視前六尺，乘三昧覺任持本心，諦了分明無令忘失。",
        "from": "T18n0917_001:0946a12_5",
        "context_with_next_sentence": true
    },
    {
        "source_sentence": "但下一足便誦一真言，如是四真言從初至後，終而復始，誦念勿住。",
        "from": "T18n0917_001:0946a13_16",
        "context_with_next_sentence": true
    },
    {
        "source_sentence": "稍覺疲懈，即隨所安坐。",
        "from": "T18n0917_001:0946a14_8",
        "context_with_next_sentence": true
    },
    {
        "source_sentence": "行者應知入道方便，深助進如脩心金剛，不遷不易，被大精進甲冑，作猛利之心，誓願成得為期，終無退轉之異，無以雜學惑心令一生空過。",
        "from": "T18n0917_001:0946a17_13",
        "context_with_next_sentence": true
    },
    {
        "source_sentence": "」然法無二相、心言兩忘，若不方便開示無由悟入，良以梵漢殊隔，非譯難通，聊蒙指陳，隨憶鈔錄，以傳未悟。",
        "from": "T18n0917_001:0946a20_3",
        "context_with_next_sentence": true
    },
    {
        "source_sentence": "京西明寺慧警禪師先有撰集，今再詳補，頗謂備焉。",
        "from": "T18n0917_001:0946a21_8",
        "context_with_next_sentence": true
    },
    {
        "source_sentence": "南無稽首十方佛，　　真如海藏甘露門，",
        "from": "T18n0917_001:0946a22_0",
        "context_with_next_sentence": true
    },
    {
        "source_sentence": "三賢十聖應真僧，　　願賜威神加念力。",
        "from": "T18n0917_001:0946a23_17",
        "context_with_next_sentence": true
    },
    {
        "source_sentence": "希有總持禪祕要，　　能發圓明廣大心，",
        "from": "T18n0917_001:0946a24_0",
        "context_with_next_sentence": true
    },
    {
        "source_sentence": "我今隨分略稱揚，　　迴施法界諸含識。",
        "from": "T18n0917_001:0946a25_17",
        "context_with_next_sentence": true
    },
    {
        "source_sentence": "無畏三藏受戒懺悔文及禪門要法一卷",
        "from": "T18n0917_001:0946a26_100",
        "context_with_next_sentence": false
    }
]