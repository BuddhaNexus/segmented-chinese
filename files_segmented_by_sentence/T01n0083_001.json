{
    "T01n0083_001:0902b04_0": "佛說應法經",
    "T01n0083_001:0902b06_0": "西晉三藏竺法護譯",
    "T01n0083_001:0902b07_0": "聞如是：一時，婆伽婆在拘類法治處。",
    "T01n0083_001:0902b07_1": "彼時，佛告諸比丘：「謂今此世間，如是婬、如是欲、如是愛、如是樂、如是喜，但不愛不念法敗壞，愛法念增；彼如是婬，如是欲，如是愛、如是樂、如是喜，而令不善法轉增，愛善法轉減。",
    "T01n0083_001:0902b11_2": "我法甚深，難見難覺、難了難知。",
    "T01n0083_001:0902b12_3": "如是，我法甚深，難見難覺、難了難知，而令今不愛善法減，愛善法增，與此四法相應，世間有此。",
    "T01n0083_001:0902b14_4": "云何為四？",
    "T01n0083_001:0902b14_5": "有與法相應，現在樂、後受苦報；有法與相應，現在苦、後受樂報；有法與相應，現在苦、後受苦報；有法與相應，現在樂、後受樂報。",
    "T01n0083_001:0902b17_6": "「云何法相應，現在樂、後受苦報？",
    "T01n0083_001:0902b18_7": "或有一自樂歡喜行於殺，因殺以為樂、以為喜；彼喜彼歡喜不與取、婬欲、行妄言至邪見，因邪見以為喜、以為樂；此如是身樂、意樂，不善為不善，亦不成神通，不至等道，不與涅槃相應。",
    "T01n0083_001:0902b22_8": "此法相應，現在樂、後受苦報。",
    "T01n0083_001:0902b23_9": "「云何法與相應，現在苦、後受樂報？",
    "T01n0083_001:0902b24_0": "或有一自苦行不樂行棄於殺，因棄殺，以為苦、以為不喜；彼自行苦，不喜行不與取、婬欲、行妄言至邪見，因棄捨邪見為等見，以為苦、以為不喜；如是身行苦、意行苦，善為善，成神通至等道，與涅槃相應。",
    "T01n0083_001:0902b28_1": "與此法相應，現在苦、後受樂報。",
    "T01n0083_001:0902b29_2": "「云何法相應，現在苦、後受苦報？",
    "T01n0083_001:0902c01_0": "或有一自行苦自不喜行於殺，因殺故，以為苦、以為不喜；彼自苦，自行不喜不與取、婬欲、行妄言至邪見，因邪見有不樂、有不喜；如是身行苦、意行苦，不善受不善，不成神通不至等道，不與涅槃相應。",
    "T01n0083_001:0902c05_1": "此法相應，現在苦、後受苦報。",
    "T01n0083_001:0902c06_2": "「云何法相應，現在樂、後受樂報？",
    "T01n0083_001:0902c06_3": "或有一自行樂，自行喜棄於殺，因棄殺，以為樂、以為喜；彼喜彼樂，不與取、婬欲、行妄言至邪見棄捨離，因棄捨離邪，以為樂、以為喜；如是身樂行、意樂行，行善為善，成神通至等道，與涅槃相應。",
    "T01n0083_001:0902c11_4": "此法相應，現在樂、後受樂報。",
    "T01n0083_001:0902c11_5": "謂彼此法相應，現在樂、後受苦報，非是慧慧者說，不知如真；與此法相應，現在樂、後受苦報，彼如是不知如真，彼行不棄。",
    "T01n0083_001:0902c14_6": "彼行不棄故，不愛不樂法轉增，愛法轉減，猶若阿摩尼藥，色具足、香具足、味具足，彼雜於毒，有人有患便飲之。",
    "T01n0083_001:0902c17_0": "彼飲可口，飲時不住咽，飲已變為非藥。",
    "T01n0083_001:0902c17_1": "如是與此法相應，現在樂、後受苦報，非智慧；無慧故，不知如真。",
    "T01n0083_001:0902c19_2": "與此法相應，現在樂、後受苦報，彼不知如真，彼行不棄。",
    "T01n0083_001:0902c20_3": "彼行不棄者，不愛不樂法轉增，愛法樂法轉減，此法非智慧。",
    "T01n0083_001:0902c22_0": "謂應此法，現在苦、後受樂報，非智慧；非智慧，不知如真。",
    "T01n0083_001:0902c23_1": "與此法相應，現在苦、後受樂報，彼不知如真，亦不行彼棄捨彼。",
    "T01n0083_001:0902c24_2": "不行棄捨者，不愛不樂法轉增，愛喜法轉減，此法非智慧。",
    "T01n0083_001:0902c25_3": "彼法相應，現在苦、後受苦報，非智慧非智慧。",
    "T01n0083_001:0902c26_4": "與此法相應，現在苦、後受苦報，不知如真，彼行不棄。",
    "T01n0083_001:0902c28_5": "彼行不棄者，不愛不樂法轉增，愛法樂法轉減，猶若大小便雜毒已，有人有病而取飲之。",
    "T01n0083_001:0903a01_6": "彼飲時，咽苦不下及臭無味，飲時壞咽，飲已變為非藥。",
    "T01n0083_001:0903a02_7": "如是應此法，現在苦、後受苦報，不知如真。",
    "T01n0083_001:0903a03_8": "謂應此法，現在苦、後受苦報，彼不知如真，彼行不棄捨。",
    "T01n0083_001:0903a04_9": "彼行不棄捨已，不愛不喜法轉增，愛喜法轉減，此法非智慧。",
    "T01n0083_001:0903a05_10": "謂應此法，現在樂、後受樂報，非智慧慧者所說，不知如真。",
    "T01n0083_001:0903a07_11": "應此法，現在樂、後受樂報，彼不知如真，彼不行棄捨離。",
    "T01n0083_001:0903a08_12": "彼不棄不捨離，不愛不喜法轉增，愛喜法轉減，此法非智慧。",
    "T01n0083_001:0903a09_13": "「彼行法知如真，彼不行法知如真，彼行法知如真，彼不行法知如真者，未行法當行，應行法當不行。",
    "T01n0083_001:0903a12_14": "彼未行經當行，應行法當不行者，不善法轉增，善法轉減，此法非智慧。",
    "T01n0083_001:0903a13_15": "謂彼應此法，現在樂、後受苦報，智慧慧者所說，知如真。",
    "T01n0083_001:0903a15_0": "彼應此法，現在樂、後受苦報，彼如是知如真，彼不行彼棄捨離。",
    "T01n0083_001:0903a16_1": "不行棄捨離已，彼便不行棄捨離，不善法減，善法轉增，此法智慧。",
    "T01n0083_001:0903a18_2": "謂彼應此法，現在苦、後受樂報，是智慧慧者所說，知如真。",
    "T01n0083_001:0903a19_3": "彼應此法，現在苦、後受樂報，彼如是知如真，彼行彼不棄。",
    "T01n0083_001:0903a20_4": "不行不棄捨已，不愛不喜法轉減，愛喜法轉增，此法是智慧。",
    "T01n0083_001:0903a22_5": "猶若大小便種種藥草雜，有人有患取飲之。",
    "T01n0083_001:0903a23_6": "彼飲時不住咽，飲時壞咽，飲已應如藥法。",
    "T01n0083_001:0903a24_7": "如是應此法，現在苦、後受樂報，是智慧慧者所說，知如真。",
    "T01n0083_001:0903a25_8": "謂應此法，現在苦、後受樂報，彼如是知如真，彼行不棄捨。",
    "T01n0083_001:0903a26_9": "彼行不棄捨已，不愛不喜法轉減，愛喜法轉增，此法是智慧。",
    "T01n0083_001:0903a28_0": "謂彼應此法，現在苦、後受苦報，是智慧慧者所說，知如真。",
    "T01n0083_001:0903a29_1": "謂應此法，現在苦、後受苦報，彼如是知如真，彼不行棄捨離。",
    "T01n0083_001:0903b01_2": "不行棄捨離已，不愛不喜法轉減，愛喜法轉增，此法是智慧。",
    "T01n0083_001:0903b03_0": "謂應此法，現在樂、後受樂報，是智慧慧者所說。",
    "T01n0083_001:0903b04_1": "謂應此法，現在樂、後受樂報，彼如是知如真，彼行不捨離。",
    "T01n0083_001:0903b05_2": "彼行不捨離已，不愛不喜法轉減，愛喜法轉增，此法是智慧。",
    "T01n0083_001:0903b06_3": "猶若酥蜜種種藥雜，有人有病取便飲之。",
    "T01n0083_001:0903b07_4": "彼飲利咽，飲時不住咽，飲已應如藥法。",
    "T01n0083_001:0903b08_5": "如是應此法，現在樂、後受樂報，是智慧慧者所說，知如真。",
    "T01n0083_001:0903b09_6": "謂應此法，現在樂、後受樂報，彼如是知如真，彼行不捨離。",
    "T01n0083_001:0903b11_7": "彼行不捨離已，不愛不念法轉減，愛念法轉增，此法是智慧慧者所說。",
    "T01n0083_001:0903b12_8": "彼行法已知如真，不行法已知如真，彼行法知如真，不行法知如真，不行法便不行，應行法當行。",
    "T01n0083_001:0903b14_9": "彼不行法便不行，應行法當行者，不善法轉減，善法轉增，此法是智慧慧者。",
    "T01n0083_001:0903b16_10": "應此四法，世間有此說，此者是所因說。」",
    "T01n0083_001:0903b17_11": "佛如是說。",
    "T01n0083_001:0903b17_12": "彼諸比丘，聞世尊所說，歡喜而樂。",
    "T01n0083_001:0903b19_0": "佛說應法經"
}