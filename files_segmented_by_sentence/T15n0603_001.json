[
    {
        "source_sentence": "陰持入經卷上",
        "from": "T15n0603_001:0173b02_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T15n0603_001:0173b04_0",
        "context_with_next_sentence": true
    },
    {
        "source_sentence": "佛經所𧗪，亦教誡，皆在三部，為合𧗪。何等",
        "from": "T15n0603_001:0173b05_0",
        "context_with_next_sentence": true
    },
    {
        "source_sentence": "為三？",
        "from": "T15n0603_001:0173b06_2",
        "context_with_next_sentence": true
    },
    {
        "source_sentence": "一為五陰，二為六本，三為所入。",
        "from": "T15n0603_001:0173b06_17",
        "context_with_next_sentence": true
    },
    {
        "source_sentence": "五陰為何等？",
        "from": "T15n0603_001:0173b07_3",
        "context_with_next_sentence": true
    },
    {
        "source_sentence": "一為色，二為痛，三為想，四為𧗪，五為識；",
        "from": "T15n0603_001:0173b08_1",
        "context_with_next_sentence": true
    },
    {
        "source_sentence": "是為五陰。",
        "from": "T15n0603_001:0173b08_6",
        "context_with_next_sentence": true
    },
    {
        "source_sentence": "色陰名為十現色入，十現色入為何等？",
        "from": "T15n0603_001:0173b09_3",
        "context_with_next_sentence": true
    },
    {
        "source_sentence": "一、眼，二、色，三、耳，四、聲，五、鼻，六、香，七、舌，八、味，九、身，十、樂；",
        "from": "T15n0603_001:0173b10_13",
        "context_with_next_sentence": true
    },
    {
        "source_sentence": "是為十現色入。",
        "from": "T15n0603_001:0173b10_20",
        "context_with_next_sentence": true
    },
    {
        "source_sentence": "是名為色種。",
        "from": "T15n0603_001:0173b11_2",
        "context_with_next_sentence": true
    },
    {
        "source_sentence": "痛種為何等？",
        "from": "T15n0603_001:0173b11_8",
        "context_with_next_sentence": true
    },
    {
        "source_sentence": "痛種為身六痛：",
        "from": "T15n0603_001:0173b11_15",
        "context_with_next_sentence": true
    },
    {
        "source_sentence": "一、眼知痛，二、耳知痛，三、鼻知痛，四、舌知痛，五、身知痛，六、心知痛；",
        "from": "T15n0603_001:0173b13_3",
        "context_with_next_sentence": true
    },
    {
        "source_sentence": "是為身六痛，名為痛種。",
        "from": "T15n0603_001:0173b13_14",
        "context_with_next_sentence": true
    },
    {
        "source_sentence": "思想種為何等？",
        "from": "T15n0603_001:0173b14_1",
        "context_with_next_sentence": true
    },
    {
        "source_sentence": "思想種為身六思想：",
        "from": "T15n0603_001:0173b14_10",
        "context_with_next_sentence": true
    },
    {
        "source_sentence": "一、色想，二、聲想，三、香想，四、味想，五、更想，六、法想；",
        "from": "T15n0603_001:0173b15_16",
        "context_with_next_sentence": true
    },
    {
        "source_sentence": "是為身六思想，名為思想種。",
        "from": "T15n0603_001:0173b16_5",
        "context_with_next_sentence": true
    },
    {
        "source_sentence": "行種為何等？",
        "from": "T15n0603_001:0173b16_11",
        "context_with_next_sentence": true
    },
    {
        "source_sentence": "𧗪種名為身六更：",
        "from": "T15n0603_001:0173b17_1",
        "context_with_next_sentence": true
    },
    {
        "source_sentence": "一、色所更，二、聲所更，三、香所更，四、味所更，五、觸所更，六、法所更；",
        "from": "T15n0603_001:0173b18_11",
        "context_with_next_sentence": true
    },
    {
        "source_sentence": "是為身六更，是名為行種。",
        "from": "T15n0603_001:0173b19_2",
        "context_with_next_sentence": true
    },
    {
        "source_sentence": "識種為何等？",
        "from": "T15n0603_001:0173b19_8",
        "context_with_next_sentence": true
    },
    {
        "source_sentence": "識種名為身六識：",
        "from": "T15n0603_001:0173b19_16",
        "context_with_next_sentence": true
    },
    {
        "source_sentence": "眼識、耳識、鼻識、舌識、身識、心識；",
        "from": "T15n0603_001:0173b20_13",
        "context_with_next_sentence": true
    },
    {
        "source_sentence": "是為身六識，是名為識種。",
        "from": "T15n0603_001:0173b21_2",
        "context_with_next_sentence": true
    },
    {
        "source_sentence": "名為五陰種，當知是。",
        "from": "T15n0603_001:0173b21_12",
        "context_with_next_sentence": true
    },
    {
        "source_sentence": "是從何知？",
        "from": "T15n0603_001:0173b21_17",
        "context_with_next_sentence": true
    },
    {
        "source_sentence": "為非常、苦、空、非身。",
        "from": "T15n0603_001:0173b22_6",
        "context_with_next_sentence": true
    },
    {
        "source_sentence": "從是知亦有二知：",
        "from": "T15n0603_001:0173b22_14",
        "context_with_next_sentence": true
    },
    {
        "source_sentence": "一為慧知，二為斷知。",
        "from": "T15n0603_001:0173b23_2",
        "context_with_next_sentence": true
    },
    {
        "source_sentence": "從慧知為何等？",
        "from": "T15n0603_001:0173b23_9",
        "context_with_next_sentence": true
    },
    {
        "source_sentence": "為非常、苦、空、非身，是為從慧知。",
        "from": "T15n0603_001:0173b24_3",
        "context_with_next_sentence": true
    },
    {
        "source_sentence": "從斷知為何等？",
        "from": "T15n0603_001:0173b24_10",
        "context_with_next_sentence": true
    },
    {
        "source_sentence": "愛欲已斷是為從斷知。",
        "from": "T15n0603_001:0173b25_1",
        "context_with_next_sentence": true
    },
    {
        "source_sentence": "陰貌為何等？",
        "from": "T15n0603_001:0173b25_7",
        "context_with_next_sentence": true
    },
    {
        "source_sentence": "積為陰貌，足為陰貌；",
        "from": "T15n0603_001:0173b25_17",
        "context_with_next_sentence": true
    },
    {
        "source_sentence": "譬如物種名為物種，木種名為木種，火種名為火種，水種名為水種，一切五陰亦如是。",
        "from": "T15n0603_001:0173b27_16",
        "context_with_next_sentence": true
    },
    {
        "source_sentence": "有十八本持，十八本持為何等？",
        "from": "T15n0603_001:0173b28_10",
        "context_with_next_sentence": true
    },
    {
        "source_sentence": "一、眼，二、色，三、識，四、耳，五、聲，六、識，七、鼻，八、香，九、識，十、舌，十一、味，十二、識，十三、身，十四、更，十五、識，十六、心，十七、法，十八、識，是名為十八本持。",
        "from": "T15n0603_001:0173c02_14",
        "context_with_next_sentence": true
    },
    {
        "source_sentence": "已知是，從何知？",
        "from": "T15n0603_001:0173c02_22",
        "context_with_next_sentence": true
    },
    {
        "source_sentence": "為非常、苦、空、非身，是為知。",
        "from": "T15n0603_001:0173c03_14",
        "context_with_next_sentence": true
    },
    {
        "source_sentence": "從是知亦有二知：",
        "from": "T15n0603_001:0173c03_22",
        "context_with_next_sentence": true
    },
    {
        "source_sentence": "一為、從慧知，二為、從已斷知。",
        "from": "T15n0603_001:0173c04_14",
        "context_with_next_sentence": true
    },
    {
        "source_sentence": "從慧知為何等？",
        "from": "T15n0603_001:0173c04_21",
        "context_with_next_sentence": true
    },
    {
        "source_sentence": "為非常、苦、空、非身，是為從慧知。",
        "from": "T15n0603_001:0173c05_16",
        "context_with_next_sentence": true
    },
    {
        "source_sentence": "從斷知為何等？",
        "from": "T15n0603_001:0173c06_1",
        "context_with_next_sentence": true
    },
    {
        "source_sentence": "愛欲已斷是為從斷知。",
        "from": "T15n0603_001:0173c06_11",
        "context_with_next_sentence": true
    },
    {
        "source_sentence": "彼為具足，具足為何等？",
        "from": "T15n0603_001:0173c07_2",
        "context_with_next_sentence": true
    },
    {
        "source_sentence": "或言無有餘具足，已無有餘，令眼明見明。",
        "from": "T15n0603_001:0173c08_1",
        "context_with_next_sentence": true
    },
    {
        "source_sentence": "一𧗪者，說是已為斷眼本、耳本，遍說如是，卒名為本持；",
        "from": "T15n0603_001:0173c09_5",
        "context_with_next_sentence": true
    },
    {
        "source_sentence": "譬是人為多熱，如是名遍，譬喻是為具足。",
        "from": "T15n0603_001:0173c10_2",
        "context_with_next_sentence": true
    },
    {
        "source_sentence": "亦有十二入，何等為十二？",
        "from": "T15n0603_001:0173c10_14",
        "context_with_next_sentence": true
    },
    {
        "source_sentence": "自身六，外有六。",
        "from": "T15n0603_001:0173c11_1",
        "context_with_next_sentence": true
    },
    {
        "source_sentence": "自身六，為何等？",
        "from": "T15n0603_001:0173c11_9",
        "context_with_next_sentence": true
    },
    {
        "source_sentence": "一為眼、耳、鼻、舌、身、心，是為自身六入。",
        "from": "T15n0603_001:0173c12_6",
        "context_with_next_sentence": true
    },
    {
        "source_sentence": "外有六，為何等？",
        "from": "T15n0603_001:0173c12_14",
        "context_with_next_sentence": true
    },
    {
        "source_sentence": "色、聲、香、味、更、法，是為十二入。",
        "from": "T15n0603_001:0173c13_7",
        "context_with_next_sentence": true
    },
    {
        "source_sentence": "一切從何知？",
        "from": "T15n0603_001:0173c13_13",
        "context_with_next_sentence": true
    },
    {
        "source_sentence": "為非常、苦、空、非身，是從是知，亦有二知：",
        "from": "T15n0603_001:0173c14_11",
        "context_with_next_sentence": true
    },
    {
        "source_sentence": "一從慧知，二從斷知。",
        "from": "T15n0603_001:0173c15_1",
        "context_with_next_sentence": true
    },
    {
        "source_sentence": "從慧解知為何等？",
        "from": "T15n0603_001:0173c15_9",
        "context_with_next_sentence": true
    },
    {
        "source_sentence": "為非常、苦、空、非身，是為從慧知。",
        "from": "T15n0603_001:0173c16_3",
        "context_with_next_sentence": true
    },
    {
        "source_sentence": "從斷知為何等？",
        "from": "T15n0603_001:0173c16_10",
        "context_with_next_sentence": true
    },
    {
        "source_sentence": "愛欲已斷是為從斷知。",
        "from": "T15n0603_001:0173c17_1",
        "context_with_next_sentence": true
    },
    {
        "source_sentence": "何等為入？",
        "from": "T15n0603_001:0173c17_6",
        "context_with_next_sentence": true
    },
    {
        "source_sentence": "解從是致名為入，從入解；",
        "from": "T15n0603_001:0173c17_18",
        "context_with_next_sentence": true
    },
    {
        "source_sentence": "譬從金入名為金地，從銀入名為銀地，如是各各應是譬喻所從所入，是從是有，如是從所意念，有行罪苦法如是。",
        "from": "T15n0603_001:0173c20_9",
        "context_with_next_sentence": true
    },
    {
        "source_sentence": "從所致，是名為從是入。",
        "from": "T15n0603_001:0173c20_20",
        "context_with_next_sentence": true
    },
    {
        "source_sentence": "亦有從是入，譬如王有入所有名，是亦如是。",
        "from": "T15n0603_001:0173c22_1",
        "context_with_next_sentence": true
    },
    {
        "source_sentence": "為有四諦：",
        "from": "T15n0603_001:0173c22_6",
        "context_with_next_sentence": true
    },
    {
        "source_sentence": "苦、習、盡、道。",
        "from": "T15n0603_001:0173c22_14",
        "context_with_next_sentence": true
    },
    {
        "source_sentence": "苦名為要，語身亦念；",
        "from": "T15n0603_001:0173c22_24",
        "context_with_next_sentence": true
    },
    {
        "source_sentence": "習名為要，癡亦所世間愛；",
        "from": "T15n0603_001:0173c23_11",
        "context_with_next_sentence": true
    },
    {
        "source_sentence": "盡名為要，慧亦解脫；",
        "from": "T15n0603_001:0173c24_2",
        "context_with_next_sentence": true
    },
    {
        "source_sentence": "道名為要，止亦觀。",
        "from": "T15n0603_001:0173c24_11",
        "context_with_next_sentence": true
    },
    {
        "source_sentence": "亦有三十七品經法：",
        "from": "T15n0603_001:0173c24_20",
        "context_with_next_sentence": true
    },
    {
        "source_sentence": "四意止、四意斷、四神足、五根、五力、七覺意、賢者八種道𧗪，是為三十七品經法。",
        "from": "T15n0603_001:0173c26_15",
        "context_with_next_sentence": true
    },
    {
        "source_sentence": "過去佛亦有是，現在佛亦有是，未來佛亦有是。",
        "from": "T15n0603_001:0173c27_17",
        "context_with_next_sentence": true
    },
    {
        "source_sentence": "辟支佛亦從是得度世道，佛弟子亦從是，是為度世無為道。",
        "from": "T15n0603_001:0173c29_4",
        "context_with_next_sentence": true
    },
    {
        "source_sentence": "四意止為何等？",
        "from": "T15n0603_001:0173c29_11",
        "context_with_next_sentence": true
    },
    {
        "source_sentence": "或見比丘，自身身身相觀行止，外身身身相觀𧗪止，內外身身身相觀行止，盡意念以却世間癡心不便；",
        "from": "T15n0603_001:0174a03_1",
        "context_with_next_sentence": true
    },
    {
        "source_sentence": "自痛痛痛相觀𧗪止，外痛痛痛相觀𧗪止，內外痛痛痛相觀𧗪止。",
        "from": "T15n0603_001:0174a04_11",
        "context_with_next_sentence": true
    },
    {
        "source_sentence": "盡意念以却世間癡心不便；",
        "from": "T15n0603_001:0174a05_5",
        "context_with_next_sentence": true
    },
    {
        "source_sentence": "自意意意相觀𧗪止，外意意意相觀𧗪止，內外意意意相觀𧗪止，盡意念以却世間癡心不便；",
        "from": "T15n0603_001:0174a07_9",
        "context_with_next_sentence": true
    },
    {
        "source_sentence": "自法法法相觀𧗪止，外法法法觀𧗪止，內外法法法相觀𧗪止，盡意念以却世間癡不便。",
        "from": "T15n0603_001:0174a09_13",
        "context_with_next_sentence": true
    },
    {
        "source_sentence": "何等為從四意正斷？",
        "from": "T15n0603_001:0174a10_8",
        "context_with_next_sentence": true
    },
    {
        "source_sentence": "或比丘有未生弊惡意法發，方便令不生，勸意不捨方便，𧗪精進攝制意，捨散惡意，是為一斷意；",
        "from": "T15n0603_001:0174a12_13",
        "context_with_next_sentence": true
    },
    {
        "source_sentence": "已生弊惡意發，清淨法欲斷，勸意求方便，𧗪精進攝制意，捨散惡意，是為二斷意；",
        "from": "T15n0603_001:0174a14_9",
        "context_with_next_sentence": true
    },
    {
        "source_sentence": "未生清淨法勸意發，方便令生，𧗪精進攝制意，捨散惡意，是為三斷意；",
        "from": "T15n0603_001:0174a16_3",
        "context_with_next_sentence": true
    },
    {
        "source_sentence": "已生清淨法，令止不忘、令不減、令𧗪，不啻令𧗪足發方便，𧗪精進攝制意，捨散惡意，是為四意正斷。",
        "from": "T15n0603_001:0174a18_9",
        "context_with_next_sentence": true
    },
    {
        "source_sentence": "何等為四神足？",
        "from": "T15n0603_001:0174a18_16",
        "context_with_next_sentence": true
    },
    {
        "source_sentence": "或有比丘，為欲定斷生死，隨𧗪增神足，惡生死猗，却欲猗盡猗，是為一神足精進定；",
        "from": "T15n0603_001:0174a20_14",
        "context_with_next_sentence": true
    },
    {
        "source_sentence": "斷生死，隨𧗪增神足，惡生死猗，却欲猗盡猗，從不便意生遣離去，是為二神足；",
        "from": "T15n0603_001:0174a22_12",
        "context_with_next_sentence": true
    },
    {
        "source_sentence": "意定斷生死，隨𧗪增神足，惡生死猗，却欲猗盡猗，從不便意生遣離去，是為三神足；",
        "from": "T15n0603_001:0174a24_11",
        "context_with_next_sentence": true
    },
    {
        "source_sentence": "戒定斷生死，隨𧗪增神足，惡生死猗，却欲猗盡猗，從不便意生遣離去，是為四神足。",
        "from": "T15n0603_001:0174a26_9",
        "context_with_next_sentence": true
    },
    {
        "source_sentence": "四意止、四意斷、四神足，為已說具。",
        "from": "T15n0603_001:0174a27_4",
        "context_with_next_sentence": true
    },
    {
        "source_sentence": "何等為五根？",
        "from": "T15n0603_001:0174a28_5",
        "context_with_next_sentence": true
    },
    {
        "source_sentence": "信根、精進根、念根、定根、慧根，是名為五根。",
        "from": "T15n0603_001:0174a29_4",
        "context_with_next_sentence": true
    },
    {
        "source_sentence": "彼根應何義根為根義？",
        "from": "T15n0603_001:0174a29_14",
        "context_with_next_sentence": true
    },
    {
        "source_sentence": "屬為根義，可喜為根義，不為同事為根義，是名為根義。",
        "from": "T15n0603_001:0174a30_19",
        "context_with_next_sentence": true
    },
    {
        "source_sentence": "何等為五力？",
        "from": "T15n0603_001:0174b01_5",
        "context_with_next_sentence": true
    },
    {
        "source_sentence": "信力、精進力、念力、定力、慧力，是名為五力。",
        "from": "T15n0603_001:0174b02_4",
        "context_with_next_sentence": true
    },
    {
        "source_sentence": "彼力應何義？",
        "from": "T15n0603_001:0174b02_10",
        "context_with_next_sentence": true
    },
    {
        "source_sentence": "無有能得壞為力義，有所益為力義，有膽為力義，能得依為力義，是名為力義。",
        "from": "T15n0603_001:0174b04_5",
        "context_with_next_sentence": true
    },
    {
        "source_sentence": "有七覺意，何等為七覺意？",
        "from": "T15n0603_001:0174b04_17",
        "context_with_next_sentence": true
    },
    {
        "source_sentence": "一、念覺意，二、法分別觀覺意，三、精進覺意，四、愛可覺意，五、猗覺意，六、定覺意，七、護覺意；",
        "from": "T15n0603_001:0174b06_22",
        "context_with_next_sentence": true
    },
    {
        "source_sentence": "是名為七覺意。",
        "from": "T15n0603_001:0174b07_5",
        "context_with_next_sentence": true
    },
    {
        "source_sentence": "有得道者八種道𧗪，何等為八？",
        "from": "T15n0603_001:0174b08_13",
        "context_with_next_sentence": true
    },
    {
        "source_sentence": "一、直見，二、直𧗪，三、直語，四、直治，五、直利，六、直方便，七、直意，八、直定；",
        "from": "T15n0603_001:0174b10_7",
        "context_with_next_sentence": true
    },
    {
        "source_sentence": "是名為八道𧗪。",
        "from": "T15n0603_001:0174b10_14",
        "context_with_next_sentence": true
    },
    {
        "source_sentence": "八種道𧗪為墮合三種：",
        "from": "T15n0603_001:0174b11_4",
        "context_with_next_sentence": true
    },
    {
        "source_sentence": "一、戒種，二、定種，三、慧種。",
        "from": "T15n0603_001:0174b11_19",
        "context_with_next_sentence": true
    },
    {
        "source_sentence": "彼所直語、直業、直治，是名為戒種；",
        "from": "T15n0603_001:0174b12_13",
        "context_with_next_sentence": true
    },
    {
        "source_sentence": "彼所直方便、直念、直定，是名為定種；",
        "from": "T15n0603_001:0174b13_8",
        "context_with_next_sentence": true
    },
    {
        "source_sentence": "彼所直見、直𧗪，是名為慧種。",
        "from": "T15n0603_001:0174b14_1",
        "context_with_next_sentence": true
    },
    {
        "source_sentence": "皆從是教誡，令不啻教誡、令不啻教意、令不啻慧教誡。",
        "from": "T15n0603_001:0174b15_6",
        "context_with_next_sentence": true
    },
    {
        "source_sentence": "彼戒種比丘，為拔瞋恚亦𦼇本、為散瞋恚結、為合恚瘡、為識苦痛、為度欲界。",
        "from": "T15n0603_001:0174b17_1",
        "context_with_next_sentence": true
    },
    {
        "source_sentence": "彼定種比丘，為拔慳𦼇本、為散欲結、為合欲瘡、為知樂痛、為度色界。",
        "from": "T15n0603_001:0174b18_12",
        "context_with_next_sentence": true
    },
    {
        "source_sentence": "彼慧種比丘，為拔癡𦼇本、為散癡結、為合憍慢瘡、為知不樂不苦痛、為得度無有色界。",
        "from": "T15n0603_001:0174b20_18",
        "context_with_next_sentence": true
    },
    {
        "source_sentence": "是為三種比丘。",
        "from": "T15n0603_001:0174b21_6",
        "context_with_next_sentence": true
    },
    {
        "source_sentence": "止為拔三𦼇本、散三𦼇使、合四瘡、知三痛、度三界。",
        "from": "T15n0603_001:0174b22_11",
        "context_with_next_sentence": true
    },
    {
        "source_sentence": "何等為十二種？",
        "from": "T15n0603_001:0174b23_6",
        "context_with_next_sentence": true
    },
    {
        "source_sentence": "從求如求等生，從癡因緣令有𧗪，從𧗪令有識，從識令有名字，從名字令有六入，從六入令有致，從致令有痛痒，從痛痒令有愛，從愛令有受，從受令後有，從有令有生，從生令有老死憂悲苦，不可心致𤺙，如是具足苦種，為致習。",
        "from": "T15n0603_001:0174b28_13",
        "context_with_next_sentence": true
    },
    {
        "source_sentence": "癡已盡便𧗪盡，已𧗪盡便識盡，已識盡便名字盡，已名字盡便六入盡，已六入盡便致盡，已致盡便痛痒盡，已痛痒盡便愛盡，已愛盡便受盡，已受盡便有盡，已有盡便生盡，已生盡便老死盡，已老死盡，憂悲苦不可心𤺙便盡，如是具足苦種便得盡。",
        "from": "T15n0603_001:0174c04_5",
        "context_with_next_sentence": true
    },
    {
        "source_sentence": "彼癡名為不知四諦如有，不解不見、不相應不受、不解不解根，是名為癡。",
        "from": "T15n0603_001:0174c05_19",
        "context_with_next_sentence": true
    },
    {
        "source_sentence": "彼癡因緣𧗪為何等？",
        "from": "T15n0603_001:0174c06_8",
        "context_with_next_sentence": true
    },
    {
        "source_sentence": "為六望受。",
        "from": "T15n0603_001:0174c06_13",
        "context_with_next_sentence": true
    },
    {
        "source_sentence": "何等為六？",
        "from": "T15n0603_001:0174c06_18",
        "context_with_next_sentence": true
    },
    {
        "source_sentence": "色聲、香、味、觸、法。",
        "from": "T15n0603_001:0174c07_9",
        "context_with_next_sentence": true
    },
    {
        "source_sentence": "是為身六望受，是名為𧗪。",
        "from": "T15n0603_001:0174c07_21",
        "context_with_next_sentence": true
    },
    {
        "source_sentence": "彼𧗪因緣識為六身識，眼、耳、鼻、舌、身、心，是名為六身識。",
        "from": "T15n0603_001:0174c09_4",
        "context_with_next_sentence": true
    },
    {
        "source_sentence": "彼識因緣名字，字為色，名為四不色陰，痛想𧗪識是為名。",
        "from": "T15n0603_001:0174c11_5",
        "context_with_next_sentence": true
    },
    {
        "source_sentence": "色為四大本，謂地、水、火、風是。",
        "from": "T15n0603_001:0174c11_21",
        "context_with_next_sentence": true
    },
    {
        "source_sentence": "上為名，是四為色，是二相連共為名字。",
        "from": "T15n0603_001:0174c12_16",
        "context_with_next_sentence": true
    },
    {
        "source_sentence": "彼名字因緣身六入受：",
        "from": "T15n0603_001:0174c13_6",
        "context_with_next_sentence": true
    },
    {
        "source_sentence": "眼、耳、鼻、舌、身、心，是名身六入受。",
        "from": "T15n0603_001:0174c14_1",
        "context_with_next_sentence": true
    },
    {
        "source_sentence": "彼六入因緣身六思望：",
        "from": "T15n0603_001:0174c14_11",
        "context_with_next_sentence": true
    },
    {
        "source_sentence": "眼、耳、鼻、舌、身、心，是名為身六思望。",
        "from": "T15n0603_001:0174c15_6",
        "context_with_next_sentence": true
    },
    {
        "source_sentence": "彼思望因緣身六痛：",
        "from": "T15n0603_001:0174c16_8",
        "context_with_next_sentence": true
    },
    {
        "source_sentence": "眼、耳、鼻、舌、身、心，是名為身六痛。",
        "from": "T15n0603_001:0174c17_3",
        "context_with_next_sentence": true
    },
    {
        "source_sentence": "彼痛因緣六身愛：",
        "from": "T15n0603_001:0174c18_7",
        "context_with_next_sentence": true
    },
    {
        "source_sentence": "色愛、聲愛、香愛、味愛、觸愛、法愛，是名為六身愛。",
        "from": "T15n0603_001:0174c19_11",
        "context_with_next_sentence": true
    },
    {
        "source_sentence": "彼愛因緣受為四受：",
        "from": "T15n0603_001:0174c19_20",
        "context_with_next_sentence": true
    },
    {
        "source_sentence": "一、欲受，二、見結受，三、戒願受，四、身結𧗪受，是名為四受。",
        "from": "T15n0603_001:0174c21_5",
        "context_with_next_sentence": true
    },
    {
        "source_sentence": "彼受因緣有為三有：",
        "from": "T15n0603_001:0174c22_8",
        "context_with_next_sentence": true
    },
    {
        "source_sentence": "一、欲界，二、色界，三、無色界，是名為三有。",
        "from": "T15n0603_001:0174c23_7",
        "context_with_next_sentence": true
    },
    {
        "source_sentence": "彼有因緣生，為上五陰、六持、六入。",
        "from": "T15n0603_001:0174c24_2",
        "context_with_next_sentence": true
    },
    {
        "source_sentence": "己有如有，生聚，已往墮致分別根，已入得有，是名為生死。",
        "from": "T15n0603_001:0174c25_8",
        "context_with_next_sentence": true
    },
    {
        "source_sentence": "為何等名？",
        "from": "T15n0603_001:0174c25_13",
        "context_with_next_sentence": true
    },
    {
        "source_sentence": "為人人所在，在所往。",
        "from": "T15n0603_001:0174c26_2",
        "context_with_next_sentence": true
    },
    {
        "source_sentence": "已往壞已過，死時是命，亦根已閉塞，是為死。",
        "from": "T15n0603_001:0175a01_3",
        "context_with_next_sentence": true
    },
    {
        "source_sentence": "上本為老，後要為死，是故名為老死。",
        "from": "T15n0603_001:0175a02_1",
        "context_with_next_sentence": true
    },
    {
        "source_sentence": "癡相為何等？",
        "from": "T15n0603_001:0175a03_5",
        "context_with_next_sentence": true
    },
    {
        "source_sentence": "為冥中見冥。",
        "from": "T15n0603_001:0175a03_11",
        "context_with_next_sentence": true
    },
    {
        "source_sentence": "如有不解，令從是致墮行相處。",
        "from": "T15n0603_001:0175a04_5",
        "context_with_next_sentence": true
    },
    {
        "source_sentence": "𧗪相為何等？",
        "from": "T15n0603_001:0175a04_11",
        "context_with_next_sentence": true
    },
    {
        "source_sentence": "為令後復有，是為𧗪相。",
        "from": "T15n0603_001:0175a05_2",
        "context_with_next_sentence": true
    },
    {
        "source_sentence": "上從是發起，令從是致墮識處。",
        "from": "T15n0603_001:0175a05_16",
        "context_with_next_sentence": true
    },
    {
        "source_sentence": "識相為何等？",
        "from": "T15n0603_001:0175a06_2",
        "context_with_next_sentence": true
    },
    {
        "source_sentence": "為識物、識事，是為識相，令從是致墮名字處。",
        "from": "T15n0603_001:0175a07_2",
        "context_with_next_sentence": true
    },
    {
        "source_sentence": "名字相為何等？",
        "from": "T15n0603_001:0175a07_9",
        "context_with_next_sentence": true
    },
    {
        "source_sentence": "為俱猗，是為名字相，令從是致墮六入處。",
        "from": "T15n0603_001:0175a08_8",
        "context_with_next_sentence": true
    },
    {
        "source_sentence": "六入相為何等？",
        "from": "T15n0603_001:0175a08_15",
        "context_with_next_sentence": true
    },
    {
        "source_sentence": "為分別根，是為六入相，令從是致墮思望處。",
        "from": "T15n0603_001:0175a09_16",
        "context_with_next_sentence": true
    },
    {
        "source_sentence": "思望相為何等？",
        "from": "T15n0603_001:0175a10_3",
        "context_with_next_sentence": true
    },
    {
        "source_sentence": "為相會更生，是為思望相，令從是致墮痛處。",
        "from": "T15n0603_001:0175a11_3",
        "context_with_next_sentence": true
    },
    {
        "source_sentence": "痛相為何等？",
        "from": "T15n0603_001:0175a11_9",
        "context_with_next_sentence": true
    },
    {
        "source_sentence": "為更覺，是為痛相，令從是致墮愛處。",
        "from": "T15n0603_001:0175a12_5",
        "context_with_next_sentence": true
    },
    {
        "source_sentence": "愛相為何等？",
        "from": "T15n0603_001:0175a12_11",
        "context_with_next_sentence": true
    },
    {
        "source_sentence": "為發往，是為愛相，令從是致墮受處。",
        "from": "T15n0603_001:0175a13_7",
        "context_with_next_sentence": true
    },
    {
        "source_sentence": "受相為何等？",
        "from": "T15n0603_001:0175a13_13",
        "context_with_next_sentence": true
    },
    {
        "source_sentence": "為受持，是為受相，令從是致墮有處。",
        "from": "T15n0603_001:0175a14_10",
        "context_with_next_sentence": true
    },
    {
        "source_sentence": "有相為何等？",
        "from": "T15n0603_001:0175a14_16",
        "context_with_next_sentence": true
    },
    {
        "source_sentence": "令墮若干處，是為有相，令從是致墮生處。",
        "from": "T15n0603_001:0175a15_16",
        "context_with_next_sentence": true
    },
    {
        "source_sentence": "生相為何等？",
        "from": "T15n0603_001:0175a16_2",
        "context_with_next_sentence": true
    },
    {
        "source_sentence": "為已有五陰，是為生相，令從是致墮老處。",
        "from": "T15n0603_001:0175a17_1",
        "context_with_next_sentence": true
    },
    {
        "source_sentence": "老相為何等？",
        "from": "T15n0603_001:0175a17_7",
        "context_with_next_sentence": true
    },
    {
        "source_sentence": "為轉熟是為老相，令從是致墮死處。",
        "from": "T15n0603_001:0175a18_3",
        "context_with_next_sentence": true
    },
    {
        "source_sentence": "死相為何等？",
        "from": "T15n0603_001:0175a18_9",
        "context_with_next_sentence": true
    },
    {
        "source_sentence": "為命根盡，是為死相，令從是致墮苦處。",
        "from": "T15n0603_001:0175a19_7",
        "context_with_next_sentence": true
    },
    {
        "source_sentence": "苦相為何等？",
        "from": "T15n0603_001:0175a19_13",
        "context_with_next_sentence": true
    },
    {
        "source_sentence": "為身急，是為苦相，令從是致墮不可處。",
        "from": "T15n0603_001:0175a20_11",
        "context_with_next_sentence": true
    },
    {
        "source_sentence": "不可相為何等？",
        "from": "T15n0603_001:0175a20_18",
        "context_with_next_sentence": true
    },
    {
        "source_sentence": "為心意急，是為不可相，令幹從是致墮悒悒憂。",
        "from": "T15n0603_001:0175a22_1",
        "context_with_next_sentence": true
    },
    {
        "source_sentence": "悒悒相為何等？",
        "from": "T15n0603_001:0175a22_8",
        "context_with_next_sentence": true
    },
    {
        "source_sentence": "為憂五陰，令從是致墮愁𤺙處。",
        "from": "T15n0603_001:0175a23_3",
        "context_with_next_sentence": true
    },
    {
        "source_sentence": "悲愁相為何等？",
        "from": "T15n0603_001:0175a23_10",
        "context_with_next_sentence": true
    },
    {
        "source_sentence": "口出聲言，令致悲𤺙懣，懣為𤺙，𤺙亦為懣。",
        "from": "T15n0603_001:0175a24_10",
        "context_with_next_sentence": true
    },
    {
        "source_sentence": "九絕處，為一切𦼇𧗪令部伴，從流行。",
        "from": "T15n0603_001:0175a25_16",
        "context_with_next_sentence": true
    },
    {
        "source_sentence": "為有二本從有結罪，為三𦼇本，亦有四倒。",
        "from": "T15n0603_001:0175a26_16",
        "context_with_next_sentence": true
    },
    {
        "source_sentence": "彼二本罪𤺙為何等？",
        "from": "T15n0603_001:0175a27_5",
        "context_with_next_sentence": true
    },
    {
        "source_sentence": "一為癡，二為墮有愛，名為二本。",
        "from": "T15n0603_001:0175a28_1",
        "context_with_next_sentence": true
    },
    {
        "source_sentence": "三𦼇本為何等？",
        "from": "T15n0603_001:0175a28_8",
        "context_with_next_sentence": true
    },
    {
        "source_sentence": "一為貪欲，二為瞋恚，三為癡惑，是名為三𦼇本。",
        "from": "T15n0603_001:0175a29_9",
        "context_with_next_sentence": true
    },
    {
        "source_sentence": "有四倒，四倒為何等？",
        "from": "T15n0603_001:0175a29_19",
        "context_with_next_sentence": true
    },
    {
        "source_sentence": "非常念常，是為思想倒、為意倒、為見倒，是為一倒；",
        "from": "T15n0603_001:0175b02_1",
        "context_with_next_sentence": true
    },
    {
        "source_sentence": "計苦為樂、非身為身、不淨為淨、思想意見倒，如上說，是名為四倒。",
        "from": "T15n0603_001:0175b03_12",
        "context_with_next_sentence": true
    },
    {
        "source_sentence": "彼癡名為不解四諦：",
        "from": "T15n0603_001:0175b04_1",
        "context_with_next_sentence": true
    },
    {
        "source_sentence": "不慧、不見、不相應、不解受為𦼇，是為癡。",
        "from": "T15n0603_001:0175b04_21",
        "context_with_next_sentence": true
    },
    {
        "source_sentence": "彼有愛為何等？",
        "from": "T15n0603_001:0175b05_6",
        "context_with_next_sentence": true
    },
    {
        "source_sentence": "為所世間欲發往不捨，是為有愛，是名為二本。",
        "from": "T15n0603_001:0175b06_8",
        "context_with_next_sentence": true
    },
    {
        "source_sentence": "彼欲貪本為何等？",
        "from": "T15n0603_001:0175b06_16",
        "context_with_next_sentence": true
    },
    {
        "source_sentence": "為所在所種貪，為奇珍寶，為奇財產，為奇嚴事，為有嫉在奇。",
        "from": "T15n0603_001:0175b08_5",
        "context_with_next_sentence": true
    },
    {
        "source_sentence": "貪可貪欲，可往愛相，愛哀相，往不捨，是為貪𦼇本。",
        "from": "T15n0603_001:0175b09_8",
        "context_with_next_sentence": true
    },
    {
        "source_sentence": "是本為誰？",
        "from": "T15n0603_001:0175b09_13",
        "context_with_next_sentence": true
    },
    {
        "source_sentence": "為所有貪，為身非法𧗪，口非法𧗪，心非法行，亦餘俱相連。",
        "from": "T15n0603_001:0175b10_19",
        "context_with_next_sentence": true
    },
    {
        "source_sentence": "𦼇種所作，意念是法本，是故名為貪𦼇本。",
        "from": "T15n0603_001:0175b11_18",
        "context_with_next_sentence": true
    },
    {
        "source_sentence": "彼瞋恚非法本為何等？",
        "from": "T15n0603_001:0175b12_8",
        "context_with_next_sentence": true
    },
    {
        "source_sentence": "為在人為在𧗪，恚相恚，不忍不識，因緣瞋瞋恚發評諄，念不可，說不可，所念說不好令意却，是為恚非法本。",
        "from": "T15n0603_001:0175b15_1",
        "context_with_next_sentence": true
    },
    {
        "source_sentence": "是本為誰？",
        "from": "T15n0603_001:0175b15_6",
        "context_with_next_sentence": true
    },
    {
        "source_sentence": "為非法本，所身罪、所言罪、所心罪，亦餘所相連意念，為是法本，是故為瞋，名為非法本。",
        "from": "T15n0603_001:0175b17_5",
        "context_with_next_sentence": true
    },
    {
        "source_sentence": "彼癡惑非法本為何等？",
        "from": "T15n0603_001:0175b17_15",
        "context_with_next_sentence": true
    },
    {
        "source_sentence": "不知四賢者諦如有，不解不見、不相應不解，受非法，或隨或受、或在或不識、或癡冥在冥。",
        "from": "T15n0603_001:0175b19_18",
        "context_with_next_sentence": true
    },
    {
        "source_sentence": "蔽覆令冥、令無眼、令慧壞，知盡不能致無為度世，是癡惑非法𧗪本。",
        "from": "T15n0603_001:0175b21_7",
        "context_with_next_sentence": true
    },
    {
        "source_sentence": "是本為誰？",
        "from": "T15n0603_001:0175b21_12",
        "context_with_next_sentence": true
    },
    {
        "source_sentence": "為惑非法，身𧗪作、口𧗪作、心𧗪作，亦所共相助非法，意所念非法本，是名為惑非法本。",
        "from": "T15n0603_001:0175b23_12",
        "context_with_next_sentence": true
    },
    {
        "source_sentence": "彼當知，倒亦當知，所倒當知，從所倒當知是。",
        "from": "T15n0603_001:0175b24_20",
        "context_with_next_sentence": true
    },
    {
        "source_sentence": "彼有一倒，從一倒為四倒，從所有為三倒。",
        "from": "T15n0603_001:0175b25_18",
        "context_with_next_sentence": true
    },
    {
        "source_sentence": "何等為一倒？",
        "from": "T15n0603_001:0175b26_4",
        "context_with_next_sentence": true
    },
    {
        "source_sentence": "為對或受，非常為常，苦為樂，非身為身，不淨為淨，是為一倒。",
        "from": "T15n0603_001:0175b27_13",
        "context_with_next_sentence": true
    },
    {
        "source_sentence": "何等為四倒？",
        "from": "T15n0603_001:0175b27_19",
        "context_with_next_sentence": true
    },
    {
        "source_sentence": "所有身、痛、意、法，是為四倒。",
        "from": "T15n0603_001:0175b28_13",
        "context_with_next_sentence": true
    },
    {
        "source_sentence": "何等為三倒？",
        "from": "T15n0603_001:0175b28_19",
        "context_with_next_sentence": true
    },
    {
        "source_sentence": "一為想，二為意，三為見，是為三倒。",
        "from": "T15n0603_001:0175b29_12",
        "context_with_next_sentence": true
    },
    {
        "source_sentence": "使彼所可意根相連著，若色若像為受想，是為欲想。",
        "from": "T15n0603_001:0175c01_16",
        "context_with_next_sentence": true
    },
    {
        "source_sentence": "以為有欲想，相隨久不斷，在意念是為欲念種。",
        "from": "T15n0603_001:0175c02_17",
        "context_with_next_sentence": true
    },
    {
        "source_sentence": "若彼所想分別受，是名為想倒。",
        "from": "T15n0603_001:0175c03_11",
        "context_with_next_sentence": true
    },
    {
        "source_sentence": "彼惑意不如有受，所從不應受解，是名為意倒。",
        "from": "T15n0603_001:0175c04_14",
        "context_with_next_sentence": true
    },
    {
        "source_sentence": "所以受不捨在意，念在色，不淨意計淨，聽可意念已快所見受往，是名為見倒。",
        "from": "T15n0603_001:0175c06_10",
        "context_with_next_sentence": true
    },
    {
        "source_sentence": "彼所見已為相分別，應當為十二倒。",
        "from": "T15n0603_001:0175c07_8",
        "context_with_next_sentence": true
    },
    {
        "source_sentence": "何等為十二？",
        "from": "T15n0603_001:0175c07_14",
        "context_with_next_sentence": true
    },
    {
        "source_sentence": "在身有三，在痛有三，在意有三，在法有三。",
        "from": "T15n0603_001:0175c08_14",
        "context_with_next_sentence": true
    },
    {
        "source_sentence": "有四想倒，意倒亦有四，見倒亦有四；",
        "from": "T15n0603_001:0175c09_10",
        "context_with_next_sentence": true
    },
    {
        "source_sentence": "亦為在入因緣相會色，令為十二倒。",
        "from": "T15n0603_001:0175c10_7",
        "context_with_next_sentence": true
    },
    {
        "source_sentence": "身三、痛三、意三、法三合為十二倒。",
        "from": "T15n0603_001:0175c11_3",
        "context_with_next_sentence": true
    },
    {
        "source_sentence": "為如是六，為七十二倒。",
        "from": "T15n0603_001:0175c11_14",
        "context_with_next_sentence": true
    },
    {
        "source_sentence": "從本得因緣，起隨因緣，多少無有量，不可數，在人無有數，無有數倒。",
        "from": "T15n0603_001:0175c13_7",
        "context_with_next_sentence": true
    },
    {
        "source_sentence": "彼五陰為四身有，從所有色陰是屬身；",
        "from": "T15n0603_001:0175c14_4",
        "context_with_next_sentence": true
    },
    {
        "source_sentence": "從有痛陰是屬痛身；",
        "from": "T15n0603_001:0175c14_13",
        "context_with_next_sentence": true
    },
    {
        "source_sentence": "從有識陰是屬意身；",
        "from": "T15n0603_001:0175c15_3",
        "context_with_next_sentence": true
    },
    {
        "source_sentence": "從有想陰亦𧗪陰，是屬法身。",
        "from": "T15n0603_001:0175c15_16",
        "context_with_next_sentence": true
    },
    {
        "source_sentence": "從有是五陰，令受四身因緣有。",
        "from": "T15n0603_001:0175c16_11",
        "context_with_next_sentence": true
    },
    {
        "source_sentence": "彼身不淨計淨，是為身倒；",
        "from": "T15n0603_001:0175c17_11",
        "context_with_next_sentence": true
    },
    {
        "source_sentence": "彼痛苦計為樂，是為痛倒；",
        "from": "T15n0603_001:0175c18_3",
        "context_with_next_sentence": true
    },
    {
        "source_sentence": "彼意非常計為常，是為意倒；",
        "from": "T15n0603_001:0175c18_16",
        "context_with_next_sentence": true
    },
    {
        "source_sentence": "彼法不為身計為身，是為法倒。",
        "from": "T15n0603_001:0175c19_10",
        "context_with_next_sentence": true
    },
    {
        "source_sentence": "為欲正四倒故，佛為現四意止為說分別。",
        "from": "T15n0603_001:0175c20_9",
        "context_with_next_sentence": true
    },
    {
        "source_sentence": "彼為身身相觀𧗪止，為不淨意念淨倒得解；",
        "from": "T15n0603_001:0175c21_18",
        "context_with_next_sentence": true
    },
    {
        "source_sentence": "彼為痛痛相觀為苦計為樂倒得解；",
        "from": "T15n0603_001:0175c22_14",
        "context_with_next_sentence": true
    },
    {
        "source_sentence": "彼為意意相觀非常計為常倒得解；",
        "from": "T15n0603_001:0175c23_11",
        "context_with_next_sentence": true
    },
    {
        "source_sentence": "彼為法法相觀非身計為身倒得解。",
        "from": "T15n0603_001:0175c24_8",
        "context_with_next_sentence": true
    },
    {
        "source_sentence": "彼冥中冥如有不解是為癡相；",
        "from": "T15n0603_001:0175c25_3",
        "context_with_next_sentence": true
    },
    {
        "source_sentence": "令墮所倒處，欲得往是為愛相；",
        "from": "T15n0603_001:0175c25_17",
        "context_with_next_sentence": true
    },
    {
        "source_sentence": "令從是受色為身，故令欺奇，是為貪相；",
        "from": "T15n0603_001:0175c26_17",
        "context_with_next_sentence": true
    },
    {
        "source_sentence": "令墮不與取，所可不如意是為恚相；",
        "from": "T15n0603_001:0175c27_13",
        "context_with_next_sentence": true
    },
    {
        "source_sentence": "令墮殺處，為不解事，是為癡惑相；",
        "from": "T15n0603_001:0175c28_9",
        "context_with_next_sentence": true
    },
    {
        "source_sentence": "令受邪墮邪處，為作彼所𧗪法不却受相是為；",
        "from": "T15n0603_001:0175c29_10",
        "context_with_next_sentence": true
    },
    {
        "source_sentence": "令墮有常想，不知身、軀、物為更相會相，令計樂想為墮身處，為不解所法相為有身想；",
        "from": "T15n0603_001:0176a02_12",
        "context_with_next_sentence": true
    },
    {
        "source_sentence": "令墮是為是我所處為墮，受色像相，令計是為淨想；",
        "from": "T15n0603_001:0176a03_16",
        "context_with_next_sentence": true
    },
    {
        "source_sentence": "令從是墮，不攝守根處，是為九品。",
        "from": "T15n0603_001:0176a04_12",
        "context_with_next_sentence": true
    },
    {
        "source_sentence": "為已分別，為一切不可𧗪非法伴已說。",
        "from": "T15n0603_001:0176a05_8",
        "context_with_next_sentence": true
    },
    {
        "source_sentence": "竟是，多聞者能解，不多聞者卒不解；",
        "from": "T15n0603_001:0176a06_5",
        "context_with_next_sentence": true
    },
    {
        "source_sentence": "是為慧人能解，不慧卒不解；",
        "from": "T15n0603_001:0176a06_18",
        "context_with_next_sentence": true
    },
    {
        "source_sentence": "是𧗪者能解，不隨行不解。",
        "from": "T15n0603_001:0176a07_10",
        "context_with_next_sentence": true
    },
    {
        "source_sentence": "有九絕處，令一切淨法部墮聚合。",
        "from": "T15n0603_001:0176a08_7",
        "context_with_next_sentence": true
    },
    {
        "source_sentence": "何等為九？",
        "from": "T15n0603_001:0176a08_12",
        "context_with_next_sentence": true
    },
    {
        "source_sentence": "一、止，二、觀，三、不貪，四、不恚，五、不癡，六、非常，七、為苦，八、非身，九、不淨，是為九。",
        "from": "T15n0603_001:0176a10_5",
        "context_with_next_sentence": true
    },
    {
        "source_sentence": "彼止名為意止，在處能止、已止、正止、攝止、不失止、不志、心寂然，一一向念是名為止。",
        "from": "T15n0603_001:0176a12_3",
        "context_with_next_sentence": true
    },
    {
        "source_sentence": "何等為觀？",
        "from": "T15n0603_001:0176a12_8",
        "context_with_next_sentence": true
    },
    {
        "source_sentence": "觀名為了陰、為了持、為了入、了名字、了從本生、了從本法已生、了苦、了習、了盡、了道𧗪、了從善𦼇從是法生，了增復增、了白黑，了是可隨、不可隨。",
        "from": "T15n0603_001:0176a15_14",
        "context_with_next_sentence": true
    },
    {
        "source_sentence": "如有分別，為拕、不拕、為下、復下、為念、復念、為思觀、為識、為慧、為眼、為謀、為滿、為解、為慧、為明、為欲、為光、為敢不離、為觀法、為覺意、為直見、為道種，是名為觀。",
        "from": "T15n0603_001:0176a19_10",
        "context_with_next_sentence": true
    },
    {
        "source_sentence": "亦有若干二輩觀：",
        "from": "T15n0603_001:0176a19_18",
        "context_with_next_sentence": true
    },
    {
        "source_sentence": "一為淨觀，二為不淨觀，三為清淨觀，四為不清淨觀，五為黑觀，六為白觀，七為可𧗪觀，八為不可𧗪觀，九為罪𧗪觀，十為殃福觀，十一為縛觀，十二為解脫觀，十三為有所益觀，十四為失無所益觀，十五為往觀，十六為還觀，十七為受罪觀，十八為除罪觀，是故名為觀。",
        "from": "T15n0603_001:0176a25_17",
        "context_with_next_sentence": true
    },
    {
        "source_sentence": "亦為二因緣令有是說止，為一切天下人有二病。",
        "from": "T15n0603_001:0176a26_18",
        "context_with_next_sentence": true
    },
    {
        "source_sentence": "何等為二？",
        "from": "T15n0603_001:0176a27_4",
        "context_with_next_sentence": true
    },
    {
        "source_sentence": "一為癡，二為愛。",
        "from": "T15n0603_001:0176a27_12",
        "context_with_next_sentence": true
    },
    {
        "source_sentence": "是二病故，佛現二藥。",
        "from": "T15n0603_001:0176a28_1",
        "context_with_next_sentence": true
    },
    {
        "source_sentence": "何等為二？",
        "from": "T15n0603_001:0176a28_6",
        "context_with_next_sentence": true
    },
    {
        "source_sentence": "一為止，二為觀。",
        "from": "T15n0603_001:0176a28_14",
        "context_with_next_sentence": true
    },
    {
        "source_sentence": "若用二藥為愈二病，令自證。",
        "from": "T15n0603_001:0176a29_6",
        "context_with_next_sentence": true
    },
    {
        "source_sentence": "貪愛欲，不復貪念，意得解脫，癡已解，令從慧得解脫。",
        "from": "T15n0603_001:0176b01_9",
        "context_with_next_sentence": true
    },
    {
        "source_sentence": "陰持入經卷上",
        "from": "T15n0603_001:0176b02_100",
        "context_with_next_sentence": false
    }
]