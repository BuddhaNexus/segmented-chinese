{
    "T15n0603_001:0173b02_0": "陰持入經卷上",
    "T15n0603_001:0173b04_0": "後漢安息國三藏安世高譯",
    "T15n0603_001:0173b05_0": "佛經所[衛-韋+正]，亦教誡，皆在三部，為合[衛-韋+正]。",
    "T15n0603_001:0173b05_1": "何等為三？",
    "T15n0603_001:0173b06_2": "一為五陰，二為六本，三為所入。",
    "T15n0603_001:0173b06_3": "五陰為何等？",
    "T15n0603_001:0173b07_4": "一為色，二為痛，三為想，四為[衛-韋+正]，五為識；是為五陰。",
    "T15n0603_001:0173b08_5": "色陰名為十現色入，十現色入為何等？",
    "T15n0603_001:0173b09_6": "一、眼，二、色，三、耳，四、聲，五、鼻，六、香，七、舌，八、味，九、身，十、樂；是為十現色入。",
    "T15n0603_001:0173b10_7": "是名為色種。",
    "T15n0603_001:0173b11_8": "痛種為何等？",
    "T15n0603_001:0173b11_9": "痛種為身六痛：一、眼知痛，二、耳知痛，三、鼻知痛，四、舌知痛，五、身知痛，六、心知痛；是為身六痛，名為痛種。",
    "T15n0603_001:0173b13_10": "思想種為何等？",
    "T15n0603_001:0173b14_11": "思想種為身六思想：一、色想，二、聲想，三、香想，四、味想，五、更想，六、法想；是為身六思想，名為思想種。",
    "T15n0603_001:0173b16_12": "行種為何等？",
    "T15n0603_001:0173b16_13": "[衛-韋+正]種名為身六更：一、色所更，二、聲所更，三、香所更，四、味所更，五、觸所更，六、法所更；是為身六更，是名為行種。",
    "T15n0603_001:0173b19_14": "識種為何等？",
    "T15n0603_001:0173b19_15": "識種名為身六識：眼識、耳識、鼻識、舌識、身識、心識；是為身六識，是名為識種。",
    "T15n0603_001:0173b21_16": "名為五陰種，當知是。",
    "T15n0603_001:0173b21_17": "是從何知？",
    "T15n0603_001:0173b21_18": "為非常、苦、空、非身。",
    "T15n0603_001:0173b22_19": "從是知亦有二知：一為慧知，二為斷知。",
    "T15n0603_001:0173b23_20": "從慧知為何等？",
    "T15n0603_001:0173b23_21": "為非常、苦、空、非身，是為從慧知。",
    "T15n0603_001:0173b24_22": "從斷知為何等？",
    "T15n0603_001:0173b24_23": "愛欲已斷是為從斷知。",
    "T15n0603_001:0173b25_24": "陰貌為何等？",
    "T15n0603_001:0173b25_25": "積為陰貌，足為陰貌；譬如物種名為物種，木種名為木種，火種名為火種，水種名為水種，一切五陰亦如是。",
    "T15n0603_001:0173b27_26": "有十八本持，十八本持為何等？",
    "T15n0603_001:0173b28_27": "一、眼，二、色，三、識，四、耳，五、聲，六、識，七、鼻，八、香，九、識，十、舌，十一、味，十二、識，十三、身，十四、更，十五、識，十六、心，十七、法，十八、識，是名為十八本持。",
    "T15n0603_001:0173c02_28": "已知是，從何知？",
    "T15n0603_001:0173c03_0": "為非常、苦、空、非身，是為知。",
    "T15n0603_001:0173c03_1": "從是知亦有二知：一為、從慧知，二為、從已斷知。",
    "T15n0603_001:0173c04_2": "從慧知為何等？",
    "T15n0603_001:0173c05_0": "為非常、苦、空、非身，是為從慧知。",
    "T15n0603_001:0173c05_1": "從斷知為何等？",
    "T15n0603_001:0173c06_2": "愛欲已斷是為從斷知。",
    "T15n0603_001:0173c06_3": "彼為具足，具足為何等？",
    "T15n0603_001:0173c07_4": "或言無有餘具足，已無有餘，令眼明見明。",
    "T15n0603_001:0173c08_5": "一[衛-韋+正]者，說是已為斷眼本、耳本，遍說如是，卒名為本持；譬是人為多熱，如是名遍，譬喻是為具足。",
    "T15n0603_001:0173c10_6": "亦有十二入，何等為十二？",
    "T15n0603_001:0173c10_7": "自身六，外有六。",
    "T15n0603_001:0173c11_8": "自身六，為何等？",
    "T15n0603_001:0173c11_9": "一為眼、耳、鼻、舌、身、心，是為自身六入。",
    "T15n0603_001:0173c12_10": "外有六，為何等？",
    "T15n0603_001:0173c12_11": "色、聲、香、味、更、法，是為十二入。",
    "T15n0603_001:0173c13_12": "一切從何知？",
    "T15n0603_001:0173c13_13": "為非常、苦、空、非身，是從是知，亦有二知：一從慧知，二從斷知。",
    "T15n0603_001:0173c15_14": "從慧解知為何等？",
    "T15n0603_001:0173c15_15": "為非常、苦、空、非身，是為從慧知。",
    "T15n0603_001:0173c16_16": "從斷知為何等？",
    "T15n0603_001:0173c16_17": "愛欲已斷是為從斷知。",
    "T15n0603_001:0173c17_18": "何等為入？",
    "T15n0603_001:0173c17_19": "解從是致名為入，從入解；譬從金入名為金地，從銀入名為銀地，如是各各應是譬喻所從所入，是從是有，如是從所意念，有行罪苦法如是。",
    "T15n0603_001:0173c20_20": "從所致，是名為從是入。",
    "T15n0603_001:0173c21_0": "亦有從是入，譬如王有入所有名，是亦如是。",
    "T15n0603_001:0173c22_1": "為有四諦：苦、習、盡、道。",
    "T15n0603_001:0173c22_2": "苦名為要，語身亦念；習名為要，癡亦所世間愛；盡名為要，慧亦解脫；道名為要，止亦觀。",
    "T15n0603_001:0173c24_3": "亦有三十七品經法：四意止、四意斷、四神足、五根、五力、七覺意、賢者八種道[衛-韋+正]，是為三十七品經法。",
    "T15n0603_001:0173c26_4": "過去佛亦有是，現在佛亦有是，未來佛亦有是。",
    "T15n0603_001:0173c27_5": "辟支佛亦從是得度世道，佛弟子亦從是，是為度世無為道。",
    "T15n0603_001:0173c29_6": "四意止為何等？",
    "T15n0603_001:0173c29_7": "或見比丘，自身身身相觀行止，外身身身相觀[衛-韋+正]止，內外身身身相觀行止，盡意念以却世間癡心不便；自痛痛痛相觀[衛-韋+正]止，外痛痛痛相觀[衛-韋+正]止，內外痛痛痛相觀[衛-韋+正]止。",
    "T15n0603_001:0174a04_8": "盡意念以却世間癡心不便；自意意意相觀[衛-韋+正]止，外意意意相觀[衛-韋+正]止，內外意意意相觀[衛-韋+正]止，盡意念以却世間癡心不便；自法法法相觀[衛-韋+正]止，外法法法觀[衛-韋+正]止，內外法法法相觀[衛-韋+正]止，盡意念以却世間癡不便。",
    "T15n0603_001:0174a10_0": "何等為從四意正斷？",
    "T15n0603_001:0174a10_1": "或比丘有未生弊惡意法發，方便令不生，勸意不捨方便，[衛-韋+正]精進攝制意，捨散惡意，是為一斷意；已生弊惡意發，清淨法欲斷，勸意求方便，[衛-韋+正]精進攝制意，捨散惡意，是為二斷意；未生清淨法勸意發，方便令生，[衛-韋+正]精進攝制意，捨散惡意，是為三斷意；已生清淨法，令止不忘、令不減、令[衛-韋+正]，不啻令[衛-韋+正]足發方便，[衛-韋+正]精進攝制意，捨散惡意，是為四意正斷。",
    "T15n0603_001:0174a18_2": "何等為四神足？",
    "T15n0603_001:0174a18_3": "或有比丘，為欲定斷生死，隨[衛-韋+正]增神足，惡生死猗，却欲猗盡猗，是為一神足精進定；斷生死，隨[衛-韋+正]增神足，惡生死猗，却欲猗盡猗，從不便意生遣離去，是為二神足；意定斷生死，隨[衛-韋+正]增神足，惡生死猗，却欲猗盡猗，從不便意生遣離去，是為三神足；戒定斷生死，隨[衛-韋+正]增神足，惡生死猗，却欲猗盡猗，從不便意生遣離去，是為四神足。",
    "T15n0603_001:0174a26_4": "四意止、四意斷、四神足，為已說具。",
    "T15n0603_001:0174a28_0": "何等為五根？",
    "T15n0603_001:0174a28_1": "信根、精進根、念根、定根、慧根，是名為五根。",
    "T15n0603_001:0174a29_2": "彼根應何義根為根義？",
    "T15n0603_001:0174a29_3": "屬為根義，可喜為根義，不為同事為根義，是名為根義。",
    "T15n0603_001:0174b01_0": "何等為五力？",
    "T15n0603_001:0174b01_1": "信力、精進力、念力、定力、慧力，是名為五力。",
    "T15n0603_001:0174b02_2": "彼力應何義？",
    "T15n0603_001:0174b02_3": "無有能得壞為力義，有所益為力義，有膽為力義，能得依為力義，是名為力義。",
    "T15n0603_001:0174b04_4": "有七覺意，何等為七覺意？",
    "T15n0603_001:0174b04_5": "一、念覺意，二、法分別觀覺意，三、精進覺意，四、愛可覺意，五、猗覺意，六、定覺意，七、護覺意；是名為七覺意。",
    "T15n0603_001:0174b08_0": "有得道者八種道[衛-韋+正]，何等為八？",
    "T15n0603_001:0174b08_1": "一、直見，二、直[衛-韋+正]，三、直語，四、直治，五、直利，六、直方便，七、直意，八、直定；是名為八道[衛-韋+正]。",
    "T15n0603_001:0174b10_2": "八種道[衛-韋+正]為墮合三種：一、戒種，二、定種，三、慧種。",
    "T15n0603_001:0174b11_3": "彼所直語、直業、直治，是名為戒種；彼所直方便、直念、直定，是名為定種；彼所直見、直[衛-韋+正]，是名為慧種。",
    "T15n0603_001:0174b14_4": "皆從是教誡，令不啻教誡、令不啻教意、令不啻慧教誡。",
    "T15n0603_001:0174b15_5": "彼戒種比丘，為拔瞋恚亦[卄/惡]本、為散瞋恚結、為合恚瘡、為識苦痛、為度欲界。",
    "T15n0603_001:0174b17_6": "彼定種比丘，為拔慳[卄/惡]本、為散欲結、為合欲瘡、為知樂痛、為度色界。",
    "T15n0603_001:0174b19_0": "彼慧種比丘，為拔癡[卄/惡]本、為散癡結、為合憍慢瘡、為知不樂不苦痛、為得度無有色界。",
    "T15n0603_001:0174b21_0": "是為三種比丘。",
    "T15n0603_001:0174b21_1": "止為拔三[卄/惡]本、散三[卄/惡]使、合四瘡、知三痛、度三界。",
    "T15n0603_001:0174b23_0": "何等為十二種？",
    "T15n0603_001:0174b23_1": "從求如求等生，從癡因緣令有[衛-韋+正]，從[衛-韋+正]令有識，從識令有名字，從名字令有六入，從六入令有致，從致令有痛痒，從痛痒令有愛，從愛令有受，從受令後有，從有令有生，從生令有老死憂悲苦，不可心致[病-丙+(止/(止*止))]，如是具足苦種，為致習。",
    "T15n0603_001:0174b28_2": "癡已盡便[衛-韋+正]盡，已[衛-韋+正]盡便識盡，已識盡便名字盡，已名字盡便六入盡，已六入盡便致盡，已致盡便痛痒盡，已痛痒盡便愛盡，已愛盡便受盡，已受盡便有盡，已有盡便生盡，已生盡便老死盡，已老死盡，憂悲苦不可心[病-丙+(止/(止*止))]便盡，如是具足苦種便得盡。",
    "T15n0603_001:0174c04_3": "彼癡名為不知四諦如有，不解不見、不相應不受、不解不解根，是名為癡。",
    "T15n0603_001:0174c06_0": "彼癡因緣[衛-韋+正]為何等？",
    "T15n0603_001:0174c06_1": "為六望受。",
    "T15n0603_001:0174c06_2": "何等為六？",
    "T15n0603_001:0174c06_3": "色聲、香、味、觸、法。",
    "T15n0603_001:0174c07_4": "是為身六望受，是名為[衛-韋+正]。",
    "T15n0603_001:0174c08_0": "彼[衛-韋+正]因緣識為六身識，眼、耳、鼻、舌、身、心，是名為六身識。",
    "T15n0603_001:0174c10_0": "彼識因緣名字，字為色，名為四不色陰，痛想[衛-韋+正]識是為名。",
    "T15n0603_001:0174c11_1": "色為四大本，謂地、水、火、風是。",
    "T15n0603_001:0174c11_2": "上為名，是四為色，是二相連共為名字。",
    "T15n0603_001:0174c12_3": "彼名字因緣身六入受：眼、耳、鼻、舌、身、心，是名身六入受。",
    "T15n0603_001:0174c14_4": "彼六入因緣身六思望：眼、耳、鼻、舌、身、心，是名為身六思望。",
    "T15n0603_001:0174c16_0": "彼思望因緣身六痛：眼、耳、鼻、舌、身、心，是名為身六痛。",
    "T15n0603_001:0174c18_0": "彼痛因緣六身愛：色愛、聲愛、香愛、味愛、觸愛、法愛，是名為六身愛。",
    "T15n0603_001:0174c19_1": "彼愛因緣受為四受：一、欲受，二、見結受，三、戒願受，四、身結[衛-韋+正]受，是名為四受。",
    "T15n0603_001:0174c22_0": "彼受因緣有為三有：一、欲界，二、色界，三、無色界，是名為三有。",
    "T15n0603_001:0174c23_1": "彼有因緣生，為上五陰、六持、六入。",
    "T15n0603_001:0174c24_2": "己有如有，生聚，已往墮致分別根，已入得有，是名為生死。",
    "T15n0603_001:0174c25_3": "為何等名？",
    "T15n0603_001:0174c25_4": "為人人所在，在所往。",
    "T15n0603_001:0174c26_5": "已往壞已過，死時是命，亦根已閉塞，是為死。",
    "T15n0603_001:0175a01_6": "上本為老，後要為死，是故名為老死。",
    "T15n0603_001:0175a03_0": "癡相為何等？",
    "T15n0603_001:0175a03_1": "為冥中見冥。",
    "T15n0603_001:0175a03_2": "如有不解，令從是致墮行相處。",
    "T15n0603_001:0175a04_3": "[衛-韋+正]相為何等？",
    "T15n0603_001:0175a04_4": "為令後復有，是為[衛-韋+正]相。",
    "T15n0603_001:0175a05_5": "上從是發起，令從是致墮識處。",
    "T15n0603_001:0175a05_6": "識相為何等？",
    "T15n0603_001:0175a06_7": "為識物、識事，是為識相，令從是致墮名字處。",
    "T15n0603_001:0175a07_8": "名字相為何等？",
    "T15n0603_001:0175a07_9": "為俱猗，是為名字相，令從是致墮六入處。",
    "T15n0603_001:0175a08_10": "六入相為何等？",
    "T15n0603_001:0175a08_11": "為分別根，是為六入相，令從是致墮思望處。",
    "T15n0603_001:0175a09_12": "思望相為何等？",
    "T15n0603_001:0175a10_13": "為相會更生，是為思望相，令從是致墮痛處。",
    "T15n0603_001:0175a11_14": "痛相為何等？",
    "T15n0603_001:0175a11_15": "為更覺，是為痛相，令從是致墮愛處。",
    "T15n0603_001:0175a12_16": "愛相為何等？",
    "T15n0603_001:0175a12_17": "為發往，是為愛相，令從是致墮受處。",
    "T15n0603_001:0175a13_18": "受相為何等？",
    "T15n0603_001:0175a13_19": "為受持，是為受相，令從是致墮有處。",
    "T15n0603_001:0175a14_20": "有相為何等？",
    "T15n0603_001:0175a14_21": "令墮若干處，是為有相，令從是致墮生處。",
    "T15n0603_001:0175a15_22": "生相為何等？",
    "T15n0603_001:0175a16_23": "為已有五陰，是為生相，令從是致墮老處。",
    "T15n0603_001:0175a17_24": "老相為何等？",
    "T15n0603_001:0175a17_25": "為轉熟是為老相，令從是致墮死處。",
    "T15n0603_001:0175a18_26": "死相為何等？",
    "T15n0603_001:0175a18_27": "為命根盡，是為死相，令從是致墮苦處。",
    "T15n0603_001:0175a19_28": "苦相為何等？",
    "T15n0603_001:0175a19_29": "為身急，是為苦相，令從是致墮不可處。",
    "T15n0603_001:0175a20_30": "不可相為何等？",
    "T15n0603_001:0175a20_31": "為心意急，是為不可相，令幹從是致墮悒悒憂。",
    "T15n0603_001:0175a22_32": "悒悒相為何等？",
    "T15n0603_001:0175a22_33": "為憂五陰，令從是致墮愁[病-丙+(止/(止*止))]處。",
    "T15n0603_001:0175a23_34": "悲愁相為何等？",
    "T15n0603_001:0175a23_35": "口出聲言，令致悲[病-丙+(止/(止*止))]懣，懣為[病-丙+(止/(止*止))]，[病-丙+(止/(止*止))]亦為懣。",
    "T15n0603_001:0175a25_0": "九絕處，為一切[卄/惡][衛-韋+正]令部伴，從流行。",
    "T15n0603_001:0175a25_1": "為有二本從有結罪，為三[卄/惡]本，亦有四倒。",
    "T15n0603_001:0175a26_2": "彼二本罪[病-丙+(止/(止*止))]為何等？",
    "T15n0603_001:0175a27_3": "一為癡，二為墮有愛，名為二本。",
    "T15n0603_001:0175a28_4": "三[卄/惡]本為何等？",
    "T15n0603_001:0175a28_5": "一為貪欲，二為瞋恚，三為癡惑，是名為三[卄/惡]本。",
    "T15n0603_001:0175a29_6": "有四倒，四倒為何等？",
    "T15n0603_001:0175a29_7": "非常念常，是為思想倒、為意倒、為見倒，是為一倒；計苦為樂、非身為身、不淨為淨、思想意見倒，如上說，是名為四倒。",
    "T15n0603_001:0175b03_8": "彼癡名為不解四諦：不慧、不見、不相應、不解受為[卄/惡]，是為癡。",
    "T15n0603_001:0175b05_0": "彼有愛為何等？",
    "T15n0603_001:0175b05_1": "為所世間欲發往不捨，是為有愛，是名為二本。",
    "T15n0603_001:0175b06_2": "彼欲貪本為何等？",
    "T15n0603_001:0175b06_3": "為所在所種貪，為奇珍寶，為奇財產，為奇嚴事，為有嫉在奇。",
    "T15n0603_001:0175b08_4": "貪可貪欲，可往愛相，愛哀相，往不捨，是為貪[卄/惡]本。",
    "T15n0603_001:0175b09_5": "是本為誰？",
    "T15n0603_001:0175b09_6": "為所有貪，為身非法[衛-韋+正]，口非法[衛-韋+正]，心非法行，亦餘俱相連。",
    "T15n0603_001:0175b11_0": "[卄/惡]種所作，意念是法本，是故名為貪[卄/惡]本。",
    "T15n0603_001:0175b11_1": "彼瞋恚非法本為何等？",
    "T15n0603_001:0175b12_2": "為在人為在[衛-韋+正]，恚相恚，不忍不識，因緣瞋瞋恚發評諄，念不可，說不可，所念說不好令意却，是為恚非法本。",
    "T15n0603_001:0175b15_3": "是本為誰？",
    "T15n0603_001:0175b15_4": "為非法本，所身罪、所言罪、所心罪，亦餘所相連意念，為是法本，是故為瞋，名為非法本。",
    "T15n0603_001:0175b17_5": "彼癡惑非法本為何等？",
    "T15n0603_001:0175b17_6": "不知四賢者諦如有，不解不見、不相應不解，受非法，或隨或受、或在或不識、或癡冥在冥。",
    "T15n0603_001:0175b19_7": "蔽覆令冥、令無眼、令慧壞，知盡不能致無為度世，是癡惑非法[衛-韋+正]本。",
    "T15n0603_001:0175b21_8": "是本為誰？",
    "T15n0603_001:0175b21_9": "為惑非法，身[衛-韋+正]作、口[衛-韋+正]作、心[衛-韋+正]作，亦所共相助非法，意所念非法本，是名為惑非法本。",
    "T15n0603_001:0175b24_0": "彼當知，倒亦當知，所倒當知，從所倒當知是。",
    "T15n0603_001:0175b25_0": "彼有一倒，從一倒為四倒，從所有為三倒。",
    "T15n0603_001:0175b25_1": "何等為一倒？",
    "T15n0603_001:0175b26_2": "為對或受，非常為常，苦為樂，非身為身，不淨為淨，是為一倒。",
    "T15n0603_001:0175b27_3": "何等為四倒？",
    "T15n0603_001:0175b27_4": "所有身、痛、意、法，是為四倒。",
    "T15n0603_001:0175b28_5": "何等為三倒？",
    "T15n0603_001:0175b28_6": "一為想，二為意，三為見，是為三倒。",
    "T15n0603_001:0175b29_7": "使彼所可意根相連著，若色若像為受想，是為欲想。",
    "T15n0603_001:0175c01_8": "以為有欲想，相隨久不斷，在意念是為欲念種。",
    "T15n0603_001:0175c02_9": "若彼所想分別受，是名為想倒。",
    "T15n0603_001:0175c03_10": "彼惑意不如有受，所從不應受解，是名為意倒。",
    "T15n0603_001:0175c04_11": "所以受不捨在意，念在色，不淨意計淨，聽可意念已快所見受往，是名為見倒。",
    "T15n0603_001:0175c06_12": "彼所見已為相分別，應當為十二倒。",
    "T15n0603_001:0175c07_13": "何等為十二？",
    "T15n0603_001:0175c07_14": "在身有三，在痛有三，在意有三，在法有三。",
    "T15n0603_001:0175c08_15": "有四想倒，意倒亦有四，見倒亦有四；亦為在入因緣相會色，令為十二倒。",
    "T15n0603_001:0175c10_16": "身三、痛三、意三、法三合為十二倒。",
    "T15n0603_001:0175c11_17": "為如是六，為七十二倒。",
    "T15n0603_001:0175c11_18": "從本得因緣，起隨因緣，多少無有量，不可數，在人無有數，無有數倒。",
    "T15n0603_001:0175c13_19": "彼五陰為四身有，從所有色陰是屬身；從有痛陰是屬痛身；從有識陰是屬意身；從有想陰亦[衛-韋+正]陰，是屬法身。",
    "T15n0603_001:0175c15_20": "從有是五陰，令受四身因緣有。",
    "T15n0603_001:0175c17_0": "彼身不淨計淨，是為身倒；彼痛苦計為樂，是為痛倒；彼意非常計為常，是為意倒；彼法不為身計為身，是為法倒。",
    "T15n0603_001:0175c19_1": "為欲正四倒故，佛為現四意止為說分別。",
    "T15n0603_001:0175c21_0": "彼為身身相觀[衛-韋+正]止，為不淨意念淨倒得解；彼為痛痛相觀為苦計為樂倒得解；彼為意意相觀非常計為常倒得解；彼為法法相觀非身計為身倒得解。",
    "T15n0603_001:0175c24_1": "彼冥中冥如有不解是為癡相；令墮所倒處，欲得往是為愛相；令從是受色為身，故令欺奇，是為貪相；令墮不與取，所可不如意是為恚相；令墮殺處，為不解事，是為癡惑相；令受邪墮邪處，為作彼所[衛-韋+正]法不却受相是為；令墮有常想，不知身、軀、物為更相會相，令計樂想為墮身處，為不解所法相為有身想；令墮是為是我所處為墮，受色像相，令計是為淨想；令從是墮，不攝守根處，是為九品。",
    "T15n0603_001:0176a04_2": "為已分別，為一切不可[衛-韋+正]非法伴已說。",
    "T15n0603_001:0176a05_3": "竟是，多聞者能解，不多聞者卒不解；是為慧人能解，不慧卒不解；是[衛-韋+正]者能解，不隨行不解。",
    "T15n0603_001:0176a07_4": "有◎九絕處，令一切淨法部墮聚合。",
    "T15n0603_001:0176a08_5": "何等為九？",
    "T15n0603_001:0176a08_6": "一、止，二、觀，三、不貪，四、不恚，五、不癡，六、非常，七、為苦，八、非身，九、不淨，是為九。",
    "T15n0603_001:0176a10_7": "彼止名為意止，在處能止、已止、正止、攝止、不失止、不志、心寂然，一一向念是名為止。",
    "T15n0603_001:0176a12_8": "何等為觀？",
    "T15n0603_001:0176a12_9": "觀名為了陰、為了持、為了入、了名字、了從本生、了從本法已生、了苦、了習、了盡、了道[衛-韋+正]、了從善[卄/惡]從是法生，了增復增、了白黑，了是可隨、不可隨。",
    "T15n0603_001:0176a15_10": "如有分別，為拕、不拕、為下、復下、為念、復念、為思觀、為識、為慧、為眼、為謀、為滿、為解、為慧、為明、為欲、為光、為敢不離、為觀法、為覺意、為直見、為道種，是名為觀。",
    "T15n0603_001:0176a19_11": "亦有若干二輩觀：一為淨觀，二為不淨觀，三為清淨觀，四為不清淨觀，五為黑觀，六為白觀，七為可[衛-韋+正]觀，八為不可[衛-韋+正]觀，九為罪[衛-韋+正]觀，十為殃福觀，十一為縛觀，十二為解脫觀，十三為有所益觀，十四為失無所益觀，十五為往觀，十六為還觀，十七為受罪觀，十八為除罪觀，是故名為觀。",
    "T15n0603_001:0176a25_12": "亦為二因緣令有是說止，為一切天下人有二病。",
    "T15n0603_001:0176a27_0": "何等為二？",
    "T15n0603_001:0176a27_1": "一為癡，二為愛。",
    "T15n0603_001:0176a27_2": "是二病故，佛現二藥。",
    "T15n0603_001:0176a28_3": "何等為二？",
    "T15n0603_001:0176a28_4": "一為止，二為觀。",
    "T15n0603_001:0176a28_5": "若用二藥為愈二病，令自證。",
    "T15n0603_001:0176a29_6": "貪愛欲，不復貪念，意得解脫，癡已解，令從慧得解脫。",
    "T15n0603_001:0176b01_7": "◎陰持入經卷上"
}