{
    "T07n0220_597:1088b02_0": "大般若波羅蜜多經卷第五百九",
    "T07n0220_597:1088b03_0": "十七",
    "T07n0220_597:1088b05_0": "三藏法師玄奘奉　詔譯",
    "T07n0220_597:1088b06_0": "第十六般若波羅蜜多分之五",
    "T07n0220_597:1088b07_0": "爾時，舍利子白佛言：「世尊！",
    "T07n0220_597:1088b07_1": "云何菩薩摩訶薩眾依如是法行諸境相？」",
    "T07n0220_597:1088b08_2": "於是佛告舍利子言：「是諸菩薩摩訶薩眾尚不得法，何況非法！",
    "T07n0220_597:1088b10_0": "尚不得道，何況非道！",
    "T07n0220_597:1088b10_1": "於淨尸羅尚無所得亦無所執，何況犯戒！",
    "T07n0220_597:1088b11_2": "是諸菩薩不墮三界，亦復不墮諸趣死生、不著身命，何況外境！",
    "T07n0220_597:1088b12_3": "於生死流已作邊際，已度大海，已超大難。",
    "T07n0220_597:1088b13_4": "「又，舍利子！",
    "T07n0220_597:1088b14_0": "是諸菩薩摩訶薩眾依如是法行諸境相，知一切境皆無境性。",
    "T07n0220_597:1088b15_1": "由此因緣，是諸善士於一切境皆無住著。",
    "T07n0220_597:1088b16_2": "如師子王不著眾境，是諸善士於諸境界無染、無雜，超一切境。",
    "T07n0220_597:1088b17_3": "如大商主無能障礙，是諸善士依如是法行諸境相無所執著。",
    "T07n0220_597:1088b19_4": "「又，舍利子！",
    "T07n0220_597:1088b19_5": "我都不見此大眾中有一菩薩，於如是法不深信解，於如是法疑惑、猶豫。",
    "T07n0220_597:1088b21_6": "又，舍利子！",
    "T07n0220_597:1088b21_7": "今此眾中一切菩薩於如是法疑惑、猶豫皆已永斷。",
    "T07n0220_597:1088b22_8": "此諸善士於如是法自無猶豫，亦能永斷一切有情所有疑惑。",
    "T07n0220_597:1088b23_9": "是諸善士由此因緣，於一切法皆不猶豫，能為有情決定宣說一切法性都無所有。",
    "T07n0220_597:1088b26_0": "「復次，舍利子！",
    "T07n0220_597:1088b26_1": "於當來世若有得聞如是法者，於一切法亦得斷除疑惑、猶豫，亦能永斷一切有情所有疑惑，謂為宣說如我今者所說法要。",
    "T07n0220_597:1088b29_2": "「又，舍利子！",
    "T07n0220_597:1088b29_3": "我終不說薄少善根諸有情類，能於此法深生信解；薄少善根諸有情類，非於此法有所容受，如是法財非彼能用。",
    "T07n0220_597:1088c02_4": "又，舍利子！",
    "T07n0220_597:1088c03_5": "薄少善根諸有情類，於如是法尚不聞名，況能受持、思惟、修習！",
    "T07n0220_597:1088c04_6": "若有得聞如是法者，我定記彼當得佛法，彼當來世於諸佛法能師子吼，如我今者於大眾中作師子吼、無所畏吼、大丈夫吼、自然智吼。",
    "T07n0220_597:1088c07_7": "「又，舍利子！",
    "T07n0220_597:1088c07_8": "若有得聞如是所說甚深法要，下至能起一信樂心不生誹謗，我亦記彼當得無上正等菩提。",
    "T07n0220_597:1088c09_9": "何以故？",
    "T07n0220_597:1088c10_10": "舍利子！",
    "T07n0220_597:1088c10_11": "若諸有情聞甚深法歡喜信受，極難得故。",
    "T07n0220_597:1088c11_12": "又，舍利子！",
    "T07n0220_597:1088c11_13": "若諸有情聞甚深法深生信樂，能發無上正等覺心，是諸有情復甚難得，我說成就廣大善根，具大資糧著大甲冑，疾證無上正等菩提。",
    "T07n0220_597:1088c14_14": "若諸有情聞說如是甚深般若波羅蜜多，歡喜信樂數數聽受，彼所獲福無量無邊，況能受持、轉為他說！",
    "T07n0220_597:1088c16_15": "設未、已入正性離生，若於二乘不決定者，我皆記彼當得無上正等菩提，利樂有情，窮未來際常無斷盡。",
    "T07n0220_597:1088c20_0": "「復次，舍利子！",
    "T07n0220_597:1088c20_1": "若諸有情成下劣法，我不見彼於廣大法有容受義，廣大法者謂佛菩提。",
    "T07n0220_597:1088c22_2": "又，舍利子！",
    "T07n0220_597:1088c22_3": "諸有情類多有成就下劣法者，所有信解亦皆下劣，不能種植廣大善根，彼於如是甚深廣大無染正法不能信受。",
    "T07n0220_597:1088c25_0": "「又，舍利子！",
    "T07n0220_597:1088c25_1": "若諸有情成廣大法，所有信解亦皆廣大，發趣大乘，善辦事業，善著甲冑，善能思擇甚深義理，善行大道無險正直，遠離稠林其相平等，無諸荊棘、瓦礫、坑坎，清淨無穢、不邪不曲，利益世間、安樂世間、哀愍世間，與諸天、人作廣大義利益安樂，與諸有情作大明照堅固梯蹬，具大慈悲哀愍一切，於諸有情欲作利益、欲與安樂、欲令安隱，普施有情諸安樂具，如是有情即是菩薩。",
    "T07n0220_597:1089a04_2": "是摩訶薩善能受用大法財寶，是摩訶薩善能尋求大法財寶，最勝財寶屬彼非餘。",
    "T07n0220_597:1089a06_3": "所以者何？",
    "T07n0220_597:1089a07_4": "若有情類不近善友、未種善根，薄福德故下劣信解，彼於如是廣大、甚深、無染正法不能信受。",
    "T07n0220_597:1089a09_5": "我依如是諸有情類有差別故，密意說言：諸有情界種種差別，隨類勝劣各相愛樂。",
    "T07n0220_597:1089a11_6": "下劣信解諸有情類，還樂下劣信解有情；廣大信解諸有情類，還樂廣大信解有情。」",
    "T07n0220_597:1089a13_0": "爾時，舍利子白佛言：「世尊！",
    "T07n0220_597:1089a13_1": "如是般若波羅蜜多，以何等法為所行境？」",
    "T07n0220_597:1089a14_2": "於是佛告舍利子言：「如是般若波羅蜜多，以無邊法為所行境，譬如風界，行無邊境；如是般若波羅蜜多，以無邊法為所行境，如虛空界，行無邊境；如是般若波羅蜜多，以無邊法為所行境，又如風界，以太虛空為所行境；如是般若波羅蜜多，以諸法空為所行境。",
    "T07n0220_597:1089a20_3": "「又，舍利子！",
    "T07n0220_597:1089a20_4": "如虛空界及如風界，俱無處所而可見者，亦復不為生起法相而現在前。",
    "T07n0220_597:1089a22_5": "如是般若波羅蜜多，於法都無可顯示者，亦復不為生起法相而現在前。",
    "T07n0220_597:1089a24_0": "又，舍利子！",
    "T07n0220_597:1089a24_1": "如虛空界及如風界俱不可執，非圓成實亦無色相而可算數。",
    "T07n0220_597:1089a25_2": "如是般若波羅蜜多都不可執，非圓成實、非色等相算數可知。",
    "T07n0220_597:1089a27_3": "又，舍利子！",
    "T07n0220_597:1089a27_4": "如虛空界及如風界，無有少法是圓成實而可示現。",
    "T07n0220_597:1089a28_5": "如是般若波羅蜜多，無有少法是圓成實而可示現。」",
    "T07n0220_597:1089b01_0": "時，舍利子復白佛言：「如是般若波羅蜜多以何為相？」",
    "T07n0220_597:1089b02_1": "於是佛告舍利子言：「如是般若波羅蜜多都無有相。",
    "T07n0220_597:1089b03_2": "又，舍利子！",
    "T07n0220_597:1089b03_3": "如虛空界及如風界，無有少法是圓成實可示其相。",
    "T07n0220_597:1089b04_4": "如是般若波羅蜜多，無有少法是圓成實可示其相。",
    "T07n0220_597:1089b06_0": "何以故？",
    "T07n0220_597:1089b06_1": "舍利子！",
    "T07n0220_597:1089b06_2": "如是般若波羅蜜多遠離眾相，無有少相而可得者。",
    "T07n0220_597:1089b07_3": "又，舍利子！",
    "T07n0220_597:1089b07_4": "如虛空界無礙著處，如是般若波羅蜜多無礙著處，由斯故說甚深般若波羅蜜多無著為相。",
    "T07n0220_597:1089b10_0": "「又，舍利子！",
    "T07n0220_597:1089b10_1": "非無著法有相可得，然隨世間名言理趣作如是說：甚深般若波羅蜜多無著為相。",
    "T07n0220_597:1089b12_2": "又，舍利子！",
    "T07n0220_597:1089b12_3": "雖說般若波羅蜜多無著為相，而此般若波羅蜜多無相可得故，不可說無著為相，以無著法無相狀故。",
    "T07n0220_597:1089b14_4": "又，舍利子！",
    "T07n0220_597:1089b15_0": "言無著者，謂著遍知、著不可得、著如實性。",
    "T07n0220_597:1089b15_1": "遍知一切顛倒執著故名無著，非諸著中有著可得，由斯故說著如實性、著不可得。",
    "T07n0220_597:1089b17_2": "又，舍利子！",
    "T07n0220_597:1089b18_3": "言無著者，即是般若波羅蜜多，此即說為無著相智。",
    "T07n0220_597:1089b19_4": "「又，舍利子！",
    "T07n0220_597:1089b19_5": "諸法皆以無著為相，以諸法相不可得故名無著相。",
    "T07n0220_597:1089b20_6": "無有少法為起相故而現在前，以於此中無相可得故名無相，以無相故說名無著。",
    "T07n0220_597:1089b22_7": "若一切法有少相者，應於此中有著可得，以一切法眾相都無，是故此中無著可得，故說諸法無著為相。",
    "T07n0220_597:1089b24_8": "雖作是說而不如說，以無著相不可說故。",
    "T07n0220_597:1089b25_9": "所以者何？",
    "T07n0220_597:1089b26_10": "以無著相無所有故、性遠離故、不可得故。",
    "T07n0220_597:1089b27_11": "「又，舍利子！",
    "T07n0220_597:1089b27_12": "法無著相不可示現、無能顯了，然為有情方便示現，此無著相故不應執。",
    "T07n0220_597:1089b29_0": "「又，舍利子！",
    "T07n0220_597:1089b29_1": "諸雜染相即是無相，非雜染法為起相故而現在前。",
    "T07n0220_597:1089c01_2": "「又，舍利子！",
    "T07n0220_597:1089c01_3": "諸雜染法顛倒現前，諸顛倒者皆是無相，諸無相者皆不可說，故有相法即是無相。",
    "T07n0220_597:1089c03_4": "又，舍利子！",
    "T07n0220_597:1089c03_5": "諸清淨法亦無有相。",
    "T07n0220_597:1089c04_6": "所以者何？",
    "T07n0220_597:1089c04_7": "諸雜染法尚無有相。",
    "T07n0220_597:1089c04_8": "況清淨法而可有相！",
    "T07n0220_597:1089c05_9": "「又，舍利子！",
    "T07n0220_597:1089c05_10": "若能遍知諸雜染法如實性者，彼諸雜染皆不可得，然諸有情由顛倒故起諸雜染。",
    "T07n0220_597:1089c07_11": "諸顛倒者皆非真實，若非真實，則無實體亦無實相，若能如是如實遍知即名清淨。",
    "T07n0220_597:1089c09_12": "諸雜染相尚不可得，況清淨相而有可得！",
    "T07n0220_597:1089c10_13": "是故雜染、清淨二法，俱非有相、非圓成實。",
    "T07n0220_597:1089c11_14": "「又，舍利子！",
    "T07n0220_597:1089c11_15": "諸法無相、非圓成實說名無著，故說諸法無著為相。",
    "T07n0220_597:1089c12_16": "以一切法無著相故說名無著，愚夫異生著無著相。",
    "T07n0220_597:1089c13_17": "又，舍利子！",
    "T07n0220_597:1089c14_18": "如是名為說一切法無著為相。",
    "T07n0220_597:1089c14_19": "此無著相當知即是智所行處，亦是般若波羅蜜多所行之處。",
    "T07n0220_597:1089c16_20": "此無著相智所行處亦名般若波羅蜜多，故說般若波羅蜜多行無邊境，諸無著性當知說名行無邊境。",
    "T07n0220_597:1089c18_21": "「又，舍利子！",
    "T07n0220_597:1089c18_22": "所行處者，當知此顯非所行處，甚深般若波羅蜜多非行處相可能顯示。",
    "T07n0220_597:1089c20_23": "「又，舍利子！",
    "T07n0220_597:1089c20_24": "所行境者，當知顯示非所行境，以一切法如實之性，如所有性皆不可得故。",
    "T07n0220_597:1089c22_25": "一切法非所行境，以一切法無境性故。",
    "T07n0220_597:1089c23_26": "若能如是遍知諸法，是則名為行一切境，雖作是說而不如說。",
    "T07n0220_597:1089c24_27": "若能如是遍知諸法都無所著，名無著相。",
    "T07n0220_597:1089c25_28": "由斯理趣，故說般若波羅蜜多無著為相。",
    "T07n0220_597:1089c27_0": "「復次，舍利子！",
    "T07n0220_597:1089c27_1": "如是所說如來智境甚深法要，若欲宣說、分別、開示，助伴甚少。",
    "T07n0220_597:1089c28_2": "此中助伴，唯有見諦趣大菩提諸聲聞等，及已不退轉菩薩摩訶薩，并見具足補特伽羅，於無上乘不復退者。",
    "T07n0220_597:1090a02_3": "彼見具足補特伽羅，亦於如是甚深法要，能正修行遠離疑惑，身證菩薩已得淨忍，於斯法要定無疑惑。",
    "T07n0220_597:1090a04_4": "「又，舍利子！",
    "T07n0220_597:1090a04_5": "愚夫異生，如是妙法非彼行地。",
    "T07n0220_597:1090a05_6": "「又，舍利子！",
    "T07n0220_597:1090a05_7": "如是所說甚深般若波羅蜜多相應法教甚為難得，終不墮於下劣信解諸有情手。",
    "T07n0220_597:1090a07_8": "若諸有情曾事多佛，成就最勝清淨善根，信解廣大，如是所說甚深般若波羅蜜多相應法教乃墮其手。",
    "T07n0220_597:1090a09_9": "當知如是諸有情類，已植無量廣大善根，成就調柔清淨意樂，已於過去無量佛所，植菩提種，發弘誓願，行菩薩行，乘佛所乘，親近如來、應、正等覺，於甚深法如理請問，故此般若波羅蜜多相應法教墮在其手。",
    "T07n0220_597:1090a14_10": "當知如是諸有情類，或已證得無生法忍，或近當證無生法忍，故此般若波羅蜜多相應法教墮在其手。",
    "T07n0220_597:1090a16_11": "當知如是諸有情類，疾證無上正等菩提，除悲願力不求速證。",
    "T07n0220_597:1090a18_12": "當知如是諸有情類，於諸佛所已得授記，或復不久當得授記。",
    "T07n0220_597:1090a19_13": "當知如是諸有情類，設未得佛現前授記，如已得佛現前記者。",
    "T07n0220_597:1090a21_14": "「又，舍利子！",
    "T07n0220_597:1090a21_15": "若諸有情善根未熟，薄福德故，尚不得聞如是般若波羅蜜多經典名字，況得手執讀誦、受持、書寫、供養、為他廣說！",
    "T07n0220_597:1090a24_0": "彼能如是，無有是處。",
    "T07n0220_597:1090a24_1": "若諸有情善根已熟，宿願力故，得遇此經聽聞、受持、書寫、讀誦、恭敬、供養、為他廣說。",
    "T07n0220_597:1090a26_2": "「又，舍利子！",
    "T07n0220_597:1090a26_3": "若諸有情善根增盛意樂調善，如是般若波羅蜜多相應法教乃墮其手。",
    "T07n0220_597:1090a28_4": "我記說，彼諸善男子、善女人等，或菩薩乘或聲聞乘，由得此法深心愛樂，先雖懈怠，多樂睡眠，起不正知，不住正念，或心散亂，或耽飲食，或愛珍財，或好麁語，或喜暴惡，或懷慠慢，或根闇鈍無所了知；彼由如是善根力故，前所說過一切皆轉。",
    "T07n0220_597:1090b04_5": "由得如是甚深法要，設是聲聞轉成菩薩，於甚深法倍生愛樂，於諸境界能不放逸，於諸善法愛樂修行，勇猛正勤離諸懈怠，一心攝念守護諸根，不出麁言不行暴惡，恒修恭敬樂習多聞，精進熾然無所貪染，善能簡擇甚深法義。",
    "T07n0220_597:1090b09_6": "若欲圓滿如是功德，當勤修學甚深法要。",
    "T07n0220_597:1090b11_0": "「復次，舍利子！",
    "T07n0220_597:1090b11_1": "若諸菩薩或聲聞乘，聞斯法要獲殊勝果，謂聞如是甚深法要，決定不復行諸放逸，於諸惡法不生保信，善欲精進俱無退減，於所修行不生慢緩，於外邪法不樂思求，於貪、恚、癡不多現起。",
    "T07n0220_597:1090b15_2": "如是等果無量無邊，皆由得聞此深法要。",
    "T07n0220_597:1090b16_3": "「又，舍利子！",
    "T07n0220_597:1090b16_4": "甚深法要非但耳聞即名為果，要不放逸精進修行，如實了知遠離眾惡，自他俱利乃名為果。",
    "T07n0220_597:1090b18_5": "又聞法者，謂於法要如實了知精勤修學，非於正法起異解行；若於正法起異解行，當知彼類不名聞法。",
    "T07n0220_597:1090b21_6": "「又，舍利子！",
    "T07n0220_597:1090b21_7": "汝等皆應於所聞義方便善巧，起無倒解安住正行。",
    "T07n0220_597:1090b22_8": "若於法義起顛倒解不正修行，當知彼類於佛正法定無順忍。",
    "T07n0220_597:1090b24_9": "又舍利子！",
    "T07n0220_597:1090b24_10": "於我正法毘奈耶中如說行者乃得順忍。",
    "T07n0220_597:1090b25_11": "言順忍者，謂於正法無倒簡擇發起正行。",
    "T07n0220_597:1090b26_12": "又，舍利子！",
    "T07n0220_597:1090b26_13": "順忍具足補特伽羅安住正行，當知決定不墮地獄、傍生、餓鬼諸惡趣中，疾能證得正法勝果。",
    "T07n0220_597:1090b28_14": "「又，舍利子！",
    "T07n0220_597:1090b29_0": "諸有情類不應保信微少善根，謂彼即能脫諸惡趣。",
    "T07n0220_597:1090c01_1": "勤行精進亦不可保，乃至於法未具正見，於諸惡趣猶有墮落。",
    "T07n0220_597:1090c02_2": "「又，舍利子！",
    "T07n0220_597:1090c02_3": "若於正法圓滿修學得順忍已，能不復造感惡趣業，不復懈怠起順退分，於下劣位不恐退墮，於所修行心不慢緩。",
    "T07n0220_597:1090c05_4": "何以故？",
    "T07n0220_597:1090c05_5": "舍利子！",
    "T07n0220_597:1090c05_6": "彼於雜染清淨分中能正遍知，得如實見達一切法，顛倒所起虛妄心現不生執著。",
    "T07n0220_597:1090c07_7": "彼於正法甚深義趣，已得正見具足順忍，聰敏調柔住清淨戒；律儀正行、軌則所行，由得順忍無不具足。",
    "T07n0220_597:1090c10_8": "天、龍、藥叉、阿素洛等尚恭敬彼，何況諸人！",
    "T07n0220_597:1090c11_9": "天、龍、藥叉、阿素洛等一切於彼尚應愛念、歸趣、供養、守護、圍繞，不令惡緣損壞身命及所修行，何況諸人！",
    "T07n0220_597:1090c13_10": "故應勤修正法順忍，若得順忍，天、龍、藥叉、阿素洛等常隨守護、恭敬供養曾無暫捨。」",
    "T07n0220_597:1090c15_11": "時，舍利子告善現言：「云何具壽默然無說？",
    "T07n0220_597:1090c16_12": "云何不說甚深般若波羅蜜多？",
    "T07n0220_597:1090c17_0": "今者如來、應、正等覺現前為證，今此大眾於深般若波羅蜜多是真法器，意樂清淨願聞深法。」",
    "T07n0220_597:1090c19_1": "善現答言：「唯！",
    "T07n0220_597:1090c19_2": "舍利子！",
    "T07n0220_597:1090c19_3": "我於諸法都無所見，是故我今默無所說。",
    "T07n0220_597:1090c20_4": "「又，舍利子！",
    "T07n0220_597:1090c20_5": "我都不見甚深般若波羅蜜多，亦不見有諸菩薩眾；不見能說，不見所說，亦復不見由此、為此、因此、屬此、依此而說。",
    "T07n0220_597:1090c23_6": "我於此中既無所見，云何令我為諸菩薩宣說般若波羅蜜多？",
    "T07n0220_597:1090c24_7": "設我欲說？",
    "T07n0220_597:1090c25_8": "誰是能說，誰是所說？",
    "T07n0220_597:1090c25_9": "亦復不知何由、何為、何因、何屬、何依而說？",
    "T07n0220_597:1090c26_10": "我當云何宣說如是甚深般若波羅蜜多？",
    "T07n0220_597:1090c27_11": "「又，舍利子！",
    "T07n0220_597:1090c27_12": "甚深般若波羅蜜多不可宣說、不可顯示、不可戲論。",
    "T07n0220_597:1090c29_0": "「又，舍利子！",
    "T07n0220_597:1090c29_1": "甚深般若波羅蜜多無能宣說、無能顯示、無能戲論。",
    "T07n0220_597:1091a01_2": "若能如是方便表示，即顯般若波羅蜜多。",
    "T07n0220_597:1091a02_3": "「又，舍利子！",
    "T07n0220_597:1091a02_4": "甚深般若波羅蜜多非過去、非未來、非現在。",
    "T07n0220_597:1091a03_5": "又，舍利子！",
    "T07n0220_597:1091a03_6": "甚深般若波羅蜜多不可以過去相說，不可以未來相說，不可以現在相說。",
    "T07n0220_597:1091a05_7": "又，舍利子！",
    "T07n0220_597:1091a05_8": "甚深般若波羅蜜多無相、無說。",
    "T07n0220_597:1091a06_9": "又，舍利子！",
    "T07n0220_597:1091a06_10": "我都不見甚深般若波羅蜜多有如是相，可以此相宣說般若波羅蜜多。",
    "T07n0220_597:1091a08_11": "「又，舍利子！",
    "T07n0220_597:1091a08_12": "蘊、處、界等三世之相非深般若波羅蜜多，蘊、處、界等三世之相所有真如、不虛妄性、不變異性、如所有性是深般若波羅蜜多。",
    "T07n0220_597:1091a11_13": "又，舍利子！",
    "T07n0220_597:1091a11_14": "蘊、處、界等三世之相所有真如、不虛妄性、不變異性、如所有性，不可施設、不可顯示、不可戲論，非語業等所能詮表。",
    "T07n0220_597:1091a14_15": "「又，舍利子！",
    "T07n0220_597:1091a14_16": "甚深般若波羅蜜多，不由說示諸法相故而現在前，不由說示蘊、處、界相故而現在前，不由說示行、非行相故而現在前，不由說示緣起相故而現在前，不由說示名色相故而現在前，不由說示我、有情等相故而現在前，不由說示法界相故而現在前，不由說示有繫、離繫相故而現在前，不由說示因緣相故而現在前，不由說示苦樂相故而現在前，不由說示安立、非安立相故而現在前，不由說示生滅相故而現在前，不由說示染淨相故而現在前，不由說示本性、非本性相故而現在前，不由說示世俗、勝義相故而現在前，不由說示諦實、虛妄相故而現在前，不由說示移轉、趣入相故而現在前。",
    "T07n0220_597:1091a27_17": "何以故？",
    "T07n0220_597:1091a28_18": "舍利子！",
    "T07n0220_597:1091a28_19": "甚深般若波羅蜜多離眾相故，不可顯示此是般若波羅蜜多、在此般若波羅蜜多、由此般若波羅蜜多、為此般若波羅蜜多、因此般若波羅蜜多、屬此般若波羅蜜多、依此般若波羅蜜多。",
    "T07n0220_597:1091b04_20": "「又，舍利子！",
    "T07n0220_597:1091b04_21": "我不見法，由此法故說示般若波羅蜜多。",
    "T07n0220_597:1091b05_22": "又，舍利子！",
    "T07n0220_597:1091b05_23": "無有少法能顯能取甚深般若波羅蜜多。",
    "T07n0220_597:1091b06_24": "又，舍利子！",
    "T07n0220_597:1091b07_25": "非深般若波羅蜜多能顯能取諸蘊、處、界、緣起、明脫。",
    "T07n0220_597:1091b08_26": "又，舍利子！",
    "T07n0220_597:1091b08_27": "諸出世間妙慧通達亦復不能顯取般若波羅蜜多。",
    "T07n0220_597:1091b09_28": "又，舍利子！",
    "T07n0220_597:1091b09_29": "如法不能顯取諸法，如何顯說甚深般若波羅蜜多？",
    "T07n0220_597:1091b11_30": "然舍利子！",
    "T07n0220_597:1091b11_31": "若能了知如是諸法真實理趣，即能了知宣說般若波羅蜜多。",
    "T07n0220_597:1091b13_0": "「復次，舍利子！",
    "T07n0220_597:1091b13_1": "甚深般若波羅蜜多，不由顯示所有法故而現在前。",
    "T07n0220_597:1091b14_2": "又，舍利子！",
    "T07n0220_597:1091b14_3": "甚深般若波羅蜜多，不由顯示蘊、處、界故而現在前，不由顯示名及色故而現在前，不由顯示染淨法故而現在前，不由顯示諸緣起故而現在前，不由顯示諸顛倒故而現在前，不由顯示我、有情界等故而現在前，不由顯示地、水、火、風、空、識界故而現在前，不由顯示欲、色、無色界故而現在前，不由顯示布施、慳貪、持戒、犯戒、安忍、忿恚、精進、懈怠、靜慮、散亂、般若、惡慧故而現在前，不由顯示念住、正斷、神足、根、力、覺支、道支、靜慮、解脫、等持、等至、無量、神通故而現在前，不由顯示諸諦道果故而現在前，不由顯示聲聞、獨覺、菩薩、佛地法故而現在前，不由顯示所有法智及非智故而現在前，不由顯示盡無生智及滅智故而現在前，不由顯示涅槃法故而現在前。",
    "T07n0220_597:1091b29_4": "「又，舍利子！",
    "T07n0220_597:1091b29_5": "如無有法由顯示法而現在前，我當云何宣說如是甚深般若波羅蜜多？",
    "T07n0220_597:1091c02_6": "然，舍利子！",
    "T07n0220_597:1091c02_7": "若能了知如是所說甚深般若波羅蜜多，不由顯示所有法故而現在前，即能了知甚深般若波羅蜜多，亦能宣說甚深般若波羅蜜多。",
    "T07n0220_597:1091c05_8": "「又，舍利子！",
    "T07n0220_597:1091c05_9": "甚深般若波羅蜜多不為諸法有合有散而現在前。",
    "T07n0220_597:1091c07_10": "何以故？",
    "T07n0220_597:1091c07_11": "舍利子！",
    "T07n0220_597:1091c07_12": "甚深般若波羅蜜多不為諸蘊、諸處、諸界有合有散，不為諸行有合有散，不為緣起有合有散，不為顛倒有合有散，不為欲、色、無色界有合有散，不為地、水、火、風、空、識界有合有散，不為我、有情界等有合有散，不為法界有合有散，不為布施、慳貪、持戒、犯戒、安忍、忿恚、精進、懈怠、靜慮、散亂、般若、惡慧有合有散，不為念住、正斷、神足、根、力、覺支、道支、靜慮、解脫、等持、等至、無量、神通有合有散，不為諸諦道及道果有合有散，不為聲聞、獨覺、菩薩、佛地及法有合有散，不為過去、未來、現在三世平等有合有散，不為無著、盡無生智有合有散，不為涅槃有合有散而現在前。",
    "T07n0220_597:1091c19_13": "「又，舍利子！",
    "T07n0220_597:1091c20_14": "如無有法為法合散而現在前，我當云何宣說如是甚深般若波羅蜜多？",
    "T07n0220_597:1091c21_15": "然，舍利子！",
    "T07n0220_597:1091c22_16": "我觀此義作如是說：甚深般若波羅蜜多不可說示。",
    "T07n0220_597:1091c23_17": "又，舍利子！",
    "T07n0220_597:1091c23_18": "我都不見有如是法，可名能說，可名所說，可名由此、為此、因此、屬此、依此而有所說，云何令我為諸菩薩宣說般若波羅蜜多？」",
    "T07n0220_597:1091c27_0": "爾時，世尊告善勇猛菩薩摩訶薩言：「善男子！",
    "T07n0220_597:1091c28_0": "諸菩薩摩訶薩修行般若波羅蜜多，於一切法都無所行。",
    "T07n0220_597:1091c29_1": "何以故？",
    "T07n0220_597:1091c29_2": "善勇猛！",
    "T07n0220_597:1091c29_3": "以一切法皆是顛倒之所等起，非實非有邪偽虛妄。",
    "T07n0220_597:1092a01_4": "又，善勇猛！",
    "T07n0220_597:1092a02_5": "譬如於法有所行者，皆行顛倒，皆行不實；如是菩薩若有所行，應行顛倒，應行不實。",
    "T07n0220_597:1092a04_0": "非諸菩薩是顛倒行及不實行之所顯了，亦非菩薩行顛倒行及不實行能行般若波羅蜜多。",
    "T07n0220_597:1092a06_1": "又，善勇猛！",
    "T07n0220_597:1092a06_2": "顛倒、不實則非所行，是故菩薩不於中行。",
    "T07n0220_597:1092a07_3": "「又，善勇猛！",
    "T07n0220_597:1092a07_4": "言顛倒者即是虛妄，愚夫異生之所執著。",
    "T07n0220_597:1092a08_5": "如是諸法不如是有，如是所執不如其相，是故說名顛倒、不實。",
    "T07n0220_597:1092a09_6": "故諸菩薩不行顛倒、不行不實，由此菩薩名實語者，亦得說名無倒行者。",
    "T07n0220_597:1092a11_7": "若實無倒則無所行，故說菩薩行無所行、一切行斷名菩薩行。",
    "T07n0220_597:1092a12_8": "此菩薩行不可顯示是此、由此、在此、從此，非諸菩薩行所顯了。",
    "T07n0220_597:1092a14_9": "何以故？",
    "T07n0220_597:1092a14_10": "善勇猛！",
    "T07n0220_597:1092a14_11": "以諸菩薩息一切行行菩薩行，謂息異生、聲聞、獨覺有取著行行菩薩行。",
    "T07n0220_597:1092a16_12": "「又，善勇猛！",
    "T07n0220_597:1092a16_13": "如是菩薩於諸佛法亦復不行，亦不執著此是佛法、由此佛法、在此佛法、屬此佛法。",
    "T07n0220_597:1092a18_14": "如是菩薩亦復不行一切分別、異分別行，謂諸菩薩不行分別及異分別。",
    "T07n0220_597:1092a20_15": "一切分別、異分別斷、名菩薩行。",
    "T07n0220_597:1092a20_16": "善勇猛！",
    "T07n0220_597:1092a21_17": "分別者謂於諸法分別自性，異分別者謂於諸法分別差別，非一切法可得分別及異分別。",
    "T07n0220_597:1092a23_18": "以一切法不可分別、異分別故，若分別法則於諸法作異分別，然一切法遠離分別及異分別。",
    "T07n0220_597:1092a25_19": "「又，善勇猛！",
    "T07n0220_597:1092a25_20": "言分別者是謂一邊，異分別者是第二邊，非諸菩薩行邊、無邊。",
    "T07n0220_597:1092a26_21": "若諸菩薩於邊、無邊俱無所行，是諸菩薩亦不見中，若見中者則行於中，若行中者則行於邊，非中有行、有顯、有示、離行相故。",
    "T07n0220_597:1092a29_22": "又，善勇猛！",
    "T07n0220_597:1092b01_23": "所言中者，當知即是八支聖道。",
    "T07n0220_597:1092b01_24": "如是聖道於一切法都無所得而現在前，如是聖道於一切法都無所見而現在前。",
    "T07n0220_597:1092b03_25": "「又，善勇猛！",
    "T07n0220_597:1092b03_26": "若時於法無修無遣，爾時名為止息之道。",
    "T07n0220_597:1092b04_27": "此止息道於一切法無修、無遣、超過修遣，證一切法平等實性。",
    "T07n0220_597:1092b06_28": "由證諸法平等實性，道想尚無，況見有道！",
    "T07n0220_597:1092b07_29": "又，善勇猛！",
    "T07n0220_597:1092b07_30": "止息道者，謂阿羅漢漏盡苾芻。",
    "T07n0220_597:1092b08_31": "何以故？",
    "T07n0220_597:1092b08_32": "善勇猛！",
    "T07n0220_597:1092b08_33": "彼遣道故，非修非遣故名為遣，彼遣亦無故名為遣，以遣修故說名為遣。",
    "T07n0220_597:1092b10_34": "「又，善勇猛！",
    "T07n0220_597:1092b10_35": "若有修遣應有所得不名為遣，此中遣者謂遣修性，此中無修故名為遣，以修無故遣亦非有，雖作是說而不如說。",
    "T07n0220_597:1092b13_36": "何以故？",
    "T07n0220_597:1092b13_37": "善勇猛！",
    "T07n0220_597:1092b13_38": "遣不可說，離遣性故。",
    "T07n0220_597:1092b13_39": "復何所離？",
    "T07n0220_597:1092b14_40": "謂顛倒法不復等起，及不實法不復等起。",
    "T07n0220_597:1092b15_41": "「又，善勇猛！",
    "T07n0220_597:1092b15_42": "非諸顛倒能起顛倒。",
    "T07n0220_597:1092b15_43": "夫顛倒者無實所起，非於此中有實起故；若於此中有實所起不名顛倒，以無實起故名顛倒。",
    "T07n0220_597:1092b17_44": "「又，善勇猛！",
    "T07n0220_597:1092b18_45": "諸菩薩眾隨覺諸法離諸顛倒。",
    "T07n0220_597:1092b18_46": "所以者何？",
    "T07n0220_597:1092b19_47": "諸菩薩眾了知顛倒皆非實有，謂顛倒中無顛倒性。",
    "T07n0220_597:1092b20_48": "由知顛倒實無所有，非顛倒中有顛倒性故，說菩薩隨覺諸法離諸顛倒。",
    "T07n0220_597:1092b21_49": "由覺諸法離諸顛倒，不復於法更生顛倒；若於此中無復顛倒，則於此法亦無所行。",
    "T07n0220_597:1092b23_50": "何以故？",
    "T07n0220_597:1092b24_0": "善勇猛！",
    "T07n0220_597:1092b24_1": "一切顛倒皆有所行，由有所行則有等起，所行、等起皆由顛倒虛妄分別。",
    "T07n0220_597:1092b25_2": "諸菩薩眾於所行法，皆無分別亦無等起，是故說名遠離顛倒；由無顛倒則無所行，由無所行則無所起，故說菩薩行無所行。",
    "T07n0220_597:1092b28_3": "無所行者謂於諸法都無所行，亦不觀察亦不示現有所行相，故說菩薩行無所行。",
    "T07n0220_597:1092c01_4": "若能如是行無所行，為行般若波羅蜜多。",
    "T07n0220_597:1092c03_0": "「復次，善勇猛！",
    "T07n0220_597:1092c03_1": "若菩薩摩訶薩不緣色行，是行般若波羅蜜多；不緣受、想、行、識行，是行般若波羅蜜多。",
    "T07n0220_597:1092c05_2": "何以故？",
    "T07n0220_597:1092c05_3": "善勇猛！",
    "T07n0220_597:1092c05_4": "是諸菩薩知諸所緣性遠離故。",
    "T07n0220_597:1092c06_5": "若知所緣其性遠離，則無所行，故說菩薩行無所行。",
    "T07n0220_597:1092c07_6": "「善勇猛！",
    "T07n0220_597:1092c07_7": "若菩薩摩訶薩不緣眼行，是行般若波羅蜜多；不緣耳、鼻、舌、身、意行，是行般若波羅蜜多。",
    "T07n0220_597:1092c09_8": "何以故？",
    "T07n0220_597:1092c09_9": "善勇猛！",
    "T07n0220_597:1092c10_10": "是諸菩薩知諸所緣性非實故。",
    "T07n0220_597:1092c10_11": "若知所緣其性非實，則無所行，故說菩薩行無所行。",
    "T07n0220_597:1092c11_12": "「善勇猛！",
    "T07n0220_597:1092c12_13": "若菩薩摩訶薩不緣色行，是行般若波羅蜜多；不緣聲、香、味、觸、法行，是行般若波羅蜜多。",
    "T07n0220_597:1092c14_14": "何以故？",
    "T07n0220_597:1092c14_15": "善勇猛！",
    "T07n0220_597:1092c14_16": "是諸菩薩知諸所緣顛倒所起，若顛倒起則非真實。",
    "T07n0220_597:1092c15_17": "若知所緣顛倒所起性非真實，則無所行，故說菩薩行無所行。",
    "T07n0220_597:1092c17_18": "「善勇猛！",
    "T07n0220_597:1092c17_19": "若菩薩摩訶薩不緣眼識行，是行般若波羅蜜多；不緣耳、鼻、舌、身、意識行，是行般若波羅蜜多。",
    "T07n0220_597:1092c19_20": "何以故？",
    "T07n0220_597:1092c19_21": "善勇猛！",
    "T07n0220_597:1092c19_22": "是諸菩薩知諸所緣皆是虛妄。",
    "T07n0220_597:1092c20_23": "若知所緣皆是虛妄，則無所行，故說菩薩行無所行。",
    "T07n0220_597:1092c21_24": "「善勇猛！",
    "T07n0220_597:1092c21_25": "若菩薩摩訶薩不緣名色行，是行般若波羅蜜多，何以故？",
    "T07n0220_597:1092c23_26": "善勇猛！",
    "T07n0220_597:1092c23_27": "是諸菩薩覺諸所緣無所緣性。",
    "T07n0220_597:1092c23_28": "若覺所緣無所緣性，則無所行，故說菩薩行無所行。",
    "T07n0220_597:1092c25_29": "「善勇猛！",
    "T07n0220_597:1092c25_30": "若菩薩摩訶薩不緣我、有情等行，是行般若波羅蜜多。",
    "T07n0220_597:1092c26_31": "何以故？",
    "T07n0220_597:1092c26_32": "善勇猛！",
    "T07n0220_597:1092c26_33": "是諸菩薩如實知我、有情等想性非真實。",
    "T07n0220_597:1092c27_34": "若能知我、有情等想性非真實，則於諸行都無所行；若於諸行都無所行，則離諸行，故說菩薩行無所行。",
    "T07n0220_597:1093a01_35": "「善勇猛！",
    "T07n0220_597:1093a01_36": "若菩薩摩訶薩不行我想、有情想乃至知者想、見者想，是行般若波羅蜜多。",
    "T07n0220_597:1093a03_0": "何以故？",
    "T07n0220_597:1093a03_1": "善勇猛！",
    "T07n0220_597:1093a03_2": "是諸菩薩遣一切想。",
    "T07n0220_597:1093a03_3": "若能遣除一切想者，則於諸想都無所行，故說菩薩行無所行。",
    "T07n0220_597:1093a05_4": "「善勇猛！",
    "T07n0220_597:1093a05_5": "若菩薩摩訶薩不行顛倒、見趣、諸蓋，是行般若波羅蜜多；不緣顛倒、見趣、蓋行，是行般若波羅蜜多。",
    "T07n0220_597:1093a07_6": "何以故？",
    "T07n0220_597:1093a07_7": "善勇猛！",
    "T07n0220_597:1093a08_8": "是諸菩薩知諸顛倒、見、蓋所緣都非實有。",
    "T07n0220_597:1093a09_0": "若知顛倒、見、蓋所行都非實有，則無所行，故說菩薩行無所行。",
    "T07n0220_597:1093a10_1": "「善勇猛！",
    "T07n0220_597:1093a10_2": "若菩薩摩訶薩不緣緣起行，是行般若波羅蜜多。",
    "T07n0220_597:1093a11_3": "何以故？",
    "T07n0220_597:1093a11_4": "善勇猛！",
    "T07n0220_597:1093a12_5": "是諸菩薩遍知緣起及彼所緣。",
    "T07n0220_597:1093a12_6": "若諸菩薩遍知緣起及彼所緣，則無所行，故說菩薩行無所行。",
    "T07n0220_597:1093a14_7": "「善勇猛！",
    "T07n0220_597:1093a14_8": "若菩薩摩訶薩不緣欲、色、無色界行，是行般若波羅蜜多。",
    "T07n0220_597:1093a15_9": "何以故？",
    "T07n0220_597:1093a15_10": "善勇猛！",
    "T07n0220_597:1093a16_0": "是諸菩薩普能除遣三界所緣。",
    "T07n0220_597:1093a16_1": "若諸菩薩普能除遣三界所緣，則無所行，故說菩薩行無所行。",
    "T07n0220_597:1093a18_2": "「善勇猛！",
    "T07n0220_597:1093a18_3": "若菩薩摩訶薩不緣布施、慳貪、持戒、犯戒、安忍、忿恚、精進、懈怠、靜慮、散亂、般若、惡慧行，是行般若波羅蜜多。",
    "T07n0220_597:1093a20_4": "何以故？",
    "T07n0220_597:1093a20_5": "善勇猛！",
    "T07n0220_597:1093a21_0": "是諸菩薩遍知布施、慳貪乃至般若、惡慧所緣。",
    "T07n0220_597:1093a22_0": "若諸菩薩遍知如是一切所緣，則無所行，故說菩薩行無所行。",
    "T07n0220_597:1093a23_1": "「善勇猛！",
    "T07n0220_597:1093a23_2": "若菩薩摩訶薩不緣無倒念住、正斷、神足、根、力、覺支、道支、靜慮、解脫、等持、等至、無量、神通等行，是行般若波羅蜜多。",
    "T07n0220_597:1093a26_3": "何以故？",
    "T07n0220_597:1093a26_4": "善勇猛！",
    "T07n0220_597:1093a26_5": "是諸菩薩於諸所緣自在覺了亦能除遣。",
    "T07n0220_597:1093a27_6": "若諸菩薩於諸所緣自在覺了亦能除遣，則無所行，故說菩薩行無所行。",
    "T07n0220_597:1093a29_0": "「善勇猛！",
    "T07n0220_597:1093a29_1": "若菩薩摩訶薩不緣苦、集、滅、道諦行，是行般若波羅蜜多。",
    "T07n0220_597:1093b01_2": "何以故？",
    "T07n0220_597:1093b01_3": "善勇猛！",
    "T07n0220_597:1093b01_4": "是諸菩薩除遣苦、集、滅、道所緣。",
    "T07n0220_597:1093b02_5": "若能除遣四諦所緣，則無所遣亦無所行，故說菩薩行無所行。",
    "T07n0220_597:1093b04_0": "「善勇猛！",
    "T07n0220_597:1093b04_1": "若菩薩摩訶薩不緣明脫行，是行般若波羅蜜多。",
    "T07n0220_597:1093b05_2": "何以故？",
    "T07n0220_597:1093b05_3": "善勇猛！",
    "T07n0220_597:1093b05_4": "是諸菩薩普能除遣明脫所緣。",
    "T07n0220_597:1093b06_5": "若能除遣明脫所緣，則無所行，故說菩薩行無所行。",
    "T07n0220_597:1093b07_6": "「善勇猛！",
    "T07n0220_597:1093b07_7": "若菩薩摩訶薩不緣盡、無生、無造作行，是行般若波羅蜜多。",
    "T07n0220_597:1093b09_8": "何以故？",
    "T07n0220_597:1093b09_9": "善勇猛！",
    "T07n0220_597:1093b09_10": "是諸菩薩普能除遣盡、無生、無造所緣。",
    "T07n0220_597:1093b10_11": "若能除遣此諸所緣，則無所行，故說菩薩行無所行。",
    "T07n0220_597:1093b11_12": "「善勇猛！",
    "T07n0220_597:1093b11_13": "若菩薩摩訶薩不緣地、水、火、風、空、識界行，是行般若波羅蜜多。",
    "T07n0220_597:1093b13_14": "何以故？",
    "T07n0220_597:1093b13_15": "善勇猛！",
    "T07n0220_597:1093b13_16": "是諸菩薩普能除遣地、水、火、風、空、識界所緣。",
    "T07n0220_597:1093b14_17": "若能除遣此諸所緣，則無所行，故說菩薩行無所行。",
    "T07n0220_597:1093b15_18": "「善勇猛！",
    "T07n0220_597:1093b15_19": "若菩薩摩訶薩不緣聲聞、獨覺、菩薩、佛地行，是行般若波羅蜜多。",
    "T07n0220_597:1093b17_20": "何以故？",
    "T07n0220_597:1093b17_21": "善勇猛！",
    "T07n0220_597:1093b17_22": "是諸菩薩普能除遣聲聞、獨覺、菩薩、佛地所緣。",
    "T07n0220_597:1093b18_23": "若諸菩薩普能除遣聲聞、獨覺、菩薩、佛地所緣，則無所行，故說菩薩行無所行。",
    "T07n0220_597:1093b20_24": "「善勇猛！",
    "T07n0220_597:1093b20_25": "若菩薩摩訶薩不緣聲聞、獨覺、菩薩、佛法行，是行般若波羅蜜多。",
    "T07n0220_597:1093b22_26": "何以故？",
    "T07n0220_597:1093b22_27": "善勇猛！",
    "T07n0220_597:1093b22_28": "是諸菩薩普能除遣聲聞、獨覺、菩薩、佛法所緣。",
    "T07n0220_597:1093b23_29": "若諸菩薩普能除遣聲聞、獨覺、菩薩、佛法所緣，則無所行，故說菩薩行無所行。",
    "T07n0220_597:1093b25_30": "「善勇猛！",
    "T07n0220_597:1093b25_31": "若菩薩摩訶薩不緣涅槃行，是行般若波羅蜜多。",
    "T07n0220_597:1093b26_32": "何以故？",
    "T07n0220_597:1093b26_33": "善勇猛！",
    "T07n0220_597:1093b26_34": "是諸菩薩遍知涅槃所緣。",
    "T07n0220_597:1093b27_35": "若諸菩薩遍知涅槃所緣，則無所行，故說菩薩行無所行。",
    "T07n0220_597:1093b28_36": "「善勇猛！",
    "T07n0220_597:1093b28_37": "若菩薩摩訶薩不緣相好清淨行，是行般若波羅蜜多。",
    "T07n0220_597:1093c01_38": "何以故？",
    "T07n0220_597:1093c01_39": "善勇猛！",
    "T07n0220_597:1093c01_40": "是諸菩薩普能除遣相好清淨所緣。",
    "T07n0220_597:1093c02_41": "若諸菩薩普能除遣相好清淨所緣，則無所行，故說菩薩行無所行。",
    "T07n0220_597:1093c03_42": "「善勇猛！",
    "T07n0220_597:1093c04_43": "若菩薩摩訶薩不緣佛土清淨行，是行般若波羅蜜多。",
    "T07n0220_597:1093c05_44": "何以故？",
    "T07n0220_597:1093c05_45": "善勇猛！",
    "T07n0220_597:1093c05_46": "是諸菩薩普能除遣佛土清淨所緣。",
    "T07n0220_597:1093c06_47": "若諸菩薩普能除遣佛土清淨所緣，則無所行，故說菩薩行無所行。",
    "T07n0220_597:1093c08_0": "「善勇猛！",
    "T07n0220_597:1093c08_1": "若菩薩摩訶薩不緣聲聞圓滿功德行，是行般若波羅蜜多。",
    "T07n0220_597:1093c09_2": "何以故？",
    "T07n0220_597:1093c09_3": "善勇猛！",
    "T07n0220_597:1093c09_4": "是諸菩薩普能除遣聲聞圓滿功德所緣。",
    "T07n0220_597:1093c10_5": "若諸菩薩普能除遣聲聞圓滿功德所緣，則無所行，故說菩薩行無所行。",
    "T07n0220_597:1093c12_6": "「善勇猛！",
    "T07n0220_597:1093c12_7": "若菩薩摩訶薩不緣菩薩圓滿功德行，是行般若波羅蜜多。",
    "T07n0220_597:1093c14_0": "何以故？",
    "T07n0220_597:1093c14_1": "善勇猛！",
    "T07n0220_597:1093c14_2": "是諸菩薩普能除遣菩薩圓滿功德所緣。",
    "T07n0220_597:1093c15_3": "若諸菩薩普能除遣菩薩圓滿功德所緣，則無所行，故說菩薩行無所行。",
    "T07n0220_597:1093c16_4": "「善勇猛！",
    "T07n0220_597:1093c17_5": "若諸菩薩能如是行，為行般若波羅蜜多。",
    "T07n0220_597:1093c18_6": "若諸菩薩能行般若波羅蜜多，遍知一切所緣而行，除遣一切所緣而行。",
    "T07n0220_597:1093c20_0": "大般若波羅蜜多經卷第五百九十七"
}