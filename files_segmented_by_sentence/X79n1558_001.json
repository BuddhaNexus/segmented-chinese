{
    "X79n1558_001:0269a03_0": "雷庵受禪師行業",
    "X79n1558_001:0269a05_0": "師諱正受。",
    "X79n1558_001:0269a05_1": "字虗中。",
    "X79n1558_001:0269a05_2": "號雷庵。",
    "X79n1558_001:0269a05_3": "出蘇之常熟邵氏。",
    "X79n1558_001:0269a05_4": "年十六。",
    "X79n1558_001:0269a06_5": "肄儒業。",
    "X79n1558_001:0269a06_6": "因游邑之慧日寺。",
    "X79n1558_001:0269a06_7": "與主僧心鑒語。",
    "X79n1558_001:0269a06_8": "異其敏慧。",
    "X79n1558_001:0269a07_9": "類若夙習。",
    "X79n1558_001:0269a07_10": "乃曰。",
    "X79n1558_001:0269a07_11": "世境虗幻。",
    "X79n1558_001:0269a07_12": "百年一瞬。",
    "X79n1558_001:0269a07_13": "讀世書選官。",
    "X79n1558_001:0269a08_14": "盍若究出世法以選佛邪。",
    "X79n1558_001:0269a08_15": "師善其言。",
    "X79n1558_001:0269a08_16": "毅欲超俗。",
    "X79n1558_001:0269a09_17": "坐孤養母。",
    "X79n1558_001:0269a09_18": "懷不敢發。",
    "X79n1558_001:0269a09_19": "居鬱鬱若有失。",
    "X79n1558_001:0269a09_20": "母恠而詰之。",
    "X79n1558_001:0269a10_21": "具道所以。",
    "X79n1558_001:0269a10_22": "頗難之。",
    "X79n1558_001:0269a10_23": "師遂舉偈曰。",
    "X79n1558_001:0269a10_24": "唱徹黃鍾宮。",
    "X79n1558_001:0269a10_25": "吹成大石調。",
    "X79n1558_001:0269a11_26": "萬古絕知音。",
    "X79n1558_001:0269a11_27": "驢揀濕處尿。",
    "X79n1558_001:0269a11_28": "母知其志不可奪。",
    "X79n1558_001:0269a12_29": "即赴愬於外祖。",
    "X79n1558_001:0269a12_30": "祖贊成之。",
    "X79n1558_001:0269a12_31": "俾禮鑒薙落登具。",
    "X79n1558_001:0269a13_0": "遊方。",
    "X79n1558_001:0269a13_1": "首見應庵華於天童。",
    "X79n1558_001:0269a13_2": "機緣不契。",
    "X79n1558_001:0269a13_3": "回淨慈。",
    "X79n1558_001:0269a13_4": "依月堂昌。",
    "X79n1558_001:0269a14_5": "昌峭峻。",
    "X79n1558_001:0269a14_6": "少許可。",
    "X79n1558_001:0269a14_7": "識師於室中。",
    "X79n1558_001:0269a14_8": "留侍左右。",
    "X79n1558_001:0269a14_9": "一旦。",
    "X79n1558_001:0269a15_0": "指續燈喟歎曰。",
    "X79n1558_001:0269a15_1": "佛祖之道。",
    "X79n1558_001:0269a15_2": "潛通廣被。",
    "X79n1558_001:0269a15_3": "曾何僧俗之間。",
    "X79n1558_001:0269a16_4": "是書獨取於比丘。",
    "X79n1558_001:0269a16_5": "而於王侯．士庶．尼師。",
    "X79n1558_001:0269a16_6": "皆遺而不錄。",
    "X79n1558_001:0269a17_7": "燈雖曰續。",
    "X79n1558_001:0269a17_8": "如照之不普。",
    "X79n1558_001:0269a17_9": "何爾盍為。",
    "X79n1558_001:0269a17_10": "掇所闕遺。",
    "X79n1558_001:0269a18_0": "抉具宗眼者備成之。",
    "X79n1558_001:0269a18_1": "普燈之作。",
    "X79n1558_001:0269a18_2": "遂權輿矣。",
    "X79n1558_001:0269a18_3": "尋謁無庵全於道場。",
    "X79n1558_001:0269a19_4": "瞎堂遠於虎丘仁[仁-二+幼]堂。",
    "X79n1558_001:0269a19_5": "住中竺。",
    "X79n1558_001:0269a19_6": "延寘上首。",
    "X79n1558_001:0269a20_7": "未幾還里。",
    "X79n1558_001:0269a20_8": "真查梨王化萬壽。",
    "X79n1558_001:0269a20_9": "一見相得。",
    "X79n1558_001:0269a20_10": "俾之分座說法。",
    "X79n1558_001:0269a21_11": "師視之不屑。",
    "X79n1558_001:0269a21_12": "慶元之初。",
    "X79n1558_001:0269a21_13": "泛霅過　都。",
    "X79n1558_001:0269a21_14": "憩湖上之壽星院。",
    "X79n1558_001:0269a22_15": "翛然返關。",
    "X79n1558_001:0269a22_16": "邈與世接。",
    "X79n1558_001:0269a22_17": "愚時獲摳衣。",
    "X79n1558_001:0269a23_0": "即進請益。",
    "X79n1558_001:0269a23_1": "竊謂。",
    "X79n1558_001:0269a23_2": "達磨西來。",
    "X79n1558_001:0269a23_3": "直指人心。",
    "X79n1558_001:0269a23_4": "見性成佛。",
    "X79n1558_001:0269a23_5": "不立文字。",
    "X79n1558_001:0269a24_6": "及傳二祖。",
    "X79n1558_001:0269a24_7": "付楞伽四卷。",
    "X79n1558_001:0269a24_8": "以印佛心。",
    "X79n1558_001:0269a24_9": "非文字而何。",
    "X79n1558_001:0269b01_10": "願祛其惑。",
    "X79n1558_001:0269b01_11": "師開示善巧。",
    "X79n1558_001:0269b01_12": "疑情氷釋。",
    "X79n1558_001:0269b01_13": "因言。",
    "X79n1558_001:0269b01_14": "是經蘊奧。",
    "X79n1558_001:0269b02_15": "讀者尚不能句。",
    "X79n1558_001:0269b02_16": "請為詮辨。",
    "X79n1558_001:0269b02_17": "以幸來學。",
    "X79n1558_001:0269b02_18": "當為鋟梓。",
    "X79n1558_001:0269b03_19": "師乃欣然發揮義趣。",
    "X79n1558_001:0269b03_20": "又因寂音所著楞嚴。",
    "X79n1558_001:0269b03_21": "釐正補葺。",
    "X79n1558_001:0269b04_22": "廣為合論。",
    "X79n1558_001:0269b04_23": "繼踐月堂之屬。",
    "X79n1558_001:0269b04_24": "成普燈三十卷。",
    "X79n1558_001:0269b04_25": "歲十七遷而絕編。",
    "X79n1558_001:0269b05_26": "表進于　朝。",
    "X79n1558_001:0269b05_27": "三書咸板行于世。",
    "X79n1558_001:0269b05_28": "又藏經四大部。",
    "X79n1558_001:0269b06_29": "華嚴居一焉。",
    "X79n1558_001:0269b06_30": "李長者復衍而論之。",
    "X79n1558_001:0269b06_31": "文富義愽。",
    "X79n1558_001:0269b07_32": "鮮有能終誦者。",
    "X79n1558_001:0269b07_33": "師乃括擿摳要。",
    "X79n1558_001:0269b07_34": "芟夷冗長。",
    "X79n1558_001:0269b08_0": "貫八十卷之經。",
    "X79n1558_001:0269b08_1": "兼四十卷之論。",
    "X79n1558_001:0269b08_2": "束為三卷。",
    "X79n1558_001:0269b08_3": "言約理詣。",
    "X79n1558_001:0269b09_4": "如措諸掌。",
    "X79n1558_001:0269b09_5": "悉蒙指授。",
    "X79n1558_001:0269b09_6": "師天資純至。",
    "X79n1558_001:0269b09_7": "識見超卓。",
    "X79n1558_001:0269b09_8": "以闡教弘宗為心。",
    "X79n1558_001:0269b10_9": "斥遠聲利。",
    "X79n1558_001:0269b10_10": "故屢却名剎之招。",
    "X79n1558_001:0269b10_11": "方遁跡藏密。",
    "X79n1558_001:0269b11_12": "庵居呫郊。",
    "X79n1558_001:0269b11_13": "廼以嘉定改元。",
    "X79n1558_001:0269b11_14": "歲在戊辰。",
    "X79n1558_001:0269b11_15": "示微疾。",
    "X79n1558_001:0269b12_16": "索筆書偈。",
    "X79n1558_001:0269b12_17": "奄忽而逝。",
    "X79n1558_001:0269b12_18": "時十一月二十八日也。",
    "X79n1558_001:0269b12_19": "壽六十三。",
    "X79n1558_001:0269b13_20": "臘四十七。",
    "X79n1558_001:0269b14_0": "辛未歲元日授法弟子武德郎敬庵黃(汝霖)謹誌進聖宋嘉泰普燈錄上皇帝書月日(平江府報恩光孝禪寺臣)僧(正受)謹昧死上書皇帝陛下。",
    "X79n1558_001:0269b22_1": "(臣)聞孤山智圓之言曰。",
    "X79n1558_001:0269b22_2": "吾道如鼎也。",
    "X79n1558_001:0269b22_3": "三教如足也。",
    "X79n1558_001:0269b23_4": "足一虧而鼎覆焉。",
    "X79n1558_001:0269b23_5": "(臣)嘗慕其人。",
    "X79n1558_001:0269b23_6": "稽其說。",
    "X79n1558_001:0269b23_7": "乃知儒之為教。",
    "X79n1558_001:0269b24_8": "其要在誠意。",
    "X79n1558_001:0269b24_9": "道之為教。",
    "X79n1558_001:0269b24_10": "其要在虗心。",
    "X79n1558_001:0269b24_11": "釋之為教。",
    "X79n1558_001:0269c01_12": "其要在見性。",
    "X79n1558_001:0269c01_13": "誠意也．虗心也．見性也。",
    "X79n1558_001:0269c01_14": "異名同體。",
    "X79n1558_001:0269c02_0": "究厥依歸。",
    "X79n1558_001:0269c02_1": "無適而不與此道會。",
    "X79n1558_001:0269c02_2": "　聖帝明王以精一相授。",
    "X79n1558_001:0269c03_3": "元默躬行。",
    "X79n1558_001:0269c03_4": "亦豈外是智圓其知言哉。",
    "X79n1558_001:0269c03_5": "然釋氏見性之道。",
    "X79n1558_001:0269c04_6": "自如來於三藏所詮之外。",
    "X79n1558_001:0269c04_7": "乃以先佛一心法印。",
    "X79n1558_001:0269c05_8": "付上足飲光。",
    "X79n1558_001:0269c05_9": "有飲光至達磨。",
    "X79n1558_001:0269c05_10": "凡二十八傳。",
    "X79n1558_001:0269c05_11": "達磨西來。",
    "X79n1558_001:0269c06_12": "至于曹溪。",
    "X79n1558_001:0269c06_13": "是為六祖。",
    "X79n1558_001:0269c06_14": "合而言之。",
    "X79n1558_001:0269c06_15": "為三十有三。",
    "X79n1558_001:0269c06_16": "如燈傳燈。",
    "X79n1558_001:0269c07_17": "光光相續。",
    "X79n1558_001:0269c07_18": "故付法藏傳曰。",
    "X79n1558_001:0269c07_19": "以此慧燈。",
    "X79n1558_001:0269c07_20": "次第傳授。",
    "X79n1558_001:0269c08_0": "自達磨而來。",
    "X79n1558_001:0269c08_1": "則此燈分輝廣照。",
    "X79n1558_001:0269c08_2": "雖佛．祖。",
    "X79n1558_001:0269c08_3": "不可得而掩蔽矣。",
    "X79n1558_001:0269c09_4": "不可得而掩蔽。",
    "X79n1558_001:0269c09_5": "則往往其人謂之流通。",
    "X79n1558_001:0269c09_6": "其語謂之總持。",
    "X79n1558_001:0269c10_7": "總持之為言也。",
    "X79n1558_001:0269c10_8": "則有佛．祖之異。",
    "X79n1558_001:0269c10_9": "以佛而言者。",
    "X79n1558_001:0269c11_0": "謂之結集。",
    "X79n1558_001:0269c11_1": "即尊者阿難是矣。",
    "X79n1558_001:0269c11_2": "以祖而言者。",
    "X79n1558_001:0269c11_3": "謂之編錄。",
    "X79n1558_001:0269c12_0": "即沙門道原是矣。",
    "X79n1558_001:0269c12_1": "若夫世尊以青蓮目顧視飲光。",
    "X79n1558_001:0269c12_2": "飲光但一微笑。",
    "X79n1558_001:0269c13_3": "達磨命門弟子各言其所得。",
    "X79n1558_001:0269c13_4": "二祖唯禮三拜。",
    "X79n1558_001:0269c14_5": "其旨固不可以語言結集編錄。",
    "X79n1558_001:0269c14_6": "然顧視而微笑。",
    "X79n1558_001:0269c15_0": "扣問而作禮。",
    "X79n1558_001:0269c15_1": "蓋亦心傳冥契之跡耳。",
    "X79n1558_001:0269c15_2": "發明後學。",
    "X79n1558_001:0269c15_3": "自茲而始。",
    "X79n1558_001:0269c16_4": "孰謂不可以集錄哉。",
    "X79n1558_001:0269c16_5": "維其金章玉句。",
    "X79n1558_001:0269c16_6": "歷涉梁隋之來。",
    "X79n1558_001:0269c17_7": "雖甞間著於簡編。",
    "X79n1558_001:0269c17_8": "尚亦未精於筆削。",
    "X79n1558_001:0269c17_9": "故不能表表暴白于世。",
    "X79n1558_001:0269c18_10": "至　我宋勃興。",
    "X79n1558_001:0269c18_11": "　聖聖相繼。",
    "X79n1558_001:0269c18_12": "　祖述既彰於　洪烈。",
    "X79n1558_001:0269c19_13": "　睿證咸極於法源。",
    "X79n1558_001:0269c19_14": "繇是七佛之微言。",
    "X79n1558_001:0269c20_0": "諸祖之奧旨。",
    "X79n1558_001:0269c20_1": "粲然備見乎。",
    "X79n1558_001:0269c20_2": "龍藏琅函之間。",
    "X79n1558_001:0269c20_3": "則三燈是巳。",
    "X79n1558_001:0269c21_4": "(臣)頃侍淨慈佛行禪師道昌。",
    "X79n1558_001:0269c21_5": "一日。",
    "X79n1558_001:0269c21_6": "指續燈錄。",
    "X79n1558_001:0269c21_7": "喟然謂(臣)曰。",
    "X79n1558_001:0269c22_8": "三草二木之不同。",
    "X79n1558_001:0269c22_9": "及其受潤則一也。",
    "X79n1558_001:0269c22_10": "彼之云潤者。",
    "X79n1558_001:0269c23_11": "即此之被照也。",
    "X79n1558_001:0269c23_12": "夫燈之明。",
    "X79n1558_001:0269c23_13": "等及一切。",
    "X79n1558_001:0269c23_14": "初不擇物而照。",
    "X79n1558_001:0269c24_15": "何獨收於比丘。",
    "X79n1558_001:0269c24_16": "而遺於　帝王．公卿．師尼．道俗耶。",
    "X79n1558_001:0270a01_17": "如梁武帝問聖諦於達磨。",
    "X79n1558_001:0270a01_18": "即棄有為。",
    "X79n1558_001:0270a01_19": "唐肅宗請塔樣於國師。",
    "X79n1558_001:0270a02_20": "後明深旨。",
    "X79n1558_001:0270a02_21": "裴休契機於黃檗。",
    "X79n1558_001:0270a02_22": "白居易悟心於鳥窠。",
    "X79n1558_001:0270a03_23": "丹霞出於名儒。",
    "X79n1558_001:0270a03_24": "龐蘊生於俗俚。",
    "X79n1558_001:0270a03_25": "古之劉鐵磨．末山尼．靈照女．凌行婆。",
    "X79n1558_001:0270a04_26": "皆載之諸集。",
    "X79n1558_001:0270a04_27": "系之祖圖。",
    "X79n1558_001:0270a04_28": "獨是錄未甞及之。",
    "X79n1558_001:0270a05_29": "燈雖曰續。",
    "X79n1558_001:0270a05_30": "惜其照之不普。",
    "X79n1558_001:0270a05_31": "汝能擇正悟。",
    "X79n1558_001:0270a06_0": "抉宗眼。",
    "X79n1558_001:0270a06_1": "以補其遺。",
    "X79n1558_001:0270a06_2": "則我志也。",
    "X79n1558_001:0270a06_3": "靈隱佛海禪師慧遠亦甞督(臣)為之。",
    "X79n1558_001:0270a07_4": "(臣)因自惟。",
    "X79n1558_001:0270a07_5": "祝髮入道。",
    "X79n1558_001:0270a07_6": "安逸林下。",
    "X79n1558_001:0270a07_7": "微此無以仰報　聖君．賢臣天覆海涵之恩。",
    "X79n1558_001:0270a08_8": "即佩服二師之訓。",
    "X79n1558_001:0270a09_9": "繇昔之今。",
    "X79n1558_001:0270a09_10": "凡三燈之所不與者。",
    "X79n1558_001:0270a09_11": "莫不旁搜曲取。",
    "X79n1558_001:0270a09_12": "會粹攷覈。",
    "X79n1558_001:0270a10_13": "於十有七年。",
    "X79n1558_001:0270a10_14": "攟摭以成是書。",
    "X79n1558_001:0270a10_15": "垂三十卷。",
    "X79n1558_001:0270a10_16": "目錄三卷。",
    "X79n1558_001:0270a11_17": "擬命其題曰　嘉泰普燈錄。",
    "X79n1558_001:0270a11_18": "謂既備於眾機。",
    "X79n1558_001:0270a11_19": "庶可名之以普。",
    "X79n1558_001:0270a12_20": "況其間登載　聖朝太宗皇帝至孝宗皇帝宸音　聖訓。",
    "X79n1558_001:0270a14_21": "及熈世名臣見道因緣。",
    "X79n1558_001:0270a14_22": "按諸奏對等錄。",
    "X79n1558_001:0270a15_23": "紀述頗詳。",
    "X79n1558_001:0270a15_24": "而傳．廣．續三燈調未始有。",
    "X79n1558_001:0270a15_25": "(臣)伏覩景德之初。",
    "X79n1558_001:0270a16_26": "宣慈禪師道原所　進傳燈錄。",
    "X79n1558_001:0270a17_0": "真宗皇帝有旨。",
    "X79n1558_001:0270a17_1": "　命翰林楊億撰序以　賜。",
    "X79n1558_001:0270a17_2": "天聖之初。",
    "X79n1558_001:0270a18_3": "駙都尉李遵勉所　進廣燈錄。",
    "X79n1558_001:0270a19_0": "仁宗皇帝親製序以　賜。",
    "X79n1558_001:0270a19_1": "建中靖國之初。",
    "X79n1558_001:0270a19_2": "佛國禪師惟白所　進續燈錄。",
    "X79n1558_001:0270a21_0": "徽宗皇帝亦親製序以　賜。",
    "X79n1558_001:0270a21_1": "為其道可以參贊化育。",
    "X79n1558_001:0270a22_0": "啟迪生民。",
    "X79n1558_001:0270a22_1": "故得膺　上聖之　發揮。",
    "X79n1558_001:0270a22_2": "為有國之靈鎮。",
    "X79n1558_001:0270a23_0": "(臣)顧惟。",
    "X79n1558_001:0270a23_1": "何幸而是書復得際遇於　陛下。",
    "X79n1558_001:0270a23_2": "成第四燈。",
    "X79n1558_001:0270a24_0": "夫以傳燈二十年之後而有廣燈。",
    "X79n1558_001:0270a24_1": "廣燈七十九年之後而有續燈。",
    "X79n1558_001:0270b01_2": "續燈百有一年之後而有普燈。",
    "X79n1558_001:0270b01_3": "非天所相。",
    "X79n1558_001:0270b02_4": "曷其使然。",
    "X79n1558_001:0270b02_5": "恭惟皇帝陛下法天剛徤。",
    "X79n1558_001:0270b03_6": "　履道希夷。",
    "X79n1558_001:0270b03_7": "　丕承無疆之休。",
    "X79n1558_001:0270b04_0": "增錫有永之祚。",
    "X79n1558_001:0270b04_1": "會三教同歸於　至治。",
    "X79n1558_001:0270b04_2": "　建皇極益宣於　重光。",
    "X79n1558_001:0270b05_3": "　典御萬方。",
    "X79n1558_001:0270b05_4": "　宏濟羣品。",
    "X79n1558_001:0270b05_5": "自然玉燭調。",
    "X79n1558_001:0270b06_0": "金輪統。",
    "X79n1558_001:0270b06_1": "車書同。",
    "X79n1558_001:0270b06_2": "民物阜。",
    "X79n1558_001:0270b06_3": "佛法於今正賴　陛下舉而振之。",
    "X79n1558_001:0270b07_4": "譬如大功德天清淨摩尼寶珠雨於　陛下之手。",
    "X79n1558_001:0270b08_5": "罔不稱慶。",
    "X79n1558_001:0270b08_6": "普燈之行。",
    "X79n1558_001:0270b08_7": "茲維其時。",
    "X79n1558_001:0270b08_8": "(臣)謹繕寫。",
    "X79n1558_001:0270b08_9": "嚴為兩封。",
    "X79n1558_001:0270b09_10": "躬詣　登聞撿院投　進。",
    "X79n1558_001:0270b09_11": "伏望　陛下尚憶靈山付囑之切。",
    "X79n1558_001:0270b10_12": "仰稽　列聖外護之隆。",
    "X79n1558_001:0270b10_13": "有彰千載之逢。",
    "X79n1558_001:0270b10_14": "略賜乙夜之覧。",
    "X79n1558_001:0270b11_15": "乞　詔景德．天聖．建中靖國故事。",
    "X79n1558_001:0270b11_16": "特攄睿斷。",
    "X79n1558_001:0270b12_17": "　錫以序文。",
    "X79n1558_001:0270b12_18": "　冠于卷首。",
    "X79n1558_001:0270b12_19": "俾祖門微旨增重於將來。",
    "X79n1558_001:0270b13_20": "流芳於不朽。",
    "X79n1558_001:0270b13_21": "仍乞　降付福州東禪寺。",
    "X79n1558_001:0270b13_22": "與大藏一就刊行。",
    "X79n1558_001:0270b14_23": "庶幾佛法．　帝道萬世同昌。",
    "X79n1558_001:0270b14_24": "顧不盛歟。",
    "X79n1558_001:0270b14_25": "(臣)安敢不揆狂僭。",
    "X79n1558_001:0270b15_26": "妄擬前修。",
    "X79n1558_001:0270b15_27": "仰希　聖製。",
    "X79n1558_001:0270b15_28": "以干　鈇鉞之誅。",
    "X79n1558_001:0270b16_29": "誠以生逢　昌運。",
    "X79n1558_001:0270b16_30": "蒙被　至化。",
    "X79n1558_001:0270b16_31": "念佛祖之傳授。",
    "X79n1558_001:0270b17_0": "慮載迷之闕遺。",
    "X79n1558_001:0270b17_1": "機動籟鳴不能自已。",
    "X79n1558_001:0270b17_2": "趑趄退縮至于再三。",
    "X79n1558_001:0270b18_3": "是以藉藁山樊。",
    "X79n1558_001:0270b18_4": "冒昧塵　獻。",
    "X79n1558_001:0270b18_5": "尚冀　頒行。",
    "X79n1558_001:0270b18_6": "式裨宗教。",
    "X79n1558_001:0270b19_7": "寔為法門莫大之幸。",
    "X79n1558_001:0270b19_8": "倘(臣)祕之行篋。",
    "X79n1558_001:0270b19_9": "不過一私書耳。",
    "X79n1558_001:0270b20_10": "此燈何自而普哉。",
    "X79n1558_001:0270b20_11": "持此一毫善力。",
    "X79n1558_001:0270b20_12": "恭祝　兩宮聖壽無疆。",
    "X79n1558_001:0270b21_13": "　國祚延鴻。",
    "X79n1558_001:0270b21_14": "　天眷綿衍。",
    "X79n1558_001:0270b21_15": "實(臣)之至禱至願。",
    "X79n1558_001:0270b22_16": "忤犯　宸嚴。",
    "X79n1558_001:0270b22_17": "罪在　不赦。",
    "X79n1558_001:0270b22_18": "(臣)下情無任激切屏營之至。",
    "X79n1558_001:0270c04_0": "嘉泰普燈錄總目",
    "X79n1558_001:0270c06_0": "示眾機語二十一卷(一之二十一)",
    "X79n1558_001:0270c07_0": "聖君賢臣二卷(二十二之二十三)",
    "X79n1558_001:0270c08_0": "應化聖賢一卷(二十四拾遺附)",
    "X79n1558_001:0270c09_0": "廣語一卷(二十五)",
    "X79n1558_001:0270c10_0": "拈古一卷(二十六)",
    "X79n1558_001:0270c11_0": "頌古二卷(二十七之二十八)",
    "X79n1558_001:0270c12_0": "偈贊一卷(二十九)",
    "X79n1558_001:0270c13_0": "雜著一卷(三十)",
    "X79n1558_001:0270c15_0": "嘉泰普燈錄總目(終)",
    "X79n1558_001:0270c18_0": "普燈錄總目錄卷上",
    "X79n1558_001:0270c20_0": "一之卷",
    "X79n1558_001:0270c21_0": "　　　六代祖師",
    "X79n1558_001:0270c22_0": "　初祖菩提達磨大士　二祖慧可大士　三祖僧璨大士　四祖道信大士　五祖弘忍大士　六祖慧能大士　　　曹溪分派宗師　吉州青原弘濟行思禪師　潭州南嶽大慧懷讓禪師　南嶽石頭無際希遷禪師(青原一世)　江西馬祖大寂道一禪師(南嶽一世)　隆興府百丈大智懷海禪師(南嶽二世)　荊州天皇道悟禪師(青原二世)　澧州藥山弘道惟儼禪師(青原二世)　筠州黃檗斷際希運禪師(南嶽三世)　澧州龍潭崇信禪師(青原三世)　潭州雲岩無住曇晟禪師(青原三世)　鎮州臨濟慧照義玄禪師(南嶽四世)　常德府德山見性宣鑒禪師(青原四世)　筠州洞山悟本良价禪師(青原四世)　福州雪峰真覺義存禪師(青原五世)　韶州雲門大慈雲匡真弘明文偃禪師(青原六世)　　　三宗正傳宗師　魏府興化廣濟存獎禪師(南嶽五世臨濟一世)　南康軍雲居弘覺道膺禪師(青原五世洞山一世)　汝州南院慧顒禪師(南嶽六世臨濟二世)　隆興府鳳棲同安丕禪師(青原六世洞山二世)　汝州風穴延昭禪師(南嶽七世臨濟三世)　益州香林澄遠禪師(青原七世雲門一世)　隆興府同安第二代志禪師(青原七世洞山三世)　汝州首山省念禪師(南嶽八世臨濟四世)　隨州智門光祚禪師(青原八世雲門二世)　常德府梁山緣觀禪師(青原八世洞山四世)　汾州大中無德善昭禪師(南嶽九世臨濟五世)　慶元府雪竇明覺重顯禪師(青原九世雲門三世)　郢州大陽明安警玄禪師(青原九世洞山五世)　　已上分派正傳宗師語具三燈除同安第二代　　外並不列章次　　　聯芳宗師　筠州洞山延禪師(嗣曹山)　襄陽府石門獻蘊禪師(嗣青林)　襄陽府廣德第一代道延禪師(嗣青林)　洛京靈泉歸仁禪師(嗣疎山)　襄陽府洞山崇慧守初禪師(嗣雲門)　建康府清涼智明禪師(嗣雲門)　隨州護國演化知遠禪師(嗣護國澄)　襄陽府石門慧徹禪師(嗣石門蘊)　江陵府福昌重善禪師(嗣明教)　常德府德山慧遠禪師(嗣雙泉)　汝州葉縣歸省禪師(嗣首山)　襄陽府石門慈照蘊聦禪師(嗣首山)　汝州廣慧元璉禪師(嗣首山)　丞相王隨(見首山念語見賢臣)　　已上聯芳宗師皆有法嗣者語具三燈亦不列　　章次後有法嗣無機緣者例此　　　傳廣二燈遺錄及未詳宗師　隆興府鳳棲同安第二代志禪師　隆興府同安慧敏禪師　襄陽府廣德第二代義禪師　郢州大陽堅禪師　潭州福嚴良雅禪師　吉州西峯祥符圓淨雲豁禪師　懷安軍雲頂德敷禪師　潭州北禪感禪師　襄陽府石門紹遠禪師　鳳翔府青峰義誠禪師　筠首座　襄陽府石門聦禪師　潭州神鼎洪諲禪師　潭州北禪智賢禪師(語見續燈)殿院李琛(語見賢臣)　劒門慈雲重謐禪師　鎮江府金山瑞新禪師　廬山開先善暹禪師　濠州南禪聦禪師　潭州道吾詮禪師　鄧州廣濟方禪師　　已上傳廣二燈遺錄及未詳宗師機緣語句除　　北禪賢禪師李殿院外悉補於祖師卷後云二之卷　南嶽第十世(臨濟六世)　　汾陽善照禪師法嗣六人　袁州南源慈明楚圓禪師　筠州大愚守芝禪師　滁州瑯瑘廣照慧覺禪師　舒州法華全舉禪師　蘄州龍華曉愚禪師　撫州疎山曉珠禪師　　葉縣歸省禪師法嗣一人　舒州浮山圓鑑法遠禪師　　石門慈照蘊聦禪師(一名谷隱)法嗣五人　鎮江府金山達觀曇頴禪師　荊南府竹園法顯禪師　唐州大乘遵禪師　駙馬都尉李遵勗居士(語見賢臣)　丞相英公夏竦居士(語見賢臣)　　廣慧元璉禪師法嗣一人　內翰文公楊億居士(語見賢臣)　青原第十世(雲門四世)　　雪竇明覺重顯禪師法嗣六人　紹興府天衣義懷禪師　湖州報本有蘭禪師(語具續燈)　岳州君山顯昇禪師　平江府水月慧金典座　南嶽雲峯元益首座(語見賢臣)修撰曾會居士(語見賢臣)　　洞山曉聦禪師法嗣二人　南康軍雲居曉舜禪師　郎中許式居士(語見賢臣)　　北禪智賢禪師法嗣二人　隆興府法昌倚遇禪師　福州廣因釋要禪師　　開先善暹禪師法嗣一人　東京智海正覺本逸禪師　青原第十世(洞山六世)　　大陽明安警玄禪師法嗣六人　郢州興陽清剖禪師　惠州羅浮如禪師　復州乾明機聦禪師　襄陽府白馬歸春禪師　潭州福嚴審承禪師　舒州投子義青禪師(已上宗師法嗣餘見續燈其後數世如之)　　續燈所錄機語有不能精備及嗣遺者今重依　　宗派編入三之卷　南嶽第十一世(臨濟七世)　　南源慈明楚圓禪師法嗣七人　隆興府黃龍普覺慧南禪師　袁州楊岐方會禪師　隆興府大寧道寬禪師　隆興府翠岩可真禪師　潭州道吾真禪師　隆興府景德惟政禪師　建康府蔣山贊元禪師(語具續燈)　　大愚守芝禪師法嗣二人　南嶽雲峰文悅禪師(語具續燈及僧寶傳)　平江府瑞光月禪師　　龍華齊岳禪師法嗣一人　湖州西余師子淨端禪師　　瑯瑘廣照慧覺禪師法嗣六人　平江府定慧海印信禪師(語具續燈)　紹興府姜山方禪師　福州白鹿顯端禪師　寧國府興教坦禪師　江州歸宗可宣禪師　嘉興府長水子璿講師　　金山達觀曇穎禪師法嗣一人　節使李端愿居士(語見賢臣)　青原第十一世(雲門五世)　　天衣振宗義懷禪師法嗣十五人　東京慧林圓照宗本禪師　東京法雲圓通法秀禪師(語具續燈及僧銘傳)　北京天鉢文慧重元禪師　真州長蘆廣照應夫禪師(語具續燈)　紹興府天章元善禪師　臨安府佛曰智才禪師　台州瑞岩子鴻禪師(語具續燈)　無為軍佛足處祥禪師　平江府明因慧贇禪師　興化軍西臺其辯禪師　泉州資壽捷禪師(語具續燈)　臨安府法雨慧源禪師　撫州延恩法安禪師(機語未見事具僧寶傳及山谷塔銘)　紹興府淨眾梵言首座　禮部楊傑居士(語見賢臣)　　南岳元益首座法嗣一人　中書李林宗居士(語見賢臣)　　報本有蘭禪師法嗣二人　福州中際可遵禪師　荊州開元法明上座　　雲居曉舜禪師法嗣二人　建康府蔣山佛慧法泉禪師　明州天童澹交禪師　　廣因擇要禪師法嗣二人(一人見錄)　福州妙峰如璨禪師　　(福州鹽山合知禪師)　　　(機語未見)　　智海正覺本逸禪師法嗣五人(二人見錄)　福州大中海印德隆禪師簽判劉經臣居士(語見賢臣)　　(饒州薦福嚴禪師　福州幽巖覺禪師　　福州雙峯弼禪師)　　　(已上機語未見)　青原第十一世(洞山七世)　　投子義青禪師法嗣四人　東京天寧芙蓉道楷禪師　隨州大洪第一世報恩禪師　沂州洞山雲禪師　長安福應文禪師四之卷　南嶽第十二世(臨濟八世)　　黃龍普覺慧南禪師法嗣二十三人　廬山東林照覺常總禪師(語具續燈)　隆興府黃龍寶覺晦堂祖心禪師　筠州黃檗真覺惟勝禪師　袁州仰山行偉禪師(語具續燈)　隆興府泐潭洪英禪師　湖州報本慧元禪師　潭州大溈懷秀禪師(語具續燈)　蘄州開元子琦禪師　潭州雲蓋守智禪師　隆興府泐潭真淨雲庵克文禪師　南康軍雲居元祐禪師(語具續燈)　潭州石霜琳禪師(語具續燈)　吉州隆慶慶閑禪師(語具續燈)　隆興府黃龍元肅禪師(語具續燈)　衡州華光恭禪師(語具續燈)　隆興府上藍順禪師　廬山圓通璣禪師(語具續燈)　舒州三祖法宗禪師　南安軍雪峰道圓禪師　南嶽福嚴鐵面慈感禪師(語具續燈)　隆興府祐聖法[宋-木+居]禪師　南康軍清隱潛庵清源禪師　廬山歸宗志芝庵主　　楊歧方會禪師法嗣三人　舒州白雲守端禪師　建康府保寧仁勇禪師　比部孫居士(遺其名語見賢臣)　　翠巖可真禪師法嗣一人　潭州大溈真如慕喆禪師　　蔣山贊元禪師法嗣二人　邵州丞熈應悅禪師　慶元府雪竇法雅禪師　　雲峰文悅禪師法嗣一人　　(潭州郭山霖禪師)　　　(機語未見)　　定慧海印超信禪師法嗣一人　平江府穹隆智圓禪師五之卷　青原第十二世(雲門六世)　　慧林圓照宗本禪師法嗣十五人　東京法雲大通善本禪師　鎮江府金山法印寧禪師(語見續燈)　鎮江府甘露傳祖仲宣禪師(語見續燈)　台州瑞巖有居禪師(語見續燈)　東京凈因佛日惟岳禪師(語見續燈)　嘉興府本覺法真守一禪師　舒州投子證悟脩顒禪師(語見續燈)　常州無錫南禪寧禪師　揚州石塔慧禪師(語見續燈)　真州長蘆淨照崇信禪師(語見續燈)　紹興府石佛密印曉通禪師　平江府萬壽圓禪師(語見續燈)　福州地藏守恩禪師　筠州壽聖省聦禪師(語見續燈)　鎮江府金山智覺法慧禪師　　法雲圓通法秀禪師法嗣六人　建康府保寧覺印子英禪師(語見續燈)　舒州甘露德顒禪師(語見續燈)　東京法雲佛國惟白禪師　廬山開先心印智珣禪師　溫州僊巖景純禪師　寧國府廣教守訥禪師　　天鉢文慧重元禪師法嗣二人　衛州元豐清滿禪師　青州定慧法本禪師　　長蘆廣照應夫禪師法嗣四人(三人見錄)　真定府洪濟慈覺宗賾禪師　慶元府雪竇覺印道榮禪師　平江府慧日廣燈智覺禪師　　(和州開聖覺禪師)　　　(機語未見)　　佛日智才禪師法嗣一人　澧州夾山自齡禪師(語見續燈)　　瑞巖子鴻禪師法嗣一人　慶元府育王真戒曇振禪師(語見續燈)　　資壽捷禪師法嗣二人(一人見錄)　泉州慧空圓覺大智文宥禪師　　(泉州資壽思永禪師)　　　(機語未見)　　淨眾梵言首座法嗣一人　西京招提廣燈惟湛禪師　　蔣山佛慧法泉禪師法嗣一人　清獻公趙抃居士(語見賢臣)　　九峰鑒韶禪師法嗣一人　慶元府大梅祖鏡法英禪師(韶嗣泐潭澄澄嗣五祖戒戒取雲門為　　　　的孫)　青原第十二世(洞山八世)　　芙蓉道楷禪師法嗣十八人(十三人見錄)　鄧州丹霞子淳禪師　東京淨因枯木法成禪師　襄陽府石門元易禪師　長安天寧大用齊璉禪師　潼川府梅山己禪師　東京淨因自覺禪師　福州普賢善秀禪師　襄陽府鹿門法燈禪師　西京天寧禧誧禪師　隆興府泐潭闡提惟照禪師　建昌軍資聖南禪師　筠州洞山微禪師　太傅高世則居士(語見賢臣)　　(西京招提實禪師　廬山慧日南禪師　　隨州大洪恭禪師　西京少林江禪師　　潼川府景山居禪師)　　　(已上機語未見)　　大洪恩禪師法嗣二人(一人見錄)　隨州大洪淨嚴守遂禪師　　(隨州大洪智禪師)　　　(機語未見)六之卷　南嶽第十三世(臨濟九世黃龍二世)　　黃龍寶覺晦堂祖心禪師法嗣十六人　隆興府黃龍死心悟新禪師　隆興府黃龍佛壽靈源惟清禪師　隆興府泐潭草堂善清禪師　溫州護國寄堂景新禪師　漳州保福本權禪師　泗州龜山曉津禪師　舒州天柱修靜禪師　吉州青原惟信禪師　鄂州黃龍智明禪師　成都府海雲法琮禪師　潭州道吾仲圓禪師　漢州三聖繼昌禪師　舒州龍門純禪師　太史黃庭堅居士(語見賢臣)　中大吳中立居士(語見賢臣)　正言王居士(名犯　欽宗皇帝廟諱語見賢臣)　　東林照覺常總禪師法嗣九人(八人見錄)　隆興府泐潭應乾禪師　廬山開先廣鑑行瑛禪師　廬山圓通可僊禪師　臨江軍慧力可昌禪師　紹興府象田梵卿禪師　隆興府上藍希肇禪師　開封府建福慧圓上座　內翰蘇軾居士(語見賢臣)　　(威勝軍天寧道才禪師)　　　(機語未見)　　黃檗真覺惟勝禪師法嗣一人　成都府昭覺紹覺純白禪師　　大溈懷秀禪師法嗣一人　潭州大溈祖瑃禪師(語見續燈)　　開元琦禪師法嗣一人　泉州尊勝有朋講師　　雲蓋守智禪師法嗣十二人(三人見錄)　湖州道場十同法如禪師　福州寶壽最樂禪師　紹興府石佛解空慧明禪師　　(袁州仰山普禪師　　福州連江報恩有機禪師　　潭州開福宣秘文玉禪師　吉州桃林希倩禪師　　隆興府上藍師中禪師　道州天寧與權禪師　　撫州踈山法泰禪師　湖州彌勒省文禪師　　湖州道場俊禪師)　　　(已上機語未見)七之卷　南嶽第十三世(臨濟九世黃龍二世)　　泐潭真淨雲庵克文禪師法嗣三十三人(二十　　人見錄)　隆興府兜率真寂從悅禪師　東京法雲佛然杲禪師　桂州壽寧善資禪師　南嶽祝融峰上封慧和禪師　筠州五峰淨覺本禪師　永州太平安禪師　潭州報慈進英禪師　筠州洞山至乾禪師　隆興府泐潭湛堂文準禪師　德安府文殊宣能禪師　廬山慧日文雅禪師　筠州洞山梵言禪師　平江府寶華佛慈普鑑禪師　筠州九峰希廣禪師　筠州黃檗道全禪師　筠州清凉寶覺寂音慧洪禪師　衢州超化靜禪師　南嶽石頭懷志庵主　婺州雙溪印首座　荊公王安石居士(語見賢臣)　　(隆興府慧安慧淵禪師　撫州光孝慧滿禪師　　袁州仰山希祖禪師　郢州大陽允平禪師　　潭州南臺洪禪師　潭州北禪慧昭禪師　　潭州石霜紹珂禪師　台州慈雲敦雅禪師　　隆興府泐潭福深禪師　衡州華藥英禪師　　成都府嘉祐道用禪師　眉州北禪惟孝禪師　　眉州象耳山惟古禪師)　　　(已上機語未見)　　雲居元祐禪師法嗣六人(三人見錄)　亳州白藻清儼禪師　臨江軍慧力崇教禪師　信州永豐慧日庵主　　(江州歸宗子章禪師　筠州黃檗覺智禪師　　信州鵝湖子昌禪師)　　　(已上機語未見)　　石霜琳禪師法嗣一人　夔府臥龍思順禪師　　泐潭洪英禪師法嗣八人(三人見錄)　南嶽法輪齊添禪師　泉州慧明雲禪師　潭州大溈齊恂禪師　　(潭州寶蓋自俊禪師　袁州仰山友恩禪師　　建康府華藏叔聰禪師　南嶽方廣懷紀禪師　　潭州石霜子高禪師)　　　(已上機語未見)　　仰山行偉禪師法嗣二人(一人見錄)　襄陽府谷隱靜顯禪師　　(潭州龍王善隨禪師)　　　(機語未見)　　黃龍元肅禪師(先住百丈)法嗣六人(三人見錄)　袁州仰山清簡禪師　隆興府九仙齊輔禪師　嘉州月珠祖鑑禪師　　(隆興府百丈維古禪師　興元府垂拱法滿禪師　　漢州清泉道隆禪師)　　　(已上機語未見)　　華光恭禪師法嗣一人　郴州萬壽念禪師　　圓通圓璣禪師法嗣七人(二人見錄)　台州真如戒香禪師　慶元府育王無竭淨曇禪師　　(福州圓明載清禪師　常州南禪立崇禪師　　建康府蔣山正覺文瑞禪師　　潭州開福世暹禪師　吉州龍須懷宗禪師)　　　(已上機語未見)　　三祖法宗禪師法嗣三人(一人見錄)　寧國府光孝惟爽禪師　　(南康軍棲賢利貫禪師　池州梅山海良禪師)　　　(已上機語未見)　　祐聖法[宋-木+居]禪師法嗣一人　潭州道林了一禪師八之卷　南嶽第十三世(臨濟九世楊岐二世)　　白雲守端禪師法嗣三人　蘄州五祖法演禪師　滁州瑯瑘水起禪師(語見續燈)　中丞郭祥正居士(語見賢臣)　南嶽第十三世(臨濟九世翠巖二世)　　真如慕喆禪師法嗣十六人(九人見錄)　東京智海普融道平禪師　隆興府泐潭景祥禪師　潭州東明仁仙禪師　廬小東林正覺自遵禪師　泗州普照明悟曉欽禪師　和州光孝碧落慧蘭禪師　吉州光孝慧曉禪師　潭州福嚴寘禪師　潭州東明遷禪師　　(婺州瑞峰道宗禪師　成都府昭覺師範禪師　　郢州興陽賢禪師　南嶽萬壽道琮禪師　　潭州雲峰清悟禪師　眉州象耳子真禪師　　衡州淨福慧文禪師)　　　(已上機語未見)　　雪竇法雅禪師法嗣一人　衢州光孝慈覺普印禪師　青原第十三世(雲門七世)　　法雲大通善本禪師法嗣二十三人(九人見錄)　潭州雲峰祖燈志璿禪師　臨安府淨慈寶印楚明禪師　東京慧林常悟禪師　真州長蘆祖照道和禪師　湖州道場草堂有規禪師　湖州道場顏禪師　鄭州資福寶月法明禪師　福州雪峰妙湛思慧禪師　臨安府上天竺慈辯從諫講師　　(慶元府香山淨淵禪師　嚴州南山文則禪師　　處州資聖杲宣禪師　衢州超化靈曉禪師　　平江府淨慧擇隣禪師　處州壽寧介通禪師　　嚴州烏龍真悟守節禪師溫州天寧用忠禪師　　鎮江府焦山從禪師　紹興府佛智慧通禪師　　福州龜洋法海禪師　溫州資聖曉初禪師　　臨安府淨慈瑞禪師　平江府壽聖鑒禪師)　　　(已上機語未見)　　金山法印寧禪師法嗣六人(一人見錄)　吉州禾山用安禪師　　(溫州仙岩慧初禪師　衢州超化守曇禪師　　湖州西余道孜禪師　寧國府廣教道本禪師　　台州鴻福道才禪師)　　　(已上機語未見)　　甘露傳祖仲宣禪師法嗣一人　平江府妙湛尼慈鑑大師文照　　瑞巖有居禪師法嗣一人　台州萬年處幽禪師　　淨因佛日惟岳禪師法嗣一人　福州鼓山禪鑒體淳禪師　　本覺法真守一禪師法嗣三人(二人見錄)　台州天台如庵主　平江府西竺尼法海　　(建康府蔣山欽禪師)　　　(機語未見)九之卷　青原第十三世(雲門七世)　　投子證悟脩顒禪師法嗣二人　鄧州香嚴海印智月禪師　丞相富弼居士(語見賢臣)　　金山智覺法慧禪師法嗣一人　常州報恩寶月覺然禪師　　長蘆淨照崇信禪師法嗣十四人(五人見錄)　東京慧林慈受懷深禪師　平江府光孝證悟如璝禪師　紹興府天衣如哲禪師　婺州智者法銓禪師　臨安府徑山妙空智訥禪師　　(紹興府天衣智暹禪師　嘉輿府資聖懷悟禪師　　平江府光孝覺照明禪師　廬州資福梵欽禪師　　具州靈岩覺顒禪師　臨安府慶善智照禪師　　平江府光孝無著淨真禪師　　福州西禪道暹禪師　龍門法秀庵主)　　　(已上機語未見)　　萬壽圓禪師法嗣三人　　(平江府慧嚴玨禪師　台州國清果禪師　　平江府永懷榮禪師)　　　(已上機語未見)　　壽聖省聦禪師法嗣一人　黃門侍郎蘇轍居士(語見賢臣)　　保寧覺印子英禪師法嗣八人(二人見錄)　臨安府鹽官廣福惟尚禪師　慶元府雪竇法寧禪師　　(漢州無為志全禪師　平江府虎丘通禪師　　寧國府廣教守困禪師　汝州香山常禪師　　建康府華藏宜禪師　　寧國府廣教密印元照禪師)　　　(已上機語未見)　　甘露德顒禪師法嗣一人　揚州光孝元禪師　　法雲佛國惟白禪師法嗣六人(二人見錄)　東京慧林月印慧海禪師　楊州建隆原禪師　　(舒州三祖策禪師　溫州天寧祖鑑修禪師　　南康軍羅漢遇禪師　寧國府廣教堯禪師)　　　(已上機語未見)　　開先心印智珣禪師法嗣一人　廬山開先宗禪師　　元豐慧圓清滿禪師法嗣二人　福州雪峰圓覺宗演禪師　衛州王大夫(語見賢臣)　　洪濟慈覺宗賾禪師法嗣七人　　(福州賢沙智章禪師　臨安府淨慈惟一禪師　　台州天寧子深禪師　福州瑞峰延禪師　　建康府蔣山善欽禪師　嘉興府本覺道如禪師　　長安僧忍禪師)　　　(已上機語未見)　　雪竇道榮禪師法嗣一人　福州雪峰大智禪師　　夾山自齡禪師法嗣三人(一人見錄)　潭州石霜法聦禪師　　(澧州層山珊禪師　潭州龍安惟顯禪師)　　　(已上機語未見)　　育王真戒曇振禪師法嗣一人　慶元府岳林真禪師　　招提廣燈惟湛禪師法嗣二人(一人見錄)　嘉興府華亭觀音禪師(遺其名)　　(嘉興府南塔守聰禪師)　　　(機語未見)　青原第十三世(洞山九世)　　丹霞子淳禪師法嗣七人(四人見錄)　真州長蘆真歇清了禪師　慶元府天童宏智正覺禪師　隨州大洪慧照慶預禪師　處州治平湡禪師　　(郢州大陽滿禪師　廬山歸宗明禪師　　唐州大乘昇禪師)　　　(已上機語未見)　　淨因枯木法成禪師法嗣十人(五人見錄)　太平州吉祥法宣禪師　台州天封子歸禪師　台州護國守昌禪師　鄧州丹霞普月禪師　東京妙慧尼淨智大師慧光　　(太平州天寧珂禪師　池州龍池預禪師　　襄陽府雙泉月禪師　福州妙峰雲禪師　　鎮江府金山堅禪師)　　　(已上機語未見)　　石門元易禪師法嗣五人(三人見錄)　吉州青原齊禪師　紹興府天衣法聦禪師　遂寧府廣利尼佛通大師(遺其名)　　(漢州無為義聳禪師　嘉州九頂慈普禪師)　　　(已上機語未見)　　淨因自覺禪師法嗣一人　東京華嚴真懿慧蘭禪師　　天寧禧誧禪師法嗣一人　西京熊耳慈禪師　　寶峰闡提惟照禪師法嗣七人(五人見錄)　江州圓通真際德止禪師　興國軍真如道會禪師　興國軍智通景深禪師　衡州華藥智朋禪師　衢州烏巨癡憨如懿禪師　　(袁州仰山季禪師　　嘉興府報恩大顛通禪師　平江府薦福臻禪師)　　(已上機語未見)　　大洪智禪師法嗣一人　紹興府天章樞禪師　　大法淨嚴守遂禪師法嗣二人　隨州大洪慶顯禪師　　(荊南府公安愍禪師)　　　(機語未見)十之卷　南岳第十四世(臨濟十四黃龍三世)　　泐潭應乾禪師法嗣十三人(七人見錄)　楚州勝因戲魚咸靜禪師　潭州龍牙宗密禪師　福州雪峰有需禪師　福州東禪從密禪師　慶元府天童普交禪師　江州圓通圓機道旻禪師　慶元府中峰知和庵主　　(吉州南崗照禪師　隆興府雲巖如山禪師　　頴州薦福真禪師　潭州石霜楚蟾禪師　　袁州木平覺澄禪師　潮州資福省悟禪師　　洪州景福良玉禪師　衡州開福德筠禪師)　　　(已上機語未見)　　開先廣鑑行瑛禪師法嗣十四人(二人見錄)　紹興府慈氏瑞仙禪師　潭州大溈海評禪師　　(慶元府蘆山智通禪師　蘄州德山聲絕禪師　　潭州道林法照禪師　建昌軍光孝文璟禪師　　隆興府九仙次彥禪師　福州游地汝英禪師　　泉州三植灌冲禪師　紹興府寶蓋用興禪師　　廣州天寧宗順禪師　湖州靈山慧浩禪師　　筠州黃檗道欽禪師　婺州淨土熙禪師)　　　(已上機語未見)　　圓通可仙禪師法嗣二人　婺州明招法鏡禪師(語見續燈)　　(舒州浮山法真禪師)　　　(機語未見)　　象田梵卿禪師法嗣六人(二人見錄)　慶元府雪竇持禪師　紹興府石佛益禪師　　(信州光孝宗益禪師　常州光孝淨源禪師　　紹興府九巖仲文禪師　紹興府象田珍禪師)　　　(已上機語未見)　　黃龍死心悟新禪師法嗣十六人(八人見錄)　吉州禾山超宗慧方禪師　臨安府崇覺空禪師　潭州上封祖秀禪師　嘉州九頂寂惺慧泉禪師　嘉興府華亭性空妙普庵主　嚴州鐘山道隆首座　揚州齊謐首座　空室道人智通　　(楚州寧國道宗禪師　廬州羅漢守節禪師　　饒州薦福慧璉禪師　彭州曲尺宗商禪師　　臨江軍捿賢曇禪師　荊州竹園道珠禪師　　東京天寧慧副禪師　慧宣首座)　　　(已上機語未見)　　黃龍靈源惟清禪師法嗣十六人(九人見錄)　舒州真乘靈峰慧古禪師　潭州上封佛心才禪師　隆興府黃龍通照德逢禪師　潭州法輪應瑞禪師　東京天寧長靈守卓禪師　信州博山子經禪師　隆興府百丈以栖禪師　邵州光孝曇清禪師　溫州光孝德週禪師　　(潭州法輪守寔禪師　邵州天寧宗覺禪師　　澧州欽山元德禪師　福州廣化若秀禪師　　廣陵隆慶海禪師　信州龜峰僧璘禪師　　隆興府滿月寧禪師)　　　(已上機語未見)　　黃龍草堂善清禪師法嗣八人(四人見錄)　隆興府黃龍山堂道震禪師　台州萬年雪巢法一禪師　福州雪峰東山慧空禪師　慶元府育王野堂普崇禪師　　(撫州踈山如禪師　潭州雲岩因禪師　　潭州慈雲隆禪師　鎮江府金山一禪師)　　　(已上機語未見)　　青原惟信禪師法嗣六人(三人見錄)　潭州梁山懽禪師　成都府正法希明禪師　澧州浮山光選禪師(語具續燈)祖庵主　　(成都府正法明禪師　成都府昭覺符禪師)　　　(已上機語未見)　　昭覺紹覺純白禪師法嗣二人(一人見錄)　成都府信相正覺宗顯禪師　　(邛州鐵像嵩禪師)　　　(機語未見)　　大溈祖瑃禪師法嗣五人(二人見錄)　眉州中岩慧目蘊能禪師　懷安軍雲頂寶覺宗印禪師　　(建寧府乾元希式禪師　嘉州靈峰了真禪師　　榮州天寧法空禪師)　　　(已上機語未見)　　龍門純禪師法嗣三人　澧州欽山普初禪師(語具續燈)　　(澧州洛浦惟昉禪師　希祖首座)　　　(已上機語未見)　　三聖繼昌禪師法嗣三人　溫州淨光佛日了威禪師(語具續燈)　　(彭州曲尺慧照禪師　彭州大隨元照禪師)　　　(已上機語未見)　　泗州龜山曉津禪師法嗣二人　　(泗州普照齊禪師　岳麓祖曇禪師)　　　(已上機語未見)　　兜率真寂從悅禪師法嗣七人(三人見錄)　撫州踈山了常禪師　隆興府兜率慧照禪師　丞相張商英居士(語見賢臣)　　(舒州投子慧勝禪師　隆興府兜率慧宣禪師　　袁州楊岐子圓禪師　台州慈雲明鑑禪師)　　　(已上機語未見)　　法雲佛照杲禪師法嗣三人　筠州洞山辯禪師　東京智海儀禪師　西蜀鑾法師　　泐潭湛堂文準禪師法嗣三人(二人見錄)　隆興府雲岩典牛天游禪師　潭州三角智堯禪師　　(隆興府乾元宗遷禪師)　　　(機語未見)　　文殊宣能禪師法嗣一人　常德府德山瓊禪師　　慧日文雅禪師法嗣二人　隆興府九仙祖鑑法清禪師　平江府覺海法因庵主　　洞山梵言禪師法嗣一人　筠州洞山擇言禪師　　道林了一禪師法嗣一人　潭州大溈大圓智禪師嘉泰普燈錄總目錄卷上"
}