{
    "T02n0099_008:0049b04_0": "雜阿含經卷第八",
    "T02n0099_008:0049b06_0": "宋天竺三藏求那跋陀羅譯",
    "T02n0099_008:0049b07_0": "（一八八）如是我聞：一時，佛住舍衛國祇樹給孤獨園。",
    "T02n0099_008:0049b08_1": "爾時，世尊告諸比丘：「當正觀察眼無常。",
    "T02n0099_008:0049b09_2": "如是觀者，是名正見。",
    "T02n0099_008:0049b09_3": "正觀故生厭，生厭故離喜、離貪，離喜、貪故，我說心正解脫。",
    "T02n0099_008:0049b11_4": "如是耳、鼻、舌、身、意，離喜、離貪，離喜、貪故。",
    "T02n0099_008:0049b12_5": "比丘！",
    "T02n0099_008:0049b12_6": "我說心正解脫，心正解脫者，能自記說：『我生已盡，梵行已立，所作已作，自知不受後有。』」",
    "T02n0099_008:0049b14_7": "佛說此經已，諸比丘聞佛所說，歡喜奉行。",
    "T02n0099_008:0049b16_0": "如無常，如是苦、空、非我，亦如是說。",
    "T02n0099_008:0049b17_0": "（一八九）如是我聞：一時，佛住舍衛國祇樹給孤獨園。",
    "T02n0099_008:0049b18_1": "爾時，世尊告諸比丘：「於眼當正思惟、觀察無常。",
    "T02n0099_008:0049b19_2": "所以者何？",
    "T02n0099_008:0049b19_3": "於眼正思惟、觀察無常故，於眼欲貪斷，欲貪斷故，我說心正解脫。",
    "T02n0099_008:0049b21_4": "耳、鼻、舌、身、意，正思惟、觀察故，欲貪斷，欲貪斷者，我說心正解脫。",
    "T02n0099_008:0049b22_5": "如是，比丘！",
    "T02n0099_008:0049b22_6": "心正解脫者，能自記說：『我生已盡，梵行已立，所作已作，自知不受後有。』」",
    "T02n0099_008:0049b24_7": "佛說此經已，諸比丘聞佛所說，歡喜奉行。",
    "T02n0099_008:0049b26_0": "（一九〇）如是我聞：一時，佛住舍衛國祇樹給孤獨園。",
    "T02n0099_008:0049b27_1": "爾時，世尊告諸比丘：「若於眼不識、不知、不斷、不離欲者，不堪任正盡苦。",
    "T02n0099_008:0049b28_2": "耳、鼻、舌、身、意亦復如是。",
    "T02n0099_008:0049b29_3": "諸比丘！",
    "T02n0099_008:0049b29_4": "於眼若識、若知、若斷、若離欲者，堪任正盡苦。",
    "T02n0099_008:0049c01_5": "於耳、鼻、舌、身、意，若識、若知、若斷、若離欲者，堪任正盡苦。」",
    "T02n0099_008:0049c02_6": "佛說此經已，諸比丘聞佛所說，歡喜奉行。",
    "T02n0099_008:0049c04_0": "（一九一）如是我聞：一時，佛住舍衛國祇樹給孤獨園。",
    "T02n0099_008:0049c05_1": "爾時，世尊告諸比丘：「於眼若不識、不知、不斷、不離欲者，不堪任越生、老、病、死苦。",
    "T02n0099_008:0049c07_0": "耳、鼻、舌、身、意，不識、不知、不斷、不離欲者，不堪任越生、老、病、死苦。",
    "T02n0099_008:0049c08_1": "諸比丘！",
    "T02n0099_008:0049c08_2": "於眼若識、若知、若斷、若離欲者，堪任越生、老、病、死苦。",
    "T02n0099_008:0049c09_3": "於耳、鼻、舌、身、意，若識、若知、若斷、若離欲，堪任越生、老、病、死苦。」",
    "T02n0099_008:0049c11_4": "佛說此經已，諸比丘聞佛所說，歡喜奉行。",
    "T02n0099_008:0049c13_0": "（一九二）如是我聞：一時，佛住舍衛國祇樹給孤獨園。",
    "T02n0099_008:0049c14_1": "爾時，世尊告諸比丘：「若於眼不離欲，心不解脫者，不堪任正盡苦。",
    "T02n0099_008:0049c15_2": "於耳、鼻、舌、身、意不離欲，心不解脫者，不堪任正盡苦。",
    "T02n0099_008:0049c17_3": "諸比丘！",
    "T02n0099_008:0049c17_4": "若於眼色離欲，心解脫者，彼堪任正盡苦。",
    "T02n0099_008:0049c18_5": "於耳、鼻、舌、身、意離欲，心解脫者，堪任正盡苦。」",
    "T02n0099_008:0049c19_6": "佛說此經已，諸比丘聞佛所說，歡喜奉行。",
    "T02n0099_008:0049c21_0": "（一九三）如是我聞：一時，佛住舍衛國祇樹給孤獨園。",
    "T02n0099_008:0049c22_1": "爾時，世尊告諸比丘：「若於眼、色不離欲，心不解脫者，不堪任越生、老、病、死苦。",
    "T02n0099_008:0049c24_2": "於耳、鼻、舌、身、意不離欲，心不解脫者，不堪任越生、老、病、死苦。",
    "T02n0099_008:0049c25_3": "諸比丘！",
    "T02n0099_008:0049c25_4": "若於眼、色離欲，心解脫者，堪任越生、老、病、死苦。",
    "T02n0099_008:0049c27_0": "於耳、鼻、舌、身、意離欲，心解脫者，堪任越生、老、病、死苦。」",
    "T02n0099_008:0049c28_1": "佛說此經已，諸比丘聞佛所說，歡喜奉行。",
    "T02n0099_008:0050a01_0": "（一九四）如是我聞：一時，佛住舍衛國祇樹給孤獨園。",
    "T02n0099_008:0050a02_1": "爾時，世尊告諸比丘：「若於眼生喜者，則於苦生喜，若於苦生喜者，我說彼不解脫於苦。",
    "T02n0099_008:0050a04_2": "於耳、鼻、舌、身、意生喜者，則於苦生喜，於苦生喜者，我說彼不解脫於苦。",
    "T02n0099_008:0050a06_3": "「諸比丘！",
    "T02n0099_008:0050a06_4": "若於眼不生喜者，則於苦不生喜，於苦不生喜者，我說彼解脫於苦。",
    "T02n0099_008:0050a08_5": "於耳、鼻、舌、身、意不生喜者，則於苦不生喜，於苦不生喜者，我說彼解脫於苦。」",
    "T02n0099_008:0050a09_6": "佛說此經已，諸比丘聞佛所說，歡喜奉行。",
    "T02n0099_008:0050a11_0": "（一九五）如是我聞：一時，佛住舍衛國祇樹給孤獨園。",
    "T02n0099_008:0050a12_1": "爾時，世尊告諸比丘：「一切無常。",
    "T02n0099_008:0050a12_2": "云何一切無常？",
    "T02n0099_008:0050a13_3": "謂眼無常，若色、眼識、眼觸，若眼觸因緣生受，苦覺、樂覺、不苦不樂覺，彼亦無常。",
    "T02n0099_008:0050a15_0": "耳、鼻、舌、身、意亦復如是。",
    "T02n0099_008:0050a15_1": "多聞聖弟子如是觀者，於眼生厭，若色、眼識、眼觸、眼觸因緣生受，苦覺、樂覺、不苦不樂覺，於彼生厭。",
    "T02n0099_008:0050a17_2": "耳、鼻、舌、身、意，聲、香、味、觸、法、意識、意觸、意觸因緣生受，苦覺、樂覺、不苦不樂覺，彼亦生厭，厭故不樂，不樂故解脫，解脫知見：『我生已盡，梵行已立，所作已作，自知不受後有。』」",
    "T02n0099_008:0050a21_3": "佛說此經已，諸比丘聞佛所說，歡喜奉行。",
    "T02n0099_008:0050a23_0": "如無常經，如是苦、空、無我，亦如是說。",
    "T02n0099_008:0050a24_0": "（一九六）如是我聞：一時，佛住舍衛國祇樹給孤獨園。",
    "T02n0099_008:0050a25_1": "爾時，世尊告諸比丘：「一切無常。",
    "T02n0099_008:0050a25_2": "云何一切？",
    "T02n0099_008:0050a26_3": "謂眼無常，若色、眼識、眼觸、眼觸因緣生受，若苦、若樂、不苦不樂，彼亦無常。",
    "T02n0099_008:0050a27_4": "如是耳、鼻、舌、身、意，若法、意識、意觸、意觸因緣生受，若苦、若樂、不苦不樂，彼亦無常。",
    "T02n0099_008:0050a29_5": "多聞聖弟子如是觀者，於眼解脫，若色、眼識、眼觸、眼觸因緣生受，若苦、若樂、不苦不樂，彼亦解脫。",
    "T02n0099_008:0050b03_6": "如是耳、鼻、舌、身、意、法，意識、意觸、意觸因緣生受，若苦、若樂、不苦不樂，彼亦解脫，我說彼生、老、病、死、憂、悲、惱、苦。」",
    "T02n0099_008:0050b05_7": "佛說此經已，諸比丘聞佛所說，歡喜奉行。",
    "T02n0099_008:0050b07_0": "如說一切無常，如是一切苦、一切空、一切非我、一切虛業法、一切破壞法、一切生法、一切老法、一切病法、一切死法、一切愁憂法、一切煩惱法、一切集法、一切滅法、一切知法、一切識法、一切斷法、一切覺法、一切作證、一切魔、一切魔勢、一切魔器、一切然、一切熾然、一切燒，皆如上二經廣說。",
    "T02n0099_008:0050b14_0": "（一九七）如是我聞：一時，佛住迦闍尸利沙支提，與千比丘俱，皆是舊縈髮婆羅門。",
    "T02n0099_008:0050b15_1": "爾時，世尊為千比丘作三種示現教化。",
    "T02n0099_008:0050b16_2": "云何為三？",
    "T02n0099_008:0050b17_3": "神足變化示現、他心示現、教誡示現。",
    "T02n0099_008:0050b17_4": "神足示現者，世尊隨其所應，而示現入禪定正受，陵虛至東方，作四威儀，行、住、坐、臥，入火三昧，出種種火光，青、黃、赤、白、紅、頗梨色，水火俱現、或身下出火，身上出水，身上出火，身下出水，周圓四方亦復如是。",
    "T02n0099_008:0050b22_5": "爾時，世尊作種種神變已，於眾中坐，是名神足示現。",
    "T02n0099_008:0050b23_6": "他心示現者，如彼心、如彼意、如彼識，彼應作如是念、不應作如是念、彼應作如是捨、彼應作如是身證住，是名他心示現。",
    "T02n0099_008:0050b26_7": "教誡示現者，如世尊說：「諸比丘！",
    "T02n0099_008:0050b27_8": "一切燒然。",
    "T02n0099_008:0050b27_9": "云何一切燒然？",
    "T02n0099_008:0050b28_10": "謂眼燒然，若色、眼識、眼觸、眼觸因緣生受，若苦、若樂、不苦不樂，彼亦燒然。",
    "T02n0099_008:0050b29_11": "如是耳、鼻、舌、身、意燒然，若法、意識、意觸、意觸因緣生受，若苦、若樂、不苦不樂，彼亦燒然，以何燒然，貪火燒然、恚火燒然、癡火燒然，生、老、病、死、憂、悲、惱、苦火燒然。」",
    "T02n0099_008:0050c04_12": "爾時，千比丘聞佛所說，不起諸漏，心得解脫，佛說此經已，諸比丘聞佛所說，歡喜奉行。",
    "T02n0099_008:0050c07_0": "（一九八）如是我聞：一時，佛住王舍城耆闍崛山。",
    "T02n0099_008:0050c08_1": "爾時，尊者羅睺羅往詣佛所，稽首佛足，退住一面，白佛言：「世尊！",
    "T02n0099_008:0050c09_2": "云何知、云何見我內識身及外一切相，令我、我所、我慢使繫著不生？」",
    "T02n0099_008:0050c11_3": "爾時，世尊告羅睺羅：「善哉！",
    "T02n0099_008:0050c11_4": "羅睺羅！",
    "T02n0099_008:0050c11_5": "能問如來甚深之義。」",
    "T02n0099_008:0050c12_6": "佛告羅睺羅：「眼若過去、若未來、若現在，若內、若外，若麁、若細，若好、若醜，若遠、若近，彼一切非我、非異我、不相在如實知。",
    "T02n0099_008:0050c15_7": "耳、鼻、舌、身、意亦復如是。",
    "T02n0099_008:0050c15_8": "「羅睺羅！",
    "T02n0099_008:0050c16_0": "作如是知、如是見我此識身及外一切相，令我、我所、我慢使繫著不生。",
    "T02n0099_008:0050c17_1": "羅睺羅！",
    "T02n0099_008:0050c17_2": "如是我、我所、我慢使繫著不生者。",
    "T02n0099_008:0050c18_3": "羅睺羅！",
    "T02n0099_008:0050c18_4": "是名斷愛濁見，正無間等，究竟苦邊。」",
    "T02n0099_008:0050c19_5": "佛說此經已，尊者羅睺羅聞佛所說，歡喜奉行。",
    "T02n0099_008:0050c21_0": "如內入處，如是外入處，色、聲、香、味、觸、法，眼識，耳、鼻、舌、身、意識，眼觸，耳、鼻、舌、身、意觸，眼觸生受，耳、鼻、舌、身、意觸生受，眼觸生想，耳、鼻、舌、身、意觸生想，眼觸生思，耳、鼻、舌、身、意觸生思，眼觸生愛，耳、鼻、舌、身、意觸生愛，亦如上說。",
    "T02n0099_008:0050c27_0": "（一九九）如是我聞：一時，佛住王舍城迦蘭陀竹園。",
    "T02n0099_008:0050c28_1": "爾時，世尊告羅睺羅：「云何知、云何見，於此識身及外一切相，無有我、我所、我慢使繫著？」",
    "T02n0099_008:0051a01_2": "羅睺羅白佛言：「世尊是法根、法眼、法依。",
    "T02n0099_008:0051a02_0": "善哉！",
    "T02n0099_008:0051a02_1": "世尊！",
    "T02n0099_008:0051a02_2": "當為諸比丘廣說此義，諸比丘聞已，當受奉行。」",
    "T02n0099_008:0051a03_3": "佛告羅睺羅：「善哉！",
    "T02n0099_008:0051a03_4": "諦聽，當為汝說。",
    "T02n0099_008:0051a04_5": "諸所有眼，若過去、若未來、若現在，若內、若外，若麁、若細，若好、若醜，若遠、若近，彼一切非我、非異我、不相在如實正觀。",
    "T02n0099_008:0051a06_6": "羅睺羅！",
    "T02n0099_008:0051a07_7": "耳、鼻、舌、身意亦復如是。",
    "T02n0099_008:0051a07_8": "「羅睺羅！",
    "T02n0099_008:0051a07_9": "如是知、如是見我此識身及外一切相，我、我所、我慢使繫著不生。",
    "T02n0099_008:0051a09_10": "羅睺羅！",
    "T02n0099_008:0051a09_11": "如是比丘越於二，離諸相，寂滅解脫。",
    "T02n0099_008:0051a10_12": "羅睺羅！",
    "T02n0099_008:0051a10_13": "如是比丘斷諸愛欲，轉去諸結，究竟苦邊。」",
    "T02n0099_008:0051a11_14": "佛說此經已，羅睺羅聞佛所說，歡喜奉行。",
    "T02n0099_008:0051a13_0": "如內入，如是外入，乃至意觸因緣生受，亦如是廣說。",
    "T02n0099_008:0051a15_0": "（二〇〇）如是我聞：一時，佛住舍衛國祇樹給孤獨園。",
    "T02n0099_008:0051a16_1": "爾時，尊者羅睺羅往詣佛所，稽首佛足，退坐一面，白佛言：「善哉！",
    "T02n0099_008:0051a17_2": "世尊！",
    "T02n0099_008:0051a17_3": "為我說法，我聞法已，獨一靜處，專精思惟，不放逸住；獨一靜處，專精思惟，不放逸住已，如是思惟：『所以族姓子剃除鬚髮，正信非家，出家學道，修持梵行，見法自知作證：「我生已盡，梵行已立，所作已作，自知不受後有。」』」",
    "T02n0099_008:0051a23_4": "爾時，世尊觀察羅睺羅心，解脫慧未熟，未堪任受增上法。",
    "T02n0099_008:0051a24_5": "問羅睺羅言：「汝以授人五受陰未？」",
    "T02n0099_008:0051a25_6": "羅睺羅白佛：「未也。",
    "T02n0099_008:0051a25_7": "世尊！」",
    "T02n0099_008:0051a25_8": "佛告羅睺羅：「汝當為人演說五受陰。」",
    "T02n0099_008:0051a26_9": "爾時，羅睺羅受佛教已，於異時為人演說五受陰，說已，還詣佛所，[旃-方+示]首佛足，退住一面，白佛言：「世尊！",
    "T02n0099_008:0051a29_10": "我已為人說五受陰，唯願世尊為我說法，我聞法已，獨一靜處，專精思惟，不放逸住，乃至自知不受後有。」",
    "T02n0099_008:0051b02_11": "爾時，世尊復觀察羅睺羅心，解脫智未熟，不堪任受增上法。",
    "T02n0099_008:0051b04_12": "問羅睺羅言：「汝為人說六入處未？」",
    "T02n0099_008:0051b04_13": "羅睺羅白佛：「未也。",
    "T02n0099_008:0051b05_14": "世尊！」",
    "T02n0099_008:0051b05_15": "佛告羅睺羅：「汝當為人演說六入處。」",
    "T02n0099_008:0051b06_16": "爾時，羅睺羅於異時為人演說六入處，說六入處已，來詣佛所，[旃-方+示]首禮足，退住一面，白佛言：「世尊！",
    "T02n0099_008:0051b08_17": "我已為人演說六入處，唯願世尊為我說法，我聞法已，當獨一靜處，專精思惟，不放逸住，乃至自知不受後有。」",
    "T02n0099_008:0051b11_18": "爾時，世尊觀察羅睺羅心，解脫智未熟，不堪任受增上法。",
    "T02n0099_008:0051b12_19": "問羅睺羅言：「汝已為人說尼陀那法未？」",
    "T02n0099_008:0051b13_20": "羅睺羅白佛言：「未也。",
    "T02n0099_008:0051b14_21": "世尊！」",
    "T02n0099_008:0051b14_22": "佛告羅睺羅：「汝當為人演說尼陀那法。」",
    "T02n0099_008:0051b15_23": "爾時，羅睺羅於異時為人廣說尼陀那法已，來詣佛所，[旃-方+示]首禮足，退住一面，白佛言：「世尊！",
    "T02n0099_008:0051b17_24": "為我說法，我聞法已，獨一靜處，專精思惟，不放逸住，乃至自知不受後有。」",
    "T02n0099_008:0051b19_25": "爾時，世尊復觀察羅睺羅心，解脫智未熟……廣說乃至告羅睺羅言：「汝當於上所說諸法，獨於一靜處，專精思惟，觀察其義。」",
    "T02n0099_008:0051b22_26": "爾時，羅睺羅受佛教勅，如上所聞法、所說法思惟稱量，觀察其義，作是念：「此諸法一切皆順趣涅槃、流注涅槃、後住涅槃。」",
    "T02n0099_008:0051b25_27": "爾時，羅睺羅往詣佛所，[旃-方+示]首禮足，退住一面，白佛言：「世尊！",
    "T02n0099_008:0051b26_28": "我已於如上所聞法、所說法獨一靜處，思惟稱量，觀察其義，知此諸法皆順趣涅槃、流注涅槃、後住涅槃。」",
    "T02n0099_008:0051b29_29": "爾時，世尊觀察羅睺羅心，解脫智熟，堪任受增上法。",
    "T02n0099_008:0051c01_30": "告羅睺羅言：「羅睺羅！",
    "T02n0099_008:0051c01_31": "一切無常。",
    "T02n0099_008:0051c02_32": "何等法無常？",
    "T02n0099_008:0051c02_33": "謂眼無常，若色、眼識、眼觸……」如上無常廣說。",
    "T02n0099_008:0051c03_34": "爾時，羅睺羅聞佛所說，歡喜隨喜，禮佛而退。",
    "T02n0099_008:0051c05_0": "爾時，羅睺羅受佛教已，獨一靜處，專精思惟，不放逸住：「所以族姓子剃除鬚髮，著袈裟衣，正信非家，出家學道，純修梵行，乃至見法自知作證：『我生已盡，梵行已立，所作已作，自知不受後有。』」",
    "T02n0099_008:0051c09_1": "成阿羅漢，心善解脫。",
    "T02n0099_008:0051c10_0": "佛說此經已，羅睺羅聞佛所說，歡喜奉行。",
    "T02n0099_008:0051c11_0": "（二〇一）如是我聞：一時，佛住舍衛國祇樹給孤獨園。",
    "T02n0099_008:0051c12_1": "時，有異比丘來詣佛所，稽首佛足，退住一面，白佛言：「世尊！",
    "T02n0099_008:0051c13_2": "云何知、云何見，次第疾得漏盡？」",
    "T02n0099_008:0051c14_3": "爾時，世尊告彼比丘：「當正觀無常。",
    "T02n0099_008:0051c15_4": "何等法無常？",
    "T02n0099_008:0051c15_5": "謂眼無常，若色、眼識、眼觸、眼觸因緣生受，若苦、若樂、不苦不樂，當觀無常。",
    "T02n0099_008:0051c17_6": "耳、鼻、舌、身、意當觀無常。",
    "T02n0099_008:0051c17_7": "若法、意識、意觸、意觸因緣生受，若苦、若樂、不苦不樂，彼亦無常。",
    "T02n0099_008:0051c19_8": "比丘！",
    "T02n0099_008:0051c19_9": "如是知、如是見，次第盡有漏。」",
    "T02n0099_008:0051c20_0": "時，彼比丘聞佛所說，歡喜作禮而去。",
    "T02n0099_008:0051c21_0": "如是，比丘所說經。",
    "T02n0099_008:0051c21_1": "若差別者：「云何知、云何見，次第盡一切結，斷一切縛、斷一切使、斷一切上煩惱、斷一切結、斷諸流、斷諸軛、斷諸取、斷諸觸、斷諸蓋、斷諸纏、斷諸垢、斷諸愛、斷諸意、斷邪見生正見、斷無明生明。",
    "T02n0099_008:0051c26_2": "比丘！",
    "T02n0099_008:0051c26_3": "如是觀眼無常，乃至如是知、如是見，次第無明斷，明生。」",
    "T02n0099_008:0051c27_4": "時，彼比丘聞佛所說歡喜，歡喜已，作禮而去。",
    "T02n0099_008:0051c29_0": "（二〇二）如是我聞：一時，佛住舍衛國祇樹給孤獨園。",
    "T02n0099_008:0052a01_1": "時，有異比丘往詣佛所，稽首佛足，白佛言：「世尊！",
    "T02n0099_008:0052a02_2": "云何知、云何見，次第我見斷，無我見生？」",
    "T02n0099_008:0052a03_3": "佛告彼比丘：「於眼正觀無常，若色、眼識、眼觸、眼觸因緣生受，若苦、若樂、不苦不樂，彼亦正觀無我。",
    "T02n0099_008:0052a05_4": "如是乃至意觸因緣生受，若苦、若樂、不苦不樂，彼亦正觀無我。",
    "T02n0099_008:0052a07_5": "比丘！",
    "T02n0099_008:0052a07_6": "如是知、如是見，次第我見斷，無我見生。」",
    "T02n0099_008:0052a08_7": "時，彼比丘聞佛所說歡喜，歡喜已，作禮而去。",
    "T02n0099_008:0052a10_0": "（二〇三）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0052a11_1": "爾時，世尊告諸比丘：「若有比丘能斷一法者，則得正智，能自記說：『我生已盡，梵行已立，所作已作，自知不受後有。』」",
    "T02n0099_008:0052a14_0": "諸比丘白佛言：「世尊是法根、法眼、法依。」",
    "T02n0099_008:0052a14_1": "唯願演說，諸比丘聞已，當受奉行。",
    "T02n0099_008:0052a15_2": "佛告諸比丘：「諦聽，善思，當為汝說。",
    "T02n0099_008:0052a16_3": "諸比丘！",
    "T02n0099_008:0052a16_4": "云何一法斷故，乃至不受後有？",
    "T02n0099_008:0052a17_5": "所謂無明，離欲明生，得正智，能自記說：『我生已盡，梵行已立，所作已作，自知不受後有。』」",
    "T02n0099_008:0052a19_6": "時，有異比丘從坐起，整衣服，偏袒右肩，為佛作禮，右膝著地，合掌白佛言：「世尊！",
    "T02n0099_008:0052a21_7": "云何知、云何見無明，離欲明生？」",
    "T02n0099_008:0052a22_8": "佛告比丘：「當正觀察眼無常，若色、眼識、眼觸、眼觸因緣生受，若苦、若樂、不苦不樂，彼亦正觀無常。",
    "T02n0099_008:0052a24_9": "耳、鼻、舌、身、意亦復如是。",
    "T02n0099_008:0052a24_10": "比丘！",
    "T02n0099_008:0052a25_11": "如是知、如是見無明，離欲明生。」",
    "T02n0099_008:0052a25_12": "佛說此經已，諸比丘聞佛所說，歡喜奉行。",
    "T02n0099_008:0052a27_0": "（二〇四）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0052a28_1": "爾時，世尊告尊者阿難：「於眼當如實知、如實見，若眼、色、眼識、眼觸、眼觸因緣生受，若苦、若樂、不苦不樂，彼亦如實知、如實見。",
    "T02n0099_008:0052b02_2": "耳、鼻、舌、身、意亦復如是。",
    "T02n0099_008:0052b02_3": "彼如實知、如實見已，於眼生厭，若色、眼識、眼觸、眼觸因緣生受，若苦、若樂、不苦不樂，彼亦生厭。",
    "T02n0099_008:0052b04_4": "耳、鼻、舌、身、意亦復如是。",
    "T02n0099_008:0052b05_5": "厭已不樂，不樂已解脫，解脫知見：『我生已盡，梵行已立，所作已作，自知不受後有。』」",
    "T02n0099_008:0052b07_6": "佛說此經已，諸比丘聞佛所說，歡喜奉行。",
    "T02n0099_008:0052b09_0": "（二〇五）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0052b10_1": "爾時，世尊說一切優陀那偈已，告尊者阿難：「眼無常、苦、變易、異分法，若色、眼識、眼觸、眼觸因緣生受，若苦、若樂、不苦不樂，彼亦無常、苦、變易、異分法。",
    "T02n0099_008:0052b13_2": "耳、鼻、舌、身、意亦復如是。",
    "T02n0099_008:0052b14_3": "多聞聖弟子如是觀者，於眼得解脫，若色、眼識、眼觸、眼觸因緣生受，彼亦解脫。",
    "T02n0099_008:0052b16_0": "耳、鼻、舌、身、意法、意識、意觸、意觸因緣生受，若苦、若樂、不苦不樂，彼解脫，我說彼解脫生、老、病、死、憂、悲、惱、苦。」",
    "T02n0099_008:0052b18_1": "佛說此經已，尊者阿難聞佛所說，歡喜奉行。",
    "T02n0099_008:0052b20_0": "（二〇六）如是我聞：一時，佛住毘舍離城耆婆拘摩羅藥師菴羅園。",
    "T02n0099_008:0052b21_1": "爾時，世尊告諸比丘：「當勤方便禪思，內寂其心。",
    "T02n0099_008:0052b22_2": "所以者何？",
    "T02n0099_008:0052b22_3": "比丘！",
    "T02n0099_008:0052b22_4": "方便禪思，內寂其心，如是如實知顯現。",
    "T02n0099_008:0052b23_5": "於何如實知顯現？",
    "T02n0099_008:0052b24_6": "於眼如實知顯現，若色、眼識、眼觸、眼觸因緣生受，若苦、若樂、不苦不樂，彼亦如實知顯現。",
    "T02n0099_008:0052b26_7": "耳、鼻、舌、身、意亦復如是。",
    "T02n0099_008:0052b26_8": "此諸法無常、有為，亦如是如實知顯現。」",
    "T02n0099_008:0052b27_9": "佛說此經已，諸比丘聞佛所說，歡喜奉行。",
    "T02n0099_008:0052b29_0": "（二〇七）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0052c01_1": "爾時，世尊告諸比丘：「當修無量三摩提，精勤繫念。",
    "T02n0099_008:0052c02_2": "所以者何？",
    "T02n0099_008:0052c02_3": "修無量三摩提，精勤繫念已，則如實顯現。",
    "T02n0099_008:0052c03_4": "於何如實顯現？",
    "T02n0099_008:0052c04_5": "於眼如實顯現……」如是廣說，乃至「此諸法無常、有為，此如實顯現。」",
    "T02n0099_008:0052c05_6": "佛說此經已，諸比丘聞佛所說，歡喜奉行。",
    "T02n0099_008:0052c07_0": "（二〇八）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0052c08_1": "爾時，世尊告諸比丘：「過去、未來眼無常，況現在眼。",
    "T02n0099_008:0052c09_2": "多聞聖弟子如是觀者，不顧過去眼，不欣未來眼，於現在眼厭、不樂、離欲、向厭。",
    "T02n0099_008:0052c11_3": "耳、鼻、舌、身、意亦復如是。」",
    "T02n0099_008:0052c12_4": "佛說此經已，諸比丘聞佛所說，歡喜奉行。",
    "T02n0099_008:0052c14_0": "如無常，苦、空、無我，亦如是說。",
    "T02n0099_008:0052c15_0": "如內入處四經，如是外入處色、聲、香、味、觸、法四經，內外入處四經，亦如是說。",
    "T02n0099_008:0052c17_0": "（二〇九）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0052c18_1": "爾時，世尊告諸比丘：「有六觸入處。",
    "T02n0099_008:0052c19_2": "云何為六？",
    "T02n0099_008:0052c19_3": "眼觸入處，耳、鼻、舌、身、意觸入處。",
    "T02n0099_008:0052c20_4": "沙門、婆羅門於此六觸入處集、滅、味、患、離不如實知，當知是沙門、婆羅門去我法、律遠，如虛空與地。」",
    "T02n0099_008:0052c22_5": "時，有異比丘從坐起，整衣服，為佛作禮，合掌白佛言：「我具足如實知此六觸入處集、滅、味、患、離。」",
    "T02n0099_008:0052c24_6": "佛告比丘：「我今問汝，汝隨問答我。",
    "T02n0099_008:0052c25_7": "比丘！",
    "T02n0099_008:0052c25_8": "汝見眼觸入處是我、異我、相在不？」",
    "T02n0099_008:0052c26_9": "答言：「不也，世尊！」",
    "T02n0099_008:0052c27_10": "佛告比丘：「善哉！",
    "T02n0099_008:0052c27_11": "善哉！",
    "T02n0099_008:0052c27_12": "於此眼觸入處非我、非異我、不相在，如實知見者，不起諸漏、心不染著、心得解脫，是名初觸入處已斷、已知，斷其根本，如截多羅樹頭，於未來法永不復起，所謂眼識及色。",
    "T02n0099_008:0053a02_13": "汝見耳、鼻、舌、身、意觸入處是我、異我、相在不？」",
    "T02n0099_008:0053a03_14": "答言：「不也，世尊！」",
    "T02n0099_008:0053a04_15": "佛告比丘：「善哉！",
    "T02n0099_008:0053a04_16": "善哉！",
    "T02n0099_008:0053a04_17": "於耳、鼻、舌、身、意觸入處非我、非異我、不相在，作如是如實知見者，不起諸漏、心不染著，以得解脫，是名比丘六觸入處已斷、已知，斷其根本，如截多羅樹頭，於未來世欲不復生，謂意識、法。」",
    "T02n0099_008:0053a09_18": "佛說此經已，諸比丘聞佛所說，歡喜奉行。",
    "T02n0099_008:0053a11_0": "（二一〇）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0053a12_1": "爾時，世尊告諸比丘：「莫樂莫苦。",
    "T02n0099_008:0053a13_2": "所以者何？",
    "T02n0099_008:0053a13_3": "有六觸入處地獄，眾生生彼地獄中者，眼所見不可愛色、不見可愛色，見不可念色、不見可念色，見不善色、不見善色，以是因緣故，一向受憂苦。",
    "T02n0099_008:0053a16_4": "耳聲、鼻香、舌味、身觸、意識法，見不可愛、不見可愛，見不可念、不見可念，見不善法、不見善法，以是因緣故，長受憂苦。",
    "T02n0099_008:0053a19_5": "「諸比丘！",
    "T02n0099_008:0053a20_0": "有六觸入處，其有眾生生彼處者，眼見可愛、不見不可愛，見可念色、非不可念色，見善色、非不善色，以是因緣故，一向長受喜樂。",
    "T02n0099_008:0053a23_1": "耳聲、鼻香、舌味、身觸、意所識法，可愛非不可愛、可念非不可念、見善非不善。」",
    "T02n0099_008:0053a24_2": "佛說此經已，諸比丘聞佛所說，歡喜奉行。",
    "T02n0099_008:0053a26_0": "（二一一）如是我聞：一時，佛住毘舍離耆婆拘摩羅藥師菴羅園。",
    "T02n0099_008:0053a27_1": "爾時，世尊告諸比丘：「我昔未成正覺時，獨一靜處，禪思思惟：『自心多向何處觀察？』",
    "T02n0099_008:0053a29_2": "自心多逐過去五欲功德，少逐現在五欲功德，逐未來世轉復微少；我觀多逐過去五欲心已，極生方便，精勤自護，不復令隨過去五欲功德。",
    "T02n0099_008:0053b03_3": "「我以是精勤自護故，漸漸近阿耨多羅三藐三菩提。",
    "T02n0099_008:0053b04_4": "汝等諸比丘亦復多逐過去五欲功德，現在、未來亦復微少，汝今亦當以心多逐過去五欲功德故，增加自護，亦當不久得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』",
    "T02n0099_008:0053b09_5": "「所以者何？",
    "T02n0099_008:0053b10_6": "眼見色因緣生內受，若苦、若樂、不苦不樂。",
    "T02n0099_008:0053b11_7": "耳、鼻、舌、身、意法因緣生內受，若苦、若樂、不苦不樂。",
    "T02n0099_008:0053b12_8": "是故，比丘！",
    "T02n0099_008:0053b12_9": "於彼入處當覺知，若眼滅，色想則離。",
    "T02n0099_008:0053b13_10": "耳、鼻、舌、身、意滅，法想則離。」",
    "T02n0099_008:0053b14_11": "佛說：「當覺六入處。」",
    "T02n0099_008:0053b14_12": "言已，入室坐禪。",
    "T02n0099_008:0053b14_13": "時，有眾多比丘，世尊去後，作此論議：「世尊為我等略說法要，不廣分別，而入室坐禪。",
    "T02n0099_008:0053b16_14": "世尊說言：『當覺六入處，若彼眼滅，色想則離；耳、鼻、舌、身、意滅，法想則離。』",
    "T02n0099_008:0053b18_15": "我等今日於世尊略說法中猶故不解，今此眾中，誰有慧力，能為我等於世尊略說法中廣為我等演說其義？」",
    "T02n0099_008:0053b21_16": "復作是念：「唯有尊者阿難，常侍世尊，常為大師之所讚歎，聰慧梵行。",
    "T02n0099_008:0053b22_17": "唯有尊者阿難堪能為我等於世尊略說法中演說其義，我等今日皆共往詣尊者阿難所，問其要義，如阿難所說，悉當奉持。」",
    "T02n0099_008:0053b25_18": "爾時，眾多比丘往詣尊者阿難所，共相問訊已，於一面坐。",
    "T02n0099_008:0053b27_19": "白尊者阿難言：「尊者！",
    "T02n0099_008:0053b27_20": "當知世尊為我等略說法要，如上所說，具問阿難，當為我等廣說其義。」",
    "T02n0099_008:0053b29_21": "尊者阿難語諸比丘：「諦聽，善思，於世尊略說法中，當為汝等廣說其義，世尊略說者，即是滅六入處有餘之說，故言：『眼處滅，色想則離；耳、鼻、舌、身、意入處滅，法想則離。』",
    "T02n0099_008:0053c04_22": "世尊略說此法已，入室坐禪，我今已為汝等分別說義。」",
    "T02n0099_008:0053c05_23": "尊者阿難說此義已，諸比丘聞其所說，歡喜奉行。",
    "T02n0099_008:0053c07_0": "（二一二）如是我聞：一時，佛住舍衛國祇樹給孤獨園。",
    "T02n0099_008:0053c08_1": "爾時，世尊告諸比丘：「我不為一切比丘說不放逸行，亦非不為一切比丘說不放逸行。",
    "T02n0099_008:0053c10_2": "「不向何等像類比丘說不放逸行？",
    "T02n0099_008:0053c11_0": "若比丘得阿羅漢，盡諸有漏，離諸重擔，逮得己利，盡諸有結，心正解脫。",
    "T02n0099_008:0053c12_1": "如是像類比丘，我不為說不放逸行。",
    "T02n0099_008:0053c13_2": "所以者何？",
    "T02n0099_008:0053c13_3": "彼諸比丘已作不放逸故，不復堪能作放逸事，我今見彼諸尊者得不放逸果，是故不為彼說不放逸行。",
    "T02n0099_008:0053c16_4": "「為何等像類比丘說不放逸行？",
    "T02n0099_008:0053c17_5": "若諸比丘在學地者，未得心意增上安隱，向涅槃住，如是像類比丘，我為其說不放逸行。",
    "T02n0099_008:0053c19_6": "所以者何？",
    "T02n0099_008:0053c19_7": "以彼比丘習學諸根，心樂隨順資生之具，親近善友，不久當得盡諸有漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』",
    "T02n0099_008:0053c23_8": "所以者何？",
    "T02n0099_008:0053c23_9": "彼眼識所可愛樂、染著之色，彼比丘見已，不喜、不讚歎、不染、不繫著住；以不喜、不讚歎、不染、不著住故，專精勝進，身心止息，心安極住不忘，常定一心，無量法喜，但逮得第一三昧正受，終不退滅隨於眼色。",
    "T02n0099_008:0053c28_10": "於耳、鼻、舌、身、意識法亦復如是。」",
    "T02n0099_008:0053c28_11": "佛說此經已，諸比丘聞佛所說，歡喜奉行。",
    "T02n0099_008:0054a01_0": "（二一三）如是我聞：一時，佛住舍衛國祇樹給孤獨園。",
    "T02n0099_008:0054a02_1": "爾時，世尊告諸比丘：「當為汝等演說二法。",
    "T02n0099_008:0054a03_2": "諦聽，善思。",
    "T02n0099_008:0054a03_3": "何等為二？",
    "T02n0099_008:0054a03_4": "眼、色為二。",
    "T02n0099_008:0054a03_5": "耳聲、鼻香、舌味、身觸、意法為二，是名二法。",
    "T02n0099_008:0054a04_6": "「若有沙門、婆羅門作如是說：『是非二者，沙門瞿曇所說二法，此非為二。』",
    "T02n0099_008:0054a06_7": "彼自以意說二法者，但有言說，聞已不知，增其疑惑，以非其境界故。",
    "T02n0099_008:0054a08_8": "「所以者何？",
    "T02n0099_008:0054a08_9": "緣眼、色，眼識生，三事和合，緣觸觸生受，若苦、若樂、不苦不樂。",
    "T02n0099_008:0054a10_0": "若於此受集、受滅、受味、受患、受離不如實知者，種貪欲身觸、種瞋恚身觸、種戒取身觸、種我見身觸，亦種殖增長諸惡不善法。",
    "T02n0099_008:0054a12_1": "如是純大苦集皆從集生，如是耳、鼻、舌、身，意、法緣，生意識，三事和合觸……」廣說如上。",
    "T02n0099_008:0054a14_2": "「復次，眼緣色，生眼識，三事和合觸，觸緣受，若苦、若樂、不苦不樂，於此諸受集、滅、味、患、離如是知。",
    "T02n0099_008:0054a17_3": "如是知已，不種貪欲身觸、不種瞋恚身觸、不種戒取身觸、不種我見身觸、不種諸惡不善法。",
    "T02n0099_008:0054a19_4": "如是諸惡不善法滅，純大苦聚滅。",
    "T02n0099_008:0054a20_5": "耳、鼻、舌、身、意法亦復如是。」",
    "T02n0099_008:0054a20_6": "佛說此經已，諸比丘聞佛所說，歡喜奉行。",
    "T02n0099_008:0054a22_0": "（二一四）如是我聞：一時，佛住舍衛國祇樹給孤獨園。",
    "T02n0099_008:0054a23_1": "爾時，世尊告諸比丘：「有二因緣生識。",
    "T02n0099_008:0054a24_2": "何等為二？",
    "T02n0099_008:0054a24_3": "謂眼色、耳聲、鼻香、舌味、身觸、意法……」如是廣說，乃至「非其境界故。",
    "T02n0099_008:0054a25_4": "所以者何？",
    "T02n0099_008:0054a26_0": "眼、色因緣生眼識，彼無常、有為、心緣生，色若眼、識，無常、有為、心緣生，此三法和合觸，觸已受，受已思，思已想，此等諸法無常、有為、心緣生，所謂觸、想、思。",
    "T02n0099_008:0054a29_1": "耳、鼻、舌、身、意亦復如是。」",
    "T02n0099_008:0054b01_0": "佛說此經已，諸比丘聞佛所說，歡喜奉行。",
    "T02n0099_008:0054b02_0": "（二一五）如是我聞：一時，佛住舍衛國祇樹給孤獨園。",
    "T02n0099_008:0054b03_1": "爾時，尊者富留那比丘往詣佛所，稽首佛足，退住一面，白佛言：「世尊說現法、說滅熾然、說不待時、說正向、說即此見、說緣自覺。",
    "T02n0099_008:0054b06_2": "世尊！",
    "T02n0099_008:0054b06_3": "云何為現法，乃至緣自覺？」",
    "T02n0099_008:0054b07_4": "佛告富留那：「善哉！",
    "T02n0099_008:0054b07_5": "富留那！",
    "T02n0099_008:0054b07_6": "能作此問。",
    "T02n0099_008:0054b07_7": "富留那！",
    "T02n0099_008:0054b08_8": "諦聽，善思，當為汝說。",
    "T02n0099_008:0054b08_9": "富留那！",
    "T02n0099_008:0054b08_10": "比丘眼見色已，覺知色、覺知色貪，我此內有眼識色貪，我此內有眼識色貪如實知。",
    "T02n0099_008:0054b10_11": "富留那！",
    "T02n0099_008:0054b11_12": "若眼見色已，覺知色、覺知色貪，我此內有眼識色貪如實知者，是名現見法。",
    "T02n0099_008:0054b13_0": "「云何滅熾然？",
    "T02n0099_008:0054b13_1": "云何不待時？",
    "T02n0099_008:0054b13_2": "云何正向？",
    "T02n0099_008:0054b13_3": "云何即此見？",
    "T02n0099_008:0054b14_4": "云何緣自覺？",
    "T02n0099_008:0054b14_5": "富留那！",
    "T02n0099_008:0054b14_6": "比丘眼見色已，覺知色，不起色貪覺，我無有內眼識色貪，不起色貪覺，如實知。",
    "T02n0099_008:0054b16_7": "若，富留那！",
    "T02n0099_008:0054b16_8": "比丘眼見色已，覺知已，不起色貪覺，如實知色，不起色貪覺如實知，是名滅熾然、不待時、正向、即此見、緣自覺。",
    "T02n0099_008:0054b19_9": "耳、鼻、舌、身、意亦復如是。」",
    "T02n0099_008:0054b19_10": "佛說此經已，富留那比丘聞佛所說，歡喜奉行。",
    "T02n0099_008:0054b22_0": "（二一六）如是我聞：一時，佛在舍衛國祇樹給孤獨園。",
    "T02n0099_008:0054b23_1": "爾時，世尊告諸比丘：「言大海者，愚夫所說，非聖所說，此大小水耳。",
    "T02n0099_008:0054b24_2": "云何聖所說海？",
    "T02n0099_008:0054b25_3": "謂眼識色已，愛念、深著，貪樂身、口、意業，是名為海。",
    "T02n0099_008:0054b26_4": "一切世間阿修羅眾，乃至天、人，悉於其中貪樂沈沒，如狗肚藏，如亂草蘊，此世、他世絞結纏鎖，亦復如是。",
    "T02n0099_008:0054b28_5": "耳識聲、鼻識香、舌識味、身識觸，此世、他世絞結纏鏁，亦復如是。」",
    "T02n0099_008:0054c01_6": "佛說此經已，諸比丘聞佛所說，歡喜奉行。",
    "T02n0099_008:0054c03_0": "如身、口、意業，如是貪、恚、癡，老、病、死，亦如是說。",
    "T02n0099_008:0054c04_1": "如五根三經，六根三經，亦如是說。",
    "T02n0099_008:0054c05_0": "（二一七）如是我聞：一時，佛住舍衛國祇樹給孤獨園。",
    "T02n0099_008:0054c06_1": "爾時，世尊告諸比丘：「所謂海者，世間愚夫所說，非聖所說。",
    "T02n0099_008:0054c07_2": "海大小水耳，眼是人大海，彼色為濤波。",
    "T02n0099_008:0054c08_3": "若能堪色濤波者，得度眼大海，竟於濤波迴澓諸水、惡蟲、羅剎女鬼。",
    "T02n0099_008:0054c10_4": "耳、鼻、舌、身、意是人大海，聲、香、味、觸、法為濤波，若堪忍彼法濤波，得度於意海，竟於濤波迴澓、惡蟲、羅剎女鬼。」",
    "T02n0099_008:0054c12_5": "爾時，世尊以偈頌曰：「大海巨濤波，　　惡蟲羅剎怖，　難度而能度，　　集離永無餘，　能斷一切苦，　　不復受餘有，　永之般涅槃，　　不復還放逸。」",
    "T02n0099_008:0054c18_0": "佛說此經已，諸比丘聞佛所說，歡喜奉行。",
    "T02n0099_008:0054c19_0": "（二一八）如是我聞：一時，佛住舍衛國祇樹給孤獨園。",
    "T02n0099_008:0054c20_1": "爾時，世尊告諸比丘：「我今當為汝等說苦集道跡、苦滅道跡。",
    "T02n0099_008:0054c21_2": "諦聽，善思，當為汝說。",
    "T02n0099_008:0054c22_3": "「云何苦集道跡？",
    "T02n0099_008:0054c22_4": "緣眼、色，生眼識，三事和合觸，緣觸受，緣受愛，緣愛取，緣取有，緣有生，緣生老、病、死、憂、悲、惱、苦集，如是。",
    "T02n0099_008:0054c24_5": "耳、鼻、舌、身、意亦復如是。",
    "T02n0099_008:0054c25_6": "是名苦集道跡。",
    "T02n0099_008:0054c25_7": "「云何苦滅道跡？",
    "T02n0099_008:0054c26_8": "緣眼、色，生眼識，三事和合觸，觸滅則受滅，受滅則愛滅，愛滅則取滅，取滅則有滅，有滅則生滅，生滅則老、病、死、憂、悲、惱、苦滅，如是純大苦聚滅。",
    "T02n0099_008:0054c29_9": "耳、鼻、舌、身、意亦如是說，是名苦滅道跡。」",
    "T02n0099_008:0055a01_10": "佛說此經已，諸比丘聞佛所說，歡喜奉行。",
    "T02n0099_008:0055a03_0": "（二一九）如是我聞：一時，佛住舍衛國祇樹給孤獨園。",
    "T02n0099_008:0055a04_1": "爾時，世尊告諸比丘：「我今當說涅槃道跡。",
    "T02n0099_008:0055a05_2": "云何為涅槃道跡？",
    "T02n0099_008:0055a05_3": "謂觀察眼無常，若色、眼識、眼觸因緣生受，內覺若苦、若樂、不苦不樂，彼亦無常。",
    "T02n0099_008:0055a07_4": "耳、鼻、舌、身、意亦復如是，是名涅槃道跡。」",
    "T02n0099_008:0055a08_5": "佛說此經已，諸比丘聞佛所說，歡喜奉行。",
    "T02n0099_008:0055a10_0": "（二二〇）如是我聞：一時，佛住舍衛國祇樹給孤獨園。",
    "T02n0099_008:0055a11_1": "爾時，世尊告諸比丘：「有似趣涅槃道跡。",
    "T02n0099_008:0055a12_2": "云何為似趣涅槃道跡？",
    "T02n0099_008:0055a12_3": "觀察眼非我，若色、眼識、眼觸因緣生受，若內覺若苦、若樂、不苦不樂，彼亦觀察無常。",
    "T02n0099_008:0055a14_4": "耳、鼻、舌、身、意亦復如是，是名似趣涅槃道跡。」",
    "T02n0099_008:0055a15_5": "佛說此經已，諸比丘聞佛所說，歡喜奉行。",
    "T02n0099_008:0055a17_0": "（二二一）如是我聞：一時，佛住舍衛國祇樹給孤獨園。",
    "T02n0099_008:0055a18_1": "爾時，世尊告諸比丘：「有趣一切取道跡。",
    "T02n0099_008:0055a19_2": "云何為趣一切取道跡？",
    "T02n0099_008:0055a19_3": "緣眼、色，生眼識，三事和合觸，觸緣受，受緣愛，愛緣取，取所取故。",
    "T02n0099_008:0055a21_4": "耳、鼻、舌、身、意亦復如是。",
    "T02n0099_008:0055a21_5": "取所取故，是名趣一切取道跡。",
    "T02n0099_008:0055a22_6": "「云何斷一切取道跡？",
    "T02n0099_008:0055a22_7": "緣眼、色，生眼識，三事和合觸，觸滅則受滅，受滅則愛滅，愛滅則取滅；如是知耳、鼻、舌、身、意亦復如是。」",
    "T02n0099_008:0055a25_8": "佛說此經已，諸比丘聞佛所說，歡喜奉行。",
    "T02n0099_008:0055a27_0": "（二二二）如是我聞：一時，佛住舍衛國祇樹給孤獨園。",
    "T02n0099_008:0055a28_1": "爾時，世尊告諸比丘：「當知一切知法、一切識法。",
    "T02n0099_008:0055a29_2": "諦聽，善思，當為汝說。",
    "T02n0099_008:0055a29_3": "「云何一切知法、一切識法？",
    "T02n0099_008:0055b01_4": "諸比丘！",
    "T02n0099_008:0055b01_5": "眼是知法、識法，若色、眼識、眼觸、眼觸因緣生受，內覺若苦、若樂、不苦不樂，彼一切是知法、識法。",
    "T02n0099_008:0055b03_6": "耳、鼻、舌、身、意亦復如是。」",
    "T02n0099_008:0055b04_7": "佛說此經已，諸比丘聞佛所說，歡喜奉行。",
    "T02n0099_008:0055b06_0": "（二二三）如是我聞：一時，佛住舍衛國祇樹給孤獨園。",
    "T02n0099_008:0055b07_1": "爾時，世尊告諸比丘：「我不說一法不知、不識而得究竟苦邊。",
    "T02n0099_008:0055b08_2": "云何不說一法不知、不識而得究竟苦邊？",
    "T02n0099_008:0055b09_3": "謂不說於眼不知、不識而得究竟苦邊，若色、眼識、眼觸、眼觸因緣生受，內覺若苦、若樂、不苦不樂亦復不說，不知不見而得究竟苦邊。",
    "T02n0099_008:0055b12_4": "耳、鼻、舌、身、意亦復如是。」",
    "T02n0099_008:0055b13_5": "佛說此經已，諸比丘聞佛所說，歡喜奉行。",
    "T02n0099_008:0055b15_0": "（二二四）如是我聞：一時，佛住舍衛國祇樹給孤獨園。",
    "T02n0099_008:0055b16_1": "爾時，世尊告諸比丘：「一切欲法應當斷。",
    "T02n0099_008:0055b17_2": "云何一切欲法應當斷？",
    "T02n0099_008:0055b17_3": "謂眼是一切欲法應當斷，若色、眼識、眼觸、眼觸因緣生受，內覺若苦、若樂、不苦不樂，彼一切欲法應當斷。",
    "T02n0099_008:0055b19_4": "耳、鼻、舌、身、意亦復如是。」",
    "T02n0099_008:0055b20_5": "佛說此經已，諸比丘聞佛所說，歡喜奉行。",
    "T02n0099_008:0055b22_0": "（二二五）如是我聞：一時，佛住舍衛國祇樹給孤獨園。",
    "T02n0099_008:0055b23_1": "爾時，世尊告諸比丘：「我不說一法不知、不斷而究竟苦邊。",
    "T02n0099_008:0055b24_2": "云何不說一法不知、不斷而究竟苦邊？",
    "T02n0099_008:0055b25_3": "謂不說眼不知、不斷而究竟苦邊，若色、眼識、眼觸、眼觸因緣生受，內覺若苦、若樂、不苦不樂，彼一切不說不知、不斷而究竟苦邊。",
    "T02n0099_008:0055b28_4": "耳、鼻、舌、身、意亦復如是。」",
    "T02n0099_008:0055b29_0": "佛說此經已，諸比丘聞佛所說，歡喜奉行。",
    "T02n0099_008:0055c01_0": "（二二六）如是我聞：一時，佛住舍衛國祇樹給孤獨園。",
    "T02n0099_008:0055c02_1": "爾時，世尊告諸比丘：「我今當說斷一切計。",
    "T02n0099_008:0055c03_2": "諦聽，善思，當為汝說。",
    "T02n0099_008:0055c03_3": "「云何不計？",
    "T02n0099_008:0055c03_4": "謂不計我見色，不計眼我所，不計相屬，若色、眼識、眼觸、眼觸因緣生受，內覺若苦、若樂、不苦不樂，彼亦不計樂我、我所，不計樂相屬；不計耳、鼻、舌、身、意亦復如是。",
    "T02n0099_008:0055c07_5": "「如是不計者，於諸世間常無所取，無所取故無所著，無所著故自覺涅槃：『我生已盡，梵行已立，所作已作，自知不受後有。』」",
    "T02n0099_008:0055c10_6": "佛說此經已，諸比丘聞佛所說，歡喜奉行。",
    "T02n0099_008:0055c12_0": "如上所說，眼等不計，一切事不計亦如是。",
    "T02n0099_008:0055c13_0": "（二二七）如是我聞：一時，佛住舍衛國祇樹給孤獨園。",
    "T02n0099_008:0055c14_1": "爾時，世尊告諸比丘：「計者是病，計者是癰，計者是刺，如來以不計住故，離病、離癰、離刺。",
    "T02n0099_008:0055c16_2": "「是故，比丘欲求不計住，離病、離癰、離刺者，彼比丘莫計眼我、我所，莫計眼相屬，莫計色、眼識、眼觸、眼觸因緣生受，內覺若苦、若樂、不苦不樂，彼亦莫計是我、我所、相在。",
    "T02n0099_008:0055c20_3": "耳、鼻、舌、身、意亦復如是。",
    "T02n0099_008:0055c20_4": "「比丘！",
    "T02n0099_008:0055c20_5": "如是不計者，則無所取，無所取故無所著，無所著故自覺涅槃：『我生已盡，梵行已立，所作已作，自知不受後有。』」",
    "T02n0099_008:0055c23_6": "佛說此經已，諸比丘聞佛所說，歡喜奉行。",
    "T02n0099_008:0055c25_0": "如眼等所說，餘一一事亦如是。",
    "T02n0099_008:0055c26_0": "（二二八）如是我聞：一時，佛住舍衛國祇樹給孤獨園。",
    "T02n0099_008:0055c27_1": "爾時，世尊告諸比丘：「我今當說增長法、滅法。",
    "T02n0099_008:0055c28_2": "云何增長法？",
    "T02n0099_008:0055c28_3": "謂緣眼、色、生眼識，三事和合觸，觸緣受……」廣說乃至「純大苦聚集，是名增長法。",
    "T02n0099_008:0056a01_4": "耳、鼻、舌、身、意亦復如是，是名增長法。",
    "T02n0099_008:0056a02_5": "「云何滅法，緣眼、色，生眼識，三事和合觸，觸滅則受滅……」廣說乃至「純大苦聚滅。",
    "T02n0099_008:0056a03_6": "耳、鼻、舌、身、意亦復如是，是名損減法。」",
    "T02n0099_008:0056a04_7": "佛說此經已，諸比丘聞佛所說，歡喜奉行。",
    "T02n0099_008:0056a06_0": "如增長、損減，如是起法、處變易法、集法、滅法，亦如上說。",
    "T02n0099_008:0056a08_0": "（二二九）如是我聞：一時，佛住舍衛國祇樹給孤獨園。",
    "T02n0099_008:0056a09_1": "爾時，世尊告諸比丘：「我今當說有漏、無漏法。",
    "T02n0099_008:0056a10_2": "云何有漏法？",
    "T02n0099_008:0056a10_3": "謂眼色、眼識、眼觸、眼觸因緣生受，內覺若苦、若樂、不苦不樂。",
    "T02n0099_008:0056a11_4": "耳、鼻、舌、身、意法、意識、意觸、意觸因緣生受，內覺若苦、若樂、不苦不樂，世俗者，是名有漏法。",
    "T02n0099_008:0056a13_5": "「云何無漏法？",
    "T02n0099_008:0056a14_6": "謂出世間意，若法、若意識、意觸、意觸因緣生受，內覺若苦、若樂、不苦不樂，出世間者，是名無漏法。」",
    "T02n0099_008:0056a16_7": "佛說此經已，諸比丘聞佛所說，歡喜奉行。",
    "T02n0099_008:0056a18_0": "雜阿含經卷第八"
}