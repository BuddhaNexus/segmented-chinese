{
    "T24n1459_002:0631b14_0": "根本說一切有部毘奈耶頌",
    "T24n1459_002:0631b15_0": "卷中",
    "T24n1459_002:0631b17_0": "尊者毘舍佉造",
    "T24n1459_002:0631b18_0": "三藏法師義淨奉　制譯",
    "T24n1459_002:0631b19_0": "◎九十波逸底迦法",
    "T24n1459_002:0631b20_0": "故妄語學處",
    "T24n1459_002:0631b21_0": "　已說三十事，　　捨與墮相應；　九十單墮罪，　　隨次今當說。",
    "T24n1459_002:0631b23_0": "　王舍城人眾，　　及以諸苾芻，　借問羅怙羅，　　佛今在何處？",
    "T24n1459_002:0631b25_0": "　此中有世尊，　　報言在彼處；　大師由此事，　　為說兩伽他。",
    "T24n1459_002:0631b27_0": "　故作妄語人，　　違於一實法；　現世造眾惡，　　當來受苦報。",
    "T24n1459_002:0631b29_0": "　寧吞熱鐵丸，　　猛焰極可畏；　不將破戒口，　　非法噉人食。",
    "T24n1459_002:0631c02_0": "　由苾芻妄語，　　佛制於學處；　差別有九殊，　　乃至於二種。",
    "T24n1459_002:0631c04_0": "　於無根五法，　　波羅市迦等；　戒見軌邪命，　　是九種應知。",
    "T24n1459_002:0631c06_0": "　他勝等五法，　　見等三不同；　於斯作異言，　　應知妄成八。",
    "T24n1459_002:0631c08_0": "　戒見軌邪命，　　及以見聞疑；　苾芻虛誑時，　　斯成有七種。",
    "T24n1459_002:0631c10_0": "　已說正當說，　　不實有三時；　復有見等三，　　說妄言有六。",
    "T24n1459_002:0631c12_0": "　如是一一減，　　智者應可思；　說語若他知，　　便成二種妄。",
    "T24n1459_002:0631c14_0": "　何謂五種妄？",
    "T24n1459_002:0631c14_1": "　　他勝等應知；　說上人法時，　　名入於他勝。",
    "T24n1459_002:0631c16_0": "　若於兩種謗，　　不實誑前人；　根與無根殊，　　名入於眾教。",
    "T24n1459_002:0631c18_0": "　若在僧伽前，　　法說為非法；　由其對眾重，　　名入吐羅中。",
    "T24n1459_002:0631c20_0": "　若褒灑陀時，　　問言清淨不；　默然而覆過，　　是名入惡作。",
    "T24n1459_002:0631c22_0": "　作此妄言時，　　便成四種別；　所餘諸妄說，　　咸入墮中收。",
    "T24n1459_002:0631c24_0": "　此五種妄說，　　其體重輕異；　不相交雜故，　　各陳其入言。",
    "T24n1459_002:0631c26_0": "　於不見等處，　　顛倒說見等；　故心說他解，　　墮落罪便傷。",
    "T24n1459_002:0631c28_0": "毀呰語學處",
    "T24n1459_002:0631c29_0": "　雖毀呰傍生，　　喚為禿角等；　懷羞情不忍，　　何況毀於人！",
    "T24n1459_002:0632a02_0": "　由斯世尊說，　　常饒益眾生；　苾芻毀滅言，　　便招於墮罪。",
    "T24n1459_002:0632a04_0": "　苾芻毀呰意，　　問婆羅門種；　汝梵志出家，　　此便生惡作。",
    "T24n1459_002:0632a06_0": "　若問剎帝利，　　戲心得惡作；　薜舍戍達羅，　　若問成根本。",
    "T24n1459_002:0632a08_0": "　毛木匠織師，　　客縫竹作等；　如斯諸種類，　　問時便得墮。",
    "T24n1459_002:0632a10_0": "　汝梵志工巧，　　清淨應須學；　沙門汝何用？",
    "T24n1459_002:0632a11_1": "　　即招惡作罪。",
    "T24n1459_002:0632a12_0": "　汝是剎帝利，　　牟矟弓射等；　此事應可為，　　說時便惡作。",
    "T24n1459_002:0632a14_0": "　如是戍達羅，　　薜舍所作業；　織竹等雜作，　　便獲根本罪。",
    "T24n1459_002:0632a16_0": "　汝自業應作，　　乞索教讀等；　若作如斯語，　　同前得惡作。",
    "T24n1459_002:0632a18_0": "　跛瞎癵躄行，　　侏儒及聾瘂；　毀他如是說，　　墮落火便燒。",
    "T24n1459_002:0632a20_0": "　汝疥癩癰疽，　　癢瘙痔嘔逆；　作如是等語，　　此人便得墮。",
    "T24n1459_002:0632a22_0": "　汝罪不清淨，　　有疑悔惡作；　汝有忿恨惱，　　得罪亦同前。",
    "T24n1459_002:0632a24_0": "　苾芻毀呰意，　　惡說罵詈等；　與鄙語相應，　　墮罪便相害。",
    "T24n1459_002:0632a26_0": "　如是族工巧，　　作業形容病；　罪及煩惱言，　　咸名毀滅語。",
    "T24n1459_002:0632a28_0": "　意欲簡前人，　　是何者佛護？",
    "T24n1459_002:0632a29_0": "　答言剎帝利，　　如是等無愆。",
    "T24n1459_002:0632b01_0": "離間語學處",
    "T24n1459_002:0632b02_0": "　苾芻離間語，　　欲使他分坼；　由為觸惱心，　　定招於墮罪。",
    "T24n1459_002:0632b04_0": "　汝剃髮賤人，　　問言誰語汝？",
    "T24n1459_002:0632b05_0": "　報云某甲道，　　此招於惡作。",
    "T24n1459_002:0632b06_0": "　於前學處中，　　說族工巧等；　應知罪相似，　　智者不應為。",
    "T24n1459_002:0632b08_0": "發舉殄諍羯磨學處",
    "T24n1459_002:0632b09_0": "　和合眾作法，　　同心許其事；　若更毀破者，　　墮罪遂便傷。",
    "T24n1459_002:0632b11_0": "　大眾共一心，　　如法如軌則；　斷除四種諍，　　評論等應知。",
    "T24n1459_002:0632b13_0": "　同心共秉法，　　於事無猶豫；　若云不善時，　　得破羯磨罪。",
    "T24n1459_002:0632b15_0": "　未作作了想，　　或疑而毀破；　斯便得惡作，　　異此便無咎。",
    "T24n1459_002:0632b17_0": "　若作此斷事，　　作餘斷事想；　應知了未了，　　得罪並同前。",
    "T24n1459_002:0632b19_0": "　主人秉羯磨，　　持欲及見等；　并客來苾芻，　　是謂五差別。",
    "T24n1459_002:0632b21_0": "　若識初中後，　　是名為主人；　此中作法人，　　謂秉羯磨者。",
    "T24n1459_002:0632b23_0": "　為他將欲者，　　此名持欲人；　現前居眾中，　　是名為見等。",
    "T24n1459_002:0632b25_0": "　我愛如是見，　　作如此平章；　不識初中後，　　應知此名客。",
    "T24n1459_002:0632b27_0": "　初三若毀破，　　俱得於墮罪；　後二若毀時，　　並皆招惡作。",
    "T24n1459_002:0632b29_0": "與女人說法過五六語學處",
    "T24n1459_002:0632c01_0": "　為女說法時，　　唯齊五六語；　除有智男子，　　過時得本愆。",
    "T24n1459_002:0632c03_0": "　一切色無常，　　受想行亦爾；　及識為五語，　　明慧者應知。",
    "T24n1459_002:0632c05_0": "　眼耳鼻及舌，　　身意並無常；　此名為六語，　　智者應當識。",
    "T24n1459_002:0632c07_0": "　欲說於五句，　　故心言第六；　或可擬說六，　　故七咸同罪。",
    "T24n1459_002:0632c09_0": "　若口吃無過，　　及以語怱怱；　智女更問時，　　為說便非犯。",
    "T24n1459_002:0632c11_0": "與未近圓人同句讀誦學處",
    "T24n1459_002:0632c12_0": "　與未近圓者，　　同句而誦法，　隨說即招愆，　　同誦開無過。",
    "T24n1459_002:0632c14_0": "向未近圓人說他麁罪學處",
    "T24n1459_002:0632c15_0": "　知他犯麁惡，　　告未具得罪；　大眾與法者，　　說時無有過。",
    "T24n1459_002:0632c17_0": "　何者名麁罪？",
    "T24n1459_002:0632c17_1": "　　謂波羅市迦、　僧伽伐尸沙，　　非餘事應識。",
    "T24n1459_002:0632c19_0": "實得上人法向未近圓人說學處",
    "T24n1459_002:0632c20_0": "　前人未近圓，　　苾芻向彼說，　實得上人法，　　得波逸底迦。",
    "T24n1459_002:0632c22_0": "　若是五種蓋，　　凡人法共知；　非此名上人、　　靜慮等境界。",
    "T24n1459_002:0632c24_0": "謗迴眾利物學處",
    "T24n1459_002:0632c25_0": "　說他與眾物，　　迴將入別人；　若作妄言時，　　便遭墮罪割。",
    "T24n1459_002:0632c27_0": "輕呵戒學處",
    "T24n1459_002:0632c28_0": "　半月半月說，　　戒經長淨時；　若其輕慢言，　　定得於本罪。",
    "T24n1459_002:0633a01_0": "　何須戒經內，　　說此小隨小，　令人惱悔生？",
    "T24n1459_002:0633a02_1": "　　是名輕慢戒。",
    "T24n1459_002:0633a03_0": "　厭疑生惱觸，　　憂熱遍燒煎；　能令起悔心，　　隨說皆招罪。",
    "T24n1459_002:0633a05_0": "　但是律教中，　　所有諸小戒；　苾芻輕慢說，　　亦皆成本愆。",
    "T24n1459_002:0633a07_0": "壞生種學處",
    "T24n1459_002:0633a08_0": "　所有種子類，　　及以有情村；　根莖節開子，　　自他損皆犯。",
    "T24n1459_002:0633a10_0": "　若從根得生，　　此說名根種；　謂是香附子，　　薑芋等應知。",
    "T24n1459_002:0633a12_0": "　莖種從莖出，　　插地即便生；　謂菩提石榴，　　柳等咸應識。",
    "T24n1459_002:0633a14_0": "　節種截取節，　　入地能生長；　蘆荻蔗竹等，　　由斯故得名。",
    "T24n1459_002:0633a16_0": "　裂種杏麻豆，　　子謂穀麥等；　有釋異種子，　　牛糞等生蓮。",
    "T24n1459_002:0633a18_0": "　羊毛生細稊，　　是一師別釋；　有情蟲蟻等，　　總攝諸生命。",
    "T24n1459_002:0633a20_0": "　村者謂樹等，　　有情之所依；　想疑而損之，　　皆招於墮罪。",
    "T24n1459_002:0633a22_0": "　如是種果等，　　稱境定招愆；　別種別想疑，　　應知亦得罪。",
    "T24n1459_002:0633a24_0": "　苾芻持五種，　　安在臼中舂；　若種損壞時，　　五罪一時得。",
    "T24n1459_002:0633a26_0": "　若不損壞者，　　但招五惡作；　置火及投湯，　　同前皆本罪。",
    "T24n1459_002:0633a28_0": "　若作故損意，　　青草處遊行；　有壞時便墮，　　不傷招惡作。",
    "T24n1459_002:0633b01_0": "　若於青草處，　　曳物而傷損；　或湯粥汁等，　　澆瀉亦同愆。",
    "T24n1459_002:0633b03_0": "　若以一方便，　　斬斷於一樹；　便招一惡作，　　一波逸底迦。",
    "T24n1459_002:0633b05_0": "　若以二方便，　　斬斷一樹等；　便得兩惡作，　　一墮罪應知。",
    "T24n1459_002:0633b07_0": "　隨方便多少，　　得爾許惡作；　隨其事差別，　　悉皆招本罪。",
    "T24n1459_002:0633b09_0": "　葉果未開花，　　諸藕諸根等；　蓮梢及蘋藻，　　隨壞墮相中。",
    "T24n1459_002:0633b11_0": "　皴皮及黃葉，　　蓮花等已開；　若斷惡作罪，　　佛言輕重異。",
    "T24n1459_002:0633b13_0": "　若須淨齒木，　　及皮葉花根；　取時為淨言，　　不應云斬折。",
    "T24n1459_002:0633b15_0": "　水藻及浮萍，　　地雞并鹹鹵；　青苔白醭葛，　　牽挽不應為。",
    "T24n1459_002:0633b17_0": "　何者是淨言？",
    "T24n1459_002:0633b17_1": "　　云汝應知是；　解是與淨等，　　淨了皆無過。",
    "T24n1459_002:0633b19_0": "　作淨二五殊，　　火刀蔫鳥甲；　墮破并拔出，　　捩斷擘不中。",
    "T24n1459_002:0633b21_0": "　營造伐樹時，　　應從樹神乞；　以諸花果食，　　設祭可隨時。",
    "T24n1459_002:0633b23_0": "　應為誦正法，　　謂三啟等經；　宜應具告知，　　十善十惡報。",
    "T24n1459_002:0633b25_0": "　行善招樂果，　　異斯生惡趣；　顯其功德施，　　復說慳貪罪。",
    "T24n1459_002:0633b27_0": "　歡喜等園中，　　天女恒遊戲；　長時極樂果，　　唯有施能招。",
    "T24n1459_002:0633b29_0": "　鎮懷飢渴火，　　不聞漿水名；　輪迴諸趣中，　　受苦無窮盡。",
    "T24n1459_002:0633c02_0": "　無始來串習，　　數為煩惱逼；　自他無利益，　　並由慳所纏。",
    "T24n1459_002:0633c04_0": "　七日不改變，　　復無流血等；　大樹宜應截，　　有異不應傷。",
    "T24n1459_002:0633c06_0": "嫌毀輕賤學處",
    "T24n1459_002:0633c07_0": "　苾芻作嫌言，　　及為麁罵語；　所得輕重罪，　　略言其大綱。",
    "T24n1459_002:0633c09_0": "　大眾作白二，　　差遣分飯粥；　分房行餅果，　　分餘雜物人。",
    "T24n1459_002:0633c11_0": "　羯恥那器具，　　藏守支伐羅；　及以分衣人，　　并守雨衣者。",
    "T24n1459_002:0633c13_0": "　毘訶羅波羅，　　斯人所遣使；　行器持竿水，　　及以驅烏人。",
    "T24n1459_002:0633c15_0": "　若遣分臥具，　　行餅并行利；　眾差如是人，　　嫌時皆本罪。",
    "T24n1459_002:0633c17_0": "　如斯十二類，　　嫌罵者招本；　餘使得輕愆，　　善可觀其事。",
    "T24n1459_002:0633c19_0": "違惱言教學處",
    "T24n1459_002:0633c20_0": "　違教得本罪，　　教謂他問時；　惱謂說異言，　　不陳決定語。",
    "T24n1459_002:0633c22_0": "　他問如是言，　　欲惱便餘答；　除獵人來問，　　恐彼害前生。",
    "T24n1459_002:0633c24_0": "　我視虛空爪，　　實理有情無；　此人方便言，　　報彼非成咎。",
    "T24n1459_002:0633c26_0": "　如其他問時，　　惱意默然住；　由斯墮惡趣，　　苦逼痛方言。",
    "T24n1459_002:0633c28_0": "不舉敷具學處",
    "T24n1459_002:0633c29_0": "　若於露地中，　　安僧床座等；　除有人囑授，　　捨去罪隨行。",
    "T24n1459_002:0634a02_0": "　若離於本居，　　欲行向界外；　未離床等分，　　便招惡作愆。",
    "T24n1459_002:0634a04_0": "　若棄出行時，　　雨霑得惡作；　如有水濕澈，　　斯便得墮罪。",
    "T24n1459_002:0634a06_0": "　說有三種壞，　　謂蟲風及雨：　表裏俱損時，　　此說為蟲壞；　被風吹反襵，　　是名為風壞；　雨濕第二重，　　名雨壞應識。",
    "T24n1459_002:0634a10_0": "　若在於房中，　　被蟲等損壞；　招惡作等罪，　　准說並同前。",
    "T24n1459_002:0634a12_0": "　初不思而去，　　塗中忽爾憶；　自忖由癡等，　　當須苦責心。",
    "T24n1459_002:0634a14_0": "　若遇餘苾芻，　　見已應相就；　為護臥具故，　　慇懃好囑看。",
    "T24n1459_002:0634a16_0": "　若彼為領知，　　到處不藏舉；　波逸底迦箭，　　便中不憶人。",
    "T24n1459_002:0634a18_0": "　俗人來請食，　　借座當須與；　求寂等將去，　　苾芻不自持。",
    "T24n1459_002:0634a20_0": "　俗侶詣伽藍，　　設食供僧眾；　應與其座席，　　宜差守護人。",
    "T24n1459_002:0634a22_0": "　若是看病人，　　病老朽破戒，　又復未圓具，　　斯皆勿囑觀。",
    "T24n1459_002:0634a24_0": "　二人同一座，　　小者應收舉；　若彼夏相似，　　後起者應持。",
    "T24n1459_002:0634a26_0": "　若聽法等時，　　上座年衰老；　舉安僧座席，　　小者應代為。",
    "T24n1459_002:0634a28_0": "　佛制諸苾芻，　　於尊老給侍；　當為依止事，　　利益兩俱兼。",
    "T24n1459_002:0634b01_0": "　若有難事至，　　牆根及樹根；　著座不招愆，　　無緣勿斷食。",
    "T24n1459_002:0634b03_0": "　行時支伐羅，　　所有其勢分；　必無看守者，　　臥具准應知。",
    "T24n1459_002:0634b05_0": "　讀誦正法時，　　應可昇高座；　居處令安隱，　　敬重大師言。",
    "T24n1459_002:0634b07_0": "　應可為高座，　　四足安師子；　高下任時宜，　　正方應好作。",
    "T24n1459_002:0634b09_0": "　傍邊安蹋道，　　前為承足花；　踞坐誦尊言，　　讀時前置案。",
    "T24n1459_002:0634b11_0": "　背後安花障，　　兩畔任懸繒；　上蓋准時宜，　　置在長廊下。",
    "T24n1459_002:0634b13_0": "　簷下長懸索，　　用擬挂花鬘；　好心來聽經，　　當前列行坐。",
    "T24n1459_002:0634b15_0": "　俗家敷寶座，　　欲坐者隨聽；　攝念可應居，　　諸行無常想。",
    "T24n1459_002:0634b17_0": "　當如是作意，　　此是施主物；　雖是寶莊嚴，　　坐時無有過。",
    "T24n1459_002:0634b19_0": "　在藥叉龍宮、　　天堂皆許坐；　令彼福增長，　　此教是牟尼。",
    "T24n1459_002:0634b21_0": "不舉草敷具學處",
    "T24n1459_002:0634b22_0": "　若其於寺中，　　用眾草敷具；　去時無難事，　　自舉囑人看。",
    "T24n1459_002:0634b24_0": "　此亦同前說，　　與褥席不殊；　同彼罪應知，　　護戒者當識。",
    "T24n1459_002:0634b26_0": "　舍中不除去，　　或棄主人遮；　敷在毘訶羅，　　不除招惡作。",
    "T24n1459_002:0634b28_0": "　習定者經行，　　敷長十二肘；　勤修念誦者，　　亦十二應知。",
    "T24n1459_002:0634c01_0": "　地鞕用草敷，　　不置便生病；　防難為間隔，　　無斯致惱緣。",
    "T24n1459_002:0634c03_0": "牽他出僧房學處",
    "T24n1459_002:0634c04_0": "　若瞋他苾芻，　　從住處牽出；　其人得墮罪，　　仍除有難緣。",
    "T24n1459_002:0634c06_0": "　設不自手牽，　　令他苾芻挽；　二人俱得罪，　　謂波逸底迦。",
    "T24n1459_002:0634c08_0": "　若令求寂等，　　牽苾芻出寺；　苾芻招本罪，　　求寂得輕愆。",
    "T24n1459_002:0634c10_0": "強惱觸他學處",
    "T24n1459_002:0634c11_0": "　若以好惡食，　　或冷或熱等；　故惱他苾芻，　　令食招根本。",
    "T24n1459_002:0634c13_0": "　若食堂煖舍，　　浴室近門傍；　及閤道簷前，　　此分皆不合。",
    "T24n1459_002:0634c15_0": "　於座及臥具，　　他未有心移；　先住苾芻來，　　無令後人去。",
    "T24n1459_002:0634c17_0": "故放身坐臥脫脚床學處",
    "T24n1459_002:0634c18_0": "　若在上房住，　　不坐脫脚床；　以版承床足，　　坐時無有過。",
    "T24n1459_002:0634c20_0": "　所言脚脫者，　　於孔中抽出；　謂在故房上，　　多時朽爛棚。",
    "T24n1459_002:0634c22_0": "　若無承足物，　　或可仰安床；　不畏損他人，　　量時應受用。",
    "T24n1459_002:0634c24_0": "　或時以鐵釘，　　釘脚不令脫；　任情安逆榍，　　或用草繩纏。",
    "T24n1459_002:0634c26_0": "用蟲水學處",
    "T24n1459_002:0634c27_0": "　水中有生命，　　將澆地樹等；　自作若使人，　　悉皆招墮罪。",
    "T24n1459_002:0634c29_0": "　蟲水有想疑，　　斯還得本罪；　無蟲蟲想疑，　　便招惡作過。",
    "T24n1459_002:0635a02_0": "　從他借罐綆，　　他與用無傷；　澄濾好觀瞻，　　濁時安黑果。",
    "T24n1459_002:0635a04_0": "　若水有濁塵，　　臨之不鑒面；　此可慇懃濾，　　清淨方無咎。",
    "T24n1459_002:0635a06_0": "　若井泉知淨，　　法瓶等緻密；　眾及於別人，　　五水隨情用。",
    "T24n1459_002:0635a08_0": "　濾羅有五種，　　謂澡罐君持，　法瓶并水羅，　　及以衣角疊。",
    "T24n1459_002:0635a10_0": "　澄心當好視，　　蟲若小毛端，　並須依教看，　　無勞數觀察。",
    "T24n1459_002:0635a12_0": "　齊幾當觀水，　　如轉六牛車；　竹載摩揭陀，　　是名觀分齊。",
    "T24n1459_002:0635a14_0": "　若其於水器，　　起心疑有蟲；　宜應更善觀，　　無疑方可用。",
    "T24n1459_002:0635a16_0": "　乃至俱盧舍，　　或時一驛路；　彼處決知有，　　無羅亦可行。",
    "T24n1459_002:0635a18_0": "　若即許還來，　　半驛去無咎；　商旅有相識，　　傳羅隨意去。",
    "T24n1459_002:0635a20_0": "　順流河岸行，　　一一俱盧舍，　善觀應可飲，　　異此即不應。",
    "T24n1459_002:0635a22_0": "　泝流隨取處，　　觀濾並如常；　陂池水不流，　　觀於一尋內。",
    "T24n1459_002:0635a24_0": "　井等取水處，　　說佛語伽陀；　隨處有天神，　　應從彼求乞。",
    "T24n1459_002:0635a26_0": "　將君持向口，　　飲水佛不聽；　葉等必其無，　　屏處非遮限。",
    "T24n1459_002:0635a28_0": "　宜應將絹布，　　葉繫君持口，　及以蓋瓶瓨，　　異斯招惡作。",
    "T24n1459_002:0635b01_0": "　瓨等有垢膩，　　用意淨洗治；　隨時可曝乾，　　為欲令清淨。",
    "T24n1459_002:0635b03_0": "　俗人所作事，　　求寂不應為；　求寂之所為，　　苾芻有不合。",
    "T24n1459_002:0635b05_0": "　苾芻望於尼，　　事有犯非犯；　皆須善觀察，　　准教可應行。",
    "T24n1459_002:0635b07_0": "　於池井等中，　　見有餅菜等；　澄濾隨情飲，　　應知此名淨。",
    "T24n1459_002:0635b09_0": "　俗人施水處，　　准法好須觀；　雖在非時中，　　隨情應飲用。",
    "T24n1459_002:0635b11_0": "　牧牛人等處，　　苾芻少乏水；　酪漿及乳等，　　洗足亦隨情。",
    "T24n1459_002:0635b13_0": "　盛酒大小行，　　此器宜應棄；　若盛油等物，　　火炙水梳治。",
    "T24n1459_002:0635b15_0": "　或令魚鼈舐，　　垢膩盡皆無；　置水此器中，　　非時用成淨。",
    "T24n1459_002:0635b17_0": "　女人求水時，　　苾芻應可授；　不宜相續注，　　勿生癡染心。",
    "T24n1459_002:0635b18_1": "◎◎造大寺過限學處　造大毘訶羅，　　起基安水竇；　著戶扉及扂，　　并可置明窓。",
    "T24n1459_002:0635b22_0": "　若欲起牆壁，　　應和草作泥；　壘至橫扂邊，　　二三重勿過。",
    "T24n1459_002:0635b24_0": "　若於上更著，　　即招於墮罪；　甎石及木成，　　雖多無有犯。",
    "T24n1459_002:0635b26_0": "眾不差教授苾芻尼學處",
    "T24n1459_002:0635b27_0": "　具戒有聞持，　　年至二十夏；　言詞善圓滿，　　不曾身污尼；　善說八他勝，　　八敬能開演；　具七可應差，　　異此便不合。",
    "T24n1459_002:0635c02_0": "　善解蘇呾羅，　　毘奈耶母論；　此合教授尼，　　除諍能調伏。",
    "T24n1459_002:0635c04_0": "　除此更有餘，　　第二略教授；　大眾若有教，　　上座可傳言。",
    "T24n1459_002:0635c06_0": "　尼眾清淨不？",
    "T24n1459_002:0635c06_1": "　　又復和合不？",
    "T24n1459_002:0635c07_0": "　此中無苾芻，　　於尼行教授；　姊妹牟尼教，　　常須不放逸；　無令戒損失，　　此是三塗因。",
    "T24n1459_002:0635c10_0": "　由尊二十夏，　　能調所化生；　於律教善明，　　王苾芻應識。",
    "T24n1459_002:0635c12_0": "教授至日沒學處",
    "T24n1459_002:0635c13_0": "　被差行教授，　　雖可具尸羅；　及明須早歸，　　無容侵日沒。",
    "T24n1459_002:0635c15_0": "　日沒作沒想，　　或可生猶豫；　仍為教授事，　　得墮罪無疑。",
    "T24n1459_002:0635c17_0": "　未沒作沒想，　　未沒起疑心；　被惡作箭中，　　當受於大苦。",
    "T24n1459_002:0635c19_0": "　若尼門不掩，　　或可門相近；　或為多教授，　　日沒並無傷。",
    "T24n1459_002:0635c21_0": "　尼可作供養，　　應隨自己能；　尊人當受食，　　令其福增長。",
    "T24n1459_002:0635c23_0": "謗他為飲食故教授學處",
    "T24n1459_002:0635c24_0": "　若以嫌嫉意，　　輕毀教授人；　由生不善心，　　當遭獄火焰。",
    "T24n1459_002:0635c26_0": "　彼有貪染心，　　教尼求飲食；　見實而說者，　　此誠無有過。",
    "T24n1459_002:0635c28_0": "與非親尼衣學處",
    "T24n1459_002:0635c29_0": "　若是非親尼，　　不合與衣服；　由彼心貪覓，　　來處不籌量。",
    "T24n1459_002:0636a02_0": "與非親尼作衣學處",
    "T24n1459_002:0636a03_0": "　於非親尼處，　　不應為作衣；　由作惡形儀，　　令俗生譏醜。",
    "T24n1459_002:0636a05_0": "與尼同道行學處",
    "T24n1459_002:0636a06_0": "　苾芻向餘處，　　共尼同伴行；　賊等多怖時，　　共行無有過。",
    "T24n1459_002:0636a08_0": "　若病無人持，　　不應棄於路；　苾芻苾芻女，　　展轉互相舁。",
    "T24n1459_002:0636a10_0": "　尼自將路糧，　　苾芻得為淨；　苾芻持尼淨，　　此並勿生疑。",
    "T24n1459_002:0636a12_0": "與苾芻尼同乘一船學處",
    "T24n1459_002:0636a13_0": "　苾芻若與尼，　　乘船或上下，　於斯便不許，　　直渡者無愆。",
    "T24n1459_002:0636a15_0": "獨與女人屏處坐學處",
    "T24n1459_002:0636a16_0": "　緣彼鄔陀夷，　　共女屏處坐；　因招眾譏謗，　　聖制不應然。",
    "T24n1459_002:0636a18_0": "獨與尼屏處坐學處",
    "T24n1459_002:0636a19_0": "　又與笈多尼，　　獨在屏處坐；　據緣但道一，　　餘三並墮愆。",
    "T24n1459_002:0636a21_0": "知苾芻尼讚歎得食學處",
    "T24n1459_002:0636a22_0": "　苾芻知彼尼，　　讚歎故得食；　除其先有意，　　食便招墮罪。",
    "T24n1459_002:0636a24_0": "　讚歎有二種，　　具戒及多聞：　具戒從預流，　　乃至阿羅漢；　多聞蘇呾羅，　　毘奈耶母論；　實有如斯德，　　讚食許無愆。",
    "T24n1459_002:0636a28_0": "　若實無有德，　　為利受尼讚；　知而噉食者，　　即招其本罪。",
    "T24n1459_002:0636b01_0": "展轉食學處",
    "T24n1459_002:0636b02_0": "　苾芻無疹病，　　非衣作行時；　足已更生貪，　　食時便得罪。",
    "T24n1459_002:0636b04_0": "　一食不能安，　　此說名為病；　但獲衣方肘，　　是謂施衣時。",
    "T24n1459_002:0636b06_0": "　僧房制底處，　　其地如小席；　掃拭及洒塗，　　此名為作務。",
    "T24n1459_002:0636b08_0": "　若半瑜繕那，　　苾芻去還返；　斯名道行事，　　更食者無罪。",
    "T24n1459_002:0636b10_0": "　若得有衣請，　　更受無衣者；　受後招惡作，　　食時便獲本。",
    "T24n1459_002:0636b12_0": "　先得無衣請，　　後有支伐羅；　兩處縱俱飡，　　此食非遮限。",
    "T24n1459_002:0636b14_0": "　前得有衣請，　　後請亦有衣；　兩處食隨情，　　此皆無有過。",
    "T24n1459_002:0636b16_0": "　若棄無衣處，　　行就有衣家；　開難緣及衣，　　非餘事應識。",
    "T24n1459_002:0636b18_0": "　若知於俗舍，　　普請盡僧伽；　授事及餘人，　　至時鳴健稚。",
    "T24n1459_002:0636b20_0": "　苾芻於自黨，　　若客新來至；　請處應教示，　　默去不應為。",
    "T24n1459_002:0636b22_0": "施一食過受學處",
    "T24n1459_002:0636b23_0": "　外道所居處，　　苾芻在彼停；　無病一日飡，　　異斯便不合。",
    "T24n1459_002:0636b25_0": "　無病別日住，　　便得惡作罪；　如更受他食，　　咽便招本愆。",
    "T24n1459_002:0636b27_0": "　施主意平等，　　或是親族處：　假令多日食，　　斯非是愆咎。",
    "T24n1459_002:0636b29_0": "過三鉢受食學處",
    "T24n1459_002:0636c01_0": "　施主非隨意，　　若得飯麨等；　二三持滿鉢，　　若過招本罪。",
    "T24n1459_002:0636c03_0": "　大鉢若取三，　　二大及中一；　兩大兼一小，　　二中并一大；　二中兼一小，　　滿鉢取持歸；　斯皆得本愆，　　三小咸無過。",
    "T24n1459_002:0636c07_0": "　親族歡懷與，　　受多無有過；　受已應持去，　　平分與苾芻。",
    "T24n1459_002:0636c09_0": "足食學處",
    "T24n1459_002:0636c10_0": "　苾芻足食竟，　　不合更重食；　不作於餘法，　　咽咽罪隨生。",
    "T24n1459_002:0636c12_0": "　五種珂但尼，　　斯非是足限；　正食若足已，　　此亦不應飡。",
    "T24n1459_002:0636c14_0": "　五種蒱膳尼，　　米飯麥豆飯，　麨肉及諸餅，　　是正食應知。",
    "T24n1459_002:0636c16_0": "　根莖葉花果，　　名五珂但尼；　此據嚼齧義，　　五正通含噉。",
    "T24n1459_002:0636c18_0": "　知是蒱膳尼，　　有授者相近；　已作遮止法，　　從座捨威儀。",
    "T24n1459_002:0636c20_0": "　於如是五處，　　名足食苾芻；　此中隨一無，　　則不名為足。",
    "T24n1459_002:0636c22_0": "　足罷竟去休，　　此說名遮足；　若道且言者，　　聖說許無愆。",
    "T24n1459_002:0636c24_0": "　若作餘食法，　　非側非背後；　不安在懷中，　　非空非置地。",
    "T24n1459_002:0636c26_0": "　兩手極淨洗，　　然後方受食；　食了不離座，　　是未足應知。",
    "T24n1459_002:0636c28_0": "　執食可蹲踞，　　對苾芻應告：　我作餘食法，　　仁當憶念知。",
    "T24n1459_002:0637a01_0": "　彼人當取食，　　若二若三口；　語言持取去，　　隨意可應飡。",
    "T24n1459_002:0637a03_0": "　若彼雖足食，　　然未離於座；　應就彼人前，　　作法皆如上。",
    "T24n1459_002:0637a05_0": "　彼人不合食，　　應告食人言：　將去任情飡，　　名第二餘法。",
    "T24n1459_002:0637a07_0": "　若得非正食，　　謂是乳酪類、　薄粥薄麨等，　　並非成足食。",
    "T24n1459_002:0637a09_0": "　若竪匙不住，　　此名為薄粥；　指鉤不見迹，　　謂薄麨應知。",
    "T24n1459_002:0637a11_0": "　若作足食想，　　及以生猶豫；　食便招本罪，　　便開地獄門。",
    "T24n1459_002:0637a13_0": "　若食雖未足，　　而為足食心；　及起疑意時，　　皆招惡作罪。",
    "T24n1459_002:0637a15_0": "勸足食學處",
    "T24n1459_002:0637a16_0": "　知他足食竟，　　不為餘食法；　內懷於惡心，　　勸食便生罪。",
    "T24n1459_002:0637a18_0": "　知足食想疑，　　慇懃勸彼足；　欲令他犯過，　　當來苦自傷。",
    "T24n1459_002:0637a20_0": "　不應以雙足，　　蹈於食葉上；　病者便非過，　　無病起譏嫌。",
    "T24n1459_002:0637a22_0": "　苾芻若無病，　　連鞋不應食；　病應抽出足，　　蹋鞋上非愆。",
    "T24n1459_002:0637a24_0": "　授食在背側，　　或遠或隔障；　及不仰手時，　　斯皆不成受。",
    "T24n1459_002:0637a26_0": "　授者立相近，　　當前無障隔；　皆須仰手受，　　極可用心請。",
    "T24n1459_002:0637a28_0": "　指食令安鉢，　　如其墮葉盤；　此即名為受，　　無疑應可食。",
    "T24n1459_002:0637b01_0": "　微塵有多種，　　花果飲食衣；　有觸與無觸，　　淨與不淨別。",
    "T24n1459_002:0637b03_0": "　土塵事多種，　　有淨及不淨；　覩色不分明，　　此則無勞受。",
    "T24n1459_002:0637b05_0": "　塵相若分明，　　不受不應食；　食污衣須洗，　　不洗便生過。",
    "T24n1459_002:0637b07_0": "　若行鹽等竟，　　雖小不應起；　及時應可坐，　　准次勿相排。",
    "T24n1459_002:0637b09_0": "　年卑居老上，　　知想或生疑；　突色訖里多，　　日日恒增長。",
    "T24n1459_002:0637b11_0": "　持食與他人，　　便作希望意；　彼人重授與，　　不淨不應食。",
    "T24n1459_002:0637b13_0": "　決捨絕希望，　　後從他獲得；　此名清淨食，　　受時無有過。",
    "T24n1459_002:0637b15_0": "　勿語益送人，　　與我如是食；　隨行得應噉，　　病人非在遮。",
    "T24n1459_002:0637b17_0": "　苾芻若食了，　　可留一大抄；　普施於眾生，　　不應為簡別。",
    "T24n1459_002:0637b19_0": "　若客至將行，　　撿挍人并病；　及以看病者，　　隨情在前食。",
    "T24n1459_002:0637b21_0": "　因籠拏開粥，　　僧眾並隨聽；　由斯影勝王，　　施地佛聽受。",
    "T24n1459_002:0637b23_0": "　因論於食法，　　及與藥相應；　淨地等要門，　　隨事皆須識。",
    "T24n1459_002:0637b25_0": "　飯餅及肉魚，　　豆飯并麨等；　斯謂為時藥，　　養命噉恒須。",
    "T24n1459_002:0637b27_0": "　蒱萄及芭蕉，　　醋果并蘡薁；　棗等烏曇跋，　　並曰非時漿。",
    "T24n1459_002:0637b29_0": "　俗人及求寂，　　熟柔當淨濾；　酪漿蔗醋漿，　　斯等非時飲。",
    "T24n1459_002:0637c02_0": "　說有七日藥，　　酥油蜜諸糖，　石蜜及沙糖，　　許服皆無過。",
    "T24n1459_002:0637c04_0": "　又有盡壽藥，　　謂是根莖等；　如法應守持，　　無限常聽服。",
    "T24n1459_002:0637c06_0": "　根雞舌薑等，　　莖謂不死條；　黃薑等可知，　　并諸香雜水。",
    "T24n1459_002:0637c08_0": "　七葉苦爪苗，　　果謂胡椒等；　及以三果類，　　准病服皆聽。",
    "T24n1459_002:0637c10_0": "　紫礦及阿魏，　　黃蠟諸樹汁；　油麻灰等五，　　復有五種鹽。",
    "T24n1459_002:0637c12_0": "　菴末羅苦木，　　七葉尸利沙；　如斯樹等皮，　　皆名盡壽藥。",
    "T24n1459_002:0637c14_0": "　如是諸藥類，　　不擬將充食；　但欲排飢渴，　　希心趣涅槃。",
    "T24n1459_002:0637c16_0": "　蒱萄及石榴，　　菴婆芭蕉等；　根謂蓮藕類，　　是時攝應知。",
    "T24n1459_002:0637c18_0": "　如斯時藥等，　　展轉更相雜；　各從前藥勢，　　服用者無傷。",
    "T24n1459_002:0637c20_0": "　熊羆及龜鼈，　　并江猪等脂；　並隨身治病，　　非時咸可服。",
    "T24n1459_002:0637c22_0": "　醫言食生肉，　　人蛇象不聽；　魚肉若持來，　　問淨當隨食。",
    "T24n1459_002:0637c24_0": "　門前制底舍，　　空露地水堂；　簷下及房中，　　並不應煮食。",
    "T24n1459_002:0637c26_0": "　作淨有五種，　　生心等軌則；　若為作食厨，　　眾僧共立淨。",
    "T24n1459_002:0637c28_0": "　住處絣繩墨，　　草創立基時，　解法營作人，　　興心應作法：　我今於此處，　　立作眾淨厨；　三心念口言，　　謂是生心淨。",
    "T24n1459_002:0638a03_0": "　造寺半已了，　　知事對僧前；　我今普告知，　　應如是三說。",
    "T24n1459_002:0638a05_0": "　此處我守持，　　將為淨食處；　作如是告白，　　名為共印持。",
    "T24n1459_002:0638a07_0": "　若人造寺宇，　　房門料亂開；　室相不齊行，　　此名牛臥淨。",
    "T24n1459_002:0638a09_0": "　若有僧住處，　　苾芻久棄捨；　後至過便無，　　斯名廢故淨。",
    "T24n1459_002:0638a11_0": "　若僧秉白二，　　羯磨眾詳許；　知法並同心，　　名為作法淨。",
    "T24n1459_002:0638a13_0": "　如是五淨厨，　　苾芻不作法；　停食及煮食，　　悉皆成不淨。",
    "T24n1459_002:0638a15_0": "　為淨二五殊，　　刀火蔫鳥甲；　墮拔截擘壞，　　作法者無愆。",
    "T24n1459_002:0638a17_0": "　火壞五咸淨，　　餘損子皆成；　傷皮有不成，　　於中驗生性。",
    "T24n1459_002:0638a19_0": "　當於上座所，　　行食者應言：　三鉢羅法哆，　　是名行食法。",
    "T24n1459_002:0638a21_0": "　上座當告言：　　應平等行與；　須正意而食，　　了說願伽他。",
    "T24n1459_002:0638a23_0": "　正說福頌時，　　苾芻不應食；　若不聞聲者，　　食時無有過。",
    "T24n1459_002:0638a25_0": "　正說伽他時，　　聞時應諦聽；　頌了隨情食，　　更說非遮限。",
    "T24n1459_002:0638a27_0": "　有能者應說，　　眾首或餘人；　演法應時機，　　當隨施主望。",
    "T24n1459_002:0638a29_0": "　凡是說法人，　　應須與伴助；　由非獨一己，　　令法有光輝。",
    "T24n1459_002:0638b02_0": "　為眾誦經時，　　夜無燈不許；　護蟲為百目，　　或復作籠遮。",
    "T24n1459_002:0638b04_0": "　所食魚肉等，　　與俗勝人同；　他持施鉢中，　　應食全無罪。",
    "T24n1459_002:0638b06_0": "　他為作肉食，　　若有見聞疑；　此則不應飡，　　為愍眾生故。",
    "T24n1459_002:0638b08_0": "　得虎狼等殘，　　若有聞疑見；　由彼心不捨，　　此皆不合飡。",
    "T24n1459_002:0638b10_0": "　不許無悲心，　　耽味害他命；　准法依三淨，　　食肉許無愆。",
    "T24n1459_002:0638b12_0": "　蒜葱等諸藥，　　為病在隨聽；　欲令身命存，　　斯名善法器。",
    "T24n1459_002:0638b14_0": "　病者食蒜時，　　當護其臭氣；　選處應將息，　　隱密可應為。",
    "T24n1459_002:0638b16_0": "　為病服食了，　　可洗身令淨；　臭氣皆除滅，　　方入本房中。",
    "T24n1459_002:0638b18_0": "　若服蒜葱韮，　　為令身淨故；　停七三二夜，　　如次可應知。",
    "T24n1459_002:0638b20_0": "　巡家行乞食，　　料亂有多門；　應將飯等記，　　無令路差失。",
    "T24n1459_002:0638b22_0": "　乞食秉鳴錫，　　欲使施人知；　及怖於犬牛，　　不許行撾打。",
    "T24n1459_002:0638b24_0": "　苾芻於俗舍，　　若食餅果根；　勿嚼作大聲，　　或時將汁飲。",
    "T24n1459_002:0638b26_0": "　自非有要事，　　不應相觸食；　食時須用心，　　勿濺傍邊者。",
    "T24n1459_002:0638b28_0": "　儉時若得食，　　施主歡隨施；　亦可多將去，　　分張與苾芻。",
    "T24n1459_002:0638c01_0": "　若上座受請，　　食半與餘人；　為濟儉年時，　　活諸同梵行。",
    "T24n1459_002:0638c03_0": "　欲令壽命久，　　餘人得應食；　若在牟尼教，　　一日實難逢。",
    "T24n1459_002:0638c05_0": "　若於鉢縫中，　　見有餘殘食；　應以物擿去，　　三洗用無愆。",
    "T24n1459_002:0638c07_0": "　食罷口應淨，　　用齒木土等；　淨水漱三度，　　若過亦隨情。",
    "T24n1459_002:0638c09_0": "　苾芻得食已，　　疑有餘人觸；　應覓未具人，　　重受隨情食。",
    "T24n1459_002:0638c11_0": "　有事須行去，　　無人持路糧；　自携為換想，　　噉時無有過。",
    "T24n1459_002:0638c13_0": "　若無人可換，　　一日不應飡；　他日噉虎拳，　　不合過斯食。",
    "T24n1459_002:0638c15_0": "　三日兩虎拳，　　已後當隨意；　自作宜應食，　　希望性命全。",
    "T24n1459_002:0638c17_0": "　須根地可掘，　　欲果樹宜昇；　苾芻應自取，　　除飢得延命。",
    "T24n1459_002:0638c19_0": "　斯等是遮戒，　　為難暫開聽；　若是性罪者，　　命斷不應作。",
    "T24n1459_002:0638c21_0": "　親識遠方來，　　屏處應同食；　室羅末尼羅，　　同飡開怖處。",
    "T24n1459_002:0638c23_0": "　受已莫放器，　　左手急堅持；　齊手可應飡，　　食時須用意。",
    "T24n1459_002:0638c25_0": "　如其不蓋覆，　　置食被烏殘；　近[此/束]處應除，　　餘者隨情食。",
    "T24n1459_002:0638c27_0": "　僧祇若別人，　　酥油沙糖等；　如其誤觸者，　　不應便即棄。",
    "T24n1459_002:0638c29_0": "　若是四方僧，　　或復別人食；　知淨宜應受，　　異此即不應。",
    "T24n1459_002:0639a02_0": "　食雜沙糖等，　　水洗宜應食；　雖在非時中，　　此無不淨過。",
    "T24n1459_002:0639a04_0": "　糖與麨相和，　　應將淨水投；　苾芻須淨濾，　　非時飲水聽。",
    "T24n1459_002:0639a06_0": "　苾芻自為己，　　於沙糖守持；　隨開於五人，　　相知更互食。",
    "T24n1459_002:0639a08_0": "　病斷食少食，　　熱悶及塗中；　於此五人聽，　　餘者皆不合。",
    "T24n1459_002:0639a10_0": "　勝果卒難逢，　　及上飲食等；　苾芻雖足食，　　不加法亦飡。",
    "T24n1459_002:0639a12_0": "　若乞食苾芻，　　巡家乞得食；　有人請入舍，　　隨言使福增。",
    "T24n1459_002:0639a14_0": "　舍中食餘飯，　　施主遣將歸；　縱觸還應食，　　儉歲聽非過。",
    "T24n1459_002:0639a16_0": "　寺三時設食，　　祭彼護寺神；　時非時藥叉，　　住彼須應食。",
    "T24n1459_002:0639a18_0": "　訶利底母兒，　　佛遣多祭食；　為護於住處，　　令教法光輝。",
    "T24n1459_002:0639a20_0": "別眾食學處",
    "T24n1459_002:0639a21_0": "　不飡別眾食，　　唯除病等緣；　僧中取少多，　　或此送無犯。",
    "T24n1459_002:0639a23_0": "　乃至一匕鹽，　　或一握草葉；　送向於餘處，　　亦得表情和。",
    "T24n1459_002:0639a25_0": "　有人不盡情，　　四人名別眾；　病作道行時，　　事如前已說。",
    "T24n1459_002:0639a27_0": "　若是乘船去，　　至半踰膳那；　或可覆還來，　　食皆無有過。",
    "T24n1459_002:0639a29_0": "　若眾多施主，　　別別供苾芻；　隨彼施主心，　　此謂時差別。",
    "T24n1459_002:0639b02_0": "　諸外道沙門，　　彼若施僧食；　悲心應為受，　　由彼不信故。",
    "T24n1459_002:0639b04_0": "　界中別眾食，　　有苾芻想疑；　得罪若三人，　　食便無有過。",
    "T24n1459_002:0639b06_0": "　有別定屬利，　　食時與眾乖；　此順施主心，　　縱食非成犯。",
    "T24n1459_002:0639b08_0": "非時食學處",
    "T24n1459_002:0639b09_0": "　從過中已後，　　至明相未出；　苾芻不應食，　　若食罪侵身。",
    "T24n1459_002:0639b11_0": "　有病在非時，　　醫人令遣食；　當於隱密處，　　無令俗見譏。",
    "T24n1459_002:0639b13_0": "食曾觸食學處",
    "T24n1459_002:0639b14_0": "　苾芻觸食等，　　此則不應飡；　食前食後殊，　　說觸有兩別。",
    "T24n1459_002:0639b16_0": "　若在食前受，　　食後噉便愆；　若食後受持，　　夜分過不合。",
    "T24n1459_002:0639b18_0": "　若手有雜膩，　　謂除眾難緣；　不觸於鑰匙，　　及以觸衣鉢。",
    "T24n1459_002:0639b20_0": "不受食學處",
    "T24n1459_002:0639b21_0": "　飲食若不受，　　怖罪者不飡；　食咽罪便傷，　　除水及齒木。",
    "T24n1459_002:0639b23_0": "　葉及淨齒木，　　有汁還須受；　若是生種者，　　仍須將火淨。",
    "T24n1459_002:0639b25_0": "　苾芻行乞飯，　　有餘仍未熟；　宜應自煮食，　　受取取應飡。",
    "T24n1459_002:0639b27_0": "　得魚肉果等，　　先煮已色變；　牛乳等三沸，　　更自煮非愆。",
    "T24n1459_002:0639b29_0": "　他人來設食，　　有事便棄去；　應為北洲想，　　觀時自取食。",
    "T24n1459_002:0639c02_0": "　以藥灌鼻時，　　若咽當須受；　若能不咽者，　　不受亦無傷。",
    "T24n1459_002:0639c04_0": "　食有蠅蟻等，　　附近不成觸；　觸處除應食，　　鼠鳥受應知。",
    "T24n1459_002:0639c06_0": "　若手與手受，　　或物與手請；　或手與物請，　　或物與物受。",
    "T24n1459_002:0639c08_0": "　若入厭賤國，　　遠置亦成受；　更有餘成受，　　謂象馬獼猴。",
    "T24n1459_002:0639c10_0": "索美食學處",
    "T24n1459_002:0639c11_0": "　苾芻身無病，　　為己不應乞；　生酥并乳酪，　　諸肉及以魚。",
    "T24n1459_002:0639c13_0": "　為病故乞求，　　縱食而非犯；　無病乞惡作，　　若食罪便中。",
    "T24n1459_002:0639c15_0": "　俗舍巡行乞，　　執鉢默然住；　他問何所須？",
    "T24n1459_002:0639c16_1": "　　欲者隨情說。",
    "T24n1459_002:0639c17_0": "受用蟲水學處",
    "T24n1459_002:0639c18_0": "　若知水有蟲，　　受用全不合；　謂外內二種，　　洗浴飲應知。",
    "T24n1459_002:0639c20_0": "　有蟲無蟲水，　　此並如前說；　羅漉須依法，　　由是性罪故。",
    "T24n1459_002:0639c22_0": "有食家強坐學處",
    "T24n1459_002:0639c23_0": "　苾芻在食家，　　不應屏處坐；　令他生惱意，　　仍除難怖緣。",
    "T24n1459_002:0639c25_0": "有食家強立學處",
    "T24n1459_002:0639c26_0": "　若女人丈夫，　　欲貪相樂著；　說此名為食，　　屏立亦招愆。",
    "T24n1459_002:0639c27_1": "◎◎與無衣外道男女食學處　苾芻若自手，　　不與外道食；　擘破與隨聽，　　欲令除惡見。",
    "T24n1459_002:0640a02_0": "　彼槃器在地，　　悲心應授與；　為生哀愍想，　　不得現虔恭。",
    "T24n1459_002:0640a04_0": "觀軍學處",
    "T24n1459_002:0640a05_0": "　若觀軍鬪戰，　　苾芻皆不許；　必有緣須住，　　此則在隨開。",
    "T24n1459_002:0640a07_0": "軍中過二宿學處",
    "T24n1459_002:0640a08_0": "　有緣須往時，　　齊兩夜應宿；　如其更過宿，　　除難便成犯。",
    "T24n1459_002:0640a10_0": "動亂兵軍學處",
    "T24n1459_002:0640a11_0": "　軍旅象馬眾，　　旗王及兵力；　國主及大臣，　　見時便得罪。",
    "T24n1459_002:0640a13_0": "　軍旅謂整裝，　　兵力謂驍勇；　若立標旗處，　　於此號旗王。",
    "T24n1459_002:0640a15_0": "　人主大臣請，　　有障難及怖；　假使住多時，　　斯亦非成犯。",
    "T24n1459_002:0640a17_0": "打苾芻學處",
    "T24n1459_002:0640a18_0": "　不以瞋恚意，　　故打他苾芻；　違本要期心，　　不遵於聖教。",
    "T24n1459_002:0640a20_0": "　假令將一指，　　若打即招愆；　況復手足拳，　　杖木等相害。",
    "T24n1459_002:0640a22_0": "　若將掃帚打，　　隨有幾多莖；　觸彼苾芻身，　　還招爾許罪。",
    "T24n1459_002:0640a24_0": "　如是把豆等，　　隨打罪應知；　若不墮彼身，　　准數皆惡作。",
    "T24n1459_002:0640a26_0": "　若為彼椎噎，　　或時因誦呪；　苾芻將物打，　　斯等並無愆。",
    "T24n1459_002:0640a28_0": "以手擬苾芻學處",
    "T24n1459_002:0640a29_0": "　若於苾芻處，　　努手相擬時；　即便招墮罪，　　還如打中說。",
    "T24n1459_002:0640b02_0": "覆藏他麁罪學處",
    "T24n1459_002:0640b03_0": "　知他有麁罪，　　元不許覆藏；　若有怖畏時，　　縱覆皆無犯。",
    "T24n1459_002:0640b05_0": "　從波羅市迦，　　乃至眾教罪，　及此重方便，　　覆至曉招愆。",
    "T24n1459_002:0640b07_0": "共至俗家不與食學處",
    "T24n1459_002:0640b08_0": "　不作嫌恨心，　　故令他斷食；　彼人無有病，　　必得罪相中。",
    "T24n1459_002:0640b10_0": "觸火學處",
    "T24n1459_002:0640b11_0": "　若不是開緣，　　然火皆不許；　及滅火觸火，　　有難便非過。",
    "T24n1459_002:0640b13_0": "　皮毛爪洟唾，　　擲著火中燒；　熟炭不守持，　　觸皆招惡作。",
    "T24n1459_002:0640b15_0": "與欲已更遮學處",
    "T24n1459_002:0640b16_0": "　僧伽有事時，　　苾芻先與欲；　後時便不許，　　墮罪必侵身。",
    "T24n1459_002:0640b18_0": "與未近圓人同室宿過二夜學處",
    "T24n1459_002:0640b19_0": "　未進近圓人，　　與之同室宿；　此唯齊二夜，　　第三便墮罪。",
    "T24n1459_002:0640b21_0": "　說有四種室：　　一是總覆障、　二總覆多障、　　三多覆總障、　四多覆多障。",
    "T24n1459_002:0640b23_1": "　　於此四室中，　苾芻睡臥時，　　獲罪隨輕重。",
    "T24n1459_002:0640b25_0": "　如是四種舍，　　至三明相出；　於中罪輕重，　　護戒者應知。",
    "T24n1459_002:0640b27_0": "　有三種明相，　　謂青黃及赤；　青光纔現時，　　即得根本罪。",
    "T24n1459_002:0640b29_0": "　若在高閣處，　　言聲不了知；　及餘諸屋中，　　共宿成無過。",
    "T24n1459_002:0640c02_0": "　不應於一床，　　二人等同臥；　於褥權開許，　　衣等隔中間。",
    "T24n1459_002:0640c04_0": "　燃明室中臥，　　有病在隨聽；　及以瞻病人，　　餘人皆不許。",
    "T24n1459_002:0640c06_0": "　無病晝日睡，　　嬾墮者便遮；　禪誦若勤修，　　片時隨意臥。",
    "T24n1459_002:0640c08_0": "　闇中禮尊者，　　不應首至地；　當以虔敬心，　　發言稱呼睇。",
    "T24n1459_002:0640c10_0": "　共求寂道行，　　同眠應警覺；　若困不能者，　　起坐隨情睡。",
    "T24n1459_002:0640c12_0": "　求寂一切時，　　慇懃當守護；　猶若輪王子，　　斯為佛樹芽。",
    "T24n1459_002:0640c14_0": "不捨惡見違諫學處",
    "T24n1459_002:0640c15_0": "　苾芻作邪行，　　說欲非障法；　此能為障礙，　　由癡無所知。",
    "T24n1459_002:0640c17_0": "　乃至於三諫，　　若其見不捨；　此是罪中極，　　宜應速驅擯。",
    "T24n1459_002:0640c19_0": "隨捨置人學處",
    "T24n1459_002:0640c20_0": "　知此惡見人，　　未為隨順法；　及不捨惡見，　　皆不應共住。",
    "T24n1459_002:0640c22_0": "　不共作讀誦，　　亦不為親友；　共受法食者，　　得波逸底迦。",
    "T24n1459_002:0640c24_0": "　為斷彼惡見，　　或親或病人；　讀誦在隨意，　　受用便不許。",
    "T24n1459_002:0640c26_0": "攝受惡見求寂學處",
    "T24n1459_002:0640c27_0": "　若是未圓人，　　將求圓寂處；　愚癡說欲法，　　非障道應驅。",
    "T24n1459_002:0640c29_0": "　苾芻離惡黨，　　益物以為心；　共斯無智人，　　宿便招墮罪。",
    "T24n1459_002:0641a02_0": "著不壞色衣學處",
    "T24n1459_002:0641a03_0": "　苾芻得新衣，　　當須為壞色；　新衣謂是白，　　染壞色有三：　青謂污色青，　　泥者謂赤石；　樹皮花葉等，　　染色號袈裟。",
    "T24n1459_002:0641a07_0": "捉寶學處。",
    "T24n1459_002:0641a08_0": "　乍可觸瞋蛇，　　醦毒難治療；　不觸於珍寶，　　及以寶莊嚴。",
    "T24n1459_002:0641a10_0": "　末尼真珠等，　　珊瑚寶裝具；　刀矟諸戰仗，　　鼓等皆不觸。",
    "T24n1459_002:0641a12_0": "　寶物真珠等，　　觸穿皆得墮；　若其觸未穿，　　此便成越法。",
    "T24n1459_002:0641a14_0": "　鼓樂絲竹等，　　刀仗弓箭類；　若成及未成，　　觸皆招惡作。",
    "T24n1459_002:0641a16_0": "　若觸彈毛弓，　　亦得惡作罪；　何況刀矟等，　　擎持罪不傷。",
    "T24n1459_002:0641a18_0": "　像等有舍利，　　觸時得本罪；　若無身骨者，　　觸時便惡作。",
    "T24n1459_002:0641a20_0": "　歌舞吟詠類，　　觀聽皆不許；　談話并相撲，　　斯非寂止緣。",
    "T24n1459_002:0641a22_0": "　自為歌舞樂，　　旋遊於制底；　由不護根門，　　步步皆招罪。",
    "T24n1459_002:0641a24_0": "　由斯亂心故，　　不許貪聲色；　唯求脫三有，　　終希趣涅槃。",
    "T24n1459_002:0641a26_0": "　寺內見遺財，　　所謂金銀等；　應將草等覆，　　護防經八日。",
    "T24n1459_002:0641a28_0": "　若有主來求，　　記驗同應與；　若無貯僧庫，　　藏舉勿令虧。",
    "T24n1459_002:0641b01_0": "　後主來求索，　　化彼少智人；　半價或全酬，　　更增便不許。",
    "T24n1459_002:0641b03_0": "非時浴學處",
    "T24n1459_002:0641b04_0": "　若非是開緣，　　半月內洗浴；　病道行作業，　　及以風雨時。",
    "T24n1459_002:0641b06_0": "　若不洗不安，　　是病當開限；　道行及作事，　　斯並如前說。",
    "T24n1459_002:0641b08_0": "　驚飈動衣角，　　說此謂風時；　雨滴水霑身，　　是雨宜應識；　如其風雨雜，　　說此謂相兼；　齊兩月半來，　　是名為熱節。",
    "T24n1459_002:0641b12_0": "　始從脫衣服，　　至水未霑臍；　洗浴得輕愆，　　過臍招墮落。",
    "T24n1459_002:0641b14_0": "　渡河非是犯，　　悶絕水澆身；　或可越陂塘，　　為難皆無犯。",
    "T24n1459_002:0641b16_0": "　苾芻行水內，　　及以乘船時；　若在大海中，　　大小便無犯。",
    "T24n1459_002:0641b18_0": "　若有女人洗，　　王及諸兵眾；　并有儜惡人，　　遠避不應浴。",
    "T24n1459_002:0641b20_0": "　不應水中戲，　　游泳或沈沒；　以水相澆擲，　　打水作音聲。",
    "T24n1459_002:0641b22_0": "　若其為學浮，　　或時須療病；　當於隱密處，　　雖浮亦不遮。",
    "T24n1459_002:0641b24_0": "殺傍生學處",
    "T24n1459_002:0641b25_0": "　苾芻殺傍生，　　自作或遣使；　當招極苦處，　　惡道火燒然。",
    "T24n1459_002:0641b27_0": "故惱苾芻學處",
    "T24n1459_002:0641b28_0": "　於同梵行所，　　不應令悔恨；　作惱心便犯，　　異此許無愆。",
    "T24n1459_002:0641c01_0": "　汝未二十歲，　　不成受近圓；　汝鄔波馱耶，　　破戒眾不集。",
    "T24n1459_002:0641c03_0": "　若以惡作心，　　說時便獲罪；　若說實事者，　　此成無有過。",
    "T24n1459_002:0641c05_0": "以指擊攊他學處",
    "T24n1459_002:0641c06_0": "　少智雖一指，　　擊攊便招過；　如無戲弄意，　　示靨許非愆。",
    "T24n1459_002:0641c08_0": "水中戲學處",
    "T24n1459_002:0641c09_0": "　苾芻水中戲，　　此彼岸往還；　於此有開遮，　　並如前已說。",
    "T24n1459_002:0641c11_0": "與女人同室宿學處",
    "T24n1459_002:0641c12_0": "　若無障隔處，　　不共女同房；　若牢關閉門，　　此成無有過。",
    "T24n1459_002:0641c14_0": "　女於善惡言，　　解了名及義；　此便生重罪，　　餘者得輕愆。",
    "T24n1459_002:0641c16_0": "　全覆全障等，　　室相如前說；　要待全身臥，　　是謂眠應知。",
    "T24n1459_002:0641c18_0": "　若其眠睡著，　　波逸底迦風；　能於地獄裏，　　吹火鐵床中。",
    "T24n1459_002:0641c20_0": "　於樓閣有女，　　應可去其梯；　成遣苾芻看，　　縱臥成無犯。",
    "T24n1459_002:0641c22_0": "　若於晝日臥，　　與上事皆同；　并須結下裙，　　異斯招惡作。",
    "T24n1459_002:0641c24_0": "恐怖苾芻學處",
    "T24n1459_002:0641c25_0": "　為尊重佛教，　　不惱亂眾生；　自作若使人，　　不應為恐怖。",
    "T24n1459_002:0641c27_0": "　或作諸鬼形，　　若羅剎等像；　或以聲氣觸，　　怖彼罪侵身。",
    "T24n1459_002:0641c29_0": "　可意人主天，　　食香梵志等；　報言來害汝，　　便招惡作愆。",
    "T24n1459_002:0642a02_0": "　欲前人得益，　　現極苦令怖；　說於三惡道，　　雖怖亦無傷。",
    "T24n1459_002:0642a04_0": "藏他衣鉢學處",
    "T24n1459_002:0642a05_0": "　藏他衣鉢等，　　戲笑不應為；　若作罪侵身，　　為益便無過。",
    "T24n1459_002:0642a07_0": "他寄衣不問主輒著學處",
    "T24n1459_002:0642a08_0": "　先與苾芻衣，　　不語用得罪；　若是同意者，　　雖用理無違。",
    "T24n1459_002:0642a10_0": "以眾教罪謗清淨苾芻學處",
    "T24n1459_002:0642a11_0": "　若以眾教罪，　　謗他清淨人；　此成燒煮過，　　餘皆得惡作。",
    "T24n1459_002:0642a13_0": "與女人同道行學處",
    "T24n1459_002:0642a14_0": "　若無男子伴，　　共女涉道行；　得波逸底迦，　　里數如常說。",
    "T24n1459_002:0642a16_0": "　行到一一村，　　即便招墮罪；　若其村未至，　　惡作罪應知。",
    "T24n1459_002:0642a18_0": "　若於險路處，　　女人為引道，　或作防援者，　　此皆無有過。",
    "T24n1459_002:0642a20_0": "與賊同道行學處",
    "T24n1459_002:0642a21_0": "　與賊同行去，　　即得於墮愆；　若開無犯者，　　如前已宣說。",
    "T24n1459_002:0642a23_0": "　商人偷稅道，　　此尚名為賊；　何況破村坊，　　打道白劫者。",
    "T24n1459_002:0642a25_0": "與減年者受近圓學處",
    "T24n1459_002:0642a26_0": "　若年減二十，　　未合與近圓；　由於飢渴等，　　不能堪忍故。",
    "T24n1459_002:0642a28_0": "　若實年不滿，　　後為此想說；　此不名圓具，　　苾芻皆得罪。",
    "T24n1459_002:0642b01_0": "　若彼有疑心，　　不滿不滿想；　告言年滿者，　　受時便有過。",
    "T24n1459_002:0642b03_0": "　於滿作滿想，　　告言我年足；　或可迷而說，　　此皆無有犯。",
    "T24n1459_002:0642b05_0": "　近圓非一事，　　隨說有多門；　護戒者存心，　　理應詳審問。",
    "T24n1459_002:0642b07_0": "壞生地學處",
    "T24n1459_002:0642b08_0": "　於地作故心，　　自掘教人掘；　損濕招本罪，　　皮壞得輕愆。",
    "T24n1459_002:0642b10_0": "　說有二種地，　　生及與不生：　若經水雨霑，　　三月名生地；　若其無雨霑，　　事須經六月；　此據曾耕壞，　　餘地不論時。",
    "T24n1459_002:0642b14_0": "　生者招本罪，　　餘者得輕愆；　砂石土及泥，　　輕重皆須識。",
    "T24n1459_002:0642b16_0": "　若於地釘橛，　　便得根本罪；　拔橛及搖泥，　　此皆招惡作。",
    "T24n1459_002:0642b18_0": "　隤牆及崩岸，　　得波逸底迦；　若損破裂者，　　此皆成越法。",
    "T24n1459_002:0642b20_0": "　若作遊行心，　　崩崖動泥等；　記數損地罪，　　不損者無過。",
    "T24n1459_002:0642b22_0": "　為眾修園圃，　　淨語令掘地；　無蟲者許為，　　有命皆不合。",
    "T24n1459_002:0642b24_0": "過四月索食學處",
    "T24n1459_002:0642b25_0": "　若有四月請，　　苾芻應可受；　除極請更請，　　常請及別請。",
    "T24n1459_002:0642b27_0": "　所言我常請，　　謂恒時請食；　於中別請者，　　應知施別人。",
    "T24n1459_002:0642b29_0": "　極請謂慇懃，　　更請數數食；　除如是請食，　　餘食咸招罪。",
    "T24n1459_002:0642c02_0": "　請與上妙食，　　苾芻索麁者；　索時得小罪，　　食便無有過。",
    "T24n1459_002:0642c04_0": "　請與麁鄙食，　　更乞上妙者；　索時得小愆，　　食時便罪大。",
    "T24n1459_002:0642c06_0": "　與乳便索肉，　　施酪反求酥；　乞小食本愆，　　不遮於病者。",
    "T24n1459_002:0642c08_0": "　或信或富人，　　施主有廣意；　令彼福增長，　　久受亦無過。",
    "T24n1459_002:0642c10_0": "遮傳教學處",
    "T24n1459_002:0642c11_0": "　汝於此學處，　　告言令遣學；　對諸苾芻前，　　鄙賤云愚小。",
    "T24n1459_002:0642c13_0": "　斯將墮罪劍，　　自斬愚癡身；　墮在惡道中，　　受苦常燒煮。",
    "T24n1459_002:0642c15_0": "　愚謂漫思度，　　癡謂不了經；　不分明不善，　　不解於經律。",
    "T24n1459_002:0642c17_0": "　作愚癡等言，　　口說一一語；　前人若聞解，　　得波逸底迦。",
    "T24n1459_002:0642c19_0": "　問知三藏人，　　求解者無犯；　智者言應用，　　闇處作燈明。",
    "T24n1459_002:0642c21_0": "　如其彼妄陳，　　此人應反詰；　縱使云愚等，　　道實理無傷。",
    "T24n1459_002:0642c23_0": "默聽評論學處",
    "T24n1459_002:0642c24_0": "　更互不為忍，　　瑕隙共相求；　默然行竊聽，　　住時便得罪。",
    "T24n1459_002:0642c26_0": "　他於屏房語，　　不作聲而聽；　了義便招本，　　聞聲但小愆。",
    "T24n1459_002:0642c28_0": "　若於簷閣中，　　或出或行道；　惡心聽得罪，　　善意者無愆。",
    "T24n1459_002:0643a01_0": "不與欲默然起去學處",
    "T24n1459_002:0643a02_0": "　若論如法言，　　或作單白等；　不語傍人道，　　默然而捨去。",
    "T24n1459_002:0643a04_0": "　勿為別眾法，　　去可語餘人；　由其不囑授，　　獨入無邊海。",
    "T24n1459_002:0643a06_0": "不恭敬學處",
    "T24n1459_002:0643a07_0": "　於眾及別人，　　不為恭敬事；　慢眾得本罪，　　別人招惡作。",
    "T24n1459_002:0643a09_0": "　大眾守寺人，　　違言亦得罪；　別人眾中老，　　并及己尊師。",
    "T24n1459_002:0643a11_0": "　他有違逆言，　　情不欲依順；　宜應善開示，　　此則許無愆。",
    "T24n1459_002:0643a13_0": "飲酒學處",
    "T24n1459_002:0643a14_0": "　諸酒飲若醉，　　茅端不滴口；　不飲不與人，　　由斯放逸故。",
    "T24n1459_002:0643a16_0": "　苾芻口有病，　　醫遣含無犯；　假令命即死，　　無容輒吞咽。",
    "T24n1459_002:0643a18_0": "　諸麴等雜物，　　醞釀方得成；　眾人共許者，　　是名為大酒。",
    "T24n1459_002:0643a20_0": "　若以皮果花，　　汁等用成就；　此名為雜酒，　　斯皆能醉人。",
    "T24n1459_002:0643a22_0": "　或可以糖蜜，　　蒲萄等作成；　並在此中收，　　為其昏醉故。",
    "T24n1459_002:0643a24_0": "　如其於酒體，　　未成或可壞；　飲時無有過，　　由其非醉因。",
    "T24n1459_002:0643a26_0": "　諸有醋漿類，　　及以酪中漿；　水和澄濾飲，　　非時亦無過。",
    "T24n1459_002:0643a28_0": "　諸酒變成醋，　　飲皆無有犯；　醋漿盛貯久，　　並是醋應知。",
    "T24n1459_002:0643b01_0": "　黍秫等非制，　　說二酒應知；　變壞或未成，　　明其非醉性。",
    "T24n1459_002:0643b03_0": "　酒有色氣味，　　能醉招大愆；　若不能醉人，　　便招三惡作。",
    "T24n1459_002:0643b05_0": "　如是三二一，　　飲時皆得罪；　隨招一二三，　　不醉非根本。",
    "T24n1459_002:0643b07_0": "　若皮花果等，　　能為醉惱緣；　如其麴等和，　　此還招惡作。",
    "T24n1459_002:0643b09_0": "非時入聚落不囑苾芻學處",
    "T24n1459_002:0643b10_0": "　非時有苾芻，　　入村不囑語；　有緣便罔過，　　無事即招愆。",
    "T24n1459_002:0643b12_0": "　始從過午後，　　終至明相初；　此即謂非時，　　大師如是說。",
    "T24n1459_002:0643b14_0": "　苾芻若非時，　　生疑入得罪；　時作非時想，　　及疑招小愆。",
    "T24n1459_002:0643b16_0": "食前食後詣餘家學處",
    "T24n1459_002:0643b17_0": "　苾芻為請首，　　向俗家中食；　此人曾不許，　　更轉向餘家。",
    "T24n1459_002:0643b19_0": "　若於赴請者，　　告言隨意食；　或主人聽去，　　向餘處非愆。",
    "T24n1459_002:0643b21_0": "入王宮學處",
    "T24n1459_002:0643b22_0": "　王門或宮門，　　及以近門處；　明相未出至，　　斯皆得本罪。",
    "T24n1459_002:0643b24_0": "　城門與王門，　　及以宮門閫；　去斯門不遠，　　此名為勢分。",
    "T24n1459_002:0643b26_0": "　未曉到城門，　　復為未曉想；　若入過門閫，　　便招惡作愆。",
    "T24n1459_002:0643b28_0": "　若為餘想疑，　　並皆招惡作；　言寶未藏者，　　謂是未舉置。",
    "T24n1459_002:0643c01_0": "不攝耳聽戒作不知語學處",
    "T24n1459_002:0643c02_0": "　已於別脫經，　　半月曾多聽；　言我今方了，　　戒科咸在斯。",
    "T24n1459_002:0643c04_0": "　此法在經中，　　自覺世尊說；　先當令悔厭，　　方遣說其愆。",
    "T24n1459_002:0643c06_0": "用骨牙角作針筒學處",
    "T24n1459_002:0643c07_0": "　角牙骨所成，　　針筒不合用；　斯人便自入，　　違教罪筒中。",
    "T24n1459_002:0643c09_0": "　針筒須打破，　　其罪應須說；　棄斯憍逸緣，　　若留不成悔。",
    "T24n1459_002:0643c11_0": "　針筒有四種，　　鍮銅赤銅鐵；　刀子應鐵作，　　有三品應知：　大者長八指，　　小者六餘中；　應為烏[此/朿]形，　　或似雞毛曲。",
    "T24n1459_002:0643c15_0": "　或向餘村等，　　苾芻雖事急；　針須將一个，　　為要擬縫衣。",
    "T24n1459_002:0643c17_0": "過量作床學處",
    "T24n1459_002:0643c18_0": "　苾芻為大眾，　　作諸床座等；　高善逝八指，　　越此不應為。",
    "T24n1459_002:0643c20_0": "　善逝八指長，　　當中人一肘；　長者宜應截，　　說罪准常途。",
    "T24n1459_002:0643c22_0": "草木綿貯床學處",
    "T24n1459_002:0643c23_0": "　眾僧床臥具，　　不應貯雜綿；　故欲惱餘人，　　罪箭便來射。",
    "T24n1459_002:0643c25_0": "　蒲臺及荻苗，　　木綿羊毛等；　斯皆須撤去，　　餘罪方應說。",
    "T24n1459_002:0643c27_0": "　云何名為貯？",
    "T24n1459_002:0643c27_1": "　　謂布於床上，　粘著苾芻衣，　　令他意不喜。",
    "T24n1459_002:0643c29_0": "過量作尼師但那學處",
    "T24n1459_002:0644a01_0": "　若作尼師但，　　大覺三張手；　廣便一手半，　　過此不應為。",
    "T24n1459_002:0644a03_0": "　長時應截却，　　其罪便須悔；　問言除却未？",
    "T24n1459_002:0644a04_1": "　　方可為蠲愆。",
    "T24n1459_002:0644a05_0": "過量作覆瘡衣學處",
    "T24n1459_002:0644a06_0": "　若作覆瘡衣，　　長佛四張手，　寬須張手二，　　越此遂招愆。",
    "T24n1459_002:0644a08_0": "過量作雨浴衣學處",
    "T24n1459_002:0644a09_0": "　如其作雨衣，　　長佛六張手，　廣應二手半，　　異此不應為。",
    "T24n1459_002:0644a11_0": "與佛等過量作衣學處",
    "T24n1459_002:0644a12_0": "　怛他揭多衣，　　不合同量作；　長十廣有六，　　斯名佛衣量。",
    "T24n1459_002:0644a14_0": "　生在苦毒處，　　曾無有少樂；　鎮被火燒煮，　　斯名訓釋辭。",
    "T24n1459_002:0644a16_0": "　若諸犯戒者，　　墮於三惡趣；　愚人罪不悔，　　由斯墮義成。",
    "T24n1459_002:0644a18_0": "第四部別悔法",
    "T24n1459_002:0644a19_0": "從非親尼受食學處",
    "T24n1459_002:0644a20_0": "　已說於墮罪，　　方陳四別悔；　略言其自相，　　委悉可應知。",
    "T24n1459_002:0644a22_0": "　非親苾芻尼，　　於村乞食處；　自手受取食，　　便招別悔愆。",
    "T24n1459_002:0644a24_0": "受尼指授食學處",
    "T24n1459_002:0644a25_0": "　若其於俗舍，　　苾芻正飡食；　尼來指授時，　　與斯酥酪等。",
    "T24n1459_002:0644a27_0": "　舉眾皆須報：　　姊妹勿為言；　若不一人遮，　　合眾皆招罪。",
    "T24n1459_002:0644a29_0": "　內中外三舍，　　三處苾芻飡；　上座作遮言，　　乃至最下座。",
    "T24n1459_002:0644b02_0": "　汝且莫為言，　　片時待食了；　或可問中外，　　頗有遮尼不？",
    "T24n1459_002:0644b04_0": "　若不問而食，　　家中得本愆；　若一不遮時，　　外邊招惡作。",
    "T24n1459_002:0644b06_0": "　始從於眾首，　　皆犯於別悔；　此別別墮愆，　　異前波逸底。",
    "T24n1459_002:0644b08_0": "　若在尼寺中，　　施受全無過；　自己財將施，　　并由重信心。",
    "T24n1459_002:0644b10_0": "學家受食學處",
    "T24n1459_002:0644b11_0": "　若於學人家，　　知眾與羯磨；　苾芻飢渴逼，　　雖請不應飡。",
    "T24n1459_002:0644b13_0": "　花華葉等物，　　縱受亦無傷；　受床座誦經，　　並開非是過。",
    "T24n1459_002:0644b15_0": "　若於他舍食，　　餅惠學家兒；　擘破乃令飡，　　勿使空懸望。",
    "T24n1459_002:0644b17_0": "阿蘭若住處外受食學處",
    "T24n1459_002:0644b18_0": "　若在阿蘭若，　　此中多恐怖；　苾芻不應出，　　寺外受其飡。",
    "T24n1459_002:0644b20_0": "　若無觀林者，　　苾芻出受食；　寺中餘處飡，　　並悉招其罪。",
    "T24n1459_002:0644b22_0": "　苾芻犯罪訖，　　應還至寺中；　應報諸人言：　　我說鄙賤事。",
    "T24n1459_002:0644b24_0": "第五部眾學法",
    "T24n1459_002:0644b25_0": "　四種別悔法，　　如犯狀已陳；　自餘眾式叉，　　次第今當說。",
    "T24n1459_002:0644b27_0": "　下裙圓整著，　　不高亦不下，　不象鼻蛇頭，　　不作多羅葉，　亦不為豆團，　　如是應當學。",
    "T24n1459_002:0644c01_0": "　支伐羅披著，　　好圓整應知，　不太高及下，　　好披正覆身，　少為言語聲，　　亦不高遠視。",
    "T24n1459_002:0644c04_0": "　但覩六尺量，　　可長於一尋；　是往俗舍像，　　如是應當學。",
    "T24n1459_002:0644c06_0": "　俗家不覆頭，　　亦不偏抄服，　及不雙抄舉，　　不叉腰撫肩，　不作蹲地行，　　亦不足指去，　不跳不庂足，　　不作柱身行，　亦不搖身行，　　不掉臂而去，　不作搖頭入，　　不連手肩排。",
    "T24n1459_002:0644c12_0": "　未許不輒坐，　　坐須善觀察；　若重放身時，　　此能生大過。",
    "T24n1459_002:0644c14_0": "　不疊足重踝，　　亦不急踡脚；　不得長舒足，　　勿使露身形。",
    "T24n1459_002:0644c16_0": "　下明恭敬食，　　不應令鉢滿；　應留一指許，　　并羹次第飡。",
    "T24n1459_002:0644c18_0": "　行食未當前，　　不得預張鉢；　鉢不安食上，　　恭敬可為飡。",
    "T24n1459_002:0644c20_0": "　團不極小大，　　不得預張口；　如其口含食，　　不合輒為言。",
    "T24n1459_002:0644c22_0": "　不以飯覆羹，　　亦不菜蓋飯；　更作希望意，　　由此益貪心。",
    "T24n1459_002:0644c24_0": "　不欱不[口*((甫-、)/寸)][口*集]，　　不呵不吹氣；　不以飯置脣，　　不應毀呰食。",
    "T24n1459_002:0644c26_0": "　不脹鰓嚙半，　　不舒舌彈舌；　不為窣覩波，　　後破方飡噉。",
    "T24n1459_002:0644c28_0": "　不舐手舐鉢，　　不振鉢振手；　當作鉢中想，　　繫念可應飡。",
    "T24n1459_002:0645a01_0": "　不為輕慢心，　　觀他比坐鉢；　污手不捉器，　　亦不灑餘人。",
    "T24n1459_002:0645a03_0": "　不於俗舍中，　　棄其穢惡水；　鉢不除殘食，　　無替鉢不安。",
    "T24n1459_002:0645a05_0": "　不應立洗鉢，　　不安崩墮處；　逆流不酌水，　　是護鉢應知。",
    "T24n1459_002:0645a07_0": "　次明說法事，　　己立前人坐；　或己坐他臥，　　無病並不應。",
    "T24n1459_002:0645a09_0": "　己下他在高，　　人前自居後；　他道己非道，　　覆頂等同前。",
    "T24n1459_002:0645a11_0": "　他乘象馬輿，　　及著鞋履等，　著冠帽繫頭，　　及以花鬘飾，　持蓋仗劍甲，　　斯皆是慢儀；　除身帶病人，　　說法便招罪。",
    "T24n1459_002:0645a15_0": "　不立大小便，　　不於青草上；　一二指洟唾，　　除病並招愆。",
    "T24n1459_002:0645a17_0": "　不上過人樹，　　唯除有難緣；　式叉羯闌尼，　　是悉應當學。",
    "T24n1459_002:0645a19_0": "七滅諍法",
    "T24n1459_002:0645a20_0": "　已於眾學法，　　略言其大綱；　七滅諍相應，　　次第今當說。",
    "T24n1459_002:0645a22_0": "　所謂評論等，　　有隨法能除；　方便七種殊，　　由人有差別。",
    "T24n1459_002:0645a24_0": "　應差中正人，　　攝斂身語者；　眾內當差舉，　　稱理和其諍。",
    "T24n1459_002:0645a26_0": "　無欲無瞋癡，　　并以無恐怖，　及移不可移，　　除諍應差此。",
    "T24n1459_002:0645a28_0": "　評論諍若起，　　可將現前除；　及以法現前，　　當依大師教。",
    "T24n1459_002:0645b01_0": "　由現前能除，　　故斯名現前；　為少慧念者，　　且陳其一隅。",
    "T24n1459_002:0645b03_0": "　若九人十人，　　是大眾差遣；　此差五或過，　　名為差重差。",
    "T24n1459_002:0645b05_0": "　凡差重差人，　　正直明三篋；　上座不朋一，　　能為滅諍人。",
    "T24n1459_002:0645b07_0": "　若無其五德，　　設已差應退；　具德者應差，　　令作行籌者。",
    "T24n1459_002:0645b09_0": "　彼可作二籌，　　顯法及非法：　法籌應可直，　　香滑稱人心；　非法籌須曲，　　臭澁情不樂；　左手蓋而行，　　法籌應顯露。",
    "T24n1459_002:0645b13_0": "　僧伽應總集，　　從初次第行；　先呈其法籌，　　三語慇懃與。",
    "T24n1459_002:0645b15_0": "　如其取法籌，　　數多於非法；　是名為法滅，　　諍息理應知。",
    "T24n1459_002:0645b17_0": "　苾芻毀破時，　　便招其墮罪；　非法籌多此，　　名非法滅諍。",
    "T24n1459_002:0645b19_0": "　諍雖非法滅，　　毀破得小愆；　斯乃是多人，　　毘奈耶滅諍。",
    "T24n1459_002:0645b21_0": "　已說評論諍，　　二法可應除；　子細述其緣，　　具如廣文說。",
    "T24n1459_002:0645b23_0": "　次明非言諍，　　以其三法滅；　謂將可惡法，　　詰他清淨人。",
    "T24n1459_002:0645b25_0": "　謂是現前事，　　憶念及不癡；　現前如上陳，　　餘二今應辯。",
    "T24n1459_002:0645b27_0": "　應知念調伏，　　如友苾芻尼；　謗毀實力子，　　大師因此制。",
    "T24n1459_002:0645b29_0": "　應與實力子，　　作憶念調伏；　令在上座前，　　如是言應說：　大德僧伽聽！",
    "T24n1459_002:0645c02_1": "　　被他妄說我；　我乞憶念法，　　僧伽應愍聽。",
    "T24n1459_002:0645c04_0": "　如斯三請已，　　應令一苾芻；　秉法為彼人，　　作憶念羯磨。",
    "T24n1459_002:0645c06_0": "　次作不癡法，　　如惡羯苾芻；　由彼先癲狂，　　今秉不癡事。",
    "T24n1459_002:0645c08_0": "　致在上座前，　　白言我昔日；　被狂亂所惱，　　為非不覺知。",
    "T24n1459_002:0645c10_0": "　他便數數詰，　　云我為惡行；　我今乞不癡，　　毘奈耶應與。",
    "T24n1459_002:0645c12_0": "　所言犯罪諍，　　由四法能除；　自言及現前，　　草掩求其性。",
    "T24n1459_002:0645c14_0": "　既作於罪已，　　或詰或不詰；　當在苾芻前，　　合掌除其罪。",
    "T24n1459_002:0645c16_0": "　言大德存念！",
    "T24n1459_002:0645c16_1": "　　我今犯斯罪。",
    "T24n1459_002:0645c17_0": "　問言見罪不？",
    "T24n1459_002:0645c17_1": "　　報言我今見。",
    "T24n1459_002:0645c18_0": "　於後不犯不？",
    "T24n1459_002:0645c18_1": "　　報言我不犯。",
    "T24n1459_002:0645c19_0": "　彼說奧箄迦，　　此答言娑度。",
    "T24n1459_002:0645c20_0": "　犯他勝等罪，　　對眾而自陳；　此並是自言，　　能令諍消殄。",
    "T24n1459_002:0645c22_0": "　如哥羅苾芻，　　被他言所及；　由衣招詰責，　　行向釋迦城。",
    "T24n1459_002:0645c24_0": "　現前能滅諍，　　名為現前法；　此亦是現前，　　重更言其軌。",
    "T24n1459_002:0645c26_0": "　今說草掩法，　　更相鬪諍人；　上座應就之，　　正理當教示：　報言法難逢，　　何為作二黨？",
    "T24n1459_002:0645c29_0": "　無事為諍競，　　輕慢大師言。",
    "T24n1459_002:0646a01_0": "　言作如是事，　　我汝咸有犯；　陳其後邊罪，　　應可願蠲除。",
    "T24n1459_002:0646a03_0": "　作斯言告時，　　如其不違逆；　是名住本性，　　此朋應亦然。",
    "T24n1459_002:0646a05_0": "　彼朋意靜息，　　不為違戾言；　因此諍能除，　　名為草掩息。",
    "T24n1459_002:0646a07_0": "　自言犯斯罪，　　對眾便言無；　猶如手苾芻，　　說有言非有。",
    "T24n1459_002:0646a09_0": "　與作求罪性，　　苾芻令彼臣；　大聖誨親言，　　良由具悲性。",
    "T24n1459_002:0646a11_0": "　彼亦上座前，　　應可從眾乞；　大眾宜於此，　　作法並同前。",
    "T24n1459_002:0646a13_0": "　欲殄作事諍，　　應須眾咸集；　如不作違拒，　　是諍息應知。",
    "T24n1459_002:0646a14_1": "◎已上兩卷明波羅底木叉戒本了。",
    "T24n1459_002:0646a15_2": "次下一卷明跋窣覩等事。",
    "T24n1459_002:0646a17_0": "根本說一切有部毘奈耶頌卷中"
}