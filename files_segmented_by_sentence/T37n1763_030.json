[
    {
        "source_sentence": "4大般涅槃經集解卷第三十",
        "from": "T37n1763_030:0482a02_0",
        "context_with_next_sentence": true
    },
    {
        "source_sentence": "　出頂生王緣起　會通今昔五盛陰苦義",
        "from": "T37n1763_030:0482a04_0",
        "context_with_next_sentence": true
    },
    {
        "source_sentence": "　舉昔為釋摩男說色有樂義",
        "from": "T37n1763_030:0482a05_0",
        "context_with_next_sentence": true
    },
    {
        "source_sentence": "　舉昔說善法得樂受義　舉昔所說樂受偈　釋於下苦生樂想義　釋三受苦義　釋二乘不知常住樂因是故為說以下苦為樂聖行品之第四迦葉！",
        "from": "T37n1763_030:0482a12_2",
        "context_with_next_sentence": true
    },
    {
        "source_sentence": "云何菩薩摩訶薩至愛別離苦所謂命終。",
        "from": "T37n1763_030:0482a12_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0482a13_4",
        "context_with_next_sentence": true
    },
    {
        "source_sentence": "生為五陰之本，愛是眾結之本，引先偈為證。",
        "from": "T37n1763_030:0482a14_5",
        "context_with_next_sentence": true
    },
    {
        "source_sentence": "羅漢所以無憂無畏者，以愛盡故也。",
        "from": "T37n1763_030:0482a15_2",
        "context_with_next_sentence": true
    },
    {
        "source_sentence": "所謂命終者，說其重者耳，此中說一切苦皆由愛生也。",
        "from": "T37n1763_030:0482a16_6",
        "context_with_next_sentence": true
    },
    {
        "source_sentence": "善男子以別離故能生種種至現在之世愛別離苦。",
        "from": "T37n1763_030:0482a18_2",
        "context_with_next_sentence": true
    },
    {
        "source_sentence": "案。",
        "from": "T37n1763_030:0482a18_4",
        "context_with_next_sentence": true
    },
    {
        "source_sentence": "慧朗曰。",
        "from": "T37n1763_030:0482a18_8",
        "context_with_next_sentence": true
    },
    {
        "source_sentence": "出緣起顯其重者也。",
        "from": "T37n1763_030:0482a18_17",
        "context_with_next_sentence": true
    },
    {
        "source_sentence": "善男子！",
        "from": "T37n1763_030:0482a19_3",
        "context_with_next_sentence": true
    },
    {
        "source_sentence": "云何菩薩摩訶薩至大般涅槃觀怨憎會苦。",
        "from": "T37n1763_030:0482a20_2",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_030:0482a20_7",
        "context_with_next_sentence": true
    },
    {
        "source_sentence": "辨怨憎會苦，即就所受之身是則常與怨會也。",
        "from": "T37n1763_030:0482a21_8",
        "context_with_next_sentence": true
    },
    {
        "source_sentence": "善男子云何菩薩修行大乘至迦葉是名苦諦。",
        "from": "T37n1763_030:0482a22_18",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_030:0482a23_4",
        "context_with_next_sentence": true
    },
    {
        "source_sentence": "夫未足之境，所不免也。",
        "from": "T37n1763_030:0482a23_15",
        "context_with_next_sentence": true
    },
    {
        "source_sentence": "除佛已還，無非此苦也。",
        "from": "T37n1763_030:0482a24_7",
        "context_with_next_sentence": true
    },
    {
        "source_sentence": "五盛陰者，更無別體，即指七苦也。",
        "from": "T37n1763_030:0482a25_2",
        "context_with_next_sentence": true
    },
    {
        "source_sentence": "爾時迦葉菩薩摩訶薩至五盛陰苦是義不然。",
        "from": "T37n1763_030:0482a26_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0482a27_4",
        "context_with_next_sentence": true
    },
    {
        "source_sentence": "謂五陰皆苦，與昔教相違，以昔證今也。",
        "from": "T37n1763_030:0482a28_3",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_030:0482a28_7",
        "context_with_next_sentence": true
    },
    {
        "source_sentence": "此下第四，引昔徵今，會通二教也。",
        "from": "T37n1763_030:0482a29_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482a29_6",
        "context_with_next_sentence": true
    },
    {
        "source_sentence": "第三，會通今昔兩教也。",
        "from": "T37n1763_030:0482a29_17",
        "context_with_next_sentence": true
    },
    {
        "source_sentence": "教有因果，昔已會果，今會因也。",
        "from": "T37n1763_030:0482b01_11",
        "context_with_next_sentence": true
    },
    {
        "source_sentence": "昔已點三受悉苦，令物情厭背而進德。",
        "from": "T37n1763_030:0482b02_7",
        "context_with_next_sentence": true
    },
    {
        "source_sentence": "其義雖然，竟未及壞因。",
        "from": "T37n1763_030:0482b02_18",
        "context_with_next_sentence": true
    },
    {
        "source_sentence": "若使因果俱會，眾生何肯脩善？",
        "from": "T37n1763_030:0482b03_12",
        "context_with_next_sentence": true
    },
    {
        "source_sentence": "唯得且抑福而置，故四時經教但勸修善以滅惡，於生死身中習學成聖也，而一切智體未免無常，但樂果未現，不得壞因。",
        "from": "T37n1763_030:0482b06_8",
        "context_with_next_sentence": true
    },
    {
        "source_sentence": "今常住教，與樂果義彰，始得壞因也。",
        "from": "T37n1763_030:0482b07_4",
        "context_with_next_sentence": true
    },
    {
        "source_sentence": "我本云脩善乃是菩提之因，非生死之法。",
        "from": "T37n1763_030:0482b08_3",
        "context_with_next_sentence": true
    },
    {
        "source_sentence": "有人解言：",
        "from": "T37n1763_030:0482b08_8",
        "context_with_next_sentence": true
    },
    {
        "source_sentence": "今教由會果。",
        "from": "T37n1763_030:0482b08_14",
        "context_with_next_sentence": true
    },
    {
        "source_sentence": "恐非佛意。",
        "from": "T37n1763_030:0482b08_19",
        "context_with_next_sentence": true
    },
    {
        "source_sentence": "昔已會畢，今何得重？",
        "from": "T37n1763_030:0482b09_8",
        "context_with_next_sentence": true
    },
    {
        "source_sentence": "故知理不應然。",
        "from": "T37n1763_030:0482b09_15",
        "context_with_next_sentence": true
    },
    {
        "source_sentence": "今者將欲會因，故迦葉先捉果以作難。",
        "from": "T37n1763_030:0482b10_12",
        "context_with_next_sentence": true
    },
    {
        "source_sentence": "佛既先遣果，唯苦竟然後正言：",
        "from": "T37n1763_030:0482b11_6",
        "context_with_next_sentence": true
    },
    {
        "source_sentence": "我於昔云何善得樂者，乃是菩提道樂。",
        "from": "T37n1763_030:0482b12_4",
        "context_with_next_sentence": true
    },
    {
        "source_sentence": "但此義未明，今始會也。",
        "from": "T37n1763_030:0482b12_15",
        "context_with_next_sentence": true
    },
    {
        "source_sentence": "何以故？",
        "from": "T37n1763_030:0482b13_3",
        "context_with_next_sentence": true
    },
    {
        "source_sentence": "如佛往昔告釋摩男至若有求者則不名苦。",
        "from": "T37n1763_030:0482b14_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0482b14_7",
        "context_with_next_sentence": true
    },
    {
        "source_sentence": "凡舉五據。",
        "from": "T37n1763_030:0482b14_12",
        "context_with_next_sentence": true
    },
    {
        "source_sentence": "此第一，舉樂緣，以有求故，不應無樂也。",
        "from": "T37n1763_030:0482b15_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482b15_14",
        "context_with_next_sentence": true
    },
    {
        "source_sentence": "迦葉先作五難。",
        "from": "T37n1763_030:0482b16_1",
        "context_with_next_sentence": true
    },
    {
        "source_sentence": "第一以人天五欲中有樂，不應苦也。",
        "from": "T37n1763_030:0482b16_17",
        "context_with_next_sentence": true
    },
    {
        "source_sentence": "如佛告諸比丘有三種受苦受樂受不苦不樂受。",
        "from": "T37n1763_030:0482b18_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0482b18_6",
        "context_with_next_sentence": true
    },
    {
        "source_sentence": "第二，舉三受，明若無樂者云何有樂受耶？",
        "from": "T37n1763_030:0482b19_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482b19_9",
        "context_with_next_sentence": true
    },
    {
        "source_sentence": "第二難，以三受中有樂受，故不應苦也。",
        "from": "T37n1763_030:0482b20_7",
        "context_with_next_sentence": true
    },
    {
        "source_sentence": "如佛先為諸比丘說若有人能修行善法則得受樂。",
        "from": "T37n1763_030:0482b22_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0482b22_7",
        "context_with_next_sentence": true
    },
    {
        "source_sentence": "第三，舉所修善因也。",
        "from": "T37n1763_030:0482b22_17",
        "context_with_next_sentence": true
    },
    {
        "source_sentence": "因既是善，理有樂果，故以因為證。",
        "from": "T37n1763_030:0482b23_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482b23_17",
        "context_with_next_sentence": true
    },
    {
        "source_sentence": "第三難，以善是樂因，故知不應無樂。",
        "from": "T37n1763_030:0482b24_12",
        "context_with_next_sentence": true
    },
    {
        "source_sentence": "又如佛說於善道中至意思好法亦復如是。",
        "from": "T37n1763_030:0482b25_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0482b26_4",
        "context_with_next_sentence": true
    },
    {
        "source_sentence": "第四，舉善因，今舉六觸即是善果，且以樂因而得樂果，云何無樂耶？",
        "from": "T37n1763_030:0482b27_16",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482b28_1",
        "context_with_next_sentence": true
    },
    {
        "source_sentence": "第四難，如樹伽於人中受天報，故知六根所對無不樂也。",
        "from": "T37n1763_030:0482b29_6",
        "context_with_next_sentence": true
    },
    {
        "source_sentence": "如佛說偈持戒則為樂至所作眾事辨是名為最樂。",
        "from": "T37n1763_030:0482c02_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0482c02_7",
        "context_with_next_sentence": true
    },
    {
        "source_sentence": "第五，舉因果諸偈，通證有樂也。",
        "from": "T37n1763_030:0482c03_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482c03_6",
        "context_with_next_sentence": true
    },
    {
        "source_sentence": "第五難，舉昔誠偈為難。",
        "from": "T37n1763_030:0482c03_17",
        "context_with_next_sentence": true
    },
    {
        "source_sentence": "世尊！",
        "from": "T37n1763_030:0482c04_2",
        "context_with_next_sentence": true
    },
    {
        "source_sentence": "如諸經中所說至云何當與此義相應。",
        "from": "T37n1763_030:0482c04_18",
        "context_with_next_sentence": true
    },
    {
        "source_sentence": "案智秀曰：",
        "from": "T37n1763_030:0482c05_4",
        "context_with_next_sentence": true
    },
    {
        "source_sentence": "總舉上事以求會通也。",
        "from": "T37n1763_030:0482c05_14",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482c05_18",
        "context_with_next_sentence": true
    },
    {
        "source_sentence": "難雖有五，不出二途：",
        "from": "T37n1763_030:0482c06_9",
        "context_with_next_sentence": true
    },
    {
        "source_sentence": "第一第二第四就果報上作難，第三第五以因徵果也。",
        "from": "T37n1763_030:0482c07_13",
        "context_with_next_sentence": true
    },
    {
        "source_sentence": "佛告迦葉：",
        "from": "T37n1763_030:0482c08_4",
        "context_with_next_sentence": true
    },
    {
        "source_sentence": "善哉善哉至所說苦想與本不異。",
        "from": "T37n1763_030:0482c08_18",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_030:0482c09_4",
        "context_with_next_sentence": true
    },
    {
        "source_sentence": "無苦者，體既非苦而能無苦，而眾生以微代重以為無苦，是曰橫計也。",
        "from": "T37n1763_030:0482c10_15",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_030:0482c10_19",
        "context_with_next_sentence": true
    },
    {
        "source_sentence": "答第一第二第四。",
        "from": "T37n1763_030:0482c11_7",
        "context_with_next_sentence": true
    },
    {
        "source_sentence": "謂橫樂者，眾生猶以下苦橫生樂想，因以為教耳。",
        "from": "T37n1763_030:0482c12_10",
        "context_with_next_sentence": true
    },
    {
        "source_sentence": "昔所說樂，約彼橫情，終是無樂；",
        "from": "T37n1763_030:0482c13_6",
        "context_with_next_sentence": true
    },
    {
        "source_sentence": "今云皆苦，亦無違也。",
        "from": "T37n1763_030:0482c13_16",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_030:0482c13_20",
        "context_with_next_sentence": true
    },
    {
        "source_sentence": "總答五難也。",
        "from": "T37n1763_030:0482c14_4",
        "context_with_next_sentence": true
    },
    {
        "source_sentence": "以眾生不識真相，故於下苦中橫生樂想；",
        "from": "T37n1763_030:0482c15_3",
        "context_with_next_sentence": true
    },
    {
        "source_sentence": "將恐起此必墮三塗，且說人天是樂，令修十善五戒，以背惡道，所謂以屑出屑者也。",
        "from": "T37n1763_030:0482c17_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482c17_5",
        "context_with_next_sentence": true
    },
    {
        "source_sentence": "此下訖三受以來，先答第一第二第四果，報上難也。",
        "from": "T37n1763_030:0482c18_8",
        "context_with_next_sentence": true
    },
    {
        "source_sentence": "下苦者，三惡重為上苦，人天輕為下苦。",
        "from": "T37n1763_030:0482c19_5",
        "context_with_next_sentence": true
    },
    {
        "source_sentence": "凡夫不覺下苦，橫生樂想也。",
        "from": "T37n1763_030:0482c19_18",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_030:0482c20_7",
        "context_with_next_sentence": true
    },
    {
        "source_sentence": "如佛所說至上生者所謂天上。",
        "from": "T37n1763_030:0482c21_1",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_030:0482c21_6",
        "context_with_next_sentence": true
    },
    {
        "source_sentence": "生是生者所貪，苦是苦者所惡。",
        "from": "T37n1763_030:0482c22_1",
        "context_with_next_sentence": true
    },
    {
        "source_sentence": "貪則為勝，惡則為劇。",
        "from": "T37n1763_030:0482c22_11",
        "context_with_next_sentence": true
    },
    {
        "source_sentence": "下生自是三塗，下苦自是人天。",
        "from": "T37n1763_030:0482c23_4",
        "context_with_next_sentence": true
    },
    {
        "source_sentence": "而生即是苦，似若下苦是彼下生，故致問也。",
        "from": "T37n1763_030:0482c24_4",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_030:0482c24_8",
        "context_with_next_sentence": true
    },
    {
        "source_sentence": "承聲為難耳，乃更與三關問也。",
        "from": "T37n1763_030:0482c25_2",
        "context_with_next_sentence": true
    },
    {
        "source_sentence": "佛所言下者，輕微為下也。",
        "from": "T37n1763_030:0482c25_14",
        "context_with_next_sentence": true
    },
    {
        "source_sentence": "如迦葉所言，以尤重為下也。",
        "from": "T37n1763_030:0482c26_6",
        "context_with_next_sentence": true
    },
    {
        "source_sentence": "此第一關也。",
        "from": "T37n1763_030:0482c26_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0482c26_16",
        "context_with_next_sentence": true
    },
    {
        "source_sentence": "物情一往未悟，迦葉今更作二難。",
        "from": "T37n1763_030:0482c27_11",
        "context_with_next_sentence": true
    },
    {
        "source_sentence": "佛意以人天為下苦，迦葉以三塗為下苦。",
        "from": "T37n1763_030:0482c28_10",
        "context_with_next_sentence": true
    },
    {
        "source_sentence": "若復有人作如是問至生於樂想當云何答。",
        "from": "T37n1763_030:0482c29_17",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_030:0483a01_4",
        "context_with_next_sentence": true
    },
    {
        "source_sentence": "對下苦橫生樂想以為難也。",
        "from": "T37n1763_030:0483a01_16",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_030:0483a02_2",
        "context_with_next_sentence": true
    },
    {
        "source_sentence": "第二明顧反答。",
        "from": "T37n1763_030:0483a02_9",
        "context_with_next_sentence": true
    },
    {
        "source_sentence": "下苦故說樂，知一切皆苦物，今亦以下樂故說苦，當知一切皆樂也。",
        "from": "T37n1763_030:0483a04_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483a04_5",
        "context_with_next_sentence": true
    },
    {
        "source_sentence": "第二，倒竝如來向義也。",
        "from": "T37n1763_030:0483a04_16",
        "context_with_next_sentence": true
    },
    {
        "source_sentence": "若以三受盡苦者，今以三受盡樂，但以樂微故苦耳。",
        "from": "T37n1763_030:0483a05_18",
        "context_with_next_sentence": true
    },
    {
        "source_sentence": "世尊！",
        "from": "T37n1763_030:0483a06_2",
        "context_with_next_sentence": true
    },
    {
        "source_sentence": "若下苦中生樂想者至於下苦中而生樂想。",
        "from": "T37n1763_030:0483a07_1",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_030:0483a07_6",
        "context_with_next_sentence": true
    },
    {
        "source_sentence": "難意不許下苦生樂，故以此為徵也。",
        "from": "T37n1763_030:0483a08_3",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_030:0483a08_7",
        "context_with_next_sentence": true
    },
    {
        "source_sentence": "第三關，若果於輕下之苦而生樂者，一罰北千，千為甚重、一為極輕，而未見應受重苦於輕苦之上，而生樂想者也。",
        "from": "T37n1763_030:0483a10_18",
        "context_with_next_sentence": true
    },
    {
        "source_sentence": "故知不以輕苦為樂想也。",
        "from": "T37n1763_030:0483a11_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483a11_14",
        "context_with_next_sentence": true
    },
    {
        "source_sentence": "此就理為論也。",
        "from": "T37n1763_030:0483a12_2",
        "context_with_next_sentence": true
    },
    {
        "source_sentence": "若以人天輕苦為下苦者，應以一罰輕苦為下苦。",
        "from": "T37n1763_030:0483a13_4",
        "context_with_next_sentence": true
    },
    {
        "source_sentence": "若爾者，應緣此一罰而生樂也。",
        "from": "T37n1763_030:0483a13_18",
        "context_with_next_sentence": true
    },
    {
        "source_sentence": "佛告迦葉：",
        "from": "T37n1763_030:0483a14_4",
        "context_with_next_sentence": true
    },
    {
        "source_sentence": "如是如是如汝所說以是義故無有樂想。",
        "from": "T37n1763_030:0483a15_2",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_030:0483a15_7",
        "context_with_next_sentence": true
    },
    {
        "source_sentence": "答最後難，前兩難自解也。",
        "from": "T37n1763_030:0483a15_19",
        "context_with_next_sentence": true
    },
    {
        "source_sentence": "如是一下不生樂想，是都無樂之驗也。",
        "from": "T37n1763_030:0483a16_16",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_030:0483a17_1",
        "context_with_next_sentence": true
    },
    {
        "source_sentence": "實無樂者，案句解也。",
        "from": "T37n1763_030:0483a17_11",
        "context_with_next_sentence": true
    },
    {
        "source_sentence": "是人當受千罰，脫餘多苦，於一罰上橫生樂想。",
        "from": "T37n1763_030:0483a18_11",
        "context_with_next_sentence": true
    },
    {
        "source_sentence": "曇愛曰：",
        "from": "T37n1763_030:0483a18_15",
        "context_with_next_sentence": true
    },
    {
        "source_sentence": "是以不以一下為樂，以脫重為樂。",
        "from": "T37n1763_030:0483a19_10",
        "context_with_next_sentence": true
    },
    {
        "source_sentence": "緣脫重之心實是行苦，凡夫以之為樂。",
        "from": "T37n1763_030:0483a20_8",
        "context_with_next_sentence": true
    },
    {
        "source_sentence": "以此一答并答三難。",
        "from": "T37n1763_030:0483a20_17",
        "context_with_next_sentence": true
    },
    {
        "source_sentence": "何者？",
        "from": "T37n1763_030:0483a20_20",
        "context_with_next_sentence": true
    },
    {
        "source_sentence": "一罰之與千罰俱是重苦。",
        "from": "T37n1763_030:0483a21_10",
        "context_with_next_sentence": true
    },
    {
        "source_sentence": "既不一下為樂，云何而言於底下之苦而生樂耶？",
        "from": "T37n1763_030:0483a22_13",
        "context_with_next_sentence": true
    },
    {
        "source_sentence": "即答第一難。",
        "from": "T37n1763_030:0483a23_1",
        "context_with_next_sentence": true
    },
    {
        "source_sentence": "又是人緣於脫重苦而橫生樂想，云何而言於下樂生苦想耶？",
        "from": "T37n1763_030:0483a24_8",
        "context_with_next_sentence": true
    },
    {
        "source_sentence": "即答第二關。",
        "from": "T37n1763_030:0483a24_14",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483a24_18",
        "context_with_next_sentence": true
    },
    {
        "source_sentence": "即此答三難也。",
        "from": "T37n1763_030:0483a25_5",
        "context_with_next_sentence": true
    },
    {
        "source_sentence": "今先釋橫生義。",
        "from": "T37n1763_030:0483a25_12",
        "context_with_next_sentence": true
    },
    {
        "source_sentence": "若一下而脫者，到緣一下安之為，豈非妄樂耶？",
        "from": "T37n1763_030:0483a26_13",
        "context_with_next_sentence": true
    },
    {
        "source_sentence": "非是受一罰時生樂也。",
        "from": "T37n1763_030:0483a27_4",
        "context_with_next_sentence": true
    },
    {
        "source_sentence": "何以故？",
        "from": "T37n1763_030:0483a28_3",
        "context_with_next_sentence": true
    },
    {
        "source_sentence": "猶如彼人當受千罰至於無樂中妄生樂想。",
        "from": "T37n1763_030:0483a29_2",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_030:0483a29_7",
        "context_with_next_sentence": true
    },
    {
        "source_sentence": "脫千受一，便妄生樂想，無樂信矣。",
        "from": "T37n1763_030:0483b01_3",
        "context_with_next_sentence": true
    },
    {
        "source_sentence": "前言於下苦橫生樂想，此之謂也。",
        "from": "T37n1763_030:0483b01_18",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_030:0483b02_2",
        "context_with_next_sentence": true
    },
    {
        "source_sentence": "釋橫義也。",
        "from": "T37n1763_030:0483b02_7",
        "context_with_next_sentence": true
    },
    {
        "source_sentence": "迦葉言：",
        "from": "T37n1763_030:0483b03_3",
        "context_with_next_sentence": true
    },
    {
        "source_sentence": "世尊！",
        "from": "T37n1763_030:0483b03_6",
        "context_with_next_sentence": true
    },
    {
        "source_sentence": "彼人不以一下至以得脫故而生樂想。",
        "from": "T37n1763_030:0483b04_2",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_030:0483b04_7",
        "context_with_next_sentence": true
    },
    {
        "source_sentence": "迦葉云實無九百九十九故，緣此無故，實有實眾也。",
        "from": "T37n1763_030:0483b05_12",
        "context_with_next_sentence": true
    },
    {
        "source_sentence": "迦葉！",
        "from": "T37n1763_030:0483b06_2",
        "context_with_next_sentence": true
    },
    {
        "source_sentence": "是故我昔為釋摩男說五陰中樂實不虛也。",
        "from": "T37n1763_030:0483b07_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0483b07_6",
        "context_with_next_sentence": true
    },
    {
        "source_sentence": "受責既不以一下為樂故樂，故樂非橫也。",
        "from": "T37n1763_030:0483b08_5",
        "context_with_next_sentence": true
    },
    {
        "source_sentence": "佛言樂實不虛者，以免受為樂，不可空中說樂也。",
        "from": "T37n1763_030:0483b09_7",
        "context_with_next_sentence": true
    },
    {
        "source_sentence": "曇愛曰：",
        "from": "T37n1763_030:0483b09_11",
        "context_with_next_sentence": true
    },
    {
        "source_sentence": "迦葉領解非難也，佛即述成也。",
        "from": "T37n1763_030:0483b10_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483b10_9",
        "context_with_next_sentence": true
    },
    {
        "source_sentence": "釋第三實樂義也。",
        "from": "T37n1763_030:0483b10_17",
        "context_with_next_sentence": true
    },
    {
        "source_sentence": "三塗中苦，人天實無，無處與佛何異？",
        "from": "T37n1763_030:0483b11_14",
        "context_with_next_sentence": true
    },
    {
        "source_sentence": "故知非虛說也。",
        "from": "T37n1763_030:0483b12_1",
        "context_with_next_sentence": true
    },
    {
        "source_sentence": "迦葉！",
        "from": "T37n1763_030:0483b13_2",
        "context_with_next_sentence": true
    },
    {
        "source_sentence": "有三受三苦至餘二受者所謂行苦壞苦。",
        "from": "T37n1763_030:0483b13_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0483b14_4",
        "context_with_next_sentence": true
    },
    {
        "source_sentence": "昔以輕重義故說三受，今以三苦故說一切苦，所為事異，不相違也。",
        "from": "T37n1763_030:0483b15_16",
        "context_with_next_sentence": true
    },
    {
        "source_sentence": "苦受名為三苦者，性攝三苦也，餘二受乃苦性之別義也。",
        "from": "T37n1763_030:0483b17_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483b17_6",
        "context_with_next_sentence": true
    },
    {
        "source_sentence": "答向第二難也。",
        "from": "T37n1763_030:0483b17_13",
        "context_with_next_sentence": true
    },
    {
        "source_sentence": "佛前云三受悉苦，迦葉難云三受悉樂。",
        "from": "T37n1763_030:0483b18_10",
        "context_with_next_sentence": true
    },
    {
        "source_sentence": "佛今舉三受唯苦而無樂，豈得難言三受皆樂耶？",
        "from": "T37n1763_030:0483b19_12",
        "context_with_next_sentence": true
    },
    {
        "source_sentence": "既於下苦微故不覺，橫生樂想，即答初難，謂於尤重之下苦生樂想也。",
        "from": "T37n1763_030:0483b21_4",
        "context_with_next_sentence": true
    },
    {
        "source_sentence": "苦受具三苦者，若如昔解，直點三受為三苦，是則苦受為苦苦、樂受為壞苦、捨受為行苦也。",
        "from": "T37n1763_030:0483b23_5",
        "context_with_next_sentence": true
    },
    {
        "source_sentence": "今明苦受具三苦者，義旨小異於昔。",
        "from": "T37n1763_030:0483b24_2",
        "context_with_next_sentence": true
    },
    {
        "source_sentence": "何者？",
        "from": "T37n1763_030:0483b24_5",
        "context_with_next_sentence": true
    },
    {
        "source_sentence": "若刀杖緣中生心，亦是苦受；",
        "from": "T37n1763_030:0483b24_18",
        "context_with_next_sentence": true
    },
    {
        "source_sentence": "失壞緣中生心，亦是苦受。",
        "from": "T37n1763_030:0483b25_9",
        "context_with_next_sentence": true
    },
    {
        "source_sentence": "今取刀杖緣中生苦受者為苦苦；",
        "from": "T37n1763_030:0483b26_4",
        "context_with_next_sentence": true
    },
    {
        "source_sentence": "失壞緣中生苦受者為壞苦；",
        "from": "T37n1763_030:0483b26_16",
        "context_with_next_sentence": true
    },
    {
        "source_sentence": "即此苦體是動求行緣便是行苦。",
        "from": "T37n1763_030:0483b27_11",
        "context_with_next_sentence": true
    },
    {
        "source_sentence": "故言苦受具三苦，非是苦苦具三苦也。",
        "from": "T37n1763_030:0483b28_10",
        "context_with_next_sentence": true
    },
    {
        "source_sentence": "餘二受各具二苦者，樂受起時，因中說果，即是壞苦。",
        "from": "T37n1763_030:0483b29_14",
        "context_with_next_sentence": true
    },
    {
        "source_sentence": "即體是動求行緣，故是行苦，亦得言樂受具二苦也。",
        "from": "T37n1763_030:0483c01_17",
        "context_with_next_sentence": true
    },
    {
        "source_sentence": "捨受具二苦者，四禪以上是捨受。",
        "from": "T37n1763_030:0483c02_12",
        "context_with_next_sentence": true
    },
    {
        "source_sentence": "然彼眾生捨命之時亦愛壽命，便是壞苦。",
        "from": "T37n1763_030:0483c03_11",
        "context_with_next_sentence": true
    },
    {
        "source_sentence": "其體豈非行緣動求？",
        "from": "T37n1763_030:0483c04_1",
        "context_with_next_sentence": true
    },
    {
        "source_sentence": "若爾，則捨受具二苦也。",
        "from": "T37n1763_030:0483c04_12",
        "context_with_next_sentence": true
    },
    {
        "source_sentence": "善男子！",
        "from": "T37n1763_030:0483c05_3",
        "context_with_next_sentence": true
    },
    {
        "source_sentence": "以是因緣生死之中至是故說言一切皆苦。",
        "from": "T37n1763_030:0483c06_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0483c06_7",
        "context_with_next_sentence": true
    },
    {
        "source_sentence": "以輕重因緣也。",
        "from": "T37n1763_030:0483c06_14",
        "context_with_next_sentence": true
    },
    {
        "source_sentence": "苦樂性不相離者，三苦不相離也。",
        "from": "T37n1763_030:0483c07_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483c07_14",
        "context_with_next_sentence": true
    },
    {
        "source_sentence": "實以無三惡苦，故有實樂。",
        "from": "T37n1763_030:0483c08_6",
        "context_with_next_sentence": true
    },
    {
        "source_sentence": "苦樂性不相離者，十住無漏之解，從初住至金剛心以來當分除惑，於無惑邊恒是實樂。",
        "from": "T37n1763_030:0483c10_5",
        "context_with_next_sentence": true
    },
    {
        "source_sentence": "而無漏之體未免世諦，故舉體是苦，故言苦樂性不相離也。",
        "from": "T37n1763_030:0483c11_12",
        "context_with_next_sentence": true
    },
    {
        "source_sentence": "善男子！",
        "from": "T37n1763_030:0483c12_3",
        "context_with_next_sentence": true
    },
    {
        "source_sentence": "生死之中實無有樂至隨順世間說言有樂。",
        "from": "T37n1763_030:0483c13_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0483c13_7",
        "context_with_next_sentence": true
    },
    {
        "source_sentence": "將說樂因，為答第三第五難，故說有為天樂也。",
        "from": "T37n1763_030:0483c14_10",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483c14_14",
        "context_with_next_sentence": true
    },
    {
        "source_sentence": "五欲之中實無熙怡樂也。",
        "from": "T37n1763_030:0483c15_6",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_030:0483c16_7",
        "context_with_next_sentence": true
    },
    {
        "source_sentence": "世尊至今作是說其義云何。",
        "from": "T37n1763_030:0483c16_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0483c17_4",
        "context_with_next_sentence": true
    },
    {
        "source_sentence": "上義未顯，問以成之也。",
        "from": "T37n1763_030:0483c17_15",
        "context_with_next_sentence": true
    },
    {
        "source_sentence": "曇讖曰：",
        "from": "T37n1763_030:0483c18_1",
        "context_with_next_sentence": true
    },
    {
        "source_sentence": "領解也。",
        "from": "T37n1763_030:0483c18_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483c18_9",
        "context_with_next_sentence": true
    },
    {
        "source_sentence": "第三第五兩難未被答，此重舉以請答也。",
        "from": "T37n1763_030:0483c19_6",
        "context_with_next_sentence": true
    },
    {
        "source_sentence": "佛言：",
        "from": "T37n1763_030:0483c20_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_030:0483c20_6",
        "context_with_next_sentence": true
    },
    {
        "source_sentence": "如上所說至一切皆苦無有樂想。",
        "from": "T37n1763_030:0483c20_20",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_030:0483c21_4",
        "context_with_next_sentence": true
    },
    {
        "source_sentence": "亦生苦因者，明外物非苦，苦因故說苦也。",
        "from": "T37n1763_030:0483c22_4",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_030:0483c22_8",
        "context_with_next_sentence": true
    },
    {
        "source_sentence": "答其二難，明此並是因中說果，有何虛妄耶？",
        "from": "T37n1763_030:0483c23_8",
        "context_with_next_sentence": true
    },
    {
        "source_sentence": "善男子！",
        "from": "T37n1763_030:0483c24_3",
        "context_with_next_sentence": true
    },
    {
        "source_sentence": "菩薩摩訶薩至乃能知是苦因樂因。",
        "from": "T37n1763_030:0483c24_18",
        "context_with_next_sentence": true
    },
    {
        "source_sentence": "案道生曰：",
        "from": "T37n1763_030:0483c25_4",
        "context_with_next_sentence": true
    },
    {
        "source_sentence": "二乘不知常住，故不知樂因。",
        "from": "T37n1763_030:0483c25_17",
        "context_with_next_sentence": true
    },
    {
        "source_sentence": "僧亮曰：",
        "from": "T37n1763_030:0483c26_1",
        "context_with_next_sentence": true
    },
    {
        "source_sentence": "解苦者，解三苦也。",
        "from": "T37n1763_030:0483c26_10",
        "context_with_next_sentence": true
    },
    {
        "source_sentence": "無苦者，說下苦為樂，樂非苦也。",
        "from": "T37n1763_030:0483c27_4",
        "context_with_next_sentence": true
    },
    {
        "source_sentence": "大般涅槃經集解卷第三十",
        "from": "T37n1763_030:0483c28_100",
        "context_with_next_sentence": false
    }
]