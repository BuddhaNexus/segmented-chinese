[
    {
        "source_sentence": "大乘集菩薩學論卷第十九",
        "from": "T32n1636_019:0125b02_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_019:0125b04_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_019:0125b05_0",
        "context_with_next_sentence": true
    },
    {
        "source_sentence": "沙門臣日稱等奉　詔譯3自性清淨品第十四之餘論曰：",
        "from": "T32n1636_019:0125b08_2",
        "context_with_next_sentence": true
    },
    {
        "source_sentence": "此說依世俗勝義建立諸法，當如是知。",
        "from": "T32n1636_019:0125b08_19",
        "context_with_next_sentence": true
    },
    {
        "source_sentence": "若時世尊以一切智觀察世間，現證了知依世俗說則有六趣，若天、若人及阿蘇囉、地獄、餓鬼、傍生，上下種族受報貧富，衰盛苦樂及以毀譽，色無色等種種相生。",
        "from": "T32n1636_019:0125b12_12",
        "context_with_next_sentence": true
    },
    {
        "source_sentence": "若時如來出現世間，諸眾生等於善逝所發生淨信樂勝義說，是時如來為利眾生如證而說，諸法之實無有造作、無有分別、無有知覺、無有顯示亦無言說，如是諸法一切皆空。",
        "from": "T32n1636_019:0125b16_12",
        "context_with_next_sentence": true
    },
    {
        "source_sentence": "若如是者，云何世尊復說受記無上正等菩提？",
        "from": "T32n1636_019:0125b17_12",
        "context_with_next_sentence": true
    },
    {
        "source_sentence": "於此法中以何為色？",
        "from": "T32n1636_019:0125b18_3",
        "context_with_next_sentence": true
    },
    {
        "source_sentence": "復何名為受想行識而能記別無上正等菩提？",
        "from": "T32n1636_019:0125b19_4",
        "context_with_next_sentence": true
    },
    {
        "source_sentence": "由是了知色本無故則菩提無生，乃至識本無故亦同是說。",
        "from": "T32n1636_019:0125b20_10",
        "context_with_next_sentence": true
    },
    {
        "source_sentence": "於諸法中皆無所得，何名為佛？",
        "from": "T32n1636_019:0125b21_6",
        "context_with_next_sentence": true
    },
    {
        "source_sentence": "何名菩提？",
        "from": "T32n1636_019:0125b21_11",
        "context_with_next_sentence": true
    },
    {
        "source_sentence": "何名菩薩？",
        "from": "T32n1636_019:0125b21_16",
        "context_with_next_sentence": true
    },
    {
        "source_sentence": "何名受記？",
        "from": "T32n1636_019:0125b21_21",
        "context_with_next_sentence": true
    },
    {
        "source_sentence": "若色色空乃至若識識空，但依世俗剎那建立，如是言說但名想耳，智者於此勿生瞋惱。",
        "from": "T32n1636_019:0125b23_19",
        "context_with_next_sentence": true
    },
    {
        "source_sentence": "如世尊說：",
        "from": "T32n1636_019:0125b24_4",
        "context_with_next_sentence": true
    },
    {
        "source_sentence": "「諸法實際畢竟無盡。",
        "from": "T32n1636_019:0125b24_14",
        "context_with_next_sentence": true
    },
    {
        "source_sentence": "」彼樂變化天不解深義，執我為有亦無障礙。",
        "from": "T32n1636_019:0125b25_13",
        "context_with_next_sentence": true
    },
    {
        "source_sentence": "世尊復說：",
        "from": "T32n1636_019:0125b25_18",
        "context_with_next_sentence": true
    },
    {
        "source_sentence": "「諸法菩提自性離故，若能覺了即是親近無量菩提。",
        "from": "T32n1636_019:0125b27_2",
        "context_with_next_sentence": true
    },
    {
        "source_sentence": "所以者何？",
        "from": "T32n1636_019:0125b27_7",
        "context_with_next_sentence": true
    },
    {
        "source_sentence": "若離菩提則無涅盤，若無涅盤樂欲則無輪回可怖。",
        "from": "T32n1636_019:0125b28_10",
        "context_with_next_sentence": true
    },
    {
        "source_sentence": "」「世尊！",
        "from": "T32n1636_019:0125b28_15",
        "context_with_next_sentence": true
    },
    {
        "source_sentence": "如樂變化天所執有我不可得故，況復實際而可得耶？",
        "from": "T32n1636_019:0125b29_17",
        "context_with_next_sentence": true
    },
    {
        "source_sentence": "」時娑婆界主聞佛說已即生領解，說伽陀曰：",
        "from": "T32n1636_019:0125c01_17",
        "context_with_next_sentence": true
    },
    {
        "source_sentence": "「如人夢中飢所逼，　　縱食百味飽何有？",
        "from": "T32n1636_019:0125c02_18",
        "context_with_next_sentence": true
    },
    {
        "source_sentence": "了斯夢相本來空，　　諸法自性亦如是。",
        "from": "T32n1636_019:0125c03_17",
        "context_with_next_sentence": true
    },
    {
        "source_sentence": "如人善說諸言論，　　聞已咸生於愛樂，",
        "from": "T32n1636_019:0125c04_0",
        "context_with_next_sentence": true
    },
    {
        "source_sentence": "若言若愛二皆無，　　是中不得生疑惑。",
        "from": "T32n1636_019:0125c05_17",
        "context_with_next_sentence": true
    },
    {
        "source_sentence": "譬如琴瑟發妙音，　　彼聲自性無所有，",
        "from": "T32n1636_019:0125c06_0",
        "context_with_next_sentence": true
    },
    {
        "source_sentence": "了知蘊愛亦同然，　　妙慧推之不可得。",
        "from": "T32n1636_019:0125c07_17",
        "context_with_next_sentence": true
    },
    {
        "source_sentence": "譬如商珂大音響，　　聞已尋求何所生，",
        "from": "T32n1636_019:0125c08_0",
        "context_with_next_sentence": true
    },
    {
        "source_sentence": "彼聲自性本來空，　　則了大仙一切法。",
        "from": "T32n1636_019:0125c09_17",
        "context_with_next_sentence": true
    },
    {
        "source_sentence": "譬如上味諸餚饍，　　食已資身使充實，",
        "from": "T32n1636_019:0125c10_0",
        "context_with_next_sentence": true
    },
    {
        "source_sentence": "如是身味本來無，　　則了大仙一切法。",
        "from": "T32n1636_019:0125c11_17",
        "context_with_next_sentence": true
    },
    {
        "source_sentence": "譬如天帝現寶幢，　　諸天咸覩生愛樂，",
        "from": "T32n1636_019:0125c12_0",
        "context_with_next_sentence": true
    },
    {
        "source_sentence": "了知是相本來空，　　則了大仙一切法。",
        "from": "T32n1636_019:0125c13_17",
        "context_with_next_sentence": true
    },
    {
        "source_sentence": "譬如有人分地界，　　強名城邑本來無，",
        "from": "T32n1636_019:0125c14_0",
        "context_with_next_sentence": true
    },
    {
        "source_sentence": "亦若身城自性空，　　則了大仙一切法。",
        "from": "T32n1636_019:0125c15_17",
        "context_with_next_sentence": true
    },
    {
        "source_sentence": "譬如集會人擊鼓，　　眾共聞已生忻悅，",
        "from": "T32n1636_019:0125c16_0",
        "context_with_next_sentence": true
    },
    {
        "source_sentence": "彼聲自性本來空，　　則了大仙一切法。",
        "from": "T32n1636_019:0125c17_17",
        "context_with_next_sentence": true
    },
    {
        "source_sentence": "又如擊鼓藉緣生，　　若無濕潤聲彌震，",
        "from": "T32n1636_019:0125c18_0",
        "context_with_next_sentence": true
    },
    {
        "source_sentence": "尋求是相何所來，　　則了大仙一切法。",
        "from": "T32n1636_019:0125c19_17",
        "context_with_next_sentence": true
    },
    {
        "source_sentence": "復如擊鼓出洪音，　　彼無思慮及呼召，",
        "from": "T32n1636_019:0125c20_0",
        "context_with_next_sentence": true
    },
    {
        "source_sentence": "如是分別本來無，　　則了大仙一切法。",
        "from": "T32n1636_019:0125c21_17",
        "context_with_next_sentence": true
    },
    {
        "source_sentence": "」論曰：",
        "from": "T32n1636_019:0125c22_2",
        "context_with_next_sentence": true
    },
    {
        "source_sentence": "此復明前義，謂眼等諸法自性無有。",
        "from": "T32n1636_019:0125c22_18",
        "context_with_next_sentence": true
    },
    {
        "source_sentence": "若諸法無有則無成辦，若無成辦則無生滅，乃至眼根所緣三相愛非愛等皆不可得，無有言說亦無表示。",
        "from": "T32n1636_019:0125c25_6",
        "context_with_next_sentence": true
    },
    {
        "source_sentence": "譬如空拳舉示小兒，但誑於彼都無有實，至於名量亦不可得，此勝義空決定無有。",
        "from": "T32n1636_019:0125c27_4",
        "context_with_next_sentence": true
    },
    {
        "source_sentence": "如人夢中為彼大仙現威猛相而斷其首，智者覺已了知一切皆自識現，由是解脫。",
        "from": "T32n1636_019:0125c29_2",
        "context_with_next_sentence": true
    },
    {
        "source_sentence": "如大樹緊那羅王問世尊言：",
        "from": "T32n1636_019:0125c29_14",
        "context_with_next_sentence": true
    },
    {
        "source_sentence": "「若所說法悉皆是空，云何世尊與我受記？",
        "from": "T32n1636_019:0126a01_13",
        "context_with_next_sentence": true
    },
    {
        "source_sentence": "我亦不知。",
        "from": "T32n1636_019:0126a01_18",
        "context_with_next_sentence": true
    },
    {
        "source_sentence": "自住樓閣不增不減，亦不散壞受用無盡。",
        "from": "T32n1636_019:0126a02_17",
        "context_with_next_sentence": true
    },
    {
        "source_sentence": "是相云何？",
        "from": "T32n1636_019:0126a03_3",
        "context_with_next_sentence": true
    },
    {
        "source_sentence": "」佛言：",
        "from": "T32n1636_019:0126a03_7",
        "context_with_next_sentence": true
    },
    {
        "source_sentence": "「汝當了知彼一切法自性清淨法界本空，猶如鏡中現其影像，如造車輪聚集而顯，我說作業自性亦爾。",
        "from": "T32n1636_019:0126a05_12",
        "context_with_next_sentence": true
    },
    {
        "source_sentence": "又如林樹由風所吹兩相摩擊而發於火，如是思惟，火何所得？",
        "from": "T32n1636_019:0126a07_1",
        "context_with_next_sentence": true
    },
    {
        "source_sentence": "我說作業亦復如是。",
        "from": "T32n1636_019:0126a07_10",
        "context_with_next_sentence": true
    },
    {
        "source_sentence": "如說有人壽滿百歲，應知無有積聚年歲而可見也。",
        "from": "T32n1636_019:0126a08_12",
        "context_with_next_sentence": true
    },
    {
        "source_sentence": "」又如《法集經》說：",
        "from": "T32n1636_019:0126a09_1",
        "context_with_next_sentence": true
    },
    {
        "source_sentence": "「眼之與色本無有諍，如是耳聲乃至意法亦無有諍。",
        "from": "T32n1636_019:0126a10_4",
        "context_with_next_sentence": true
    },
    {
        "source_sentence": "云何眼色無有所諍？",
        "from": "T32n1636_019:0126a10_13",
        "context_with_next_sentence": true
    },
    {
        "source_sentence": "以二和合不相違故。",
        "from": "T32n1636_019:0126a11_2",
        "context_with_next_sentence": true
    },
    {
        "source_sentence": "乃至意法二相和合亦復如是，若不和合則有所諍。",
        "from": "T32n1636_019:0126a12_5",
        "context_with_next_sentence": true
    },
    {
        "source_sentence": "世尊！",
        "from": "T32n1636_019:0126a12_8",
        "context_with_next_sentence": true
    },
    {
        "source_sentence": "法無有二，是故不諍。",
        "from": "T32n1636_019:0126a12_18",
        "context_with_next_sentence": true
    },
    {
        "source_sentence": "諸法無二各不相知，由不相知則無分別。",
        "from": "T32n1636_019:0126a13_15",
        "context_with_next_sentence": true
    },
    {
        "source_sentence": "若離分別則無生滅、無有增減，不生愛樂亦無厭患，不住輪回不著涅盤。",
        "from": "T32n1636_019:0126a15_8",
        "context_with_next_sentence": true
    },
    {
        "source_sentence": "世尊！",
        "from": "T32n1636_019:0126a15_11",
        "context_with_next_sentence": true
    },
    {
        "source_sentence": "若於諸法不樂不厭，應知則無染淨等相。",
        "from": "T32n1636_019:0126a16_11",
        "context_with_next_sentence": true
    },
    {
        "source_sentence": "世尊！",
        "from": "T32n1636_019:0126a16_14",
        "context_with_next_sentence": true
    },
    {
        "source_sentence": "若言如是我知、如是我覺，皆是虛妄之所分別。",
        "from": "T32n1636_019:0126a17_15",
        "context_with_next_sentence": true
    },
    {
        "source_sentence": "世尊！",
        "from": "T32n1636_019:0126a17_18",
        "context_with_next_sentence": true
    },
    {
        "source_sentence": "若復於此眼等諸法善了知已，不作是念：",
        "from": "T32n1636_019:0126a18_15",
        "context_with_next_sentence": true
    },
    {
        "source_sentence": "『我能分別。",
        "from": "T32n1636_019:0126a19_1",
        "context_with_next_sentence": true
    },
    {
        "source_sentence": "』當知是人不與物諍，則能隨順沙門道行，為見法者、為見佛者、為見眾生者、為見空性者。",
        "from": "T32n1636_019:0126a21_1",
        "context_with_next_sentence": true
    },
    {
        "source_sentence": "世尊！",
        "from": "T32n1636_019:0126a21_4",
        "context_with_next_sentence": true
    },
    {
        "source_sentence": "見無所見，是名諸法無見。",
        "from": "T32n1636_019:0126a21_16",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_019:0126a22_1",
        "context_with_next_sentence": true
    },
    {
        "source_sentence": "「無所發菩薩問曰：",
        "from": "T32n1636_019:0126a22_10",
        "context_with_next_sentence": true
    },
    {
        "source_sentence": "『如如空者，於法何說？",
        "from": "T32n1636_019:0126a22_21",
        "context_with_next_sentence": true
    },
    {
        "source_sentence": "』佛言：",
        "from": "T32n1636_019:0126a23_2",
        "context_with_next_sentence": true
    },
    {
        "source_sentence": "『彼如如空不生不滅。",
        "from": "T32n1636_019:0126a23_12",
        "context_with_next_sentence": true
    },
    {
        "source_sentence": "若如是者，諸法皆空。",
        "from": "T32n1636_019:0126a24_1",
        "context_with_next_sentence": true
    },
    {
        "source_sentence": "』時無所發菩薩言：",
        "from": "T32n1636_019:0126a24_10",
        "context_with_next_sentence": true
    },
    {
        "source_sentence": "『如是如是，是故世尊說一切法皆無生滅。",
        "from": "T32n1636_019:0126a25_7",
        "context_with_next_sentence": true
    },
    {
        "source_sentence": "世尊！",
        "from": "T32n1636_019:0126a25_10",
        "context_with_next_sentence": true
    },
    {
        "source_sentence": "何故復說有為諸法悉皆生滅？",
        "from": "T32n1636_019:0126a26_4",
        "context_with_next_sentence": true
    },
    {
        "source_sentence": "若如是者，則佛之塔廟決定生滅。",
        "from": "T32n1636_019:0126a27_1",
        "context_with_next_sentence": true
    },
    {
        "source_sentence": "』『善男子！",
        "from": "T32n1636_019:0126a27_7",
        "context_with_next_sentence": true
    },
    {
        "source_sentence": "如來大悲，為除世間眾生驚怖，隨順宣說生滅之法，是中無有少法可得，況生滅耶。",
        "from": "T32n1636_019:0126a29_2",
        "context_with_next_sentence": true
    },
    {
        "source_sentence": "』」如《般若經》云：",
        "from": "T32n1636_019:0126a29_12",
        "context_with_next_sentence": true
    },
    {
        "source_sentence": "「『具壽須菩提！",
        "from": "T32n1636_019:0126a29_20",
        "context_with_next_sentence": true
    },
    {
        "source_sentence": "無生法者，何名無生？",
        "from": "T32n1636_019:0126b01_4",
        "context_with_next_sentence": true
    },
    {
        "source_sentence": "』須菩提言：",
        "from": "T32n1636_019:0126b01_10",
        "context_with_next_sentence": true
    },
    {
        "source_sentence": "『舍利子！",
        "from": "T32n1636_019:0126b01_15",
        "context_with_next_sentence": true
    },
    {
        "source_sentence": "生無所生，是無生法。",
        "from": "T32n1636_019:0126b02_2",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_019:0126b03_2",
        "context_with_next_sentence": true
    },
    {
        "source_sentence": "此名積集清淨福行而成菩提。",
        "from": "T32n1636_019:0126b03_15",
        "context_with_next_sentence": true
    },
    {
        "source_sentence": "以清淨慈緣於有情，善觀察已無眾生相。",
        "from": "T32n1636_019:0126b04_14",
        "context_with_next_sentence": true
    },
    {
        "source_sentence": "若復供養十方善逝，彼二足尊已離垢染亦不可見。",
        "from": "T32n1636_019:0126b05_17",
        "context_with_next_sentence": true
    },
    {
        "source_sentence": "應當供養苦惱眾生，是調御師之所教勅，人中上供而以施之。",
        "from": "T32n1636_019:0126b07_6",
        "context_with_next_sentence": true
    },
    {
        "source_sentence": "以大悲心拔除眾苦獲安隱樂，發生淨慧斷除煩惱。",
        "from": "T32n1636_019:0126b08_10",
        "context_with_next_sentence": true
    },
    {
        "source_sentence": "於此正理善了知已當離疑惑，如是供養果不難得。",
        "from": "T32n1636_019:0126b09_13",
        "context_with_next_sentence": true
    },
    {
        "source_sentence": "了佛正教，如教觀身念八聖道斷諸癡染，當捨己身承事諸佛，不希世間諸天妙樂，修奢摩他、毘鉢舍那若寂遍寂，為出苦道。",
        "from": "T32n1636_019:0126b12_10",
        "context_with_next_sentence": true
    },
    {
        "source_sentence": "云何建立世俗諸法？",
        "from": "T32n1636_019:0126b13_8",
        "context_with_next_sentence": true
    },
    {
        "source_sentence": "謂於虛妄處和合相應凡夫迷倒，謂為子想依止成就；",
        "from": "T32n1636_019:0126b14_13",
        "context_with_next_sentence": true
    },
    {
        "source_sentence": "說勝義空處則無是相，以一切法本無生故。",
        "from": "T32n1636_019:0126b15_13",
        "context_with_next_sentence": true
    },
    {
        "source_sentence": "如《無垢稱經》說：",
        "from": "T32n1636_019:0126b16_1",
        "context_with_next_sentence": true
    },
    {
        "source_sentence": "「文殊師利問維摩詰曰：",
        "from": "T32n1636_019:0126b16_12",
        "context_with_next_sentence": true
    },
    {
        "source_sentence": "『虛妄分別以何為本？",
        "from": "T32n1636_019:0126b17_1",
        "context_with_next_sentence": true
    },
    {
        "source_sentence": "』曰：",
        "from": "T32n1636_019:0126b17_4",
        "context_with_next_sentence": true
    },
    {
        "source_sentence": "『顛倒想為本。",
        "from": "T32n1636_019:0126b17_11",
        "context_with_next_sentence": true
    },
    {
        "source_sentence": "』又曰：",
        "from": "T32n1636_019:0126b17_15",
        "context_with_next_sentence": true
    },
    {
        "source_sentence": "『顛倒想孰為本？",
        "from": "T32n1636_019:0126b17_23",
        "context_with_next_sentence": true
    },
    {
        "source_sentence": "』曰：",
        "from": "T32n1636_019:0126b17_26",
        "context_with_next_sentence": true
    },
    {
        "source_sentence": "『無住為本。",
        "from": "T32n1636_019:0126b18_3",
        "context_with_next_sentence": true
    },
    {
        "source_sentence": "』又問：",
        "from": "T32n1636_019:0126b18_7",
        "context_with_next_sentence": true
    },
    {
        "source_sentence": "『無住孰為本？",
        "from": "T32n1636_019:0126b18_14",
        "context_with_next_sentence": true
    },
    {
        "source_sentence": "』曰：",
        "from": "T32n1636_019:0126b18_17",
        "context_with_next_sentence": true
    },
    {
        "source_sentence": "『無住則無本。",
        "from": "T32n1636_019:0126b18_24",
        "context_with_next_sentence": true
    },
    {
        "source_sentence": "文殊師利！",
        "from": "T32n1636_019:0126b19_3",
        "context_with_next_sentence": true
    },
    {
        "source_sentence": "從無住本則能建立一切諸法。",
        "from": "T32n1636_019:0126b19_16",
        "context_with_next_sentence": true
    },
    {
        "source_sentence": "』」又《般若經》云：",
        "from": "T32n1636_019:0126b20_4",
        "context_with_next_sentence": true
    },
    {
        "source_sentence": "「應當捨家安住勇猛斷除煩惱，心淨平等修習般若波羅蜜多。",
        "from": "T32n1636_019:0126b21_10",
        "context_with_next_sentence": true
    },
    {
        "source_sentence": "」又《法集經》云：",
        "from": "T32n1636_019:0126b21_19",
        "context_with_next_sentence": true
    },
    {
        "source_sentence": "「善解空者，心不依止世間所有利衰稱譏忻慼毀譽，於諸苦惱不生厭患、於諸快樂不生愛著，不為世法之所破壞。",
        "from": "T32n1636_019:0126b24_8",
        "context_with_next_sentence": true
    },
    {
        "source_sentence": "善解空者，則了空性無有少法而生取捨。",
        "from": "T32n1636_019:0126b25_7",
        "context_with_next_sentence": true
    },
    {
        "source_sentence": "若無取捨則無貪厭，此則名為善見空者。",
        "from": "T32n1636_019:0126b26_6",
        "context_with_next_sentence": true
    },
    {
        "source_sentence": "善知空者，於一切法無有執著，若無執著則於諸法無有所諍。",
        "from": "T32n1636_019:0126b27_14",
        "context_with_next_sentence": true
    },
    {
        "source_sentence": "」論曰：",
        "from": "T32n1636_019:0126b28_2",
        "context_with_next_sentence": true
    },
    {
        "source_sentence": "此明剎那心得清淨，謂由我慢輕捨眾生。",
        "from": "T32n1636_019:0126b29_1",
        "context_with_next_sentence": true
    },
    {
        "source_sentence": "了知我見本來無有，彼若一心專注能斷，是人速疾心得清淨。",
        "from": "T32n1636_019:0126c01_8",
        "context_with_next_sentence": true
    },
    {
        "source_sentence": "如是觀察，於一切處諸眾生所，常樂尊重離於攀緣及所分別，自他平等何有相違。",
        "from": "T32n1636_019:0126c03_6",
        "context_with_next_sentence": true
    },
    {
        "source_sentence": "如是行學斯不為難。",
        "from": "T32n1636_019:0126c03_15",
        "context_with_next_sentence": true
    },
    {
        "source_sentence": "譬若如意摩尼寶珠，人所愛樂非能自貴，是故於他當生尊重。",
        "from": "T32n1636_019:0126c05_4",
        "context_with_next_sentence": true
    },
    {
        "source_sentence": "謂由顛倒分別執著，於有情邊而生慳悋或生毀訾，皆由我慢之所纏縛。",
        "from": "T32n1636_019:0126c06_16",
        "context_with_next_sentence": true
    },
    {
        "source_sentence": "以是緣故，多生讚毀增長熱惱。",
        "from": "T32n1636_019:0126c07_11",
        "context_with_next_sentence": true
    },
    {
        "source_sentence": "如何鼻燃，是聲無心於讚，何有此妄慧起彼適悅生？",
        "from": "T32n1636_019:0126c08_14",
        "context_with_next_sentence": true
    },
    {
        "source_sentence": "何於他言而生於愛？",
        "from": "T32n1636_019:0126c09_4",
        "context_with_next_sentence": true
    },
    {
        "source_sentence": "他喜若生非我有故，常樂平等自取安靜，解分別縛離讚毀相。",
        "from": "T32n1636_019:0126c10_12",
        "context_with_next_sentence": true
    },
    {
        "source_sentence": "如是了知都無果利。",
        "from": "T32n1636_019:0126c11_2",
        "context_with_next_sentence": true
    },
    {
        "source_sentence": "又於財利多生喜惱，慣習慳嫉機巧希求，順違二種俱獲重罪。",
        "from": "T32n1636_019:0126c12_10",
        "context_with_next_sentence": true
    },
    {
        "source_sentence": "隨順正理當起對治，摧我慢峯心速清淨，離語言過專樂寂默，唯除教誨相續顯示。",
        "from": "T32n1636_019:0126c14_7",
        "context_with_next_sentence": true
    },
    {
        "source_sentence": "了諸妄法無有堅實，生苦之本不得久住。",
        "from": "T32n1636_019:0126c15_6",
        "context_with_next_sentence": true
    },
    {
        "source_sentence": "15 正命受用品1正命受用品第十五復次長者！",
        "from": "T32n1636_019:0126c17_4",
        "context_with_next_sentence": true
    },
    {
        "source_sentence": "若在家菩薩當樂正命平等受用，遠離非法邪活命等。",
        "from": "T32n1636_019:0126c18_8",
        "context_with_next_sentence": true
    },
    {
        "source_sentence": "如《寶雲經》說：",
        "from": "T32n1636_019:0126c18_16",
        "context_with_next_sentence": true
    },
    {
        "source_sentence": "「云何菩薩於施者所不以身業假現威儀，若舉足時不詐徐步、若下足時不作瞻視現思惟相。",
        "from": "T32n1636_019:0126c20_16",
        "context_with_next_sentence": true
    },
    {
        "source_sentence": "云何菩薩語不矯詐不為利養，而現細語、柔軟語、愛語、隨順語？",
        "from": "T32n1636_019:0126c22_6",
        "context_with_next_sentence": true
    },
    {
        "source_sentence": "云何菩薩心不諂曲不為利養，語現少欲、心廣貪求內懷熱惱。",
        "from": "T32n1636_019:0126c23_13",
        "context_with_next_sentence": true
    },
    {
        "source_sentence": "云何菩薩善能捨離為利養故而現異相，若見施者，終不自言：",
        "from": "T32n1636_019:0126c25_1",
        "context_with_next_sentence": true
    },
    {
        "source_sentence": "我乏衣服臥具飲食病緣醫藥，願垂惠施。",
        "from": "T32n1636_019:0126c25_19",
        "context_with_next_sentence": true
    },
    {
        "source_sentence": "云何菩薩善能捨離為利養故虛言鼓動，若見施者不作詐言：",
        "from": "T32n1636_019:0126c27_7",
        "context_with_next_sentence": true
    },
    {
        "source_sentence": "某甲施主持如是物而施於我，我以某物而報彼恩。",
        "from": "T32n1636_019:0126c28_11",
        "context_with_next_sentence": true
    },
    {
        "source_sentence": "又言：",
        "from": "T32n1636_019:0126c28_14",
        "context_with_next_sentence": true
    },
    {
        "source_sentence": "以我少欲持戒多聞故施，我起悲心而攝受之。",
        "from": "T32n1636_019:0126c29_14",
        "context_with_next_sentence": true
    },
    {
        "source_sentence": "乃至身行惡者為利養故奔走往來而破禁戒，若見餘人同梵行者所得利養，興心損壞。",
        "from": "T32n1636_019:0127a02_14",
        "context_with_next_sentence": true
    },
    {
        "source_sentence": "是名菩薩離於險惡而求利養。",
        "from": "T32n1636_019:0127a03_8",
        "context_with_next_sentence": true
    },
    {
        "source_sentence": "云何捨離非法利養？",
        "from": "T32n1636_019:0127a03_17",
        "context_with_next_sentence": true
    },
    {
        "source_sentence": "謂此菩薩不以斗秤而行欺誑，他所委信不生侵損。",
        "from": "T32n1636_019:0127a05_2",
        "context_with_next_sentence": true
    },
    {
        "source_sentence": "云何捨離不淨利養？",
        "from": "T32n1636_019:0127a05_11",
        "context_with_next_sentence": true
    },
    {
        "source_sentence": "謂此菩薩於窣堵波若法若僧所有之物不作互用，若有所得亦不肯受。",
        "from": "T32n1636_019:0127a07_4",
        "context_with_next_sentence": true
    },
    {
        "source_sentence": "云何捨離耽著利養？",
        "from": "T32n1636_019:0127a07_13",
        "context_with_next_sentence": true
    },
    {
        "source_sentence": "謂此菩薩所得之物不攝於己，不自衒富亦不積聚，隨時而施沙門梵志婆羅門等，或施父母親眷朋屬。",
        "from": "T32n1636_019:0127a10_1",
        "context_with_next_sentence": true
    },
    {
        "source_sentence": "或自受用，若受用時不生染著。",
        "from": "T32n1636_019:0127a10_15",
        "context_with_next_sentence": true
    },
    {
        "source_sentence": "若時菩薩不獲利養，心不生苦亦無熱惱。",
        "from": "T32n1636_019:0127a11_13",
        "context_with_next_sentence": true
    },
    {
        "source_sentence": "或復施者無有所施，菩薩於彼不生瞋心。",
        "from": "T32n1636_019:0127a12_12",
        "context_with_next_sentence": true
    },
    {
        "source_sentence": "」又《無盡意經》說：",
        "from": "T32n1636_019:0127a12_22",
        "context_with_next_sentence": true
    },
    {
        "source_sentence": "「無有眾生不堪受施，如其所許持用施之。",
        "from": "T32n1636_019:0127a13_18",
        "context_with_next_sentence": true
    },
    {
        "source_sentence": "有來乞者不起惱施，不為他人逼迫而施，無勞倦施、無異相施、無輕易施、無背面施、無棄擲施、無不敬施、無分別施、無不自手施、無不依時施、無不平等施、無惱眾生施。",
        "from": "T32n1636_019:0127a17_16",
        "context_with_next_sentence": true
    },
    {
        "source_sentence": "」又如《最上授所問經》云：",
        "from": "T32n1636_019:0127a18_7",
        "context_with_next_sentence": true
    },
    {
        "source_sentence": "「菩薩行布施波羅蜜多時，若有人求乞所須物，當依我作而給與之。",
        "from": "T32n1636_019:0127a19_16",
        "context_with_next_sentence": true
    },
    {
        "source_sentence": "若樂酒者使生正念，即與其飲，後復令斷。",
        "from": "T32n1636_019:0127a20_16",
        "context_with_next_sentence": true
    },
    {
        "source_sentence": "如是菩薩清淨方便攝受眾生。",
        "from": "T32n1636_019:0127a21_9",
        "context_with_next_sentence": true
    },
    {
        "source_sentence": "若其內心愛樂不捨，菩薩即為種種訶毀酒之過失如利刀劍，決定遠離不令相續。",
        "from": "T32n1636_019:0127a23_7",
        "context_with_next_sentence": true
    },
    {
        "source_sentence": "如是施者則無過咎。",
        "from": "T32n1636_019:0127a23_16",
        "context_with_next_sentence": true
    },
    {
        "source_sentence": "」論曰：",
        "from": "T32n1636_019:0127a24_2",
        "context_with_next_sentence": true
    },
    {
        "source_sentence": "此說施行清淨漸令趣入，如餘經中廣明制斷。",
        "from": "T32n1636_019:0127a25_3",
        "context_with_next_sentence": true
    },
    {
        "source_sentence": "如《虛空藏經》云：",
        "from": "T32n1636_019:0127a25_12",
        "context_with_next_sentence": true
    },
    {
        "source_sentence": "「所謂我清淨施、我所清淨施、因清淨施、見清淨施、相清淨施、種種性清淨施、剎那果報清淨施、心等如空清淨施。",
        "from": "T32n1636_019:0127a28_1",
        "context_with_next_sentence": true
    },
    {
        "source_sentence": "乃至譬如虛空無有邊際，菩薩行施亦復如是。",
        "from": "T32n1636_019:0127a29_2",
        "context_with_next_sentence": true
    },
    {
        "source_sentence": "譬如虛空寬廣無礙，菩薩行施廣大回向亦復如是。",
        "from": "T32n1636_019:0127b01_5",
        "context_with_next_sentence": true
    },
    {
        "source_sentence": "譬如虛空無有色相，菩薩如是離色行施亦復如是。",
        "from": "T32n1636_019:0127b02_8",
        "context_with_next_sentence": true
    },
    {
        "source_sentence": "譬如虛空無想無作無表無相，菩薩行施亦復如是。",
        "from": "T32n1636_019:0127b03_12",
        "context_with_next_sentence": true
    },
    {
        "source_sentence": "譬如虛空遍諸佛剎，菩薩大慈緣諸有情廣大行施亦復如是。",
        "from": "T32n1636_019:0127b05_1",
        "context_with_next_sentence": true
    },
    {
        "source_sentence": "譬如虛空含容一切，菩薩行施攝諸有情亦復如是。",
        "from": "T32n1636_019:0127b06_4",
        "context_with_next_sentence": true
    },
    {
        "source_sentence": "乃至如變化人施變化者，無有受用亦無分別，意達諸法無所希求，離我我所自性清淨，以勝智慧斷諸煩惱，以方便智不捨有情。",
        "from": "T32n1636_019:0127b09_3",
        "context_with_next_sentence": true
    },
    {
        "source_sentence": "是為菩薩修行布施波羅蜜多猶若虛空。",
        "from": "T32n1636_019:0127b10_2",
        "context_with_next_sentence": true
    },
    {
        "source_sentence": "」大乘集菩薩學論卷第十九",
        "from": "T32n1636_019:0127b11_100",
        "context_with_next_sentence": false
    }
]