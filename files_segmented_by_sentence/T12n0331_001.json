[
    {
        "source_sentence": "佛說無畏授所問大乘經卷上",
        "from": "T12n0331_001:0066a23_0",
        "context_with_next_sentence": true
    },
    {
        "source_sentence": "西天譯經三藏朝奉大夫",
        "from": "T12n0331_001:0066a25_0",
        "context_with_next_sentence": true
    },
    {
        "source_sentence": "試光祿卿傳法大師賜紫",
        "from": "T12n0331_001:0066a26_0",
        "context_with_next_sentence": true
    },
    {
        "source_sentence": "沙門臣施護等奉　詔譯如是我聞：",
        "from": "T12n0331_001:0066a28_4",
        "context_with_next_sentence": true
    },
    {
        "source_sentence": "一時世尊在舍衛國祇樹給孤獨園，與大苾芻眾千二百五十人俱，皆是阿羅漢——諸漏已盡，無復煩惱，心善解脫、慧善解脫，如大龍王，所作已辦，棄諸重擔，隨得己利，盡諸有結，正智解脫，諸心寂靜，皆到彼岸——唯一補特伽羅，所謂阿難。",
        "from": "T12n0331_001:0066b04_9",
        "context_with_next_sentence": true
    },
    {
        "source_sentence": "復有五百大菩薩眾——悉得一切陀羅尼門及三摩地門，皆是一生補處。",
        "from": "T12n0331_001:0066b06_11",
        "context_with_next_sentence": true
    },
    {
        "source_sentence": "時舍衛城有一長者名無畏授，大富自在，有大財寶，積諸受用，庫藏充滿，金、銀、瑠璃、真珠、珊瑚、螺貝寶等皆悉具足，廣有車乘、象、馬、牛、羊，復多眷屬、奴婢、僕從、執事人等及諸朋友。",
        "from": "T12n0331_001:0066b10_13",
        "context_with_next_sentence": true
    },
    {
        "source_sentence": "一時，無畏授與五百長者而共集會，潛相謂言：",
        "from": "T12n0331_001:0066b11_13",
        "context_with_next_sentence": true
    },
    {
        "source_sentence": "「諸仁者！",
        "from": "T12n0331_001:0066b11_18",
        "context_with_next_sentence": true
    },
    {
        "source_sentence": "遇佛出世斯為難事，人身難得，時難契會，於佛教中淨信極難。",
        "from": "T12n0331_001:0066b13_5",
        "context_with_next_sentence": true
    },
    {
        "source_sentence": "捨家出家，成苾芻相，此亦為難，修行復難。",
        "from": "T12n0331_001:0066b14_4",
        "context_with_next_sentence": true
    },
    {
        "source_sentence": "彼諸有情知恩念報而復甚難，但能少分施作尚不壞失，何況廣多？",
        "from": "T12n0331_001:0066b15_15",
        "context_with_next_sentence": true
    },
    {
        "source_sentence": "又，諸有情若於如來教中能生淨信，信已復能依教修行，極為難事。",
        "from": "T12n0331_001:0066b17_7",
        "context_with_next_sentence": true
    },
    {
        "source_sentence": "又諸有情若能莊嚴如來教法，復能解脫輪迴，極為難事。",
        "from": "T12n0331_001:0066b18_14",
        "context_with_next_sentence": true
    },
    {
        "source_sentence": "是故，我等不應於聲聞乘及緣覺乘中趣求涅槃，應於無上大乘法中趣求涅槃。",
        "from": "T12n0331_001:0066b20_10",
        "context_with_next_sentence": true
    },
    {
        "source_sentence": "」於是，眾會以如是事互言議已，咸悉發起廣大勝心，皆言：",
        "from": "T12n0331_001:0066b21_17",
        "context_with_next_sentence": true
    },
    {
        "source_sentence": "「我今悉於無上大乘法中趣求涅槃，不樂聲聞、緣覺之乘。",
        "from": "T12n0331_001:0066b23_4",
        "context_with_next_sentence": true
    },
    {
        "source_sentence": "」時無畏授與五百長者俱共圍繞出舍衛城，詣世尊所。",
        "from": "T12n0331_001:0066b24_9",
        "context_with_next_sentence": true
    },
    {
        "source_sentence": "到已，頭面禮世尊足，右繞七匝，退坐一面。",
        "from": "T12n0331_001:0066b25_8",
        "context_with_next_sentence": true
    },
    {
        "source_sentence": "爾時，世尊知是事已，故謂無畏授等五百長者言：",
        "from": "T12n0331_001:0066b27_2",
        "context_with_next_sentence": true
    },
    {
        "source_sentence": "「汝諸長者以何緣故來詣如來、應供、正等正覺所？",
        "from": "T12n0331_001:0066b28_4",
        "context_with_next_sentence": true
    },
    {
        "source_sentence": "」時無畏授等五百長者悉從座起，偏袒一肩，右膝著地，向佛合掌頂禮，白言：",
        "from": "T12n0331_001:0066c01_14",
        "context_with_next_sentence": true
    },
    {
        "source_sentence": "「世尊！",
        "from": "T12n0331_001:0066c01_18",
        "context_with_next_sentence": true
    },
    {
        "source_sentence": "我等向者共會一處，潛相謂言：",
        "from": "T12n0331_001:0066c02_10",
        "context_with_next_sentence": true
    },
    {
        "source_sentence": "『遇佛出世斯為難事，人身難得，時難契會，於佛教中淨信極難。",
        "from": "T12n0331_001:0066c03_20",
        "context_with_next_sentence": true
    },
    {
        "source_sentence": "捨家出家，成苾芻相，此亦為難，修行復難。",
        "from": "T12n0331_001:0066c04_19",
        "context_with_next_sentence": true
    },
    {
        "source_sentence": "彼諸有情知恩念報而復甚難，但能少分施作尚不壞失，何況廣多？",
        "from": "T12n0331_001:0066c06_9",
        "context_with_next_sentence": true
    },
    {
        "source_sentence": "又，諸有情若於如來教中能生淨信，信已復能依教修行，極為難事。",
        "from": "T12n0331_001:0066c08_1",
        "context_with_next_sentence": true
    },
    {
        "source_sentence": "又，諸有情若能莊嚴如來教法，復能解脫輪迴，極為難事。",
        "from": "T12n0331_001:0066c09_7",
        "context_with_next_sentence": true
    },
    {
        "source_sentence": "我等今時不應於聲聞乘及緣覺乘中趣求涅槃，應於無上大乘法中趣求涅槃。",
        "from": "T12n0331_001:0066c11_3",
        "context_with_next_sentence": true
    },
    {
        "source_sentence": "』世尊！",
        "from": "T12n0331_001:0066c11_7",
        "context_with_next_sentence": true
    },
    {
        "source_sentence": "我等以如是事互言議已，咸悉發起廣大勝心，皆於無上大乘法中趣求涅槃，不樂聲聞、緣覺之乘。",
        "from": "T12n0331_001:0066c13_11",
        "context_with_next_sentence": true
    },
    {
        "source_sentence": "我等乘此緣故，來詣如來、應供、正等正覺所。",
        "from": "T12n0331_001:0066c14_11",
        "context_with_next_sentence": true
    },
    {
        "source_sentence": "世尊！",
        "from": "T12n0331_001:0066c14_14",
        "context_with_next_sentence": true
    },
    {
        "source_sentence": "諸菩薩摩訶薩欲證阿耨多羅三藐三菩提者，當云何住？",
        "from": "T12n0331_001:0066c15_17",
        "context_with_next_sentence": true
    },
    {
        "source_sentence": "復云何學？",
        "from": "T12n0331_001:0066c16_3",
        "context_with_next_sentence": true
    },
    {
        "source_sentence": "云何修行？",
        "from": "T12n0331_001:0066c16_8",
        "context_with_next_sentence": true
    },
    {
        "source_sentence": "」爾時，世尊讚無畏授等五百長者言：",
        "from": "T12n0331_001:0066c17_15",
        "context_with_next_sentence": true
    },
    {
        "source_sentence": "「善哉，善哉。",
        "from": "T12n0331_001:0066c18_2",
        "context_with_next_sentence": true
    },
    {
        "source_sentence": "汝諸長者！",
        "from": "T12n0331_001:0066c18_7",
        "context_with_next_sentence": true
    },
    {
        "source_sentence": "甚善，甚善。",
        "from": "T12n0331_001:0066c18_13",
        "context_with_next_sentence": true
    },
    {
        "source_sentence": "汝今能為安住阿耨多羅三藐三菩提故來詣如來、應供、正等正覺所。",
        "from": "T12n0331_001:0066c20_3",
        "context_with_next_sentence": true
    },
    {
        "source_sentence": "汝等諦聽，極善作意，今為汝說。",
        "from": "T12n0331_001:0066c20_18",
        "context_with_next_sentence": true
    },
    {
        "source_sentence": "」時無畏授等五百長者受教而聽。",
        "from": "T12n0331_001:0066c21_12",
        "context_with_next_sentence": true
    },
    {
        "source_sentence": "佛言：",
        "from": "T12n0331_001:0066c22_2",
        "context_with_next_sentence": true
    },
    {
        "source_sentence": "「諸長者！",
        "from": "T12n0331_001:0066c22_7",
        "context_with_next_sentence": true
    },
    {
        "source_sentence": "若菩薩摩訶薩欲證阿耨多羅三藐三菩提者，如其所住，當如是學、如是修行。",
        "from": "T12n0331_001:0066c24_1",
        "context_with_next_sentence": true
    },
    {
        "source_sentence": "「又，若菩薩摩訶薩欲證阿耨多羅三藐三菩提者，應於一切有情起大悲心、普遍親近、廣為攝受、觀察施作。",
        "from": "T12n0331_001:0066c27_9",
        "context_with_next_sentence": true
    },
    {
        "source_sentence": "而菩薩摩訶薩於自身命不應愛著，所有舍宅、妻子、眷屬、飲食、衣服、乘馭、床座、珍寶、財穀、香華、燈塗，乃至一切受用樂具，悉不應著。",
        "from": "T12n0331_001:0067a01_8",
        "context_with_next_sentence": true
    },
    {
        "source_sentence": "何以故？",
        "from": "T12n0331_001:0067a01_12",
        "context_with_next_sentence": true
    },
    {
        "source_sentence": "多諸有情愛著身命故廣造罪業，彼彼所作業成熟已，墮在惡趣、地獄中生。",
        "from": "T12n0331_001:0067a03_6",
        "context_with_next_sentence": true
    },
    {
        "source_sentence": "若於一切有情起大悲心、於自身命不愛著故，即於一切善趣中生。",
        "from": "T12n0331_001:0067a04_15",
        "context_with_next_sentence": true
    },
    {
        "source_sentence": "諸長者！",
        "from": "T12n0331_001:0067a04_19",
        "context_with_next_sentence": true
    },
    {
        "source_sentence": "是故菩薩摩訶薩欲證阿耨多羅三藐三菩提者，於一切有情起大悲心、於自身命不生愛著，所有舍宅、妻子、眷屬、飲食、衣服、乘馭、床座、珍寶、財穀、香華、燈塗，乃至一切受用樂具，悉不愛著已，然後自捨一切，廣行惠施不求果報，安住戒行三相清淨，修諸忍辱堪能具足，一切有情於己所作不饒益事悉能忍伏。",
        "from": "T12n0331_001:0067a12_1",
        "context_with_next_sentence": true
    },
    {
        "source_sentence": "被大精進堅固甲冑，若身、若命悉能棄捨，安住寂靜，心一境性，遠離散亂。",
        "from": "T12n0331_001:0067a13_14",
        "context_with_next_sentence": true
    },
    {
        "source_sentence": "勝慧決擇諸善法分，不起我人、眾生、壽者、士夫、補特伽羅、意生等見，廣為一切作諸勝行，為一切有情作意行施、為一切有情作意護戒、為一切有情作意行忍、為一切有情作意發起堅固精進、為一切有情作意安住諸勝定門、為一切有情作意修慧、為一切有情習學一切善巧方便。",
        "from": "T12n0331_001:0067a20_2",
        "context_with_next_sentence": true
    },
    {
        "source_sentence": "」爾時，無畏授等五百長者俱白佛言：",
        "from": "T12n0331_001:0067a21_15",
        "context_with_next_sentence": true
    },
    {
        "source_sentence": "「世尊！",
        "from": "T12n0331_001:0067a21_19",
        "context_with_next_sentence": true
    },
    {
        "source_sentence": "我等昔來於自身命皆生愛著，所有舍宅、妻子、眷屬、飲食、衣服、乘馭、床座、珍寶、財穀、香華、燈塗，乃至一切受用樂具，悉生愛著。",
        "from": "T12n0331_001:0067a24_15",
        "context_with_next_sentence": true
    },
    {
        "source_sentence": "世尊！",
        "from": "T12n0331_001:0067a24_18",
        "context_with_next_sentence": true
    },
    {
        "source_sentence": "菩薩摩訶薩作何觀察，能於身命乃至一切受用樂具不生愛著？",
        "from": "T12n0331_001:0067a26_6",
        "context_with_next_sentence": true
    },
    {
        "source_sentence": "願佛為說。",
        "from": "T12n0331_001:0067a26_11",
        "context_with_next_sentence": true
    },
    {
        "source_sentence": "」爾時，世尊告無畏授等五百長者言：",
        "from": "T12n0331_001:0067a27_15",
        "context_with_next_sentence": true
    },
    {
        "source_sentence": "「菩薩摩訶薩以無數種相觀察於身。",
        "from": "T12n0331_001:0067a28_12",
        "context_with_next_sentence": true
    },
    {
        "source_sentence": "何等無數？",
        "from": "T12n0331_001:0067a28_17",
        "context_with_next_sentence": true
    },
    {
        "source_sentence": "所謂：",
        "from": "T12n0331_001:0067a29_2",
        "context_with_next_sentence": true
    },
    {
        "source_sentence": "此身不實，緣法合集，如極微聚，從頂至足次第破壞；",
        "from": "T12n0331_001:0067b01_5",
        "context_with_next_sentence": true
    },
    {
        "source_sentence": "彼九竅門及諸毛孔不淨流溢，猶如蟻聚；",
        "from": "T12n0331_001:0067b02_6",
        "context_with_next_sentence": true
    },
    {
        "source_sentence": "蛇毒止中，蛇毒違害；",
        "from": "T12n0331_001:0067b02_16",
        "context_with_next_sentence": true
    },
    {
        "source_sentence": "如怨敵、如猿猴，多所損惱；",
        "from": "T12n0331_001:0067b03_7",
        "context_with_next_sentence": true
    },
    {
        "source_sentence": "如極惡友，常起諍競；",
        "from": "T12n0331_001:0067b03_17",
        "context_with_next_sentence": true
    },
    {
        "source_sentence": "身如聚沫，不可撮摩；",
        "from": "T12n0331_001:0067b04_6",
        "context_with_next_sentence": true
    },
    {
        "source_sentence": "又如水泡，旋有即壞；",
        "from": "T12n0331_001:0067b04_16",
        "context_with_next_sentence": true
    },
    {
        "source_sentence": "又如陽焰，渴愛所生；",
        "from": "T12n0331_001:0067b05_4",
        "context_with_next_sentence": true
    },
    {
        "source_sentence": "又如芭蕉，中無堅實；",
        "from": "T12n0331_001:0067b05_14",
        "context_with_next_sentence": true
    },
    {
        "source_sentence": "又如幻化，從虛妄起；",
        "from": "T12n0331_001:0067b06_3",
        "context_with_next_sentence": true
    },
    {
        "source_sentence": "又如王者，多種教令；",
        "from": "T12n0331_001:0067b06_13",
        "context_with_next_sentence": true
    },
    {
        "source_sentence": "又如怨對，常來伺便；",
        "from": "T12n0331_001:0067b07_2",
        "context_with_next_sentence": true
    },
    {
        "source_sentence": "又如盜賊，無有信義；",
        "from": "T12n0331_001:0067b07_12",
        "context_with_next_sentence": true
    },
    {
        "source_sentence": "又如殺者，極難調制；",
        "from": "T12n0331_001:0067b08_1",
        "context_with_next_sentence": true
    },
    {
        "source_sentence": "如惡知識，常不歡喜；",
        "from": "T12n0331_001:0067b08_11",
        "context_with_next_sentence": true
    },
    {
        "source_sentence": "如破法者，隱沒慧命；",
        "from": "T12n0331_001:0067b08_21",
        "context_with_next_sentence": true
    },
    {
        "source_sentence": "又如邪朋，減失善法；",
        "from": "T12n0331_001:0067b09_9",
        "context_with_next_sentence": true
    },
    {
        "source_sentence": "又如空聚，離於主宰；",
        "from": "T12n0331_001:0067b09_19",
        "context_with_next_sentence": true
    },
    {
        "source_sentence": "又如瓦器，終歸破壞；",
        "from": "T12n0331_001:0067b10_8",
        "context_with_next_sentence": true
    },
    {
        "source_sentence": "如小便坑，不淨充滿；",
        "from": "T12n0331_001:0067b10_18",
        "context_with_next_sentence": true
    },
    {
        "source_sentence": "如大便處，常多滓穢；",
        "from": "T12n0331_001:0067b11_7",
        "context_with_next_sentence": true
    },
    {
        "source_sentence": "又如食噉諸不淨鬼，及蛆蟲、狗等，樂臭穢中；",
        "from": "T12n0331_001:0067b12_7",
        "context_with_next_sentence": true
    },
    {
        "source_sentence": "又如廣積穢物，遠聞其臭；",
        "from": "T12n0331_001:0067b12_19",
        "context_with_next_sentence": true
    },
    {
        "source_sentence": "如惡瘡疱難合其竅，痛不可忍；",
        "from": "T12n0331_001:0067b13_12",
        "context_with_next_sentence": true
    },
    {
        "source_sentence": "又如毒箭，入身酸楚；",
        "from": "T12n0331_001:0067b14_2",
        "context_with_next_sentence": true
    },
    {
        "source_sentence": "如惡家主，難為侍養；",
        "from": "T12n0331_001:0067b14_12",
        "context_with_next_sentence": true
    },
    {
        "source_sentence": "又如朽舍及如漏船，雖假修治，旋歸散壞；",
        "from": "T12n0331_001:0067b15_11",
        "context_with_next_sentence": true
    },
    {
        "source_sentence": "又如坯器，難為固惜；",
        "from": "T12n0331_001:0067b15_21",
        "context_with_next_sentence": true
    },
    {
        "source_sentence": "又如惡友，常假將護；",
        "from": "T12n0331_001:0067b16_9",
        "context_with_next_sentence": true
    },
    {
        "source_sentence": "如河岸樹，風所動搖；",
        "from": "T12n0331_001:0067b16_19",
        "context_with_next_sentence": true
    },
    {
        "source_sentence": "如大河流，終歸死海；",
        "from": "T12n0331_001:0067b17_9",
        "context_with_next_sentence": true
    },
    {
        "source_sentence": "又如客舍，多種違惱；",
        "from": "T12n0331_001:0067b17_19",
        "context_with_next_sentence": true
    },
    {
        "source_sentence": "如無主舍，無所攝屬；",
        "from": "T12n0331_001:0067b18_8",
        "context_with_next_sentence": true
    },
    {
        "source_sentence": "如巡警人，常專撿察；",
        "from": "T12n0331_001:0067b18_18",
        "context_with_next_sentence": true
    },
    {
        "source_sentence": "又如邊方，多所侵嬈；",
        "from": "T12n0331_001:0067b19_7",
        "context_with_next_sentence": true
    },
    {
        "source_sentence": "如積沙處，漸當減下；",
        "from": "T12n0331_001:0067b19_17",
        "context_with_next_sentence": true
    },
    {
        "source_sentence": "如火蔓延；",
        "from": "T12n0331_001:0067b20_2",
        "context_with_next_sentence": true
    },
    {
        "source_sentence": "如海難渡；",
        "from": "T12n0331_001:0067b20_7",
        "context_with_next_sentence": true
    },
    {
        "source_sentence": "如地難平；",
        "from": "T12n0331_001:0067b20_12",
        "context_with_next_sentence": true
    },
    {
        "source_sentence": "如蛇置篋，隨生損害；",
        "from": "T12n0331_001:0067b21_2",
        "context_with_next_sentence": true
    },
    {
        "source_sentence": "又如嬰兒，常須存愛；",
        "from": "T12n0331_001:0067b21_12",
        "context_with_next_sentence": true
    },
    {
        "source_sentence": "又如破器，無所堪用；",
        "from": "T12n0331_001:0067b22_1",
        "context_with_next_sentence": true
    },
    {
        "source_sentence": "如惡方處，常虞壞亂；",
        "from": "T12n0331_001:0067b22_11",
        "context_with_next_sentence": true
    },
    {
        "source_sentence": "如雜毒食，常當遠離；",
        "from": "T12n0331_001:0067b22_21",
        "context_with_next_sentence": true
    },
    {
        "source_sentence": "如求丐人得種種物，得已旋棄；",
        "from": "T12n0331_001:0067b23_13",
        "context_with_next_sentence": true
    },
    {
        "source_sentence": "又如大車，負極重等。",
        "from": "T12n0331_001:0067b24_3",
        "context_with_next_sentence": true
    },
    {
        "source_sentence": "唯，諸智者！",
        "from": "T12n0331_001:0067b24_9",
        "context_with_next_sentence": true
    },
    {
        "source_sentence": "於法覺了應如是知。",
        "from": "T12n0331_001:0067b24_18",
        "context_with_next_sentence": true
    },
    {
        "source_sentence": "佛說無畏授所問大乘經卷上",
        "from": "T12n0331_001:0067b25_100",
        "context_with_next_sentence": false
    }
]