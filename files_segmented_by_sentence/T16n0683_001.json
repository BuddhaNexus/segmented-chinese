[
    {
        "source_sentence": "佛說諸德福田經",
        "from": "T16n0683_001:0777a03_0",
        "context_with_next_sentence": true
    },
    {
        "source_sentence": "西晉沙門法立、法炬共譯",
        "from": "T16n0683_001:0777a05_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園，與",
        "from": "T16n0683_001:0777a06_0",
        "context_with_next_sentence": true
    },
    {
        "source_sentence": "大比丘千二百五十，菩薩萬人，大眾無數圍繞說法。",
        "from": "T16n0683_001:0777a08_3",
        "context_with_next_sentence": true
    },
    {
        "source_sentence": "爾時天帝釋與諸欲天子三萬二千，各將營從不可稱數，來詣佛所，稽首于地，皆坐一面。",
        "from": "T16n0683_001:0777a10_4",
        "context_with_next_sentence": true
    },
    {
        "source_sentence": "爾時天帝察眾坐定，承佛神旨，從坐而起，整服作禮，長跪叉手，白世尊曰：",
        "from": "T16n0683_001:0777a12_1",
        "context_with_next_sentence": true
    },
    {
        "source_sentence": "「欲有所問，唯願彰演，垂世軌則！",
        "from": "T16n0683_001:0777a12_17",
        "context_with_next_sentence": true
    },
    {
        "source_sentence": "」佛告天帝：",
        "from": "T16n0683_001:0777a13_1",
        "context_with_next_sentence": true
    },
    {
        "source_sentence": "「譬如冥室，不求燈火，焉有所見？",
        "from": "T16n0683_001:0777a13_17",
        "context_with_next_sentence": true
    },
    {
        "source_sentence": "善哉問矣！",
        "from": "T16n0683_001:0777a14_1",
        "context_with_next_sentence": true
    },
    {
        "source_sentence": "吾當為汝分別說之。",
        "from": "T16n0683_001:0777a14_10",
        "context_with_next_sentence": true
    },
    {
        "source_sentence": "」天帝白佛：",
        "from": "T16n0683_001:0777a14_16",
        "context_with_next_sentence": true
    },
    {
        "source_sentence": "「夫人種德，欲求影福，豈有良田果報無限，種絲髮之德本，獲無量之福乎？",
        "from": "T16n0683_001:0777a16_10",
        "context_with_next_sentence": true
    },
    {
        "source_sentence": "唯願天尊敷揚惠訓，令此愚曚福報無量！",
        "from": "T16n0683_001:0777a17_10",
        "context_with_next_sentence": true
    },
    {
        "source_sentence": "」天尊歎曰：",
        "from": "T16n0683_001:0777a17_16",
        "context_with_next_sentence": true
    },
    {
        "source_sentence": "「快哉，天帝！",
        "from": "T16n0683_001:0777a18_2",
        "context_with_next_sentence": true
    },
    {
        "source_sentence": "開意所問法無上矣！",
        "from": "T16n0683_001:0777a18_11",
        "context_with_next_sentence": true
    },
    {
        "source_sentence": "諦聽，善思！",
        "from": "T16n0683_001:0777a18_17",
        "context_with_next_sentence": true
    },
    {
        "source_sentence": "吾當具演，令汝歡喜。",
        "from": "T16n0683_001:0777a19_7",
        "context_with_next_sentence": true
    },
    {
        "source_sentence": "」天帝大眾受教而聽。",
        "from": "T16n0683_001:0777a19_17",
        "context_with_next_sentence": true
    },
    {
        "source_sentence": "佛告天帝：",
        "from": "T16n0683_001:0777a20_2",
        "context_with_next_sentence": true
    },
    {
        "source_sentence": "「眾僧之中，有五淨德，名曰福田。",
        "from": "T16n0683_001:0777a20_18",
        "context_with_next_sentence": true
    },
    {
        "source_sentence": "供之得福，進可成佛。",
        "from": "T16n0683_001:0777a21_8",
        "context_with_next_sentence": true
    },
    {
        "source_sentence": "何謂為五？",
        "from": "T16n0683_001:0777a21_13",
        "context_with_next_sentence": true
    },
    {
        "source_sentence": "一者、發心離俗，懷佩道故；",
        "from": "T16n0683_001:0777a22_6",
        "context_with_next_sentence": true
    },
    {
        "source_sentence": "二者、毀其形好，應法服故；",
        "from": "T16n0683_001:0777a22_19",
        "context_with_next_sentence": true
    },
    {
        "source_sentence": "三者、永割親愛，無適莫故；",
        "from": "T16n0683_001:0777a23_9",
        "context_with_next_sentence": true
    },
    {
        "source_sentence": "四者、委棄軀命，遵眾善故；",
        "from": "T16n0683_001:0777a24_2",
        "context_with_next_sentence": true
    },
    {
        "source_sentence": "五者、志求大乘，欲度人故。",
        "from": "T16n0683_001:0777a24_15",
        "context_with_next_sentence": true
    },
    {
        "source_sentence": "以此五德，名曰福田；",
        "from": "T16n0683_001:0777a25_4",
        "context_with_next_sentence": true
    },
    {
        "source_sentence": "為良為美，為無早喪；",
        "from": "T16n0683_001:0777a25_14",
        "context_with_next_sentence": true
    },
    {
        "source_sentence": "供之得福，難為喻矣！",
        "from": "T16n0683_001:0777a26_4",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0683_001:0777a26_14",
        "context_with_next_sentence": true
    },
    {
        "source_sentence": "「毀形守志節，　　割愛無所親，",
        "from": "T16n0683_001:0777a27_0",
        "context_with_next_sentence": true
    },
    {
        "source_sentence": "出家弘聖道，　　願度一切人，",
        "from": "T16n0683_001:0777a28_0",
        "context_with_next_sentence": true
    },
    {
        "source_sentence": "五德超世務，　　名曰最福田，",
        "from": "T16n0683_001:0777a29_0",
        "context_with_next_sentence": true
    },
    {
        "source_sentence": "供養獲永安，　　其福第一尊。",
        "from": "T16n0683_001:0777b01_13",
        "context_with_next_sentence": true
    },
    {
        "source_sentence": "」佛告天帝：",
        "from": "T16n0683_001:0777b02_4",
        "context_with_next_sentence": true
    },
    {
        "source_sentence": "「復有七法廣施，名曰福田，行者得福，即生梵天。",
        "from": "T16n0683_001:0777b03_7",
        "context_with_next_sentence": true
    },
    {
        "source_sentence": "何謂為七？",
        "from": "T16n0683_001:0777b03_12",
        "context_with_next_sentence": true
    },
    {
        "source_sentence": "一者、興立佛圖、僧房、堂閣；",
        "from": "T16n0683_001:0777b04_4",
        "context_with_next_sentence": true
    },
    {
        "source_sentence": "二者、園果、浴池、樹木清涼；",
        "from": "T16n0683_001:0777b04_18",
        "context_with_next_sentence": true
    },
    {
        "source_sentence": "三者、常施醫藥，療救眾病；",
        "from": "T16n0683_001:0777b05_7",
        "context_with_next_sentence": true
    },
    {
        "source_sentence": "四者、作牢堅船，濟度人民；",
        "from": "T16n0683_001:0777b05_20",
        "context_with_next_sentence": true
    },
    {
        "source_sentence": "五者、安設橋梁，過度羸弱；",
        "from": "T16n0683_001:0777b06_11",
        "context_with_next_sentence": true
    },
    {
        "source_sentence": "六者、近道作井，渴乏得飲；",
        "from": "T16n0683_001:0777b07_2",
        "context_with_next_sentence": true
    },
    {
        "source_sentence": "七者、造作圊廁，施便利處。",
        "from": "T16n0683_001:0777b07_15",
        "context_with_next_sentence": true
    },
    {
        "source_sentence": "是為七事得梵天福。",
        "from": "T16n0683_001:0777b08_3",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T16n0683_001:0777b08_14",
        "context_with_next_sentence": true
    },
    {
        "source_sentence": "「起塔立精舍，　　園果施清涼，",
        "from": "T16n0683_001:0777b09_0",
        "context_with_next_sentence": true
    },
    {
        "source_sentence": "病則醫藥救，　　橋船度人民，",
        "from": "T16n0683_001:0777b10_0",
        "context_with_next_sentence": true
    },
    {
        "source_sentence": "曠路作好井，　　渴乏得安身，",
        "from": "T16n0683_001:0777b11_0",
        "context_with_next_sentence": true
    },
    {
        "source_sentence": "所生食甘露，　　無病常安寧，",
        "from": "T16n0683_001:0777b12_0",
        "context_with_next_sentence": true
    },
    {
        "source_sentence": "造廁施清淨，　　除穢致輕悅，",
        "from": "T16n0683_001:0777b13_0",
        "context_with_next_sentence": true
    },
    {
        "source_sentence": "後無便利患，　　莫見穢惡者。",
        "from": "T16n0683_001:0777b14_13",
        "context_with_next_sentence": true
    },
    {
        "source_sentence": "譬如五河流，　　晝夜無休息，",
        "from": "T16n0683_001:0777b15_0",
        "context_with_next_sentence": true
    },
    {
        "source_sentence": "此德亦如斯，　　終得昇梵天。",
        "from": "T16n0683_001:0777b16_13",
        "context_with_next_sentence": true
    },
    {
        "source_sentence": "」於時座中有一比丘，名曰聽聰，聞法欣悅，即從坐起，為佛作禮，長跪叉手，白世尊曰：",
        "from": "T16n0683_001:0777b18_19",
        "context_with_next_sentence": true
    },
    {
        "source_sentence": "「佛教真諦，洪潤無量。",
        "from": "T16n0683_001:0777b19_10",
        "context_with_next_sentence": true
    },
    {
        "source_sentence": "所以者何？",
        "from": "T16n0683_001:0777b19_15",
        "context_with_next_sentence": true
    },
    {
        "source_sentence": "我念宿命無數世時，生波羅奈國，為長者子。",
        "from": "T16n0683_001:0777b20_15",
        "context_with_next_sentence": true
    },
    {
        "source_sentence": "於大道邊，作小精舍，床、臥、漿、糧，供給眾僧；",
        "from": "T16n0683_001:0777b21_19",
        "context_with_next_sentence": true
    },
    {
        "source_sentence": "行路頓乏，亦得止息。",
        "from": "T16n0683_001:0777b22_7",
        "context_with_next_sentence": true
    },
    {
        "source_sentence": "緣此功德，命終生天，為天帝釋，下生世間，為轉輪聖王，各三十六反，典領天、人，足下生毛，躡虛而遊，九十一劫，食福自然。",
        "from": "T16n0683_001:0777b25_3",
        "context_with_next_sentence": true
    },
    {
        "source_sentence": "今值世尊，顧臨眾生，蠲我愚濁，安以淨慧，生死栽枯，號曰真人，福報誠諦，其為然矣！",
        "from": "T16n0683_001:0777b27_3",
        "context_with_next_sentence": true
    },
    {
        "source_sentence": "」爾時聽聰以偈頌曰：",
        "from": "T16n0683_001:0777b27_13",
        "context_with_next_sentence": true
    },
    {
        "source_sentence": "「惟念過去世，　　供養為輕微，",
        "from": "T16n0683_001:0777b28_0",
        "context_with_next_sentence": true
    },
    {
        "source_sentence": "蒙報歷遐劫，　　餘福值天師。",
        "from": "T16n0683_001:0777b29_13",
        "context_with_next_sentence": true
    },
    {
        "source_sentence": "淨慧斷生死，　　癡愛情無遺，",
        "from": "T16n0683_001:0777c01_0",
        "context_with_next_sentence": true
    },
    {
        "source_sentence": "佛恩流無窮，　　是故重自歸。",
        "from": "T16n0683_001:0777c02_13",
        "context_with_next_sentence": true
    },
    {
        "source_sentence": "」於時聽聰禮已還坐。",
        "from": "T16n0683_001:0777c03_8",
        "context_with_next_sentence": true
    },
    {
        "source_sentence": "復有一比丘，名曰波拘盧，從座而起，整服作禮，長跪叉手，白世尊曰：",
        "from": "T16n0683_001:0777c05_3",
        "context_with_next_sentence": true
    },
    {
        "source_sentence": "「我念宿命，生拘夷那竭國，為長者子。",
        "from": "T16n0683_001:0777c06_1",
        "context_with_next_sentence": true
    },
    {
        "source_sentence": "時世無佛，眾僧教化，大會說法，我往聽經。",
        "from": "T16n0683_001:0777c07_1",
        "context_with_next_sentence": true
    },
    {
        "source_sentence": "聞法歡喜，持一藥果，名呵梨勒，奉上眾僧。",
        "from": "T16n0683_001:0777c08_2",
        "context_with_next_sentence": true
    },
    {
        "source_sentence": "緣此果報，命終昇天，下生世間，恒處尊貴，端正雄傑，與眾超絕，九十一劫，未曾有病。",
        "from": "T16n0683_001:0777c10_3",
        "context_with_next_sentence": true
    },
    {
        "source_sentence": "餘福值佛，光導癡冥，授我法藥，逮得應真，力能移山，慧能消惡。",
        "from": "T16n0683_001:0777c11_13",
        "context_with_next_sentence": true
    },
    {
        "source_sentence": "善哉福報，為真諦矣！",
        "from": "T16n0683_001:0777c12_3",
        "context_with_next_sentence": true
    },
    {
        "source_sentence": "」爾時波拘盧以偈頌曰：",
        "from": "T16n0683_001:0777c12_14",
        "context_with_next_sentence": true
    },
    {
        "source_sentence": "「慈澤潤枯槁，　　德勳濟苦患，",
        "from": "T16n0683_001:0777c13_0",
        "context_with_next_sentence": true
    },
    {
        "source_sentence": "一果之善本，　　享福迄今存。",
        "from": "T16n0683_001:0777c14_13",
        "context_with_next_sentence": true
    },
    {
        "source_sentence": "佛垂真諦義，　　蒙教超出淵，",
        "from": "T16n0683_001:0777c15_0",
        "context_with_next_sentence": true
    },
    {
        "source_sentence": "聖眾祐無極，　　稽首上福田。",
        "from": "T16n0683_001:0777c16_13",
        "context_with_next_sentence": true
    },
    {
        "source_sentence": "」於時波拘盧禮已還坐。",
        "from": "T16n0683_001:0777c17_9",
        "context_with_next_sentence": true
    },
    {
        "source_sentence": "復有一比丘，名曰須陀耶，即從座起，整服作禮，長跪叉手，白世尊曰：",
        "from": "T16n0683_001:0777c19_3",
        "context_with_next_sentence": true
    },
    {
        "source_sentence": "「我自惟念先世之時，生維耶離國，為小家子。",
        "from": "T16n0683_001:0777c20_4",
        "context_with_next_sentence": true
    },
    {
        "source_sentence": "時世無佛，眾僧行教化。",
        "from": "T16n0683_001:0777c20_15",
        "context_with_next_sentence": true
    },
    {
        "source_sentence": "我時持酪，入市欲賣，值遇眾僧，大會講法，過而立聽，法言微妙，聞之歡悅，即舉瓶酪，布施眾僧。",
        "from": "T16n0683_001:0777c23_3",
        "context_with_next_sentence": true
    },
    {
        "source_sentence": "眾僧呪願，益懷欣踊。",
        "from": "T16n0683_001:0777c23_13",
        "context_with_next_sentence": true
    },
    {
        "source_sentence": "緣此福報，壽終生天，下生世間，財富無限，九十一劫，豪尊榮貴。",
        "from": "T16n0683_001:0777c25_6",
        "context_with_next_sentence": true
    },
    {
        "source_sentence": "末後餘愆，生於世間，母妊數月，得病命終，埋母塚中，月滿乃生。",
        "from": "T16n0683_001:0777c26_17",
        "context_with_next_sentence": true
    },
    {
        "source_sentence": "塚中七年，飲死母乳，用自濟活。",
        "from": "T16n0683_001:0777c27_12",
        "context_with_next_sentence": true
    },
    {
        "source_sentence": "微福值佛，開闡明法，超度死地，逮得應真。",
        "from": "T16n0683_001:0777c28_12",
        "context_with_next_sentence": true
    },
    {
        "source_sentence": "諦哉罪福，誠如佛教！",
        "from": "T16n0683_001:0777c29_2",
        "context_with_next_sentence": true
    },
    {
        "source_sentence": "」爾時須陀耶以偈頌曰：",
        "from": "T16n0683_001:0777c29_13",
        "context_with_next_sentence": true
    },
    {
        "source_sentence": "「前為小家子，　　賣酪以自存，",
        "from": "T16n0683_001:0778a01_0",
        "context_with_next_sentence": true
    },
    {
        "source_sentence": "欣踊施微薄，　　得離三苦患。",
        "from": "T16n0683_001:0778a02_13",
        "context_with_next_sentence": true
    },
    {
        "source_sentence": "雖罪塚中生，　　飲乳活七年，",
        "from": "T16n0683_001:0778a03_0",
        "context_with_next_sentence": true
    },
    {
        "source_sentence": "因緣得解脫，　　歸命聖福田。",
        "from": "T16n0683_001:0778a04_13",
        "context_with_next_sentence": true
    },
    {
        "source_sentence": "」於時須陀耶禮已還坐。",
        "from": "T16n0683_001:0778a05_9",
        "context_with_next_sentence": true
    },
    {
        "source_sentence": "復有一比丘，名曰阿難，即從座起，整服作禮，長跪叉手，白世尊曰：",
        "from": "T16n0683_001:0778a07_3",
        "context_with_next_sentence": true
    },
    {
        "source_sentence": "「我念宿命，生羅閱祇國，為庶民子，身生惡瘡，治之不差。",
        "from": "T16n0683_001:0778a08_9",
        "context_with_next_sentence": true
    },
    {
        "source_sentence": "有親友道人，來語我言：",
        "from": "T16n0683_001:0778a09_1",
        "context_with_next_sentence": true
    },
    {
        "source_sentence": "『當浴眾僧，取其浴水，以用洗瘡，便可除愈，又可得福！",
        "from": "T16n0683_001:0778a10_7",
        "context_with_next_sentence": true
    },
    {
        "source_sentence": "』我即歡喜，往到寺中，加敬至心，更作新井、香油浴具，洗浴眾僧，以汁洗瘡，尋蒙除愈。",
        "from": "T16n0683_001:0778a12_8",
        "context_with_next_sentence": true
    },
    {
        "source_sentence": "從此因緣，所生端正，金色晃昱，不受塵垢，九十一劫，常得淨福，僧祐廣遠。",
        "from": "T16n0683_001:0778a14_3",
        "context_with_next_sentence": true
    },
    {
        "source_sentence": "今復值佛，心垢消滅，逮得應真。",
        "from": "T16n0683_001:0778a14_18",
        "context_with_next_sentence": true
    },
    {
        "source_sentence": "」阿難於佛前以偈頌曰：",
        "from": "T16n0683_001:0778a15_8",
        "context_with_next_sentence": true
    },
    {
        "source_sentence": "「聖眾為良醫，　　救濟苦惱患，",
        "from": "T16n0683_001:0778a16_0",
        "context_with_next_sentence": true
    },
    {
        "source_sentence": "洗浴施清淨，　　瘡愈蒙得安。",
        "from": "T16n0683_001:0778a17_13",
        "context_with_next_sentence": true
    },
    {
        "source_sentence": "所生常端正，　　殊異紫金顏，",
        "from": "T16n0683_001:0778a18_0",
        "context_with_next_sentence": true
    },
    {
        "source_sentence": "德潤無崖限，　　歸命良福田。",
        "from": "T16n0683_001:0778a19_13",
        "context_with_next_sentence": true
    },
    {
        "source_sentence": "」阿難禮已還坐。",
        "from": "T16n0683_001:0778a20_6",
        "context_with_next_sentence": true
    },
    {
        "source_sentence": "爾時座中有一比丘尼，名曰奈女，即從座起，整服作禮，長跪叉手，白佛言：",
        "from": "T16n0683_001:0778a22_2",
        "context_with_next_sentence": true
    },
    {
        "source_sentence": "「我念先世，生波羅奈國，為貧女人。",
        "from": "T16n0683_001:0778a22_19",
        "context_with_next_sentence": true
    },
    {
        "source_sentence": "時世有佛，名曰迦葉，時與大眾，圍繞說法。",
        "from": "T16n0683_001:0778a23_18",
        "context_with_next_sentence": true
    },
    {
        "source_sentence": "我時在座，聞經歡喜，意欲布施，顧無所有，自惟貧賤，心用悲感，詣他園圃，乞求果蓏，當以施佛。",
        "from": "T16n0683_001:0778a26_3",
        "context_with_next_sentence": true
    },
    {
        "source_sentence": "時得一奈，大而香好，擎一盂水、并奈一枚，奉迦葉佛，及諸眾僧。",
        "from": "T16n0683_001:0778a27_13",
        "context_with_next_sentence": true
    },
    {
        "source_sentence": "佛知至意，呪願受之，分布水、奈，一切周普。",
        "from": "T16n0683_001:0778a28_13",
        "context_with_next_sentence": true
    },
    {
        "source_sentence": "緣此福祚，壽盡生天，得為天后。",
        "from": "T16n0683_001:0778a29_7",
        "context_with_next_sentence": true
    },
    {
        "source_sentence": "下生世間，不由胞胎，九十一劫，生奈華中，端正鮮淨，常識宿命。",
        "from": "T16n0683_001:0778b01_17",
        "context_with_next_sentence": true
    },
    {
        "source_sentence": "今值世尊，開示道眼。",
        "from": "T16n0683_001:0778b02_7",
        "context_with_next_sentence": true
    },
    {
        "source_sentence": "」爾時奈女以偈頌曰：",
        "from": "T16n0683_001:0778b02_17",
        "context_with_next_sentence": true
    },
    {
        "source_sentence": "「三尊慈潤普，　　慧度無男女，",
        "from": "T16n0683_001:0778b03_0",
        "context_with_next_sentence": true
    },
    {
        "source_sentence": "水果施弘報，　　緣得離眾苦。",
        "from": "T16n0683_001:0778b04_13",
        "context_with_next_sentence": true
    },
    {
        "source_sentence": "在世生華中，　　上則為天后，",
        "from": "T16n0683_001:0778b05_0",
        "context_with_next_sentence": true
    },
    {
        "source_sentence": "自歸聖眾祐，　　福田最深厚。",
        "from": "T16n0683_001:0778b06_13",
        "context_with_next_sentence": true
    },
    {
        "source_sentence": "」比丘尼奈女禮已還坐。",
        "from": "T16n0683_001:0778b07_9",
        "context_with_next_sentence": true
    },
    {
        "source_sentence": "於時天帝即從座起，為佛作禮，白世尊曰：",
        "from": "T16n0683_001:0778b08_11",
        "context_with_next_sentence": true
    },
    {
        "source_sentence": "「我先世時，生拘留大國，為長者子。",
        "from": "T16n0683_001:0778b09_7",
        "context_with_next_sentence": true
    },
    {
        "source_sentence": "青衣抱行，入城遊觀，值遇眾僧，街巷分衛。",
        "from": "T16n0683_001:0778b10_7",
        "context_with_next_sentence": true
    },
    {
        "source_sentence": "時見人民，施者甚多，即自念言：",
        "from": "T16n0683_001:0778b11_2",
        "context_with_next_sentence": true
    },
    {
        "source_sentence": "『願得財寶，布施眾僧，不亦快乎！",
        "from": "T16n0683_001:0778b11_18",
        "context_with_next_sentence": true
    },
    {
        "source_sentence": "』即解珠瓔，布施眾僧。",
        "from": "T16n0683_001:0778b12_7",
        "context_with_next_sentence": true
    },
    {
        "source_sentence": "同心呪願，歡喜而去。",
        "from": "T16n0683_001:0778b12_17",
        "context_with_next_sentence": true
    },
    {
        "source_sentence": "從此因緣，壽終即生忉利天上，為天帝釋，九十一劫，永離八難。",
        "from": "T16n0683_001:0778b14_8",
        "context_with_next_sentence": true
    },
    {
        "source_sentence": "」於是天帝以偈頌曰：",
        "from": "T16n0683_001:0778b14_18",
        "context_with_next_sentence": true
    },
    {
        "source_sentence": "「德高無過者，　　開福塞禍元，",
        "from": "T16n0683_001:0778b15_0",
        "context_with_next_sentence": true
    },
    {
        "source_sentence": "聖眾神定力，　　童幼發歡喜。",
        "from": "T16n0683_001:0778b16_13",
        "context_with_next_sentence": true
    },
    {
        "source_sentence": "效眾悅意施，　　遷神典二天，",
        "from": "T16n0683_001:0778b17_0",
        "context_with_next_sentence": true
    },
    {
        "source_sentence": "自歸世最厚，　　世世願奉尊。",
        "from": "T16n0683_001:0778b18_13",
        "context_with_next_sentence": true
    },
    {
        "source_sentence": "」佛告天帝及諸大眾：",
        "from": "T16n0683_001:0778b19_8",
        "context_with_next_sentence": true
    },
    {
        "source_sentence": "「聽我所說，宿命所行。",
        "from": "T16n0683_001:0778b19_19",
        "context_with_next_sentence": true
    },
    {
        "source_sentence": "昔我前世於波羅奈國，近大道邊，安施圊廁，國中人民，得輕安者，莫不感義。",
        "from": "T16n0683_001:0778b21_16",
        "context_with_next_sentence": true
    },
    {
        "source_sentence": "緣此功德，所生淨潔，累劫行道，穢染不污，功祚大備，自致成佛。",
        "from": "T16n0683_001:0778b23_7",
        "context_with_next_sentence": true
    },
    {
        "source_sentence": "金體光耀，塵水不著，食自消化，無便利之患。",
        "from": "T16n0683_001:0778b24_9",
        "context_with_next_sentence": true
    },
    {
        "source_sentence": "」於是世尊以偈頌曰：",
        "from": "T16n0683_001:0778b24_19",
        "context_with_next_sentence": true
    },
    {
        "source_sentence": "「忍穢修福事，　　為人所不污，",
        "from": "T16n0683_001:0778b25_0",
        "context_with_next_sentence": true
    },
    {
        "source_sentence": "造廁施便利，　　煩重得輕安。",
        "from": "T16n0683_001:0778b26_13",
        "context_with_next_sentence": true
    },
    {
        "source_sentence": "此德除貢高，　　因解生死緣，",
        "from": "T16n0683_001:0778b27_0",
        "context_with_next_sentence": true
    },
    {
        "source_sentence": "進登成佛道，　　空淨巍巍尊。",
        "from": "T16n0683_001:0778b28_13",
        "context_with_next_sentence": true
    },
    {
        "source_sentence": "」佛告天帝：",
        "from": "T16n0683_001:0778b29_4",
        "context_with_next_sentence": true
    },
    {
        "source_sentence": "「九十六種道，佛道最尊；",
        "from": "T16n0683_001:0778b29_16",
        "context_with_next_sentence": true
    },
    {
        "source_sentence": "九十六種法，佛法最真；",
        "from": "T16n0683_001:0778c01_7",
        "context_with_next_sentence": true
    },
    {
        "source_sentence": "九十六種僧，佛僧最正。",
        "from": "T16n0683_001:0778c01_18",
        "context_with_next_sentence": true
    },
    {
        "source_sentence": "所以者何？",
        "from": "T16n0683_001:0778c02_3",
        "context_with_next_sentence": true
    },
    {
        "source_sentence": "如來從阿僧祇劫發願誠諦，殞命積德，誓為眾生，國財、妻子、頭目、血肉，以用布施，無戀愛之心；",
        "from": "T16n0683_001:0778c04_7",
        "context_with_next_sentence": true
    },
    {
        "source_sentence": "心若虛空，無所不覆，六度、四等眾善普備，德慧成滿，乃得為佛；",
        "from": "T16n0683_001:0778c05_16",
        "context_with_next_sentence": true
    },
    {
        "source_sentence": "身色紫金，相好無比，去來現在無不照達，三界尊天莫能及者；",
        "from": "T16n0683_001:0778c07_6",
        "context_with_next_sentence": true
    },
    {
        "source_sentence": "言信德重，震動天地。",
        "from": "T16n0683_001:0778c07_16",
        "context_with_next_sentence": true
    },
    {
        "source_sentence": "其有眾生，發一敬心向如來者，勝獲大千世界之珍寶矣！",
        "from": "T16n0683_001:0778c09_4",
        "context_with_next_sentence": true
    },
    {
        "source_sentence": "說三十七品、十二部經，分別罪福，言皆至誠，開三乘教，各得奉行，聞者歡喜，樂作沙門，信佛行法，志尚清高。",
        "from": "T16n0683_001:0778c11_16",
        "context_with_next_sentence": true
    },
    {
        "source_sentence": "眾僧之中，有四雙八輩、十二賢者，捨世貪諍，導世開福，天、人路通，眾僧之由矣。",
        "from": "T16n0683_001:0778c13_14",
        "context_with_next_sentence": true
    },
    {
        "source_sentence": "是為最尊無上之道，諸佛、菩薩、緣覺、應真皆從中出，教化一切，度脫群生。",
        "from": "T16n0683_001:0778c15_8",
        "context_with_next_sentence": true
    },
    {
        "source_sentence": "」佛說是時，天帝釋眾皆發無上正真道意，不可計人得法眼淨。",
        "from": "T16n0683_001:0778c16_16",
        "context_with_next_sentence": true
    },
    {
        "source_sentence": "於是阿難長跪叉手，白佛言：",
        "from": "T16n0683_001:0778c17_10",
        "context_with_next_sentence": true
    },
    {
        "source_sentence": "「此名何經？",
        "from": "T16n0683_001:0778c17_16",
        "context_with_next_sentence": true
    },
    {
        "source_sentence": "云何奉持？",
        "from": "T16n0683_001:0778c18_1",
        "context_with_next_sentence": true
    },
    {
        "source_sentence": "」佛告阿難：",
        "from": "T16n0683_001:0778c18_7",
        "context_with_next_sentence": true
    },
    {
        "source_sentence": "「是經名曰『諸德福田』，常奉持之，明宣經道，莫令缺減！",
        "from": "T16n0683_001:0778c19_11",
        "context_with_next_sentence": true
    },
    {
        "source_sentence": "」佛說經已，天帝釋眾、一切眾會，莫不歡喜，作禮而去。",
        "from": "T16n0683_001:0778c20_16",
        "context_with_next_sentence": true
    },
    {
        "source_sentence": "佛說諸德福田經",
        "from": "T16n0683_001:0778c21_100",
        "context_with_next_sentence": false
    }
]