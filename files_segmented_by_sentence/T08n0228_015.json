{
    "T08n0228_015:0637a20_0": "佛說佛母出生三法藏般",
    "T08n0228_015:0637a21_0": "若波羅蜜多經卷第十五",
    "T08n0228_015:0637a23_0": "西天譯經三藏朝奉大夫試光祿卿",
    "T08n0228_015:0637a24_0": "傳法大師賜紫臣施護奉　詔譯",
    "T08n0228_015:0637a25_0": "賢聖品第十五之二",
    "T08n0228_015:0637a26_0": "爾時，尊者須菩提白佛言：「世尊！",
    "T08n0228_015:0637a26_1": "菩薩摩訶薩所為甚難，為無量無數眾生故被精進鎧作大莊嚴，普令眾生得大涅盤，而眾生相了不可得。」",
    "T08n0228_015:0637a29_2": "佛告須菩提言：「如是，如是！",
    "T08n0228_015:0637a29_3": "須菩提！",
    "T08n0228_015:0637a29_4": "菩薩摩訶薩所為甚難，為無量無數眾生故被精進鎧作大莊嚴，普令眾生得大涅盤，而眾生相了不可得。",
    "T08n0228_015:0637b03_5": "須菩提！",
    "T08n0228_015:0637b03_6": "菩薩摩訶薩不為色若解若縛故作大莊嚴，不為受、想、行、識若解若縛故作大莊嚴，不為聲聞地、緣覺地、佛地若解若縛故作大莊嚴。",
    "T08n0228_015:0637b06_7": "何以故？",
    "T08n0228_015:0637b06_8": "菩薩摩訶薩不為莊嚴一切法故而作莊嚴，是名作大莊嚴。」",
    "T08n0228_015:0637b08_0": "須菩提白佛言：「世尊！",
    "T08n0228_015:0637b08_1": "菩薩摩訶薩若如是行甚深般若波羅蜜多，是即菩薩摩訶薩作大莊嚴。",
    "T08n0228_015:0637b10_2": "而諸菩薩摩訶薩雖行是甚深般若波羅蜜多，不於三處而生取著。",
    "T08n0228_015:0637b11_3": "何等為三？",
    "T08n0228_015:0637b11_4": "所謂聲聞地、緣覺地、佛地。」",
    "T08n0228_015:0637b12_5": "佛言：「須菩提！",
    "T08n0228_015:0637b12_6": "如汝所說，菩薩摩訶薩若如是行甚深般若波羅蜜多是大莊嚴。",
    "T08n0228_015:0637b14_7": "而諸菩薩摩訶薩雖行是甚深般若波羅蜜多，不於聲聞地、緣覺地、佛地而生取著者，須菩提！",
    "T08n0228_015:0637b16_8": "汝見何義作如是說？」",
    "T08n0228_015:0637b16_9": "須菩提白佛言：「世尊！",
    "T08n0228_015:0637b17_10": "般若波羅蜜多最上甚深，無有少法可得修習，無所修、無修者。",
    "T08n0228_015:0637b18_11": "何以故？",
    "T08n0228_015:0637b18_12": "甚深般若波羅蜜多是中無法可出生故，即無所修，如修虛空是修般若波羅蜜多，不修一切法是修般若波羅蜜多，修無著是修般若波羅蜜多，修無邊是修般若波羅蜜多，即修無修是修般若波羅蜜多，修無取是修般若波羅蜜多。」",
    "T08n0228_015:0637b24_13": "佛告尊者須菩提言：「如是，如是！",
    "T08n0228_015:0637b24_14": "此般若波羅蜜多微妙甚深。",
    "T08n0228_015:0637b25_15": "須菩提！",
    "T08n0228_015:0637b25_16": "諸菩薩摩訶薩能修習者，當以此法而為試驗表示其相。",
    "T08n0228_015:0637b26_17": "若有菩薩摩訶薩，於此甚深般若波羅蜜多不生貪著無所希望，亦復不隨他所言論，其心清淨不起異信，聞說此甚深般若波羅蜜多時，不驚不怖、不退不失、不疑不難、不悔不沒，心大歡喜清淨信解者，當知是菩薩摩訶薩於阿耨多羅三藐三菩提得不退轉，於先佛所已曾得聞此甚深法，而復於中請問其義。",
    "T08n0228_015:0637c05_0": "由此因緣，今復得聞此甚深法，不驚不怖乃至心生歡喜信解。」",
    "T08n0228_015:0637c06_1": "須菩提白佛言：「世尊！",
    "T08n0228_015:0637c06_2": "若菩薩摩訶薩聞此甚深般若波羅蜜多不驚怖已，應當云何觀此甚深般若波羅蜜多？」",
    "T08n0228_015:0637c08_3": "佛言：「須菩提！",
    "T08n0228_015:0637c09_4": "菩薩摩訶薩欲觀般若波羅蜜多者，當隨一切智心觀。」",
    "T08n0228_015:0637c10_5": "須菩提言：「云何名為隨一切智心觀？」",
    "T08n0228_015:0637c11_6": "佛言：「須菩提！",
    "T08n0228_015:0637c11_7": "若隨虛空觀，即隨一切智心觀。",
    "T08n0228_015:0637c12_8": "云何名為隨虛空觀？",
    "T08n0228_015:0637c12_9": "須菩提！",
    "T08n0228_015:0637c12_10": "隨虛空觀者即無所觀。",
    "T08n0228_015:0637c13_11": "由如是故，乃得名為隨一切智心觀般若波羅蜜多。",
    "T08n0228_015:0637c14_12": "何以故？",
    "T08n0228_015:0637c14_13": "無量是一切智。",
    "T08n0228_015:0637c15_14": "須菩提！",
    "T08n0228_015:0637c15_15": "若無量即無色，無受、想、行、識，無得無證、無道法無道果，無智無識、無生無滅，無成無壞、無觀無所觀、無作無作者、無去無來、無方無趣、無住非無住，是即無量。",
    "T08n0228_015:0637c18_16": "若見是無量即墮無量數，若不見是無量，即如虛空無量，一切智亦無量。",
    "T08n0228_015:0637c20_17": "如是無量即無得無證，是故不可以色得，不可以受、想、行、識得，不可以布施波羅蜜多得，不可以持戒波羅蜜多、忍辱波羅蜜多、精進波羅蜜多、禪定波羅蜜多、智慧波羅蜜多得。",
    "T08n0228_015:0637c24_18": "此中云何？",
    "T08n0228_015:0637c24_19": "所謂色即是一切智，受、想、行、識即是一切智，布施波羅蜜多即是一切智，持戒波羅蜜多、忍辱波羅蜜多、精進波羅蜜多、禪定波羅蜜多、智慧波羅蜜多即是一切智。」",
    "T08n0228_015:0637c29_0": "爾時，娑婆世界主大梵天王與色界天子眾俱，帝釋天王與欲界天子眾俱，來詣佛所。",
    "T08n0228_015:0638a01_1": "到已頭面各禮佛足，右繞三匝退住一面，各白佛言：「世尊！",
    "T08n0228_015:0638a03_2": "般若波羅蜜多最上甚深，不能得其邊際源底、難見難解。",
    "T08n0228_015:0638a04_3": "如來、應供、正等正覺以何義故安處道場，成就阿耨多羅三藐三菩提果，說此甚深般若波羅蜜多耶？」",
    "T08n0228_015:0638a06_4": "佛告梵王、帝釋、諸天子言：「如是，如是！",
    "T08n0228_015:0638a07_5": "般若波羅蜜多最上甚深，不能得其邊際源底、難見難解。",
    "T08n0228_015:0638a08_6": "如來、應供、正等正覺，於此甚深般若波羅蜜多，見是義故安處道場，成就阿耨多羅三藐三菩提果，宣說甚深般若波羅蜜多。",
    "T08n0228_015:0638a11_7": "諸天子！",
    "T08n0228_015:0638a11_8": "如來雖得菩提，而無得者及無所得；雖說般若波羅蜜多，無能說者、無法可說。",
    "T08n0228_015:0638a13_9": "何以故？",
    "T08n0228_015:0638a13_10": "我法甚深非所演說，如虛空甚深故此法甚深，我甚深故此法甚深，一切法無來故此法甚深，一切法無去故此法甚深。」",
    "T08n0228_015:0638a16_11": "是時梵王、帝釋及諸天子復白佛言：「希有，世尊！",
    "T08n0228_015:0638a17_12": "希有，善逝！",
    "T08n0228_015:0638a17_13": "佛所說法世間諸行，難可得信、難可得解。",
    "T08n0228_015:0638a18_14": "何以故？",
    "T08n0228_015:0638a19_0": "世間行有著，佛說法無著，是故一切法離諸有著。」",
    "T08n0228_015:0638a21_0": "真如品第十六",
    "T08n0228_015:0638a22_0": "爾時，尊者須菩提白佛言：「世尊！",
    "T08n0228_015:0638a22_1": "佛所說法，隨順一切法離諸障礙，而一切法了不可得，猶如虛空離障礙相。",
    "T08n0228_015:0638a24_2": "世尊！",
    "T08n0228_015:0638a24_3": "諸法如虛空故一切句不可得，諸法平等故二法不可得，諸法無生故生法不可得，諸法無滅故滅法不可得，諸法無相故取相不可得，諸法無處故一切處不可得。」",
    "T08n0228_015:0638a29_0": "爾時，梵王帝釋及諸天子俱白佛言：「世尊！",
    "T08n0228_015:0638a29_1": "長老須菩提隨如來生。",
    "T08n0228_015:0638b01_2": "何以故？",
    "T08n0228_015:0638b01_3": "長老須菩提諸所說法皆悉空故。」",
    "T08n0228_015:0638b02_4": "是時，長老須菩提即謂梵王、帝釋及諸天子言：「汝等所言須菩提隨如來生者，當知隨如如行故如如無生，是故須菩提隨如來生。",
    "T08n0228_015:0638b05_5": "諸天子！",
    "T08n0228_015:0638b05_6": "如如來真如不來不去故，須菩提真如亦不來不去；如來真如本來不生故，須菩提真如亦本來不生。",
    "T08n0228_015:0638b07_7": "何以故？",
    "T08n0228_015:0638b08_0": "如來真如即是一切法真如，一切法真如即是如來真如，一切法真如亦是須菩提真如，是諸真如無所生故。",
    "T08n0228_015:0638b10_1": "是故須菩提於是真如法中隨如來生，而彼真如即非真如。",
    "T08n0228_015:0638b11_2": "諸天子！",
    "T08n0228_015:0638b12_0": "如如來真如無住非無住，須菩提真如亦無住非無住。",
    "T08n0228_015:0638b13_1": "如如來真如無作非無作，無分別非無分別，須菩提真如亦無作非無作，無分別非無分別。",
    "T08n0228_015:0638b15_2": "以須菩提真如無作非無作，無分別非無分別故，即如來真如無作非無作，無分別非無分別，無障礙。",
    "T08n0228_015:0638b17_3": "以無障礙故，一切法亦無作非無作，無分別非無分別，離諸障礙。",
    "T08n0228_015:0638b19_0": "何以故？",
    "T08n0228_015:0638b19_1": "以如來真如，以一切法真如，同一真如。",
    "T08n0228_015:0638b20_2": "是如無二無二分，無相無分別。",
    "T08n0228_015:0638b20_3": "彼無二真如即非真如非不真如，即彼非真如非不真如，是如無二無二分，無相無分別，是故須菩提隨如來生。",
    "T08n0228_015:0638b23_4": "諸天子！",
    "T08n0228_015:0638b23_5": "如來無作真如非無作真如，無所有真如非無所有真如，是如無二無二分，無相無分別，是故須菩提隨如來生。",
    "T08n0228_015:0638b26_0": "諸天子！",
    "T08n0228_015:0638b26_1": "如如來真如一切處常不斷不壞，須菩提真如亦一切處常不斷不壞，一切法真如亦一切處常不斷不壞。",
    "T08n0228_015:0638b28_2": "如來真如無相無動無所得，須菩提真如亦無相無動無所得，一切法真如亦無相無動無所得，是故須菩提隨如來生。",
    "T08n0228_015:0638c02_3": "諸天子！",
    "T08n0228_015:0638c02_4": "如來真如不異一切法真如，須菩提真如不異一切法真如，彼一切法不異真如即非真如，彼非真如即一切法真如。",
    "T08n0228_015:0638c05_5": "如是真如無來無去無二無別，是故須菩提隨如來生。",
    "T08n0228_015:0638c06_6": "諸天子！",
    "T08n0228_015:0638c06_7": "如如來真如非過去未來現在，須菩提真如亦非過去未來現在，一切法真如亦非過去未來現在，是故須菩提隨如來生。",
    "T08n0228_015:0638c09_8": "諸天子！",
    "T08n0228_015:0638c09_9": "如來真如即不來不去不住真如，如來真如即過去真如不去，過去真如即如來真如不去，如來真如即未來真如不來，未來真如即如來真如不來，如來真如即現在真如不住，現在真如即如來真如不住，如來真如即過去未來現在真如，過去未來現在真如即如來真如。",
    "T08n0228_015:0638c15_10": "若如來真如，若過去未來現在真如，若須菩提真如，是諸真如無二無二分無相無分別，一切法真如亦無二無二分無相無分別。",
    "T08n0228_015:0638c18_11": "諸天子！",
    "T08n0228_015:0638c18_12": "若如來真如，若菩薩地真如，若阿耨多羅三藐三菩提真如，是諸真如，無二無二分、無相無分別，了不可得，皆是名字所分別故。」",
    "T08n0228_015:0638c21_13": "須菩提復謂諸天子言：「汝等當知，須菩提隨如來生者，不隨色生，不隨受、想、行、識生，不隨須陀洹果生、不隨斯陀含果生、不隨阿那含果生、不隨阿羅漢果生、不隨緣覺果生、不隨佛果生。",
    "T08n0228_015:0638c25_14": "何以故？",
    "T08n0228_015:0638c26_0": "諸法無生非無所生，諸法無得非無所得。",
    "T08n0228_015:0638c26_1": "諸天子！",
    "T08n0228_015:0638c27_2": "以是義故，須菩提隨如來生。」",
    "T08n0228_015:0638c27_3": "須菩提說是真如法時，而此大地六種震動，有十八相，所謂：震、遍震、等遍震，動、遍動、等遍動，踊、遍踊、等遍踊，擊、遍擊、等遍擊，爆、遍爆、等遍爆，吼、遍吼、等遍吼。",
    "T08n0228_015:0639a01_4": "現如是等十八相已，即時大地還復如故。",
    "T08n0228_015:0639a03_0": "爾時，尊者舍利子白佛言：「世尊！",
    "T08n0228_015:0639a03_1": "真如法者，最上甚深微妙難解。」",
    "T08n0228_015:0639a04_2": "佛告尊者舍利子言：「如是，如是！",
    "T08n0228_015:0639a05_3": "真如法者，最上最勝甚深微妙難解難入。」",
    "T08n0228_015:0639a06_4": "當佛讚是真如法時，會中有三百苾芻，不受諸法，證得漏盡心善解脫。",
    "T08n0228_015:0639a07_5": "五百苾芻尼遠塵離垢得法眼淨。",
    "T08n0228_015:0639a08_6": "五千天子得無生法忍。",
    "T08n0228_015:0639a08_7": "六千菩薩不受諸法，證得漏盡心善解脫。",
    "T08n0228_015:0639a10_0": "爾時，尊者舍利子，知彼六千菩薩證得漏盡心解脫已，即白佛言：「世尊！",
    "T08n0228_015:0639a11_1": "此諸菩薩修菩薩行，以何因緣，今此會中返得漏盡心解脫耶？」",
    "T08n0228_015:0639a13_0": "佛言：「舍利子！",
    "T08n0228_015:0639a13_1": "汝今當知，此諸菩薩往昔曾於五百佛所親近供養，而各修習布施、持戒、忍辱、精進、禪定等法。",
    "T08n0228_015:0639a15_2": "雖復如是修諸行法，而不得般若波羅蜜多善巧方便所護念故，以是因緣返證此果。",
    "T08n0228_015:0639a17_3": "又，舍利子！",
    "T08n0228_015:0639a17_4": "有諸菩薩雖修空、無相、無願法門行菩薩道，若不得般若波羅蜜多善巧方便所護念者，當知是菩薩得聲聞果謂證實際。",
    "T08n0228_015:0639a20_5": "舍利子！",
    "T08n0228_015:0639a20_6": "譬如世間有彼飛鳥，其身長大，或一由旬至五由旬，翅羽未成飛不能遠，而欲從彼三十三天上投身下至閻浮提地。",
    "T08n0228_015:0639a23_7": "而彼飛鳥於其中道心生是念：『我今欲還三十三天上。』",
    "T08n0228_015:0639a24_8": "或作是念：『願我得至閻浮提地，身無損傷離諸苦惱。』",
    "T08n0228_015:0639a25_9": "舍利子！",
    "T08n0228_015:0639a25_10": "於汝意云何？",
    "T08n0228_015:0639a26_11": "而彼飛鳥欲還天上可得還不？",
    "T08n0228_015:0639a26_12": "願至閻浮提地身無損傷，可得如願不？」",
    "T08n0228_015:0639a27_13": "舍利子言：「不也，世尊！",
    "T08n0228_015:0639a28_14": "何以故？",
    "T08n0228_015:0639a28_15": "而彼飛鳥身量既大翅復未成，身必損傷或復至死。」",
    "T08n0228_015:0639a29_16": "佛告舍利子言：「菩薩亦復如是。",
    "T08n0228_015:0639b01_17": "雖復有能發阿耨多羅三藐三菩提心，已於兢沙伽沙數劫中廣修諸行，於施能捨、於戒能護、於忍能受、精進不懈、禪定寂靜，而復能於阿耨多羅三藐三菩提發大心大願，若不得般若波羅蜜多善巧方便所護念者，是菩薩必墮聲聞、緣覺之地。",
    "T08n0228_015:0639b07_0": "「復次，舍利子！",
    "T08n0228_015:0639b07_1": "有諸菩薩，雖念過去未來現在諸佛世尊所有戒、定、慧、解脫、解脫知見諸蘊善根，是菩薩取相念故，即不能知亦不能見諸佛世尊所有戒、定、慧、解脫、解脫知見諸蘊善根。",
    "T08n0228_015:0639b11_2": "以不知不見故，聞說一切法空，是菩薩取音聲相而生信解，即以是取相功德，迴向阿耨多羅三藐三菩提，是菩薩必墮聲聞、緣覺之地。",
    "T08n0228_015:0639b14_3": "何以故？",
    "T08n0228_015:0639b14_4": "不得般若波羅蜜多善巧方便所護念故。」",
    "T08n0228_015:0639b15_5": "舍利子白佛言：「世尊！",
    "T08n0228_015:0639b15_6": "如我解佛所說義，有諸菩薩，雖復長時廣修諸行，若或遠離彼善知識，不得般若波羅蜜多善巧方便所護念者，是菩薩即不能成就阿耨多羅三藐三菩提果。",
    "T08n0228_015:0639b19_7": "是故諸菩薩若欲成就阿耨多羅三藐三菩提果者，應當修習此般若波羅蜜多善巧方便。」",
    "T08n0228_015:0639b22_0": "佛告舍利子言：「如是，如是！",
    "T08n0228_015:0639b22_1": "若諸菩薩欲成就阿耨多羅三藐三菩提果者，應當親近彼善知識，即能修習此般若波羅蜜多善巧方便。",
    "T08n0228_015:0639b25_0": "以是義故，乃能成就阿耨多羅三藐三菩提果。」",
    "T08n0228_015:0639b26_0": "爾時，梵王、帝釋及諸天子俱白佛言：「世尊！",
    "T08n0228_015:0639b26_1": "般若波羅蜜多甚深，阿耨多羅三藐三菩提難得。」",
    "T08n0228_015:0639b29_0": "爾時，世尊告梵王、帝釋及諸天子言：「如是，如是！",
    "T08n0228_015:0639c01_1": "般若波羅蜜多甚深，阿耨多羅三藐三菩提難得。",
    "T08n0228_015:0639c02_2": "若諸無智起劣精進、生劣信解、無善巧方便、親近惡知識者，即於阿耨多羅三藐三菩提轉復甚難。」",
    "T08n0228_015:0639c05_0": "爾時，尊者須菩提白佛言：「世尊！",
    "T08n0228_015:0639c05_1": "佛言阿耨多羅三藐三菩提難得者，如我解佛所說義，阿耨多羅三藐三菩提不為難得。",
    "T08n0228_015:0639c07_2": "何以故？",
    "T08n0228_015:0639c07_3": "一切法空，無法可得、無能得者。",
    "T08n0228_015:0639c08_4": "佛所宣說諸法皆空，為有所斷，而所斷法是法亦空。",
    "T08n0228_015:0639c09_5": "彼阿耨多羅三藐三菩提，若所得法、若所用法，若知若解，一切皆空無得無證。",
    "T08n0228_015:0639c11_6": "是故阿耨多羅三藐三菩提不為難得。」",
    "T08n0228_015:0639c12_7": "佛告須菩提言：「阿耨多羅三藐三菩提無所得故難得，無得者故難得，無分別故難得。」",
    "T08n0228_015:0639c15_0": "爾時，尊者舍利子即謂尊者須菩提言：「如汝所說，阿耨多羅三藐三菩提不為難得者，彼兢沙伽沙數求菩提者諸菩薩摩訶薩，不應於阿耨多羅三藐三菩提有所退轉。",
    "T08n0228_015:0639c18_1": "何以故？",
    "T08n0228_015:0639c18_2": "汝說菩提不難得故。」",
    "T08n0228_015:0639c19_3": "須菩提言：「尊者舍利子！",
    "T08n0228_015:0639c19_4": "色於阿耨多羅三藐三菩提有退轉不？」",
    "T08n0228_015:0639c20_5": "舍利子言：「不也，須菩提！」",
    "T08n0228_015:0639c21_6": "須菩提言：「受、想、行、識於阿耨多羅三藐三菩提有退轉不？」",
    "T08n0228_015:0639c22_7": "舍利子言：「不也，須菩提！」",
    "T08n0228_015:0639c23_8": "須菩提言：「離色有法於阿耨多羅三藐三菩提有退轉不？」",
    "T08n0228_015:0639c24_9": "舍利子言：「不也，須菩提！」",
    "T08n0228_015:0639c25_0": "須菩提言：「離受、想、行、識有法於阿耨多羅三藐三菩提有退轉不？」",
    "T08n0228_015:0639c26_1": "舍利子言：「不也，須菩提！」",
    "T08n0228_015:0639c27_0": "須菩提言：「色真如於阿耨多羅三藐三菩提有退轉不？」",
    "T08n0228_015:0639c28_1": "舍利子言：「不也，須菩提！」",
    "T08n0228_015:0639c28_2": "須菩提言：「受、想、行、識真如於阿耨多羅三藐三菩提有退轉不？」",
    "T08n0228_015:0640a01_3": "舍利子言：「不也，須菩提！」",
    "T08n0228_015:0640a01_4": "須菩提言：「離色真如，有法於阿耨多羅三藐三菩提有退轉不？」",
    "T08n0228_015:0640a03_5": "舍利子言：「不也，須菩提！」",
    "T08n0228_015:0640a03_6": "須菩提言：「離受、想、行、識真如，有法於阿耨多羅三藐三菩提有退轉不？」",
    "T08n0228_015:0640a05_7": "舍利子言：「不也，須菩提！」",
    "T08n0228_015:0640a05_8": "須菩提言：「色於阿耨多羅三藐三菩提有所證不？」",
    "T08n0228_015:0640a06_9": "舍利子言：「不也，須菩提！」",
    "T08n0228_015:0640a07_10": "須菩提言：「受、想、行、識於阿耨多羅三藐三菩提有所證不？」",
    "T08n0228_015:0640a08_11": "舍利子言：「不也，須菩提！」",
    "T08n0228_015:0640a09_12": "須菩提言：「離色，有法於阿耨多羅三藐三菩提有所證不？」",
    "T08n0228_015:0640a10_13": "舍利子言：「不也，須菩提！」",
    "T08n0228_015:0640a11_0": "須菩提言：「離受、想、行、識，有法於阿耨多羅三藐三菩提有所證不？」",
    "T08n0228_015:0640a12_1": "舍利子言：「不也，須菩提！」",
    "T08n0228_015:0640a13_0": "須菩提言：「色真如於阿耨多羅三藐三菩提有所證不？」",
    "T08n0228_015:0640a14_1": "舍利子言：「不也，須菩提！」",
    "T08n0228_015:0640a14_2": "須菩提言：「受、想、行、識真如於阿耨多羅三藐三菩提有所證不？」",
    "T08n0228_015:0640a16_3": "舍利子言：「不也，須菩提！」",
    "T08n0228_015:0640a16_4": "須菩提言：「離色真如，有法於阿耨多羅三藐三菩提有所證不？」",
    "T08n0228_015:0640a18_5": "舍利子言：「不也，須菩提！」",
    "T08n0228_015:0640a18_6": "須菩提言：「離受、想、行、識真如，有法於阿耨多羅三藐三菩提有所證不？」",
    "T08n0228_015:0640a20_7": "舍利子言：「不也，須菩提！」",
    "T08n0228_015:0640a20_8": "須菩提言：「色於阿耨多羅三藐三菩提有所覺了不？」",
    "T08n0228_015:0640a21_9": "舍利子言：「不也，須菩提！」",
    "T08n0228_015:0640a22_10": "須菩提言：「受、想、行、識於阿耨多羅三藐三菩提有所覺了不？」",
    "T08n0228_015:0640a23_11": "舍利子言：「不也，須菩提！」",
    "T08n0228_015:0640a24_12": "須菩提言：「離色，有法於阿耨多羅三藐三菩提有所覺了不？」",
    "T08n0228_015:0640a25_13": "舍利子言：「不也，須菩提！」",
    "T08n0228_015:0640a26_14": "須菩提言：「離受、想、行、識，有法於阿耨多羅三藐三菩提有所覺了不？」",
    "T08n0228_015:0640a27_15": "舍利子言：「不也，須菩提！」",
    "T08n0228_015:0640a28_16": "須菩提言：「色真如於阿耨多羅三藐三菩提有所覺了不？」",
    "T08n0228_015:0640a29_17": "舍利子言：「不也，須菩提！」",
    "T08n0228_015:0640b01_18": "須菩提言：「受、想、行、識真如於阿耨多羅三藐三菩提有所覺了不？」",
    "T08n0228_015:0640b02_19": "舍利子言：「不也，須菩提！」",
    "T08n0228_015:0640b03_20": "須菩提言：「離色真如，有法於阿耨多羅三藐三菩提有所覺了不？」",
    "T08n0228_015:0640b04_21": "舍利子言：「不也，須菩提！」",
    "T08n0228_015:0640b05_22": "須菩提言：「離受、想、行、識真如，有法於阿耨多羅三藐三菩提有所覺了不？」",
    "T08n0228_015:0640b06_23": "舍利子言：「不也，須菩提！」",
    "T08n0228_015:0640b07_24": "須菩提言：「乃至一切法、一切法真如，於阿耨多羅三藐三菩提可退轉不？」",
    "T08n0228_015:0640b08_25": "舍利子言：「不也，須菩提！」",
    "T08n0228_015:0640b09_26": "須菩提言：「舍利子！",
    "T08n0228_015:0640b09_27": "於汝意云何？",
    "T08n0228_015:0640b10_28": "若有法於阿耨多羅三藐三菩提可退轉者，是法即有所住。",
    "T08n0228_015:0640b11_29": "以一切法無住，當有何法而可退轉？",
    "T08n0228_015:0640b12_30": "舍利子！",
    "T08n0228_015:0640b12_31": "真如可退轉不？」",
    "T08n0228_015:0640b12_32": "舍利子言：「不也，須菩提！」",
    "T08n0228_015:0640b13_33": "須菩提言：「舍利子！",
    "T08n0228_015:0640b13_34": "如是一切法實求不可得，即無法於阿耨多羅三藐三菩提可得退轉。」",
    "T08n0228_015:0640b16_0": "爾時，尊者舍利子白尊者須菩提言：「如尊者所說義，即無菩薩於阿耨多羅三藐三菩提有所退轉。",
    "T08n0228_015:0640b18_1": "須菩提！",
    "T08n0228_015:0640b18_2": "若如是者，如佛所說，求三乘人應無差別耶？」",
    "T08n0228_015:0640b20_0": "爾時，尊者滿慈子語尊者舍利子言：「汝當問尊者須菩提！",
    "T08n0228_015:0640b21_1": "如須菩提意，欲令唯有一乘人耶？」",
    "T08n0228_015:0640b22_2": "是時，舍利子即如所說語尊者須菩提言：「汝須菩提！",
    "T08n0228_015:0640b23_3": "欲令唯有一乘人耶？」",
    "T08n0228_015:0640b23_4": "須菩提言：「舍利子！",
    "T08n0228_015:0640b24_5": "汝於真如法中有一乘人而可見不？」",
    "T08n0228_015:0640b24_6": "舍利子言：「不也，須菩提！」",
    "T08n0228_015:0640b25_7": "須菩提言：「又，舍利子！",
    "T08n0228_015:0640b26_0": "汝於真如法中有三乘人而可見不？」",
    "T08n0228_015:0640b26_1": "舍利子言：「不也，須菩提！」",
    "T08n0228_015:0640b27_2": "須菩提言：「舍利子！",
    "T08n0228_015:0640b27_3": "真如法中有一相三相而可得不？」",
    "T08n0228_015:0640b28_4": "舍利子言：「不也，須菩提！」",
    "T08n0228_015:0640b29_5": "須菩提言：「舍利子！",
    "T08n0228_015:0640b29_6": "汝今當知，真如法中，一菩薩法尚不可得，何況聲聞、緣覺之法而可得耶？",
    "T08n0228_015:0640c02_7": "是故無有少法於阿耨多羅三藐三菩提有所退轉。",
    "T08n0228_015:0640c03_8": "舍利子！",
    "T08n0228_015:0640c03_9": "若菩薩摩訶薩聞作是說，不驚不怖不退失者，當知是菩薩摩訶薩即能成就菩提。」",
    "T08n0228_015:0640c06_0": "爾時，世尊讚尊者須菩提言：「善哉，善哉！",
    "T08n0228_015:0640c06_1": "須菩提！",
    "T08n0228_015:0640c07_2": "汝所樂說，皆是如來威神護念。",
    "T08n0228_015:0640c07_3": "如汝所說，如是，如是！",
    "T08n0228_015:0640c08_4": "若菩薩摩訶薩聞作是說，不驚不怖不退失者，當知是菩薩摩訶薩即能成就菩提。」",
    "T08n0228_015:0640c10_5": "爾時，尊者舍利子白佛言：「世尊！",
    "T08n0228_015:0640c10_6": "若菩薩摩訶薩聞作是說，不驚怖退失者，當得成就何等菩提？」",
    "T08n0228_015:0640c12_7": "佛言：「舍利子！",
    "T08n0228_015:0640c12_8": "當得成就阿耨多羅三藐三菩提。」",
    "T08n0228_015:0640c13_9": "爾時，尊者須菩提白佛言：「世尊！",
    "T08n0228_015:0640c14_0": "若菩薩摩訶薩欲得成就阿耨多羅三藐三菩提者，應云何住？",
    "T08n0228_015:0640c15_1": "云何修學？」",
    "T08n0228_015:0640c15_2": "佛言：「須菩提！",
    "T08n0228_015:0640c15_3": "若菩薩摩訶薩欲得成就阿耨多羅三藐三菩提者，當於一切眾生起平等心、無毒心、慈心、利益心、善知識心、無障礙心、謙下心、無惱心、不害心，當生如是等心。",
    "T08n0228_015:0640c19_4": "又於一切眾生作父想、母想、諸親友想。",
    "T08n0228_015:0640c20_5": "又復長時廣修諸行，所謂於施能捨、於戒能護、於忍能受、精進無懈、禪定寂靜、智慧勝解。",
    "T08n0228_015:0640c22_6": "修如是等種種勝行，隨順緣生觀察諸法，不於諸法取斷滅相。",
    "T08n0228_015:0640c23_7": "如是了知諸法真實，即能過菩薩地具諸佛法，成熟無量無數有情，普令安住大涅盤界。",
    "T08n0228_015:0640c25_8": "菩薩摩訶薩若如是修學，即無障礙相，乃至一切法亦得無障礙。",
    "T08n0228_015:0640c27_9": "須菩提！",
    "T08n0228_015:0640c27_10": "是故菩薩摩訶薩欲得阿耨多羅三藐三菩提者，當如是住，如是修學。",
    "T08n0228_015:0640c28_11": "如是學者，能為一切眾生作大依怙。」",
    "T08n0228_015:0641a01_0": "佛說佛母出生三法藏般若波羅蜜多經卷第十五"
}