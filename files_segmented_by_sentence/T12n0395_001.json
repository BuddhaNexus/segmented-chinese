[
    {
        "source_sentence": "佛說當來變經",
        "from": "T12n0395_001:1118a06_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T12n0395_001:1118a08_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T12n0395_001:1118a09_0",
        "context_with_next_sentence": true
    },
    {
        "source_sentence": "大比丘眾俱，比丘五百及諸菩薩。",
        "from": "T12n0395_001:1118a10_14",
        "context_with_next_sentence": true
    },
    {
        "source_sentence": "爾時，世尊告諸比丘：",
        "from": "T12n0395_001:1118a11_9",
        "context_with_next_sentence": true
    },
    {
        "source_sentence": "「將來之世，當有比丘因有一法不從法化，令法毀滅，不得長益。",
        "from": "T12n0395_001:1118a12_17",
        "context_with_next_sentence": true
    },
    {
        "source_sentence": "何謂為一？",
        "from": "T12n0395_001:1118a13_2",
        "context_with_next_sentence": true
    },
    {
        "source_sentence": "不護禁戒，不能守心，不修智慧，放逸其意，唯求善名不順道教，不肯勤慕度世之業。",
        "from": "T12n0395_001:1118a15_1",
        "context_with_next_sentence": true
    },
    {
        "source_sentence": "是為一事，令法毀滅。",
        "from": "T12n0395_001:1118a15_11",
        "context_with_next_sentence": true
    },
    {
        "source_sentence": "」佛告比丘：",
        "from": "T12n0395_001:1118a16_4",
        "context_with_next_sentence": true
    },
    {
        "source_sentence": "「復有二事，令法毀滅。",
        "from": "T12n0395_001:1118a16_15",
        "context_with_next_sentence": true
    },
    {
        "source_sentence": "何謂為二？",
        "from": "T12n0395_001:1118a16_20",
        "context_with_next_sentence": true
    },
    {
        "source_sentence": "一、不護禁戒，不攝其心，不修智慧，畜妻養子，放心恣意，賈作治生以共相活。",
        "from": "T12n0395_001:1118a18_12",
        "context_with_next_sentence": true
    },
    {
        "source_sentence": "二、伴黨相著，憎奉法者，欲令陷墮故為言義，謂之諛諂；",
        "from": "T12n0395_001:1118a19_18",
        "context_with_next_sentence": true
    },
    {
        "source_sentence": "內犯惡行，外佯清白。",
        "from": "T12n0395_001:1118a20_9",
        "context_with_next_sentence": true
    },
    {
        "source_sentence": "是為二事，令法毀滅。",
        "from": "T12n0395_001:1118a21_1",
        "context_with_next_sentence": true
    },
    {
        "source_sentence": "」佛告諸比丘：",
        "from": "T12n0395_001:1118a22_5",
        "context_with_next_sentence": true
    },
    {
        "source_sentence": "「復有三事，令法毀滅。",
        "from": "T12n0395_001:1118a22_16",
        "context_with_next_sentence": true
    },
    {
        "source_sentence": "何謂為三？",
        "from": "T12n0395_001:1118a23_1",
        "context_with_next_sentence": true
    },
    {
        "source_sentence": "一、既不護禁戒，不能攝心，不修智慧。",
        "from": "T12n0395_001:1118a23_19",
        "context_with_next_sentence": true
    },
    {
        "source_sentence": "二、自讀文字不識句逗，以上著下、以下著上，頭尾顛倒，不能解了義之所歸，自以為是。",
        "from": "T12n0395_001:1118a25_18",
        "context_with_next_sentence": true
    },
    {
        "source_sentence": "三、明者呵之不從其教，反懷瞋恨，謂相嫉妬；",
        "from": "T12n0395_001:1118a26_18",
        "context_with_next_sentence": true
    },
    {
        "source_sentence": "識義者少，多不別理，咸云為是。",
        "from": "T12n0395_001:1118a27_13",
        "context_with_next_sentence": true
    },
    {
        "source_sentence": "是為三事，令法毀滅。",
        "from": "T12n0395_001:1118a28_3",
        "context_with_next_sentence": true
    },
    {
        "source_sentence": "」佛告諸比丘：",
        "from": "T12n0395_001:1118a29_5",
        "context_with_next_sentence": true
    },
    {
        "source_sentence": "「復有四事，令法毀滅。",
        "from": "T12n0395_001:1118a29_16",
        "context_with_next_sentence": true
    },
    {
        "source_sentence": "何謂為四？",
        "from": "T12n0395_001:1118b01_1",
        "context_with_next_sentence": true
    },
    {
        "source_sentence": "一、將來比丘已捨家業，在空閑處不修道業。",
        "from": "T12n0395_001:1118b02_2",
        "context_with_next_sentence": true
    },
    {
        "source_sentence": "二、憙遊人間憒閙之中，行來談言，求好袈裟五色之服。",
        "from": "T12n0395_001:1118b03_6",
        "context_with_next_sentence": true
    },
    {
        "source_sentence": "三、高聽遠視以為綺雅，自以高德無能及者，以雜碎智比日月之明——畜已！",
        "from": "T12n0395_001:1118b05_2",
        "context_with_next_sentence": true
    },
    {
        "source_sentence": "四、不攝三事，不護根門，行婦女間，宣文飾辭多言合偶，以動人心，使清變濁；",
        "from": "T12n0395_001:1118b06_16",
        "context_with_next_sentence": true
    },
    {
        "source_sentence": "身行荒亂，正法廢遲。",
        "from": "T12n0395_001:1118b07_7",
        "context_with_next_sentence": true
    },
    {
        "source_sentence": "是為四事，令法毀滅。",
        "from": "T12n0395_001:1118b07_17",
        "context_with_next_sentence": true
    },
    {
        "source_sentence": "」佛告比丘：",
        "from": "T12n0395_001:1118b08_4",
        "context_with_next_sentence": true
    },
    {
        "source_sentence": "「復有五事，令法毀滅。",
        "from": "T12n0395_001:1118b08_15",
        "context_with_next_sentence": true
    },
    {
        "source_sentence": "何謂為五？",
        "from": "T12n0395_001:1118b08_20",
        "context_with_next_sentence": true
    },
    {
        "source_sentence": "一、或有比丘本以法故，出家修道，廢深經教——十二因緣、三十七品，方等深妙玄虛之慧，智度無極，善權方便，空、無相、願至化之節。",
        "from": "T12n0395_001:1118b11_19",
        "context_with_next_sentence": true
    },
    {
        "source_sentence": "二、反習雜句淺末小經、世俗行故——王者經典，亂道之原——好講此業，易解世事，趣得人心令其歡喜，因致名聞。",
        "from": "T12n0395_001:1118b14_8",
        "context_with_next_sentence": true
    },
    {
        "source_sentence": "三、新聞法人、淺解之士，意用妙快；",
        "from": "T12n0395_001:1118b15_4",
        "context_with_next_sentence": true
    },
    {
        "source_sentence": "深達之士，不用為佳。",
        "from": "T12n0395_001:1118b15_14",
        "context_with_next_sentence": true
    },
    {
        "source_sentence": "四、天龍鬼神不以為喜，心懷悒慼，口發斯言：",
        "from": "T12n0395_001:1118b16_15",
        "context_with_next_sentence": true
    },
    {
        "source_sentence": "『大法欲滅，故使其然。",
        "from": "T12n0395_001:1118b17_4",
        "context_with_next_sentence": true
    },
    {
        "source_sentence": "』捨妙法化，反宣雜句，諸天流淚，速逝而去。",
        "from": "T12n0395_001:1118b18_3",
        "context_with_next_sentence": true
    },
    {
        "source_sentence": "五、由是正法稍稍見捨，無精修者。",
        "from": "T12n0395_001:1118b18_19",
        "context_with_next_sentence": true
    },
    {
        "source_sentence": "是為五事，令法毀滅。",
        "from": "T12n0395_001:1118b19_8",
        "context_with_next_sentence": true
    },
    {
        "source_sentence": "」佛告比丘：",
        "from": "T12n0395_001:1118b20_4",
        "context_with_next_sentence": true
    },
    {
        "source_sentence": "「吾滅度後，有此邪事十五之亂，令法毀滅，一何痛哉！",
        "from": "T12n0395_001:1118b21_8",
        "context_with_next_sentence": true
    },
    {
        "source_sentence": "若有比丘欲諦學道，棄捐綺飾，不求名聞，質朴守真，宣傳正經——佛之雅典深法之化不用多言，案本說經不捨正句，希言屢中不失佛意——麁衣趣食，得美不甘，得麁不惡，衣食好醜，隨施者意，不以瞋喜；",
        "from": "T12n0395_001:1118b25_19",
        "context_with_next_sentence": true
    },
    {
        "source_sentence": "攝身、口、意，守諸根門，不違佛教；",
        "from": "T12n0395_001:1118b26_16",
        "context_with_next_sentence": true
    },
    {
        "source_sentence": "念命甚短，恍惚以過，如夢所見，覺不知處；",
        "from": "T12n0395_001:1118b27_14",
        "context_with_next_sentence": true
    },
    {
        "source_sentence": "三塗之難，不可稱計，勤修佛法猶救頭然；",
        "from": "T12n0395_001:1118b28_13",
        "context_with_next_sentence": true
    },
    {
        "source_sentence": "五戒、十善、六度無極、四等、四恩、智慧、善權，咸可精行。",
        "from": "T12n0395_001:1118b29_20",
        "context_with_next_sentence": true
    },
    {
        "source_sentence": "雖不值佛世，出家為道學不唐捐，平其本心，愍念一切，十方蒙恩。",
        "from": "T12n0395_001:1118c02_8",
        "context_with_next_sentence": true
    },
    {
        "source_sentence": "」佛說如是，諸比丘悲喜前自歸佛，作禮而去。",
        "from": "T12n0395_001:1118c03_8",
        "context_with_next_sentence": true
    },
    {
        "source_sentence": "佛說當來變經",
        "from": "T12n0395_001:1118c04_100",
        "context_with_next_sentence": false
    }
]