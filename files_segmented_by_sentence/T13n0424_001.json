[
    {
        "source_sentence": "佛說大集會正法經卷第一",
        "from": "T13n0424_001:0976c10_0",
        "context_with_next_sentence": true
    },
    {
        "source_sentence": "西天譯經三藏朝奉大夫試鴻臚卿",
        "from": "T13n0424_001:0976c12_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T13n0424_001:0976c13_0",
        "context_with_next_sentence": true
    },
    {
        "source_sentence": "如是我聞：",
        "from": "T13n0424_001:0976c14_4",
        "context_with_next_sentence": true
    },
    {
        "source_sentence": "一時，佛在王舍城鷲峯山中，與大苾芻眾萬二千人俱，尊者阿惹憍陳如、尊者摩訶目乾連、尊者舍利子、尊者摩訶迦葉、尊者思勝、尊者羅睺羅、尊者善容、尊者賢護、尊者賢吉祥、尊者月吉祥、尊者大勢至、尊者滿慈子、尊者善吉、尊者哩嚩諦、尊者栴檀軍，如是等皆大阿羅漢。",
        "from": "T13n0424_001:0976c20_12",
        "context_with_next_sentence": true
    },
    {
        "source_sentence": "是時，有菩薩摩訶薩，其名曰：",
        "from": "T13n0424_001:0976c21_6",
        "context_with_next_sentence": true
    },
    {
        "source_sentence": "慈氏菩薩摩訶薩、普勇菩薩摩訶薩、童子吉祥菩薩摩訶薩、童子住菩薩摩訶薩、童子賢菩薩摩訶薩、無所減菩薩摩訶薩、妙吉祥菩薩摩訶薩、普賢菩薩摩訶薩、善現菩薩摩訶薩、金剛軍菩薩摩訶薩、藥王軍菩薩摩訶薩，如是等六萬二千菩薩摩訶薩眾。",
        "from": "T13n0424_001:0976c27_2",
        "context_with_next_sentence": true
    },
    {
        "source_sentence": "復有，最勝樹王天子、賢天子、善賢天子、法愛天子、栴檀藏天子、香住天子、栴檀香天子，如是等一萬二千天子眾。",
        "from": "T13n0424_001:0977a01_14",
        "context_with_next_sentence": true
    },
    {
        "source_sentence": "復有，妙身天女、極信天女、自在主天女、吉祥目天女、世吉祥天女、大世主天女、大力天女、妙臂天女，如是等八千天女眾。",
        "from": "T13n0424_001:0977a04_10",
        "context_with_next_sentence": true
    },
    {
        "source_sentence": "復有，優鉢羅龍王、伊羅鉢怛囉龍王、底民誐隸龍王、勝器龍王、最上器龍王、妙喜龍王、妙枝龍王、象頭龍王，如是等八千龍王眾俱來集會。",
        "from": "T13n0424_001:0977a07_14",
        "context_with_next_sentence": true
    },
    {
        "source_sentence": "到佛所已，咸各頭面，禮世尊足，右繞三匝，退坐一面。",
        "from": "T13n0424_001:0977a08_19",
        "context_with_next_sentence": true
    },
    {
        "source_sentence": "是時，世尊默然而住。",
        "from": "T13n0424_001:0977a09_8",
        "context_with_next_sentence": true
    },
    {
        "source_sentence": "爾時，會中有菩薩摩訶薩，名曰普勇，即從座起，偏袒右肩，右膝著地，合掌恭敬，而白佛言：",
        "from": "T13n0424_001:0977a11_21",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977a12_3",
        "context_with_next_sentence": true
    },
    {
        "source_sentence": "此會菩薩及諸聲聞、天人眾等悉皆來集，樂欲聽佛宣說妙法。",
        "from": "T13n0424_001:0977a13_10",
        "context_with_next_sentence": true
    },
    {
        "source_sentence": "此諸大眾咸一諦觀如來、應供、正等正覺殊善色相，樂入佛法，以樂法心觀佛相故，久修習者即能遠離一切障染，初修習者即發無上修善法心，不復暫起諸不善想。",
        "from": "T13n0424_001:0977a17_5",
        "context_with_next_sentence": true
    },
    {
        "source_sentence": "」作是白已。",
        "from": "T13n0424_001:0977a17_11",
        "context_with_next_sentence": true
    },
    {
        "source_sentence": "爾時，佛告普勇菩薩言：",
        "from": "T13n0424_001:0977a18_10",
        "context_with_next_sentence": true
    },
    {
        "source_sentence": "「我有正法名大集會，於閻浮提廣大流布，若有眾生暫得聞者，是人設有五逆重罪皆得銷滅，不復退轉於阿耨多羅三藐三菩提。",
        "from": "T13n0424_001:0977a21_8",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0977a21_11",
        "context_with_next_sentence": true
    },
    {
        "source_sentence": "於汝意云何？",
        "from": "T13n0424_001:0977a21_17",
        "context_with_next_sentence": true
    },
    {
        "source_sentence": "汝謂是人得聞法者，所獲福聚與一佛等？",
        "from": "T13n0424_001:0977a22_16",
        "context_with_next_sentence": true
    },
    {
        "source_sentence": "」普勇菩薩白佛言：",
        "from": "T13n0424_001:0977a23_5",
        "context_with_next_sentence": true
    },
    {
        "source_sentence": "「如是。",
        "from": "T13n0424_001:0977a23_9",
        "context_with_next_sentence": true
    },
    {
        "source_sentence": "世尊！",
        "from": "T13n0424_001:0977a23_12",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977a23_16",
        "context_with_next_sentence": true
    },
    {
        "source_sentence": "「普勇！",
        "from": "T13n0424_001:0977a23_20",
        "context_with_next_sentence": true
    },
    {
        "source_sentence": "汝莫作是見，作是見者非真實見。",
        "from": "T13n0424_001:0977a24_11",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0977a25_2",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977a25_6",
        "context_with_next_sentence": true
    },
    {
        "source_sentence": "當云何見，即知是人真實福聚？",
        "from": "T13n0424_001:0977a25_20",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977a26_2",
        "context_with_next_sentence": true
    },
    {
        "source_sentence": "「普勇！",
        "from": "T13n0424_001:0977a26_6",
        "context_with_next_sentence": true
    },
    {
        "source_sentence": "彼聞法者所獲福聚，與殑伽沙數量如來、應供、正等正覺所有福聚等無有異。",
        "from": "T13n0424_001:0977a28_1",
        "context_with_next_sentence": true
    },
    {
        "source_sentence": "又復，普勇！",
        "from": "T13n0424_001:0977a28_7",
        "context_with_next_sentence": true
    },
    {
        "source_sentence": "若有聞是正法者，一切皆住不退轉地，即得一切如來常所觀察，一切如來常現在前，降伏魔軍圓滿善法，是人即能於生滅理皆悉了知，一切皆得成就阿耨多羅三藐三菩提。",
        "from": "T13n0424_001:0977b03_6",
        "context_with_next_sentence": true
    },
    {
        "source_sentence": "」爾時，會中諸菩薩眾，從座而起俱白佛言：",
        "from": "T13n0424_001:0977b04_5",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977b04_9",
        "context_with_next_sentence": true
    },
    {
        "source_sentence": "如一佛福聚，其量幾何？",
        "from": "T13n0424_001:0977b04_20",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977b05_2",
        "context_with_next_sentence": true
    },
    {
        "source_sentence": "「諸善男子！",
        "from": "T13n0424_001:0977b05_8",
        "context_with_next_sentence": true
    },
    {
        "source_sentence": "汝等諦聽。",
        "from": "T13n0424_001:0977b05_13",
        "context_with_next_sentence": true
    },
    {
        "source_sentence": "一佛福聚所有數量，譬如有人竭大海水盡灑閻浮，於此水中唯取一渧，作一殑伽河沙數量，如是一渧而復一渧，窮大海水一一渧成一殑伽河，此一一河滿中沙數，盡為菩薩皆住十地，彼諸菩薩所有福聚寧為多不？",
        "from": "T13n0424_001:0977b10_11",
        "context_with_next_sentence": true
    },
    {
        "source_sentence": "」諸菩薩眾俱白佛言：",
        "from": "T13n0424_001:0977b11_2",
        "context_with_next_sentence": true
    },
    {
        "source_sentence": "「甚多。",
        "from": "T13n0424_001:0977b11_6",
        "context_with_next_sentence": true
    },
    {
        "source_sentence": "世尊！",
        "from": "T13n0424_001:0977b11_9",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977b11_13",
        "context_with_next_sentence": true
    },
    {
        "source_sentence": "「諸善男子！",
        "from": "T13n0424_001:0977b11_19",
        "context_with_next_sentence": true
    },
    {
        "source_sentence": "一佛福聚復多於彼，有聞法者轉倍是數。",
        "from": "T13n0424_001:0977b12_13",
        "context_with_next_sentence": true
    },
    {
        "source_sentence": "又復，諸善男子！",
        "from": "T13n0424_001:0977b13_1",
        "context_with_next_sentence": true
    },
    {
        "source_sentence": "若有眾生於後末世，聞是正法生信解心，所獲福聚轉增於彼，無量無邊不可稱計。",
        "from": "T13n0424_001:0977b14_17",
        "context_with_next_sentence": true
    },
    {
        "source_sentence": "」爾時，普勇菩薩復從座起而白佛言：",
        "from": "T13n0424_001:0977b15_15",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977b15_19",
        "context_with_next_sentence": true
    },
    {
        "source_sentence": "諸有眾生樂求法者，當云何求？",
        "from": "T13n0424_001:0977b16_12",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977b16_16",
        "context_with_next_sentence": true
    },
    {
        "source_sentence": "「普勇！",
        "from": "T13n0424_001:0977b16_20",
        "context_with_next_sentence": true
    },
    {
        "source_sentence": "諸求法者略有二種：",
        "from": "T13n0424_001:0977b17_7",
        "context_with_next_sentence": true
    },
    {
        "source_sentence": "一者於一切眾生起平等心，二者如所聞法為眾生說。",
        "from": "T13n0424_001:0977b18_12",
        "context_with_next_sentence": true
    },
    {
        "source_sentence": "」普勇菩薩白佛言：",
        "from": "T13n0424_001:0977b19_1",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977b19_5",
        "context_with_next_sentence": true
    },
    {
        "source_sentence": "如所聞法，又復云何為眾生說？",
        "from": "T13n0424_001:0977b19_19",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977b20_1",
        "context_with_next_sentence": true
    },
    {
        "source_sentence": "「普勇！",
        "from": "T13n0424_001:0977b20_5",
        "context_with_next_sentence": true
    },
    {
        "source_sentence": "亦有二種：",
        "from": "T13n0424_001:0977b20_10",
        "context_with_next_sentence": true
    },
    {
        "source_sentence": "一者以所聞法迴向菩提；",
        "from": "T13n0424_001:0977b21_1",
        "context_with_next_sentence": true
    },
    {
        "source_sentence": "二者於大乘法愛樂趣求，而復長時，心無懈退。",
        "from": "T13n0424_001:0977b22_2",
        "context_with_next_sentence": true
    },
    {
        "source_sentence": "若能如是為眾生說，是得名為真求法者。",
        "from": "T13n0424_001:0977b23_1",
        "context_with_next_sentence": true
    },
    {
        "source_sentence": "」爾時，會中諸天子、天女眾，各從座起住立佛前，合掌向佛而白佛言：",
        "from": "T13n0424_001:0977b25_10",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977b25_14",
        "context_with_next_sentence": true
    },
    {
        "source_sentence": "我等深心樂求正法，如佛世尊大慈大悲，能滿一切眾生心願，願為我等廣分別說。",
        "from": "T13n0424_001:0977b27_11",
        "context_with_next_sentence": true
    },
    {
        "source_sentence": "」爾時，世尊即於會中，放大希有淨妙光明，普照大眾。",
        "from": "T13n0424_001:0977b29_4",
        "context_with_next_sentence": true
    },
    {
        "source_sentence": "是時，普勇菩薩白佛言：",
        "from": "T13n0424_001:0977b29_15",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977b29_19",
        "context_with_next_sentence": true
    },
    {
        "source_sentence": "以何因緣放是光明？",
        "from": "T13n0424_001:0977c01_7",
        "context_with_next_sentence": true
    },
    {
        "source_sentence": "」佛告普勇菩薩言：",
        "from": "T13n0424_001:0977c01_16",
        "context_with_next_sentence": true
    },
    {
        "source_sentence": "「汝今當知，今此會中有發阿耨多羅三藐三菩提心者，於佛世尊生難遭想，尊重恭敬勸請說法，以是因緣放斯光明。",
        "from": "T13n0424_001:0977c04_8",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0977c04_18",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977c05_1",
        "context_with_next_sentence": true
    },
    {
        "source_sentence": "諸有眾生發阿耨多羅三藐三菩提心者，云何修習而能成就？",
        "from": "T13n0424_001:0977c06_8",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977c06_12",
        "context_with_next_sentence": true
    },
    {
        "source_sentence": "「善哉善哉！",
        "from": "T13n0424_001:0977c06_18",
        "context_with_next_sentence": true
    },
    {
        "source_sentence": "汝大勇猛，於大眾中能以此義問佛世尊，利益一切疾成佛道，汝今亦能以此善根成就阿耨多羅三藐三菩提。",
        "from": "T13n0424_001:0977c09_7",
        "context_with_next_sentence": true
    },
    {
        "source_sentence": "如汝所問，今為汝說，汝當諦聽。",
        "from": "T13n0424_001:0977c10_3",
        "context_with_next_sentence": true
    },
    {
        "source_sentence": "我念往昔過阿僧祇劫，有佛出世，號寶吉祥如來、應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T13n0424_001:0977c12_20",
        "context_with_next_sentence": true
    },
    {
        "source_sentence": "我於彼時為摩拏嚩迦，令諸眾生安住佛智。",
        "from": "T13n0424_001:0977c13_16",
        "context_with_next_sentence": true
    },
    {
        "source_sentence": "忽於一時見一鹿王受諸苦惱，我於是時竊作是念：",
        "from": "T13n0424_001:0977c15_1",
        "context_with_next_sentence": true
    },
    {
        "source_sentence": "『云何當能代此鹿王而受諸苦？",
        "from": "T13n0424_001:0977c15_15",
        "context_with_next_sentence": true
    },
    {
        "source_sentence": "』復自思惟：",
        "from": "T13n0424_001:0977c15_21",
        "context_with_next_sentence": true
    },
    {
        "source_sentence": "『一切眾生輪轉三界未離苦者，皆亦如是。",
        "from": "T13n0424_001:0977c16_18",
        "context_with_next_sentence": true
    },
    {
        "source_sentence": "』即發願言：",
        "from": "T13n0424_001:0977c17_3",
        "context_with_next_sentence": true
    },
    {
        "source_sentence": "『願我當來得成佛已，一切眾生離諸苦惱，生我佛剎，安住佛智。",
        "from": "T13n0424_001:0977c18_12",
        "context_with_next_sentence": true
    },
    {
        "source_sentence": "』普勇！",
        "from": "T13n0424_001:0977c18_16",
        "context_with_next_sentence": true
    },
    {
        "source_sentence": "我以如是善根大願力故，即得阿耨多羅三藐三菩提。",
        "from": "T13n0424_001:0977c19_18",
        "context_with_next_sentence": true
    },
    {
        "source_sentence": "」爾時，普勇菩薩聞是說已，復白佛言：",
        "from": "T13n0424_001:0977c20_16",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0977c20_20",
        "context_with_next_sentence": true
    },
    {
        "source_sentence": "彼佛世時，眾生壽量，其數幾何？",
        "from": "T13n0424_001:0977c21_13",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0977c21_17",
        "context_with_next_sentence": true
    },
    {
        "source_sentence": "「眾生壽量滿八十劫。",
        "from": "T13n0424_001:0977c22_4",
        "context_with_next_sentence": true
    },
    {
        "source_sentence": "」普勇菩薩又復問言：",
        "from": "T13n0424_001:0977c22_14",
        "context_with_next_sentence": true
    },
    {
        "source_sentence": "「以何劫量而登彼壽？",
        "from": "T13n0424_001:0977c23_3",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0977c23_9",
        "context_with_next_sentence": true
    },
    {
        "source_sentence": "「彼劫量者，譬如有人造一大城，廣十二由旬、高三由旬，於彼城中置以胡麻，悉皆充滿。",
        "from": "T13n0424_001:0977c25_9",
        "context_with_next_sentence": true
    },
    {
        "source_sentence": "忽有一人百年一來，取一胡麻而擲於外，如是一來一擲，乃至胡麻擲盡城亦破壞，此劫數量亦復未盡。",
        "from": "T13n0424_001:0977c27_15",
        "context_with_next_sentence": true
    },
    {
        "source_sentence": "又復，譬如有一大山，廣二十五由旬、高十二由旬，有長壽天，百年一來一坐其上，以憍尸迦衣拂其山石，如是一來一拂，乃至彼山拂盡，其劫數量亦復未盡。",
        "from": "T13n0424_001:0978a02_8",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0978a02_11",
        "context_with_next_sentence": true
    },
    {
        "source_sentence": "如是名為劫量。",
        "from": "T13n0424_001:0978a02_18",
        "context_with_next_sentence": true
    },
    {
        "source_sentence": "」是時，普勇菩薩又白佛言：",
        "from": "T13n0424_001:0978a03_11",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0978a03_15",
        "context_with_next_sentence": true
    },
    {
        "source_sentence": "若人以一善根迴向菩提獲大福聚，得壽命八十劫，何況有人於佛深妙法中廣大修習，其所得福不可稱計。",
        "from": "T13n0424_001:0978a06_3",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0978a06_9",
        "context_with_next_sentence": true
    },
    {
        "source_sentence": "「若有眾生得聞是大集會正法者，所獲壽命八萬四千劫，何況更能於此正法書寫、讀誦，彼獲福聚，轉倍於前，不可等比。",
        "from": "T13n0424_001:0978a09_3",
        "context_with_next_sentence": true
    },
    {
        "source_sentence": "又復，普勇！",
        "from": "T13n0424_001:0978a09_9",
        "context_with_next_sentence": true
    },
    {
        "source_sentence": "若人聞此正法，起淨信心恭敬尊重，是人九十五劫得宿命智，六萬劫為轉輪王，為一切人之所尊重悉皆愛敬，不為刀杖、毒藥所能侵害，臨命終時有九十五俱胝佛面現其前，安慰彼人，作是告言：",
        "from": "T13n0424_001:0978a13_18",
        "context_with_next_sentence": true
    },
    {
        "source_sentence": "『勿生怖畏，汝先已聞大集會正法，有大福聚。",
        "from": "T13n0424_001:0978a14_20",
        "context_with_next_sentence": true
    },
    {
        "source_sentence": "』是時，彼九十五俱胝佛皆為授記，一一來生我佛剎中，何況以此正法，令盡有情界廣大流布皆悉得聞。",
        "from": "T13n0424_001:0978a17_7",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0978a17_17",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0978a17_21",
        "context_with_next_sentence": true
    },
    {
        "source_sentence": "我今於此大集會正法，樂欲聽受心無厭足。",
        "from": "T13n0424_001:0978a18_18",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0978a19_2",
        "context_with_next_sentence": true
    },
    {
        "source_sentence": "「善哉善哉！",
        "from": "T13n0424_001:0978a19_8",
        "context_with_next_sentence": true
    },
    {
        "source_sentence": "非唯汝心樂法無厭，我於此法喜大宣說，亦復無厭，何況諸凡夫類，於此正法起厭足心？",
        "from": "T13n0424_001:0978a21_8",
        "context_with_next_sentence": true
    },
    {
        "source_sentence": "又復，普勇！",
        "from": "T13n0424_001:0978a21_14",
        "context_with_next_sentence": true
    },
    {
        "source_sentence": "若有善男子、善女人，於此正法深生信樂，是人於千劫中不壞正信，五千劫中不墮惡趣，萬二千劫中遠離愚癡，八千劫中不生邊地，二萬劫中勇猛布施，二萬五千劫中常生天界，二萬五千劫中常行梵行，四萬劫中遠離眷屬之所癡縛、不為煩惱所能昏蔽，五萬劫中受持正法，六萬五千劫中安住正念。",
        "from": "T13n0424_001:0978a28_10",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0978a28_13",
        "context_with_next_sentence": true
    },
    {
        "source_sentence": "彼善男子、善女人，更不復起作罪業心，一切魔怨不能侵害，在在所生不處胎藏。",
        "from": "T13n0424_001:0978b01_10",
        "context_with_next_sentence": true
    },
    {
        "source_sentence": "又復有人於此正法聽受讀誦，是人八萬劫中得聞持具足，於千劫中離殺生業，九萬九千劫中離妄語業，一萬三千劫中離兩舌業。",
        "from": "T13n0424_001:0978b04_10",
        "context_with_next_sentence": true
    },
    {
        "source_sentence": "普勇當知，以是事故，此大正法不可得遇，至於名字亦不可得聞。",
        "from": "T13n0424_001:0978b06_1",
        "context_with_next_sentence": true
    },
    {
        "source_sentence": "」爾時，普勇菩薩摩訶薩益加恭敬，右膝著地，禮世尊足，前白佛言：",
        "from": "T13n0424_001:0978b08_9",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0978b08_13",
        "context_with_next_sentence": true
    },
    {
        "source_sentence": "若有人於此正法生輕謗者，是人得幾所罪？",
        "from": "T13n0424_001:0978b09_12",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0978b09_16",
        "context_with_next_sentence": true
    },
    {
        "source_sentence": "「甚多。",
        "from": "T13n0424_001:0978b09_20",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0978b10_7",
        "context_with_next_sentence": true
    },
    {
        "source_sentence": "「彼所獲罪其數幾何？",
        "from": "T13n0424_001:0978b10_17",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0978b10_21",
        "context_with_next_sentence": true
    },
    {
        "source_sentence": "「普勇！",
        "from": "T13n0424_001:0978b11_3",
        "context_with_next_sentence": true
    },
    {
        "source_sentence": "若人於十二殑伽沙數諸佛所，起大惡心其罪尚輕，若於是正法起輕謗心者，其所獲罪甚多於彼。",
        "from": "T13n0424_001:0978b13_6",
        "context_with_next_sentence": true
    },
    {
        "source_sentence": "何以故？",
        "from": "T13n0424_001:0978b13_10",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0978b13_13",
        "context_with_next_sentence": true
    },
    {
        "source_sentence": "若人於彼正法起輕謗者，是即發起破大乘心，以煩惱火而自焚燒。",
        "from": "T13n0424_001:0978b15_4",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0978b15_14",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0978b15_18",
        "context_with_next_sentence": true
    },
    {
        "source_sentence": "一切眾生業習所纏，輪轉生死不能解脫。",
        "from": "T13n0424_001:0978b16_15",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0978b17_1",
        "context_with_next_sentence": true
    },
    {
        "source_sentence": "「如是如是！",
        "from": "T13n0424_001:0978b17_7",
        "context_with_next_sentence": true
    },
    {
        "source_sentence": "譬如有人，自斷其頭。",
        "from": "T13n0424_001:0978b17_17",
        "context_with_next_sentence": true
    },
    {
        "source_sentence": "時有一人，持以良藥，所謂摩叱迦良藥、虞尼那嚩良藥、竭哩多嚩良藥、帶梨那嚩良藥，如是等良藥塗所斷頭。",
        "from": "T13n0424_001:0978b20_6",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0978b20_9",
        "context_with_next_sentence": true
    },
    {
        "source_sentence": "於汝意云何？",
        "from": "T13n0424_001:0978b20_15",
        "context_with_next_sentence": true
    },
    {
        "source_sentence": "汝謂是人還活其命不？",
        "from": "T13n0424_001:0978b21_6",
        "context_with_next_sentence": true
    },
    {
        "source_sentence": "」普勇菩薩白佛言：",
        "from": "T13n0424_001:0978b21_15",
        "context_with_next_sentence": true
    },
    {
        "source_sentence": "「不也。",
        "from": "T13n0424_001:0978b21_19",
        "context_with_next_sentence": true
    },
    {
        "source_sentence": "世尊！",
        "from": "T13n0424_001:0978b21_22",
        "context_with_next_sentence": true
    },
    {
        "source_sentence": "是人雖塗良藥，其何能活？",
        "from": "T13n0424_001:0978b22_11",
        "context_with_next_sentence": true
    },
    {
        "source_sentence": "」「普勇！",
        "from": "T13n0424_001:0978b22_16",
        "context_with_next_sentence": true
    },
    {
        "source_sentence": "彼輪轉者亦復如是。",
        "from": "T13n0424_001:0978b23_3",
        "context_with_next_sentence": true
    },
    {
        "source_sentence": "「復次，普勇！",
        "from": "T13n0424_001:0978b24_6",
        "context_with_next_sentence": true
    },
    {
        "source_sentence": "譬如一時，有二丈夫，各持利刀，互欲害命，以力相敵故，俱不能害，唯致瘡損苦痛亦甚。",
        "from": "T13n0424_001:0978b26_3",
        "context_with_next_sentence": true
    },
    {
        "source_sentence": "時忽有人持以良藥，為塗其上，其瘡即愈。",
        "from": "T13n0424_001:0978b27_2",
        "context_with_next_sentence": true
    },
    {
        "source_sentence": "彼二丈夫既得愈已，憶念往苦互相謂言：",
        "from": "T13n0424_001:0978b28_1",
        "context_with_next_sentence": true
    },
    {
        "source_sentence": "『我等從今，不復更起相殺害心。",
        "from": "T13n0424_001:0978b28_16",
        "context_with_next_sentence": true
    },
    {
        "source_sentence": "』普勇！",
        "from": "T13n0424_001:0978b28_20",
        "context_with_next_sentence": true
    },
    {
        "source_sentence": "諸有智者亦復如是，雖復造業，即能追悔，而於正法不生棄背，如是漸能趣向一切離生死法。",
        "from": "T13n0424_001:0978c01_18",
        "context_with_next_sentence": true
    },
    {
        "source_sentence": "「復次，普勇！",
        "from": "T13n0424_001:0978c02_6",
        "context_with_next_sentence": true
    },
    {
        "source_sentence": "如世間人捨壽報已，雖有父母憂惱、啼泣，而更不能為依為怙。",
        "from": "T13n0424_001:0978c03_13",
        "context_with_next_sentence": true
    },
    {
        "source_sentence": "彼凡夫類不能自利，亦不利他，不造善業亦復如是，臨命終時無所依怙，略有二種：",
        "from": "T13n0424_001:0978c05_11",
        "context_with_next_sentence": true
    },
    {
        "source_sentence": "一者，自造諸不善業，復勸他作；",
        "from": "T13n0424_001:0978c06_6",
        "context_with_next_sentence": true
    },
    {
        "source_sentence": "二者，於佛正法起輕謗心。",
        "from": "T13n0424_001:0978c06_18",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0978c07_6",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0978c07_10",
        "context_with_next_sentence": true
    },
    {
        "source_sentence": "若有於佛正法生輕謗心者，是人命終當墮何處？",
        "from": "T13n0424_001:0978c08_12",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0978c08_18",
        "context_with_next_sentence": true
    },
    {
        "source_sentence": "「彼謗法者，命終已後，當墮地獄受大苦惱，所謂大可怖地獄、眾合地獄、炎熱地獄、極炎熱地獄、黑繩地獄、阿鼻地獄、嚕摩訶哩沙地獄、呼呼尾地獄，如是等八大地獄中，一一地獄受一劫苦。",
        "from": "T13n0424_001:0978c13_6",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0978c13_16",
        "context_with_next_sentence": true
    },
    {
        "source_sentence": "「甚苦。",
        "from": "T13n0424_001:0978c13_20",
        "context_with_next_sentence": true
    },
    {
        "source_sentence": "世尊！",
        "from": "T13n0424_001:0978c14_1",
        "context_with_next_sentence": true
    },
    {
        "source_sentence": "我今於此不忍聽聞。",
        "from": "T13n0424_001:0978c14_10",
        "context_with_next_sentence": true
    },
    {
        "source_sentence": "」爾時，世尊即為普勇菩薩說伽陀曰：",
        "from": "T13n0424_001:0978c15_7",
        "context_with_next_sentence": true
    },
    {
        "source_sentence": "「我所說地獄，　　汝怖不忍聞，",
        "from": "T13n0424_001:0978c16_0",
        "context_with_next_sentence": true
    },
    {
        "source_sentence": "彼地獄苦惱，　　眾生業自造。",
        "from": "T13n0424_001:0978c17_13",
        "context_with_next_sentence": true
    },
    {
        "source_sentence": "若作諸善業，　　定獲安樂果，",
        "from": "T13n0424_001:0978c18_0",
        "context_with_next_sentence": true
    },
    {
        "source_sentence": "作諸不善者，　　必得苦惱報。",
        "from": "T13n0424_001:0978c19_13",
        "context_with_next_sentence": true
    },
    {
        "source_sentence": "生苦與死苦，　　憂苦等纏縛，",
        "from": "T13n0424_001:0978c20_0",
        "context_with_next_sentence": true
    },
    {
        "source_sentence": "不造諸樂因，　　愚人常苦惱。",
        "from": "T13n0424_001:0978c21_13",
        "context_with_next_sentence": true
    },
    {
        "source_sentence": "智者得安樂，　　信樂大乘法，",
        "from": "T13n0424_001:0978c22_0",
        "context_with_next_sentence": true
    },
    {
        "source_sentence": "念佛最上智，　　永不墮惡趣。",
        "from": "T13n0424_001:0978c23_13",
        "context_with_next_sentence": true
    },
    {
        "source_sentence": "普勇汝當知，　　前前世業感，",
        "from": "T13n0424_001:0978c24_0",
        "context_with_next_sentence": true
    },
    {
        "source_sentence": "少種一善因，　　定獲廣大果。",
        "from": "T13n0424_001:0978c25_13",
        "context_with_next_sentence": true
    },
    {
        "source_sentence": "如世種增長，　　百穀皆無失，",
        "from": "T13n0424_001:0978c26_0",
        "context_with_next_sentence": true
    },
    {
        "source_sentence": "善因生佛剎，　　獲果亦如是。",
        "from": "T13n0424_001:0978c27_13",
        "context_with_next_sentence": true
    },
    {
        "source_sentence": "智者修善法，　　遠離諸苦因，",
        "from": "T13n0424_001:0978c28_0",
        "context_with_next_sentence": true
    },
    {
        "source_sentence": "彼成眾德本，　　獲最上安樂。",
        "from": "T13n0424_001:0978c29_13",
        "context_with_next_sentence": true
    },
    {
        "source_sentence": "若能平等施，　　善法一毫量，",
        "from": "T13n0424_001:0979a01_0",
        "context_with_next_sentence": true
    },
    {
        "source_sentence": "於八萬劫中，　　獲廣大財富。",
        "from": "T13n0424_001:0979a02_13",
        "context_with_next_sentence": true
    },
    {
        "source_sentence": "在在所生處，　　常念行布施，",
        "from": "T13n0424_001:0979a03_0",
        "context_with_next_sentence": true
    },
    {
        "source_sentence": "以施三寶故，　　展轉報無盡。",
        "from": "T13n0424_001:0979a04_13",
        "context_with_next_sentence": true
    },
    {
        "source_sentence": "」爾時，普勇菩薩聞佛說是伽陀已，即白佛言：",
        "from": "T13n0424_001:0979a05_19",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0979a06_3",
        "context_with_next_sentence": true
    },
    {
        "source_sentence": "云何於此大集會正法乃能了知，而得聽受？",
        "from": "T13n0424_001:0979a07_2",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0979a07_8",
        "context_with_next_sentence": true
    },
    {
        "source_sentence": "「若人於十二殑伽沙數如來、應供、正等正覺所圓滿善根，即得聽聞此大集會正法。",
        "from": "T13n0424_001:0979a09_4",
        "context_with_next_sentence": true
    },
    {
        "source_sentence": "」普勇菩薩復白佛言：",
        "from": "T13n0424_001:0979a09_14",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0979a09_18",
        "context_with_next_sentence": true
    },
    {
        "source_sentence": "云何能得如是善根圓滿？",
        "from": "T13n0424_001:0979a10_8",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0979a10_14",
        "context_with_next_sentence": true
    },
    {
        "source_sentence": "「若能於一切如來平等知見，是即善根圓滿。",
        "from": "T13n0424_001:0979a11_13",
        "context_with_next_sentence": true
    },
    {
        "source_sentence": "」普勇復言：",
        "from": "T13n0424_001:0979a11_19",
        "context_with_next_sentence": true
    },
    {
        "source_sentence": "「云何能於一切如來平等知見？",
        "from": "T13n0424_001:0979a12_13",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0979a12_17",
        "context_with_next_sentence": true
    },
    {
        "source_sentence": "「若於法師尊重恭敬，是即能於一切如來平等知見。",
        "from": "T13n0424_001:0979a13_18",
        "context_with_next_sentence": true
    },
    {
        "source_sentence": "」普勇又言：",
        "from": "T13n0424_001:0979a14_4",
        "context_with_next_sentence": true
    },
    {
        "source_sentence": "「而復云何於法師尊重恭敬？",
        "from": "T13n0424_001:0979a14_17",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0979a14_21",
        "context_with_next_sentence": true
    },
    {
        "source_sentence": "「若人於出世道發趣向心，是即於法師所尊重恭敬。",
        "from": "T13n0424_001:0979a16_3",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0979a16_6",
        "context_with_next_sentence": true
    },
    {
        "source_sentence": "如是等皆能圓滿善根。",
        "from": "T13n0424_001:0979a16_16",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0979a17_4",
        "context_with_next_sentence": true
    },
    {
        "source_sentence": "「此大集會正法，有大功德，利益一切，若人能聽受、書寫、讀誦者，是人獲大福聚不可稱計。",
        "from": "T13n0424_001:0979a19_4",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0979a19_7",
        "context_with_next_sentence": true
    },
    {
        "source_sentence": "正使四方一一方各有十二殑伽沙數如來、應供、正等正覺，皆住十二劫，說此大集會正法，聽受功德而不能盡。",
        "from": "T13n0424_001:0979a21_18",
        "context_with_next_sentence": true
    },
    {
        "source_sentence": "又復四方各有如上殑伽沙數如來、應供、正等正覺，皆住如上劫，說此書寫功德，亦不能盡。",
        "from": "T13n0424_001:0979a24_1",
        "context_with_next_sentence": true
    },
    {
        "source_sentence": "又復四方各有如上殑伽沙數如來、應供、正等正覺，皆住如上劫，說此讀誦功德，亦復不盡。",
        "from": "T13n0424_001:0979a26_3",
        "context_with_next_sentence": true
    },
    {
        "source_sentence": "」普勇菩薩白佛言：",
        "from": "T13n0424_001:0979a26_12",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0979a26_16",
        "context_with_next_sentence": true
    },
    {
        "source_sentence": "願佛略說讀誦福聚，其數幾何？",
        "from": "T13n0424_001:0979a27_9",
        "context_with_next_sentence": true
    },
    {
        "source_sentence": "」爾時，世尊即說伽陀曰：",
        "from": "T13n0424_001:0979a27_21",
        "context_with_next_sentence": true
    },
    {
        "source_sentence": "「若人能讀誦，　　一四句偈者，",
        "from": "T13n0424_001:0979a28_0",
        "context_with_next_sentence": true
    },
    {
        "source_sentence": "彼所獲福聚，　　與彼八十四，",
        "from": "T13n0424_001:0979a29_0",
        "context_with_next_sentence": true
    },
    {
        "source_sentence": "殑伽沙數佛，　　福聚等無異。",
        "from": "T13n0424_001:0979b01_13",
        "context_with_next_sentence": true
    },
    {
        "source_sentence": "何況能一心，　　安住於正法，",
        "from": "T13n0424_001:0979b02_0",
        "context_with_next_sentence": true
    },
    {
        "source_sentence": "彼福聚無盡。",
        "from": "T13n0424_001:0979b03_5",
        "context_with_next_sentence": true
    },
    {
        "source_sentence": "　　諸佛出於世，宣說無邊法，　　而實難得值。",
        "from": "T13n0424_001:0979b04_13",
        "context_with_next_sentence": true
    },
    {
        "source_sentence": "」爾時，有十八俱胝尼乾陀眾來詣佛所，咸入會中，各坐一面，作如是言：",
        "from": "T13n0424_001:0979b06_12",
        "context_with_next_sentence": true
    },
    {
        "source_sentence": "「瞿曇！",
        "from": "T13n0424_001:0979b06_16",
        "context_with_next_sentence": true
    },
    {
        "source_sentence": "我等勝汝！",
        "from": "T13n0424_001:0979b06_21",
        "context_with_next_sentence": true
    },
    {
        "source_sentence": "」如是三復皆作是言：",
        "from": "T13n0424_001:0979b07_8",
        "context_with_next_sentence": true
    },
    {
        "source_sentence": "「我等勝汝！",
        "from": "T13n0424_001:0979b07_14",
        "context_with_next_sentence": true
    },
    {
        "source_sentence": "」是時，佛告諸尼乾陀眾言：",
        "from": "T13n0424_001:0979b08_11",
        "context_with_next_sentence": true
    },
    {
        "source_sentence": "「唯佛如來得真勝名，於一切處無能勝者。",
        "from": "T13n0424_001:0979b09_10",
        "context_with_next_sentence": true
    },
    {
        "source_sentence": "」尼乾陀言：",
        "from": "T13n0424_001:0979b09_16",
        "context_with_next_sentence": true
    },
    {
        "source_sentence": "「汝一瞿曇，云何得勝？",
        "from": "T13n0424_001:0979b10_6",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0979b10_10",
        "context_with_next_sentence": true
    },
    {
        "source_sentence": "「若汝尼乾陀定計勝者，是顛倒見、非真實見。",
        "from": "T13n0424_001:0979b11_8",
        "context_with_next_sentence": true
    },
    {
        "source_sentence": "汝等以何為勝？",
        "from": "T13n0424_001:0979b11_15",
        "context_with_next_sentence": true
    },
    {
        "source_sentence": "恣汝等說。",
        "from": "T13n0424_001:0979b11_20",
        "context_with_next_sentence": true
    },
    {
        "source_sentence": "」是時，尼乾陀眾咸一默然，互竊相視。",
        "from": "T13n0424_001:0979b12_16",
        "context_with_next_sentence": true
    },
    {
        "source_sentence": "佛言：",
        "from": "T13n0424_001:0979b12_19",
        "context_with_next_sentence": true
    },
    {
        "source_sentence": "「汝等當知，唯佛世尊，於一切眾生，若已入佛慧、若未入佛慧，利根、鈍根，咸使得度，平等利益無有差別，是可名為無能勝者。",
        "from": "T13n0424_001:0979b15_14",
        "context_with_next_sentence": true
    },
    {
        "source_sentence": "汝善思惟，於自身心諸苦所逼，尚不能知，云何而能於此稱勝？",
        "from": "T13n0424_001:0979b17_3",
        "context_with_next_sentence": true
    },
    {
        "source_sentence": "我今示汝諸佛微妙廣大正法。",
        "from": "T13n0424_001:0979b17_16",
        "context_with_next_sentence": true
    },
    {
        "source_sentence": "」諸尼乾陀眾聞佛是言已，忽大瞋恚生不信心。",
        "from": "T13n0424_001:0979b18_17",
        "context_with_next_sentence": true
    },
    {
        "source_sentence": "是時，帝釋天主居善法堂，以天眼見，即持金剛杵來入會中，而欲破壞。",
        "from": "T13n0424_001:0979b20_10",
        "context_with_next_sentence": true
    },
    {
        "source_sentence": "諸尼乾陀眾咸皆驚怖，生大憂惱，啼泣良久。",
        "from": "T13n0424_001:0979b21_11",
        "context_with_next_sentence": true
    },
    {
        "source_sentence": "即時，世尊於大眾中隱身不現，諸尼乾陀眾於佛世尊方生瞻仰，忽不見佛，轉增憂苦，即說伽陀曰：",
        "from": "T13n0424_001:0979b23_15",
        "context_with_next_sentence": true
    },
    {
        "source_sentence": "「譬如人獨處，　　空寂曠野中，",
        "from": "T13n0424_001:0979b24_0",
        "context_with_next_sentence": true
    },
    {
        "source_sentence": "無父復無母，　　恐畏無救者。",
        "from": "T13n0424_001:0979b25_13",
        "context_with_next_sentence": true
    },
    {
        "source_sentence": "如江河無水，　　游魚無所依，",
        "from": "T13n0424_001:0979b26_0",
        "context_with_next_sentence": true
    },
    {
        "source_sentence": "樹木皆摧折，　　飛禽無所止。",
        "from": "T13n0424_001:0979b27_13",
        "context_with_next_sentence": true
    },
    {
        "source_sentence": "我等今怖畏，　　苦惱亦如是，",
        "from": "T13n0424_001:0979b28_0",
        "context_with_next_sentence": true
    },
    {
        "source_sentence": "不見佛世尊，　　誰為救護者。",
        "from": "T13n0424_001:0979b29_13",
        "context_with_next_sentence": true
    },
    {
        "source_sentence": "」是時，諸尼乾陀眾說是伽陀已，欲從座起，彼二膝輪適按地時，其所按地，忽發大聲，普震一切人天大眾。",
        "from": "T13n0424_001:0979c03_6",
        "context_with_next_sentence": true
    },
    {
        "source_sentence": "諸尼乾陀咸作是念：",
        "from": "T13n0424_001:0979c03_15",
        "context_with_next_sentence": true
    },
    {
        "source_sentence": "「如來最勝二足尊者，唯願慈悲，救度我等。",
        "from": "T13n0424_001:0979c04_15",
        "context_with_next_sentence": true
    },
    {
        "source_sentence": "」爾時，世尊即時現身還復本座，告普勇菩薩言：",
        "from": "T13n0424_001:0979c06_1",
        "context_with_next_sentence": true
    },
    {
        "source_sentence": "「汝可為諸尼乾陀眾說法化度。",
        "from": "T13n0424_001:0979c06_15",
        "context_with_next_sentence": true
    },
    {
        "source_sentence": "」普勇菩薩白佛言：",
        "from": "T13n0424_001:0979c07_3",
        "context_with_next_sentence": true
    },
    {
        "source_sentence": "「不也。",
        "from": "T13n0424_001:0979c07_7",
        "context_with_next_sentence": true
    },
    {
        "source_sentence": "世尊！",
        "from": "T13n0424_001:0979c07_10",
        "context_with_next_sentence": true
    },
    {
        "source_sentence": "譬如須彌山王殊妙高顯，有小黑山而居其側，云何可言相與等比？",
        "from": "T13n0424_001:0979c08_17",
        "context_with_next_sentence": true
    },
    {
        "source_sentence": "今佛世尊居大眾中，遣我說法亦復如是。",
        "from": "T13n0424_001:0979c09_16",
        "context_with_next_sentence": true
    },
    {
        "source_sentence": "」佛言：",
        "from": "T13n0424_001:0979c09_20",
        "context_with_next_sentence": true
    },
    {
        "source_sentence": "「止！",
        "from": "T13n0424_001:0979c10_2",
        "context_with_next_sentence": true
    },
    {
        "source_sentence": "止！",
        "from": "T13n0424_001:0979c10_4",
        "context_with_next_sentence": true
    },
    {
        "source_sentence": "善男子！",
        "from": "T13n0424_001:0979c10_8",
        "context_with_next_sentence": true
    },
    {
        "source_sentence": "如來方便善巧，於十方世界隨所說者，皆是如來慈悲願力之所建立。",
        "from": "T13n0424_001:0979c11_17",
        "context_with_next_sentence": true
    },
    {
        "source_sentence": "此諸尼乾陀等欣樂於我，我當為說無上法要。",
        "from": "T13n0424_001:0979c12_18",
        "context_with_next_sentence": true
    },
    {
        "source_sentence": "普勇！",
        "from": "T13n0424_001:0979c13_2",
        "context_with_next_sentence": true
    },
    {
        "source_sentence": "汝今可往十方世界，親近諸佛宣揚法化。",
        "from": "T13n0424_001:0979c14_1",
        "context_with_next_sentence": true
    },
    {
        "source_sentence": "」普勇菩薩白佛言：",
        "from": "T13n0424_001:0979c14_10",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0979c14_14",
        "context_with_next_sentence": true
    },
    {
        "source_sentence": "我神通力而甚微小，非佛大慈假我神力，終不能行。",
        "from": "T13n0424_001:0979c15_16",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_001:0979c16_1",
        "context_with_next_sentence": true
    },
    {
        "source_sentence": "「汝今以自通力及佛神力，如是可往。",
        "from": "T13n0424_001:0979c16_18",
        "context_with_next_sentence": true
    },
    {
        "source_sentence": "」普勇菩薩承佛聖旨，即從座起繞佛三匝，忽於會中隱身不現。",
        "from": "T13n0424_001:0979c18_5",
        "context_with_next_sentence": true
    },
    {
        "source_sentence": "爾時，世尊告諸尼乾陀眾言：",
        "from": "T13n0424_001:0979c18_18",
        "context_with_next_sentence": true
    },
    {
        "source_sentence": "「汝等當知，所謂生為大苦，由生苦故，起諸怖畏，謂生有病怖；",
        "from": "T13n0424_001:0979c20_5",
        "context_with_next_sentence": true
    },
    {
        "source_sentence": "有病怖故，而有老怖；",
        "from": "T13n0424_001:0979c20_15",
        "context_with_next_sentence": true
    },
    {
        "source_sentence": "有老怖故，即有死怖。",
        "from": "T13n0424_001:0979c21_4",
        "context_with_next_sentence": true
    },
    {
        "source_sentence": "生何緣怖？",
        "from": "T13n0424_001:0979c21_9",
        "context_with_next_sentence": true
    },
    {
        "source_sentence": "謂為眾苦之所逼故。",
        "from": "T13n0424_001:0979c21_18",
        "context_with_next_sentence": true
    },
    {
        "source_sentence": "以生為因，即有諸怖；",
        "from": "T13n0424_001:0979c22_8",
        "context_with_next_sentence": true
    },
    {
        "source_sentence": "生法若無，怖從何起？",
        "from": "T13n0424_001:0979c22_18",
        "context_with_next_sentence": true
    },
    {
        "source_sentence": "由是即有囉惹難怖、陬囉難怖、惡毒難怖、火難怖、水難怖、風難怖，乃至雷雹等難怖，及自作諸不善業怖。",
        "from": "T13n0424_001:0979c25_7",
        "context_with_next_sentence": true
    },
    {
        "source_sentence": "如是等怖，因生而有；",
        "from": "T13n0424_001:0979c25_17",
        "context_with_next_sentence": true
    },
    {
        "source_sentence": "若了生法，即離諸怖。",
        "from": "T13n0424_001:0979c26_8",
        "context_with_next_sentence": true
    },
    {
        "source_sentence": "」是時，世尊為諸尼乾陀眾略說是怖畏法已，時諸尼乾陀眾廓然開悟，悔過自責，俱白佛言：",
        "from": "T13n0424_001:0979c28_9",
        "context_with_next_sentence": true
    },
    {
        "source_sentence": "「世尊！",
        "from": "T13n0424_001:0979c28_13",
        "context_with_next_sentence": true
    },
    {
        "source_sentence": "我等愚癡，起不正見，背真實道，違佛正法，深為過咎，願佛慈悲攝受我等。",
        "from": "T13n0424_001:0980a01_5",
        "context_with_next_sentence": true
    },
    {
        "source_sentence": "」作是言已，時十八俱胝尼乾陀眾，俱發阿耨多羅三藐三菩提心，即時為十八俱胝大菩薩眾，一一皆得圓滿十地，乃以神通力各現種種神變，及現種種身：",
        "from": "T13n0424_001:0980a04_15",
        "context_with_next_sentence": true
    },
    {
        "source_sentence": "佛身、菩薩身、緣覺身、聲聞身，乃至天人、龍、神、一切趣類等身已，復各自變寶蓮華座，等分其半於佛左右，禮佛足已，各坐其座。",
        "from": "T13n0424_001:0980a07_12",
        "context_with_next_sentence": true
    },
    {
        "source_sentence": "佛說大集會正法經卷第一",
        "from": "T13n0424_001:0980a08_100",
        "context_with_next_sentence": false
    }
]