[
    {
        "source_sentence": "佛說四品法門經",
        "from": "T17n0776_001:0712b10_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T17n0776_001:0712b12_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T17n0776_001:0712b13_0",
        "context_with_next_sentence": true
    },
    {
        "source_sentence": "如是我聞：",
        "from": "T17n0776_001:0712b14_4",
        "context_with_next_sentence": true
    },
    {
        "source_sentence": "一時，佛在舍衛國祇樹給孤獨園，與大眾俱。",
        "from": "T17n0776_001:0712b15_4",
        "context_with_next_sentence": true
    },
    {
        "source_sentence": "爾時，尊者阿難獨止靜室，心生是念：",
        "from": "T17n0776_001:0712b16_2",
        "context_with_next_sentence": true
    },
    {
        "source_sentence": "「世間有情，所有驚怖，乃至災害、障難、疾病、過咎。",
        "from": "T17n0776_001:0712b17_4",
        "context_with_next_sentence": true
    },
    {
        "source_sentence": "已生、當生者，皆是愚人所有；",
        "from": "T17n0776_001:0712b17_18",
        "context_with_next_sentence": true
    },
    {
        "source_sentence": "智者即無。",
        "from": "T17n0776_001:0712b18_1",
        "context_with_next_sentence": true
    },
    {
        "source_sentence": "」尊者阿難思惟如是事已，從座而起，往詣佛所。",
        "from": "T17n0776_001:0712b19_2",
        "context_with_next_sentence": true
    },
    {
        "source_sentence": "到佛所已，頭面禮足，修奉已畢，住立一面，而白佛言：",
        "from": "T17n0776_001:0712b20_8",
        "context_with_next_sentence": true
    },
    {
        "source_sentence": "「世尊！",
        "from": "T17n0776_001:0712b20_12",
        "context_with_next_sentence": true
    },
    {
        "source_sentence": "我獨靜室，心生是念：",
        "from": "T17n0776_001:0712b21_1",
        "context_with_next_sentence": true
    },
    {
        "source_sentence": "『世間所有驚怖等事，皆是愚人所有；",
        "from": "T17n0776_001:0712b21_18",
        "context_with_next_sentence": true
    },
    {
        "source_sentence": "智者即無。",
        "from": "T17n0776_001:0712b22_3",
        "context_with_next_sentence": true
    },
    {
        "source_sentence": "』惟願世尊，為我解說。",
        "from": "T17n0776_001:0712b22_14",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0712b23_4",
        "context_with_next_sentence": true
    },
    {
        "source_sentence": "「汝今諦聽，當為汝說。",
        "from": "T17n0776_001:0712b23_15",
        "context_with_next_sentence": true
    },
    {
        "source_sentence": "」阿難白言：",
        "from": "T17n0776_001:0712b23_21",
        "context_with_next_sentence": true
    },
    {
        "source_sentence": "「唯然。",
        "from": "T17n0776_001:0712b24_1",
        "context_with_next_sentence": true
    },
    {
        "source_sentence": "世尊！",
        "from": "T17n0776_001:0712b24_4",
        "context_with_next_sentence": true
    },
    {
        "source_sentence": "願樂欲聞。",
        "from": "T17n0776_001:0712b24_9",
        "context_with_next_sentence": true
    },
    {
        "source_sentence": "」佛言：",
        "from": "T17n0776_001:0712b24_13",
        "context_with_next_sentence": true
    },
    {
        "source_sentence": "「阿難！",
        "from": "T17n0776_001:0712b24_17",
        "context_with_next_sentence": true
    },
    {
        "source_sentence": "如是世間所有驚怖等事，已生、當生，所謂災害、障難、疾病、過咎等，皆是愚人所有；",
        "from": "T17n0776_001:0712b26_9",
        "context_with_next_sentence": true
    },
    {
        "source_sentence": "智者即無。",
        "from": "T17n0776_001:0712b26_14",
        "context_with_next_sentence": true
    },
    {
        "source_sentence": "阿難！",
        "from": "T17n0776_001:0712b26_17",
        "context_with_next_sentence": true
    },
    {
        "source_sentence": "譬如有人堆積乾葦為火所燃，而彼愚人驚怖等事，亦復如是。",
        "from": "T17n0776_001:0712b28_4",
        "context_with_next_sentence": true
    },
    {
        "source_sentence": "阿難！",
        "from": "T17n0776_001:0712b28_7",
        "context_with_next_sentence": true
    },
    {
        "source_sentence": "如是過去、未來、現在世中，愚人有災害，智者無災害；",
        "from": "T17n0776_001:0712b29_10",
        "context_with_next_sentence": true
    },
    {
        "source_sentence": "愚人有障難，智者無障難；",
        "from": "T17n0776_001:0712c01_3",
        "context_with_next_sentence": true
    },
    {
        "source_sentence": "愚人有疾病，智者無疾病；",
        "from": "T17n0776_001:0712c01_15",
        "context_with_next_sentence": true
    },
    {
        "source_sentence": "愚人有過咎，智者無過咎。",
        "from": "T17n0776_001:0712c02_7",
        "context_with_next_sentence": true
    },
    {
        "source_sentence": "阿難！",
        "from": "T17n0776_001:0712c02_10",
        "context_with_next_sentence": true
    },
    {
        "source_sentence": "當知是愚人法，是智者法，知彼愚人法已，當可遠離行智者法。",
        "from": "T17n0776_001:0712c03_17",
        "context_with_next_sentence": true
    },
    {
        "source_sentence": "如是，阿難！",
        "from": "T17n0776_001:0712c04_2",
        "context_with_next_sentence": true
    },
    {
        "source_sentence": "汝應當學。",
        "from": "T17n0776_001:0712c04_7",
        "context_with_next_sentence": true
    },
    {
        "source_sentence": "」阿難白佛言：",
        "from": "T17n0776_001:0712c05_5",
        "context_with_next_sentence": true
    },
    {
        "source_sentence": "「世尊！",
        "from": "T17n0776_001:0712c05_9",
        "context_with_next_sentence": true
    },
    {
        "source_sentence": "何名愚人？",
        "from": "T17n0776_001:0712c05_14",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0712c05_20",
        "context_with_next_sentence": true
    },
    {
        "source_sentence": "「愚人者，愚為不了。",
        "from": "T17n0776_001:0712c06_6",
        "context_with_next_sentence": true
    },
    {
        "source_sentence": "世間愚人，於法不了，故名為愚。",
        "from": "T17n0776_001:0712c06_21",
        "context_with_next_sentence": true
    },
    {
        "source_sentence": "不了者何？",
        "from": "T17n0776_001:0712c07_4",
        "context_with_next_sentence": true
    },
    {
        "source_sentence": "不了法境有四品類，所謂不了界法、不了處法、不了緣起法、不了處非處法。",
        "from": "T17n0776_001:0712c08_19",
        "context_with_next_sentence": true
    },
    {
        "source_sentence": "阿難！",
        "from": "T17n0776_001:0712c09_1",
        "context_with_next_sentence": true
    },
    {
        "source_sentence": "於如是法，不能了達，是故得名為愚人也。",
        "from": "T17n0776_001:0712c10_1",
        "context_with_next_sentence": true
    },
    {
        "source_sentence": "」阿難白言：",
        "from": "T17n0776_001:0712c11_4",
        "context_with_next_sentence": true
    },
    {
        "source_sentence": "「世尊！",
        "from": "T17n0776_001:0712c11_8",
        "context_with_next_sentence": true
    },
    {
        "source_sentence": "如是，如是。",
        "from": "T17n0776_001:0712c11_14",
        "context_with_next_sentence": true
    },
    {
        "source_sentence": "不了四法，得名愚人。",
        "from": "T17n0776_001:0712c12_2",
        "context_with_next_sentence": true
    },
    {
        "source_sentence": "又復云何得名智者？",
        "from": "T17n0776_001:0712c12_11",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0712c13_4",
        "context_with_next_sentence": true
    },
    {
        "source_sentence": "「言智人者，於法揀擇，善了是非，故名智人。",
        "from": "T17n0776_001:0712c14_3",
        "context_with_next_sentence": true
    },
    {
        "source_sentence": "善了者何？",
        "from": "T17n0776_001:0712c14_8",
        "context_with_next_sentence": true
    },
    {
        "source_sentence": "善了法境，亦四品類，所謂善了界法、善了處法、善了緣生法、善了處非處法。",
        "from": "T17n0776_001:0712c16_3",
        "context_with_next_sentence": true
    },
    {
        "source_sentence": "善能了知如是等法，是故得名為智人也。",
        "from": "T17n0776_001:0712c17_2",
        "context_with_next_sentence": true
    },
    {
        "source_sentence": "」阿難復白佛言：",
        "from": "T17n0776_001:0712c18_6",
        "context_with_next_sentence": true
    },
    {
        "source_sentence": "「善了此法，得名智者。",
        "from": "T17n0776_001:0712c18_17",
        "context_with_next_sentence": true
    },
    {
        "source_sentence": "而此智者，了何界法？",
        "from": "T17n0776_001:0712c19_6",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0712c20_4",
        "context_with_next_sentence": true
    },
    {
        "source_sentence": "「汝能善問，當為汝說。",
        "from": "T17n0776_001:0712c20_15",
        "context_with_next_sentence": true
    },
    {
        "source_sentence": "言界法者，而有多種，所謂眼界、色界、眼識界；",
        "from": "T17n0776_001:0712c21_15",
        "context_with_next_sentence": true
    },
    {
        "source_sentence": "耳界、聲界、耳識界；",
        "from": "T17n0776_001:0712c22_2",
        "context_with_next_sentence": true
    },
    {
        "source_sentence": "鼻界、香界、鼻識界；",
        "from": "T17n0776_001:0712c22_12",
        "context_with_next_sentence": true
    },
    {
        "source_sentence": "舌界、味界、舌識界；",
        "from": "T17n0776_001:0712c22_22",
        "context_with_next_sentence": true
    },
    {
        "source_sentence": "身界、觸界、身識界；",
        "from": "T17n0776_001:0712c23_8",
        "context_with_next_sentence": true
    },
    {
        "source_sentence": "意界、法界、意識界。",
        "from": "T17n0776_001:0712c23_18",
        "context_with_next_sentence": true
    },
    {
        "source_sentence": "如是十八界，彼智慧者，如實了達。",
        "from": "T17n0776_001:0712c24_11",
        "context_with_next_sentence": true
    },
    {
        "source_sentence": "「復有六界，所謂地界、水界、火界、風界、空界、識界，如是六界，彼智慧者，如實了達。",
        "from": "T17n0776_001:0712c26_7",
        "context_with_next_sentence": true
    },
    {
        "source_sentence": "「復有六界，所謂喜界、樂界、苦界、捨界、煩惱界、無明界，如是六界，彼智慧者，如實了達。",
        "from": "T17n0776_001:0712c28_6",
        "context_with_next_sentence": true
    },
    {
        "source_sentence": "「復有六界，所謂貪欲界、瞋恚界、不瞋界、殺害界、不殺界、出離界，如是六界，彼智慧者，如實了達。",
        "from": "T17n0776_001:0713a01_9",
        "context_with_next_sentence": true
    },
    {
        "source_sentence": "「復有四界，所謂受界、想界、行界、識界，如是四界，彼智慧者，如實了達。",
        "from": "T17n0776_001:0713a02_22",
        "context_with_next_sentence": true
    },
    {
        "source_sentence": "「復有三界，所謂欲界、色界、無色界，如是三界，彼智慧者，如實了達。",
        "from": "T17n0776_001:0713a04_9",
        "context_with_next_sentence": true
    },
    {
        "source_sentence": "「復有三界，所謂下界、中界、上界，如是三界，彼智慧者，如實了達。",
        "from": "T17n0776_001:0713a05_20",
        "context_with_next_sentence": true
    },
    {
        "source_sentence": "「復有三界，所謂善界、不善界、無記界，如是三界，彼智慧者，如實了達。",
        "from": "T17n0776_001:0713a07_9",
        "context_with_next_sentence": true
    },
    {
        "source_sentence": "「復有三界，所謂有學界、無學界、學無學界，如是三界，彼智慧者，如實了達。",
        "from": "T17n0776_001:0713a09_3",
        "context_with_next_sentence": true
    },
    {
        "source_sentence": "「復有二界，所謂有漏界、無漏界，如是二界，彼智慧者，如實了達。",
        "from": "T17n0776_001:0713a10_13",
        "context_with_next_sentence": true
    },
    {
        "source_sentence": "「復有二界，所謂有為界、無為界，如是二界，彼智慧者，如實了達。",
        "from": "T17n0776_001:0713a12_3",
        "context_with_next_sentence": true
    },
    {
        "source_sentence": "「阿難！",
        "from": "T17n0776_001:0713a12_7",
        "context_with_next_sentence": true
    },
    {
        "source_sentence": "如是等界，諸有智者，善能了達。",
        "from": "T17n0776_001:0713a13_1",
        "context_with_next_sentence": true
    },
    {
        "source_sentence": "」阿難白佛言：",
        "from": "T17n0776_001:0713a13_8",
        "context_with_next_sentence": true
    },
    {
        "source_sentence": "「世尊！",
        "from": "T17n0776_001:0713a13_12",
        "context_with_next_sentence": true
    },
    {
        "source_sentence": "彼智慧者，如是了達諸界法已，又復云何，了達處法？",
        "from": "T17n0776_001:0713a14_13",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0713a15_4",
        "context_with_next_sentence": true
    },
    {
        "source_sentence": "「言處法者，謂十二處：",
        "from": "T17n0776_001:0713a15_15",
        "context_with_next_sentence": true
    },
    {
        "source_sentence": "眼處、色處、耳處、聲處、鼻處、香處、舌處、味處、身處、觸處、意處、法處。",
        "from": "T17n0776_001:0713a17_2",
        "context_with_next_sentence": true
    },
    {
        "source_sentence": "此十二處，智慧之者，如實了達。",
        "from": "T17n0776_001:0713a17_17",
        "context_with_next_sentence": true
    },
    {
        "source_sentence": "」阿難白佛言：",
        "from": "T17n0776_001:0713a18_5",
        "context_with_next_sentence": true
    },
    {
        "source_sentence": "「世尊！",
        "from": "T17n0776_001:0713a18_9",
        "context_with_next_sentence": true
    },
    {
        "source_sentence": "智者如是了達十二處已，又復云何了緣生法？",
        "from": "T17n0776_001:0713a19_8",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0713a20_4",
        "context_with_next_sentence": true
    },
    {
        "source_sentence": "「智者應知，十二緣法，從因緣起，由因緣故，即有諸法。",
        "from": "T17n0776_001:0713a21_8",
        "context_with_next_sentence": true
    },
    {
        "source_sentence": "因緣者何？",
        "from": "T17n0776_001:0713a21_13",
        "context_with_next_sentence": true
    },
    {
        "source_sentence": "所謂無明緣行，行緣識，識緣名色，名色緣六處，六處緣觸，觸緣受，受緣愛，愛緣取，取緣有，有緣生，生緣老死、憂悲、苦惱，如是即一大苦蘊集。",
        "from": "T17n0776_001:0713a24_18",
        "context_with_next_sentence": true
    },
    {
        "source_sentence": "若了如上緣生之法，因緣性空，緣聚即有，緣散即無；",
        "from": "T17n0776_001:0713a26_2",
        "context_with_next_sentence": true
    },
    {
        "source_sentence": "緣法無故，即無諸法。",
        "from": "T17n0776_001:0713a26_12",
        "context_with_next_sentence": true
    },
    {
        "source_sentence": "所謂無明滅即行滅，行滅即識滅，識滅即名色滅，名色滅即六處滅，六處滅即觸滅，觸滅即受滅，受滅即愛滅，愛滅即取滅，取滅即有滅，有滅即生滅，生滅即老死憂悲苦惱滅，如是即一大苦蘊滅。",
        "from": "T17n0776_001:0713b02_3",
        "context_with_next_sentence": true
    },
    {
        "source_sentence": "如是生滅之法，智者應當如實了達。",
        "from": "T17n0776_001:0713b03_1",
        "context_with_next_sentence": true
    },
    {
        "source_sentence": "」阿難白佛言：",
        "from": "T17n0776_001:0713b04_5",
        "context_with_next_sentence": true
    },
    {
        "source_sentence": "「世尊！",
        "from": "T17n0776_001:0713b04_9",
        "context_with_next_sentence": true
    },
    {
        "source_sentence": "彼智慧者，於緣生法，如實知已，復云何了處非處法？",
        "from": "T17n0776_001:0713b05_11",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0713b06_4",
        "context_with_next_sentence": true
    },
    {
        "source_sentence": "「非處法者，謂身、口、意造不善業，而獲所樂善果報者，無有是處。",
        "from": "T17n0776_001:0713b07_13",
        "context_with_next_sentence": true
    },
    {
        "source_sentence": "若身、口、意造諸善業，而復獲於不善報者，亦無是處。",
        "from": "T17n0776_001:0713b08_17",
        "context_with_next_sentence": true
    },
    {
        "source_sentence": "言是處者，謂身、口、意造諸善業，而獲所樂勝妙果報，斯有是處。",
        "from": "T17n0776_001:0713b10_7",
        "context_with_next_sentence": true
    },
    {
        "source_sentence": "若身、口、意造不善業，而獲所感不善果報，亦有是處。",
        "from": "T17n0776_001:0713b11_11",
        "context_with_next_sentence": true
    },
    {
        "source_sentence": "「又復，阿難！",
        "from": "T17n0776_001:0713b12_6",
        "context_with_next_sentence": true
    },
    {
        "source_sentence": "言非處者，謂身、口、意造不善業，如所希求殊勝之果，由此因緣，命終之後，若生人天，無有是處。",
        "from": "T17n0776_001:0713b14_8",
        "context_with_next_sentence": true
    },
    {
        "source_sentence": "若身、口、意造於善業，墮惡趣者，亦無是處。",
        "from": "T17n0776_001:0713b15_7",
        "context_with_next_sentence": true
    },
    {
        "source_sentence": "言是處者，謂身、口、意造諸善業，生人天者，斯有是處。",
        "from": "T17n0776_001:0713b16_11",
        "context_with_next_sentence": true
    },
    {
        "source_sentence": "若造惡業，墮惡趣者，亦有是處。",
        "from": "T17n0776_001:0713b17_6",
        "context_with_next_sentence": true
    },
    {
        "source_sentence": "「又復，阿難！",
        "from": "T17n0776_001:0713b18_6",
        "context_with_next_sentence": true
    },
    {
        "source_sentence": "世間若有二佛出世，無有是處。",
        "from": "T17n0776_001:0713b18_20",
        "context_with_next_sentence": true
    },
    {
        "source_sentence": "一佛出世，斯有是處；",
        "from": "T17n0776_001:0713b19_8",
        "context_with_next_sentence": true
    },
    {
        "source_sentence": "又復世有二輪王出，亦無是處。",
        "from": "T17n0776_001:0713b20_2",
        "context_with_next_sentence": true
    },
    {
        "source_sentence": "一輪王出，斯有是處。",
        "from": "T17n0776_001:0713b20_12",
        "context_with_next_sentence": true
    },
    {
        "source_sentence": "如是若有女人，為轉輪王，治化世間，乃至為彼四王天主、忉利天主、大梵天王，及成緣覺無上菩提者，如是等事，無有是處。",
        "from": "T17n0776_001:0713b23_8",
        "context_with_next_sentence": true
    },
    {
        "source_sentence": "若有男子，具大人相，福慧莊嚴，為轉輪王，出於世間，乃至得成無上菩提，斯有是處。",
        "from": "T17n0776_001:0713b25_7",
        "context_with_next_sentence": true
    },
    {
        "source_sentence": "「又復，阿難！",
        "from": "T17n0776_001:0713b26_6",
        "context_with_next_sentence": true
    },
    {
        "source_sentence": "若正見人，殺父、害母、殺阿羅漢、破和合僧、出佛身血，造於如是五逆業者，無有是處。",
        "from": "T17n0776_001:0713b28_3",
        "context_with_next_sentence": true
    },
    {
        "source_sentence": "若異生凡夫愚癡邪見，造五逆者，斯有是處。",
        "from": "T17n0776_001:0713b29_3",
        "context_with_next_sentence": true
    },
    {
        "source_sentence": "「又復，阿難！",
        "from": "T17n0776_001:0713c01_6",
        "context_with_next_sentence": true
    },
    {
        "source_sentence": "若正見人，受具戒品，自犯戒已，於阿闍梨而生毀謗，作如是言：",
        "from": "T17n0776_001:0713c02_12",
        "context_with_next_sentence": true
    },
    {
        "source_sentence": "『此阿闍梨不善戒法，亦復不能受持禁戒，我當揀擇別阿闍梨，受學戒法。",
        "from": "T17n0776_001:0713c04_6",
        "context_with_next_sentence": true
    },
    {
        "source_sentence": "』作是言已，詣餘沙門婆羅門所，選擇師受彼人，或見沙門婆羅門，作諸戲論。",
        "from": "T17n0776_001:0713c05_19",
        "context_with_next_sentence": true
    },
    {
        "source_sentence": "不律儀者，依稟於彼為阿闍梨，而求寂靜出離三有，無有是處。",
        "from": "T17n0776_001:0713c07_8",
        "context_with_next_sentence": true
    },
    {
        "source_sentence": "如是等事，若愚癡邪見，作此求者，斯有是處。",
        "from": "T17n0776_001:0713c08_8",
        "context_with_next_sentence": true
    },
    {
        "source_sentence": "「又復，阿難！",
        "from": "T17n0776_001:0713c09_6",
        "context_with_next_sentence": true
    },
    {
        "source_sentence": "若人不斷根本煩惱及隨煩惱，由煩惱故損減善根，障礙智慧，覆蓋涅盤真寂靜法。",
        "from": "T17n0776_001:0713c11_3",
        "context_with_next_sentence": true
    },
    {
        "source_sentence": "彼人若了四念處者，無有是處。",
        "from": "T17n0776_001:0713c11_17",
        "context_with_next_sentence": true
    },
    {
        "source_sentence": "若人斷除根本煩惱及隨煩惱，善能了解四念處法，求趣涅盤者，斯有是處。",
        "from": "T17n0776_001:0713c13_13",
        "context_with_next_sentence": true
    },
    {
        "source_sentence": "「又復，阿難！",
        "from": "T17n0776_001:0713c14_6",
        "context_with_next_sentence": true
    },
    {
        "source_sentence": "若人不斷煩惱，善了四念處，能證七覺支，趣向涅盤者，無有是處。",
        "from": "T17n0776_001:0713c15_15",
        "context_with_next_sentence": true
    },
    {
        "source_sentence": "若人斷除煩惱法已，了四念處，證七覺支，趣向涅盤者，斯有是處。",
        "from": "T17n0776_001:0713c17_4",
        "context_with_next_sentence": true
    },
    {
        "source_sentence": "「又復，阿難！",
        "from": "T17n0776_001:0713c18_6",
        "context_with_next_sentence": true
    },
    {
        "source_sentence": "若人不斷煩惱，而了四念處，證七覺支，盡苦邊際，趣向涅盤，成緣覺菩提，乃至無上正等正覺者，無有是處。",
        "from": "T17n0776_001:0713c20_13",
        "context_with_next_sentence": true
    },
    {
        "source_sentence": "若斷煩惱，了四念處，證七覺支，盡苦邊際，趣向涅盤，成緣覺菩提，乃至無上正等正覺者，斯有是處。",
        "from": "T17n0776_001:0713c22_18",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0713c23_4",
        "context_with_next_sentence": true
    },
    {
        "source_sentence": "「智者如是，如實了達處非處法。",
        "from": "T17n0776_001:0713c23_19",
        "context_with_next_sentence": true
    },
    {
        "source_sentence": "汝等應當如理而學。",
        "from": "T17n0776_001:0713c24_7",
        "context_with_next_sentence": true
    },
    {
        "source_sentence": "」爾時，阿難白佛言：",
        "from": "T17n0776_001:0713c25_8",
        "context_with_next_sentence": true
    },
    {
        "source_sentence": "「世尊！",
        "from": "T17n0776_001:0713c25_12",
        "context_with_next_sentence": true
    },
    {
        "source_sentence": "我聞如是未曾有法，得甘露味，深自慶快。",
        "from": "T17n0776_001:0713c26_9",
        "context_with_next_sentence": true
    },
    {
        "source_sentence": "世尊！",
        "from": "T17n0776_001:0713c26_12",
        "context_with_next_sentence": true
    },
    {
        "source_sentence": "當何名此經，我等云何受持？",
        "from": "T17n0776_001:0713c27_4",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0776_001:0713c27_10",
        "context_with_next_sentence": true
    },
    {
        "source_sentence": "「是經名為『四品法門』，亦名『法鏡』，亦名『甘露鼓』，亦名『多界』，如是名字，汝當受持。",
        "from": "T17n0776_001:0713c29_3",
        "context_with_next_sentence": true
    },
    {
        "source_sentence": "」爾時，尊者阿難及諸大眾聞佛所說，皆大歡喜，信受奉行。",
        "from": "T17n0776_001:0714a01_6",
        "context_with_next_sentence": true
    },
    {
        "source_sentence": "佛說四品法門經",
        "from": "T17n0776_001:0714a02_100",
        "context_with_next_sentence": false
    }
]