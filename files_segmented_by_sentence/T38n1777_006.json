[
    {
        "source_sentence": "維摩經玄疏卷第六",
        "from": "T38n1777_006:0554b22_0",
        "context_with_next_sentence": true
    },
    {
        "source_sentence": "天台山修禪寺沙門智顗撰",
        "from": "T38n1777_006:0554b24_0",
        "context_with_next_sentence": true
    },
    {
        "source_sentence": "前明此經玄義大段，開為五重，第一大段「釋",
        "from": "T38n1777_006:0554b25_0",
        "context_with_next_sentence": true
    },
    {
        "source_sentence": "名」略竟。",
        "from": "T38n1777_006:0554b26_4",
        "context_with_next_sentence": true
    },
    {
        "source_sentence": "今次第二大段，辨此經之正意，如國必有王，教必有主也。",
        "from": "T38n1777_006:0554b27_9",
        "context_with_next_sentence": true
    },
    {
        "source_sentence": "就此略用七意解釋：",
        "from": "T38n1777_006:0554b27_18",
        "context_with_next_sentence": true
    },
    {
        "source_sentence": "第一正辨體　第二簡偽顯真　第三入實相門　第四一法異門　第五為眾經體　第六約觀心　第七通釋此經第一、正辨經體者，此經以不思議真性解脫為體也，「真性解脫」義，如前廣辨。",
        "from": "T38n1777_006:0554c04_15",
        "context_with_next_sentence": true
    },
    {
        "source_sentence": "就此略為二意：",
        "from": "T38n1777_006:0554c04_22",
        "context_with_next_sentence": true
    },
    {
        "source_sentence": "一者，正辨此經體；",
        "from": "T38n1777_006:0554c05_8",
        "context_with_next_sentence": true
    },
    {
        "source_sentence": "二，明須知經體。",
        "from": "T38n1777_006:0554c05_16",
        "context_with_next_sentence": true
    },
    {
        "source_sentence": "一、正明不思議真性為此經體者，若他明此經，多用權、實為體，體即是宗；",
        "from": "T38n1777_006:0554c07_8",
        "context_with_next_sentence": true
    },
    {
        "source_sentence": "今但以不思議真性解脫為體者，如天無二日，國無兩主。",
        "from": "T38n1777_006:0554c08_14",
        "context_with_next_sentence": true
    },
    {
        "source_sentence": "若權、實為體者，權、實既是二法，是則一教便有兩體；",
        "from": "T38n1777_006:0554c09_18",
        "context_with_next_sentence": true
    },
    {
        "source_sentence": "今但用不思議真性解脫為體者，真性即是一實之理，若用一實之理為體，即無兩體之過也。",
        "from": "T38n1777_006:0554c11_19",
        "context_with_next_sentence": true
    },
    {
        "source_sentence": "所言真性解脫者，此經云「淫、怒、癡性，即是解脫」，今言「淫、怒、癡性，即是真性」，真性即是實相，一實諦之異名也。",
        "from": "T38n1777_006:0554c14_7",
        "context_with_next_sentence": true
    },
    {
        "source_sentence": "《大涅槃經》明「一實諦，即是真法，若法非真，不名實諦。",
        "from": "T38n1777_006:0554c15_11",
        "context_with_next_sentence": true
    },
    {
        "source_sentence": "」問曰：",
        "from": "T38n1777_006:0554c15_15",
        "context_with_next_sentence": true
    },
    {
        "source_sentence": "上說真諦即是思議解脫之理，今何故說真實之性即是不思議解脫之理？",
        "from": "T38n1777_006:0554c17_6",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0554c17_9",
        "context_with_next_sentence": true
    },
    {
        "source_sentence": "上是偏真之真，今依《大涅槃經》以明實諦。",
        "from": "T38n1777_006:0554c18_8",
        "context_with_next_sentence": true
    },
    {
        "source_sentence": "實諦者，即是不思議圓真；",
        "from": "T38n1777_006:0554c18_20",
        "context_with_next_sentence": true
    },
    {
        "source_sentence": "圓真法性，即是真性解脫。",
        "from": "T38n1777_006:0554c19_11",
        "context_with_next_sentence": true
    },
    {
        "source_sentence": "真性解脫，即無八倒；",
        "from": "T38n1777_006:0554c20_1",
        "context_with_next_sentence": true
    },
    {
        "source_sentence": "無八倒者，即是真性解脫。",
        "from": "T38n1777_006:0554c20_13",
        "context_with_next_sentence": true
    },
    {
        "source_sentence": "真性解脫，無有虛妄；",
        "from": "T38n1777_006:0554c21_3",
        "context_with_next_sentence": true
    },
    {
        "source_sentence": "無虛妄者，即是真性解脫。",
        "from": "T38n1777_006:0554c21_15",
        "context_with_next_sentence": true
    },
    {
        "source_sentence": "真性解脫，即是大乘；",
        "from": "T38n1777_006:0554c22_6",
        "context_with_next_sentence": true
    },
    {
        "source_sentence": "大乘，即是真性解脫。",
        "from": "T38n1777_006:0554c22_16",
        "context_with_next_sentence": true
    },
    {
        "source_sentence": "真性解脫，即非八魔；",
        "from": "T38n1777_006:0554c23_6",
        "context_with_next_sentence": true
    },
    {
        "source_sentence": "非八魔，即是真性解脫。",
        "from": "T38n1777_006:0554c23_17",
        "context_with_next_sentence": true
    },
    {
        "source_sentence": "真性解脫，即是一道清淨；",
        "from": "T38n1777_006:0554c24_9",
        "context_with_next_sentence": true
    },
    {
        "source_sentence": "一道清淨，即是真性解脫。",
        "from": "T38n1777_006:0554c25_1",
        "context_with_next_sentence": true
    },
    {
        "source_sentence": "真性解脫，即是常樂我淨；",
        "from": "T38n1777_006:0554c25_13",
        "context_with_next_sentence": true
    },
    {
        "source_sentence": "常樂我淨，即是不可思議真性解脫。",
        "from": "T38n1777_006:0554c26_8",
        "context_with_next_sentence": true
    },
    {
        "source_sentence": "不可思議真性解脫，即是此經之正體也。",
        "from": "T38n1777_006:0554c27_7",
        "context_with_next_sentence": true
    },
    {
        "source_sentence": "如此真性，豈同偏真哉！",
        "from": "T38n1777_006:0554c27_18",
        "context_with_next_sentence": true
    },
    {
        "source_sentence": "二、明須知經體者，若尋經失旨，事同調達，雖讀六萬法藏，不免現身墮大地獄；",
        "from": "T38n1777_006:0554c29_13",
        "context_with_next_sentence": true
    },
    {
        "source_sentence": "槃特但誦一偈，成羅漢道。",
        "from": "T38n1777_006:0555a01_6",
        "context_with_next_sentence": true
    },
    {
        "source_sentence": "如《大智論》說「聲聞經有三法印，無常、無我、寂滅涅槃印」，小乘經有此印，即是小乘了義經，行人稟教，能得道也；",
        "from": "T38n1777_006:0555a03_15",
        "context_with_next_sentence": true
    },
    {
        "source_sentence": "若無三法印，即是不了義經，聞者未必出離生死。",
        "from": "T38n1777_006:0555a04_17",
        "context_with_next_sentence": true
    },
    {
        "source_sentence": "一切大乘經但有一法印，所謂諸法實相，若大乘經有實相印，即是大乘了義經，聞者乃可得菩薩道；",
        "from": "T38n1777_006:0555a07_3",
        "context_with_next_sentence": true
    },
    {
        "source_sentence": "若無諸法實相印，即是不了義經，聞者多墮二邊，不能得無生忍也。",
        "from": "T38n1777_006:0555a08_13",
        "context_with_next_sentence": true
    },
    {
        "source_sentence": "復次，若無實相印，雖說種種願行，猶濫魔之所說。",
        "from": "T38n1777_006:0555a09_16",
        "context_with_next_sentence": true
    },
    {
        "source_sentence": "所以者何？",
        "from": "T38n1777_006:0555a10_1",
        "context_with_next_sentence": true
    },
    {
        "source_sentence": "魔王亦能說種種願行，但不能說諸法實相，故《大智論》云「除諸法實相，其餘一切皆是魔事」。",
        "from": "T38n1777_006:0555a12_3",
        "context_with_next_sentence": true
    },
    {
        "source_sentence": "諸法實相，即是真性解脫之異名也。",
        "from": "T38n1777_006:0555a12_19",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0555a13_1",
        "context_with_next_sentence": true
    },
    {
        "source_sentence": "聲聞經何故但用三法印，摩訶衍教何故但用一實相印？",
        "from": "T38n1777_006:0555a14_6",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0555a14_9",
        "context_with_next_sentence": true
    },
    {
        "source_sentence": "聲聞根鈍著重，故須說三法印，令厭生死苦，欣涅槃樂。",
        "from": "T38n1777_006:0555a15_14",
        "context_with_next_sentence": true
    },
    {
        "source_sentence": "菩薩大悲根利，易悟生死即涅槃相，能不捨生死，不取涅槃，入不二法門，故佛但說諸法實相印也。",
        "from": "T38n1777_006:0555a17_16",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0555a17_19",
        "context_with_next_sentence": true
    },
    {
        "source_sentence": "若言國無二主，大乘經但用一法體，聲聞經遂以三為體，豈非三主之過？",
        "from": "T38n1777_006:0555a19_12",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0555a19_15",
        "context_with_next_sentence": true
    },
    {
        "source_sentence": "如君強，不須輔相；",
        "from": "T38n1777_006:0555a20_3",
        "context_with_next_sentence": true
    },
    {
        "source_sentence": "君弱，則輔相共治國。",
        "from": "T38n1777_006:0555a20_13",
        "context_with_next_sentence": true
    },
    {
        "source_sentence": "聲聞經法相理弱，故須三印治，破愛，觀無常；",
        "from": "T38n1777_006:0555a21_14",
        "context_with_next_sentence": true
    },
    {
        "source_sentence": "破見，觀無我。",
        "from": "T38n1777_006:0555a21_21",
        "context_with_next_sentence": true
    },
    {
        "source_sentence": "若入苦忍真明，俱得寂滅也。",
        "from": "T38n1777_006:0555a22_11",
        "context_with_next_sentence": true
    },
    {
        "source_sentence": "第二、明簡偽顯真者，即為三意：",
        "from": "T38n1777_006:0555a23_6",
        "context_with_next_sentence": true
    },
    {
        "source_sentence": "一者，正明簡偽顯真；",
        "from": "T38n1777_006:0555a23_16",
        "context_with_next_sentence": true
    },
    {
        "source_sentence": "二，約共、不共教簡別同異；",
        "from": "T38n1777_006:0555a24_6",
        "context_with_next_sentence": true
    },
    {
        "source_sentence": "三，約諦明去取。",
        "from": "T38n1777_006:0555a24_14",
        "context_with_next_sentence": true
    },
    {
        "source_sentence": "一、明簡偽顯真者，實理幽微，真偽難別，但凡夫所習，若教、若行，莫不各以為真，故尋學之徒，必須自以智力，研覈真偽。",
        "from": "T38n1777_006:0555a27_6",
        "context_with_next_sentence": true
    },
    {
        "source_sentence": "就此即為二意：",
        "from": "T38n1777_006:0555a27_13",
        "context_with_next_sentence": true
    },
    {
        "source_sentence": "一，簡非實相；",
        "from": "T38n1777_006:0555a27_20",
        "context_with_next_sentence": true
    },
    {
        "source_sentence": "二，顯正實相。",
        "from": "T38n1777_006:0555a28_4",
        "context_with_next_sentence": true
    },
    {
        "source_sentence": "一、簡非實相者，即為三：",
        "from": "T38n1777_006:0555a28_16",
        "context_with_next_sentence": true
    },
    {
        "source_sentence": "一，世俗經書所明非實相；",
        "from": "T38n1777_006:0555a29_6",
        "context_with_next_sentence": true
    },
    {
        "source_sentence": "二，外人經書所明非實相；",
        "from": "T38n1777_006:0555a29_18",
        "context_with_next_sentence": true
    },
    {
        "source_sentence": "三，聲聞經教所明非實相。",
        "from": "T38n1777_006:0555b01_9",
        "context_with_next_sentence": true
    },
    {
        "source_sentence": "一、世間經書所明非實相者，世間經書所明，但為安國治家，賞善罰惡，仁、義、禮、智，誠信、孝敬，養生、養性之道，皆是愛論，乃至釋提桓因種種善論，諸梵天王說出欲論，五通之人神仙之論，亦皆是屬愛之戲論。",
        "from": "T38n1777_006:0555b06_3",
        "context_with_next_sentence": true
    },
    {
        "source_sentence": "戲論破慧眼，不見於真實，是故皆非實相也。",
        "from": "T38n1777_006:0555b07_3",
        "context_with_next_sentence": true
    },
    {
        "source_sentence": "二、明外人經書所明非實相者，外道多起身、邊、邪見，或計神及世間常，是事實，餘妄語……乃至或計神及世間非常、非無常，是事實，餘妄語。",
        "from": "T38n1777_006:0555b10_5",
        "context_with_next_sentence": true
    },
    {
        "source_sentence": "如是墮十四難，生六十二見，雖各謂是，實非實相也。",
        "from": "T38n1777_006:0555b11_8",
        "context_with_next_sentence": true
    },
    {
        "source_sentence": "以其各各因見起諸煩惱，作種種行業，流轉生死。",
        "from": "T38n1777_006:0555b12_10",
        "context_with_next_sentence": true
    },
    {
        "source_sentence": "是故，諸有言教，皆是屬「見」戲論。",
        "from": "T38n1777_006:0555b13_6",
        "context_with_next_sentence": true
    },
    {
        "source_sentence": "戲論破慧眼，不見於真實，故非諸法實相也。",
        "from": "T38n1777_006:0555b14_4",
        "context_with_next_sentence": true
    },
    {
        "source_sentence": "三、明聲聞經教非實相者，聲聞經多明無常、無我，破壞諸法，說盡苦涅槃；",
        "from": "T38n1777_006:0555b15_18",
        "context_with_next_sentence": true
    },
    {
        "source_sentence": "且聲聞人厭畏生死，觀無常斷結，即身欲入涅槃，不能深求諸法實相，故不明實相也。",
        "from": "T38n1777_006:0555b17_15",
        "context_with_next_sentence": true
    },
    {
        "source_sentence": "二、顯真實相者，摩訶衍教所明，為利根菩薩如法相說，多明第一義悉檀。",
        "from": "T38n1777_006:0555b19_9",
        "context_with_next_sentence": true
    },
    {
        "source_sentence": "菩薩大悲，為眾生故，求無上道，不計劫數，深觀諸法；",
        "from": "T38n1777_006:0555b20_13",
        "context_with_next_sentence": true
    },
    {
        "source_sentence": "不滯二邊，一心常寂。",
        "from": "T38n1777_006:0555b21_2",
        "context_with_next_sentence": true
    },
    {
        "source_sentence": "如水澄清，珠相自現，得諸法實相，故摩訶衍經教所明有真諸法實相。",
        "from": "T38n1777_006:0555b22_12",
        "context_with_next_sentence": true
    },
    {
        "source_sentence": "真諸法實相者，即不思議真性解脫，此經之體也。",
        "from": "T38n1777_006:0555b23_16",
        "context_with_next_sentence": true
    },
    {
        "source_sentence": "二、約共不共教簡別同異者，就此即為二：",
        "from": "T38n1777_006:0555b24_14",
        "context_with_next_sentence": true
    },
    {
        "source_sentence": "一，約共二乘說般若，明法性實相有同有異；",
        "from": "T38n1777_006:0555b25_14",
        "context_with_next_sentence": true
    },
    {
        "source_sentence": "二，約不共二乘說般若，明法性實相但異非同。",
        "from": "T38n1777_006:0555b26_15",
        "context_with_next_sentence": true
    },
    {
        "source_sentence": "一、約共般若，明法性實相為大乘經體有同有異者，即為三意：",
        "from": "T38n1777_006:0555b28_3",
        "context_with_next_sentence": true
    },
    {
        "source_sentence": "一，約通教；",
        "from": "T38n1777_006:0555b28_9",
        "context_with_next_sentence": true
    },
    {
        "source_sentence": "二，約別教；",
        "from": "T38n1777_006:0555b28_15",
        "context_with_next_sentence": true
    },
    {
        "source_sentence": "三，約圓教。",
        "from": "T38n1777_006:0555b28_21",
        "context_with_next_sentence": true
    },
    {
        "source_sentence": "一、約通教明同異者，所言同者，即是同入偏真之法性也；",
        "from": "T38n1777_006:0555c01_4",
        "context_with_next_sentence": true
    },
    {
        "source_sentence": "所言異者，三乘雖同入法性，而不無深淺之異，但斷正使、侵習、習盡，如前通教分別：",
        "from": "T38n1777_006:0555c03_2",
        "context_with_next_sentence": true
    },
    {
        "source_sentence": "聲聞入淺，但斷正使；",
        "from": "T38n1777_006:0555c03_12",
        "context_with_next_sentence": true
    },
    {
        "source_sentence": "緣覺小深，侵除習氣；",
        "from": "T38n1777_006:0555c04_1",
        "context_with_next_sentence": true
    },
    {
        "source_sentence": "菩薩能窮法性之底，習氣都盡也。",
        "from": "T38n1777_006:0555c04_16",
        "context_with_next_sentence": true
    },
    {
        "source_sentence": "譬如三獸渡河，水雖是一，兔、馬、象脚有短長，故入水不無淺深之別。",
        "from": "T38n1777_006:0555c06_6",
        "context_with_next_sentence": true
    },
    {
        "source_sentence": "水雖是一，而深淺有異也。",
        "from": "T38n1777_006:0555c06_18",
        "context_with_next_sentence": true
    },
    {
        "source_sentence": "二、約共說般若別教明空不空辨法性同異者，《涅槃經》云：",
        "from": "T38n1777_006:0555c08_4",
        "context_with_next_sentence": true
    },
    {
        "source_sentence": "「第一義空，名為智慧。",
        "from": "T38n1777_006:0555c08_15",
        "context_with_next_sentence": true
    },
    {
        "source_sentence": "智者見空，及與不空；",
        "from": "T38n1777_006:0555c09_2",
        "context_with_next_sentence": true
    },
    {
        "source_sentence": "聲聞、辟支佛，但見於空，不見不空。",
        "from": "T38n1777_006:0555c09_19",
        "context_with_next_sentence": true
    },
    {
        "source_sentence": "」聲聞、菩薩同見於空，是則法性理一，名之為同；",
        "from": "T38n1777_006:0555c10_18",
        "context_with_next_sentence": true
    },
    {
        "source_sentence": "菩薩能見不空，不空即是智慧之性，名見佛性，即是異也。",
        "from": "T38n1777_006:0555c12_3",
        "context_with_next_sentence": true
    },
    {
        "source_sentence": "譬如三獸渡河，二獸浮渡，但知水軟；",
        "from": "T38n1777_006:0555c12_20",
        "context_with_next_sentence": true
    },
    {
        "source_sentence": "若象浮渡，出沒到底，浮知水軟，到底著地，知非軟也。",
        "from": "T38n1777_006:0555c14_3",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0555c14_6",
        "context_with_next_sentence": true
    },
    {
        "source_sentence": "不空為當有故，名見不空？",
        "from": "T38n1777_006:0555c14_18",
        "context_with_next_sentence": true
    },
    {
        "source_sentence": "為無空故，名不空也？",
        "from": "T38n1777_006:0555c15_7",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0555c15_10",
        "context_with_next_sentence": true
    },
    {
        "source_sentence": "具有二意。",
        "from": "T38n1777_006:0555c15_15",
        "context_with_next_sentence": true
    },
    {
        "source_sentence": "有故，是不空者，智慧性故，非空也。",
        "from": "T38n1777_006:0555c16_10",
        "context_with_next_sentence": true
    },
    {
        "source_sentence": "無故，說不空者，真諦法性之理即是空，此空畢竟不可得故，故言不空。",
        "from": "T38n1777_006:0555c18_1",
        "context_with_next_sentence": true
    },
    {
        "source_sentence": "言不空者，即是非真諦法性之空也，故《大智論》云：",
        "from": "T38n1777_006:0555c19_4",
        "context_with_next_sentence": true
    },
    {
        "source_sentence": "「空有二種，一者，但空；",
        "from": "T38n1777_006:0555c19_16",
        "context_with_next_sentence": true
    },
    {
        "source_sentence": "二者，不可得空。",
        "from": "T38n1777_006:0555c19_24",
        "context_with_next_sentence": true
    },
    {
        "source_sentence": "」聲聞唯得但空，智慧猶如螢光；",
        "from": "T38n1777_006:0555c20_13",
        "context_with_next_sentence": true
    },
    {
        "source_sentence": "菩薩得但空、得不可得空，智慧猶如日光。",
        "from": "T38n1777_006:0555c21_12",
        "context_with_next_sentence": true
    },
    {
        "source_sentence": "二乘同得但空，故名為同；",
        "from": "T38n1777_006:0555c22_4",
        "context_with_next_sentence": true
    },
    {
        "source_sentence": "菩薩得不可得空，名為異也。",
        "from": "T38n1777_006:0555c22_17",
        "context_with_next_sentence": true
    },
    {
        "source_sentence": "譬如掘土，除土至泥，除泥若圓，至水也。",
        "from": "T38n1777_006:0555c23_16",
        "context_with_next_sentence": true
    },
    {
        "source_sentence": "三、約共說般若教明不思議法性實相有同異者，聲聞入法性，唯見法性，如虛空無所有；",
        "from": "T38n1777_006:0555c25_15",
        "context_with_next_sentence": true
    },
    {
        "source_sentence": "菩薩、諸佛入法性實相，亦見法性如虛空，能於如虛空法性中，開佛知見，圓照法界一切法也。",
        "from": "T38n1777_006:0555c27_17",
        "context_with_next_sentence": true
    },
    {
        "source_sentence": "同入如虛空法性無所有，故名之為同；",
        "from": "T38n1777_006:0555c28_14",
        "context_with_next_sentence": true
    },
    {
        "source_sentence": "諸佛、菩薩能於如虛空法性中，圓照一切法界，即是不思議法性，故名為異也，故身子領解云：",
        "from": "T38n1777_006:0556a01_17",
        "context_with_next_sentence": true
    },
    {
        "source_sentence": "「同共一法中，而不得此事。",
        "from": "T38n1777_006:0556a02_9",
        "context_with_next_sentence": true
    },
    {
        "source_sentence": "嗚呼！",
        "from": "T38n1777_006:0556a02_12",
        "context_with_next_sentence": true
    },
    {
        "source_sentence": "深自責，云何而自欺？",
        "from": "T38n1777_006:0556a03_1",
        "context_with_next_sentence": true
    },
    {
        "source_sentence": "」是則略明共般若共二乘說，而上、中、下根，利鈍不同，故於一法性，通、別、圓三種之異也。",
        "from": "T38n1777_006:0556a04_21",
        "context_with_next_sentence": true
    },
    {
        "source_sentence": "譬如石有金性，有人破石得金，而不能作種種𨥁、璫、環、釧；",
        "from": "T38n1777_006:0556a06_8",
        "context_with_next_sentence": true
    },
    {
        "source_sentence": "有人得金，能用作種種𨥁、璫、環、釧，而不能變金為丹；",
        "from": "T38n1777_006:0556a07_9",
        "context_with_next_sentence": true
    },
    {
        "source_sentence": "有人能變金成丹，服之得仙，五通無閡也。",
        "from": "T38n1777_006:0556a08_8",
        "context_with_next_sentence": true
    },
    {
        "source_sentence": "金性是一，而得者三種不同也。",
        "from": "T38n1777_006:0556a09_2",
        "context_with_next_sentence": true
    },
    {
        "source_sentence": "二、約不共說般若明法性實相為大乘經體一向異者，二乘所見偏真，不得言同也。",
        "from": "T38n1777_006:0556a10_19",
        "context_with_next_sentence": true
    },
    {
        "source_sentence": "就此為二意：",
        "from": "T38n1777_006:0556a11_5",
        "context_with_next_sentence": true
    },
    {
        "source_sentence": "一，別教；",
        "from": "T38n1777_006:0556a11_10",
        "context_with_next_sentence": true
    },
    {
        "source_sentence": "二，圓教。",
        "from": "T38n1777_006:0556a11_15",
        "context_with_next_sentence": true
    },
    {
        "source_sentence": "一、約不共般若別教明法性實相，斷除二障，離生死涅槃二邊，別以不空之理、自性清淨心、如來藏理為法性實相，是則聲聞在座如聾如瘂也。",
        "from": "T38n1777_006:0556a14_16",
        "context_with_next_sentence": true
    },
    {
        "source_sentence": "譬如破鑛得真金，異頗梨也。",
        "from": "T38n1777_006:0556a15_10",
        "context_with_next_sentence": true
    },
    {
        "source_sentence": "真金不可破壞，隨意作種種器，頗梨易破，不得迴轉作種種器也。",
        "from": "T38n1777_006:0556a16_19",
        "context_with_next_sentence": true
    },
    {
        "source_sentence": "二、約不共般若圓教明法性實相為大乘經體者，一切諸法即是佛性、涅槃、如來藏也，是則二乘在座如聾如瘂。",
        "from": "T38n1777_006:0556a19_8",
        "context_with_next_sentence": true
    },
    {
        "source_sentence": "譬若如意寶珠，非頗梨珠，豈可言同也！",
        "from": "T38n1777_006:0556a20_7",
        "context_with_next_sentence": true
    },
    {
        "source_sentence": "三、約諦分別者，明法性實相之理不出諦也，故須約諦分別。",
        "from": "T38n1777_006:0556a21_13",
        "context_with_next_sentence": true
    },
    {
        "source_sentence": "但諦有三種：",
        "from": "T38n1777_006:0556a21_19",
        "context_with_next_sentence": true
    },
    {
        "source_sentence": "一者，三諦；",
        "from": "T38n1777_006:0556a22_5",
        "context_with_next_sentence": true
    },
    {
        "source_sentence": "二者，二諦；",
        "from": "T38n1777_006:0556a22_11",
        "context_with_next_sentence": true
    },
    {
        "source_sentence": "三者，一諦。",
        "from": "T38n1777_006:0556a22_17",
        "context_with_next_sentence": true
    },
    {
        "source_sentence": "一、約三諦分別法性實相為此經體者，即為二意：",
        "from": "T38n1777_006:0556a23_15",
        "context_with_next_sentence": true
    },
    {
        "source_sentence": "一，略明三諦；",
        "from": "T38n1777_006:0556a24_2",
        "context_with_next_sentence": true
    },
    {
        "source_sentence": "二，明去取。",
        "from": "T38n1777_006:0556a24_8",
        "context_with_next_sentence": true
    },
    {
        "source_sentence": "一、略明三諦者，一，俗諦；",
        "from": "T38n1777_006:0556a24_21",
        "context_with_next_sentence": true
    },
    {
        "source_sentence": "二，真諦；",
        "from": "T38n1777_006:0556a25_1",
        "context_with_next_sentence": true
    },
    {
        "source_sentence": "三，中道第一義諦。",
        "from": "T38n1777_006:0556a25_10",
        "context_with_next_sentence": true
    },
    {
        "source_sentence": "三諦義略，如前四教所詮分別。",
        "from": "T38n1777_006:0556a26_3",
        "context_with_next_sentence": true
    },
    {
        "source_sentence": "二、去取者，俗諦但是凡人所見之理，故非此經體也；",
        "from": "T38n1777_006:0556a27_6",
        "context_with_next_sentence": true
    },
    {
        "source_sentence": "真諦即是二乘所見之理，亦非此經體也；",
        "from": "T38n1777_006:0556a28_5",
        "context_with_next_sentence": true
    },
    {
        "source_sentence": "中道第一義諦即是法性實相，即此經之正體。",
        "from": "T38n1777_006:0556a29_6",
        "context_with_next_sentence": true
    },
    {
        "source_sentence": "二、明約二諦分別法性實相為此經之體者，亦為二意：",
        "from": "T38n1777_006:0556b01_11",
        "context_with_next_sentence": true
    },
    {
        "source_sentence": "一者，略明二諦相；",
        "from": "T38n1777_006:0556b01_20",
        "context_with_next_sentence": true
    },
    {
        "source_sentence": "二者，去取。",
        "from": "T38n1777_006:0556b02_5",
        "context_with_next_sentence": true
    },
    {
        "source_sentence": "一、略明二諦相者，二諦有二種：",
        "from": "T38n1777_006:0556b02_20",
        "context_with_next_sentence": true
    },
    {
        "source_sentence": "一者，理外二諦；",
        "from": "T38n1777_006:0556b03_6",
        "context_with_next_sentence": true
    },
    {
        "source_sentence": "二者，理內二諦。",
        "from": "T38n1777_006:0556b03_14",
        "context_with_next_sentence": true
    },
    {
        "source_sentence": "一、理外二諦者，不約佛性以明二諦也，即是猶處門外，止宿草菴。",
        "from": "T38n1777_006:0556b05_2",
        "context_with_next_sentence": true
    },
    {
        "source_sentence": "今明此理外二諦，即有三種：",
        "from": "T38n1777_006:0556b05_15",
        "context_with_next_sentence": true
    },
    {
        "source_sentence": "一者，隨情二諦；",
        "from": "T38n1777_006:0556b06_2",
        "context_with_next_sentence": true
    },
    {
        "source_sentence": "二者，情智二諦；",
        "from": "T38n1777_006:0556b06_10",
        "context_with_next_sentence": true
    },
    {
        "source_sentence": "三者，隨智二諦。",
        "from": "T38n1777_006:0556b06_18",
        "context_with_next_sentence": true
    },
    {
        "source_sentence": "一、明隨情二諦者，如諸論師撰二諦義，集古今乃有數十家明二諦義不同；",
        "from": "T38n1777_006:0556b08_9",
        "context_with_next_sentence": true
    },
    {
        "source_sentence": "又尋諸經論明二諦之相，亦有種種不同也。",
        "from": "T38n1777_006:0556b09_10",
        "context_with_next_sentence": true
    },
    {
        "source_sentence": "但二諦既是審實之理，何得異說不同？",
        "from": "T38n1777_006:0556b10_8",
        "context_with_next_sentence": true
    },
    {
        "source_sentence": "若一家為是，眾家併非，孰能判其是也。",
        "from": "T38n1777_006:0556b11_5",
        "context_with_next_sentence": true
    },
    {
        "source_sentence": "今作三種二諦，通釋眾家所明二諦，若有文證，則皆可用；",
        "from": "T38n1777_006:0556b12_12",
        "context_with_next_sentence": true
    },
    {
        "source_sentence": "諸經論異說，皆無滯也，故云「諸佛常依二諦說法」。",
        "from": "T38n1777_006:0556b13_15",
        "context_with_next_sentence": true
    },
    {
        "source_sentence": "但二諦之理不應有異，而諸師及眾經論異說不同者，皆是隨情之二諦也，隨世界、為人、對治、第一義四悉檀所辨之根情也。",
        "from": "T38n1777_006:0556b16_9",
        "context_with_next_sentence": true
    },
    {
        "source_sentence": "眾生根情，種種不同，佛教所明二諦，何止數十家之異，乃有無量不同，故《涅槃經》云「分別二諦，有無量相。",
        "from": "T38n1777_006:0556b18_20",
        "context_with_next_sentence": true
    },
    {
        "source_sentence": "我於彼經，竟不說之」，此何謂也？",
        "from": "T38n1777_006:0556b19_13",
        "context_with_next_sentence": true
    },
    {
        "source_sentence": "而末代各明一種二諦，不受眾家異說，將非大失乎！",
        "from": "T38n1777_006:0556b20_15",
        "context_with_next_sentence": true
    },
    {
        "source_sentence": "二、明隨情智二諦者，如上所明種種二諦，隨世界、為人、對治之情，聞說未悟者，皆束為世諦；",
        "from": "T38n1777_006:0556b22_16",
        "context_with_next_sentence": true
    },
    {
        "source_sentence": "若種種異說二諦為向道之人，聞說即悟，發真慧眼，見第一義，即是隨智之真諦也。",
        "from": "T38n1777_006:0556b24_13",
        "context_with_next_sentence": true
    },
    {
        "source_sentence": "是則情智合辨，有二諦之殊，故《涅槃經》云：",
        "from": "T38n1777_006:0556b25_15",
        "context_with_next_sentence": true
    },
    {
        "source_sentence": "「如世人心所見者，名為世諦；",
        "from": "T38n1777_006:0556b26_6",
        "context_with_next_sentence": true
    },
    {
        "source_sentence": "出世人心所見，名為第一義諦。",
        "from": "T38n1777_006:0556b26_20",
        "context_with_next_sentence": true
    },
    {
        "source_sentence": "」三、隨智二諦者，二乘聖人發真無漏，法眼、慧眼所見二諦之理也。",
        "from": "T38n1777_006:0556b28_8",
        "context_with_next_sentence": true
    },
    {
        "source_sentence": "若為凡說，如示盲者白相，故《妙勝定經》明，文殊、釋迦因地諍二諦義，墮三惡道，見迦葉佛說二諦，即是顯隨智二諦不可以情求也。",
        "from": "T38n1777_006:0556c02_7",
        "context_with_next_sentence": true
    },
    {
        "source_sentence": "若以情求執諍，則同釋迦、文殊因地執隨情二諦之過非也。",
        "from": "T38n1777_006:0556c03_13",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0556c03_16",
        "context_with_next_sentence": true
    },
    {
        "source_sentence": "二諦為定是理、為定是教？",
        "from": "T38n1777_006:0556c04_9",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0556c04_12",
        "context_with_next_sentence": true
    },
    {
        "source_sentence": "有師言「並是理」，有師言「二諦並是教」，有師言「俗諦是教，真諦是理」，故經云：",
        "from": "T38n1777_006:0556c06_6",
        "context_with_next_sentence": true
    },
    {
        "source_sentence": "「皆以世諦名字故說，非第一義。",
        "from": "T38n1777_006:0556c06_21",
        "context_with_next_sentence": true
    },
    {
        "source_sentence": "」今詳此三家明義，互有得失也。",
        "from": "T38n1777_006:0556c07_12",
        "context_with_next_sentence": true
    },
    {
        "source_sentence": "應四句分別：",
        "from": "T38n1777_006:0556c07_18",
        "context_with_next_sentence": true
    },
    {
        "source_sentence": "若約隨情二諦，二諦並是教，是則二諦皆可說也，故有種種二諦，諸師所用不同，經論所明各別。",
        "from": "T38n1777_006:0556c10_2",
        "context_with_next_sentence": true
    },
    {
        "source_sentence": "若就隨情智二諦，即俗諦是教，真諦是理，是則俗是可說，真不可說也。",
        "from": "T38n1777_006:0556c11_14",
        "context_with_next_sentence": true
    },
    {
        "source_sentence": "若就隨智二諦，二諦皆是理，是則二諦皆不可說也。",
        "from": "T38n1777_006:0556c12_17",
        "context_with_next_sentence": true
    },
    {
        "source_sentence": "若約隨智世諦、隨情真諦，是則俗是不可說也。",
        "from": "T38n1777_006:0556c13_18",
        "context_with_next_sentence": true
    },
    {
        "source_sentence": "是以迦葉如來之所證見，尚非釋迦、文殊因地情之所知，況復末代凡夫之所能解！",
        "from": "T38n1777_006:0556c15_14",
        "context_with_next_sentence": true
    },
    {
        "source_sentence": "今略明此三種二諦，言雖不多，意則靡所不該。",
        "from": "T38n1777_006:0556c16_16",
        "context_with_next_sentence": true
    },
    {
        "source_sentence": "佛法義學、坐禪之人，若不信此，疑諍豈息也。",
        "from": "T38n1777_006:0556c17_17",
        "context_with_next_sentence": true
    },
    {
        "source_sentence": "二、次明理內二諦者，約中道佛性以明二諦也。",
        "from": "T38n1777_006:0556c18_16",
        "context_with_next_sentence": true
    },
    {
        "source_sentence": "就此得有三種：",
        "from": "T38n1777_006:0556c19_4",
        "context_with_next_sentence": true
    },
    {
        "source_sentence": "一者，中道合真明二諦；",
        "from": "T38n1777_006:0556c19_15",
        "context_with_next_sentence": true
    },
    {
        "source_sentence": "二者，真諦合俗明二諦；",
        "from": "T38n1777_006:0556c20_5",
        "context_with_next_sentence": true
    },
    {
        "source_sentence": "三，不思議二諦。",
        "from": "T38n1777_006:0556c20_13",
        "context_with_next_sentence": true
    },
    {
        "source_sentence": "此三種二諦，亦各有隨情、情智、隨智三種也。",
        "from": "T38n1777_006:0556c21_13",
        "context_with_next_sentence": true
    },
    {
        "source_sentence": "一、中道佛性合真諦為二諦者，猶是通教之二諦也。",
        "from": "T38n1777_006:0556c22_15",
        "context_with_next_sentence": true
    },
    {
        "source_sentence": "非祇通二乘，亦通別、通圓也。",
        "from": "T38n1777_006:0556c23_10",
        "context_with_next_sentence": true
    },
    {
        "source_sentence": "所言中道合真為第一義諦者，《涅槃經》云「言佛性者，即是第一義空。",
        "from": "T38n1777_006:0556c24_22",
        "context_with_next_sentence": true
    },
    {
        "source_sentence": "第一義空，名為智慧。",
        "from": "T38n1777_006:0556c25_9",
        "context_with_next_sentence": true
    },
    {
        "source_sentence": "智者見空，及與不空」，不空即是中道，空即是真諦，故知中道佛性合真諦，為第一義諦也。",
        "from": "T38n1777_006:0556c27_9",
        "context_with_next_sentence": true
    },
    {
        "source_sentence": "亦有三種二諦，類前可知。",
        "from": "T38n1777_006:0556c28_1",
        "context_with_next_sentence": true
    },
    {
        "source_sentence": "二、明真諦合俗諦，但取中道為真諦，明此真諦者，即是別教之二諦也。",
        "from": "T38n1777_006:0556c29_12",
        "context_with_next_sentence": true
    },
    {
        "source_sentence": "所言真諦合俗諦為世諦者，《大涅槃經》云「我與彌勒共說俗諦，五百聲聞皆謂說第一義諦」，此即別教二諦。",
        "from": "T38n1777_006:0557a03_1",
        "context_with_next_sentence": true
    },
    {
        "source_sentence": "亦得有三種二諦，類前可知也。",
        "from": "T38n1777_006:0557a03_15",
        "context_with_next_sentence": true
    },
    {
        "source_sentence": "三、明理內不思議二諦者，前明理內二種二諦不二而二，是不思議圓教之二諦。",
        "from": "T38n1777_006:0557a05_11",
        "context_with_next_sentence": true
    },
    {
        "source_sentence": "亦有三種二諦，類前可知也。",
        "from": "T38n1777_006:0557a06_4",
        "context_with_next_sentence": true
    },
    {
        "source_sentence": "二、明去取者，若理外二諦，但非世諦，非此經體，真諦亦非也。",
        "from": "T38n1777_006:0557a07_12",
        "context_with_next_sentence": true
    },
    {
        "source_sentence": "若理內二諦，三種世諦亦皆不得為此經體也；",
        "from": "T38n1777_006:0557a08_11",
        "context_with_next_sentence": true
    },
    {
        "source_sentence": "理內三種真諦，即是法性實相，此經之正體也。",
        "from": "T38n1777_006:0557a09_13",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0557a09_16",
        "context_with_next_sentence": true
    },
    {
        "source_sentence": "祇應取圓教不思議真諦為體，何得取理內通、別真諦為體也？",
        "from": "T38n1777_006:0557a11_4",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0557a11_7",
        "context_with_next_sentence": true
    },
    {
        "source_sentence": "若是《法華經》「正直捨方便」，可得但用圓教一真諦為體。",
        "from": "T38n1777_006:0557a12_10",
        "context_with_next_sentence": true
    },
    {
        "source_sentence": "此經猶帶通、別二種方便，理內三種真諦皆得為此經體也。",
        "from": "T38n1777_006:0557a13_17",
        "context_with_next_sentence": true
    },
    {
        "source_sentence": "但有傍、正，不思議真諦為正也。",
        "from": "T38n1777_006:0557a14_13",
        "context_with_next_sentence": true
    },
    {
        "source_sentence": "三、明約一實諦為此經體者，一實諦義，如前分別。",
        "from": "T38n1777_006:0557a15_15",
        "context_with_next_sentence": true
    },
    {
        "source_sentence": "但一實諦即是不思議真性解脫實相之理，即是此經之正體。",
        "from": "T38n1777_006:0557a17_3",
        "context_with_next_sentence": true
    },
    {
        "source_sentence": "事如初重引《涅槃經》解釋也。",
        "from": "T38n1777_006:0557a17_17",
        "context_with_next_sentence": true
    },
    {
        "source_sentence": "第三、明四門入體者，尋真性實相之體，幽微妙絕，一切世間，莫之能契。",
        "from": "T38n1777_006:0557a19_8",
        "context_with_next_sentence": true
    },
    {
        "source_sentence": "但以大聖明鑒通理之門，乃於無言之理，赴緣起教，以教為門，是以稟教之徒，因門契理，故《法華經》云「以佛教門，出三界苦」，又云「其智慧門，難解難入」。",
        "from": "T38n1777_006:0557a22_18",
        "context_with_next_sentence": true
    },
    {
        "source_sentence": "此經明諸菩薩各說入不二法門，即其意也。",
        "from": "T38n1777_006:0557a23_14",
        "context_with_next_sentence": true
    },
    {
        "source_sentence": "今略以三意解釋：",
        "from": "T38n1777_006:0557a24_3",
        "context_with_next_sentence": true
    },
    {
        "source_sentence": "一，略辨四門相；",
        "from": "T38n1777_006:0557a24_11",
        "context_with_next_sentence": true
    },
    {
        "source_sentence": "二，正明四門入體；",
        "from": "T38n1777_006:0557a24_20",
        "context_with_next_sentence": true
    },
    {
        "source_sentence": "三，明悉檀起四門教。",
        "from": "T38n1777_006:0557a25_7",
        "context_with_next_sentence": true
    },
    {
        "source_sentence": "第一、略辨四門相者，「門」以能通為義，佛教所詮正四句法，能通行人至真性實相之體，故名為門。",
        "from": "T38n1777_006:0557a27_11",
        "context_with_next_sentence": true
    },
    {
        "source_sentence": "若外人邪因緣、無因緣說四句，因此四句，各見四種邪法之理，因此生十四難、六十二見，起諸結業，沈輪生死。",
        "from": "T38n1777_006:0557b01_1",
        "context_with_next_sentence": true
    },
    {
        "source_sentence": "此是邪道四門，今所不述。",
        "from": "T38n1777_006:0557b01_13",
        "context_with_next_sentence": true
    },
    {
        "source_sentence": "若佛法四門，即是正因緣四句法，能通行人，同入第一義涅槃也，故《大智論》云「四門入清涼池」，又譬「般若如大火炎，四邊不可取」，又云「般若波羅蜜有四種相，即四門義」。",
        "from": "T38n1777_006:0557b05_8",
        "context_with_next_sentence": true
    },
    {
        "source_sentence": "仰尋佛法，既有四教不同，今約教明門，各有四別：",
        "from": "T38n1777_006:0557b06_9",
        "context_with_next_sentence": true
    },
    {
        "source_sentence": "一，三藏四門；",
        "from": "T38n1777_006:0557b06_16",
        "context_with_next_sentence": true
    },
    {
        "source_sentence": "二，通教四門；",
        "from": "T38n1777_006:0557b07_1",
        "context_with_next_sentence": true
    },
    {
        "source_sentence": "三，別教四門；",
        "from": "T38n1777_006:0557b07_8",
        "context_with_next_sentence": true
    },
    {
        "source_sentence": "四，圓教四門。",
        "from": "T38n1777_006:0557b07_15",
        "context_with_next_sentence": true
    },
    {
        "source_sentence": "一、明三藏教四門，即為四：",
        "from": "T38n1777_006:0557b08_5",
        "context_with_next_sentence": true
    },
    {
        "source_sentence": "一，有門；",
        "from": "T38n1777_006:0557b08_10",
        "context_with_next_sentence": true
    },
    {
        "source_sentence": "二，空門；",
        "from": "T38n1777_006:0557b08_15",
        "context_with_next_sentence": true
    },
    {
        "source_sentence": "三，有空門；",
        "from": "T38n1777_006:0557b08_21",
        "context_with_next_sentence": true
    },
    {
        "source_sentence": "四，非有非空門。",
        "from": "T38n1777_006:0557b09_3",
        "context_with_next_sentence": true
    },
    {
        "source_sentence": "一、有門者，即三藏教明正因緣生滅之有，若稟此教，能破十六知見，見陰、界、入一切有為諸法，皆悉無常、苦、空、無我，得世第一法，發真無漏。",
        "from": "T38n1777_006:0557b12_6",
        "context_with_next_sentence": true
    },
    {
        "source_sentence": "因有見真，有即第一義諦之門也。",
        "from": "T38n1777_006:0557b13_1",
        "context_with_next_sentence": true
    },
    {
        "source_sentence": "故《大集經》云「甚深之理不可說，第一實義無聲字。",
        "from": "T38n1777_006:0557b14_3",
        "context_with_next_sentence": true
    },
    {
        "source_sentence": "陳如比丘於諸法，獲得真實之知見」，如此即諸阿毘曇論之所申也。",
        "from": "T38n1777_006:0557b15_12",
        "context_with_next_sentence": true
    },
    {
        "source_sentence": "二、明空門者，即是三藏教明折正因緣假實法生滅入空。",
        "from": "T38n1777_006:0557b16_17",
        "context_with_next_sentence": true
    },
    {
        "source_sentence": "若稟此教，能破假實之惑，見假實空，發真無漏。",
        "from": "T38n1777_006:0557b18_1",
        "context_with_next_sentence": true
    },
    {
        "source_sentence": "因空見真，空即第一義之門也。",
        "from": "T38n1777_006:0557b18_15",
        "context_with_next_sentence": true
    },
    {
        "source_sentence": "故須菩提在石室觀生滅無常入空，因空得道，名見佛法身，恐此是《成實論》之所申也。",
        "from": "T38n1777_006:0557b20_15",
        "context_with_next_sentence": true
    },
    {
        "source_sentence": "三、明有空門者，即三藏教明正因緣生滅之有空，若稟此教，能破偏執有無之惑，見因緣有空，發真無漏。",
        "from": "T38n1777_006:0557b23_1",
        "context_with_next_sentence": true
    },
    {
        "source_sentence": "因有空見真，有空即第一義之門也。",
        "from": "T38n1777_006:0557b23_17",
        "context_with_next_sentence": true
    },
    {
        "source_sentence": "此是迦旃延因入道故，作《昆勒論》還申此門也。",
        "from": "T38n1777_006:0557b24_19",
        "context_with_next_sentence": true
    },
    {
        "source_sentence": "四、非有非無門者，即三藏教明正因緣生滅非有非空之理。",
        "from": "T38n1777_006:0557b26_5",
        "context_with_next_sentence": true
    },
    {
        "source_sentence": "若稟此教，能破有、無邊邪執，見因緣非有非無，發真無漏。",
        "from": "T38n1777_006:0557b27_11",
        "context_with_next_sentence": true
    },
    {
        "source_sentence": "因非有非無見真，非有非無即第一義之門也。",
        "from": "T38n1777_006:0557b28_11",
        "context_with_next_sentence": true
    },
    {
        "source_sentence": "惡口車匿，因此入道，未見論度。",
        "from": "T38n1777_006:0557b29_7",
        "context_with_next_sentence": true
    },
    {
        "source_sentence": "有人言「犢子《阿毘曇》申此意也。",
        "from": "T38n1777_006:0557c01_1",
        "context_with_next_sentence": true
    },
    {
        "source_sentence": "彼論明『我』在第五不可說藏中，『我』非三世，即是非有非無法，即是非空也」，此恐未可定用。",
        "from": "T38n1777_006:0557c03_1",
        "context_with_next_sentence": true
    },
    {
        "source_sentence": "二、明通教四門者，即是《智度論》明「一切實，一切不實，一切亦實亦不實，一切非實非不實」，佛於此四句，廣說第一義悉檀。",
        "from": "T38n1777_006:0557c05_16",
        "context_with_next_sentence": true
    },
    {
        "source_sentence": "《中論》明此四句，皆名諸法之實相，即通教明正因緣法，如夢、幻、響、化，水月、鏡像，體法即空之四句也。",
        "from": "T38n1777_006:0557c07_23",
        "context_with_next_sentence": true
    },
    {
        "source_sentence": "若三乘共稟此教，而根緣不同，各於一句入第一義，故四句皆名門也。",
        "from": "T38n1777_006:0557c09_11",
        "context_with_next_sentence": true
    },
    {
        "source_sentence": "此具如青目注解。",
        "from": "T38n1777_006:0557c09_19",
        "context_with_next_sentence": true
    },
    {
        "source_sentence": "又注云「諸法實相有三種」，故知此四門，即是三乘同入此四門，見第一義也。",
        "from": "T38n1777_006:0557c11_13",
        "context_with_next_sentence": true
    },
    {
        "source_sentence": "三、明別教四門者，若用《中論》「亦名名」而辨四門者，即別教之四門，《大智論》四句亦得也。",
        "from": "T38n1777_006:0557c13_15",
        "context_with_next_sentence": true
    },
    {
        "source_sentence": "此別教四門意，正出《大涅槃經》，但多散說。",
        "from": "T38n1777_006:0557c14_15",
        "context_with_next_sentence": true
    },
    {
        "source_sentence": "約乳明四句譬，即是別教四門也。",
        "from": "T38n1777_006:0557c15_7",
        "context_with_next_sentence": true
    },
    {
        "source_sentence": "若明佛性，如乳有酪性，石有金性，力士額珠，即有門。",
        "from": "T38n1777_006:0557c16_12",
        "context_with_next_sentence": true
    },
    {
        "source_sentence": "若明石無金性，乳無酪性，眾生、佛性猶如虛空、大涅槃空、迦毘羅城空，即是空門也。",
        "from": "T38n1777_006:0557c18_8",
        "context_with_next_sentence": true
    },
    {
        "source_sentence": "《涅槃》又云「佛性亦有亦無者，云何為有？",
        "from": "T38n1777_006:0557c19_6",
        "context_with_next_sentence": true
    },
    {
        "source_sentence": "一切眾生悉皆有故；",
        "from": "T38n1777_006:0557c19_15",
        "context_with_next_sentence": true
    },
    {
        "source_sentence": "云何為無？",
        "from": "T38n1777_006:0557c19_20",
        "context_with_next_sentence": true
    },
    {
        "source_sentence": "從善方便而得見故」，又譬「如乳中亦有酪性，亦無酪性」，即是亦有亦無門。",
        "from": "T38n1777_006:0557c21_13",
        "context_with_next_sentence": true
    },
    {
        "source_sentence": "若明佛性即是中道，百非雙遣，故經譬云「乳中非有酪性，非無酪性」，即是非空非有門也。",
        "from": "T38n1777_006:0557c23_13",
        "context_with_next_sentence": true
    },
    {
        "source_sentence": "別教菩薩別稟此四門之教，因見佛性，住大涅槃，故此四句之說，即是別教之四門也。",
        "from": "T38n1777_006:0557c25_11",
        "context_with_next_sentence": true
    },
    {
        "source_sentence": "今一往約《涅槃經》文，分別別教四門之相。",
        "from": "T38n1777_006:0557c26_10",
        "context_with_next_sentence": true
    },
    {
        "source_sentence": "但此經文，或可圓教四門，至下圓教四門，自當料簡同異也。",
        "from": "T38n1777_006:0557c27_17",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0557c27_20",
        "context_with_next_sentence": true
    },
    {
        "source_sentence": "若別教四門但出涅槃，爾前諸《摩訶衍經》何意無別教四門也？",
        "from": "T38n1777_006:0557c29_7",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0557c29_10",
        "context_with_next_sentence": true
    },
    {
        "source_sentence": "《大涅槃經》是解前經教之經，此前諸摩訶衍豈無別教四門？",
        "from": "T38n1777_006:0558a01_16",
        "context_with_next_sentence": true
    },
    {
        "source_sentence": "具出經文，事成繁也。",
        "from": "T38n1777_006:0558a02_7",
        "context_with_next_sentence": true
    },
    {
        "source_sentence": "四、明圓教四門者，四門明入佛性第一義，一往與別教四門入第一義諦、見佛性、得常住涅槃，名義是同，細尋意趣有異。",
        "from": "T38n1777_006:0558a05_1",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0558a05_4",
        "context_with_next_sentence": true
    },
    {
        "source_sentence": "以何相知異？",
        "from": "T38n1777_006:0558a05_10",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0558a05_13",
        "context_with_next_sentence": true
    },
    {
        "source_sentence": "分別有異，意乃多塗。",
        "from": "T38n1777_006:0558a06_1",
        "context_with_next_sentence": true
    },
    {
        "source_sentence": "今略約圓教七義分別，即知別教四門與圓教四門有殊也。",
        "from": "T38n1777_006:0558a07_7",
        "context_with_next_sentence": true
    },
    {
        "source_sentence": "七義者：",
        "from": "T38n1777_006:0558a07_11",
        "context_with_next_sentence": true
    },
    {
        "source_sentence": "一、若明「一切法即真性實相，佛性涅槃，不可復滅」而明四門者，即是圓教四門也。",
        "from": "T38n1777_006:0558a09_7",
        "context_with_next_sentence": true
    },
    {
        "source_sentence": "二、明初心即開佛知見圓照而辨四門者，即圓教四門也。",
        "from": "T38n1777_006:0558a10_13",
        "context_with_next_sentence": true
    },
    {
        "source_sentence": "三、若明不思議，不斷煩惱而入涅槃辨四門者，即是圓教四門也。",
        "from": "T38n1777_006:0558a12_3",
        "context_with_next_sentence": true
    },
    {
        "source_sentence": "四、若明圓行而辨四門者，即是圓教四門也。",
        "from": "T38n1777_006:0558a13_3",
        "context_with_next_sentence": true
    },
    {
        "source_sentence": "五、若明圓位而辨四門者，即是圓教四門也。",
        "from": "T38n1777_006:0558a14_3",
        "context_with_next_sentence": true
    },
    {
        "source_sentence": "六、若明圓體而辨四門者，即是圓教明四門也。",
        "from": "T38n1777_006:0558a15_4",
        "context_with_next_sentence": true
    },
    {
        "source_sentence": "七、若明圓用而辨四門者，即是圓教明四門也。",
        "from": "T38n1777_006:0558a16_5",
        "context_with_next_sentence": true
    },
    {
        "source_sentence": "第二、正明四門入體者，若外人四門，心行理外，諸顛倒想，與顛倒相應，不得入真性體。",
        "from": "T38n1777_006:0558a18_4",
        "context_with_next_sentence": true
    },
    {
        "source_sentence": "所以者何？",
        "from": "T38n1777_006:0558a18_9",
        "context_with_next_sentence": true
    },
    {
        "source_sentence": "隨門異故，見理亦異，是故各說，謂得一究竟道，起諍論也。",
        "from": "T38n1777_006:0558a19_15",
        "context_with_next_sentence": true
    },
    {
        "source_sentence": "今明佛法四門，皆得入一體，但有兩種不同：",
        "from": "T38n1777_006:0558a20_15",
        "context_with_next_sentence": true
    },
    {
        "source_sentence": "一者，三藏、通教兩種四門同入偏真之理；",
        "from": "T38n1777_006:0558a21_12",
        "context_with_next_sentence": true
    },
    {
        "source_sentence": "二者，別、圓兩教四門同入圓真之理。",
        "from": "T38n1777_006:0558a22_9",
        "context_with_next_sentence": true
    },
    {
        "source_sentence": "一、明三藏四門、通教四門同入偏真之理者，各因四門，同見第一義，得二種涅槃，是同也；",
        "from": "T38n1777_006:0558a24_11",
        "context_with_next_sentence": true
    },
    {
        "source_sentence": "理雖是一，而門有異者，既有巧、拙兩度之殊，故有兩種四門能通之別也。",
        "from": "T38n1777_006:0558a26_2",
        "context_with_next_sentence": true
    },
    {
        "source_sentence": "真理無二，故所通至體是一也。",
        "from": "T38n1777_006:0558a26_16",
        "context_with_next_sentence": true
    },
    {
        "source_sentence": "譬如州城開四門，使君是一；",
        "from": "T38n1777_006:0558a27_9",
        "context_with_next_sentence": true
    },
    {
        "source_sentence": "而從四門入者，門雖有殊，而所見使君祇是一也。",
        "from": "T38n1777_006:0558a28_11",
        "context_with_next_sentence": true
    },
    {
        "source_sentence": "三藏教四門，如從州城四邊偏門而入；",
        "from": "T38n1777_006:0558a29_8",
        "context_with_next_sentence": true
    },
    {
        "source_sentence": "通教四門，如從四正門而入。",
        "from": "T38n1777_006:0558b01_2",
        "context_with_next_sentence": true
    },
    {
        "source_sentence": "偏正雖殊，入見偏真第一義諦，得二種涅槃是一也。",
        "from": "T38n1777_006:0558b02_5",
        "context_with_next_sentence": true
    },
    {
        "source_sentence": "二、明別教四門、圓教四門入實相真性體者，各因四門而入，見實相佛性，得常住涅槃是一也。",
        "from": "T38n1777_006:0558b04_7",
        "context_with_next_sentence": true
    },
    {
        "source_sentence": "理雖是同而門有異者，教門既有偏圓之殊，故有兩種四門能通之異也。",
        "from": "T38n1777_006:0558b06_1",
        "context_with_next_sentence": true
    },
    {
        "source_sentence": "佛性真理不二故，故所通至真性體是一也。",
        "from": "T38n1777_006:0558b07_1",
        "context_with_next_sentence": true
    },
    {
        "source_sentence": "譬如臺城有四門，門雖不同，所見天子是一也。",
        "from": "T38n1777_006:0558b08_2",
        "context_with_next_sentence": true
    },
    {
        "source_sentence": "別教四門，如從臺城四邊偏門而入。",
        "from": "T38n1777_006:0558b08_18",
        "context_with_next_sentence": true
    },
    {
        "source_sentence": "圓教四門，如從四正門而入。",
        "from": "T38n1777_006:0558b09_11",
        "context_with_next_sentence": true
    },
    {
        "source_sentence": "偏正雖殊，入見真性解脫、實相之體是一也。",
        "from": "T38n1777_006:0558b10_11",
        "context_with_next_sentence": true
    },
    {
        "source_sentence": "第三、明用四悉檀起四門之教者，若外道四門，皆不見根緣，執心取相定說，如舊醫常用乳藥治一切病，此不依四悉檀而起四門也。",
        "from": "T38n1777_006:0558b13_10",
        "context_with_next_sentence": true
    },
    {
        "source_sentence": "今佛法四門，皆因四悉檀而起也。",
        "from": "T38n1777_006:0558b14_6",
        "context_with_next_sentence": true
    },
    {
        "source_sentence": "一，明悉檀起三藏教四門；",
        "from": "T38n1777_006:0558b14_18",
        "context_with_next_sentence": true
    },
    {
        "source_sentence": "二，明悉檀起通教四門；",
        "from": "T38n1777_006:0558b15_8",
        "context_with_next_sentence": true
    },
    {
        "source_sentence": "三，明悉檀起別教四門；",
        "from": "T38n1777_006:0558b15_19",
        "context_with_next_sentence": true
    },
    {
        "source_sentence": "四，明悉檀起圓教四門。",
        "from": "T38n1777_006:0558b16_10",
        "context_with_next_sentence": true
    },
    {
        "source_sentence": "一、明四悉檀起三藏教四門者，即是生生不可說，有四悉檀因緣，亦可得說。",
        "from": "T38n1777_006:0558b18_4",
        "context_with_next_sentence": true
    },
    {
        "source_sentence": "一、明用四悉檀起有門者，若眾生心樂有法，即用世界悉檀說毘曇有門；",
        "from": "T38n1777_006:0558b19_17",
        "context_with_next_sentence": true
    },
    {
        "source_sentence": "若宜聞生善，即用各各為人悉檀說於有門；",
        "from": "T38n1777_006:0558b20_17",
        "context_with_next_sentence": true
    },
    {
        "source_sentence": "若執無因緣、邪因緣，或執空取著，起諸結業，即用對治悉檀為說有門；",
        "from": "T38n1777_006:0558b22_8",
        "context_with_next_sentence": true
    },
    {
        "source_sentence": "若聞即悟，見第一義，即用第一義悉檀為說有門。",
        "from": "T38n1777_006:0558b23_10",
        "context_with_next_sentence": true
    },
    {
        "source_sentence": "如拘隣五人，聞說四諦，即見第一義諦，得須陀洹果。",
        "from": "T38n1777_006:0558b24_15",
        "context_with_next_sentence": true
    },
    {
        "source_sentence": "若不能用四悉檀起緣而說者，即是差機說法，是眾生怨，天魔外道，一手作諸勞侶。",
        "from": "T38n1777_006:0558b26_13",
        "context_with_next_sentence": true
    },
    {
        "source_sentence": "《涅槃經》云：",
        "from": "T38n1777_006:0558b26_20",
        "context_with_next_sentence": true
    },
    {
        "source_sentence": "「說法者，諸佛境界，非諸聲聞、緣覺所知也。",
        "from": "T38n1777_006:0558b27_17",
        "context_with_next_sentence": true
    },
    {
        "source_sentence": "」二、明用四悉檀起空門者，類前有門，用四悉檀起空門，義即成也。",
        "from": "T38n1777_006:0558b29_6",
        "context_with_next_sentence": true
    },
    {
        "source_sentence": "而諸成論師云「《毘曇》有門但是調心，不能得道；",
        "from": "T38n1777_006:0558c01_7",
        "context_with_next_sentence": true
    },
    {
        "source_sentence": "《成實》見空，乃得道耳」，諸數論師云「我用小乘明義，見有得道；",
        "from": "T38n1777_006:0558c02_14",
        "context_with_next_sentence": true
    },
    {
        "source_sentence": "汝探用大乘明義，故說見空得道」，今謂此並不得三藏教意，《大集經》云「常見之人，說異念斷；",
        "from": "T38n1777_006:0558c04_18",
        "context_with_next_sentence": true
    },
    {
        "source_sentence": "斷見之人，說一念斷。",
        "from": "T38n1777_006:0558c05_4",
        "context_with_next_sentence": true
    },
    {
        "source_sentence": "二見雖殊，得道無異」，《大智論》云「聲聞經中，處處明法空義」，豈得言見空得道，探明大乘！",
        "from": "T38n1777_006:0558c07_3",
        "context_with_next_sentence": true
    },
    {
        "source_sentence": "今約此四悉檀意，作成、壞義：",
        "from": "T38n1777_006:0558c07_17",
        "context_with_next_sentence": true
    },
    {
        "source_sentence": "數人四義成，《成論》四義壞；",
        "from": "T38n1777_006:0558c08_10",
        "context_with_next_sentence": true
    },
    {
        "source_sentence": "《成論》四義成，數人四義壞。",
        "from": "T38n1777_006:0558c09_1",
        "context_with_next_sentence": true
    },
    {
        "source_sentence": "是則成、壞敵等，何者是《成論》成？",
        "from": "T38n1777_006:0558c09_18",
        "context_with_next_sentence": true
    },
    {
        "source_sentence": "何者是數人壞？",
        "from": "T38n1777_006:0558c10_3",
        "context_with_next_sentence": true
    },
    {
        "source_sentence": "若解三藏教巧、拙兩度，則《成論》空門義成，數人有門義壞者也。",
        "from": "T38n1777_006:0558c11_12",
        "context_with_next_sentence": true
    },
    {
        "source_sentence": "三、明用悉檀起有無門，類前有門，用四悉檀意，則有空門得起，故為《昆勒論》所通也。",
        "from": "T38n1777_006:0558c13_12",
        "context_with_next_sentence": true
    },
    {
        "source_sentence": "四、明用悉檀起非有非無門者，用四悉檀，亦類前有門用四悉檀，意可見也。",
        "from": "T38n1777_006:0558c15_4",
        "context_with_next_sentence": true
    },
    {
        "source_sentence": "二、明用四悉檀起通教四門，類三藏教可解。",
        "from": "T38n1777_006:0558c16_4",
        "context_with_next_sentence": true
    },
    {
        "source_sentence": "三、明用四悉檀起別教四門，類三藏教可知。",
        "from": "T38n1777_006:0558c17_4",
        "context_with_next_sentence": true
    },
    {
        "source_sentence": "四、明用四悉檀起圓教四門，類三藏教可知，具釋並在四教大本。",
        "from": "T38n1777_006:0558c18_13",
        "context_with_next_sentence": true
    },
    {
        "source_sentence": "第四、一法異名者，諸經異名說真性實相，或言一實諦，或言自性清淨心，或言如來藏，或言如如，或言實際，或言實相般若；",
        "from": "T38n1777_006:0558c21_10",
        "context_with_next_sentence": true
    },
    {
        "source_sentence": "或言一乘，或言即是首楞嚴，或言法性，或言法身，或言中道，或言畢竟空，或言正因佛性、性淨涅槃……如是等種種異名，此皆是實相之異稱。",
        "from": "T38n1777_006:0558c24_12",
        "context_with_next_sentence": true
    },
    {
        "source_sentence": "故《大智論》云「般若是一法，佛說種種名，隨諸眾生類，為之立異字」，《大涅槃經》云「如天帝釋，有千種名。",
        "from": "T38n1777_006:0558c26_21",
        "context_with_next_sentence": true
    },
    {
        "source_sentence": "解脫亦爾，多諸名字」，又云「言佛性者，有五種名」，故皆是赴機利物，為立異名也。",
        "from": "T38n1777_006:0558c28_12",
        "context_with_next_sentence": true
    },
    {
        "source_sentence": "而法體是一，未曾有異，如帝釋千名，名雖不同，終是目於天主。",
        "from": "T38n1777_006:0559a01_1",
        "context_with_next_sentence": true
    },
    {
        "source_sentence": "豈有聞異名故，而言非實相理？",
        "from": "T38n1777_006:0559a01_15",
        "context_with_next_sentence": true
    },
    {
        "source_sentence": "如人供養帝釋，毀憍尸迦；",
        "from": "T38n1777_006:0559a02_7",
        "context_with_next_sentence": true
    },
    {
        "source_sentence": "供養憍尸迦，毀於帝釋，如此供養，未必得福。",
        "from": "T38n1777_006:0559a03_7",
        "context_with_next_sentence": true
    },
    {
        "source_sentence": "末代弘法者亦爾，或信黎耶自性清淨心，而毀畢竟空；",
        "from": "T38n1777_006:0559a04_11",
        "context_with_next_sentence": true
    },
    {
        "source_sentence": "或言「畢竟空無所有」，毀黎耶識自性清淨心；",
        "from": "T38n1777_006:0559a05_12",
        "context_with_next_sentence": true
    },
    {
        "source_sentence": "或言「《般若》明實相，《法花》明一乘，皆非佛性」，此之求福，豈若慮禍！",
        "from": "T38n1777_006:0559a06_23",
        "context_with_next_sentence": true
    },
    {
        "source_sentence": "若知名異體一，則隨喜之善，遍於法界，何所諍乎！",
        "from": "T38n1777_006:0559a08_2",
        "context_with_next_sentence": true
    },
    {
        "source_sentence": "第五、為眾經體者，諸摩訶衍經皆用實相不思議真性解脫為體也。",
        "from": "T38n1777_006:0559a09_11",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0559a09_14",
        "context_with_next_sentence": true
    },
    {
        "source_sentence": "諸經或有無實相真性之名，何得備為眾經體乎？",
        "from": "T38n1777_006:0559a10_16",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0559a10_19",
        "context_with_next_sentence": true
    },
    {
        "source_sentence": "如向所辨，一法異名，諸經雖不作實相名說。",
        "from": "T38n1777_006:0559a11_19",
        "context_with_next_sentence": true
    },
    {
        "source_sentence": "若說中道、法界、如來藏、正因佛性、本有涅槃，皆是實相異名，即為眾經作體也。",
        "from": "T38n1777_006:0559a13_14",
        "context_with_next_sentence": true
    },
    {
        "source_sentence": "第六、約觀心者，若小乘行人持戒、坐禪，發背捨、勝處、一切法門，若不得無常、無我、寂滅之印，入此觀中，皆成邪倒，不能悟理成無漏也；",
        "from": "T38n1777_006:0559a16_12",
        "context_with_next_sentence": true
    },
    {
        "source_sentence": "大乘觀法，亦復如是，若不得法性實相印者，多成魔業，墮於二邊，豈得入不二法門、住不思議解脫也！",
        "from": "T38n1777_006:0559a18_18",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0559a19_1",
        "context_with_next_sentence": true
    },
    {
        "source_sentence": "凡夫初心，豈得即修？",
        "from": "T38n1777_006:0559a19_11",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0559a19_14",
        "context_with_next_sentence": true
    },
    {
        "source_sentence": "譬如人射的，的作著意，此至放箭，已有丈尺之疎，發軫奢漫，何能得著？",
        "from": "T38n1777_006:0559a21_4",
        "context_with_next_sentence": true
    },
    {
        "source_sentence": "學正觀心，亦復如是。",
        "from": "T38n1777_006:0559a21_14",
        "context_with_next_sentence": true
    },
    {
        "source_sentence": "第七、通此經者，此經品品皆異名說真性解脫，其道機純熟之者，聞此得道也。",
        "from": "T38n1777_006:0559a23_9",
        "context_with_next_sentence": true
    },
    {
        "source_sentence": "大段第三，明佛國因果為宗者，宗即是一教之綱維，如有王處，必有輔臣共治。",
        "from": "T38n1777_006:0559a25_4",
        "context_with_next_sentence": true
    },
    {
        "source_sentence": "經既立體，必須明宗以成教也。",
        "from": "T38n1777_006:0559a25_18",
        "context_with_next_sentence": true
    },
    {
        "source_sentence": "今明此義，略為五重：",
        "from": "T38n1777_006:0559a26_8",
        "context_with_next_sentence": true
    },
    {
        "source_sentence": "第一分別宗體不同　第二正明因果辨宗義　第三明因果成佛國義　第四約觀心　第五通此經文第一、分別宗體不同者，即為二意：",
        "from": "T38n1777_006:0559b01_15",
        "context_with_next_sentence": true
    },
    {
        "source_sentence": "一，先覈宗體不異；",
        "from": "T38n1777_006:0559b02_3",
        "context_with_next_sentence": true
    },
    {
        "source_sentence": "二，正明宗體不同。",
        "from": "T38n1777_006:0559b02_12",
        "context_with_next_sentence": true
    },
    {
        "source_sentence": "一、先覈宗體不異者，有師云：",
        "from": "T38n1777_006:0559b03_6",
        "context_with_next_sentence": true
    },
    {
        "source_sentence": "「此經權、實為宗，宗即是體。",
        "from": "T38n1777_006:0559b03_20",
        "context_with_next_sentence": true
    },
    {
        "source_sentence": "」今問：",
        "from": "T38n1777_006:0559b04_1",
        "context_with_next_sentence": true
    },
    {
        "source_sentence": "若宗體是一，體是此經主，是則此教唯有二法，無不二之理，則無諸法實相印。",
        "from": "T38n1777_006:0559b05_16",
        "context_with_next_sentence": true
    },
    {
        "source_sentence": "若無諸法實相印，教則無主，何得諸經皆云「此經眾經之王」也？",
        "from": "T38n1777_006:0559b07_5",
        "context_with_next_sentence": true
    },
    {
        "source_sentence": "復次，若以權、實二法為體者，亦應以二法為印也。",
        "from": "T38n1777_006:0559b08_6",
        "context_with_next_sentence": true
    },
    {
        "source_sentence": "是事已如前釋。",
        "from": "T38n1777_006:0559b08_13",
        "context_with_next_sentence": true
    },
    {
        "source_sentence": "譬如國但得有一主，不應立兩主也。",
        "from": "T38n1777_006:0559b09_10",
        "context_with_next_sentence": true
    },
    {
        "source_sentence": "若一經教有二體，亦應國有二君也。",
        "from": "T38n1777_006:0559b10_6",
        "context_with_next_sentence": true
    },
    {
        "source_sentence": "二、正明宗體異者，尋經論亦不分別宗體之文，此出弘法法師之性。",
        "from": "T38n1777_006:0559b11_16",
        "context_with_next_sentence": true
    },
    {
        "source_sentence": "但作義巧便，欲開發經教，令學者見意，故須爾也。",
        "from": "T38n1777_006:0559b12_20",
        "context_with_next_sentence": true
    },
    {
        "source_sentence": "非因非果真性為體、因果為宗，約因果以顯非因非果。",
        "from": "T38n1777_006:0559b14_4",
        "context_with_next_sentence": true
    },
    {
        "source_sentence": "舉因，則攝於萬行；",
        "from": "T38n1777_006:0559b14_13",
        "context_with_next_sentence": true
    },
    {
        "source_sentence": "舉果，則攝於萬德，故以因果為宗，如提綱目動。",
        "from": "T38n1777_006:0559b15_14",
        "context_with_next_sentence": true
    },
    {
        "source_sentence": "又如君主是一，輔臣有二，二臣共輔一主，能治天下。",
        "from": "T38n1777_006:0559b16_18",
        "context_with_next_sentence": true
    },
    {
        "source_sentence": "今非因非果是一，因果是多，顯成一教，利益有緣。",
        "from": "T38n1777_006:0559b17_20",
        "context_with_next_sentence": true
    },
    {
        "source_sentence": "分宗、體之別，以佛國因果為宗也。",
        "from": "T38n1777_006:0559b18_15",
        "context_with_next_sentence": true
    },
    {
        "source_sentence": "第二、正明因果辨此經宗者，以佛國因果當宗，今故以佛國標名。",
        "from": "T38n1777_006:0559b20_4",
        "context_with_next_sentence": true
    },
    {
        "source_sentence": "就此即為二意：",
        "from": "T38n1777_006:0559b20_11",
        "context_with_next_sentence": true
    },
    {
        "source_sentence": "一，正明因果為宗；",
        "from": "T38n1777_006:0559b20_20",
        "context_with_next_sentence": true
    },
    {
        "source_sentence": "二，料簡。",
        "from": "T38n1777_006:0559b21_4",
        "context_with_next_sentence": true
    },
    {
        "source_sentence": "一、明因果為宗者，但非因非果，既通為眾經之體；",
        "from": "T38n1777_006:0559b22_5",
        "context_with_next_sentence": true
    },
    {
        "source_sentence": "而因而果，亦通為眾經之宗。",
        "from": "T38n1777_006:0559b22_18",
        "context_with_next_sentence": true
    },
    {
        "source_sentence": "宗則不定，或單用因為宗，或單用果為宗，或因果合為宗。",
        "from": "T38n1777_006:0559b24_4",
        "context_with_next_sentence": true
    },
    {
        "source_sentence": "如《涅槃》明涅槃常住四德之果，文內非不明五行、十功德之因果，果正、因傍，但以果當宗。",
        "from": "T38n1777_006:0559b26_4",
        "context_with_next_sentence": true
    },
    {
        "source_sentence": "若是《大品》明般若智照之因，文中非無種智、涅槃之果，因正、果傍，但以因為宗。",
        "from": "T38n1777_006:0559b27_21",
        "context_with_next_sentence": true
    },
    {
        "source_sentence": "若《法華》明一乘因果，借蓮華為名，是則因果俱為宗。",
        "from": "T38n1777_006:0559b29_3",
        "context_with_next_sentence": true
    },
    {
        "source_sentence": "此經從人、法得名，人能行法，即是因地行人；",
        "from": "T38n1777_006:0559c01_3",
        "context_with_next_sentence": true
    },
    {
        "source_sentence": "法名不思議解脫，解脫是斷德之果，望果行因，故以佛國因果為宗也。",
        "from": "T38n1777_006:0559c02_14",
        "context_with_next_sentence": true
    },
    {
        "source_sentence": "二、料簡者：",
        "from": "T38n1777_006:0559c02_20",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0559c03_2",
        "context_with_next_sentence": true
    },
    {
        "source_sentence": "若言非因非果，而因而果，今《涅槃》何故但果而不因？",
        "from": "T38n1777_006:0559c04_5",
        "context_with_next_sentence": true
    },
    {
        "source_sentence": "《大品》但因而不果？",
        "from": "T38n1777_006:0559c04_15",
        "context_with_next_sentence": true
    },
    {
        "source_sentence": "此經既是解脫之名，何不但果？",
        "from": "T38n1777_006:0559c05_8",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0559c05_11",
        "context_with_next_sentence": true
    },
    {
        "source_sentence": "若通論，亦得此義。",
        "from": "T38n1777_006:0559c05_20",
        "context_with_next_sentence": true
    },
    {
        "source_sentence": "而義有傍、正，《大涅槃》果正、因傍，《大品》因正、果傍，今經雙舉佛國因果，是故佛國因果以當宗也。",
        "from": "T38n1777_006:0559c08_1",
        "context_with_next_sentence": true
    },
    {
        "source_sentence": "所以者何？",
        "from": "T38n1777_006:0559c08_6",
        "context_with_next_sentence": true
    },
    {
        "source_sentence": "如長者子獻蓋，云「願聞得佛國土清淨」，即問果；",
        "from": "T38n1777_006:0559c09_8",
        "context_with_next_sentence": true
    },
    {
        "source_sentence": "「唯願世尊說諸菩薩淨土之行」，即是問因。",
        "from": "T38n1777_006:0559c10_7",
        "context_with_next_sentence": true
    },
    {
        "source_sentence": "佛答云「直心是菩薩淨土」，即是答因；",
        "from": "T38n1777_006:0559c11_2",
        "context_with_next_sentence": true
    },
    {
        "source_sentence": "「不諂眾生，來生其國」，即是答果。",
        "from": "T38n1777_006:0559c11_19",
        "context_with_next_sentence": true
    },
    {
        "source_sentence": "命宗之始，雙問因果，答亦俱答因果。",
        "from": "T38n1777_006:0559c12_13",
        "context_with_next_sentence": true
    },
    {
        "source_sentence": "且淨名輔佛，弘因果之教也。",
        "from": "T38n1777_006:0559c13_5",
        "context_with_next_sentence": true
    },
    {
        "source_sentence": "如室外「勸國王、長者，令厭此身」，即是弘因；",
        "from": "T38n1777_006:0559c14_4",
        "context_with_next_sentence": true
    },
    {
        "source_sentence": "「當樂佛身」，即是弘果，乃至彈諸弟子、菩薩等，處處有明因果之文。",
        "from": "T38n1777_006:0559c15_14",
        "context_with_next_sentence": true
    },
    {
        "source_sentence": "又如室內明「十方佛土皆空」，即是明果；",
        "from": "T38n1777_006:0559c16_13",
        "context_with_next_sentence": true
    },
    {
        "source_sentence": "「有疾菩薩用三觀調心」，即是明因；",
        "from": "T38n1777_006:0559c17_8",
        "context_with_next_sentence": true
    },
    {
        "source_sentence": "〈不思議品〉是果，〈觀眾生品〉、〈佛道品〉、〈入不二法門品〉、〈香積品〉是因。",
        "from": "T38n1777_006:0559c18_20",
        "context_with_next_sentence": true
    },
    {
        "source_sentence": "出室掌擎大眾，向菴羅園，即表迴因向果；",
        "from": "T38n1777_006:0559c19_14",
        "context_with_next_sentence": true
    },
    {
        "source_sentence": "如來述成，復宗明義，具辨菩薩之行，即是述因；",
        "from": "T38n1777_006:0559c20_15",
        "context_with_next_sentence": true
    },
    {
        "source_sentence": "明諸佛土音聲為佛事，寂滅為佛事等，即是述果。",
        "from": "T38n1777_006:0559c21_17",
        "context_with_next_sentence": true
    },
    {
        "source_sentence": "驗知一教始終，皆明因果，以成佛國，故並用當宗也。",
        "from": "T38n1777_006:0559c22_20",
        "context_with_next_sentence": true
    },
    {
        "source_sentence": "第三、正明因果成佛國義者，就此即為三意：",
        "from": "T38n1777_006:0559c23_19",
        "context_with_next_sentence": true
    },
    {
        "source_sentence": "一，略辨因果相；",
        "from": "T38n1777_006:0559c24_7",
        "context_with_next_sentence": true
    },
    {
        "source_sentence": "二，簡通別；",
        "from": "T38n1777_006:0559c24_13",
        "context_with_next_sentence": true
    },
    {
        "source_sentence": "三，正成佛國。",
        "from": "T38n1777_006:0559c24_20",
        "context_with_next_sentence": true
    },
    {
        "source_sentence": "一、略辨因果相者，因，是修行之法，行本約理，理即非因非果，行即因果。",
        "from": "T38n1777_006:0559c26_9",
        "context_with_next_sentence": true
    },
    {
        "source_sentence": "若離非因非果而辨因果，是邪因果；",
        "from": "T38n1777_006:0559c27_6",
        "context_with_next_sentence": true
    },
    {
        "source_sentence": "今約此理而明因果，是正因果。",
        "from": "T38n1777_006:0559c27_20",
        "context_with_next_sentence": true
    },
    {
        "source_sentence": "經云：",
        "from": "T38n1777_006:0559c28_2",
        "context_with_next_sentence": true
    },
    {
        "source_sentence": "「隱名如來藏，顯名為法身。",
        "from": "T38n1777_006:0559c28_15",
        "context_with_next_sentence": true
    },
    {
        "source_sentence": "」菩薩修行，顯此藏理，功用未圓，故名為因；",
        "from": "T38n1777_006:0559c29_13",
        "context_with_next_sentence": true
    },
    {
        "source_sentence": "藏理圓顯，究竟解脫，即是果也，故《大涅槃經》云：",
        "from": "T38n1777_006:0560a01_16",
        "context_with_next_sentence": true
    },
    {
        "source_sentence": "「是因非果，如佛性；",
        "from": "T38n1777_006:0560a02_2",
        "context_with_next_sentence": true
    },
    {
        "source_sentence": "是果非因，如大涅槃……非因非果，名佛性；",
        "from": "T38n1777_006:0560a02_22",
        "context_with_next_sentence": true
    },
    {
        "source_sentence": "非因非果，名大涅槃也」。",
        "from": "T38n1777_006:0560a03_11",
        "context_with_next_sentence": true
    },
    {
        "source_sentence": "二、明簡通別者，就此即為二意：",
        "from": "T38n1777_006:0560a04_4",
        "context_with_next_sentence": true
    },
    {
        "source_sentence": "一，別簡不思議因果；",
        "from": "T38n1777_006:0560a04_14",
        "context_with_next_sentence": true
    },
    {
        "source_sentence": "二，通簡因果。",
        "from": "T38n1777_006:0560a04_21",
        "context_with_next_sentence": true
    },
    {
        "source_sentence": "一、別簡不思議因果者：",
        "from": "T38n1777_006:0560a05_10",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0560a05_13",
        "context_with_next_sentence": true
    },
    {
        "source_sentence": "二俱非因非果，何故佛性但因非果，涅槃但果非因？",
        "from": "T38n1777_006:0560a06_15",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0560a06_18",
        "context_with_next_sentence": true
    },
    {
        "source_sentence": "此明別教，別義分別因果也。",
        "from": "T38n1777_006:0560a07_11",
        "context_with_next_sentence": true
    },
    {
        "source_sentence": "若圓教，通義俱得。",
        "from": "T38n1777_006:0560a07_20",
        "context_with_next_sentence": true
    },
    {
        "source_sentence": "佛性是果者，如《大涅槃經》云「佛性即佛。",
        "from": "T38n1777_006:0560a08_19",
        "context_with_next_sentence": true
    },
    {
        "source_sentence": "一切眾生未成佛故，云何眾生而有佛性也？",
        "from": "T38n1777_006:0560a09_16",
        "context_with_next_sentence": true
    },
    {
        "source_sentence": "涅槃即是因者」，又云「大般涅槃，本自有之，非適今也」，又云：",
        "from": "T38n1777_006:0560a11_6",
        "context_with_next_sentence": true
    },
    {
        "source_sentence": "「佛性亦因、亦因因，亦果、亦果果。",
        "from": "T38n1777_006:0560a11_23",
        "context_with_next_sentence": true
    },
    {
        "source_sentence": "如無明緣行，行緣識，十二因緣亦因、亦因因，亦果、亦果果」。",
        "from": "T38n1777_006:0560a13_4",
        "context_with_next_sentence": true
    },
    {
        "source_sentence": "初住望二住是因，望三住是因因；",
        "from": "T38n1777_006:0560a13_19",
        "context_with_next_sentence": true
    },
    {
        "source_sentence": "三住望二住是果，望初住是果果……乃至金剛望大涅槃為因因，大涅槃望金剛為果果；",
        "from": "T38n1777_006:0560a15_16",
        "context_with_next_sentence": true
    },
    {
        "source_sentence": "無上菩提但是因，無上涅槃但是果，故今明不思議解脫之因果亦如是。",
        "from": "T38n1777_006:0560a17_9",
        "context_with_next_sentence": true
    },
    {
        "source_sentence": "二、通簡因果者，以世間因果即是苦集之法，出世因果即是道滅，一切因果不出四諦。",
        "from": "T38n1777_006:0560a19_7",
        "context_with_next_sentence": true
    },
    {
        "source_sentence": "但大、小明義不同，故有二種四諦之別：",
        "from": "T38n1777_006:0560a20_5",
        "context_with_next_sentence": true
    },
    {
        "source_sentence": "小乘明有作四聖諦，大乘明無作四聖諦。",
        "from": "T38n1777_006:0560a21_4",
        "context_with_next_sentence": true
    },
    {
        "source_sentence": "於是二間更立二種四諦，謂無生四真諦、無量四諦，合為四種四諦，並是明因果之義。",
        "from": "T38n1777_006:0560a23_3",
        "context_with_next_sentence": true
    },
    {
        "source_sentence": "具出《涅槃》，解釋顯在《法華疏》也。",
        "from": "T38n1777_006:0560a23_21",
        "context_with_next_sentence": true
    },
    {
        "source_sentence": "三、明因果成佛國為此經宗者，約此四種因果，以明佛國因果，辨此經宗也。",
        "from": "T38n1777_006:0560a25_11",
        "context_with_next_sentence": true
    },
    {
        "source_sentence": "若是有作集、無生集，此二集善惡、五濁輕重，約根利鈍，同感凡聖同居淨穢土，託生受報，為苦諦也。",
        "from": "T38n1777_006:0560a27_15",
        "context_with_next_sentence": true
    },
    {
        "source_sentence": "若是生滅、無生二種道滅者，同感方便有餘土託生，即彼土之苦諦也。",
        "from": "T38n1777_006:0560a29_5",
        "context_with_next_sentence": true
    },
    {
        "source_sentence": "此之道滅，即是無作之苦集，無量、無作之道滅分成，即得生實報無障閡淨土。",
        "from": "T38n1777_006:0560b02_1",
        "context_with_next_sentence": true
    },
    {
        "source_sentence": "若無作智滿，則無作集盡，則無一生之報，智冥心源。",
        "from": "T38n1777_006:0560b03_4",
        "context_with_next_sentence": true
    },
    {
        "source_sentence": "此經云「心淨，即佛土淨」也，《仁王經》云「唯佛一人居淨土」，故知四種四諦因果，即是正報。",
        "from": "T38n1777_006:0560b05_3",
        "context_with_next_sentence": true
    },
    {
        "source_sentence": "以正報故，說於依報國土也。",
        "from": "T38n1777_006:0560b05_16",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0560b05_19",
        "context_with_next_sentence": true
    },
    {
        "source_sentence": "有作、無生集，共有淨、不淨；",
        "from": "T38n1777_006:0560b06_12",
        "context_with_next_sentence": true
    },
    {
        "source_sentence": "無量、無作云何？",
        "from": "T38n1777_006:0560b06_20",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0560b06_23",
        "context_with_next_sentence": true
    },
    {
        "source_sentence": "若無量、無作因果，亦有淨、不淨。",
        "from": "T38n1777_006:0560b07_15",
        "context_with_next_sentence": true
    },
    {
        "source_sentence": "三乘人斷三界子果兩縛盡，俱得受法性身，生變易土。",
        "from": "T38n1777_006:0560b08_18",
        "context_with_next_sentence": true
    },
    {
        "source_sentence": "三藏二乘，通、別、圓菩薩五人功德，既有優劣、利鈍不同，亦應得橫論淨、穢之別。",
        "from": "T38n1777_006:0560b10_13",
        "context_with_next_sentence": true
    },
    {
        "source_sentence": "若別教蓮華國諸菩薩，非生死人，其土亦得竪論淨、不淨。",
        "from": "T38n1777_006:0560b11_19",
        "context_with_next_sentence": true
    },
    {
        "source_sentence": "諸地菩薩未窮性淨之源，猶有分惑，故「三賢、十聖住果報，唯佛一人居淨土」，故知因果語通，從凡至聖非正意，但論佛國因果為此經正宗，入文更當略分別也。",
        "from": "T38n1777_006:0560b15_11",
        "context_with_next_sentence": true
    },
    {
        "source_sentence": "第四、約觀心者，下文云「隨其心淨，即佛國淨」，觀心性本淨，猶如虛空，即是性淨之境。",
        "from": "T38n1777_006:0560b17_9",
        "context_with_next_sentence": true
    },
    {
        "source_sentence": "境，即國也。",
        "from": "T38n1777_006:0560b17_15",
        "context_with_next_sentence": true
    },
    {
        "source_sentence": "觀智覺悟此心，名之為佛。",
        "from": "T38n1777_006:0560b18_6",
        "context_with_next_sentence": true
    },
    {
        "source_sentence": "初觀名因，觀成名果。",
        "from": "T38n1777_006:0560b18_16",
        "context_with_next_sentence": true
    },
    {
        "source_sentence": "若論自行，即是心主無染；",
        "from": "T38n1777_006:0560b19_8",
        "context_with_next_sentence": true
    },
    {
        "source_sentence": "若論化他，即是心數解脫。",
        "from": "T38n1777_006:0560b19_20",
        "context_with_next_sentence": true
    },
    {
        "source_sentence": "智慧數為大臣，能排諸數上惑，以還心源清淨土也，故云「心淨即佛土淨」也。",
        "from": "T38n1777_006:0560b21_15",
        "context_with_next_sentence": true
    },
    {
        "source_sentence": "第五、通此經文者，如佛為寶積說佛國因果，即是當宗。",
        "from": "T38n1777_006:0560b22_18",
        "context_with_next_sentence": true
    },
    {
        "source_sentence": "下文雖不自說，而淨名即是法王大將，助佛闡揚因果正教，符成佛說佛國因果，斷物緣縛，令生佛國，成菩薩淨佛國土之行也。",
        "from": "T38n1777_006:0560b25_15",
        "context_with_next_sentence": true
    },
    {
        "source_sentence": "故室外品品皆有因果之說，室內品品亦有因果之說，出室亦有因果之說，皆符成佛國之教，著在此經文也。",
        "from": "T38n1777_006:0560b28_5",
        "context_with_next_sentence": true
    },
    {
        "source_sentence": "大段第四，權實善巧為用者，不思議體、宗既成，此教必有功能。",
        "from": "T38n1777_006:0560b29_14",
        "context_with_next_sentence": true
    },
    {
        "source_sentence": "功能者，權、實有利物之功能也。",
        "from": "T38n1777_006:0560c01_7",
        "context_with_next_sentence": true
    },
    {
        "source_sentence": "亦為五意：",
        "from": "T38n1777_006:0560c01_12",
        "context_with_next_sentence": true
    },
    {
        "source_sentence": "第一，簡權實用　第二，明諸教權實不同　第三，釋權實義　第四，折伏攝受　第五，約觀心第一、簡權實用者，有人偏用權巧莫測為用，此用明偏也。",
        "from": "T38n1777_006:0560c06_5",
        "context_with_next_sentence": true
    },
    {
        "source_sentence": "今言權、實悉得為用。",
        "from": "T38n1777_006:0560c06_15",
        "context_with_next_sentence": true
    },
    {
        "source_sentence": "所以者何？",
        "from": "T38n1777_006:0560c06_20",
        "context_with_next_sentence": true
    },
    {
        "source_sentence": "若論無言之道，權、實並無可說，有因緣故，俱可得說。",
        "from": "T38n1777_006:0560c08_3",
        "context_with_next_sentence": true
    },
    {
        "source_sentence": "若說權有益，權即是用；",
        "from": "T38n1777_006:0560c08_14",
        "context_with_next_sentence": true
    },
    {
        "source_sentence": "說實令物得悟，實即是用，是故俱得為此經用也。",
        "from": "T38n1777_006:0560c09_16",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0560c09_19",
        "context_with_next_sentence": true
    },
    {
        "source_sentence": "若本是體，從體起用，乃可言權是用，那得實亦是用？",
        "from": "T38n1777_006:0560c11_2",
        "context_with_next_sentence": true
    },
    {
        "source_sentence": "若皆是用，便無體、用之殊，亦無宗、體之別。",
        "from": "T38n1777_006:0560c12_1",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0560c12_4",
        "context_with_next_sentence": true
    },
    {
        "source_sentence": "權、實有多種，若就自行化他明權、實者，前來權、實，但是用，而非體。",
        "from": "T38n1777_006:0560c13_15",
        "context_with_next_sentence": true
    },
    {
        "source_sentence": "今經正就化他明權實，是故權、實俱是用也。",
        "from": "T38n1777_006:0560c14_13",
        "context_with_next_sentence": true
    },
    {
        "source_sentence": "第二、明諸教權實不同者，華嚴具有二教，別教為權，圓教為實；",
        "from": "T38n1777_006:0560c16_1",
        "context_with_next_sentence": true
    },
    {
        "source_sentence": "三藏一向是權，化城引接也；",
        "from": "T38n1777_006:0560c16_14",
        "context_with_next_sentence": true
    },
    {
        "source_sentence": "方等備有四教，三權一實；",
        "from": "T38n1777_006:0560c17_6",
        "context_with_next_sentence": true
    },
    {
        "source_sentence": "般若廢三藏，但有三教，二權一實；",
        "from": "T38n1777_006:0560c18_1",
        "context_with_next_sentence": true
    },
    {
        "source_sentence": "《法華》正直捨方便，但有一實；",
        "from": "T38n1777_006:0560c18_16",
        "context_with_next_sentence": true
    },
    {
        "source_sentence": "《涅槃》備釋四教，在因三權一實，辨果唯有一實同也。",
        "from": "T38n1777_006:0560c19_17",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0560c19_20",
        "context_with_next_sentence": true
    },
    {
        "source_sentence": "此與方等何異？",
        "from": "T38n1777_006:0560c20_6",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0560c20_9",
        "context_with_next_sentence": true
    },
    {
        "source_sentence": "方等二入實、二不入實，《涅槃》四俱入實，此為大異。",
        "from": "T38n1777_006:0560c21_13",
        "context_with_next_sentence": true
    },
    {
        "source_sentence": "今經是方等教攝，因有三權，果則一實，二入、二不入實也，分別具在《法華玄義》。",
        "from": "T38n1777_006:0560c23_9",
        "context_with_next_sentence": true
    },
    {
        "source_sentence": "第三、釋權實義，即有三種：",
        "from": "T38n1777_006:0560c23_22",
        "context_with_next_sentence": true
    },
    {
        "source_sentence": "一者，化他權實；",
        "from": "T38n1777_006:0560c24_7",
        "context_with_next_sentence": true
    },
    {
        "source_sentence": "二者，自行化他權實；",
        "from": "T38n1777_006:0560c24_17",
        "context_with_next_sentence": true
    },
    {
        "source_sentence": "三者，自行權實。",
        "from": "T38n1777_006:0560c25_3",
        "context_with_next_sentence": true
    },
    {
        "source_sentence": "一、明化他權實者，諸佛、菩薩所見三諦，不可向凡人說示，隨他意語，悉皆是權，今約權而明實也。",
        "from": "T38n1777_006:0560c27_6",
        "context_with_next_sentence": true
    },
    {
        "source_sentence": "此則有千萬種二智，四悉檀赴緣不同，眾家不善得此二智意，隨取經論所明二智而用之者，執諍云云也。",
        "from": "T38n1777_006:0560c29_14",
        "context_with_next_sentence": true
    },
    {
        "source_sentence": "二者、自行化他權實者，如諸、佛菩薩隨他意說，並是權智；",
        "from": "T38n1777_006:0561a02_1",
        "context_with_next_sentence": true
    },
    {
        "source_sentence": "隨自意語，皆實智也。",
        "from": "T38n1777_006:0561a02_11",
        "context_with_next_sentence": true
    },
    {
        "source_sentence": "三、自行權實者，諸佛、菩薩自行所證二諦、三諦之理，以辨權實也。",
        "from": "T38n1777_006:0561a03_19",
        "context_with_next_sentence": true
    },
    {
        "source_sentence": "還將一家明三種二諦，對之冷然，義推可解。",
        "from": "T38n1777_006:0561a04_19",
        "context_with_next_sentence": true
    },
    {
        "source_sentence": "今經所明，備有三種二智，為國王、長者、諸聲聞，用化他二智；",
        "from": "T38n1777_006:0561a06_7",
        "context_with_next_sentence": true
    },
    {
        "source_sentence": "為諸菩薩，用自行、化他二智；",
        "from": "T38n1777_006:0561a06_21",
        "context_with_next_sentence": true
    },
    {
        "source_sentence": "杜口無言，是自行二智也。",
        "from": "T38n1777_006:0561a07_11",
        "context_with_next_sentence": true
    },
    {
        "source_sentence": "第四、折伏攝受者，即為二意：",
        "from": "T38n1777_006:0561a08_4",
        "context_with_next_sentence": true
    },
    {
        "source_sentence": "一，略明折伏、攝受；",
        "from": "T38n1777_006:0561a08_14",
        "context_with_next_sentence": true
    },
    {
        "source_sentence": "二，正通此經文。",
        "from": "T38n1777_006:0561a08_22",
        "context_with_next_sentence": true
    },
    {
        "source_sentence": "一、略明折伏攝受者，如《勝鬘》云：",
        "from": "T38n1777_006:0561a09_16",
        "context_with_next_sentence": true
    },
    {
        "source_sentence": "「應折伏者，而折伏之；",
        "from": "T38n1777_006:0561a10_3",
        "context_with_next_sentence": true
    },
    {
        "source_sentence": "應攝受者，而攝受之。",
        "from": "T38n1777_006:0561a10_13",
        "context_with_next_sentence": true
    },
    {
        "source_sentence": "以折伏、攝受故，為令正法，得久住故。",
        "from": "T38n1777_006:0561a11_9",
        "context_with_next_sentence": true
    },
    {
        "source_sentence": "」今淨名為令不思議法得久住故，是以以方便折伏、實智攝受，類如〈戒序〉云「老死至近，佛法欲滅」者，佛法湛然，何甞有滅？",
        "from": "T38n1777_006:0561a14_3",
        "context_with_next_sentence": true
    },
    {
        "source_sentence": "若魔燒經卷，尚有二十億菩薩受持佛法，故知不滅。",
        "from": "T38n1777_006:0561a15_7",
        "context_with_next_sentence": true
    },
    {
        "source_sentence": "今言滅者，約人壽盡，故言其滅。",
        "from": "T38n1777_006:0561a16_1",
        "context_with_next_sentence": true
    },
    {
        "source_sentence": "如凡夫未得無漏慧命，未能秉持禁戒，身若無常，戒法即謝，故佛法欲滅。",
        "from": "T38n1777_006:0561a17_14",
        "context_with_next_sentence": true
    },
    {
        "source_sentence": "戒、定、慧、解脫、解脫知見五分法身，本依色身而起，色身既死，五分亦滅，即是身內佛法滅也。",
        "from": "T38n1777_006:0561a19_15",
        "context_with_next_sentence": true
    },
    {
        "source_sentence": "若能勤進，發真得道共戒，此則一受不退常寂然，即有五分法身具足。",
        "from": "T38n1777_006:0561a21_6",
        "context_with_next_sentence": true
    },
    {
        "source_sentence": "假令七反人天，雖生惡國，非但不失須陀洹果，此人必得阿羅漢果。",
        "from": "T38n1777_006:0561a22_16",
        "context_with_next_sentence": true
    },
    {
        "source_sentence": "是則陰身雖滅，佛法不滅；",
        "from": "T38n1777_006:0561a23_9",
        "context_with_next_sentence": true
    },
    {
        "source_sentence": "五分法身，無朽壞也，即是佛法久住。",
        "from": "T38n1777_006:0561a24_5",
        "context_with_next_sentence": true
    },
    {
        "source_sentence": "若大乘為義，雖復證羅漢，盡、無生智，乃至辟支迦十種觀，觀十二因緣，能侵習氣，亦歸灰滅。",
        "from": "T38n1777_006:0561a26_6",
        "context_with_next_sentence": true
    },
    {
        "source_sentence": "如百二十人，不堪付囑，喪失財寶，若能開佛知見，得二十五三昧無方之用，住持佛法，守護重寶。",
        "from": "T38n1777_006:0561a28_9",
        "context_with_next_sentence": true
    },
    {
        "source_sentence": "重寶者，即百斤金、百句解脫真寶也。",
        "from": "T38n1777_006:0561a29_5",
        "context_with_next_sentence": true
    },
    {
        "source_sentence": "如盛壯之年二十五者，堪可付囑，此人能折伏、攝受，令法得久住也。",
        "from": "T38n1777_006:0561b01_17",
        "context_with_next_sentence": true
    },
    {
        "source_sentence": "二、明正通此經者，今淨名欲令釋迦正法久住，是故室外彈訶、室內攝受。",
        "from": "T38n1777_006:0561b03_9",
        "context_with_next_sentence": true
    },
    {
        "source_sentence": "通論彈訶、攝受，處處皆得，如人訶罵是暫時，長養是本心。",
        "from": "T38n1777_006:0561b04_15",
        "context_with_next_sentence": true
    },
    {
        "source_sentence": "而今或時用權智訶，以實智攝，如彈國王、長者，即是權訶；",
        "from": "T38n1777_006:0561b05_22",
        "context_with_next_sentence": true
    },
    {
        "source_sentence": "當樂佛身，是實攝也。",
        "from": "T38n1777_006:0561b06_9",
        "context_with_next_sentence": true
    },
    {
        "source_sentence": "如訶須菩提云「於食等者，於法亦等」，入八邪而得八正，是用實智訶，還用權攝；",
        "from": "T38n1777_006:0561b08_4",
        "context_with_next_sentence": true
    },
    {
        "source_sentence": "云「如佛說幻人，以是事訶，寧有懼不」，此即權攝，訶阿難亦爾。",
        "from": "T38n1777_006:0561b09_13",
        "context_with_next_sentence": true
    },
    {
        "source_sentence": "如訶彌勒等，實智訶，實智攝受；",
        "from": "T38n1777_006:0561b10_6",
        "context_with_next_sentence": true
    },
    {
        "source_sentence": "如訶迦旃延，權彈、權受。",
        "from": "T38n1777_006:0561b10_18",
        "context_with_next_sentence": true
    },
    {
        "source_sentence": "室內別義云云。",
        "from": "T38n1777_006:0561b11_3",
        "context_with_next_sentence": true
    },
    {
        "source_sentence": "故知淨名折伏、攝受，成於此教也。",
        "from": "T38n1777_006:0561b11_19",
        "context_with_next_sentence": true
    },
    {
        "source_sentence": "第五、約觀心明權實者，觀中道時，以二觀為方便，得入中道，是權折伏，實智攝受；",
        "from": "T38n1777_006:0561b13_14",
        "context_with_next_sentence": true
    },
    {
        "source_sentence": "若觀中道而發二乘觀，即是實智折伏，權智攝受；",
        "from": "T38n1777_006:0561b14_16",
        "context_with_next_sentence": true
    },
    {
        "source_sentence": "若觀二諦，還發二觀，即是權折伏、權攝受；",
        "from": "T38n1777_006:0561b15_16",
        "context_with_next_sentence": true
    },
    {
        "source_sentence": "若觀中道，還發中道，即是實智折伏、實智攝受。",
        "from": "T38n1777_006:0561b16_16",
        "context_with_next_sentence": true
    },
    {
        "source_sentence": "復次，善將四隨用心，如《大止觀》三十六轉解說，即是觀心折伏、攝受，正法得住也。",
        "from": "T38n1777_006:0561b18_13",
        "context_with_next_sentence": true
    },
    {
        "source_sentence": "大段第五明教相者，前大段四重，釋此經一部正意略顯，但此經與眾經有同有異，事須分別。",
        "from": "T38n1777_006:0561b20_14",
        "context_with_next_sentence": true
    },
    {
        "source_sentence": "而前明四教，處處簡別教相，辨眾經同異，大意略應可見。",
        "from": "T38n1777_006:0561b22_1",
        "context_with_next_sentence": true
    },
    {
        "source_sentence": "但恐散明教相同異，尋者或未明了，今須更釋此經同異之相，就此即為四意：",
        "from": "T38n1777_006:0561b23_15",
        "context_with_next_sentence": true
    },
    {
        "source_sentence": "第一，明教相大意　第二，略出諸師判教不同　第三，研詳去取　第四，正明判經教相第一、明教相大意者，諸經同明體、宗、用，赴緣利物，而有同異者，但以稟教之徒，根緣不一，時方有別。",
        "from": "T38n1777_006:0561b29_4",
        "context_with_next_sentence": true
    },
    {
        "source_sentence": "是以大聖設教，名字不同，言方亦別也，故有頓、漸赴機，至如《華嚴》廣明菩薩行位；",
        "from": "T38n1777_006:0561c02_1",
        "context_with_next_sentence": true
    },
    {
        "source_sentence": "三藏偏說小乘；",
        "from": "T38n1777_006:0561c02_8",
        "context_with_next_sentence": true
    },
    {
        "source_sentence": "方等破小、顯大；",
        "from": "T38n1777_006:0561c02_16",
        "context_with_next_sentence": true
    },
    {
        "source_sentence": "《大品》歷法，遣蕩會宗；",
        "from": "T38n1777_006:0561c03_4",
        "context_with_next_sentence": true
    },
    {
        "source_sentence": "《法花》結撮始終，開權顯實；",
        "from": "T38n1777_006:0561c03_18",
        "context_with_next_sentence": true
    },
    {
        "source_sentence": "《涅槃》解釋眾經，同歸佛性常住。",
        "from": "T38n1777_006:0561c04_10",
        "context_with_next_sentence": true
    },
    {
        "source_sentence": "今此經抑揚褒貶，赴機說不思議解脫者，猶是方等之教。",
        "from": "T38n1777_006:0561c05_15",
        "context_with_next_sentence": true
    },
    {
        "source_sentence": "第二、略出諸師判教不同者，若觀岌法師「三時明義」：",
        "from": "T38n1777_006:0561c06_20",
        "context_with_next_sentence": true
    },
    {
        "source_sentence": "一，有相法輪；",
        "from": "T38n1777_006:0561c07_6",
        "context_with_next_sentence": true
    },
    {
        "source_sentence": "二，無相法輪；",
        "from": "T38n1777_006:0561c07_13",
        "context_with_next_sentence": true
    },
    {
        "source_sentence": "三，常住法輪。",
        "from": "T38n1777_006:0561c07_20",
        "context_with_next_sentence": true
    },
    {
        "source_sentence": "此經並屬第二時無相得道，未明佛性常住涅槃。",
        "from": "T38n1777_006:0561c08_18",
        "context_with_next_sentence": true
    },
    {
        "source_sentence": "若開善、光宅判教，有三種：",
        "from": "T38n1777_006:0561c09_12",
        "context_with_next_sentence": true
    },
    {
        "source_sentence": "一頓、二漸、三偏方不定。",
        "from": "T38n1777_006:0561c10_2",
        "context_with_next_sentence": true
    },
    {
        "source_sentence": "漸教分為五時，此經是第三時折挫聲聞、褒揚菩薩之教，猶未會三歸一，辨佛性常住。",
        "from": "T38n1777_006:0561c12_2",
        "context_with_next_sentence": true
    },
    {
        "source_sentence": "若是莊嚴「四時明義」，此經猶屬般若無相得道，亦未明會三歸一，佛性常住。",
        "from": "T38n1777_006:0561c13_16",
        "context_with_next_sentence": true
    },
    {
        "source_sentence": "若是《地論》「四宗明義」，此經即是真宗大乘緣起反出之教。",
        "from": "T38n1777_006:0561c15_2",
        "context_with_next_sentence": true
    },
    {
        "source_sentence": "若是流支「半滿明義」，此經即是滿字之說，不異《華嚴》、《涅槃》。",
        "from": "T38n1777_006:0561c16_13",
        "context_with_next_sentence": true
    },
    {
        "source_sentence": "從來名義，古今判教不同，《法華玄義》別當委出也。",
        "from": "T38n1777_006:0561c17_11",
        "context_with_next_sentence": true
    },
    {
        "source_sentence": "第三、研詳去取者，若言此經是第二時教，或第三時說，未明佛性常住者，此經明不思議真性，真性豈非佛性！",
        "from": "T38n1777_006:0561c19_18",
        "context_with_next_sentence": true
    },
    {
        "source_sentence": "若言不明常住，此經云「如來之身，即是金剛之體。",
        "from": "T38n1777_006:0561c21_1",
        "context_with_next_sentence": true
    },
    {
        "source_sentence": "眾惡永盡，眾善普會。",
        "from": "T38n1777_006:0561c21_11",
        "context_with_next_sentence": true
    },
    {
        "source_sentence": "當何有疾」，豈非常住也！",
        "from": "T38n1777_006:0561c22_1",
        "context_with_next_sentence": true
    },
    {
        "source_sentence": "次，若言此經是真宗之教，過法華者，何故諸聲聞人於此經中不見佛性，同《法華》、《涅槃》也！",
        "from": "T38n1777_006:0561c24_1",
        "context_with_next_sentence": true
    },
    {
        "source_sentence": "次，若言此經即是滿字，明佛性常住者，何故《涅槃》判為生蘇之教！",
        "from": "T38n1777_006:0561c25_11",
        "context_with_next_sentence": true
    },
    {
        "source_sentence": "生蘇既不得，即是醍醐，此經何得即與《涅槃》滿字齊也！",
        "from": "T38n1777_006:0561c26_16",
        "context_with_next_sentence": true
    },
    {
        "source_sentence": "引諸經論，檢覈眾義，備出《法華玄義》也。",
        "from": "T38n1777_006:0561c27_14",
        "context_with_next_sentence": true
    },
    {
        "source_sentence": "第四、正明判此經教相者，但如來經教，乃遍滿三千，元其正意，不出四種：",
        "from": "T38n1777_006:0561c29_6",
        "context_with_next_sentence": true
    },
    {
        "source_sentence": "一者，頓教；",
        "from": "T38n1777_006:0561c29_12",
        "context_with_next_sentence": true
    },
    {
        "source_sentence": "二者，漸教；",
        "from": "T38n1777_006:0561c29_18",
        "context_with_next_sentence": true
    },
    {
        "source_sentence": "三者，不定教；",
        "from": "T38n1777_006:0561c29_25",
        "context_with_next_sentence": true
    },
    {
        "source_sentence": "四者，祕密教。",
        "from": "T38n1777_006:0562a01_6",
        "context_with_next_sentence": true
    },
    {
        "source_sentence": "一、頓教者，即《華嚴經》也，譬如日出，前照高山。",
        "from": "T38n1777_006:0562a02_6",
        "context_with_next_sentence": true
    },
    {
        "source_sentence": "又如《涅槃經》云「雪山有草，名曰忍辱。",
        "from": "T38n1777_006:0562a03_2",
        "context_with_next_sentence": true
    },
    {
        "source_sentence": "牛若食者，即得醍醐」，即其義也。",
        "from": "T38n1777_006:0562a03_18",
        "context_with_next_sentence": true
    },
    {
        "source_sentence": "然雖云「頓教為化菩薩」，不無兼開別教方便，故《無量義經》云「《摩訶般若》、《華嚴海空》宣說菩薩歷劫修行，而未曾宣說如是甚深《無量義經》」。",
        "from": "T38n1777_006:0562a06_19",
        "context_with_next_sentence": true
    },
    {
        "source_sentence": "未同《法華》三乘，同得開佛知見，發本顯迹，成道已來甚大久遠，如此即不與諸法師同也。",
        "from": "T38n1777_006:0562a08_15",
        "context_with_next_sentence": true
    },
    {
        "source_sentence": "二、漸教者，即是五味相生。",
        "from": "T38n1777_006:0562a09_8",
        "context_with_next_sentence": true
    },
    {
        "source_sentence": "三藏初門，所說事戒、定，即是從牛出乳。",
        "from": "T38n1777_006:0562a10_5",
        "context_with_next_sentence": true
    },
    {
        "source_sentence": "三藏教明生滅四諦，即是從乳出酪。",
        "from": "T38n1777_006:0562a11_2",
        "context_with_next_sentence": true
    },
    {
        "source_sentence": "方等大乘最初說無生四諦，無量、無作對破小乘，訶責聲聞樂小法者，即是從酪出生蘇。",
        "from": "T38n1777_006:0562a13_2",
        "context_with_next_sentence": true
    },
    {
        "source_sentence": "《摩訶般若》亦說無生四諦，而具明無量四諦，宣說歷劫修行，亦說無作四諦，會小乘法皆是摩訶衍，令聲聞轉教，即是從生蘇出熟蘇。",
        "from": "T38n1777_006:0562a16_2",
        "context_with_next_sentence": true
    },
    {
        "source_sentence": "如《法華》說一實無作四諦，為諸聲聞開佛知見，悉受記莂，成大果實，如秋收冬藏，更無所作，即是從熟蘇出醍醐。",
        "from": "T38n1777_006:0562a18_11",
        "context_with_next_sentence": true
    },
    {
        "source_sentence": "又，《涅槃經》為諸比丘說三修佛性，一實無作四諦，為諸聲聞開決慧眼，見佛性，安置諸子祕密之藏，亦是從熟蘇出醍醐。",
        "from": "T38n1777_006:0562a21_5",
        "context_with_next_sentence": true
    },
    {
        "source_sentence": "故《無量義經》明說《大品》在《法華》前，《大智論》云「《摩訶般若》在《法華》後」，如此明五味之義，與常塗一往似同，細心比並，辨次解義，不相關也。",
        "from": "T38n1777_006:0562a24_6",
        "context_with_next_sentence": true
    },
    {
        "source_sentence": "三、明不定教者，亦不同舊解，別有遍方不定之說。",
        "from": "T38n1777_006:0562a25_7",
        "context_with_next_sentence": true
    },
    {
        "source_sentence": "今但於五味教內利根之人不同，教教悉皆得見佛性，故有滿字之義，故《涅槃經》云「譬如有人，置毒於乳，乃至醍醐，亦能殺人」。",
        "from": "T38n1777_006:0562a28_5",
        "context_with_next_sentence": true
    },
    {
        "source_sentence": "所以梁武、流支、攝山三家，此經、《大品》皆是滿字，明佛性辨常，意在此也。",
        "from": "T38n1777_006:0562a29_17",
        "context_with_next_sentence": true
    },
    {
        "source_sentence": "四、祕密教者，《大智論》云「佛初成道，鹿苑轉四諦法輪。",
        "from": "T38n1777_006:0562b01_22",
        "context_with_next_sentence": true
    },
    {
        "source_sentence": "顯露教中，明五人見諦，得須陀洹果，八萬人得法眼淨；",
        "from": "T38n1777_006:0562b03_4",
        "context_with_next_sentence": true
    },
    {
        "source_sentence": "祕密教，無量菩薩聞說大乘，得無生忍。",
        "from": "T38n1777_006:0562b04_2",
        "context_with_next_sentence": true
    },
    {
        "source_sentence": "復次，始從得道，至泥洹夜，常說般若」，或可即其義也。",
        "from": "T38n1777_006:0562b05_5",
        "context_with_next_sentence": true
    },
    {
        "source_sentence": "此經云「佛以一音演說法，眾生隨類各得解」，此亦是祕密教之相。",
        "from": "T38n1777_006:0562b06_15",
        "context_with_next_sentence": true
    },
    {
        "source_sentence": "若時眾皆不得聞見，即是祕密教也。",
        "from": "T38n1777_006:0562b07_11",
        "context_with_next_sentence": true
    },
    {
        "source_sentence": "問曰：",
        "from": "T38n1777_006:0562b07_14",
        "context_with_next_sentence": true
    },
    {
        "source_sentence": "若爾，可無遍方不定說耶？",
        "from": "T38n1777_006:0562b08_5",
        "context_with_next_sentence": true
    },
    {
        "source_sentence": "答曰：",
        "from": "T38n1777_006:0562b08_8",
        "context_with_next_sentence": true
    },
    {
        "source_sentence": "五味次第，尚得論不定遍方，設有異說，此復何須論也！",
        "from": "T38n1777_006:0562b09_13",
        "context_with_next_sentence": true
    },
    {
        "source_sentence": "婆羅門將偈來此，出四種論，所謂牛王論、蝦蟇跳論、師子論、鳥眼論。",
        "from": "T38n1777_006:0562b11_3",
        "context_with_next_sentence": true
    },
    {
        "source_sentence": "今借便用此四種論，通前四種教：",
        "from": "T38n1777_006:0562b11_18",
        "context_with_next_sentence": true
    },
    {
        "source_sentence": "牛王論通頓教，蝦蟇跳論通漸教，師子論通不定教，鳥眼論通祕密教。",
        "from": "T38n1777_006:0562b13_10",
        "context_with_next_sentence": true
    },
    {
        "source_sentence": "今判此經非是頓教，乃至五味漸教生蘇之味。",
        "from": "T38n1777_006:0562b14_10",
        "context_with_next_sentence": true
    },
    {
        "source_sentence": "若約不定教，即是置毒生蘇而殺人也。",
        "from": "T38n1777_006:0562b15_8",
        "context_with_next_sentence": true
    },
    {
        "source_sentence": "利根菩薩，於此教入不二法門，見佛性，住不可思議解脫涅槃，即滿字之教。",
        "from": "T38n1777_006:0562b17_3",
        "context_with_next_sentence": true
    },
    {
        "source_sentence": "若祕密，即不可知也。",
        "from": "T38n1777_006:0562b17_13",
        "context_with_next_sentence": true
    },
    {
        "source_sentence": "此經意，不主明教相，是故不須委曲也。",
        "from": "T38n1777_006:0562b18_10",
        "context_with_next_sentence": true
    },
    {
        "source_sentence": "但教相義，多有所關，最為難解難明。",
        "from": "T38n1777_006:0562b19_6",
        "context_with_next_sentence": true
    },
    {
        "source_sentence": "《法華玄》辨四教義，方可得略見大意耳。",
        "from": "T38n1777_006:0562b20_4",
        "context_with_next_sentence": true
    },
    {
        "source_sentence": "佛法不思議，　　唯教相難解。",
        "from": "T38n1777_006:0562b21_13",
        "context_with_next_sentence": true
    },
    {
        "source_sentence": "二乘及菩薩，　　尚所不能測；",
        "from": "T38n1777_006:0562b22_13",
        "context_with_next_sentence": true
    },
    {
        "source_sentence": "何況諸凡夫，　　而欲判此事？",
        "from": "T38n1777_006:0562b23_13",
        "context_with_next_sentence": true
    },
    {
        "source_sentence": "譬如生盲人，　　分別日輪相，",
        "from": "T38n1777_006:0562b24_0",
        "context_with_next_sentence": true
    },
    {
        "source_sentence": "欲判虛空界，　　一切諸色法，",
        "from": "T38n1777_006:0562b25_0",
        "context_with_next_sentence": true
    },
    {
        "source_sentence": "而言了達者，　　畢竟無是事。",
        "from": "T38n1777_006:0562b26_13",
        "context_with_next_sentence": true
    },
    {
        "source_sentence": "是故說法者，　　各生慚愧心，",
        "from": "T38n1777_006:0562b27_0",
        "context_with_next_sentence": true
    },
    {
        "source_sentence": "自責無明闇，　　捨戲論諍競。",
        "from": "T38n1777_006:0562b28_13",
        "context_with_next_sentence": true
    },
    {
        "source_sentence": "維摩經玄疏卷第六",
        "from": "T38n1777_006:0562b29_100",
        "context_with_next_sentence": false
    }
]