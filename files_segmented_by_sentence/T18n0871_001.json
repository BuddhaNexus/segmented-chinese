[
    {
        "source_sentence": "金剛頂瑜伽略述三十七尊心要",
        "from": "T18n0871_001:0291c21_0",
        "context_with_next_sentence": true
    },
    {
        "source_sentence": "大廣智三藏和上於",
        "from": "T18n0871_001:0291c23_0",
        "context_with_next_sentence": true
    },
    {
        "source_sentence": "含暉院承明殿道場說",
        "from": "T18n0871_001:0291c24_0",
        "context_with_next_sentence": true
    },
    {
        "source_sentence": "爾時毘盧遮那如來，於須彌盧金剛摩尼寶峯樓閣，至已，金剛界如來，以一切如來加持，於一切如來獅子座，一切面安立。",
        "from": "T18n0871_001:0291c27_14",
        "context_with_next_sentence": true
    },
    {
        "source_sentence": "時大菩提心不動如來、大福德聚寶生如來、三摩地妙法藏觀自在王如來、毘首羯磨成就一切事業不空成就如來，一切如來加持自身婆伽梵釋迦牟尼如來，一切平等善通達故，一切方平等，觀察四方而坐。",
        "from": "T18n0871_001:0292a03_10",
        "context_with_next_sentence": true
    },
    {
        "source_sentence": "夫修行者初發信心，以表菩提心，即大圓鏡智紇哩娜野心，是眾生內心，安吽字為種子，所變種子為月輪，於輪光明中，想五智金剛杵光明照徹，即易杵為金剛薩埵，即普賢菩薩之異名，此表東方阿閦如來金剛部也，即大圓鏡智是也。",
        "from": "T18n0871_001:0292a09_7",
        "context_with_next_sentence": true
    },
    {
        "source_sentence": "次當禮南方福德聚寶生如來，想持摩尼寶缾，想與一切如來灌頂，即虛空藏菩薩，執摩尼寶珠，成滿一切眾生所求之願，由此福德聚功德，無量無邊赫奕威光，所求預滿，此乃寶生如來寶部所攝也，即平等性智也。",
        "from": "T18n0871_001:0292a14_6",
        "context_with_next_sentence": true
    },
    {
        "source_sentence": "次禮西方阿彌陀如來，表一切如來三摩地智，由初發心便能轉法輪，辯無言說、理無涯際，語部所收，能令眾生聰明利智，此乃西方法部所攝也，即妙觀察智也。",
        "from": "T18n0871_001:0292a17_19",
        "context_with_next_sentence": true
    },
    {
        "source_sentence": "次禮北方不空成就如來也，以大慈方便，能成一切如來事業，及以眾生事業，由毘首羯磨菩薩善巧智方便，能成就一切有情菩提心，畢竟不退，坐菩提道場，降伏眾魔，多諸方便無令沮壞，亦能變虛空為庫藏，其中珍寶滿虛空中，供養十方微塵一切諸佛，此虛空庫菩薩，即毘首羯磨菩薩之異名，行願所成印，傳堅固解脫之門，善能護持三密門之大印方便，此乃業部所攝，即成所作智也。",
        "from": "T18n0871_001:0292a26_17",
        "context_with_next_sentence": true
    },
    {
        "source_sentence": "其所禮四方佛儀軌，乃至真言，具在經中明說。",
        "from": "T18n0871_001:0292a27_19",
        "context_with_next_sentence": true
    },
    {
        "source_sentence": "應知其中方毘盧遮那佛，即如來部也。",
        "from": "T18n0871_001:0292a28_16",
        "context_with_next_sentence": true
    },
    {
        "source_sentence": "報身圓滿，萬德莊嚴，於須彌盧頂寶峯樓閣大摩尼寶殿，坐金剛臺，成等正覺，降伏眾魔，於諸毛孔放大光明，十方如來及諸聖眾，咸來同證，十地滿足菩薩，皆歸此會，各處本方座位，住三摩地心，皆從毘盧遮那如來心內智中，流出無量無邊祕密法門，菩薩修行相應三昧，瑜伽理智滿法界心，此大菩提五智圓滿，即毘盧遮那如來真如法界智，處中位也。",
        "from": "T18n0871_001:0292b08_1",
        "context_with_next_sentence": true
    },
    {
        "source_sentence": "次入十六大菩薩三摩地位。",
        "from": "T18n0871_001:0292b09_11",
        "context_with_next_sentence": true
    },
    {
        "source_sentence": "夫修真言行人，須知十六大菩薩三摩地次第各各不同，於三昧耶心差別有異。",
        "from": "T18n0871_001:0292b11_15",
        "context_with_next_sentence": true
    },
    {
        "source_sentence": "且如金剛薩埵，東方為首，大菩提心，從初發意堅固勇猛，住三摩地智，自受用身光明赫奕，廣照無邊，執五智金剛杵，據其座位，傲慢自在，即金剛薩埵之事。",
        "from": "T18n0871_001:0292b15_6",
        "context_with_next_sentence": true
    },
    {
        "source_sentence": "經偈曰：",
        "from": "T18n0871_001:0292b15_10",
        "context_with_next_sentence": true
    },
    {
        "source_sentence": "「奇哉大普賢，　　堅薩埵自然，",
        "from": "T18n0871_001:0292b16_0",
        "context_with_next_sentence": true
    },
    {
        "source_sentence": "從堅固無身，　　獲得薩埵身。",
        "from": "T18n0871_001:0292b17_13",
        "context_with_next_sentence": true
    },
    {
        "source_sentence": "」雖證薩埵正位，而見惑未除，一切有情將何引化？",
        "from": "T18n0871_001:0292b19_2",
        "context_with_next_sentence": true
    },
    {
        "source_sentence": "須行四攝法而濟度之。",
        "from": "T18n0871_001:0292b19_12",
        "context_with_next_sentence": true
    },
    {
        "source_sentence": "四攝法者何？",
        "from": "T18n0871_001:0292b19_18",
        "context_with_next_sentence": true
    },
    {
        "source_sentence": "布施、愛語、利行、同事等而攝取之。",
        "from": "T18n0871_001:0292b20_15",
        "context_with_next_sentence": true
    },
    {
        "source_sentence": "所以金剛王菩薩執雙金剛鉤，用為召集而攝召之，即不空王菩薩妙用也。",
        "from": "T18n0871_001:0292b22_8",
        "context_with_next_sentence": true
    },
    {
        "source_sentence": "經偈曰：",
        "from": "T18n0871_001:0292b22_12",
        "context_with_next_sentence": true
    },
    {
        "source_sentence": "「奇哉不空王，　　金剛所生鉤，",
        "from": "T18n0871_001:0292b23_0",
        "context_with_next_sentence": true
    },
    {
        "source_sentence": "由遍一切佛，　　最勝能鉤召。",
        "from": "T18n0871_001:0292b24_13",
        "context_with_next_sentence": true
    },
    {
        "source_sentence": "」雖有鉤召，然未具大悲之心，須發愛念一切有情而興救護。",
        "from": "T18n0871_001:0292b26_6",
        "context_with_next_sentence": true
    },
    {
        "source_sentence": "於是金剛愛菩薩，乃執大悲之箭，能射二乘計執之心，若能所未忘，豈為濟拔？",
        "from": "T18n0871_001:0292b28_4",
        "context_with_next_sentence": true
    },
    {
        "source_sentence": "持此大悲弓箭，亦能殺害一切煩惱，直取菩提，即金剛愛菩薩之行位。",
        "from": "T18n0871_001:0292b29_16",
        "context_with_next_sentence": true
    },
    {
        "source_sentence": "經偈曰：",
        "from": "T18n0871_001:0292c01_1",
        "context_with_next_sentence": true
    },
    {
        "source_sentence": "「奇哉自性淨，　　隨染欲自然，",
        "from": "T18n0871_001:0292c02_0",
        "context_with_next_sentence": true
    },
    {
        "source_sentence": "離欲清淨故，　　以染而調伏。",
        "from": "T18n0871_001:0292c03_13",
        "context_with_next_sentence": true
    },
    {
        "source_sentence": "」由斯勝行，極喜善哉，即獲一切善法三種祕密心，善口善意善身，三善法門三業清淨，讚善功德無量無邊，即善哉菩薩之本事也。",
        "from": "T18n0871_001:0292c06_18",
        "context_with_next_sentence": true
    },
    {
        "source_sentence": "經偈曰：",
        "from": "T18n0871_001:0292c07_3",
        "context_with_next_sentence": true
    },
    {
        "source_sentence": "「奇哉我善哉，　　諸一切勝智，",
        "from": "T18n0871_001:0292c08_0",
        "context_with_next_sentence": true
    },
    {
        "source_sentence": "所離分別者，　　能生究竟喜。",
        "from": "T18n0871_001:0292c09_13",
        "context_with_next_sentence": true
    },
    {
        "source_sentence": "」已上金剛部四菩薩也。",
        "from": "T18n0871_001:0292c10_9",
        "context_with_next_sentence": true
    },
    {
        "source_sentence": "由斯善法，果願未圓，須臾灌頂莊嚴瑩飾其體，即虛空藏菩薩，持摩尼寶缾，復想一切如來發生大摩尼寶灌頂大菩薩，受位，乃至轉輪王住位時，悉皆為之，利益恒沙，無邊福德聚威德自在，此乃虛空藏菩薩之福智也。",
        "from": "T18n0871_001:0292c15_18",
        "context_with_next_sentence": true
    },
    {
        "source_sentence": "經偈曰：",
        "from": "T18n0871_001:0292c16_3",
        "context_with_next_sentence": true
    },
    {
        "source_sentence": "「奇哉妙灌頂，　　無上金剛寶，",
        "from": "T18n0871_001:0292c17_0",
        "context_with_next_sentence": true
    },
    {
        "source_sentence": "由佛無所著，　　名為三界主。",
        "from": "T18n0871_001:0292c18_13",
        "context_with_next_sentence": true
    },
    {
        "source_sentence": "」雖受灌頂，未獲威光，須得日輪圓光洞照千界，所以持金剛光明之日，赫奕暉煥，皎徹無涯，雖有微塵數日，莫能映奪也，此乃金剛威光菩薩之照徹也。",
        "from": "T18n0871_001:0292c22_8",
        "context_with_next_sentence": true
    },
    {
        "source_sentence": "經偈曰：",
        "from": "T18n0871_001:0292c22_12",
        "context_with_next_sentence": true
    },
    {
        "source_sentence": "「奇哉無比光，　　照耀有情界，",
        "from": "T18n0871_001:0292c23_0",
        "context_with_next_sentence": true
    },
    {
        "source_sentence": "能靜清淨者，　　諸佛救世者。",
        "from": "T18n0871_001:0292c24_13",
        "context_with_next_sentence": true
    },
    {
        "source_sentence": "」既光明廣大，功業彌高，錫賚酬賞，須有檀施。",
        "from": "T18n0871_001:0292c26_1",
        "context_with_next_sentence": true
    },
    {
        "source_sentence": "即金剛幢菩薩建立大摩尼幢上，安如意寶珠光，明照曜雨，摩尼百寶幢蓋，繒幡微妙香華，而皆施與一切有情所須隨意滿足檀波羅蜜行願，具大悲心，無量珍財，施無所施，所得無得之心，此乃金剛幢菩薩大悲願力也。",
        "from": "T18n0871_001:0293a02_4",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293a02_7",
        "context_with_next_sentence": true
    },
    {
        "source_sentence": "「奇哉無比幢，　　一切益成就，",
        "from": "T18n0871_001:0293a03_0",
        "context_with_next_sentence": true
    },
    {
        "source_sentence": "一切意滿者，　　令滿一切願。",
        "from": "T18n0871_001:0293a04_13",
        "context_with_next_sentence": true
    },
    {
        "source_sentence": "」既蒙施利，喜悅成心，即獲奇特之志，發言歡喜微笑悅樂，廣度有情喜捨之心，能事備矣，此金剛笑菩薩奇特之喜智也。",
        "from": "T18n0871_001:0293a07_14",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293a07_17",
        "context_with_next_sentence": true
    },
    {
        "source_sentence": "「奇哉我大笑，　　諸勝甚奇特，",
        "from": "T18n0871_001:0293a08_0",
        "context_with_next_sentence": true
    },
    {
        "source_sentence": "安立佛利益，　　常住妙等引。",
        "from": "T18n0871_001:0293a09_13",
        "context_with_next_sentence": true
    },
    {
        "source_sentence": "」已上寶部四菩薩也。",
        "from": "T18n0871_001:0293a10_8",
        "context_with_next_sentence": true
    },
    {
        "source_sentence": "雖能滿願，由恐散動，散動具有六種散動作意散動、自性散動、外散動、內散動、相散動、座散動，是名六種散動不能制止心王，須修三摩地法以住其心，殊勝行門微妙理義大悲方便，而筏喻之，勝義菩提行願因茲頓證，此乃觀自在菩薩之悲智也。",
        "from": "T18n0871_001:0293a15_11",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293a15_14",
        "context_with_next_sentence": true
    },
    {
        "source_sentence": "「奇哉我勝義，　　本清淨自然，",
        "from": "T18n0871_001:0293a16_0",
        "context_with_next_sentence": true
    },
    {
        "source_sentence": "諸法如筏喻，　　清淨而可得。",
        "from": "T18n0871_001:0293a17_13",
        "context_with_next_sentence": true
    },
    {
        "source_sentence": "」雖悟法圓滿，結使煩惱仍未遣之，於是文殊師利大菩薩，般若波羅蜜圓滿，智慧無涯，遂乃操持智劍，劃斷繒網，除害四魔、二乘確執之心，而無所住，不居空有，永絕二邊，能斷一切有情結使之心，常住無為智慧圓明，即文殊般若之智慧也。",
        "from": "T18n0871_001:0293a23_8",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293a23_11",
        "context_with_next_sentence": true
    },
    {
        "source_sentence": "「奇哉一切佛，　　我聞微妙音，",
        "from": "T18n0871_001:0293a24_0",
        "context_with_next_sentence": true
    },
    {
        "source_sentence": "由慧無色故，　　音聲而可得。",
        "from": "T18n0871_001:0293a25_13",
        "context_with_next_sentence": true
    },
    {
        "source_sentence": "」由斯斷惑，須妙法斯傳，即纔發心即轉法輪，菩薩住三摩地心，起大悲願行，轉正法輪，輪輻光明動大千界，三輪清淨，於諸曼陀羅以主宰，於諸魔所而教令之，調伏有情正受三昧，即金剛場菩薩之智輪用也。",
        "from": "T18n0871_001:0293b01_13",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293b01_16",
        "context_with_next_sentence": true
    },
    {
        "source_sentence": "「奇哉金剛輪，　　我金剛勝行，",
        "from": "T18n0871_001:0293b02_0",
        "context_with_next_sentence": true
    },
    {
        "source_sentence": "由纔發心故，　　能轉妙法輪。",
        "from": "T18n0871_001:0293b03_13",
        "context_with_next_sentence": true
    },
    {
        "source_sentence": "」妙法既轉，須頓入無言語。",
        "from": "T18n0871_001:0293b04_11",
        "context_with_next_sentence": true
    },
    {
        "source_sentence": "文字本空，真如法界，平等修多羅藏，怛沙法門圓滿，悟大乘無無不開演，以茲勝法共諸佛談論，念誦律，良一代真言備在此也。",
        "from": "T18n0871_001:0293b07_11",
        "context_with_next_sentence": true
    },
    {
        "source_sentence": "乃無言菩薩語智三摩地智也。",
        "from": "T18n0871_001:0293b08_5",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293b08_8",
        "context_with_next_sentence": true
    },
    {
        "source_sentence": "「奇哉我祕密，　　我名祕密語，",
        "from": "T18n0871_001:0293b09_0",
        "context_with_next_sentence": true
    },
    {
        "source_sentence": "所說微妙法，　　遠離諸戲論。",
        "from": "T18n0871_001:0293b10_13",
        "context_with_next_sentence": true
    },
    {
        "source_sentence": "」已上四菩薩法部也。",
        "from": "T18n0871_001:0293b11_8",
        "context_with_next_sentence": true
    },
    {
        "source_sentence": "雖通語智，而諸佛事業及眾生事業未成就之，即入一切業用善巧門之所成辨，廣興供養，利樂有情，以虛空為庫藏，是中珍寶滿虛空中，給濟蒼生，五種之施令無匱乏，十方如來一切諸佛微塵剎海普心供養，即毘首羯磨菩薩善巧智也。",
        "from": "T18n0871_001:0293b17_7",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293b17_10",
        "context_with_next_sentence": true
    },
    {
        "source_sentence": "「奇哉我不空，　　我一切業多，",
        "from": "T18n0871_001:0293b18_0",
        "context_with_next_sentence": true
    },
    {
        "source_sentence": "無功作佛事，　　能轉金剛業。",
        "from": "T18n0871_001:0293b19_13",
        "context_with_next_sentence": true
    },
    {
        "source_sentence": "」既具事業，堅固精進而妙用之，若不精修，魔即得便而生進退。",
        "from": "T18n0871_001:0293b21_8",
        "context_with_next_sentence": true
    },
    {
        "source_sentence": "所以被精進鎧甲，持萬行修心，守護法門，令不退轉。",
        "from": "T18n0871_001:0293b22_13",
        "context_with_next_sentence": true
    },
    {
        "source_sentence": "即慈護廣大，能除懈怠護堅猛之智，頓成究竟菩提，無不被矣。",
        "from": "T18n0871_001:0293b24_2",
        "context_with_next_sentence": true
    },
    {
        "source_sentence": "此乃難敵精進菩薩之大慈護也。",
        "from": "T18n0871_001:0293b24_16",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293b24_19",
        "context_with_next_sentence": true
    },
    {
        "source_sentence": "「奇哉堅固甲，　　我堅固固者，",
        "from": "T18n0871_001:0293b25_0",
        "context_with_next_sentence": true
    },
    {
        "source_sentence": "由堅固無身，　　獲得堅固身。",
        "from": "T18n0871_001:0293b26_13",
        "context_with_next_sentence": true
    },
    {
        "source_sentence": "」精進既具，天魔、蘊魔及煩惱魔等，須摧伏之，示金剛藥叉形，作可畏色，熾焰赫奕，恚怒威猛，持金剛牙安自口中，能食一切有情無始無明，及諸執見，而摧滅之，作大悲方便，而能恐怖一切如來，此乃金剛藥叉菩薩大悲方便之智也。",
        "from": "T18n0871_001:0293c03_4",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293c03_7",
        "context_with_next_sentence": true
    },
    {
        "source_sentence": "「奇哉大方便，　　諸佛之悲愍，",
        "from": "T18n0871_001:0293c04_0",
        "context_with_next_sentence": true
    },
    {
        "source_sentence": "由有形寂靜，　　示作暴怒形。",
        "from": "T18n0871_001:0293c05_13",
        "context_with_next_sentence": true
    },
    {
        "source_sentence": "」由斯威猛，解脫之理而助成之，三輪苦際眾生，祕密金剛而能濟度，大權方便三密加持，祕印心傳，住三摩地，一切法要而能解縛，脫苦與樂住四無量心，此乃金剛拳菩薩密印智也。",
        "from": "T18n0871_001:0293c10_3",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293c10_6",
        "context_with_next_sentence": true
    },
    {
        "source_sentence": "「奇哉我堅縛，　　我堅三昧耶，",
        "from": "T18n0871_001:0293c11_0",
        "context_with_next_sentence": true
    },
    {
        "source_sentence": "成諸意樂故，　　解脫者為縛。",
        "from": "T18n0871_001:0293c12_13",
        "context_with_next_sentence": true
    },
    {
        "source_sentence": "」已上四菩薩羯磨部也。",
        "from": "T18n0871_001:0293c13_9",
        "context_with_next_sentence": true
    },
    {
        "source_sentence": "阿閦如來於內心證得金剛波羅蜜，入金剛三昧耶加持一切三摩地智，自受用故，從五峯光明金剛菩提心三摩地智中流出金剛光明，遍照十方世界，淨一切眾生大菩提心，還來收一聚，為令印一切菩薩，自受用三昧耶智故，成金剛波羅蜜菩薩形，持金剛杵於毘盧遮那如來前月輪而住。",
        "from": "T18n0871_001:0293c20_13",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293c20_16",
        "context_with_next_sentence": true
    },
    {
        "source_sentence": "「奇哉一切佛，　　我堅金剛身，",
        "from": "T18n0871_001:0293c21_0",
        "context_with_next_sentence": true
    },
    {
        "source_sentence": "由堅無身故，　　獲得金剛身。",
        "from": "T18n0871_001:0293c22_13",
        "context_with_next_sentence": true
    },
    {
        "source_sentence": "」寶生如來於內心證得虛空寶大摩尼藏功德三摩地智，自受用故，從虛空寶大摩尼藏功德三摩地智流出虛空寶光明，遍照十方世界，令一切眾生功德圓滿，還來收一聚，為令印一切菩薩，受用三昧耶智故，成金剛寶波羅蜜菩薩形，持大摩尼寶，於毘盧遮那如來右邊月輪而住。",
        "from": "T18n0871_001:0293c29_7",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0293c29_10",
        "context_with_next_sentence": true
    },
    {
        "source_sentence": "「奇哉一切佛，　　我名寶金剛，",
        "from": "T18n0871_001:0294a01_0",
        "context_with_next_sentence": true
    },
    {
        "source_sentence": "於一切印眾，　　堅灌頂理趣。",
        "from": "T18n0871_001:0294a02_13",
        "context_with_next_sentence": true
    },
    {
        "source_sentence": "」觀自在王如來於內心證得大蓮華智慧三摩地智，自受用故，從大蓮華智慧三摩地智流出蓮華光明，遍照十方世界，淨一切眾生客塵煩惱，還來收一聚，為令印一切菩薩，受用三昧耶自受用智故，成法波羅蜜菩薩形，持大蓮華，於毘盧遮那如來後月輪而住。",
        "from": "T18n0871_001:0294a08_17",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294a09_1",
        "context_with_next_sentence": true
    },
    {
        "source_sentence": "「奇哉一切佛，　　法金剛我淨，",
        "from": "T18n0871_001:0294a10_0",
        "context_with_next_sentence": true
    },
    {
        "source_sentence": "由自性清淨，　　令貪染無垢。",
        "from": "T18n0871_001:0294a11_13",
        "context_with_next_sentence": true
    },
    {
        "source_sentence": "」不空成就如來於內心證得羯磨金剛大精進三摩地智，自受用故，從羯磨金剛大精進三摩地智流出羯磨光明，遍照十方世界，令一切眾生，除一切懈怠成大精進，還來收一聚，為令印一切菩薩，自受用三摩耶智故，成羯磨波羅蜜菩薩形，持羯磨金剛，於毘盧遮那如來左邊月輪而住。",
        "from": "T18n0871_001:0294a18_9",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294a18_12",
        "context_with_next_sentence": true
    },
    {
        "source_sentence": "「奇哉一切佛，　　我多業金剛，",
        "from": "T18n0871_001:0294a19_0",
        "context_with_next_sentence": true
    },
    {
        "source_sentence": "由一成一切，　　佛界善作業。",
        "from": "T18n0871_001:0294a20_13",
        "context_with_next_sentence": true
    },
    {
        "source_sentence": "」已上四波羅蜜大菩薩堅固之體，由若虛空，無能沮壞，為焰塵雲霧能翳空界，日月之光猶為障礙，一切眾生本來自性清淨，為客塵煩惱能所二相纏染其心，不得自在，今此妄想，所有本體自空，了諸法不生，空有無礙。",
        "from": "T18n0871_001:0294a25_19",
        "context_with_next_sentence": true
    },
    {
        "source_sentence": "於是毘盧遮那佛即住菩提心觀，徹照圓明，流出適悅，莊嚴種種供養，此乃金剛喜戲菩薩大菩提心之妙用也，於不動如來曼荼羅左邊月輪而住。",
        "from": "T18n0871_001:0294a29_6",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294a29_9",
        "context_with_next_sentence": true
    },
    {
        "source_sentence": "「奇哉無比有，　　諸佛中供養，",
        "from": "T18n0871_001:0294b01_0",
        "context_with_next_sentence": true
    },
    {
        "source_sentence": "由貪染供養，　　能轉諸供養。",
        "from": "T18n0871_001:0294b02_13",
        "context_with_next_sentence": true
    },
    {
        "source_sentence": "」今具喜戲供養，毘盧遮那佛於內心流出金剛寶鬘嚴飾其體，即集眾寶用為莊嚴，寶聚光明福德圓滿，五種施願而能滿足，於南方寶生如來曼荼羅左邊月輪而住。",
        "from": "T18n0871_001:0294b06_13",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294b06_16",
        "context_with_next_sentence": true
    },
    {
        "source_sentence": "「奇哉我無比，　　稱為寶供養，",
        "from": "T18n0871_001:0294b07_0",
        "context_with_next_sentence": true
    },
    {
        "source_sentence": "於三界王勝，　　教勅受供養。",
        "from": "T18n0871_001:0294b08_13",
        "context_with_next_sentence": true
    },
    {
        "source_sentence": "」寶鬘供養已，即毘盧遮那於內心流出大悲方便，住三摩地心，發歌讚諷詠。",
        "from": "T18n0871_001:0294b10_14",
        "context_with_next_sentence": true
    },
    {
        "source_sentence": "而興供養已，獲得六十四種梵音住說法無礙，其音清雅，令眾樂簫瑟箜篌而能供養，此即音聲為佛事也。",
        "from": "T18n0871_001:0294b13_2",
        "context_with_next_sentence": true
    },
    {
        "source_sentence": "法利言說，本體自空，真如凝然法界清淨，此乃金剛歌菩薩供養語智也，於觀自在王如來曼荼羅左邊月輪而住。",
        "from": "T18n0871_001:0294b15_12",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294b15_15",
        "context_with_next_sentence": true
    },
    {
        "source_sentence": "「奇哉成歌詠，　　我供諸見者，",
        "from": "T18n0871_001:0294b16_0",
        "context_with_next_sentence": true
    },
    {
        "source_sentence": "由此供養故，　　諸法如響應。",
        "from": "T18n0871_001:0294b17_13",
        "context_with_next_sentence": true
    },
    {
        "source_sentence": "」雖具歌詠，而未獲神通，即毘盧遮那佛於內心中，流出如來事業及眾生事業，作善巧智及自受用智，種種供養，結金剛舞印廣大儀軌，現大神通，妙舞莊嚴以為佛事，微塵佛剎供養恒沙，於三昧門出入無礙，此乃金剛舞菩薩妙用也，依不空成就如來曼荼羅左邊月輪而住。",
        "from": "T18n0871_001:0294b24_4",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294b24_7",
        "context_with_next_sentence": true
    },
    {
        "source_sentence": "「奇哉廣供養，　　作諸供養故，",
        "from": "T18n0871_001:0294b25_0",
        "context_with_next_sentence": true
    },
    {
        "source_sentence": "由金剛舞儀，　　安立佛供養。",
        "from": "T18n0871_001:0294b26_13",
        "context_with_next_sentence": true
    },
    {
        "source_sentence": "」已上四菩薩內供養也。",
        "from": "T18n0871_001:0294b27_9",
        "context_with_next_sentence": true
    },
    {
        "source_sentence": "阿閦如來於內心中流出焚香菩薩，供養毘盧遮那如來，其香雲海遍周法界，見聞覺知者，能生適悅，能遍入諸佛體中，悅樂歡喜，此乃金剛焚香菩薩作大佛事供養也。",
        "from": "T18n0871_001:0294c02_14",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294c02_17",
        "context_with_next_sentence": true
    },
    {
        "source_sentence": "「奇哉大供養，　　悅澤具端嚴，",
        "from": "T18n0871_001:0294c03_0",
        "context_with_next_sentence": true
    },
    {
        "source_sentence": "由薩埵遍入，　　速疾證菩提。",
        "from": "T18n0871_001:0294c04_13",
        "context_with_next_sentence": true
    },
    {
        "source_sentence": "」香已供養，寶生如來於內心流出微妙覺華，而奉獻毘盧遮那如來。",
        "from": "T18n0871_001:0294c06_9",
        "context_with_next_sentence": true
    },
    {
        "source_sentence": "由金剛寶蓮，其華開敷光明，厥色鮮美，福德之聚種種莊嚴，能施有情安樂之願，此乃金剛華菩薩而妙用也。",
        "from": "T18n0871_001:0294c09_1",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294c09_4",
        "context_with_next_sentence": true
    },
    {
        "source_sentence": "「奇哉一切佛，　　能作諸莊嚴，",
        "from": "T18n0871_001:0294c10_0",
        "context_with_next_sentence": true
    },
    {
        "source_sentence": "由如來寶性，　　速疾獲供養。",
        "from": "T18n0871_001:0294c11_13",
        "context_with_next_sentence": true
    },
    {
        "source_sentence": "」華已供養，未獲光明，即觀自在王如來於內心中流出金剛智燈，承事供養毘盧遮那如來，光明照徹，獲得如來五眼清淨，內外障色，悉咸覩見。",
        "from": "T18n0871_001:0294c15_4",
        "context_with_next_sentence": true
    },
    {
        "source_sentence": "於內智燈，照一切法，本性清淨由若摩尼，百光千明無能映蔽，智慧之日由斯燈焉。",
        "from": "T18n0871_001:0294c17_3",
        "context_with_next_sentence": true
    },
    {
        "source_sentence": "此乃金剛燈菩薩智照也。",
        "from": "T18n0871_001:0294c17_14",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294c17_17",
        "context_with_next_sentence": true
    },
    {
        "source_sentence": "「奇哉我廣大，　　供養燈端嚴，",
        "from": "T18n0871_001:0294c18_0",
        "context_with_next_sentence": true
    },
    {
        "source_sentence": "由速具光明，　　獲一切佛眼。",
        "from": "T18n0871_001:0294c19_13",
        "context_with_next_sentence": true
    },
    {
        "source_sentence": "」燈既供養，未獲清涼，即不空成就如來於內心中流出金剛塗香菩薩，執持香印，供養毘盧遮那如來。",
        "from": "T18n0871_001:0294c22_5",
        "context_with_next_sentence": true
    },
    {
        "source_sentence": "此妙塗香，能除一切有情欝熱之疾，能獲如來五分法身——戒、定、慧、解脫、解脫知見——莊嚴其體，亦能證得清冷菩提之心廣大圓滿。",
        "from": "T18n0871_001:0294c25_3",
        "context_with_next_sentence": true
    },
    {
        "source_sentence": "此乃金剛塗香菩薩供養也。",
        "from": "T18n0871_001:0294c25_15",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0294c25_18",
        "context_with_next_sentence": true
    },
    {
        "source_sentence": "「奇哉香供養，　　我微妙悅意，",
        "from": "T18n0871_001:0294c26_0",
        "context_with_next_sentence": true
    },
    {
        "source_sentence": "由如來香故，　　授與一切身。",
        "from": "T18n0871_001:0294c27_13",
        "context_with_next_sentence": true
    },
    {
        "source_sentence": "」已上四菩薩外供養也。",
        "from": "T18n0871_001:0294c28_9",
        "context_with_next_sentence": true
    },
    {
        "source_sentence": "八供養已畢，四攝之事未圓，即毘盧遮那內心中流出金剛鉤菩薩而召集之。",
        "from": "T18n0871_001:0295a01_13",
        "context_with_next_sentence": true
    },
    {
        "source_sentence": "夫為鉤者，有四攝義，愛語、布施、利行、同事，而能運度無量眾生。",
        "from": "T18n0871_001:0295a03_5",
        "context_with_next_sentence": true
    },
    {
        "source_sentence": "復有難調眾魔而能折伏，亦能控制狂象而皆順從，即此大菩提心廣大圓滿，堅固猛利，決定不退，亦能召集一切賢聖，降臨道場，能滿一切真言行菩薩，速證悉地，此乃金剛鉤菩薩召集之智也。",
        "from": "T18n0871_001:0295a07_12",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0295a07_15",
        "context_with_next_sentence": true
    },
    {
        "source_sentence": "「奇哉一切佛，　　鉤誓我堅固，",
        "from": "T18n0871_001:0295a08_0",
        "context_with_next_sentence": true
    },
    {
        "source_sentence": "由我遍鉤召，　　集諸曼荼羅。",
        "from": "T18n0871_001:0295a09_13",
        "context_with_next_sentence": true
    },
    {
        "source_sentence": "」既具鉤義，引攝之事未圓，即毘盧遮那佛內心中流出金剛索菩薩，能禁制一切煩惱無明忘想昏闇之心，能縛一切苦輪，令得解脫，復能等引禪定大菩提心，一切印眾皆來聚會，微塵佛剎，咸悉降臨曼荼羅道場共作佛事。",
        "from": "T18n0871_001:0295a15_1",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0295a15_4",
        "context_with_next_sentence": true
    },
    {
        "source_sentence": "「奇哉一切佛，　　我堅金剛索，",
        "from": "T18n0871_001:0295a16_0",
        "context_with_next_sentence": true
    },
    {
        "source_sentence": "設入諸微塵，　　我復引入此。",
        "from": "T18n0871_001:0295a17_13",
        "context_with_next_sentence": true
    },
    {
        "source_sentence": "」索義既辨，制止之理未行，即毘盧遮那佛於內心中流出金剛鎖菩薩，其鎖是制止之義，能閉一切諸惡趣門，起大慈悲，於一切有情而生救護，能縛一切眾印，及以如來使，俱由解脫得大涅槃。",
        "from": "T18n0871_001:0295a22_6",
        "context_with_next_sentence": true
    },
    {
        "source_sentence": "復令微塵海會如來，於此道場住三摩地心，同密嚴佛會作大佛事。",
        "from": "T18n0871_001:0295a23_16",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0295a23_19",
        "context_with_next_sentence": true
    },
    {
        "source_sentence": "「奇哉一切佛，　　大堅金剛鎖，",
        "from": "T18n0871_001:0295a24_0",
        "context_with_next_sentence": true
    },
    {
        "source_sentence": "令諸縛脫者，　　有情利故縛。",
        "from": "T18n0871_001:0295a25_13",
        "context_with_next_sentence": true
    },
    {
        "source_sentence": "」雖具鎖義制止之事，遍入理智而未圓通。",
        "from": "T18n0871_001:0295a26_17",
        "context_with_next_sentence": true
    },
    {
        "source_sentence": "即毘盧遮那佛於內心中流出金剛鈴菩薩，執持光明磬而供養之，發生無量微妙之音，一切聖眾聞者靡不歡喜，諸佛惡字種子，能遍入一切如來身心中，瑩如明鏡，於無量有情身田中大種智，能於諸佛所捨身而作僮僕，承事供養，於三摩地中，適悅歡樂，此乃金剛鈴菩薩之妙響也。",
        "from": "T18n0871_001:0295b04_9",
        "context_with_next_sentence": true
    },
    {
        "source_sentence": "偈曰：",
        "from": "T18n0871_001:0295b04_12",
        "context_with_next_sentence": true
    },
    {
        "source_sentence": "「奇哉一切佛，　　我堅金剛入，",
        "from": "T18n0871_001:0295b05_0",
        "context_with_next_sentence": true
    },
    {
        "source_sentence": "為一切主宰，　　亦即為僮僕。",
        "from": "T18n0871_001:0295b06_13",
        "context_with_next_sentence": true
    },
    {
        "source_sentence": "」此乃一切如來三昧耶，鉤召引入縛調伏也。",
        "from": "T18n0871_001:0295b07_18",
        "context_with_next_sentence": true
    },
    {
        "source_sentence": "結三昧耶印已，能令修行人天諸三摩地佛性海中適悅安樂，由斯供養。",
        "from": "T18n0871_001:0295b09_12",
        "context_with_next_sentence": true
    },
    {
        "source_sentence": "次入五如來供養法，即入毘盧遮那佛觀，結遍照尊如來印，觀門即身心清淨，圓滿菩提，廓周法界。",
        "from": "T18n0871_001:0295b12_4",
        "context_with_next_sentence": true
    },
    {
        "source_sentence": "次入金剛薩埵三摩地印，堅固菩提心。",
        "from": "T18n0871_001:0295b13_16",
        "context_with_next_sentence": true
    },
    {
        "source_sentence": "次入虛空藏菩薩大寶印，獲得一切眾生所願滿足，無所匱乏。",
        "from": "T18n0871_001:0295b15_8",
        "context_with_next_sentence": true
    },
    {
        "source_sentence": "次入蓮華三昧耶觀自在菩薩印，由此清淨無染著故，獲得一切殊勝微妙之法。",
        "from": "T18n0871_001:0295b17_15",
        "context_with_next_sentence": true
    },
    {
        "source_sentence": "次入羯磨大菩薩三摩地，能成一切如來事業，眾生事業所有修持無不成就。",
        "from": "T18n0871_001:0295b19_14",
        "context_with_next_sentence": true
    },
    {
        "source_sentence": "此乃毘盧遮那及四大菩薩，即同五如來也。",
        "from": "T18n0871_001:0295b20_14",
        "context_with_next_sentence": true
    },
    {
        "source_sentence": "次當修行十六大菩薩供養，是諸大菩薩，為供養故，各持器械之印，布在身上諸支分間，能為如來作大佛事。",
        "from": "T18n0871_001:0295b23_8",
        "context_with_next_sentence": true
    },
    {
        "source_sentence": "初金剛薩埵持五智金剛杵印，以表堅固勇猛菩提心。",
        "from": "T18n0871_001:0295b25_4",
        "context_with_next_sentence": true
    },
    {
        "source_sentence": "次金剛王菩薩，持金剛雙鉤印，行四攝法，召一切如來及一切有情無不雲集，置之右脇，以為幖幟。",
        "from": "T18n0871_001:0295b28_6",
        "context_with_next_sentence": true
    },
    {
        "source_sentence": "次結金剛愛菩薩弓箭之印，能令愛念一切有情，又能射二乘見執之心，置之左脇，用為隨一切色相無所染著。",
        "from": "T18n0871_001:0295c02_10",
        "context_with_next_sentence": true
    },
    {
        "source_sentence": "次結娑度大菩薩歡喜印，一切如來及諸聖眾，皆善哉彈指讚歎隨喜，置之腰後，以表善哉。",
        "from": "T18n0871_001:0295c05_1",
        "context_with_next_sentence": true
    },
    {
        "source_sentence": "　已上金剛部四大供養也。",
        "from": "T18n0871_001:0295c06_11",
        "context_with_next_sentence": true
    },
    {
        "source_sentence": "次當結虛空藏大菩薩大寶印，能滿一切有情所求皆得，置之於額，雨種種寶，亦持摩尼寶瓶，與一切如來灌頂。",
        "from": "T18n0871_001:0295c09_10",
        "context_with_next_sentence": true
    },
    {
        "source_sentence": "次當結金剛威光大菩薩印，威光赫奕，能蔽千日，持金剛之日，面前旋轉，如轉日輪。",
        "from": "T18n0871_001:0295c11_18",
        "context_with_next_sentence": true
    },
    {
        "source_sentence": "次結金剛幢菩薩印，由如意寶幢，能滿一切有情求願滿足，置之直上，由若寶幢。",
        "from": "T18n0871_001:0295c13_16",
        "context_with_next_sentence": true
    },
    {
        "source_sentence": "次結金剛笑菩薩印，能令一切賢聖諸佛海會及天仙等靡不歡喜，置之口已上，以表大喜笑也。",
        "from": "T18n0871_001:0295c16_3",
        "context_with_next_sentence": true
    },
    {
        "source_sentence": "　已上寶部四供養菩薩也。",
        "from": "T18n0871_001:0295c17_11",
        "context_with_next_sentence": true
    },
    {
        "source_sentence": "次當入蓮華部三摩地，由此住觀自在菩薩觀，能令有情，於法無礙無所染污，即持蓮華印安在口中，清淨法音之所演化。",
        "from": "T18n0871_001:0295c20_14",
        "context_with_next_sentence": true
    },
    {
        "source_sentence": "次當入文殊室利菩薩智慧之觀，當令有情，辦明正法持智慧之劍，能破邪山，絕二乘見執之心，住法空無相無願解脫門，安於右耳輪邊，以為止住。",
        "from": "T18n0871_001:0295c24_7",
        "context_with_next_sentence": true
    },
    {
        "source_sentence": "次當入法輪清淨觀，能轉無上之法輪，三轉法輪，三大千廣度有情，即金剛因菩薩，持金剛輪器杖，安在左耳，以為幖幟。",
        "from": "T18n0871_001:0295c27_16",
        "context_with_next_sentence": true
    },
    {
        "source_sentence": "次當入無言三昧耶，一切萬法皆離言語，言語性空本來常寂，亦無所說，即金剛語菩薩，持金剛舌，即安在頂後以表無言。",
        "from": "T18n0871_001:0296a01_14",
        "context_with_next_sentence": true
    },
    {
        "source_sentence": "　已上四親近菩薩法部也。",
        "from": "T18n0871_001:0296a02_11",
        "context_with_next_sentence": true
    },
    {
        "source_sentence": "次業部十七供養，即金剛喜戲菩薩，能令有情適悅歡喜，持三鈷之杵，安於頂上，成就一切如來事業，眾生事業悉皆成就。",
        "from": "T18n0871_001:0296a05_14",
        "context_with_next_sentence": true
    },
    {
        "source_sentence": "次當金剛鬘印莊嚴之事業，眾寶所成羂索寶鬘以為嚴飾，此印安於額上也。",
        "from": "T18n0871_001:0296a07_14",
        "context_with_next_sentence": true
    },
    {
        "source_sentence": "次金剛歌菩薩，能成如來六十四種梵音歌讚吟詠，皆成殊勝，持箜篌之印，置在右肩，所出言音皆成妙法。",
        "from": "T18n0871_001:0296a10_8",
        "context_with_next_sentence": true
    },
    {
        "source_sentence": "次金剛舞菩薩，神通自在，變化十方，舉動施為無非佛事。",
        "from": "T18n0871_001:0296a12_5",
        "context_with_next_sentence": true
    },
    {
        "source_sentence": "此四菩薩，北方四親近大菩薩也，業部所管。",
        "from": "T18n0871_001:0296a13_6",
        "context_with_next_sentence": true
    },
    {
        "source_sentence": "次結外供養菩薩印，即金剛焚香，及金剛華、金剛燈乃至塗香菩薩等，以為十七雜供養，金剛寶印供養，能令有情所求滿願，以金剛妓樂歌讚諷誦簫瑟箜篌微妙法音，以為供養。",
        "from": "T18n0871_001:0296a18_1",
        "context_with_next_sentence": true
    },
    {
        "source_sentence": "次結劫樹印，能令諸有情，能滿殊勝之願，百千珍寶玩弄諸物，名衣上服，凡有所須，於此樹間皆得滿足，無有乏少。",
        "from": "T18n0871_001:0296a21_11",
        "context_with_next_sentence": true
    },
    {
        "source_sentence": "次結羯磨三昧耶印，常作思惟，於虛空中，所有一切諸如來，我皆承事供養，一一佛前，想有此身瞻禮供養。",
        "from": "T18n0871_001:0296a24_8",
        "context_with_next_sentence": true
    },
    {
        "source_sentence": "次應入達磨三昧耶印，常作思惟，我今此身與諸佛菩薩身等，觀法實性，無有差別更無異相，即同一切如來之身也。",
        "from": "T18n0871_001:0296a27_13",
        "context_with_next_sentence": true
    },
    {
        "source_sentence": "　已上修行三摩地法也。",
        "from": "T18n0871_001:0296a28_10",
        "context_with_next_sentence": true
    },
    {
        "source_sentence": "次行六波羅蜜法，運度有情，於四無量心弘誓願發菩提心，即當證悟。",
        "from": "T18n0871_001:0296b01_11",
        "context_with_next_sentence": true
    },
    {
        "source_sentence": "次入六波羅蜜觀行，檀波羅蜜者，為是寶部，所以亦由無住檀施，等虛空界一切有情所求之者，隨意滿願，皆施與之。",
        "from": "T18n0871_001:0296b04_12",
        "context_with_next_sentence": true
    },
    {
        "source_sentence": "復於生死之中，愍念眾生，為救護故，悉令滿足，亦能護菩提心，未度者令度、未安者令安，亦能雨種種珍寶，廣施有情，令使圓滿富樂豐饒，令得解脫。",
        "from": "T18n0871_001:0296b07_18",
        "context_with_next_sentence": true
    },
    {
        "source_sentence": "戒波羅蜜者，三聚淨戒，一攝律儀戒，二攝善法戒，三攝眾生戒，亦云饒益有情戒。",
        "from": "T18n0871_001:0296b09_16",
        "context_with_next_sentence": true
    },
    {
        "source_sentence": "一切戒行，皆攝律儀所管，由持戒故，獲得身口意清淨果報，此即同毘盧遮那如來滿法界身如如之體，亦云斷德也。",
        "from": "T18n0871_001:0296b12_9",
        "context_with_next_sentence": true
    },
    {
        "source_sentence": "攝善法戒者，一切善法，皆屬此戒，亦云智德，即是毘盧遮那如來圓滿報身也，色相莊嚴，光明赫奕，據須彌頂，為諸菩薩說大乘經是。",
        "from": "T18n0871_001:0296b15_8",
        "context_with_next_sentence": true
    },
    {
        "source_sentence": "饒益有情者，即是釋迦牟尼如來化身也，由如來於此世界愍念有情，作變化身種種方便，救度眾生令登彼岸，即名恩德。",
        "from": "T18n0871_001:0296b18_4",
        "context_with_next_sentence": true
    },
    {
        "source_sentence": "由此三德之義，總而言之，戒波羅蜜之所攝化也。",
        "from": "T18n0871_001:0296b19_6",
        "context_with_next_sentence": true
    },
    {
        "source_sentence": "忍波羅蜜者有五義：",
        "from": "T18n0871_001:0296b20_8",
        "context_with_next_sentence": true
    },
    {
        "source_sentence": "一伏忍、二信忍、三順忍、四無生忍、五寂滅忍。",
        "from": "T18n0871_001:0296b21_9",
        "context_with_next_sentence": true
    },
    {
        "source_sentence": "伏忍配東方，信忍配南方，順忍配西方，無生忍屬北方，寂滅忍配中央方，於此五方即五如來也。",
        "from": "T18n0871_001:0296b23_12",
        "context_with_next_sentence": true
    },
    {
        "source_sentence": "地前三賢伏忍，且初地二地三地配於信忍，四地五地六地配於順忍也，七地八地九地配在無生忍，十地滿足配也，等妙覺者配於寂滅忍。",
        "from": "T18n0871_001:0296b27_2",
        "context_with_next_sentence": true
    },
    {
        "source_sentence": "由持忍波羅蜜故，所生之處，令得端正果報眷屬圍繞，功德廣大無量無邊，不可窮盡，見聞之者，悉皆歡喜，恭敬隨順，喜悅從心此即忍波羅蜜之行相也。",
        "from": "T18n0871_001:0296c01_10",
        "context_with_next_sentence": true
    },
    {
        "source_sentence": "精進波羅蜜者，若人修行，不能精進勤行苦行至求解脫者，魔即得便，墮在泥犁生死海中，巡環六道，無由得出。",
        "from": "T18n0871_001:0296c04_12",
        "context_with_next_sentence": true
    },
    {
        "source_sentence": "所以須被精進鎧甲，摧懈怠之魔，萬行精修，悉皆成就，威德自在由若日輪，三千威儀八萬細行皆由持此戒也，精進波羅蜜行相也。",
        "from": "T18n0871_001:0296c07_12",
        "context_with_next_sentence": true
    },
    {
        "source_sentence": "禪波羅蜜者，凡人修行，心多散亂為計屬，即備六種散動，纏繞身心，念不安，不得解脫，所以須住心一境，更不緣異緣。",
        "from": "T18n0871_001:0296c10_13",
        "context_with_next_sentence": true
    },
    {
        "source_sentence": "於四種禪法中，住如來清淨禪中，永除妄想，須住無住之住，常依離念之心，實相圓明，廓周法界，大菩提路由此致焉，此禪波羅蜜也。",
        "from": "T18n0871_001:0296c13_13",
        "context_with_next_sentence": true
    },
    {
        "source_sentence": "智慧波羅蜜者，智能了別，慧乃由辨明，由如明鏡能鑒眾色，大小乘法無有差謬，除其我執二相，住大乘心，圓滿菩提，證真如際，即是如來平等法身。",
        "from": "T18n0871_001:0296c17_7",
        "context_with_next_sentence": true
    },
    {
        "source_sentence": "修行者結六波羅蜜印，誦六波羅蜜真言，住六波羅蜜觀門，即同一切如來解脫如如智也。",
        "from": "T18n0871_001:0296c19_8",
        "context_with_next_sentence": true
    },
    {
        "source_sentence": "法身，由此六種方便，即入三空解脫門，所為空無相無願解脫門，一切萬法舉體皆空，無一事而不真，無一物而不實，真空妙有，實相圓明，即誦愚𠰘耶真言，即是毘盧遮那如來正體圓智也。",
        "from": "T18n0871_001:0296c23_15",
        "context_with_next_sentence": true
    },
    {
        "source_sentence": "由斯勝上之義，轉便結如來口印，住三密門觀，誦三祕密真言，一切有情無不解脫。",
        "from": "T18n0871_001:0296c25_13",
        "context_with_next_sentence": true
    },
    {
        "source_sentence": "所出法要，迴施眾生，見聞覺知悉超三界，結四大印，誦四種真言，誦百字明，住三摩地心，持珠念誦，持念畢已，誦種種讚歎，獻種種名華，誦百字真言，即入塵剎佛海，運心廣大。",
        "from": "T18n0871_001:0296c29_13",
        "context_with_next_sentence": true
    },
    {
        "source_sentence": "供養法事既畢，則從前羯磨三十七尊印，後便結三昧契及十六大供養乃至十七雜供養已，後獻閼伽，迴向發願，然即入三昧耶，心住三摩地觀門，念誦即經行。",
        "from": "T18n0871_001:0297a04_5",
        "context_with_next_sentence": true
    },
    {
        "source_sentence": "息念，轉讀大乘《華嚴》、《楞伽》等經，思惟佛道。",
        "from": "T18n0871_001:0297a05_4",
        "context_with_next_sentence": true
    },
    {
        "source_sentence": "國師大三藏和上，於含暉院承明殿大道場，頃因餘暇，披讀梵經，忻然熙顏，法樂虛適，開大慈之戶，誘諸童朦，大啟良緣，令使知見，我之祕教浩汗無涯，法體幽微實難窮際，今且依瑜伽教跡，略為指南，真言行門，爰開理趣，今說能觀，毘盧遮那佛報身是，所觀，四智如來也。",
        "from": "T18n0871_001:0297a11_8",
        "context_with_next_sentence": true
    },
    {
        "source_sentence": "能觀是四方如來，所觀是十六大菩薩也。",
        "from": "T18n0871_001:0297a12_6",
        "context_with_next_sentence": true
    },
    {
        "source_sentence": "能觀是心，所觀是境。",
        "from": "T18n0871_001:0297a12_16",
        "context_with_next_sentence": true
    },
    {
        "source_sentence": "八供養及四大護菩薩等，各具能所，雖具能所，能所之體本空，空有之理本無，中道之心斯契。",
        "from": "T18n0871_001:0297a14_19",
        "context_with_next_sentence": true
    },
    {
        "source_sentence": "今此建立金剛界三十七尊大曼荼羅，及賢劫千佛外金剛部二十天及四十天等，此為初原，展轉相生無量曼荼羅也。",
        "from": "T18n0871_001:0297a17_13",
        "context_with_next_sentence": true
    },
    {
        "source_sentence": "今復建立降三世忿怒曼荼羅會三十七尊調伏法則，文殊乃至諸天外金剛部，稍異諸法，且依修證，略述指陳，於三昧耶心，出入無礙，精修理智，住菩提心，舒展無涯，廓周法界，或聚即入金剛光明峯內，若出虛空，遍滿虛空微塵海會如來，咸來同證，又傳心印，指示微細觀門，金剛一乘以為心要。",
        "from": "T18n0871_001:0297a24_17",
        "context_with_next_sentence": true
    },
    {
        "source_sentence": "又說護摩之法，獲益無窮，凡所施為，須依師受，爐數壇所為不同義，蘇蜜柴薪俱申妙用，至如供養香藥飲食，息災、調伏法則又別，真言加句，引入道場法事，皆依本部，亦不同其揆也。",
        "from": "T18n0871_001:0297a29_3",
        "context_with_next_sentence": true
    },
    {
        "source_sentence": "今此啟鑿，令斷眾疑依此修行，必無差謬。",
        "from": "T18n0871_001:0297b01_3",
        "context_with_next_sentence": true
    },
    {
        "source_sentence": "即欲依經廣說，義密難申，諸餘軌儀，備在經內，且約金剛界三十七尊，修集要門，輪環鉤帶而敷演也。",
        "from": "T18n0871_001:0297b03_8",
        "context_with_next_sentence": true
    },
    {
        "source_sentence": "弟子等既蒙法施，喜躍增深，虔恭一心，佇立而聽，依口鈔寫，而私記焉。",
        "from": "T18n0871_001:0297b05_1",
        "context_with_next_sentence": true
    },
    {
        "source_sentence": "次入空無相無願解脫門者，所謂空者，一切法皆空，空之體亦空，空亦不可得也。",
        "from": "T18n0871_001:0297b07_16",
        "context_with_next_sentence": true
    },
    {
        "source_sentence": "無相者，地水火風男女等相，并青黃赤白，於此十相，一切萬法舉體皆空，以為一切相空不可得也。",
        "from": "T18n0871_001:0297b10_2",
        "context_with_next_sentence": true
    },
    {
        "source_sentence": "無願者，凡所修道，絕三界希望之心，有所願求皆是有相，永絕妄想，斷所願求之心，無願無求，是真解脫。",
        "from": "T18n0871_001:0297b12_9",
        "context_with_next_sentence": true
    },
    {
        "source_sentence": "由此三相空故，即入解脫法門。",
        "from": "T18n0871_001:0297b13_3",
        "context_with_next_sentence": true
    },
    {
        "source_sentence": "悟斯正理，即身有光明廓周法界，即同毘盧遮那正體智也，皆由誦愚𠰘耶真言，結此密印，即入三密觀解脫門，一境一心，即當證悟。",
        "from": "T18n0871_001:0297b16_3",
        "context_with_next_sentence": true
    },
    {
        "source_sentence": "次三祕密口印，由此三密，三業清淨，觀於此身滿法界，微塵盡是一切諸佛，於一一佛前，皆有自身，於諸佛足下，禮拜承事，供養懺悔發願。",
        "from": "T18n0871_001:0297b19_5",
        "context_with_next_sentence": true
    },
    {
        "source_sentence": "四大印者，初金剛薩埵，想五智之杵，常在菩提心月輪上，其杵發無量光明，即成菩提心智也。",
        "from": "T18n0871_001:0297b21_7",
        "context_with_next_sentence": true
    },
    {
        "source_sentence": "第二寶印，即虛空藏菩薩金剛福德之聚，珍寶無窮，亦能灌頂一切如來，滿眾生願也。",
        "from": "T18n0871_001:0297b23_18",
        "context_with_next_sentence": true
    },
    {
        "source_sentence": "次觀自在菩薩，由斯印故，能令法界清淨，入無言觀門，於舌上觀五智金剛光明赫奕說法無礙，即入勝義菩提印也。",
        "from": "T18n0871_001:0297b26_12",
        "context_with_next_sentence": true
    },
    {
        "source_sentence": "第四羯磨印者，想羯磨金剛杵，結此杵印在於月輪，心上旋轉滿法界輪，諸佛所願皆得滿足，承事供養無所闕乏，復於自身同於諸佛，一切供養無不滿願，即虛空庫菩薩之所同事也。",
        "from": "T18n0871_001:0297c01_15",
        "context_with_next_sentence": true
    },
    {
        "source_sentence": "已上六段親於阿闍梨所決譯也。",
        "from": "T18n0871_001:0297c02_13",
        "context_with_next_sentence": true
    },
    {
        "source_sentence": "金剛界瑜伽略述三十七尊心要貞享三年五月十五日點之了。",
        "from": "T18n0871_001:0297c05_3",
        "context_with_next_sentence": true
    },
    {
        "source_sentence": "印版原多書誤，文義叵辨，拙解所及且訓點之，後之君子請尋善本校正之云。",
        "from": "T18n0871_001:0297c07_1",
        "context_with_next_sentence": true
    },
    {
        "source_sentence": "　河南金剛乘佛子淨嚴四十八載",
        "from": "T18n0871_001:0297c07_100",
        "context_with_next_sentence": false
    }
]