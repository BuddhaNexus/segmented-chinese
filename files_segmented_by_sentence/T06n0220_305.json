{
    "T06n0220_305:0552c06_0": "大般若波羅蜜多經卷第三百五",
    "T06n0220_305:0552c08_0": "三藏法師玄奘奉　詔譯",
    "T06n0220_305:0552c09_0": "初分佛母品第四十一之一",
    "T06n0220_305:0552c10_0": "◎佛言：「善現！",
    "T06n0220_305:0552c10_1": "譬如女人生育諸子，若五、若十、二十、三十、四十、五十、或百、或千，其母得病，諸子各各勤求醫療，作是念言：『云何我母當得無病、長壽安樂、身無眾苦、心離愁憂？』",
    "T06n0220_305:0552c13_2": "諸子爾時各作方便，求安樂具覆護母身，勿為蚊虻、蛇蝎、寒熱、飢渴等觸之所侵惱，又以種種上妙樂具，恭敬供養而作是言：『我母慈悲，生育我等，教示種種世間事務，我等豈得不報母恩？』",
    "T06n0220_305:0552c18_0": "善現！",
    "T06n0220_305:0552c18_1": "如來、應、正等覺亦復如是，常以佛眼觀視護念甚深般若波羅蜜多。",
    "T06n0220_305:0552c19_2": "何以故？",
    "T06n0220_305:0552c19_3": "善現！",
    "T06n0220_305:0552c19_4": "甚深般若波羅蜜多能生我等一切佛法，能示世間諸法實相。",
    "T06n0220_305:0552c21_5": "十方世界一切如來、應、正等覺現說法者，亦以佛眼常觀護念甚深般若波羅蜜多。",
    "T06n0220_305:0552c23_6": "何以故？",
    "T06n0220_305:0552c23_7": "善現！",
    "T06n0220_305:0552c23_8": "甚深般若波羅蜜多，能生諸佛一切功德，能示世間諸法實相。",
    "T06n0220_305:0552c24_9": "由此因緣，我等諸佛常以佛眼觀視護念甚深般若波羅蜜多，為報彼恩不應暫捨。",
    "T06n0220_305:0552c26_10": "何以故？",
    "T06n0220_305:0552c27_0": "「善現！",
    "T06n0220_305:0552c27_1": "一切如來、應、正等覺般若、靜慮、精進、安忍、淨戒、布施波羅蜜多，皆由如是甚深般若波羅蜜多而得生故；一切內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，皆由如是甚深般若波羅蜜多而得現故；一切真如、法界、法性、不虛妄性、不變異性、平等性、離生性、法定、法住、實際、虛空界、不思議界，皆由如是甚深般若波羅蜜多而得現故；一切苦聖諦、集、滅、道聖諦，皆由如是甚深般若波羅蜜多而得現故；一切四靜慮、四無量、四無色定，皆由如是甚深般若波羅蜜多而得生故；一切八解脫、八勝處、九次第定、十遍處，皆由如是甚深般若波羅蜜多而得生故；一切四念住、四正斷、四神足、五根、五力、七等覺支、八聖道支，皆由如是甚深般若波羅蜜多而得生故；一切空解脫門、無相、無願解脫門，皆由如是甚深般若波羅蜜多而得生故；一切菩薩十地，皆由如是甚深般若波羅蜜多而得生故；一切五眼、六神通，皆由如是甚深般若波羅蜜多而得生故；一切佛十力、四無所畏、四無礙解、大慈、大悲、大喜、大捨、十八佛不共法，皆由如是甚深般若波羅蜜多而得生故；一切無忘失法、恒住捨性，皆由如是甚深般若波羅蜜多而得生故；一切一切智、道相智、一切相智，皆由如是甚深般若波羅蜜多而得生故；一切陀羅尼門、一切三摩地門，皆由如是甚深般若波羅蜜多而得生故；一切預流預流果、一來一來果、不還不還果、阿羅漢阿羅漢果，皆由如是甚深般若波羅蜜多而得生故；一切獨覺獨覺菩提，皆由如是甚深般若波羅蜜多而得生故；一切菩薩摩訶薩及諸菩薩摩訶薩行，皆由如是甚深般若波羅蜜多而得生故；一切如來、應、正等覺諸佛無上正等菩提，皆由如是甚深般若波羅蜜多而得生故。",
    "T06n0220_305:0553b04_2": "「善現！",
    "T06n0220_305:0553b04_3": "一切如來、應、正等覺，已得無上正等菩提，今得無上正等菩提，當得無上正等菩提，皆因如是甚深般若波羅蜜多。",
    "T06n0220_305:0553b07_4": "由此因緣，甚深般若波羅蜜多於諸如來有大恩德，是故諸佛常以佛眼觀視護念甚深般若波羅蜜多。",
    "T06n0220_305:0553b09_5": "善現！",
    "T06n0220_305:0553b10_6": "住菩薩乘諸善男子、善女人等，若能聽聞、書寫、受持、讀誦、修習、思惟、廣說甚深般若波羅蜜多，一切如來、應、正等覺常以佛眼觀視護念，令其身心常得安樂，所修善業無諸留難。",
    "T06n0220_305:0553b14_0": "善現！",
    "T06n0220_305:0553b14_1": "住菩薩乘諸善男子、善女人等，若能於此甚深般若波羅蜜多聽聞、書寫、受持、讀誦、修習、思惟、為他演說，十方世界一切如來、應、正等覺皆共護念，令於無上正等菩提得不退轉。」",
    "T06n0220_305:0553b18_2": "爾時，具壽善現白佛言：「如世尊說：甚深般若波羅蜜多能生諸佛，甚深般若波羅蜜多能示世間諸法實相。",
    "T06n0220_305:0553b20_3": "世尊！",
    "T06n0220_305:0553b20_4": "云何甚深般若波羅蜜多能生諸佛？",
    "T06n0220_305:0553b21_5": "云何甚深般若波羅蜜多能示世間諸法實相？",
    "T06n0220_305:0553b22_6": "云何諸佛從甚深般若波羅蜜多生？",
    "T06n0220_305:0553b23_7": "云何諸佛說世間相？」",
    "T06n0220_305:0553b23_8": "佛言：「善現！",
    "T06n0220_305:0553b24_0": "甚深般若波羅蜜多能生一切如來、應、正等覺所有五眼、六神通，若佛十力、四無所畏、四無礙解、大慈、大悲、大喜、大捨、十八佛不共法，若無忘失法、恒住捨性，若一切智、道相智、一切相智。",
    "T06n0220_305:0553b28_1": "善現！",
    "T06n0220_305:0553b28_2": "如是等無量無邊諸佛功德，皆從甚深般若波羅蜜多生，由得如是諸佛功德故名為佛。",
    "T06n0220_305:0553c01_3": "甚深般若波羅蜜多能生如是諸佛功德，由此故說能生諸佛，亦說諸佛從甚深般若波羅蜜多生。",
    "T06n0220_305:0553c03_4": "善現！",
    "T06n0220_305:0553c03_5": "甚深般若波羅蜜多能示世間諸法實相者，謂能示世間五蘊實相，一切如來、應、正等覺亦說世間五蘊實相。」",
    "T06n0220_305:0553c06_6": "「世尊！",
    "T06n0220_305:0553c06_7": "云何諸佛甚深般若波羅蜜多說示世間五蘊實相？」",
    "T06n0220_305:0553c07_8": "「善現！",
    "T06n0220_305:0553c07_9": "諸佛般若波羅蜜多，俱不說示五蘊有成有壞、有生有滅、有染有淨、有增有減、有入有出，俱不說示五蘊有過去有未來有現在、有善有不善有無記、有欲界繫有色界繫有無色界繫。",
    "T06n0220_305:0553c11_10": "所以者何？",
    "T06n0220_305:0553c11_11": "善現！",
    "T06n0220_305:0553c11_12": "非諸空法有成有壞，非無相法有成有壞，非無願法有成有壞，非無作法有成有壞，非無生滅法有成有壞，非無體性法有成有壞。",
    "T06n0220_305:0553c14_13": "善現！",
    "T06n0220_305:0553c14_14": "諸佛般若波羅蜜多如是說示五蘊實相，此五蘊相即是世間，是故世間亦無成壞生滅等相。",
    "T06n0220_305:0553c17_0": "「復次，善現！",
    "T06n0220_305:0553c17_1": "一切如來、應、正等覺，皆依般若波羅蜜多，普能證知諸有情類無量無數心行差別。",
    "T06n0220_305:0553c19_2": "然此般若波羅蜜多甚深理中，無有情，無有情施設可得；無色，無色施設可得；無受、想、行、識，無受、想、行、識施設可得；無眼處，無眼處施設可得；無耳、鼻、舌、身、意處，無耳、鼻、舌、身、意處施設可得；無色處，無色處施設可得；無聲、香、味、觸、法處，無聲、香、味、觸、法處施設可得；無眼界，無眼界施設可得；無色界、眼識界及眼觸、眼觸為緣所生諸受，無色界乃至眼觸為緣所生諸受施設可得；無耳界，無耳界施設可得，無聲界、耳識界及耳觸、耳觸為緣所生諸受，無聲界乃至耳觸為緣所生諸受施設可得；無鼻界，無鼻界施設可得，無香界、鼻識界及鼻觸、鼻觸為緣所生諸受，無香界乃至鼻觸為緣所生諸受施設可得；無舌界，無舌界施設可得，無味界、舌識界及舌觸、舌觸為緣所生諸受，無味界乃至舌觸為緣所生諸受施設可得；無身界，無身界施設可得，無觸界、身識界及身觸、身觸為緣所生諸受，無觸界乃至身觸為緣所生諸受施設可得；無意界，無意界施設可得；無法界、意識界及意觸、意觸為緣所生諸受，無法界乃至意觸為緣所生諸受施設可得；無地界，無地界施設可得；無水、火、風、空、識界，無水、火、風、空、識界施設可得；無無明，無無明施設可得；無行、識、名色、六處、觸、受、愛、取、有、生、老死愁歎苦憂惱，無行乃至老死愁歎苦憂惱施設可得；無布施波羅蜜多，無布施波羅蜜多施設可得；無淨戒、安忍、精進、靜慮、般若波羅蜜多，無淨戒乃至般若波羅蜜多施設可得；無內空，無內空施設可得；無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，無外空乃至無性自性空施設可得；無真如，無真如施設可得；無法界、法性、不虛妄性、不變異性、平等性、離生性、法定、法住、實際、虛空界、不思議界，無法界乃至不思議界施設可得；無苦聖諦，無苦聖諦施設可得；無集、滅、道聖諦，無集、滅、道聖諦施設可得；無四靜慮，無四靜慮施設可得；無四無量、四無色定，無四無量、四無色定施設可得；無八解脫，無八解脫施設可得；無八勝處、九次第定、十遍處，無八勝處、九次第定、十遍處施設可得；無四念住，無四念住施設可得；無四正斷、四神足、五根、五力、七等覺支、八聖道支，無四正斷乃至八聖道支施設可得；無空解脫門，無空解脫門施設可得；無無相、無願解脫門，無無相、無願解脫門施設可得；無菩薩十地，無菩薩十地施設可得；無五眼，無五眼施設可得；無六神通，無六神通施設可得；無佛十力，無佛十力施設可得；無四無所畏、四無礙解、大慈、大悲、大喜、大捨、十八佛不共法，無四無所畏乃至十八佛不共法施設可得；無無忘失法，無無忘失法施設可得；無恒住捨性，無恒住捨性施設可得；無一切智，無一切智施設可得；無道相智、一切相智，無道相智、一切相智施設可得；無一切陀羅尼門，無一切陀羅尼門施設可得，無一切三摩地門，無一切三摩地門施設可得；無預流果，無預流果施設可得；無一來、不還、阿羅漢果，無一來、不還、阿羅漢果施設可得；無獨覺菩提，無獨覺菩提施設可得；無一切菩薩摩訶薩行，無一切菩薩摩訶薩行施設可得；無諸佛無上正等菩提，無諸佛無上正等菩提施設可得。",
    "T06n0220_305:0554b23_3": "善現！",
    "T06n0220_305:0554b23_4": "諸佛般若波羅蜜多，如是說示世間實相。",
    "T06n0220_305:0554b24_5": "「善現！",
    "T06n0220_305:0554b24_6": "然此般若波羅蜜多甚深理中，不示現色，不示現受、想、行、識。",
    "T06n0220_305:0554b26_7": "何以故？",
    "T06n0220_305:0554b26_8": "善現！",
    "T06n0220_305:0554b26_9": "如是般若波羅蜜多甚深理中，甚深般若波羅蜜多尚無所有不可得，況有色、受、想、行、識可得示現！",
    "T06n0220_305:0554b28_10": "「如是般若波羅蜜多甚深理中，不示現眼處，不示現耳、鼻、舌、身、意處。",
    "T06n0220_305:0554c01_11": "何以故？",
    "T06n0220_305:0554c01_12": "善現！",
    "T06n0220_305:0554c01_13": "如是般若波羅蜜多甚深理中，甚深般若波羅蜜多尚無所有不可得，況有眼處、耳、鼻、舌、身、意處可得示現！",
    "T06n0220_305:0554c03_14": "「如是般若波羅蜜多甚深理中，不示現色處，不示現聲、香、味、觸、法處。",
    "T06n0220_305:0554c05_15": "何以故？",
    "T06n0220_305:0554c05_16": "善現！",
    "T06n0220_305:0554c05_17": "如是般若波羅蜜多甚深理中，甚深般若波羅蜜多尚無所有不可得，況有色處、聲、香、味、觸、法處可得示現！",
    "T06n0220_305:0554c08_18": "「如是般若波羅蜜多甚深理中，不示現眼界，不示現色界、眼識界及眼觸、眼觸為緣所生諸受。",
    "T06n0220_305:0554c10_19": "何以故？",
    "T06n0220_305:0554c10_20": "善現！",
    "T06n0220_305:0554c10_21": "如是般若波羅蜜多甚深理中，甚深般若波羅蜜多尚無所有不可得，況有眼界乃至眼觸為緣所生諸受可得示現！",
    "T06n0220_305:0554c13_22": "「如是般若波羅蜜多甚深理中，不示現耳界，不示現聲界、耳識界及耳觸、耳觸為緣所生諸受。",
    "T06n0220_305:0554c15_23": "何以故？",
    "T06n0220_305:0554c15_24": "善現！",
    "T06n0220_305:0554c15_25": "如是般若波羅蜜多甚深理中，甚深般若波羅蜜多尚無所有不可得，況有耳界乃至耳觸為緣所生諸受可得示現！",
    "T06n0220_305:0554c18_26": "「如是般若波羅蜜多甚深理中，不示現鼻界，不示現香界、鼻識界及鼻觸、鼻觸為緣所生諸受。",
    "T06n0220_305:0554c20_27": "何以故？",
    "T06n0220_305:0554c20_28": "善現！",
    "T06n0220_305:0554c20_29": "如是般若波羅蜜多甚深理中，甚深般若波羅蜜多尚無所有不可得，況有鼻界乃至鼻觸為緣所生諸受可得示現！",
    "T06n0220_305:0554c23_30": "「如是般若波羅蜜多甚深理中，不示現舌界，不示現味界、舌識界及舌觸、舌觸為緣所生諸受。",
    "T06n0220_305:0554c25_31": "何以故？",
    "T06n0220_305:0554c25_32": "善現！",
    "T06n0220_305:0554c25_33": "如是般若波羅蜜多甚深理中，甚深般若波羅蜜多尚無所有不可得，況有舌界乃至舌觸為緣所生諸受可得示現！",
    "T06n0220_305:0554c28_34": "「如是般若波羅蜜多甚深理中，不示現身界，不示現觸界、身識界及身觸、身觸為緣所生諸受。",
    "T06n0220_305:0555a01_35": "何以故？",
    "T06n0220_305:0555a01_36": "善現！",
    "T06n0220_305:0555a01_37": "如是般若波羅蜜多甚深理中，甚深般若波羅蜜多尚無所有不可得，況有身界乃至身觸為緣所生諸受可得示現！",
    "T06n0220_305:0555a04_38": "「如是般若波羅蜜多甚深理中，不示現意界，不示現法界、意識界及意觸、意觸為緣所生諸受。",
    "T06n0220_305:0555a06_39": "何以故？",
    "T06n0220_305:0555a06_40": "善現！",
    "T06n0220_305:0555a06_41": "如是般若波羅蜜多甚深理中，甚深般若波羅蜜多尚無所有不可得，況有意界乃至意觸為緣所生諸受可得示現！",
    "T06n0220_305:0555a09_42": "「如是般若波羅蜜多甚深理中，不示現地界，不示現水、火、風、空、識界。",
    "T06n0220_305:0555a11_43": "何以故？",
    "T06n0220_305:0555a11_44": "善現！",
    "T06n0220_305:0555a11_45": "如是般若波羅蜜多甚深理中，甚深般若波羅蜜多尚無所有不可得，況有地界、水、火、風、空、識界可得示現！",
    "T06n0220_305:0555a13_46": "「如是般若波羅蜜多甚深理中，不示現無明，不示現行、識、名色、六處、觸、受、愛、取、有、生、老死愁歎苦憂惱。",
    "T06n0220_305:0555a16_0": "何以故？",
    "T06n0220_305:0555a16_1": "善現！",
    "T06n0220_305:0555a16_2": "如是般若波羅蜜多甚深理中，甚深般若波羅蜜多尚無所有不可得，況有無明乃至老死愁歎苦憂惱可得示現！",
    "T06n0220_305:0555a18_3": "「如是般若波羅蜜多甚深理中，不示現布施波羅蜜多，不示現淨戒、安忍、精進、靜慮、般若波羅蜜多。",
    "T06n0220_305:0555a21_4": "何以故？",
    "T06n0220_305:0555a21_5": "善現！",
    "T06n0220_305:0555a21_6": "如是般若波羅蜜多甚深理中，甚深般若波羅蜜多尚無所有不可得，況有布施波羅蜜多乃至般若波羅蜜多可得示現！",
    "T06n0220_305:0555a24_7": "「如是般若波羅蜜多甚深理中，不示現內空，不示現外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
    "T06n0220_305:0555a28_8": "何以故？",
    "T06n0220_305:0555a28_9": "善現！",
    "T06n0220_305:0555a28_10": "如是般若波羅蜜多甚深理中，甚深般若波羅蜜多尚無所有不可得，況有內空乃至無性自性空可得示現！",
    "T06n0220_305:0555b02_11": "「如是般若波羅蜜多甚深理中，不示現真如，不示現法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_305:0555b05_12": "何以故？",
    "T06n0220_305:0555b05_13": "善現！",
    "T06n0220_305:0555b05_14": "如是般若波羅蜜多甚深理中，甚深般若波羅蜜多尚無所有不可得，況有真如乃至不思議界可得示現！",
    "T06n0220_305:0555b08_15": "「如是般若波羅蜜多甚深理中，不示現苦聖諦，不示現集、滅、道聖諦。",
    "T06n0220_305:0555b09_16": "何以故？",
    "T06n0220_305:0555b09_17": "善現！",
    "T06n0220_305:0555b09_18": "如是般若波羅蜜多甚深理中，甚深般若波羅蜜多尚無所有不可得，況有苦聖諦、集、滅、道聖諦可得示現！",
    "T06n0220_305:0555b12_19": "「如是般若波羅蜜多甚深理中，不示現四靜慮，不示現四無量、四無色定。",
    "T06n0220_305:0555b14_0": "何以故？",
    "T06n0220_305:0555b14_1": "善現！",
    "T06n0220_305:0555b14_2": "如是般若波羅蜜多甚深理中，甚深般若波羅蜜多尚無所有不可得，況有四靜慮、四無量、四無色定可得示現！",
    "T06n0220_305:0555b16_3": "「如是般若波羅蜜多甚深理中，不示現八解脫，不示現八勝處、九次第定、十遍處。",
    "T06n0220_305:0555b18_4": "何以故？",
    "T06n0220_305:0555b18_5": "善現！",
    "T06n0220_305:0555b18_6": "如是般若波羅蜜多甚深理中，甚深般若波羅蜜多尚無所有不可得，況有八解脫、八勝處、九次第定、十遍處可得示現！",
    "T06n0220_305:0555b21_7": "「如是般若波羅蜜多甚深理中，不示現四念住，不示現四正斷、四神足、五根、五力、七等覺支、八聖道支。",
    "T06n0220_305:0555b23_8": "何以故？",
    "T06n0220_305:0555b24_9": "善現！",
    "T06n0220_305:0555b24_10": "如是般若波羅蜜多甚深理中，甚深般若波羅蜜多尚無所有不可得，況有四念住乃至八聖道支可得示現！",
    "T06n0220_305:0555b26_11": "「如是般若波羅蜜多甚深理中，不示現空解脫門，不示現無相、無願解脫門。",
    "T06n0220_305:0555b28_12": "何以故？",
    "T06n0220_305:0555b28_13": "善現！",
    "T06n0220_305:0555b28_14": "如是般若波羅蜜多甚深理中，甚深般若波羅蜜多尚無所有不可得，況有空解脫門、無相、無願解脫門可得示現！",
    "T06n0220_305:0555c03_0": "「如是般若波羅蜜多甚深理中，不示現菩薩十地。",
    "T06n0220_305:0555c04_1": "何以故？",
    "T06n0220_305:0555c04_2": "善現！",
    "T06n0220_305:0555c04_3": "如是般若波羅蜜多甚深理中，甚深般若波羅蜜多尚無所有不可得，況有菩薩十地可得示現！",
    "T06n0220_305:0555c06_4": "「如是般若波羅蜜多甚深理中，不示現五眼，不示現六神通。",
    "T06n0220_305:0555c07_5": "何以故？",
    "T06n0220_305:0555c08_6": "善現！",
    "T06n0220_305:0555c08_7": "如是般若波羅蜜多甚深理中，甚深般若波羅蜜多尚無所有不可得，況有五眼、六神通可得示現！",
    "T06n0220_305:0555c10_8": "「如是般若波羅蜜多甚深理中，不示現佛十力，不示現四無所畏、四無礙解、大慈、大悲、大喜、大捨、十八佛不共法。",
    "T06n0220_305:0555c13_0": "何以故？",
    "T06n0220_305:0555c13_1": "善現！",
    "T06n0220_305:0555c13_2": "如是般若波羅蜜多甚深理中，甚深般若波羅蜜多尚無所有不可得，況有佛十力乃至十八佛不共法可得示現！",
    "T06n0220_305:0555c15_3": "「如是般若波羅蜜多甚深理中，不示現無忘失法，不示現恒住捨性。",
    "T06n0220_305:0555c17_4": "何以故？",
    "T06n0220_305:0555c17_5": "善現！",
    "T06n0220_305:0555c17_6": "如是般若波羅蜜多甚深理中，甚深般若波羅蜜多尚無所有不可得，況有無忘失法、恒住捨性可得示現！",
    "T06n0220_305:0555c20_7": "「如是般若波羅蜜多甚深理中，不示現一切智，不示現道相智、一切相智。",
    "T06n0220_305:0555c21_8": "何以故？",
    "T06n0220_305:0555c22_0": "善現！",
    "T06n0220_305:0555c22_1": "如是般若波羅蜜多甚深理中，甚深般若波羅蜜多尚無所有不可得，況有一切智、道相智、一切相智可得示現！",
    "T06n0220_305:0555c24_2": "「如是般若波羅蜜多甚深理中，不示現一切陀羅尼門，不示現一切三摩地門。",
    "T06n0220_305:0555c26_3": "何以故？",
    "T06n0220_305:0555c26_4": "善現！",
    "T06n0220_305:0555c26_5": "如是般若波羅蜜多甚深理中，甚深般若波羅蜜多尚無所有不可得，況有一切陀羅尼門、一切三摩地門可得示現！",
    "T06n0220_305:0555c30_0": "「如是般若波羅蜜多甚深理中，不示現預流果，不示現一來、不還、阿羅漢果。",
    "T06n0220_305:0556a01_1": "何以故？",
    "T06n0220_305:0556a01_2": "善現！",
    "T06n0220_305:0556a02_0": "如是般若波羅蜜多甚深理中，甚深般若波羅蜜多尚無所有不可得，況有預流果、一來、不還、阿羅漢果可得示現！",
    "T06n0220_305:0556a04_1": "「如是般若波羅蜜多甚深理中，不示現獨覺菩提。",
    "T06n0220_305:0556a05_2": "何以故？",
    "T06n0220_305:0556a05_3": "善現！",
    "T06n0220_305:0556a06_0": "如是般若波羅蜜多甚深理中，甚深般若波羅蜜多尚無所有不可得，況有獨覺菩提可得示現！",
    "T06n0220_305:0556a08_1": "「如是般若波羅蜜多甚深理中，不示現一切菩薩摩訶薩行。",
    "T06n0220_305:0556a09_2": "何以故？",
    "T06n0220_305:0556a09_3": "善現！",
    "T06n0220_305:0556a09_4": "如是般若波羅蜜多甚深理中，甚深般若波羅蜜多尚無所有不可得，況有一切菩薩摩訶薩行可得示現！",
    "T06n0220_305:0556a12_5": "「如是般若波羅蜜多甚深理中，不示現諸佛無上正等菩提。",
    "T06n0220_305:0556a13_6": "何以故？",
    "T06n0220_305:0556a13_7": "善現！",
    "T06n0220_305:0556a13_8": "如是般若波羅蜜多甚深理中，甚深般若波羅蜜多尚無所有不可得，況有諸佛無上正等菩提可得示現！",
    "T06n0220_305:0556a17_0": "「復次，善現！",
    "T06n0220_305:0556a17_1": "一切有情施設言說，若有色若無色、若有想若無想若非有想非無想、若此世界若餘十方一切世界，是諸有情若略心若散心，一切如來、應、正等覺，依甚深般若波羅蜜多，皆如實知。」",
    "T06n0220_305:0556a21_2": "「世尊！",
    "T06n0220_305:0556a21_3": "云何如來、應、正等覺，如實知彼諸有情類略心、散心？」",
    "T06n0220_305:0556a22_4": "「善現！",
    "T06n0220_305:0556a22_5": "一切如來、應、正等覺，由法性故，如實知彼諸有情類略心、散心。」",
    "T06n0220_305:0556a24_6": "「世尊！",
    "T06n0220_305:0556a24_7": "云何如來、應、正等覺，由法性故，如實知彼諸有情類略心、散心？」",
    "T06n0220_305:0556a25_8": "「善現！",
    "T06n0220_305:0556a25_9": "一切如來、應、正等覺，如實知法性中法性尚不可得，況有略心、散心！",
    "T06n0220_305:0556a27_10": "善現！",
    "T06n0220_305:0556a27_11": "如是如來、應、正等覺，由法性故，如實知彼諸有情類略心、散心。",
    "T06n0220_305:0556a28_12": "「復次，善現！",
    "T06n0220_305:0556a29_13": "一切如來、應、正等覺，由盡故、離染故、滅故、斷故、寂靜故、遠離故，如實知彼諸有情類略心、散心。」",
    "T06n0220_305:0556b02_14": "「世尊！",
    "T06n0220_305:0556b02_15": "云何如來、應、正等覺，由盡故、離染故、滅故、斷故、寂靜故、遠離故，如實知彼諸有情類略心、散心？」",
    "T06n0220_305:0556b04_16": "「善現！",
    "T06n0220_305:0556b04_17": "一切如來、應、正等覺，如實知盡、離染、滅、斷、寂靜、遠離中盡等性尚不可得，況有略心、散心！",
    "T06n0220_305:0556b06_18": "善現！",
    "T06n0220_305:0556b06_19": "如是如來、應、正等覺，依甚深般若波羅蜜多，由盡等故，如實知彼諸有情類略心、散心。",
    "T06n0220_305:0556b09_0": "「復次，善現！",
    "T06n0220_305:0556b09_1": "一切如來、應、正等覺，依甚深般若波羅蜜多，如實知彼諸有情類有貪心、離貪心，有瞋心、離瞋心，有癡心、離癡心。」",
    "T06n0220_305:0556b11_2": "「世尊！",
    "T06n0220_305:0556b11_3": "云何如來、應、正等覺，如實知彼諸有情類有貪心、離貪心，有瞋心、離瞋心，有癡心、離癡心？」",
    "T06n0220_305:0556b13_4": "「善現！",
    "T06n0220_305:0556b14_5": "一切如來、應、正等覺，如實知彼諸有情類貪瞋癡心如實性，非有貪瞋癡心，非離貪瞋癡心。",
    "T06n0220_305:0556b16_6": "何以故？",
    "T06n0220_305:0556b16_7": "如實性中，心、心所法尚不可得，況有有貪瞋癡心、離貪瞋癡心！",
    "T06n0220_305:0556b17_8": "善現！",
    "T06n0220_305:0556b17_9": "一切如來、應、正等覺，如實知彼諸有情類離貪瞋癡心如實性，非有貪瞋癡心，非離貪瞋癡心。",
    "T06n0220_305:0556b19_10": "何以故？",
    "T06n0220_305:0556b20_11": "如實性中，心、心所法尚不可得，況有有貪瞋癡心、離貪瞋癡心！",
    "T06n0220_305:0556b21_12": "善現！",
    "T06n0220_305:0556b21_13": "如是如來、應、正等覺，依甚深般若波羅蜜多，如實知彼諸有情類有貪心、離貪心，有瞋心、離瞋心，有癡心、離癡心。",
    "T06n0220_305:0556b25_0": "「復次，善現！",
    "T06n0220_305:0556b25_1": "一切如來、應、正等覺，如實知彼諸有情類有貪瞋癡心，非有貪瞋癡心，非離貪瞋癡心。",
    "T06n0220_305:0556b27_2": "何以故？",
    "T06n0220_305:0556b27_3": "如是二心不和合故。",
    "T06n0220_305:0556b27_4": "善現！",
    "T06n0220_305:0556b27_5": "一切如來、應、正等覺，如實知彼諸有情類離貪瞋癡心，非有貪瞋癡心，非離貪瞋癡心。",
    "T06n0220_305:0556b29_6": "何以故？",
    "T06n0220_305:0556c01_7": "如是二心不和合故。",
    "T06n0220_305:0556c01_8": "善現！",
    "T06n0220_305:0556c01_9": "如是如來、應、正等覺，依甚深般若波羅蜜多，如實知彼諸有情類有貪心、離貪心，有瞋心、離瞋心，有癡心、離癡心。",
    "T06n0220_305:0556c04_10": "「復次，善現！",
    "T06n0220_305:0556c04_11": "一切如來、應、正等覺，依甚深般若波羅蜜多，如實知彼諸有情類所有廣心。」",
    "T06n0220_305:0556c06_12": "「世尊！",
    "T06n0220_305:0556c06_13": "云何如來、應、正等覺，如實知彼諸有情類所有廣心？」",
    "T06n0220_305:0556c07_14": "「善現！",
    "T06n0220_305:0556c07_15": "一切如來、應、正等覺，如實知彼諸有情類所有廣心無廣無狹、無增無減、無去無來，心性離故，非廣非狹、非增非減、非去非來。",
    "T06n0220_305:0556c10_16": "何以故？",
    "T06n0220_305:0556c10_17": "心之自性無所有故，誰廣、誰狹？",
    "T06n0220_305:0556c11_18": "誰增、誰減？",
    "T06n0220_305:0556c11_19": "誰去、誰來？",
    "T06n0220_305:0556c11_20": "善現！",
    "T06n0220_305:0556c11_21": "如是如來、應、正等覺，依甚深般若波羅蜜多，如實知彼諸有情類所有廣心。",
    "T06n0220_305:0556c13_22": "「復次，善現！",
    "T06n0220_305:0556c13_23": "一切如來、應、正等覺，依甚深般若波羅蜜多，如實知彼諸有情類所有大心。」",
    "T06n0220_305:0556c15_24": "「世尊！",
    "T06n0220_305:0556c15_25": "云何如來、應、正等覺，如實知彼諸有情類所有大心？」",
    "T06n0220_305:0556c16_26": "「善現！",
    "T06n0220_305:0556c16_27": "一切如來、應、正等覺，如實知彼諸有情類所有大心無去無來、無生無滅、無住無異、無大無小。",
    "T06n0220_305:0556c19_28": "何以故？",
    "T06n0220_305:0556c19_29": "心之自性無所有故，非去非來、非生非滅、非住非異、非大非小。",
    "T06n0220_305:0556c20_30": "善現！",
    "T06n0220_305:0556c20_31": "如是如來、應、正等覺，依甚深般若波羅蜜多，如實知彼諸有情類所有大心。",
    "T06n0220_305:0556c22_32": "「復次，善現！",
    "T06n0220_305:0556c22_33": "一切如來、應、正等覺，依甚深般若波羅蜜多，如實知彼諸有情類所有無量心。」",
    "T06n0220_305:0556c24_34": "「世尊！",
    "T06n0220_305:0556c24_35": "云何如來、應、正等覺，如實知彼諸有情類所有無量心？」",
    "T06n0220_305:0556c25_36": "「善現！",
    "T06n0220_305:0556c25_37": "一切如來、應、正等覺，如實知彼諸有情類所有無量心非住非不住、非去非不去。",
    "T06n0220_305:0556c27_38": "何以故？",
    "T06n0220_305:0556c27_39": "無量心性無漏無依，如何可說有住不住、有去不去？",
    "T06n0220_305:0556c29_40": "善現！",
    "T06n0220_305:0556c29_41": "如是如來、應、正等覺，依甚深般若波羅蜜多，如實知彼諸有情類所有無量心。",
    "T06n0220_305:0557a02_0": "「復次，善現！",
    "T06n0220_305:0557a02_1": "一切如來、應、正等覺，依甚深般若波羅蜜多，如實知彼諸有情類所有無見、無對心。」",
    "T06n0220_305:0557a04_2": "「世尊！",
    "T06n0220_305:0557a04_3": "云何如來、應、正等覺，如實知彼諸有情類所有無見、無對心？」",
    "T06n0220_305:0557a05_4": "「善現！",
    "T06n0220_305:0557a05_5": "一切如來、應、正等覺，如實知彼諸有情類所有無見、無對心皆無心相。",
    "T06n0220_305:0557a07_6": "何以故？",
    "T06n0220_305:0557a07_7": "以一切心自相空故。",
    "T06n0220_305:0557a07_8": "善現！",
    "T06n0220_305:0557a08_9": "如是如來、應、正等覺，依甚深般若波羅蜜多，如實知彼諸有情類所有無見、無對心。",
    "T06n0220_305:0557a10_0": "「復次，善現！",
    "T06n0220_305:0557a10_1": "一切如來、應、正等覺，依甚深般若波羅蜜多，如實知彼諸有情類所有無色不可見心。」",
    "T06n0220_305:0557a12_2": "「世尊！",
    "T06n0220_305:0557a12_3": "云何如來、應、正等覺，如實知彼諸有情類所有無色不可見心？」",
    "T06n0220_305:0557a13_4": "「善現！",
    "T06n0220_305:0557a13_5": "一切如來、應、正等覺，如實知彼諸有情類所有無色不可見心，諸佛五眼皆不能見。",
    "T06n0220_305:0557a15_6": "何以故？",
    "T06n0220_305:0557a15_7": "以一切心自性空故。",
    "T06n0220_305:0557a16_8": "善現！",
    "T06n0220_305:0557a16_9": "如是如來、應、正等覺，依甚深般若波羅蜜多，如實知彼諸有情類所有無色不可見心。",
    "T06n0220_305:0557a18_10": "「復次，善現！",
    "T06n0220_305:0557a18_11": "一切如來、應、正等覺，依甚深般若波羅蜜多，如實知他諸有情類心、心所法若出若沒若屈若伸。」",
    "T06n0220_305:0557a20_12": "「世尊！",
    "T06n0220_305:0557a20_13": "云何如來、應、正等覺，如實知他諸有情類心、心所法若出若沒若屈若伸？」",
    "T06n0220_305:0557a22_14": "「善現！",
    "T06n0220_305:0557a22_15": "一切如來、應、正等覺，如實知他諸有情類出沒屈伸心、心所法皆依色、受、想、行、識生。",
    "T06n0220_305:0557a24_16": "善現！",
    "T06n0220_305:0557a24_17": "如是如來、應、正等覺，依甚深般若波羅蜜多，如實知他諸有情類心、心所法若出若沒若屈若伸，謂諸如來、應、正等覺，如實知他諸有情類出沒屈伸心、心所法，或依色，或依受、想、行、識，執我及世間常，此是諦實餘皆癡妄；或依色，或依受、想、行、識，執我及世間無常，此是諦實餘皆癡妄；或依色，或依受、想、行、識，執我及世間亦常亦無常，此是諦實餘皆癡妄；或依色，或依受、想、行、識，執我及世間非常非無常，此是諦實餘皆癡妄；或依色，或依受、想、行、識，執我及世間有邊，此是諦實餘皆癡妄；或依色，或依受、想、行、識，執我及世間無邊，此是諦實餘皆癡妄；或依色，或依受、想、行、識，執我及世間亦有邊亦無邊，此是諦實餘皆癡妄；或依色，或依受、想、行、識，執我及世間非有邊非無邊，此是諦實餘皆癡妄；或依色，或依受、想、行、識，執命者即身，此是諦實餘皆癡妄；或依色，或依受、想、行、識，執命者異身，此是諦實餘皆癡妄；或依色，或依受、想、行、識，執如來死後有，此是諦實餘皆癡妄；或依色，或依受、想、行、識，執如來死後非有，此是諦實餘皆癡妄；或依色，或依受、想、行、識，執如來死後亦有亦非有，此是諦實餘皆癡妄；或依色，或依受、想、行、識，執如來死後非有非非有，此是諦實餘皆癡妄。",
    "T06n0220_305:0557b19_18": "「善現！",
    "T06n0220_305:0557b20_0": "如是如來、應、正等覺，依甚深般若波羅蜜多，如實知他諸有情類心、心所法若出若沒若屈若伸。",
    "T06n0220_305:0557b23_0": "大般若波羅蜜多經卷第三百五"
}