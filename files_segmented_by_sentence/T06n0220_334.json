{
    "T06n0220_334:0710c20_0": "大般若波羅蜜多經卷第三百三",
    "T06n0220_334:0710c21_0": "十四",
    "T06n0220_334:0710c23_0": "三藏法師玄奘奉　詔譯",
    "T06n0220_334:0710c24_0": "初分善學品第五十三之四",
    "T06n0220_334:0710c25_0": "爾時，具壽善現復白佛言：「世尊！",
    "T06n0220_334:0710c25_1": "諸菩薩摩訶薩若如是行，則不行色，亦不行受、想、行、識。",
    "T06n0220_334:0710c27_0": "「世尊！",
    "T06n0220_334:0710c27_1": "諸菩薩摩訶薩若如是行，則不行眼處，亦不行耳、鼻、舌、身、意處。",
    "T06n0220_334:0710c28_2": "「世尊！",
    "T06n0220_334:0710c28_3": "諸菩薩摩訶薩若如是行，則不行色處，亦不行聲、香、味、觸、法處。",
    "T06n0220_334:0711a01_4": "「世尊！",
    "T06n0220_334:0711a01_5": "諸菩薩摩訶薩若如是行，則不行眼界，亦不行耳、鼻、舌、身、意界。",
    "T06n0220_334:0711a02_6": "「世尊！",
    "T06n0220_334:0711a02_7": "諸菩薩摩訶薩若如是行，則不行色界，亦不行聲、香、味、觸、法界。",
    "T06n0220_334:0711a04_8": "「世尊！",
    "T06n0220_334:0711a04_9": "諸菩薩摩訶薩若如是行，則不行眼識界，亦不行耳、鼻、舌、身、意識界。",
    "T06n0220_334:0711a05_10": "「世尊！",
    "T06n0220_334:0711a06_0": "諸菩薩摩訶薩若如是行，則不行眼觸，亦不行耳、鼻、舌、身、意觸。",
    "T06n0220_334:0711a07_1": "「世尊！",
    "T06n0220_334:0711a07_2": "諸菩薩摩訶薩若如是行，則不行眼觸為緣所生諸受，亦不行耳、鼻、舌、身、意觸為緣所生諸受。",
    "T06n0220_334:0711a09_3": "「世尊！",
    "T06n0220_334:0711a09_4": "諸菩薩摩訶薩若如是行，則不行地界，亦不行水、火、風、空、識界。",
    "T06n0220_334:0711a11_5": "「世尊！",
    "T06n0220_334:0711a11_6": "諸菩薩摩訶薩若如是行，則不行無明，亦不行行、識、名色、六處、觸、受、愛、取、有、生、老死。",
    "T06n0220_334:0711a13_7": "「世尊！",
    "T06n0220_334:0711a13_8": "諸菩薩摩訶薩若如是行，則不行布施波羅蜜多，亦不行淨戒、安忍、精進、靜慮、般若波羅蜜多。",
    "T06n0220_334:0711a15_9": "「世尊！",
    "T06n0220_334:0711a15_10": "諸菩薩摩訶薩若如是行，則不行內空，亦不行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
    "T06n0220_334:0711a19_11": "「世尊！",
    "T06n0220_334:0711a20_0": "諸菩薩摩訶薩若如是行，則不行真如，亦不行法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_334:0711a22_1": "「世尊！",
    "T06n0220_334:0711a22_2": "諸菩薩摩訶薩若如是行，則不行四念住，亦不行四正斷、四神足、五根、五力、七等覺支、八聖道支。",
    "T06n0220_334:0711a25_3": "「世尊！",
    "T06n0220_334:0711a25_4": "諸菩薩摩訶薩若如是行，則不行苦聖諦，亦不行集、滅、道聖諦。",
    "T06n0220_334:0711a26_5": "「世尊！",
    "T06n0220_334:0711a26_6": "諸菩薩摩訶薩若如是行，則不行四靜慮，亦不行四無量、四無色定。",
    "T06n0220_334:0711a28_7": "「世尊！",
    "T06n0220_334:0711a28_8": "諸菩薩摩訶薩若如是行，則不行八解脫，亦不行八勝處、九次第定、十遍處。",
    "T06n0220_334:0711b01_9": "「世尊！",
    "T06n0220_334:0711b01_10": "諸菩薩摩訶薩若如是行，則不行空解脫門，亦不行無相、無願解脫門。",
    "T06n0220_334:0711b02_11": "「世尊！",
    "T06n0220_334:0711b02_12": "諸菩薩摩訶薩若如是行，則不行五眼，亦不行六神通。",
    "T06n0220_334:0711b04_13": "「世尊！",
    "T06n0220_334:0711b04_14": "諸菩薩摩訶薩若如是行，則不行陀羅尼門，亦不行三摩地門。",
    "T06n0220_334:0711b05_15": "「世尊！",
    "T06n0220_334:0711b05_16": "諸菩薩摩訶薩若如是行，則不行佛十力，亦不行四無所畏、四無礙解、大慈、大悲、大喜、大捨、十八佛不共法。",
    "T06n0220_334:0711b08_17": "「世尊！",
    "T06n0220_334:0711b08_18": "諸菩薩摩訶薩若如是行，則不行無忘失法，亦不行恒住捨性。",
    "T06n0220_334:0711b09_19": "「世尊！",
    "T06n0220_334:0711b09_20": "諸菩薩摩訶薩若如是行，則不行預流果，亦不行一來、不還、阿羅漢果。",
    "T06n0220_334:0711b11_21": "「世尊！",
    "T06n0220_334:0711b11_22": "諸菩薩摩訶薩若如是行，則不行獨覺菩提。",
    "T06n0220_334:0711b12_23": "「世尊！",
    "T06n0220_334:0711b12_24": "諸菩薩摩訶薩若如是行，則不行一切智，亦不行道相智、一切相智。",
    "T06n0220_334:0711b14_25": "「何以故？",
    "T06n0220_334:0711b14_26": "世尊！",
    "T06n0220_334:0711b14_27": "如是諸法，能行、所行、行時、行處及由此而行，皆不可得故。",
    "T06n0220_334:0711b15_28": "「世尊！",
    "T06n0220_334:0711b16_29": "若菩薩摩訶薩能如是行，不為一切世間天、人、阿素洛等之所降伏，能伏一切世間天、人、阿素洛等。",
    "T06n0220_334:0711b18_30": "「世尊！",
    "T06n0220_334:0711b18_31": "若菩薩摩訶薩能如是行，不為一切聲聞、獨覺之所降伏，能伏一切聲聞、獨覺。",
    "T06n0220_334:0711b20_32": "何以故？",
    "T06n0220_334:0711b20_33": "世尊！",
    "T06n0220_334:0711b20_34": "是菩薩摩訶薩已得安住無能伏處，謂菩薩離生位。",
    "T06n0220_334:0711b21_35": "世尊！",
    "T06n0220_334:0711b21_36": "是菩薩摩訶薩恒住一切智智作意不可屈伏。",
    "T06n0220_334:0711b22_37": "「世尊！",
    "T06n0220_334:0711b22_38": "是菩薩摩訶薩如是行時，則為鄰近一切智智，疾證無上正等菩提。」",
    "T06n0220_334:0711b24_39": "佛言：「善現！",
    "T06n0220_334:0711b24_40": "如是！",
    "T06n0220_334:0711b24_41": "如是！",
    "T06n0220_334:0711b24_42": "如汝所說。",
    "T06n0220_334:0711b26_0": "「復次，善現！",
    "T06n0220_334:0711b26_1": "於意云何？",
    "T06n0220_334:0711b26_2": "假使於此南贍部洲諸有情類皆得人身，得人身已皆證無上正等菩提，有善男子、善女人等，盡其形壽以諸世間上妙供具，供養恭敬、尊重讚歎此諸如來、應、正等覺，復持如是供養善根，與諸有情平等共有迴向無上正等菩提。",
    "T06n0220_334:0711c02_3": "是善男子、善女人等由此因緣得福多不？」",
    "T06n0220_334:0711c03_4": "善現答言：「甚多！",
    "T06n0220_334:0711c03_5": "世尊！",
    "T06n0220_334:0711c04_6": "甚多！",
    "T06n0220_334:0711c04_7": "善逝！」",
    "T06n0220_334:0711c04_8": "佛言：「善現！",
    "T06n0220_334:0711c04_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0711c10_0": "「復次，善現！",
    "T06n0220_334:0711c10_1": "於意云何？",
    "T06n0220_334:0711c10_2": "假使於此南贍部洲、東勝身洲諸有情類皆得人身，得人身已皆證無上正等菩提，有善男子、善女人等，盡其形壽以諸世間上妙供具，供養恭敬、尊重讚歎此諸如來、應、正等覺，復持如是供養善根，與諸有情平等共有迴向無上正等菩提。",
    "T06n0220_334:0711c15_3": "是善男子、善女人等由此因緣得福多不？」",
    "T06n0220_334:0711c16_4": "善現答言：「甚多！",
    "T06n0220_334:0711c17_5": "世尊！",
    "T06n0220_334:0711c17_6": "甚多！",
    "T06n0220_334:0711c17_7": "善逝！」",
    "T06n0220_334:0711c17_8": "佛言：「善現！",
    "T06n0220_334:0711c17_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0711c23_0": "「復次，善現！",
    "T06n0220_334:0711c23_1": "於意云何？",
    "T06n0220_334:0711c23_2": "假使於此南贍部洲、東勝身洲、西牛貨洲諸有情類皆得人身，得人身已皆證無上正等菩提，有善男子、善女人等，盡其形壽以諸世間上妙供具，供養恭敬、尊重讚歎此諸如來、應、正等覺，復持如是供養善根，與諸有情平等共有迴向無上正等菩提。",
    "T06n0220_334:0711c29_3": "是善男子、善女人等由此因緣得福多不？」",
    "T06n0220_334:0712a01_4": "善現答言：「甚多！",
    "T06n0220_334:0712a01_5": "世尊！",
    "T06n0220_334:0712a01_6": "甚多！",
    "T06n0220_334:0712a01_7": "善逝！」",
    "T06n0220_334:0712a01_8": "佛言：「善現！",
    "T06n0220_334:0712a02_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0712a07_0": "「復次，善現！",
    "T06n0220_334:0712a07_1": "於意云何？",
    "T06n0220_334:0712a07_2": "假使於此四大洲界諸有情類皆得人身，得人身已皆證無上正等菩提，有善男子、善女人等，盡其形壽以諸世間上妙供具，供養恭敬、尊重讚歎此諸如來、應、正等覺，復持如是供養善根，與諸有情平等共有迴向無上正等菩提。",
    "T06n0220_334:0712a12_3": "是善男子、善女人等由此因緣得福多不？」",
    "T06n0220_334:0712a13_4": "善現答言：「甚多！",
    "T06n0220_334:0712a13_5": "世尊！",
    "T06n0220_334:0712a14_6": "甚多！",
    "T06n0220_334:0712a14_7": "善逝！」",
    "T06n0220_334:0712a14_8": "佛言：「善現！",
    "T06n0220_334:0712a14_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0712a20_0": "「復次，善現！",
    "T06n0220_334:0712a20_1": "於意云何？",
    "T06n0220_334:0712a20_2": "假使於此小千世界諸有情類皆得人身，得人身已皆證無上正等菩提，有善男子、善女人等，盡其形壽以諸世間上妙供具，供養恭敬、尊重讚歎此諸如來、應、正等覺，復持如是供養善根，與諸有情平等共有迴向無上正等菩提。",
    "T06n0220_334:0712a25_3": "是善男子、善女人等由此因緣得福多不？」",
    "T06n0220_334:0712a26_4": "善現答言：「甚多！",
    "T06n0220_334:0712a26_5": "世尊！",
    "T06n0220_334:0712a27_6": "甚多！",
    "T06n0220_334:0712a27_7": "善逝！」",
    "T06n0220_334:0712a27_8": "佛言：「善現！",
    "T06n0220_334:0712a27_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0712b04_0": "「復次，善現！",
    "T06n0220_334:0712b04_1": "於意云何？",
    "T06n0220_334:0712b04_2": "假使於此中千世界諸有情類皆得人身，得人身已皆證無上正等菩提，有善男子、善女人等，盡其形壽以諸世間上妙供具，供養恭敬、尊重讚歎此諸如來、應、正等覺，復持如是供養善根，與諸有情平等共有迴向無上正等菩提。",
    "T06n0220_334:0712b09_3": "是善男子、善女人等由此因緣得福多不？」",
    "T06n0220_334:0712b10_4": "善現答言：「甚多！",
    "T06n0220_334:0712b10_5": "世尊！",
    "T06n0220_334:0712b11_6": "甚多！",
    "T06n0220_334:0712b11_7": "善逝！」",
    "T06n0220_334:0712b11_8": "佛言：「善現！",
    "T06n0220_334:0712b11_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意，此善男子、善女人等由此因緣所獲功德，甚多於彼無量無邊不可稱計。",
    "T06n0220_334:0712b17_0": "「復次，善現！",
    "T06n0220_334:0712b17_1": "於意云何？",
    "T06n0220_334:0712b17_2": "假使三千大千世界諸有情類皆得人身，得人身已皆證無上正等菩提，有善男子、善女人等，盡其形壽以諸世間上妙供具，供養恭敬、尊重讚歎此諸如來、應、正等覺，復持如是供養善根，與諸有情平等共有迴向無上正等菩提。",
    "T06n0220_334:0712b22_3": "是善男子、善女人等由此因緣得福多不？」",
    "T06n0220_334:0712b23_4": "善現答言：「甚多！",
    "T06n0220_334:0712b23_5": "世尊！",
    "T06n0220_334:0712b24_6": "甚多！",
    "T06n0220_334:0712b24_7": "善逝！」",
    "T06n0220_334:0712b24_8": "佛言：「善現！",
    "T06n0220_334:0712b24_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0712c01_0": "「復次，善現！",
    "T06n0220_334:0712c01_1": "於意云何？",
    "T06n0220_334:0712c01_2": "假使於此南贍部洲諸有情類，非前非後皆得人身，有善男子、善女人等，方便教導皆令安住十善業道，復持如是教導善根，與諸有情平等共有迴向無上正等菩提。",
    "T06n0220_334:0712c05_3": "是善男子、善女人等由此因緣得福多不？」",
    "T06n0220_334:0712c06_4": "善現答言：「甚多！",
    "T06n0220_334:0712c06_5": "世尊！",
    "T06n0220_334:0712c06_6": "甚多！",
    "T06n0220_334:0712c06_7": "善逝！」",
    "T06n0220_334:0712c06_8": "佛言：「善現！",
    "T06n0220_334:0712c07_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0712c12_0": "「復次，善現！",
    "T06n0220_334:0712c12_1": "於意云何？",
    "T06n0220_334:0712c12_2": "假使於此南贍部洲、東勝身洲諸有情類，非前非後皆得人身，有善男子、善女人等，方便教導皆令安住十善業道，復持如是教導善根，與諸有情平等共有迴向無上正等菩提。",
    "T06n0220_334:0712c16_3": "是善男子、善女人等由此因緣得福多不？」",
    "T06n0220_334:0712c17_4": "善現答言：「甚多！",
    "T06n0220_334:0712c17_5": "世尊！",
    "T06n0220_334:0712c17_6": "甚多！",
    "T06n0220_334:0712c18_0": "善逝！」",
    "T06n0220_334:0712c18_1": "佛言：「善現！",
    "T06n0220_334:0712c18_2": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0712c23_0": "「復次，善現！",
    "T06n0220_334:0712c23_1": "於意云何？",
    "T06n0220_334:0712c23_2": "假使於此南贍部洲、東勝身洲、西牛貨洲諸有情類，非前非後皆得人身，有善男子、善女人等，方便教導皆令安住十善業道，復持如是教導善根，與諸有情平等共有迴向無上正等菩提。",
    "T06n0220_334:0712c27_3": "是善男子、善女人等由此因緣得福多不？」",
    "T06n0220_334:0712c28_4": "善現答言：「甚多！",
    "T06n0220_334:0712c29_0": "世尊！",
    "T06n0220_334:0712c29_1": "甚多！",
    "T06n0220_334:0712c29_2": "善逝！」",
    "T06n0220_334:0712c29_3": "佛言：「善現！",
    "T06n0220_334:0712c29_4": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713a06_0": "「復次，善現！",
    "T06n0220_334:0713a06_1": "於意云何？",
    "T06n0220_334:0713a06_2": "假使於此四大洲界諸有情類，非前非後皆得人身，有善男子、善女人等，方便教導皆令安住十善業道，復持如是教導善根，與諸有情平等共有迴向無上正等菩提。",
    "T06n0220_334:0713a10_3": "是善男子、善女人等由此因緣得福多不？」",
    "T06n0220_334:0713a11_4": "善現答言：「甚多！",
    "T06n0220_334:0713a11_5": "世尊！",
    "T06n0220_334:0713a11_6": "甚多！",
    "T06n0220_334:0713a11_7": "善逝！」",
    "T06n0220_334:0713a11_8": "佛言：「善現！",
    "T06n0220_334:0713a12_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713a17_0": "「復次，善現！",
    "T06n0220_334:0713a17_1": "於意云何？",
    "T06n0220_334:0713a17_2": "假使於此小千世界諸有情類，非前非後皆得人身，有善男子、善女人等，方便教導皆令安住十善業道，復持如是教導善根，與諸有情平等共有迴向無上正等菩提。",
    "T06n0220_334:0713a21_3": "是善男子、善女人等由此因緣得福多不？」",
    "T06n0220_334:0713a22_4": "善現答言：「甚多！",
    "T06n0220_334:0713a22_5": "世尊！",
    "T06n0220_334:0713a22_6": "甚多！",
    "T06n0220_334:0713a22_7": "善逝！」",
    "T06n0220_334:0713a22_8": "佛言：「善現！",
    "T06n0220_334:0713a23_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713a28_0": "「復次，善現！",
    "T06n0220_334:0713a28_1": "於意云何？",
    "T06n0220_334:0713a28_2": "假使於此中千世界諸有情類，非前非後皆得人身，有善男子、善女人等，方便教導皆令安住十善業道，復持如是教導善根，與諸有情平等共有迴向無上正等菩提。",
    "T06n0220_334:0713b03_3": "是善男子、善女人等由此因緣得福多不？」",
    "T06n0220_334:0713b04_4": "善現答言：「甚多！",
    "T06n0220_334:0713b04_5": "世尊！",
    "T06n0220_334:0713b04_6": "甚多！",
    "T06n0220_334:0713b04_7": "善逝！」",
    "T06n0220_334:0713b04_8": "佛言：「善現！",
    "T06n0220_334:0713b05_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713b10_0": "「復次，善現！",
    "T06n0220_334:0713b10_1": "於意云何？",
    "T06n0220_334:0713b10_2": "假使於此三千大千世界諸有情類，非前非後皆得人身，有善男子、善女人等，方便教導皆令安住十善業道，復持如是教導善根，與諸有情平等共有迴向無上正等菩提。",
    "T06n0220_334:0713b14_3": "是善男子、善女人等由此因緣得福多不？」",
    "T06n0220_334:0713b15_4": "善現答言：「甚多！",
    "T06n0220_334:0713b15_5": "世尊！",
    "T06n0220_334:0713b15_6": "甚多！",
    "T06n0220_334:0713b15_7": "善逝！」",
    "T06n0220_334:0713b16_0": "佛言：「善現！",
    "T06n0220_334:0713b16_1": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713b21_0": "「復次，善現！",
    "T06n0220_334:0713b21_1": "於意云何？",
    "T06n0220_334:0713b21_2": "假使於此南贍部洲諸有情類，非前非後皆得人身，有善男子、善女人等，方便教導皆令安住四靜慮、四無量、四無色定、五神通，復持如是教導善根，與諸有情平等共有迴向無上正等菩提。",
    "T06n0220_334:0713b25_3": "是善男子、善女人等由此因緣得福多不？」",
    "T06n0220_334:0713b26_4": "善現答言：「甚多！",
    "T06n0220_334:0713b26_5": "世尊！",
    "T06n0220_334:0713b27_6": "甚多！",
    "T06n0220_334:0713b27_7": "善逝！」",
    "T06n0220_334:0713b27_8": "佛言：「善現！",
    "T06n0220_334:0713b27_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713c03_0": "「復次，善現！",
    "T06n0220_334:0713c03_1": "於意云何？",
    "T06n0220_334:0713c03_2": "假使於此南贍部洲、東勝身洲諸有情類，非前非後皆得人身，有善男子、善女人等，方便教導皆令安住四靜慮、四無量、四無色定、五神通，復持如是教導善根，與諸有情平等共有迴向無上正等菩提。",
    "T06n0220_334:0713c08_0": "是善男子、善女人等由此因緣得福多不？」",
    "T06n0220_334:0713c08_1": "善現答言：「甚多！",
    "T06n0220_334:0713c09_2": "世尊！",
    "T06n0220_334:0713c09_3": "甚多！",
    "T06n0220_334:0713c09_4": "善逝！」",
    "T06n0220_334:0713c09_5": "佛言：「善現！",
    "T06n0220_334:0713c09_6": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713c15_0": "「復次，善現！",
    "T06n0220_334:0713c15_1": "於意云何？",
    "T06n0220_334:0713c15_2": "假使於此南贍部洲、東勝身洲、西牛貨洲諸有情類，非前非後皆得人身，有善男子、善女人等，方便教導皆令安住四靜慮、四無量、四無色定、五神通，復持如是教導善根，與諸有情平等共有迴向無上正等菩提。",
    "T06n0220_334:0713c20_3": "是善男子、善女人等由此因緣得福多不？」",
    "T06n0220_334:0713c21_4": "善現答言：「甚多！",
    "T06n0220_334:0713c21_5": "世尊！",
    "T06n0220_334:0713c21_6": "甚多！",
    "T06n0220_334:0713c21_7": "善逝！」",
    "T06n0220_334:0713c21_8": "佛言：「善現！",
    "T06n0220_334:0713c22_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0713c27_0": "「復次，善現！",
    "T06n0220_334:0713c27_1": "於意云何？",
    "T06n0220_334:0713c27_2": "假使於此四大洲界諸有情類，非前非後皆得人身，有善男子、善女人等，方便教導皆令安住四靜慮、四無量、四無色定、五神通，復持如是教導善根，與諸有情平等共有迴向無上正等菩提。",
    "T06n0220_334:0714a02_3": "是善男子、善女人等由此因緣得福多不？」",
    "T06n0220_334:0714a03_4": "善現答言：「甚多！",
    "T06n0220_334:0714a04_5": "世尊！",
    "T06n0220_334:0714a04_6": "甚多！",
    "T06n0220_334:0714a04_7": "善逝！」",
    "T06n0220_334:0714a04_8": "佛言：「善現！",
    "T06n0220_334:0714a04_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0714a10_0": "「復次，善現！",
    "T06n0220_334:0714a10_1": "於意云何？",
    "T06n0220_334:0714a10_2": "假使於此小千世界諸有情類，非前非後皆得人身，有善男子、善女人等，方便教導皆令安住四靜慮、四無量、四無色定、五神通，復持如是教導善根，與諸有情平等共有迴向無上正等菩提。",
    "T06n0220_334:0714a14_3": "是善男子、善女人等由此因緣得福多不？」",
    "T06n0220_334:0714a15_4": "善現答言：「甚多！",
    "T06n0220_334:0714a16_5": "世尊！",
    "T06n0220_334:0714a16_6": "甚多！",
    "T06n0220_334:0714a16_7": "善逝！」",
    "T06n0220_334:0714a16_8": "佛言：「善現！",
    "T06n0220_334:0714a16_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0714a22_0": "「復次，善現！",
    "T06n0220_334:0714a22_1": "於意云何？",
    "T06n0220_334:0714a22_2": "假使於此中千世界諸有情類，非前非後皆得人身，有善男子、善女人等，方便教導皆令安住四靜慮、四無量、四無色定、五神通，復持如是教導善根，與諸有情平等共有迴向無上正等菩提。",
    "T06n0220_334:0714a26_3": "是善男子、善女人等由此因緣得福多不？」",
    "T06n0220_334:0714a27_4": "善現答言：「甚多！",
    "T06n0220_334:0714a28_5": "世尊！",
    "T06n0220_334:0714a28_6": "甚多！",
    "T06n0220_334:0714a28_7": "善逝！」",
    "T06n0220_334:0714a28_8": "佛言：「善現！",
    "T06n0220_334:0714a28_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0714b05_0": "「復次，善現！",
    "T06n0220_334:0714b05_1": "於意云何？",
    "T06n0220_334:0714b05_2": "假使於此三千大千世界諸有情類，非前非後皆得人身，有善男子、善女人等，方便教導皆令安住四靜慮、四無量、四無色定、五神通，復持如是教導善根，與諸有情平等共有迴向無上正等菩提。",
    "T06n0220_334:0714b09_3": "是善男子、善女人等由此因緣得福多不？」",
    "T06n0220_334:0714b10_4": "善現答言：「甚多！",
    "T06n0220_334:0714b11_5": "世尊！",
    "T06n0220_334:0714b11_6": "甚多！",
    "T06n0220_334:0714b11_7": "善逝！」",
    "T06n0220_334:0714b11_8": "佛言：「善現！",
    "T06n0220_334:0714b11_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0714b17_0": "「復次，善現！",
    "T06n0220_334:0714b17_1": "於意云何？",
    "T06n0220_334:0714b17_2": "假使於此南贍部洲諸有情類，非前非後皆得人身，有善男子、善女人等，方便教導皆令安住四沙門果，復持如是教導善根，與諸有情平等共有迴向無上正等菩提。",
    "T06n0220_334:0714b21_3": "是善男子、善女人等由此因緣得福多不？」",
    "T06n0220_334:0714b22_4": "善現答言：「甚多！",
    "T06n0220_334:0714b22_5": "世尊！",
    "T06n0220_334:0714b22_6": "甚多！",
    "T06n0220_334:0714b22_7": "善逝！」",
    "T06n0220_334:0714b22_8": "佛言：「善現！",
    "T06n0220_334:0714b23_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0714b28_0": "「復次，善現！",
    "T06n0220_334:0714b28_1": "於意云何？",
    "T06n0220_334:0714b28_2": "假使於此南贍部洲、東勝身洲諸有情類，非前非後皆得人身，有善男子、善女人等，方便教導皆令安住四沙門果，復持如是教導善根，與諸有情平等共有迴向無上正等菩提。",
    "T06n0220_334:0714c03_3": "是善男子、善女人等由此因緣得福多不？」",
    "T06n0220_334:0714c04_4": "善現答言：「甚多！",
    "T06n0220_334:0714c04_5": "世尊！",
    "T06n0220_334:0714c04_6": "甚多！",
    "T06n0220_334:0714c05_0": "善逝！」",
    "T06n0220_334:0714c05_1": "佛言：「善現！",
    "T06n0220_334:0714c05_2": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0714c10_0": "「復次，善現！",
    "T06n0220_334:0714c10_1": "於意云何？",
    "T06n0220_334:0714c10_2": "假使於此南贍部洲、東勝身洲、西牛貨洲諸有情類，非前非後皆得人身，有善男子、善女人等，方便教導皆令安住四沙門果，復持如是教導善根，與諸有情平等共有迴向無上正等菩提。",
    "T06n0220_334:0714c14_3": "是善男子、善女人等由此因緣得福多不？」",
    "T06n0220_334:0714c15_4": "善現答言：「甚多！",
    "T06n0220_334:0714c16_5": "世尊！",
    "T06n0220_334:0714c16_6": "甚多！",
    "T06n0220_334:0714c16_7": "善逝！」",
    "T06n0220_334:0714c16_8": "佛言：「善現！",
    "T06n0220_334:0714c16_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0714c22_0": "「復次，善現！",
    "T06n0220_334:0714c22_1": "於意云何？",
    "T06n0220_334:0714c22_2": "假使於此四大洲界諸有情類，非前非後皆得人身，有善男子、善女人等，方便教導皆令安住四沙門果，復持如是教導善根，與諸有情平等共有迴向無上正等菩提。",
    "T06n0220_334:0714c26_3": "是善男子、善女人等由此因緣得福多不？」",
    "T06n0220_334:0714c27_4": "善現答言：「甚多！",
    "T06n0220_334:0714c27_5": "世尊！",
    "T06n0220_334:0714c27_6": "甚多！",
    "T06n0220_334:0714c27_7": "善逝！」",
    "T06n0220_334:0714c27_8": "佛言：「善現！",
    "T06n0220_334:0714c28_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715a04_0": "「復次，善現！",
    "T06n0220_334:0715a04_1": "於意云何？",
    "T06n0220_334:0715a04_2": "假使於此小千世界諸有情類，非前非後皆得人身，有善男子、善女人等，方便教導皆令安住四沙門果，復持如是教導善根，與諸有情平等共有迴向無上正等菩提。",
    "T06n0220_334:0715a08_3": "是善男子、善女人等由此因緣得福多不？」",
    "T06n0220_334:0715a09_4": "善現答言：「甚多！",
    "T06n0220_334:0715a09_5": "世尊！",
    "T06n0220_334:0715a09_6": "甚多！",
    "T06n0220_334:0715a09_7": "善逝！」",
    "T06n0220_334:0715a09_8": "佛言：「善現！",
    "T06n0220_334:0715a10_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715a15_0": "「復次，善現！",
    "T06n0220_334:0715a15_1": "於意云何？",
    "T06n0220_334:0715a15_2": "假使於此中千世界諸有情類，非前非後皆得人身，有善男子、善女人等，方便教導皆令安住四沙門果，復持如是教導善根，與諸有情平等共有迴向無上正等菩提。",
    "T06n0220_334:0715a19_3": "是善男子、善女人等由此因緣得福多不？」",
    "T06n0220_334:0715a20_4": "善現答言：「甚多！",
    "T06n0220_334:0715a20_5": "世尊！",
    "T06n0220_334:0715a20_6": "甚多！",
    "T06n0220_334:0715a20_7": "善逝！」",
    "T06n0220_334:0715a20_8": "佛言：「善現！",
    "T06n0220_334:0715a21_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715a26_0": "「復次，善現！",
    "T06n0220_334:0715a26_1": "於意云何？",
    "T06n0220_334:0715a26_2": "假使於此三千大千世界諸有情類，非前非後皆得人身，有善男子、善女人等，方便教導皆令安住四沙門果，復持如是教導善根，與諸有情平等共有迴向無上正等菩提。",
    "T06n0220_334:0715b01_3": "是善男子、善女人等由此因緣得福多不？」",
    "T06n0220_334:0715b02_4": "善現答言：「甚多！",
    "T06n0220_334:0715b02_5": "世尊！",
    "T06n0220_334:0715b02_6": "甚多！",
    "T06n0220_334:0715b02_7": "善逝！」",
    "T06n0220_334:0715b03_0": "佛言：「善現！",
    "T06n0220_334:0715b03_1": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715b08_0": "「復次，善現！",
    "T06n0220_334:0715b08_1": "於意云何？",
    "T06n0220_334:0715b08_2": "假使於此南贍部洲諸有情類，非前非後皆得人身，有善男子、善女人等，方便教導皆令安住獨覺菩提，復持如是教導善根，與諸有情平等共有迴向無上正等菩提。",
    "T06n0220_334:0715b12_3": "是善男子、善女人等由此因緣得福多不？」",
    "T06n0220_334:0715b13_4": "善現答言：「甚多！",
    "T06n0220_334:0715b13_5": "世尊！",
    "T06n0220_334:0715b13_6": "甚多！",
    "T06n0220_334:0715b13_7": "善逝！」",
    "T06n0220_334:0715b13_8": "佛言：「善現！",
    "T06n0220_334:0715b14_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715b19_0": "「復次，善現！",
    "T06n0220_334:0715b19_1": "於意云何？",
    "T06n0220_334:0715b19_2": "假使於此南贍部洲、東勝身洲諸有情類，非前非後皆得人身，有善男子、善女人等，方便教導皆令安住獨覺菩提，復持如是教導善根，與諸有情平等共有迴向無上正等菩提。",
    "T06n0220_334:0715b23_3": "是善男子、善女人等由此因緣得福多不？」",
    "T06n0220_334:0715b24_4": "善現答言：「甚多！",
    "T06n0220_334:0715b24_5": "世尊！",
    "T06n0220_334:0715b24_6": "甚多！",
    "T06n0220_334:0715b25_0": "善逝！」",
    "T06n0220_334:0715b25_1": "佛言：「善現！",
    "T06n0220_334:0715b25_2": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715c01_0": "「復次，善現！",
    "T06n0220_334:0715c01_1": "於意云何？",
    "T06n0220_334:0715c01_2": "假使於此南贍部洲、東勝身洲、西牛貨洲諸有情類，非前非後皆得人身，有善男子、善女人等，方便教導皆令安住獨覺菩提，復持如是教導善根，與諸有情平等共有迴向無上正等菩提。",
    "T06n0220_334:0715c05_3": "是善男子、善女人等由此因緣得福多不？」",
    "T06n0220_334:0715c06_4": "善現答言：「甚多！",
    "T06n0220_334:0715c07_0": "世尊！",
    "T06n0220_334:0715c07_1": "甚多！",
    "T06n0220_334:0715c07_2": "善逝！」",
    "T06n0220_334:0715c07_3": "佛言：「善現！",
    "T06n0220_334:0715c07_4": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715c13_0": "「復次，善現！",
    "T06n0220_334:0715c13_1": "於意云何？",
    "T06n0220_334:0715c13_2": "假使於此四大洲界諸有情類，非前非後皆得人身，有善男子、善女人等，方便教導皆令安住獨覺菩提，復持如是教導善根，與諸有情平等共有迴向無上正等菩提。",
    "T06n0220_334:0715c17_3": "是善男子、善女人等由此因緣得福多不？」",
    "T06n0220_334:0715c18_4": "善現答言：「甚多！",
    "T06n0220_334:0715c18_5": "世尊！",
    "T06n0220_334:0715c18_6": "甚多！",
    "T06n0220_334:0715c18_7": "善逝！」",
    "T06n0220_334:0715c18_8": "佛言：「善現！",
    "T06n0220_334:0715c19_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0715c24_0": "「復次，善現！",
    "T06n0220_334:0715c24_1": "於意云何？",
    "T06n0220_334:0715c24_2": "假使於此小千世界諸有情類，非前非後皆得人身，有善男子、善女人等，方便教導皆令安住獨覺菩提，復持如是教導善根，與諸有情平等共有迴向無上正等菩提。",
    "T06n0220_334:0715c28_3": "是善男子、善女人等由是因緣得福多不？」",
    "T06n0220_334:0715c29_4": "善現答言：「甚多！",
    "T06n0220_334:0715c29_5": "世尊！",
    "T06n0220_334:0715c29_6": "甚多！",
    "T06n0220_334:0715c29_7": "善逝！」",
    "T06n0220_334:0715c29_8": "佛言：「善現！",
    "T06n0220_334:0716a01_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0716a06_0": "「復次，善現！",
    "T06n0220_334:0716a06_1": "於意云何？",
    "T06n0220_334:0716a06_2": "假使於此中千世界諸有情類，非前非後皆得人身，有善男子、善女人等，方便教導皆令安住獨覺菩提，復持如是教導善根，與諸有情平等共有迴向無上正等菩提。",
    "T06n0220_334:0716a10_3": "是善男子、善女人等由此因緣得福多不？」",
    "T06n0220_334:0716a11_4": "善現答言：「甚多！",
    "T06n0220_334:0716a11_5": "世尊！",
    "T06n0220_334:0716a11_6": "甚多！",
    "T06n0220_334:0716a11_7": "善逝！」",
    "T06n0220_334:0716a11_8": "佛言：「善現！",
    "T06n0220_334:0716a12_9": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0716a17_0": "「復次，善現！",
    "T06n0220_334:0716a17_1": "於意云何？",
    "T06n0220_334:0716a17_2": "假使於此三千大千世界諸有情類，非前非後皆得人身，有善男子、善女人等，方便教導皆令安住獨覺菩提，復持如是教導善根，與諸有情平等共有迴向無上正等菩提。",
    "T06n0220_334:0716a21_3": "是善男子、善女人等由此因緣得福多不？」",
    "T06n0220_334:0716a22_4": "善現答言：「甚多！",
    "T06n0220_334:0716a22_5": "世尊！",
    "T06n0220_334:0716a22_6": "甚多！",
    "T06n0220_334:0716a22_7": "善逝！」",
    "T06n0220_334:0716a23_0": "佛言：「善現！",
    "T06n0220_334:0716a23_1": "若善男子、善女人等，於大眾中宣說如是甚深般若波羅蜜多，施設建立分別開示令其易了，及正安住一切智智相應作意，此善男子、善女人等由是因緣所獲功德，甚多於彼無量無邊不可稱計。",
    "T06n0220_334:0716a28_0": "大般若波羅蜜多經卷第三百三十四"
}