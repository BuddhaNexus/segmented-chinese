{
    "T07n0220_403:0012b16_0": "大般若波羅蜜多經卷第四百三",
    "T07n0220_403:0012b18_0": "三藏法師玄奘奉　詔譯",
    "T07n0220_403:0012b19_0": "第二分觀照品第三之二",
    "T07n0220_403:0012b20_0": "爾時，舍利子白佛言：「世尊！",
    "T07n0220_403:0012b20_1": "若預流、一來、不還、阿羅漢聲聞般若，若獨覺般若，若菩薩摩訶薩般若，若如來、應、正等覺般若，是諸般若皆無差別，不相違背，無生無滅，自性皆空。",
    "T07n0220_403:0012b23_2": "若法無差別、不相違、無生滅、自性空，是法差別既不可得，云何世尊說行般若波羅蜜多菩薩摩訶薩，於一日中所修般若，一切聲聞、獨覺般若所不能及？」",
    "T07n0220_403:0012b27_3": "佛告舍利子：「於汝意云何？",
    "T07n0220_403:0012b27_4": "修行般若波羅蜜多菩薩摩訶薩，一日所修般若勝事，一切聲聞、獨覺般若有是事不？」",
    "T07n0220_403:0012b29_5": "舍利子言：「不也！",
    "T07n0220_403:0012c01_6": "世尊！」",
    "T07n0220_403:0012c01_7": "「復次，舍利子！",
    "T07n0220_403:0012c01_8": "於汝意云何？",
    "T07n0220_403:0012c01_9": "修行般若波羅蜜多菩薩摩訶薩，於一日中所修般若，作是念言：『我當修行一切相微妙智、一切智、道相智、一切相智，利益安樂一切有情。』",
    "T07n0220_403:0012c05_0": "彼於一切法覺一切相已，方便安立一切有情於無餘依般涅槃界，一切聲聞、獨覺般若有是事不？」",
    "T07n0220_403:0012c07_1": "舍利子言：「不也！",
    "T07n0220_403:0012c07_2": "世尊！」",
    "T07n0220_403:0012c07_3": "「復次，舍利子！",
    "T07n0220_403:0012c08_4": "於汝意云何？",
    "T07n0220_403:0012c08_5": "一切聲聞、獨覺頗能作是念：『我當證阿耨多羅三藐三菩提，方便安立一切有情於無餘依涅槃界。』",
    "T07n0220_403:0012c10_6": "不？」",
    "T07n0220_403:0012c10_7": "舍利子言：「不也！",
    "T07n0220_403:0012c11_0": "世尊！」",
    "T07n0220_403:0012c11_1": "「復次，舍利子！",
    "T07n0220_403:0012c11_2": "於汝意云何？",
    "T07n0220_403:0012c11_3": "一切聲聞、獨覺頗能作是念：『我當修行六波羅蜜多，成熟有情、嚴淨佛土，滿佛十力、四無所畏、四無礙解、大慈、大悲、大喜、大捨、十八佛不共法，當證無上正等菩提，方便安立無量、無數、無邊有情於無餘依涅槃界。』",
    "T07n0220_403:0012c16_4": "不？」",
    "T07n0220_403:0012c16_5": "舍利子言：「不也！",
    "T07n0220_403:0012c16_6": "世尊！」",
    "T07n0220_403:0012c17_7": "佛言：「舍利子！",
    "T07n0220_403:0012c17_8": "諸菩薩摩訶薩皆作是念：『我當修行六波羅蜜多，成熟有情、嚴淨佛土，滿佛十力、四無所畏、四無礙解、大慈、大悲、大喜、大捨、十八佛不共法，當證無上正等菩提，方便安立無量、無數、無邊有情於無餘依般涅槃界。』",
    "T07n0220_403:0012c23_0": "「舍利子！",
    "T07n0220_403:0012c23_1": "譬如螢火無如是念：『我光能照遍贍部洲普令大明。』",
    "T07n0220_403:0012c24_2": "如是一切聲聞、獨覺無如是念：『我當修行六波羅蜜多，成熟有情、嚴淨佛土，滿佛十力、四無所畏、四無礙解、大慈、大悲、大喜、大捨、十八佛不共法，當證無上正等菩提，方便安立無量、無數、無邊有情於無餘依般涅槃界。』",
    "T07n0220_403:0012c29_3": "「舍利子！",
    "T07n0220_403:0012c29_4": "譬如日輪光明熾盛，照贍部洲無不周遍。",
    "T07n0220_403:0013a01_5": "如是菩薩摩訶薩皆作是念：『我當修行六波羅蜜多，成熟有情、嚴淨佛土，滿佛十力、四無所畏、四無礙解、大慈、大悲、大喜、大捨、十八佛不共法，證得無上正等菩提，方便安立無量、無數、無邊有情於無餘依般涅槃界。』",
    "T07n0220_403:0013a06_6": "「舍利子！",
    "T07n0220_403:0013a06_7": "以是當知一切聲聞、獨覺般若，比行般若波羅蜜多菩薩摩訶薩於一日中所修般若，百分不及一，千分不及一，百千分不及一，乃至鄔波尼殺曇分亦不及一。」",
    "T07n0220_403:0013a10_0": "爾時，舍利子白佛言：「世尊！",
    "T07n0220_403:0013a10_1": "諸菩薩摩訶薩云何能超一切聲聞、獨覺等地，能得菩薩不退轉地，能淨佛道？」",
    "T07n0220_403:0013a12_2": "佛言：「舍利子！",
    "T07n0220_403:0013a12_3": "諸菩薩摩訶薩從初發心，修行六種波羅蜜多，住空、無相、無願之法，即能超過一切聲聞、獨覺等地，能得菩薩不退轉地，能淨佛道。」",
    "T07n0220_403:0013a15_4": "時，舍利子復白佛言：「世尊！",
    "T07n0220_403:0013a16_5": "諸菩薩摩訶薩住何等地，能與一切聲聞、獨覺作真福田？」",
    "T07n0220_403:0013a17_6": "佛言：「舍利子！",
    "T07n0220_403:0013a17_7": "諸菩薩摩訶薩從初發心，修行六種波羅蜜多，住空、無相、無願之法，乃至坐于妙菩提座，常與一切聲聞、獨覺作真福田。",
    "T07n0220_403:0013a20_8": "何以故？",
    "T07n0220_403:0013a20_9": "以依菩薩摩訶薩故，一切善法出現世間，所謂一切十善業道、五近事戒、八近住戒、四靜慮、四無量、四無色定、四聖諦智、四念住、四正斷、四神足、五根、五力、七等覺支、八聖道支、六波羅蜜多、十八空等，及佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智，諸如是等無量無數無邊善法出現世間。",
    "T07n0220_403:0013a28_10": "「由此菩薩諸善法故，世間便有剎帝利大族、婆羅門大族、長者大族、居士大族、四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天、無想有情天、無繁天、無熱天、善現天、善見天、色究竟天、空無邊處天、識無邊處天、無所有處天、非想非非想處天。",
    "T07n0220_403:0013b07_11": "「復由菩薩諸善法故，便有預流、一來、不還、阿羅漢、獨覺、菩薩摩訶薩及諸如來、應、正等覺出現世間。」",
    "T07n0220_403:0013b10_0": "時，舍利子復白佛言：「世尊！",
    "T07n0220_403:0013b10_1": "菩薩摩訶薩為復須報施主恩不？」",
    "T07n0220_403:0013b11_2": "佛言：「舍利子！",
    "T07n0220_403:0013b11_3": "菩薩摩訶薩不復須報諸施主恩。",
    "T07n0220_403:0013b12_4": "所以者何？",
    "T07n0220_403:0013b12_5": "已甚報故。",
    "T07n0220_403:0013b13_0": "何以故？",
    "T07n0220_403:0013b13_1": "舍利子！",
    "T07n0220_403:0013b13_2": "菩薩摩訶薩為大施主，施諸有情多善法故，謂施有情十善業道、五近事戒、八近住戒、四靜慮、四無量、四無色定、四聖諦智、四念住、四正斷、四神足、五根、五力、七等覺支、八聖道支、六波羅蜜多、十八空等，及佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智，施諸有情如是等類無量無數無邊善法，故說菩薩為大施主，由斯已報諸施主恩，真淨福田生無量福。」",
    "T07n0220_403:0013b23_0": "爾時，舍利子白佛言：「世尊！",
    "T07n0220_403:0013b23_1": "修行般若波羅蜜多菩薩摩訶薩，與何法相應故，應言與般若波羅蜜多相應？」",
    "T07n0220_403:0013b25_2": "佛言：「舍利子！",
    "T07n0220_403:0013b25_3": "修行般若波羅蜜多菩薩摩訶薩，與色空相應故，應言與般若波羅蜜多相應；與受、想、行、識空相應故，應言與般若波羅蜜多相應。",
    "T07n0220_403:0013b28_4": "「舍利子！",
    "T07n0220_403:0013b28_5": "修行般若波羅蜜多菩薩摩訶薩，與眼處空相應故，應言與般若波羅蜜多相應；與耳、鼻、舌、身、意處空相應故，應言與般若波羅蜜多相應；與色處空相應故，應言與般若波羅蜜多相應；與聲、香、味、觸、法處空相應故，應言與般若波羅蜜多相應。",
    "T07n0220_403:0013c05_6": "「舍利子！",
    "T07n0220_403:0013c05_7": "修行般若波羅蜜多菩薩摩訶薩，與眼界、色界、眼識界空相應故，應言與般若波羅蜜多相應；與耳界、聲界、耳識界空相應故，應言與般若波羅蜜多相應；與鼻界、香界、鼻識界空相應故，應言與般若波羅蜜多相應；與舌界、味界、舌識界空相應故，應言與般若波羅蜜多相應；與身界、觸界、身識界空相應故，應言與般若波羅蜜多相應；與意界、法界、意識界空相應故，應言與般若波羅蜜多相應。",
    "T07n0220_403:0013c14_8": "「舍利子！",
    "T07n0220_403:0013c14_9": "修行般若波羅蜜多菩薩摩訶薩，與苦聖諦空相應故，應言與般若波羅蜜多相應；與集、滅、道聖諦空相應故，應言與般若波羅蜜多相應。",
    "T07n0220_403:0013c17_10": "「舍利子！",
    "T07n0220_403:0013c17_11": "修行般若波羅蜜多菩薩摩訶薩，與無明空相應故，應言與般若波羅蜜多相應；與行、識、名色、六處、觸、受、愛、取、有、生、老死愁歎苦憂惱空相應故，應言與般若波羅蜜多相應。",
    "T07n0220_403:0013c21_12": "「舍利子！",
    "T07n0220_403:0013c21_13": "修行般若波羅蜜多菩薩摩訶薩，與一切法空相應故，應言與般若波羅蜜多相應；與有為無為法空相應故，應言與般若波羅蜜多相應。",
    "T07n0220_403:0013c24_14": "「舍利子！",
    "T07n0220_403:0013c24_15": "修行般若波羅蜜多菩薩摩訶薩，與本性空相應故，應言與般若波羅蜜多相應。",
    "T07n0220_403:0013c26_16": "「舍利子！",
    "T07n0220_403:0013c26_17": "修行般若波羅蜜多菩薩摩訶薩，與如是七空相應故，應言與般若波羅蜜多相應。",
    "T07n0220_403:0013c28_18": "「舍利子！",
    "T07n0220_403:0013c28_19": "修行般若波羅蜜多菩薩摩訶薩，與如是七空相應時，不見色若相應若不相應，不見受、想、行、識若相應若不相應；不見色若生法若滅法，不見受、想、行、識若生法若滅法；不見色若染法若淨法，不見受、想、行、識若染法若淨法。",
    "T07n0220_403:0014a05_0": "不見色與受合，不見受與想合，不見想與行合，不見行與識合。",
    "T07n0220_403:0014a06_1": "何以故？",
    "T07n0220_403:0014a06_2": "無有少法與法合者，以本性空故。",
    "T07n0220_403:0014a07_3": "「舍利子！",
    "T07n0220_403:0014a07_4": "諸色空，彼非色；諸受、想、行、識空，彼非受、想、行、識。",
    "T07n0220_403:0014a08_5": "何以故？",
    "T07n0220_403:0014a08_6": "舍利子！",
    "T07n0220_403:0014a09_7": "諸色空，彼非變礙相；諸受空，彼非領納相；諸想空，彼非取像相；諸行空，彼非造作相；諸識空，彼非了別相。",
    "T07n0220_403:0014a11_8": "何以故？",
    "T07n0220_403:0014a11_9": "舍利子！",
    "T07n0220_403:0014a11_10": "色不異空，空不異色，色即是空，空即是色；受、想、行、識不異空，空不異受、想、行、識，受、想、行、識即是空，空即是受、想、行、識。",
    "T07n0220_403:0014a14_11": "「舍利子！",
    "T07n0220_403:0014a14_12": "是諸法空相，不生不滅，不染不淨，不增不減，非過去非未來非現在。",
    "T07n0220_403:0014a16_13": "如是空中無色，無受、想、行、識；無眼處，無耳、鼻、舌、身、意處；無色處，無聲、香、味、觸、法處；無眼界、色界、眼識界，無耳界、聲界、耳識界，無鼻界、香界、鼻識界，無舌界、味界、舌識界，無身界、觸界、身識界，無意界、法界、意識界；無無明亦無無明滅，乃至無老死愁歎苦憂惱亦無老死愁歎苦憂惱滅；無苦聖諦，無集、滅、道聖諦；無得，無現觀；無預流，無預流果；無一來，無一來果；無不還，無不還果；無阿羅漢，無阿羅漢果；無獨覺，無獨覺菩提；無菩薩，無菩薩行；無正等覺，無正等覺菩提。",
    "T07n0220_403:0014a26_14": "「舍利子！",
    "T07n0220_403:0014a26_15": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0014a29_0": "「復次，舍利子！",
    "T07n0220_403:0014a29_1": "修行般若波羅蜜多菩薩摩訶薩，不見布施波羅蜜多若相應若不相應，不見淨戒、安忍、精進、靜慮、般若波羅蜜多若相應若不相應；不見色若相應若不相應，不見受、想、行、識若相應若不相應；不見眼處若相應若不相應，不見耳、鼻、舌、身、意處若相應若不相應；不見色處若相應若不相應，不見聲、香、味、觸、法處若相應若不相應；不見眼界、色界、眼識界若相應若不相應，不見耳界、聲界、耳識界若相應若不相應，不見鼻界、香界、鼻識界若相應若不相應，不見舌界、味界、舌識界若相應若不相應，不見身界、觸界、身識界若相應若不相應，不見意界、法界、意識界若相應若不相應；不見四念住若相應若不相應，不見四正斷、四神足、五根、五力、七等覺支、八聖道支若相應若不相應，不見佛十力若相應若不相應，不見四無所畏、四無礙解、大慈、大悲、大喜、大捨、十八佛不共法、一切智、道相智、一切相智若相應若不相應。",
    "T07n0220_403:0014b18_2": "舍利子！",
    "T07n0220_403:0014b18_3": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0014b21_0": "「復次，舍利子！",
    "T07n0220_403:0014b21_1": "修行般若波羅蜜多菩薩摩訶薩，不觀空與空相應，不觀無相與無相相應，不觀無願與無願相應。",
    "T07n0220_403:0014b23_2": "何以故？",
    "T07n0220_403:0014b23_3": "空、無相、無願皆無相應不相應故。",
    "T07n0220_403:0014b24_4": "舍利子！",
    "T07n0220_403:0014b24_5": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0014b26_6": "「復次，舍利子！",
    "T07n0220_403:0014b26_7": "修行般若波羅蜜多菩薩摩訶薩，入一切法自相空已，不觀色若合若散，不觀受、想、行、識若合若散。",
    "T07n0220_403:0014b29_0": "不觀色與前際若合若散。",
    "T07n0220_403:0014b29_1": "何以故？",
    "T07n0220_403:0014b29_2": "不見前際故。",
    "T07n0220_403:0014c01_3": "不觀受、想、行、識與前際若合若散。",
    "T07n0220_403:0014c01_4": "何以故？",
    "T07n0220_403:0014c02_0": "不見前際故。",
    "T07n0220_403:0014c02_1": "不觀色與後際若合若散。",
    "T07n0220_403:0014c02_2": "何以故？",
    "T07n0220_403:0014c03_3": "不見後際故。",
    "T07n0220_403:0014c03_4": "不觀受、想、行、識與後際若合若散。",
    "T07n0220_403:0014c04_5": "何以故？",
    "T07n0220_403:0014c04_6": "不見後際故。",
    "T07n0220_403:0014c04_7": "不觀色與現在若合若散。",
    "T07n0220_403:0014c05_8": "何以故？",
    "T07n0220_403:0014c05_9": "不見現在故。",
    "T07n0220_403:0014c05_10": "不觀受、想、行、識與現在若合若散。",
    "T07n0220_403:0014c06_11": "何以故？",
    "T07n0220_403:0014c06_12": "不見現在故。",
    "T07n0220_403:0014c07_0": "不觀前際與後際若合若散，不觀前際與現在若合若散，不觀後際與前際若合若散，不觀後際與現在若合若散，不觀現在與前際若合若散，不觀現在與後際若合若散，不觀前際與後際、現在若合若散，不觀後際與前際、現在若合若散，不觀現在與前際、後際若合若散，不觀前際、後際、現在若合若散。",
    "T07n0220_403:0014c13_1": "何以故？",
    "T07n0220_403:0014c14_2": "三世空故。",
    "T07n0220_403:0014c14_3": "舍利子！",
    "T07n0220_403:0014c14_4": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0014c17_0": "「復次，舍利子！",
    "T07n0220_403:0014c17_1": "修行般若波羅蜜多菩薩摩訶薩，不觀一切智與過去若合若散。",
    "T07n0220_403:0014c18_2": "何以故？",
    "T07n0220_403:0014c18_3": "尚不見過去，況觀一切智與過去若合若散！",
    "T07n0220_403:0014c19_4": "不觀一切智與未來若合若散。",
    "T07n0220_403:0014c20_5": "何以故？",
    "T07n0220_403:0014c20_6": "尚不見未來，況觀一切智與未來若合若散！",
    "T07n0220_403:0014c21_7": "不觀一切智與現在若合若散。",
    "T07n0220_403:0014c22_8": "何以故？",
    "T07n0220_403:0014c22_9": "尚不見現在，況觀一切智與現在若合若散！",
    "T07n0220_403:0014c23_10": "不觀一切智與色若合若散。",
    "T07n0220_403:0014c24_11": "何以故？",
    "T07n0220_403:0014c24_12": "尚不見色，況觀一切智與色若合若散！",
    "T07n0220_403:0014c25_13": "不觀一切智與受、想、行、識若合若散。",
    "T07n0220_403:0014c26_14": "何以故？",
    "T07n0220_403:0014c26_15": "尚不見受、想、行、識，況觀一切智與受、想、行、識若合若散！",
    "T07n0220_403:0014c27_16": "不觀一切智與眼處若合若散。",
    "T07n0220_403:0014c28_17": "何以故？",
    "T07n0220_403:0014c28_18": "尚不見眼處，況觀一切智與眼處若合若散！",
    "T07n0220_403:0014c29_19": "不觀一切智與耳、鼻、舌、身、意處若合若散。",
    "T07n0220_403:0015a01_20": "何以故？",
    "T07n0220_403:0015a01_21": "尚不見耳、鼻、舌、身、意處，況觀一切智與耳、鼻、舌、身、意處若合若散！",
    "T07n0220_403:0015a03_22": "不觀一切智與色處若合若散。",
    "T07n0220_403:0015a03_23": "何以故？",
    "T07n0220_403:0015a04_24": "尚不見色處，況觀一切智與色處若合若散！",
    "T07n0220_403:0015a05_25": "不觀一切智與聲、香、味、觸、法處若合若散。",
    "T07n0220_403:0015a06_26": "何以故？",
    "T07n0220_403:0015a06_27": "尚不見聲、香、味、觸、法處，況觀一切智與聲、香、味、觸、法處若合若散！",
    "T07n0220_403:0015a07_28": "不觀一切智與眼界、色界、眼識界若合若散。",
    "T07n0220_403:0015a08_29": "何以故？",
    "T07n0220_403:0015a08_30": "尚不見眼界、色界、眼識界，況觀一切智與眼界、色界、眼識界若合若散！",
    "T07n0220_403:0015a10_31": "不觀一切智與耳界、聲界、耳識界若合若散。",
    "T07n0220_403:0015a11_32": "何以故？",
    "T07n0220_403:0015a11_33": "尚不見耳界、聲界、耳識界，況觀一切智與耳界、聲界、耳識界若合若散！",
    "T07n0220_403:0015a13_34": "不觀一切智與鼻界、香界、鼻識界若合若散。",
    "T07n0220_403:0015a14_35": "何以故？",
    "T07n0220_403:0015a14_36": "尚不見鼻界、香界、鼻識界，況觀一切智與鼻界、香界、鼻識界若合若散！",
    "T07n0220_403:0015a16_37": "不觀一切智與舌界、味界、舌識界若合若散。",
    "T07n0220_403:0015a17_38": "何以故？",
    "T07n0220_403:0015a17_39": "尚不見舌界、味界、舌識界，況觀一切智與舌界、味界、舌識界若合若散！",
    "T07n0220_403:0015a18_40": "不觀一切智與身界、觸界、身識界若合若散。",
    "T07n0220_403:0015a19_41": "何以故？",
    "T07n0220_403:0015a20_42": "尚不見身界、觸界、身識界，況觀一切智與身界、觸界、身識界若合若散！",
    "T07n0220_403:0015a21_43": "不觀一切智與意界、法界、意識界若合若散。",
    "T07n0220_403:0015a22_44": "何以故？",
    "T07n0220_403:0015a22_45": "尚不見意界、法界、意識界，況觀一切智與意界、法界、意識界若合若散！",
    "T07n0220_403:0015a24_46": "舍利子！",
    "T07n0220_403:0015a24_47": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0015a27_0": "「舍利子！",
    "T07n0220_403:0015a27_1": "修行般若波羅蜜多菩薩摩訶薩，不觀一切智與布施波羅蜜多若合若散。",
    "T07n0220_403:0015a28_2": "何以故？",
    "T07n0220_403:0015a29_3": "尚不見布施波羅蜜多，況觀一切智與布施波羅蜜多若合若散！",
    "T07n0220_403:0015b01_4": "不觀一切智與淨戒波羅蜜多若合若散。",
    "T07n0220_403:0015b02_5": "何以故？",
    "T07n0220_403:0015b02_6": "尚不見淨戒波羅蜜多，況觀一切智與淨戒波羅蜜多若合若散！",
    "T07n0220_403:0015b04_7": "不觀一切智與安忍波羅蜜多若合若散。",
    "T07n0220_403:0015b05_8": "何以故？",
    "T07n0220_403:0015b05_9": "尚不見安忍波羅蜜多，況觀一切智與安忍波羅蜜多若合若散！",
    "T07n0220_403:0015b06_10": "不觀一切智與精進波羅蜜多若合若散。",
    "T07n0220_403:0015b07_11": "何以故？",
    "T07n0220_403:0015b07_12": "尚不見精進波羅蜜多，況觀一切智與精進波羅蜜多若合若散！",
    "T07n0220_403:0015b09_13": "不觀一切智與靜慮波羅蜜多若合若散。",
    "T07n0220_403:0015b10_14": "何以故？",
    "T07n0220_403:0015b10_15": "尚不見靜慮波羅蜜多，況觀一切智與靜慮波羅蜜多若合若散！",
    "T07n0220_403:0015b11_16": "不觀一切智與般若波羅蜜多若合若散。",
    "T07n0220_403:0015b12_17": "何以故？",
    "T07n0220_403:0015b13_0": "尚不見般若波羅蜜多，況觀一切智與般若波羅蜜多若合若散！",
    "T07n0220_403:0015b14_1": "不觀一切智與四念住若合若散。",
    "T07n0220_403:0015b15_2": "何以故？",
    "T07n0220_403:0015b15_3": "尚不見四念住，況觀一切智與四念住若合若散！",
    "T07n0220_403:0015b16_4": "不觀一切智與四正斷、四神足、五根、五力、七等覺支、八聖道支若合若散。",
    "T07n0220_403:0015b18_5": "何以故？",
    "T07n0220_403:0015b18_6": "尚不見四正斷乃至八聖道支，況觀一切智與四正斷乃至八聖道支若合若散！",
    "T07n0220_403:0015b20_7": "不觀一切智與佛十力若合若散。",
    "T07n0220_403:0015b20_8": "何以故？",
    "T07n0220_403:0015b21_9": "尚不見佛十力，況觀一切智與佛十力若合若散！",
    "T07n0220_403:0015b22_10": "不觀一切智與四無所畏、四無礙解、大慈、大悲、大喜、大捨、十八佛不共法、一切智、道相智、一切相智若合若散。",
    "T07n0220_403:0015b24_11": "何以故？",
    "T07n0220_403:0015b24_12": "尚不見四無所畏乃至一切相智，況觀一切智與四無所畏乃至一切相智若合若散！",
    "T07n0220_403:0015b26_13": "舍利子！",
    "T07n0220_403:0015b26_14": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0015b29_0": "「舍利子！",
    "T07n0220_403:0015b29_1": "修行般若波羅蜜多菩薩摩訶薩，不觀一切智與佛若合若散，亦不觀佛與一切智若合若散。",
    "T07n0220_403:0015c02_2": "何以故？",
    "T07n0220_403:0015c02_3": "一切智即佛，佛即一切智故。",
    "T07n0220_403:0015c03_4": "不觀一切智與菩提若合若散，亦不觀菩提與一切智若合若散。",
    "T07n0220_403:0015c04_5": "何以故？",
    "T07n0220_403:0015c04_6": "一切智即菩提，菩提即一切智故。",
    "T07n0220_403:0015c05_7": "舍利子！",
    "T07n0220_403:0015c05_8": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0015c08_0": "「復次，舍利子！",
    "T07n0220_403:0015c08_1": "修行般若波羅蜜多菩薩摩訶薩，不著色有性，不著色無性，不著受、想、行、識有性，不著受、想、行、識無性；不著色常，不著色無常，不著受、想、行、識常，不著受、想、行、識無常；不著色樂，不著色苦，不著受、想、行、識樂，不著受、想、行、識苦；不著色我，不著色無我，不著受、想、行、識我，不著受、想、行、識無我；不著色寂靜，不著色不寂靜，不著受、想、行、識寂靜，不著受、想、行、識不寂靜；不著色空，不著色不空，不著受、想、行、識空，不著受、想、行、識不空；不著色無相，不著色有相，不著受、想、行、識無相，不著受、想、行、識有相；不著色無願，不著色有願，不著受、想、行、識無願，不著受、想、行、識有願。",
    "T07n0220_403:0015c21_2": "舍利子！",
    "T07n0220_403:0015c21_3": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0015c23_4": "「舍利子！",
    "T07n0220_403:0015c23_5": "修行般若波羅蜜多菩薩摩訶薩，不作是念：『我行般若波羅蜜多。』",
    "T07n0220_403:0015c24_6": "不作是念：『我不行般若波羅蜜多。』",
    "T07n0220_403:0015c25_7": "不作是念：『我亦行亦不行般若波羅蜜多。』",
    "T07n0220_403:0015c26_8": "不作是念：『我非行非不行般若波羅蜜多。』",
    "T07n0220_403:0015c27_9": "舍利子！",
    "T07n0220_403:0015c27_10": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016a01_0": "「復次，舍利子！",
    "T07n0220_403:0016a01_1": "修行般若波羅蜜多菩薩摩訶薩，不為布施波羅蜜多故修行般若波羅蜜多，不為淨戒、安忍、精進、靜慮、般若波羅蜜多故修行般若波羅蜜多；不為入正性離生故修行般若波羅蜜多，不為得不退轉地故修行般若波羅蜜多；不為成熟有情故修行般若波羅蜜多，不為嚴淨佛土故修行般若波羅蜜多；不為四念住故修行般若波羅蜜多，不為四正斷、四神足、五根、五力、七等覺支、八聖道支故修行般若波羅蜜多；不為佛十力故修行般若波羅蜜多，不為四無所畏、四無礙解、大慈、大悲、大喜、大捨、十八佛不共法、一切智、道相智、一切相智故修行般若波羅蜜多；不為內空故修行般若波羅蜜多，不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故修行般若波羅蜜多；不為真如故修行般若波羅蜜多，不為法界故修行般若波羅蜜多，不為法性故修行般若波羅蜜多，不為實際故修行般若波羅蜜多，不為平等性故修行般若波羅蜜多。",
    "T07n0220_403:0016a22_2": "何以故？",
    "T07n0220_403:0016a22_3": "修行般若波羅蜜多菩薩摩訶薩，不見諸法性差別故。",
    "T07n0220_403:0016a23_4": "舍利子！",
    "T07n0220_403:0016a24_5": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016a26_0": "「復次，舍利子！",
    "T07n0220_403:0016a26_1": "修行般若波羅蜜多菩薩摩訶薩，不為神境智證通故修行般若波羅蜜多，不為天耳、他心、宿住隨念、天眼、漏盡智證通故修行般若波羅蜜多。",
    "T07n0220_403:0016a29_2": "何以故？",
    "T07n0220_403:0016a29_3": "修行般若波羅蜜多菩薩摩訶薩，尚不見般若波羅蜜多，況見菩薩及諸如來六神通事！",
    "T07n0220_403:0016b02_4": "舍利子！",
    "T07n0220_403:0016b02_5": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016b04_6": "「舍利子！",
    "T07n0220_403:0016b04_7": "修行般若波羅蜜多菩薩摩訶薩，不作是念：『我以神境智證通，遍到十方殑伽沙等諸佛世界，供養恭敬、尊重讚歎爾所世界諸佛如來。』",
    "T07n0220_403:0016b07_8": "不作是念：『我以天耳智證通，遍聞十方殑伽沙等諸佛世界諸佛菩薩所說法音。』",
    "T07n0220_403:0016b09_9": "不作是念：『我以他心智證通，遍知十方殑伽沙等諸佛世界一切有情心、心所法。』",
    "T07n0220_403:0016b11_10": "不作是念：『我以宿住隨念智證通，遍憶十方殑伽沙等諸佛世界一切有情諸宿住事。』",
    "T07n0220_403:0016b13_11": "不作是念：『我以天眼智證通，遍見十方殑伽沙等諸佛世界一切有情死此生彼。』",
    "T07n0220_403:0016b15_12": "不作是念：『我以漏盡智證通，遍觀十方殑伽沙等諸佛世界一切有情漏盡不盡。』",
    "T07n0220_403:0016b17_13": "舍利子！",
    "T07n0220_403:0016b17_14": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016b19_15": "「舍利子！",
    "T07n0220_403:0016b19_16": "修行般若波羅蜜多菩薩摩訶薩，如是與般若波羅蜜多相應時，則能安立無量、無數、無邊有情於無餘依般涅槃界，一切惡魔不得其便，世間眾事所欲隨意。",
    "T07n0220_403:0016b22_17": "十方各如殑伽沙界一切諸佛及諸菩薩摩訶薩眾，皆共護念如是菩薩，不令退墮一切聲聞、獨覺等地。",
    "T07n0220_403:0016b25_18": "十方各如殑伽沙界四大王眾天乃至色究竟天，皆共擁衛如是菩薩，諸有所為令無障礙，身心痛惱咸得痊除，設有罪業於當來世應招苦報轉現輕受。",
    "T07n0220_403:0016b28_19": "何以故？",
    "T07n0220_403:0016b28_20": "以是菩薩於一切有情慈悲普遍故。",
    "T07n0220_403:0016b29_21": "「舍利子當知！",
    "T07n0220_403:0016c01_0": "如是菩薩摩訶薩少用加行，便能引發一切陀羅尼門、一切三摩地門皆現在前，隨所生處常得奉事諸佛世尊，乃至證得無上菩提，於其中間常不離佛。",
    "T07n0220_403:0016c04_1": "「舍利子當知！",
    "T07n0220_403:0016c04_2": "修行般若波羅蜜多菩薩摩訶薩與如是般若波羅蜜多相應時，得如是等無量無數不可思議殊勝功德。",
    "T07n0220_403:0016c08_0": "「復次，舍利子！",
    "T07n0220_403:0016c08_1": "修行般若波羅蜜多菩薩摩訶薩，不作是念：『有法與法若相應若不相應、若等若不等。』",
    "T07n0220_403:0016c10_2": "何以故？",
    "T07n0220_403:0016c10_3": "是菩薩摩訶薩不見有法與法若相應若不相應、若等若不等。",
    "T07n0220_403:0016c11_4": "舍利子！",
    "T07n0220_403:0016c12_0": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016c13_1": "「舍利子！",
    "T07n0220_403:0016c14_0": "修行般若波羅蜜多菩薩摩訶薩，不作是念：『我於法界若速現等覺，若不速現等覺。』",
    "T07n0220_403:0016c15_1": "何以故？",
    "T07n0220_403:0016c16_2": "無有少法能於法界現等覺故。",
    "T07n0220_403:0016c16_3": "舍利子！",
    "T07n0220_403:0016c16_4": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016c18_5": "「舍利子！",
    "T07n0220_403:0016c18_6": "修行般若波羅蜜多菩薩摩訶薩，不見少法離法界者。",
    "T07n0220_403:0016c20_7": "舍利子！",
    "T07n0220_403:0016c20_8": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016c22_9": "「舍利子！",
    "T07n0220_403:0016c22_10": "修行般若波羅蜜多菩薩摩訶薩，不作是念：『法界能為諸法因緣。』",
    "T07n0220_403:0016c23_11": "舍利子！",
    "T07n0220_403:0016c24_12": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0016c25_13": "「舍利子！",
    "T07n0220_403:0016c26_14": "修行般若波羅蜜多菩薩摩訶薩，不作是念：『此法能證法界、若不能證。』",
    "T07n0220_403:0016c27_15": "何以故？",
    "T07n0220_403:0016c27_16": "是菩薩摩訶薩尚不見少法，何況有法能證法界及以不證！",
    "T07n0220_403:0016c29_17": "舍利子！",
    "T07n0220_403:0016c29_18": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0017a02_19": "「復次，舍利子！",
    "T07n0220_403:0017a02_20": "修行般若波羅蜜多菩薩摩訶薩，不見法界與空相應，亦不見空與法界相應。",
    "T07n0220_403:0017a04_21": "舍利子！",
    "T07n0220_403:0017a04_22": "修行般若波羅蜜多菩薩摩訶薩，與如是法相應故，應言與般若波羅蜜多相應。",
    "T07n0220_403:0017a06_23": "「舍利子！",
    "T07n0220_403:0017a06_24": "修行般若波羅蜜多菩薩摩訶薩，不見色與空相應，亦不見空與色相應，不見受、想、行、識與空相應，亦不見空與受、想、行、識相應；不見眼處與空相應，亦不見空與眼處相應，不見耳、鼻、舌、身、意處與空相應，亦不見空與耳、鼻、舌、身、意處相應；不見色處與空相應，亦不見空與色處相應，不見聲、香、味、觸、法處與空相應，亦不見空與聲、香、味、觸、法處相應；不見眼界、色界、眼識界與空相應，亦不見空與眼界、色界、眼識界相應；不見耳界、聲界、耳識界與空相應，亦不見空與耳界、聲界、耳識界相應；不見鼻界、香界、鼻識界與空相應，亦不見空與鼻界、香界、鼻識界相應；不見舌界、味界、舌識界與空相應，亦不見空與舌界、味界、舌識界相應；不見身界、觸界、身識界與空相應，亦不見空與身界、觸界、身識界相應；不見意界、法界、意識界與空相應，亦不見空與意界、法界、意識界相應；不見苦聖諦與空相應，亦不見空與苦聖諦相應，不見集、滅、道聖諦與空相應，亦不見空與集、滅、道聖諦相應；不見無明與空相應，亦不見空與無明相應，不見行、識、名色、六處、觸、受、愛、取、有、生、老死愁歎苦憂惱與空相應，亦不見空與行乃至老死愁歎苦憂惱相應；不見四念住與空相應，亦不見空與四念住相應，不見四正斷、四神足、五根、五力、七等覺支、八聖道支與空相應，亦不見空與四正斷乃至八聖道支相應；不見佛十力與空相應，亦不見空與佛十力相應，不見四無所畏、四無礙解、大慈、大悲、大喜、大捨、十八佛不共法、一切智、道相智、一切相智與空相應，亦不見空與四無所畏乃至一切相智相應。",
    "T07n0220_403:0017b09_0": "「舍利子！",
    "T07n0220_403:0017b09_1": "修行般若波羅蜜多菩薩摩訶薩，若能如是相應，是為第一與空相應。",
    "T07n0220_403:0017b10_2": "諸菩薩摩訶薩由與如是空相應故，不墮聲聞、獨覺等地，嚴淨佛土、成熟有情，速證無上正等菩提。",
    "T07n0220_403:0017b13_0": "「舍利子！",
    "T07n0220_403:0017b13_1": "修行般若波羅蜜多菩薩摩訶薩諸相應中，與般若波羅蜜多相應為最第一，最尊最勝、最上最妙、最高最極、無上無上上、無等無等等。",
    "T07n0220_403:0017b16_2": "何以故？",
    "T07n0220_403:0017b16_3": "舍利子！",
    "T07n0220_403:0017b16_4": "此般若波羅蜜多相應，即是空相應、無相相應、無願相應故。",
    "T07n0220_403:0017b18_0": "「舍利子！",
    "T07n0220_403:0017b18_1": "修行般若波羅蜜多菩薩摩訶薩，與如是般若波羅蜜多相應時，當知即為受記作佛，若近受記。",
    "T07n0220_403:0017b20_2": "舍利子！",
    "T07n0220_403:0017b20_3": "是菩薩摩訶薩能為無量無數無邊有情作大饒益。",
    "T07n0220_403:0017b21_4": "「舍利子！",
    "T07n0220_403:0017b21_5": "是菩薩摩訶薩不作是念：『我與般若波羅蜜多相應。』",
    "T07n0220_403:0017b23_6": "不作是念：『我得受記，定當作佛，若近受記。』",
    "T07n0220_403:0017b24_7": "不作是念：『我能嚴淨佛土、成熟有情。』",
    "T07n0220_403:0017b25_0": "亦不作是念：『我當得阿耨多羅三藐三菩提，轉妙法輪饒益一切。』",
    "T07n0220_403:0017b26_1": "何以故？",
    "T07n0220_403:0017b26_2": "是菩薩摩訶薩不見有法離於法界，不見有法修行般若波羅蜜多，不見有法得佛授記，不見有法當得無上正等菩提，不見有法嚴淨佛土，不見有法成熟有情。",
    "T07n0220_403:0017c01_3": "何以故？",
    "T07n0220_403:0017c01_4": "修行般若波羅蜜多菩薩摩訶薩，不起我想、有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者想故。",
    "T07n0220_403:0017c04_5": "所以者何？",
    "T07n0220_403:0017c04_6": "我、有情等畢竟不生亦復不滅，彼既畢竟不生不滅，云何當能修行般若波羅蜜多？",
    "T07n0220_403:0017c06_7": "「舍利子！",
    "T07n0220_403:0017c07_0": "是菩薩摩訶薩不見有情生故修行般若波羅蜜多，不見有情滅故修行般若波羅蜜多，達有情空故修行般若波羅蜜多，達有情非我故修行般若波羅蜜多，達有情不可得故修行般若波羅蜜多，達有情遠離故修行般若波羅蜜多，達有情本性非有情性故修行般若波羅蜜多。",
    "T07n0220_403:0017c14_0": "「舍利子！",
    "T07n0220_403:0017c14_1": "修行般若波羅蜜多菩薩摩訶薩諸相應中，與空相應最為第一，與般若波羅蜜多相應最尊最勝。",
    "T07n0220_403:0017c16_2": "舍利子！",
    "T07n0220_403:0017c16_3": "諸菩薩摩訶薩如是相應，普能引發如來十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智。",
    "T07n0220_403:0017c19_4": "「舍利子！",
    "T07n0220_403:0017c19_5": "修行般若波羅蜜多菩薩摩訶薩，與如是般若波羅蜜多相應故，畢竟不起慳貪心，不起犯戒心，不起忿恚心，不起懈怠心，不起散亂心，不起惡慧心。」",
    "T07n0220_403:0017c24_0": "大般若波羅蜜多經卷第四百三"
}