{
    "T01n0026_042:0690a12_0": "中阿含經卷第四十二",
    "T01n0026_042:0690a14_0": "東晉罽賓三藏瞿曇僧伽提婆譯",
    "T01n0026_042:0690a15_0": "根本分別品第二(有十經)(第四分別誦)　分別六界、處　　觀法、溫泉林　釋中禪室尊　　阿難說、意行　拘樓瘦無諍　　鸚鵡、分別業（一六二）中阿含根本分別品分別六界經第一我聞如是：一時，佛遊摩竭陀國，往詣王舍城宿。",
    "T01n0026_042:0690a21_1": "於是，世尊往至陶家，語曰：「陶師！",
    "T01n0026_042:0690a21_2": "我今欲寄陶屋一宿，汝見聽耶？」",
    "T01n0026_042:0690a22_3": "陶師答曰：「我無所違。",
    "T01n0026_042:0690a23_4": "然有一比丘先已住中，若彼聽者，欲住隨意。」",
    "T01n0026_042:0690a24_5": "爾時，尊者弗迦邏娑利先已在彼住陶屋中。",
    "T01n0026_042:0690a25_6": "於是，世尊出陶師家入彼陶屋，語尊者弗迦邏娑利曰：「比丘！",
    "T01n0026_042:0690a26_7": "我今欲寄陶屋一宿，汝見聽耶？」",
    "T01n0026_042:0690a27_8": "尊者弗迦邏娑利答曰：「君！",
    "T01n0026_042:0690a28_9": "我無所違。",
    "T01n0026_042:0690a28_10": "且此陶屋草座已敷，君欲住者，自可隨意。」",
    "T01n0026_042:0690a29_11": "爾時，世尊從彼陶屋出外洗足訖，還入內，於草座上敷尼師檀，結跏趺坐，竟夜默然靖坐定意，尊者弗迦邏娑利亦竟夜默然靖坐定意。",
    "T01n0026_042:0690b03_12": "彼時，世尊而作是念：「此比丘住止寂靖，甚奇！",
    "T01n0026_042:0690b04_13": "甚特！",
    "T01n0026_042:0690b04_14": "我今寧可問彼比丘：『汝師是誰？",
    "T01n0026_042:0690b05_15": "依誰出家學道受法？』」",
    "T01n0026_042:0690b06_16": "世尊念已，問曰：「比丘！",
    "T01n0026_042:0690b06_17": "汝師是誰？",
    "T01n0026_042:0690b06_18": "依誰出家學道受法？」",
    "T01n0026_042:0690b07_19": "尊者弗迦邏娑利答曰：「賢者！",
    "T01n0026_042:0690b07_20": "有沙門瞿曇釋種子，捨釋宗族，剃除鬚髮，著袈裟衣，至信、捨家、無家、學道，覺無上正盡覺，彼是我師，依彼出家學道受法。」",
    "T01n0026_042:0690b10_21": "世尊即復問曰：「比丘！",
    "T01n0026_042:0690b11_22": "曾見師耶？」",
    "T01n0026_042:0690b11_23": "尊者弗迦邏娑利答曰：「不見。」",
    "T01n0026_042:0690b12_24": "世尊問曰：「若見師者，為識不耶？」",
    "T01n0026_042:0690b12_25": "尊者弗迦邏娑利答曰：「不識。",
    "T01n0026_042:0690b13_26": "然，賢者！",
    "T01n0026_042:0690b13_27": "我聞世尊、如來、無所著、等正覺、明行成為、善逝、世間解、無上士、道法御、天人師，號佛、眾祐，彼是我師，依彼出家學道受法。」",
    "T01n0026_042:0690b16_28": "彼時，世尊復作是念：「此族姓子依我出家學道受法，我今寧可為說法耶？」",
    "T01n0026_042:0690b18_29": "世尊念已，語尊者弗迦邏娑利曰：「比丘！",
    "T01n0026_042:0690b19_30": "我為汝說法，初善、中善、竟亦善，有義有文，具足清淨，顯現梵行，謂分別六界，汝當諦聽，善思念之。」",
    "T01n0026_042:0690b21_31": "尊者弗迦邏娑利答曰：「唯然。」",
    "T01n0026_042:0690b22_32": "佛告彼曰：「比丘！",
    "T01n0026_042:0690b22_33": "人有六界聚、六觸處、十八意行、四住處。",
    "T01n0026_042:0690b23_34": "若有住彼，不聞憂慼事，不聞憂慼事已，意便不憎、不憂、不勞，亦不恐怖。",
    "T01n0026_042:0690b25_35": "如是有教，不放逸慧，守護真諦，長養惠施。",
    "T01n0026_042:0690b26_36": "比丘！",
    "T01n0026_042:0690b26_37": "當學最上，當學至寂，分別六界。",
    "T01n0026_042:0690b27_38": "如是，比丘！",
    "T01n0026_042:0690b27_39": "人有六界聚，此說何因？",
    "T01n0026_042:0690b28_40": "謂地界、水界、火界、風界、空界、識界。",
    "T01n0026_042:0690b28_41": "比丘！",
    "T01n0026_042:0690b29_42": "人有六界聚者，因此故說。",
    "T01n0026_042:0690b29_43": "「比丘！",
    "T01n0026_042:0690b29_44": "人有六觸處，此說何因？",
    "T01n0026_042:0690c01_45": "謂比丘眼觸見色，耳觸聞聲，鼻觸嗅香，舌觸嘗味，身觸覺觸，意觸知法。",
    "T01n0026_042:0690c03_46": "比丘！",
    "T01n0026_042:0690c03_47": "人有六觸處者，因此故說。",
    "T01n0026_042:0690c04_0": "比丘！",
    "T01n0026_042:0690c04_1": "人有十八意行，此說何因？",
    "T01n0026_042:0690c04_2": "謂比丘眼見色，觀色喜住，觀色憂住，觀色捨住，如是耳、鼻、舌、身，意知法，觀法喜住，觀法憂住，觀法捨住。",
    "T01n0026_042:0690c07_3": "比丘！",
    "T01n0026_042:0690c07_4": "此六喜觀、六憂觀、六捨觀，合已十八行。",
    "T01n0026_042:0690c08_5": "比丘！",
    "T01n0026_042:0690c08_6": "人有十八意行者，因此故說。",
    "T01n0026_042:0690c09_7": "「比丘！",
    "T01n0026_042:0690c09_8": "人有四住處，此說何因？",
    "T01n0026_042:0690c09_9": "謂真諦住處、慧住處、施住處、息住處。",
    "T01n0026_042:0690c10_10": "比丘！",
    "T01n0026_042:0690c10_11": "人有四住處者，因此故說。",
    "T01n0026_042:0690c11_12": "云何比丘不放逸慧？",
    "T01n0026_042:0690c12_13": "若有比丘分別身界，今我此身有內地界而受於生，此為云何？",
    "T01n0026_042:0690c13_14": "謂髮、毛、爪、齒、麤細膚、皮、肉、骨、筋、腎、心、肝、肺、脾、大腸、胃、糞。",
    "T01n0026_042:0690c14_15": "如斯之比，此身中餘在內，內所攝堅，堅性住內，於生所受，是謂比丘內地界也。",
    "T01n0026_042:0690c16_16": "比丘！",
    "T01n0026_042:0690c16_17": "若有內地界及外地界者，彼一切總說地界，彼一切非我有，我非彼有，亦非神也。",
    "T01n0026_042:0690c18_18": "如是慧觀，知其如真，心不染著於此地界，是謂比丘不放逸慧。",
    "T01n0026_042:0690c20_19": "「復次，比丘不放逸慧。",
    "T01n0026_042:0690c20_20": "若有比丘分別身界，今我此身有內水界而受於生，此為云何？",
    "T01n0026_042:0690c22_21": "謂腦膜、眼淚、汗、涕、唾、膿、血、肪、髓、涎、淡、小便，如斯之比，此身中餘在內，內所攝水，水性潤內，於生所受，是謂比丘內水界也。",
    "T01n0026_042:0691a01_22": "比丘！",
    "T01n0026_042:0691a01_23": "若有內水界及外水界者，彼一切總說水界，彼一切非我有，我非彼有，亦非神也。",
    "T01n0026_042:0691a03_24": "如是慧觀，知其如真，心不染著於此水界，是謂比丘不放逸慧。",
    "T01n0026_042:0691a04_25": "「復次，比丘不放逸慧。",
    "T01n0026_042:0691a05_26": "若有比丘分別此身界，今我此身有內火界而受於生，此為云何？",
    "T01n0026_042:0691a06_27": "謂熱身、暖身、煩悶身、溫莊身，謂消飲食，如斯之比，此身中餘在內，內所攝火，火性熱內，於生所受，是謂比丘內火界也。",
    "T01n0026_042:0691a09_28": "比丘！",
    "T01n0026_042:0691a09_29": "若有內火界及外火界者，彼一切總說火界，彼一切非我有，我非彼有，亦非神也。",
    "T01n0026_042:0691a11_30": "如是慧觀，知其如真，心不染著於此火界，是謂比丘不放逸慧。",
    "T01n0026_042:0691a13_31": "「復次，比丘不放逸慧。",
    "T01n0026_042:0691a13_32": "若有比丘分別身界，今我此身有內風界而受於生，此為云何？",
    "T01n0026_042:0691a15_33": "謂上風、下風、脇風、掣縮風、蹴風、非道風、節節風、息出風、息入風。",
    "T01n0026_042:0691a16_34": "如斯之比，此身中餘在內，內所攝風，風性動內，於生所受，是謂比丘內風界也。",
    "T01n0026_042:0691a18_35": "比丘！",
    "T01n0026_042:0691a18_36": "若有內風界及外風界者，彼一切總說風界，彼一切非我有，我非彼有，亦非神也。",
    "T01n0026_042:0691a20_37": "如是慧觀，知其如真，心不染著於此風界，是謂比丘不放逸慧。",
    "T01n0026_042:0691a22_38": "「復次，比丘不放逸慧。",
    "T01n0026_042:0691a22_39": "若有比丘分別身界，今我此身有內空界而受於生，此為云何？",
    "T01n0026_042:0691a24_40": "謂眼空、耳空、鼻空、口空、咽喉動搖，謂食噉含消，安徐咽住，若下過出。",
    "T01n0026_042:0691a25_41": "如斯之比，此身中餘在內，內所攝空，在空不為肉、皮、骨、筋所覆，是謂比丘內空界也。",
    "T01n0026_042:0691a27_42": "比丘！",
    "T01n0026_042:0691a28_43": "若有內空界及外空界者，彼一切總說空界，彼一切非我有，我非彼有，亦非神也。",
    "T01n0026_042:0691a29_44": "如是慧觀，知其如真，心不染著於此空界，是謂比丘不放逸慧。",
    "T01n0026_042:0691b02_45": "「比丘！",
    "T01n0026_042:0691b02_46": "若有比丘於此五界知其如真，知如真已，心不染彼而解脫者，唯有餘識，此何等識？",
    "T01n0026_042:0691b04_47": "樂識、苦識、喜識、憂識、捨識。",
    "T01n0026_042:0691b05_48": "比丘！",
    "T01n0026_042:0691b05_49": "因樂更樂故生樂覺，彼覺樂覺，覺樂覺已，即知覺樂覺。",
    "T01n0026_042:0691b06_50": "若有比丘滅此樂更樂，滅此樂更樂已，若有從樂更樂生樂覺者，彼亦滅息止，知已冷也。",
    "T01n0026_042:0691b09_0": "比丘！",
    "T01n0026_042:0691b09_1": "因苦更樂故生苦覺，彼覺苦覺，覺苦覺已，即知覺苦覺。",
    "T01n0026_042:0691b10_2": "若有比丘滅此苦更樂，滅此苦更樂已，若有從苦更樂生苦覺者，彼亦滅息止，知已冷也。",
    "T01n0026_042:0691b12_3": "比丘！",
    "T01n0026_042:0691b12_4": "因喜更樂故生喜覺，彼覺喜覺，覺喜覺已，即知覺喜覺。",
    "T01n0026_042:0691b14_5": "若有比丘滅此喜更樂，滅此喜更樂已，若有從喜更樂生喜覺者，彼亦滅息止，知已冷也。",
    "T01n0026_042:0691b16_6": "「比丘！",
    "T01n0026_042:0691b16_7": "因憂更樂故生憂覺，彼覺憂覺，覺憂覺已，即知覺憂覺。",
    "T01n0026_042:0691b18_8": "若有比丘滅此憂更樂，滅此憂更樂已，若有從憂更樂生憂覺者，彼亦滅息止，知已冷也。",
    "T01n0026_042:0691b20_9": "比丘！",
    "T01n0026_042:0691b20_10": "因捨更樂故生捨覺，彼覺捨覺，覺捨覺已，即知覺捨覺。",
    "T01n0026_042:0691b22_0": "若有比丘滅此捨更樂，滅此捨更樂已，若有從捨更樂生捨覺者，彼亦滅息止，知已冷也。",
    "T01n0026_042:0691b24_1": "比丘！",
    "T01n0026_042:0691b24_2": "彼彼更樂故生彼彼覺，滅彼彼更樂已，彼彼覺亦滅，彼知此覺從更樂，更樂本，更樂習，從更樂生，以更樂為首，依更樂行。",
    "T01n0026_042:0691b27_3": "「比丘！",
    "T01n0026_042:0691b27_4": "猶如火母，因鑽及人方便熱相故，而生火也。",
    "T01n0026_042:0691b28_5": "比丘！",
    "T01n0026_042:0691b28_6": "彼彼眾多林木相離分散，若從彼生火，火數熱於生數受，彼都滅止息，則冷樵木也。",
    "T01n0026_042:0691c01_7": "如是，比丘！",
    "T01n0026_042:0691c01_8": "彼彼更樂故生彼彼覺，滅彼彼更樂故彼彼覺亦滅，彼知此覺從更樂，更樂本，更樂習，從更樂生，以更樂為首，依更樂行。",
    "T01n0026_042:0691c04_9": "若比丘不染此三覺而解脫者，彼比丘唯存於捨，極清淨也。",
    "T01n0026_042:0691c06_10": "比丘！",
    "T01n0026_042:0691c06_11": "彼比丘作是念：『我此清淨捨，移入無量空處，修如是心，依彼、住彼、立彼、緣彼、繫縛於彼。",
    "T01n0026_042:0691c08_12": "我此清淨捨，移入無量識處、無所有處、非有想非無想處，修如是心，依彼、住彼、立彼、緣彼、繫縛於彼。』",
    "T01n0026_042:0691c10_13": "「比丘！",
    "T01n0026_042:0691c10_14": "猶工煉金上妙之師，以火燒金，鍛令極薄，又以火燷，數數足火熟煉令淨，極使柔軟而有光明。",
    "T01n0026_042:0691c13_15": "比丘！",
    "T01n0026_042:0691c13_16": "此金者，於金師以數數足火熟煉令淨，極使柔軟而有光明已，彼金師者，隨所施設，或縺繒綵，嚴飾新衣，指鐶、臂釧、瓔珞、寶鬘，隨意所作。",
    "T01n0026_042:0691c16_17": "如是，比丘！",
    "T01n0026_042:0691c17_0": "彼比丘作是念：『我此清淨捨移入無量空處，修如是心，依彼、住彼、立彼、緣彼、繫縛於彼。",
    "T01n0026_042:0691c19_1": "我此清淨捨移入無量識處、無所有處、非有想非無想處，修如是心，依彼、住彼、立彼、緣彼、繫縛於彼。』",
    "T01n0026_042:0691c21_2": "「彼比丘復作是念：『我此清淨捨，依無量空處者，故是有為。",
    "T01n0026_042:0691c22_3": "若有為者，則是無常，若無常者，即是苦也。",
    "T01n0026_042:0691c23_4": "若是苦者，便知苦，知苦已，彼此捨不復移入無量空處。",
    "T01n0026_042:0691c25_5": "我此清淨捨，依無量識處、無所有處、非有想非無想處者，故是有為。",
    "T01n0026_042:0691c26_6": "若有為者，則是無常，若無常者，即是苦也。",
    "T01n0026_042:0691c27_7": "若是苦者，便知苦，知苦已，彼此捨不復移入無量識處、無所有處、非有想非無想處。』",
    "T01n0026_042:0691c29_8": "比丘！",
    "T01n0026_042:0691c29_9": "若有比丘於此四處以慧觀之，知其如真，心不成就，不移入者。",
    "T01n0026_042:0692a02_10": "彼於爾時不復有為，亦無所思，謂有及無，彼受身最後覺，則知受身最後覺，受命最後覺，則知受命最後覺，身壞命終，壽命已訖，彼所覺一切滅息止，知至冷也。",
    "T01n0026_042:0692a06_11": "「比丘！",
    "T01n0026_042:0692a06_12": "譬如燃燈，因油因炷，彼若無人更增益油，亦不續炷，是為前已滅訖，後不相續，無所復受。",
    "T01n0026_042:0692a08_13": "如是，比丘！",
    "T01n0026_042:0692a08_14": "受身最後覺，則知受身最後覺，受命最後覺，則知受命最後覺，身壞命終，壽命已訖，彼所覺一切滅息止，知至冷也。",
    "T01n0026_042:0692a11_15": "比丘！",
    "T01n0026_042:0692a11_16": "是謂比丘第一正慧，謂至究竟滅訖，漏盡比丘成就於彼，成就第一正慧處。",
    "T01n0026_042:0692a13_17": "比丘！",
    "T01n0026_042:0692a13_18": "此解脫住真諦，得不移動，真諦者，謂如法也，妄言者，謂虛妄法。",
    "T01n0026_042:0692a15_0": "比丘！",
    "T01n0026_042:0692a15_1": "成就彼第一真諦處。",
    "T01n0026_042:0692a15_2": "「比丘！",
    "T01n0026_042:0692a15_3": "彼比丘施說施若本必有怨家，彼於爾時放捨、吐離、解脫、滅訖。",
    "T01n0026_042:0692a17_4": "比丘！",
    "T01n0026_042:0692a17_5": "是謂比丘第一正惠施，謂捨離一切世盡，無欲、滅、息、止，比丘成就於彼，成就第一惠施處。",
    "T01n0026_042:0692a19_6": "比丘！",
    "T01n0026_042:0692a19_7": "彼比丘心為欲、恚、癡所穢，不得解脫。",
    "T01n0026_042:0692a20_8": "比丘！",
    "T01n0026_042:0692a20_9": "此一切婬、怒、癡盡，無欲、滅、息、止，得第一息。",
    "T01n0026_042:0692a21_10": "比丘！",
    "T01n0026_042:0692a21_11": "成就彼者成就第一息處。",
    "T01n0026_042:0692a22_12": "「比丘！",
    "T01n0026_042:0692a22_13": "我者是自舉，我當有是亦自舉，我當非有非無是亦自舉，我當色有是亦自舉，我當無色有是亦自舉，我當非有色非無色是亦自舉，我當有想是亦自舉，我當無想是亦自舉，我當非有想非無想是亦自舉。",
    "T01n0026_042:0692a27_14": "是貢高、是憍慠、是放逸，比丘！",
    "T01n0026_042:0692a28_15": "若無此一切自舉、貢高、憍慠、放逸者，意謂之息。",
    "T01n0026_042:0692a29_16": "比丘！",
    "T01n0026_042:0692a29_17": "若意息者，便不憎、不憂、不勞、不怖。",
    "T01n0026_042:0692b01_18": "所以者何？",
    "T01n0026_042:0692b01_19": "彼比丘成就法故，不復有可說憎者。",
    "T01n0026_042:0692b02_20": "若不憎則不憂，不憂則不愁，不愁則不勞，不勞則不怖，因不怖便當般涅槃，生已盡，梵行已立，所作已辦，不更受有，知如真。」",
    "T01n0026_042:0692b05_21": "說此法已，尊者弗迦邏娑利遠塵離垢，諸法法眼生。",
    "T01n0026_042:0692b06_22": "於是，尊者弗迦邏娑利見法得法，覺白淨法，斷疑度惑，更無餘尊，不復由他，無有猶豫，已住果證，於世尊法得無所畏，即從坐起，稽首佛足，白曰：「世尊！",
    "T01n0026_042:0692b10_23": "我悔過。",
    "T01n0026_042:0692b10_24": "善逝！",
    "T01n0026_042:0692b10_25": "我自首。",
    "T01n0026_042:0692b10_26": "如愚如癡，如不定，如不善解，不識良田，不能自知。",
    "T01n0026_042:0692b12_27": "所以者何？",
    "T01n0026_042:0692b12_28": "以我稱如來、無所著、等正覺為君也。",
    "T01n0026_042:0692b13_29": "唯願世尊聽我悔過，我悔過已，後不更作。」",
    "T01n0026_042:0692b14_30": "世尊告曰：「比丘！",
    "T01n0026_042:0692b14_31": "汝實愚癡，汝實不定，汝不善解，謂稱如來、無所著、等正覺為君也。",
    "T01n0026_042:0692b16_32": "比丘！",
    "T01n0026_042:0692b16_33": "若汝能自悔過，見已發露，護不更作者，比丘！",
    "T01n0026_042:0692b17_34": "如是則於聖法、律中益而不損，謂能自悔過，見已發露，護不更作。」",
    "T01n0026_042:0692b18_35": "佛說如是。",
    "T01n0026_042:0692b19_36": "尊者弗迦邏娑利聞佛所說，歡喜奉行。",
    "T01n0026_042:0692b21_0": "分別六界經第一竟(三千一百三十一字)（一六三）中阿含根本分別品分別六處經第二(第四分別誦)我聞如是：一時，佛遊舍衛國，在勝林給孤獨園。",
    "T01n0026_042:0692b25_1": "爾時，世尊告諸比丘：「我當為汝說法，初妙、中妙、竟亦妙，有義有文，具足清淨，顯現梵行，謂分別六處經。",
    "T01n0026_042:0692b27_2": "諦聽，諦聽，善思念之。」",
    "T01n0026_042:0692b28_3": "時，諸比丘白曰：「世尊！",
    "T01n0026_042:0692b28_4": "唯當受教。」",
    "T01n0026_042:0692b28_5": "佛言：「汝等六處當知內也，六更樂處當知內，十八意行當知內，三十六刀當知內，於中斷彼成就是，無量說法當知內，三意止，謂聖人所習。",
    "T01n0026_042:0692c03_6": "聖人所習已，眾可教，無上調御士者，調御士趣一切方，是謂分別六處經事。",
    "T01n0026_042:0692c05_7": "「六處當知內者，此何因說？",
    "T01n0026_042:0692c05_8": "謂眼處，耳、鼻、舌、身、意處，六處當知內者，因此故說。",
    "T01n0026_042:0692c06_9": "「六更樂處當知內者，此何因說？",
    "T01n0026_042:0692c07_10": "謂眼更樂為見色，耳更樂為聞聲，鼻更樂為嗅香，舌更樂為嘗味，身更樂為覺觸，意更樂為知法，六更樂處當知內者，因此故說。",
    "T01n0026_042:0692c10_11": "「十八意行當知內者，此何因說？",
    "T01n0026_042:0692c11_12": "比丘者，眼見色已，分別色喜住，分別色憂住，分別色捨住，如是耳、鼻、舌、身，意知法已，分別法喜住，分別法憂住，分別法捨住，是謂分別六喜、分別六憂、分別六捨，總說十八意行，十八意行當知內者，因此故說。",
    "T01n0026_042:0692c16_13": "「三十六刀當知內者，此何因說？",
    "T01n0026_042:0692c17_14": "有六喜依著，有六喜依無欲，有六憂依著，有六憂依無欲，有六捨依著，有六捨依無欲。",
    "T01n0026_042:0692c19_15": "「云何六喜依著？",
    "T01n0026_042:0692c19_16": "云何六喜依無欲？",
    "T01n0026_042:0692c20_17": "眼見色已生喜，當知二種，或依著，或依無欲。",
    "T01n0026_042:0692c21_18": "云何喜依著？",
    "T01n0026_042:0692c21_19": "眼知色可喜、意念、愛色、欲相應樂，未得者欲得，已得者憶已生喜，如是喜，是謂喜依著。",
    "T01n0026_042:0692c23_20": "云何喜依無欲？",
    "T01n0026_042:0692c24_21": "知色無常、變易，盡、無欲、滅、息，前及今一切色無常、苦、滅法，憶已生喜，如是喜，是謂喜依無欲。",
    "T01n0026_042:0693a01_22": "如是耳、鼻、舌、身，意知法已生喜，當知二種，或依著，或依無欲。",
    "T01n0026_042:0693a02_23": "云何喜依著？",
    "T01n0026_042:0693a03_24": "意知法可喜、意念、愛法、欲相應樂，未得者欲得，已得者憶已生喜，如是喜，是謂喜依著。",
    "T01n0026_042:0693a05_25": "云何喜依無欲？",
    "T01n0026_042:0693a05_26": "知法無常、變易，盡、無欲、滅、息，前及今一切法無常、苦、滅法，憶已生喜，如是喜，是謂喜依無欲。",
    "T01n0026_042:0693a07_27": "「云何六憂依著？",
    "T01n0026_042:0693a08_28": "云何六憂依無欲？",
    "T01n0026_042:0693a08_29": "眼見色已生憂，當知二種，或依著，或依無欲。",
    "T01n0026_042:0693a09_30": "云何憂依著？",
    "T01n0026_042:0693a10_0": "眼知色可喜、意念、愛色、欲相應樂，未得者不得，已得者過去、散壞、滅、變易、生憂，如是憂，是謂憂依著。",
    "T01n0026_042:0693a12_1": "云何憂依無欲？",
    "T01n0026_042:0693a12_2": "知色無常、變易，盡、無欲、滅、息，前及今一切色無常、苦、滅法，憶已作是念：『我何時彼處成就遊，謂：處諸聖人成就遊。』",
    "T01n0026_042:0693a15_3": "是為上具觸願恐怖，知苦憂生憂。",
    "T01n0026_042:0693a16_4": "如是憂，是謂憂依無欲。",
    "T01n0026_042:0693a16_5": "如是耳、鼻、舌、身，意知法已生憂，當知二種，或依著，或依無欲。",
    "T01n0026_042:0693a18_6": "云何憂依著？",
    "T01n0026_042:0693a18_7": "意知法可喜、意念、愛法、欲相應樂，未得者不得，已得者過去、散壞、滅、變易、生憂，如是憂，是謂憂依著。",
    "T01n0026_042:0693a20_8": "云何憂依無欲？",
    "T01n0026_042:0693a21_9": "知法無常、變易，盡、無欲、滅、息，前及今一切法無常、苦、滅法，憶已作是念：『我何時彼處成就遊？",
    "T01n0026_042:0693a23_10": "謂：處諸聖人成就遊。』",
    "T01n0026_042:0693a23_11": "是為上具觸願恐怖，知苦憂生憂。",
    "T01n0026_042:0693a24_12": "如是憂，是謂憂依無欲。",
    "T01n0026_042:0693a25_13": "「云何六捨依著？",
    "T01n0026_042:0693a25_14": "云何六捨依無欲？",
    "T01n0026_042:0693a25_15": "眼見色已生捨，當知二種，或依著，或依無欲。",
    "T01n0026_042:0693a26_16": "云何捨依著？",
    "T01n0026_042:0693a27_17": "眼知色生捨，彼平等、不多聞、無智慧、愚、癡、凡夫，為色有捨，不離色，是謂捨依著。",
    "T01n0026_042:0693a29_18": "云何捨依無欲？",
    "T01n0026_042:0693a29_19": "知色無常、變易，盡、無欲、滅、息，前及今一切色無常、苦、滅法，憶已捨住。",
    "T01n0026_042:0693b02_20": "若有至意修習捨，是謂捨依無欲，如是耳、鼻、舌、身，意知法已生捨，當知二種，或依著，或依無欲。",
    "T01n0026_042:0693b04_21": "云何捨依著？",
    "T01n0026_042:0693b04_22": "意知法生捨，平等、不多聞、無智慧、愚、癡、凡夫，為法有捨，不離法，是謂捨依著。",
    "T01n0026_042:0693b06_23": "云何捨依無欲？",
    "T01n0026_042:0693b06_24": "意知法無常、變易，盡、無欲、滅、息，前及今一切法無常、苦、滅法，憶已捨住。",
    "T01n0026_042:0693b08_25": "若有至意修習捨，是謂捨依無欲。",
    "T01n0026_042:0693b09_26": "是為六喜依著、六喜依無欲、六憂依著、六憂依無欲、六捨依著、六捨依無欲，總說三十六刀，當知內者，因此故說。",
    "T01n0026_042:0693b12_0": "「於中斷彼成就是者，此何因說？",
    "T01n0026_042:0693b12_1": "謂此六喜依無欲，取是、依是、住是也。",
    "T01n0026_042:0693b13_2": "謂此六喜依著，滅彼、除彼、吐彼，如是斷彼也。",
    "T01n0026_042:0693b14_3": "謂此六憂依無欲，取是、依是、住是也。",
    "T01n0026_042:0693b15_4": "謂此六憂依著，滅彼、除彼、吐彼，如是斷彼也。",
    "T01n0026_042:0693b16_5": "謂此六捨依無欲，取是、依是、住是也。",
    "T01n0026_042:0693b17_6": "謂此六捨依著，滅彼、除彼、吐彼，如是斷彼也。",
    "T01n0026_042:0693b18_7": "謂此六憂依無欲，取是、依是、住是也。",
    "T01n0026_042:0693b19_8": "謂此六喜依無欲，滅彼、除彼、吐彼，如是斷彼也。",
    "T01n0026_042:0693b20_9": "謂此六捨依無欲，取是、依是、住是也。",
    "T01n0026_042:0693b21_10": "謂此六憂依無欲，滅彼、除彼、吐彼，如是斷彼也。",
    "T01n0026_042:0693b22_11": "「有捨無量更樂，若干更樂，有捨一更樂，不若干更樂。",
    "T01n0026_042:0693b24_12": "云何有捨無量更樂，若干更樂？",
    "T01n0026_042:0693b24_13": "若捨為色、為聲、為香、為味、為觸，此捨無量更樂，若干更樂。",
    "T01n0026_042:0693b26_14": "云何捨一更樂，不若干更樂？",
    "T01n0026_042:0693b26_15": "謂捨或依無量空處，或依無量識處，或依無所有處，或依非有想非無想處，此捨一更樂，不若干更樂，謂此捨有一更樂，不若干更樂。",
    "T01n0026_042:0693c01_16": "取是、依是、住是也，謂此捨有無量更樂，若干更樂。",
    "T01n0026_042:0693c02_17": "滅彼、除彼、吐彼，如是斷彼也。",
    "T01n0026_042:0693c03_0": "取無量、依無量、住無量，謂此捨有一更樂，不若干更樂。",
    "T01n0026_042:0693c04_1": "取是、依是、住是也，謂此捨有無量更樂，若干更樂。",
    "T01n0026_042:0693c05_2": "滅彼、除彼、吐彼，如是斷彼也，於中斷彼成就是者，因此故說。",
    "T01n0026_042:0693c07_0": "「無量說法當知內者，此何因說？",
    "T01n0026_042:0693c07_1": "如來有四弟子，有增上行、有增上意、有增上念、有增上慧，有辯才成就第一辯才，壽活百歲，如來為彼說法滿百年，除飲食時、大小便時、睡眠息時及聚會時，彼如來所說法，文句法句觀義，以慧而速觀義，不復更問於如來法。",
    "T01n0026_042:0693c13_2": "所以者何？",
    "T01n0026_042:0693c13_3": "如來說法無有極不可盡法，文句法句觀義，乃至四弟子命終，猶如四種善射之人，挽彊俱發，善學善知，而有方便，速徹過去。",
    "T01n0026_042:0693c16_4": "如是，世尊有四弟子，有增上行、有增上意、有增上念、有增上慧，有辯才成就第一辯才，壽活百歲，如來為彼說法滿百年，除飲食時、大小便時、睡眠息時及聚會時。",
    "T01n0026_042:0693c20_5": "彼如來所說法，文句法句觀義，以慧而速觀義，不復更問於如來法。",
    "T01n0026_042:0693c21_6": "所以者何？",
    "T01n0026_042:0693c22_7": "如來無極不可盡，無量說法當知內者，因此故說。",
    "T01n0026_042:0693c23_8": "「三意止，謂聖人所習，聖人所習已，眾可教者。",
    "T01n0026_042:0693c24_9": "此何因說？",
    "T01n0026_042:0693c24_10": "若如來為弟子說法，憐念愍傷，求義及饒益，求安隱快樂，發慈悲心，是為饒益，是為快樂，是為饒益樂。",
    "T01n0026_042:0693c27_11": "若彼弟子而不恭敬，亦不順行，不立於智，其心不趣向法、次法，不受正法，違世尊教，不能得定者，世尊不以此為憂慼也。",
    "T01n0026_042:0694a01_12": "但世尊捨無所為，常念常智，是謂第一意止，謂聖人所習，聖人所習已，眾可教也。",
    "T01n0026_042:0694a03_13": "「復次，如來為弟子說法，憐念愍傷，求義及饒益，求安隱快樂，發慈悲心，是為饒益，是為快樂，是為饒益樂。",
    "T01n0026_042:0694a05_14": "若彼弟子恭敬順行而立於智，其心歸趣向法、次法，受持正法，不違世尊教，能得定者，世尊不以此為歡喜也。",
    "T01n0026_042:0694a08_15": "但世尊捨無所為，常念常智，是謂第二意止，謂聖人所習，聖人所習已，眾可教也。",
    "T01n0026_042:0694a10_16": "「復次，如來為弟子說法，憐念愍傷，求義及饒益，求安隱快樂，發慈悲心，是為饒益，是為快樂，是為饒益樂。",
    "T01n0026_042:0694a12_17": "或有弟子而不恭敬，亦不順行，不立於智，其心不趣向法、次法，不受正法，違世尊教，不能得定者。",
    "T01n0026_042:0694a15_18": "或有弟子恭敬順行而立於智，其心歸趣向法、次法，受持正法，不違世尊教，能得定者。",
    "T01n0026_042:0694a17_19": "世尊不以此為憂慼，亦不歡喜，但世尊捨無所為，常念常智，是謂第三意止。",
    "T01n0026_042:0694a19_20": "謂聖人所習，聖人所習已，眾可教也，三意止，謂聖人所習。",
    "T01n0026_042:0694a20_21": "聖人所習已，眾可教者，因此故說。",
    "T01n0026_042:0694a21_22": "「無上調御士者，調御士趣一切方者。",
    "T01n0026_042:0694a22_23": "此何因說？",
    "T01n0026_042:0694a22_24": "調御士者，此說調御士趣一方，或東方、或南方、或西方、或北方；調御象者，調御象趣一方，或東方，或南、西、北方；調御馬者，調御馬趣一方，或東方，或南、西、北方；調御牛者，調御牛趣一方，或東方，或南、西、北方也。",
    "T01n0026_042:0694a27_25": "無上調御士者，調御士趣一切方，於中方者色觀色，是謂第一方。",
    "T01n0026_042:0694a28_26": "內無色想，外觀色，是謂第二方。",
    "T01n0026_042:0694a29_27": "淨解脫身觸成就遊，是謂第三方。",
    "T01n0026_042:0694b01_28": "度一切色想，滅有對想，不念若干想，無量空，是無量空處成就遊，是謂第四方。",
    "T01n0026_042:0694b03_29": "度一切無量空處，無量識，是無量識處成就遊，是謂第五方。",
    "T01n0026_042:0694b04_30": "度一切無量識處，無所有，是無所有處成就遊，是謂第六方。",
    "T01n0026_042:0694b06_0": "度一切無所有處，非有想非無想，是非有想非無想處成就遊，是謂第七方。",
    "T01n0026_042:0694b07_1": "度一切非有想非無想處，想知滅盡身觸成就遊，慧觀漏盡斷智，是謂第八方。",
    "T01n0026_042:0694b09_2": "無上調御士者，調御士趣一切方者，因此故說。」",
    "T01n0026_042:0694b10_3": "佛說如是。",
    "T01n0026_042:0694b11_0": "彼諸比丘聞佛所說，歡喜奉行。",
    "T01n0026_042:0694b12_0": "分別六處經第二竟(二千五百一十二字)（一六四）中阿含根本分別品分別觀法經第三(第四分別誦)我聞如是：一時，佛遊舍衛國，在勝林給孤獨園。",
    "T01n0026_042:0694b16_1": "爾時，世尊告諸比丘：「我當為汝說法，初妙、中妙、竟亦妙，有義有文，具足清淨，顯現梵行，謂分別觀法經。",
    "T01n0026_042:0694b18_2": "諦聽，諦聽，善思念之。」",
    "T01n0026_042:0694b19_3": "時，諸比丘白曰：「世尊！",
    "T01n0026_042:0694b19_4": "唯當受教。」",
    "T01n0026_042:0694b19_5": "佛言：「比丘！",
    "T01n0026_042:0694b20_6": "如是如是觀，如汝觀已，比丘！",
    "T01n0026_042:0694b20_7": "心出外灑散，心不住內，不受而恐怖。",
    "T01n0026_042:0694b21_8": "比丘！",
    "T01n0026_042:0694b21_9": "如是如是觀，如汝觀已，比丘！",
    "T01n0026_042:0694b22_10": "心不出外不灑散，心住內，不受不恐怖，如是不復生、老、病、死，是說苦邊。」",
    "T01n0026_042:0694b24_11": "佛說如是已即從坐起，入室燕坐。",
    "T01n0026_042:0694b25_12": "於是，諸比丘便作是念：「諸賢！",
    "T01n0026_042:0694b25_13": "當知世尊略說此義，不廣分別，即從坐起，入室燕坐：『比丘！",
    "T01n0026_042:0694b27_14": "如是如是觀，如汝觀已，比丘！",
    "T01n0026_042:0694b28_15": "心出外灑散，心不住內，不受而恐怖。",
    "T01n0026_042:0694b29_0": "比丘！",
    "T01n0026_042:0694b29_1": "如是如是觀，如汝觀已，比丘！",
    "T01n0026_042:0694b29_2": "心不出外不灑散，心住內，不受不恐怖，如是不復生、老、病、死，是說苦邊。』」",
    "T01n0026_042:0694c02_3": "彼復作是念：「諸賢！",
    "T01n0026_042:0694c03_0": "誰能廣分別世尊向所略說義？」",
    "T01n0026_042:0694c03_1": "彼復作是念：「尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義。",
    "T01n0026_042:0694c06_2": "諸賢！",
    "T01n0026_042:0694c06_3": "共往詣尊者大迦旃延所，請說此義，若尊者大迦旃延為分別者，我等當善受持。」",
    "T01n0026_042:0694c08_4": "於是，諸比丘往詣尊者大迦旃延所，共相問訊，却坐一面，白曰：「尊者大迦旃延！",
    "T01n0026_042:0694c10_5": "當知世尊略說此義，不廣分別，即從坐起，入室燕坐：『比丘！",
    "T01n0026_042:0694c11_6": "如是如是觀，如汝觀已，比丘！",
    "T01n0026_042:0694c12_7": "心出外灑散，心不住內，不受而恐怖。",
    "T01n0026_042:0694c13_8": "比丘！",
    "T01n0026_042:0694c13_9": "如是如是觀，如汝觀已，比丘！",
    "T01n0026_042:0694c14_10": "心不出外不灑散，心住內，不受不恐怖，如是不復生、老、病、死，是說苦邊。』",
    "T01n0026_042:0694c16_0": "我等便作是念：『諸賢！",
    "T01n0026_042:0694c16_1": "誰能廣分別世尊向所略說義？』",
    "T01n0026_042:0694c17_2": "我等復作是念：『尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義。』",
    "T01n0026_042:0694c20_0": "唯願尊者大迦旃延為慈愍故而廣說",
    "T01n0026_042:0694c21_0": "之。」",
    "T01n0026_042:0694c21_1": "爾時，尊者大迦旃延告曰：「諸賢！",
    "T01n0026_042:0694c21_2": "聽我說喻，慧者聞喻則解其義。",
    "T01n0026_042:0694c22_3": "諸賢！",
    "T01n0026_042:0694c22_4": "猶如有人欲得求實，為求實故，持斧入林，彼見大樹成根、莖、節、枝、葉、花、實，彼人不觸根、莖、節、實，但觸枝葉。",
    "T01n0026_042:0694c25_5": "諸賢所說亦復如是，世尊現在，捨來就我而問此義。",
    "T01n0026_042:0694c26_6": "所以者何？",
    "T01n0026_042:0694c26_7": "諸賢！",
    "T01n0026_042:0694c27_0": "當知世尊是眼、是智、是義、是法、法主、法將，說真諦義，現一切義，由彼世尊。",
    "T01n0026_042:0694c28_1": "諸賢！",
    "T01n0026_042:0694c28_2": "應往詣世尊所而問此義：『世尊！",
    "T01n0026_042:0694c29_3": "此云何？",
    "T01n0026_042:0694c29_4": "此何義？』",
    "T01n0026_042:0695a01_5": "如世尊說者，諸賢等當善受持。」",
    "T01n0026_042:0695a01_6": "時，諸比丘白曰：「唯然。",
    "T01n0026_042:0695a02_7": "尊者大迦旃延！",
    "T01n0026_042:0695a02_8": "世尊是眼、是智、是義、是法、法主、法將，說真諦義，現一切義，由彼世尊，我等應往詣世尊所而問此義：『世尊！",
    "T01n0026_042:0695a05_9": "此云何？",
    "T01n0026_042:0695a05_10": "此何義？』",
    "T01n0026_042:0695a05_11": "如世尊說者，我等當善受持。",
    "T01n0026_042:0695a06_12": "然尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義。",
    "T01n0026_042:0695a08_13": "唯願尊者大迦旃延為慈愍故而廣說之。」",
    "T01n0026_042:0695a09_14": "尊者大迦旃延告諸比丘：「諸賢等！",
    "T01n0026_042:0695a10_15": "共聽我所說。",
    "T01n0026_042:0695a10_16": "諸賢！",
    "T01n0026_042:0695a10_17": "云何比丘心出外灑散？",
    "T01n0026_042:0695a11_18": "諸賢！",
    "T01n0026_042:0695a11_19": "比丘眼見色，識食色相，識著色樂相，識縛色樂相，彼色相味結縛心出外灑散；如是耳、鼻、舌、身，意知法，識食法相，識著法樂相，識縛法樂相，彼法相味結縛心出外灑散。",
    "T01n0026_042:0695a15_20": "諸賢！",
    "T01n0026_042:0695a15_21": "如是比丘心出外灑散。",
    "T01n0026_042:0695a16_22": "諸賢！",
    "T01n0026_042:0695a16_23": "云何比丘心不出外灑散？",
    "T01n0026_042:0695a17_0": "諸賢！",
    "T01n0026_042:0695a17_1": "比丘眼見色，識不食色相，識不著色樂相，識不縛色樂相，彼色相味不結縛心，不出外灑散；如是耳、鼻、舌、身，意知法，識不食法相，識不著法樂相，識不縛法樂相，彼法相味不結縛心，不出外灑散。",
    "T01n0026_042:0695a21_2": "諸賢！",
    "T01n0026_042:0695a22_3": "如是比丘心不出外灑散。",
    "T01n0026_042:0695a22_4": "「諸賢！",
    "T01n0026_042:0695a22_5": "云何比丘心不住內？",
    "T01n0026_042:0695a23_6": "諸賢！",
    "T01n0026_042:0695a23_7": "比丘離欲，離惡不善之法，有覺、有觀，離生喜、樂，得初禪成就遊。",
    "T01n0026_042:0695a25_8": "彼識著離味，依彼住彼，緣彼縛彼，識不住內。",
    "T01n0026_042:0695a26_9": "復次，諸賢！",
    "T01n0026_042:0695a26_10": "比丘覺、觀已息，內靜、一心，無覺、無觀，定生喜、樂，得第二禪成就遊。",
    "T01n0026_042:0695a28_11": "彼識著定味，依彼住彼，緣彼縛彼，識不住內。",
    "T01n0026_042:0695a29_12": "復次，諸賢！",
    "T01n0026_042:0695a29_13": "比丘離於喜欲，捨無求遊，正念正智而身覺樂，謂聖所說，聖所捨、念、樂住、空，得第三禪成就遊。",
    "T01n0026_042:0695b02_14": "彼識著無喜味，依彼住彼，緣彼縛彼，識不住內。",
    "T01n0026_042:0695b04_0": "復次，諸賢！",
    "T01n0026_042:0695b04_1": "比丘樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_042:0695b05_2": "彼識著捨及念清淨味，依彼住彼，緣彼縛彼，識不住內。",
    "T01n0026_042:0695b07_3": "「復次，諸賢！",
    "T01n0026_042:0695b07_4": "比丘度一切色想，滅有對想，不念若干想，無量空，是無量空處成就遊，彼識著空智味，依彼住彼，緣彼縛彼，識不住內。",
    "T01n0026_042:0695b10_5": "復次，諸賢！",
    "T01n0026_042:0695b10_6": "比丘度一切無量空處，無量識，是無量識處成就遊，彼識著識智味，依彼住彼，緣彼縛彼，識不住內。",
    "T01n0026_042:0695b12_7": "復次，諸賢！",
    "T01n0026_042:0695b13_8": "比丘度一切無量識處，無所有，是無所有處成就遊，彼識著無所有智味，依彼住彼，緣彼縛彼，識不住內。",
    "T01n0026_042:0695b15_9": "復次，諸賢！",
    "T01n0026_042:0695b15_10": "比丘度一切無所有處，非有想非無想，是非有想非無想處成就遊，彼識著無想智味，依彼住彼，緣彼縛彼，識不住內。",
    "T01n0026_042:0695b18_11": "諸賢！",
    "T01n0026_042:0695b18_12": "如是比丘心不住內。",
    "T01n0026_042:0695b19_13": "「諸賢！",
    "T01n0026_042:0695b19_14": "云何比丘心住內？",
    "T01n0026_042:0695b19_15": "諸賢！",
    "T01n0026_042:0695b20_16": "比丘離欲，離惡不善之法，有覺有觀，離生喜樂，得初禪成就遊。",
    "T01n0026_042:0695b21_17": "彼識不著離味，不依彼不住彼，不緣彼不縛彼，識住內也。",
    "T01n0026_042:0695b23_0": "復次，諸賢！",
    "T01n0026_042:0695b23_1": "比丘覺、觀已息，內靜、一心，無覺、無觀，定生喜、樂，得第二禪成就遊。",
    "T01n0026_042:0695b24_2": "彼識不著定味，不依彼不住彼，不緣彼不縛彼，識住內也。",
    "T01n0026_042:0695b26_3": "復次，諸賢！",
    "T01n0026_042:0695b26_4": "比丘離於喜欲，捨無求遊，正念正智而身覺樂，謂聖所說，聖所捨、念、樂住、空，得第三禪成就遊。",
    "T01n0026_042:0695b28_5": "彼識不著無喜味，不依彼不住彼，不緣彼不縛彼，識住內也。",
    "T01n0026_042:0695c01_6": "復次，諸賢！",
    "T01n0026_042:0695c01_7": "比丘樂滅、苦滅，喜、憂本已滅，不苦不樂、捨、念、清淨，得第四禪成就遊。",
    "T01n0026_042:0695c03_8": "識不著捨及念、清淨味，不依彼不住彼，不緣彼不縛彼，識住內也。",
    "T01n0026_042:0695c05_0": "「復次，諸賢！",
    "T01n0026_042:0695c05_1": "比丘度一切色想，滅有對想，不念若干想，無量空，是無量空處成就遊。",
    "T01n0026_042:0695c06_2": "彼識不著空智味，不依彼不住彼，不緣彼不縛彼，識住內也。",
    "T01n0026_042:0695c08_3": "復次，諸賢！",
    "T01n0026_042:0695c08_4": "比丘度一切無量空處，無量識，是無量識處成就遊，彼識不著識智味，不依彼不住彼，不緣彼不縛彼，識住內也。",
    "T01n0026_042:0695c11_5": "復次，諸賢！",
    "T01n0026_042:0695c12_0": "比丘度一切無量識處，無所有，是無所有處成就遊。",
    "T01n0026_042:0695c13_1": "彼識不著無所有智味，不依彼不住彼，不緣彼不縛彼，識住內也。",
    "T01n0026_042:0695c14_2": "復次，諸賢！",
    "T01n0026_042:0695c15_3": "比丘度一切無所有處，非有想非無想，是非有想非無想處成就遊，彼識不著無想智味，不依彼不住彼，不緣彼不縛彼，識住內也。",
    "T01n0026_042:0695c18_4": "諸賢！",
    "T01n0026_042:0695c18_5": "如是比丘心住內也。",
    "T01n0026_042:0695c18_6": "「諸賢！",
    "T01n0026_042:0695c19_7": "云何比丘不受而恐怖？",
    "T01n0026_042:0695c19_8": "諸賢！",
    "T01n0026_042:0695c19_9": "比丘不離色染，不離色欲，不離色愛，不離色渴。",
    "T01n0026_042:0695c20_10": "諸賢！",
    "T01n0026_042:0695c21_11": "若有比丘不離色染，不離色欲，不離色愛，不離色渴者，彼欲得色、求色、著色、住色，色即是我，色是我有，彼欲得色、著色、住色，色即是我，色是我有已，識捫摸色，識捫摸色已，變易彼色時，識轉於色，識轉於色已，彼生恐怖法，心住於中，因心不知故，便怖懼煩勞，不受而恐怖；如是覺、想、行。",
    "T01n0026_042:0695c28_12": "比丘不離識染，不離識欲，不離識愛，不離識渴。",
    "T01n0026_042:0695c29_13": "諸賢！",
    "T01n0026_042:0695c29_14": "若有比丘不離識染，不離識欲，不離識愛，不離識渴者，彼欲得識、求識、著識、住識，識即是我，識是我有，彼欲得識、求識、著識、住識，識即是我，識是我有已，識捫摸識，識捫摸識已，變易彼識時，識轉於識，識轉於識已，彼生恐怖法，心住於中，因心不知故，便怖懼煩勞，不受而恐怖。",
    "T01n0026_042:0696a07_15": "諸賢！",
    "T01n0026_042:0696a07_16": "如是比丘不受恐怖。",
    "T01n0026_042:0696a07_17": "「諸賢！",
    "T01n0026_042:0696a07_18": "云何比丘不受不恐怖。",
    "T01n0026_042:0696a08_19": "諸賢！",
    "T01n0026_042:0696a08_20": "比丘離色染，離色欲，離色愛，離色渴。",
    "T01n0026_042:0696a09_21": "諸賢！",
    "T01n0026_042:0696a09_22": "若有比丘離色染、離色欲、離色愛、離色渴者，彼不欲得色，不求色、不著色、不住色，色非是我，色非我有。",
    "T01n0026_042:0696a12_23": "彼不欲得色，不求色，不著色，不住色，色非是我，色非我有已，識不捫摸色，識不捫摸色已，變易彼色時，識不轉於色，識不轉於色已。",
    "T01n0026_042:0696a15_24": "彼不生恐怖法，心不住中，因心知故，便不怖懼，不煩勞，不受，不恐怖；如是覺、想、行。",
    "T01n0026_042:0696a17_25": "比丘離識染，離識欲，離識愛，離識渴。",
    "T01n0026_042:0696a18_26": "諸賢！",
    "T01n0026_042:0696a19_0": "若有比丘離識染，離識欲，離識愛，離識渴者，彼不欲得識，不求識，不著識，不住識，識非是我，識非我有，彼不欲得識，不求識，不著識，不住識，識非是我，識非我有已，識不捫摸識，識不捫摸識已，變易彼識時，識不轉於識，識不轉於識已，彼不生恐怖法，心不住中，因心知故，便不怖懼，不煩勞，不受，不恐怖。",
    "T01n0026_042:0696a26_1": "諸賢！",
    "T01n0026_042:0696a27_0": "如是比丘不受不恐怖。",
    "T01n0026_042:0696a27_1": "「諸賢！",
    "T01n0026_042:0696a27_2": "謂世尊略說此義，不廣分別，即從坐起，入室燕坐。",
    "T01n0026_042:0696a28_3": "比丘！",
    "T01n0026_042:0696a29_0": "如是如是觀，如汝觀已，比丘！",
    "T01n0026_042:0696a29_1": "心出外灑散，心不住內，不受而恐怖。",
    "T01n0026_042:0696b01_2": "比丘！",
    "T01n0026_042:0696b01_3": "如是如是觀，如汝觀已，比丘！",
    "T01n0026_042:0696b02_4": "心不出外不灑散，心住內，不受不恐怖，如是不復生、老、病、死，是說苦邊。",
    "T01n0026_042:0696b04_5": "此世尊略說，不廣分別義，我以此句、以此文廣說如是。",
    "T01n0026_042:0696b05_6": "諸賢！",
    "T01n0026_042:0696b05_7": "可往向佛具陳，若如世尊所說義者，諸賢等便可受持。」",
    "T01n0026_042:0696b06_8": "於是，諸比丘聞尊者大迦旃延所說，善受持誦，即從坐起，繞尊者大迦旃延三匝而去，往詣佛所，稽首作禮，却坐一面，白曰：「世尊！",
    "T01n0026_042:0696b10_9": "向世尊略說此義，不廣分別，即從坐起，入室燕坐。",
    "T01n0026_042:0696b11_10": "尊者大迦旃延以此句、以此文而廣說之。」",
    "T01n0026_042:0696b12_11": "世尊聞已，嘆曰：「善哉！",
    "T01n0026_042:0696b12_12": "善哉！",
    "T01n0026_042:0696b12_13": "我弟子中有眼、有智、有法、有義。",
    "T01n0026_042:0696b13_14": "所以者何？",
    "T01n0026_042:0696b13_15": "謂師為弟子略說此義，不廣分別，彼弟子以此句、以此文而廣說之，如迦旃延比丘所說，汝等應當如是受持。",
    "T01n0026_042:0696b16_16": "所以者何？",
    "T01n0026_042:0696b16_17": "以說觀義應如是也。」",
    "T01n0026_042:0696b17_18": "佛說如是。",
    "T01n0026_042:0696b17_19": "彼諸比丘聞佛所說，歡喜奉行。",
    "T01n0026_042:0696b19_0": "分別觀法經第三竟(二千七百五十一字)中阿含經卷第四十二(八千三百九十四字)"
}