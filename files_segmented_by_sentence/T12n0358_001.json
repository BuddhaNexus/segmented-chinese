[
    {
        "source_sentence": "度一切諸佛境界智嚴經",
        "from": "T12n0358_001:0250a18_0",
        "context_with_next_sentence": true
    },
    {
        "source_sentence": "梁扶南三藏僧伽婆羅等譯",
        "from": "T12n0358_001:0250a20_0",
        "context_with_next_sentence": true
    },
    {
        "source_sentence": "如是我聞：一時佛住王舍城耆闍崛山頂法",
        "from": "T12n0358_001:0250a21_0",
        "context_with_next_sentence": true
    },
    {
        "source_sentence": "界宮殿上，與大比丘眾二萬五千人，皆是阿羅漢，諸漏已盡無復煩惱，心善解脫慧善解脫，調伏諸根摩訶那伽，所作已辦可作已辦，捨於重擔已得自事義，有結已盡心得自在，其名曰阿若憍陳如等，及八大聲聞。",
        "from": "T12n0358_001:0250a26_15",
        "context_with_next_sentence": true
    },
    {
        "source_sentence": "復有七十二億那由他菩薩摩訶薩，其名曰：",
        "from": "T12n0358_001:0250a27_15",
        "context_with_next_sentence": true
    },
    {
        "source_sentence": "文殊師利菩薩、行吉菩薩、佛吉菩薩、藥王菩薩、常起菩薩摩訶薩等，能轉不退法輪、善問無比寶頂修多羅等，住法雲地，智慧如須彌山，常修行空無相無作，無生無體深法光明，功德圓滿威儀具足，無數那由他世界如來所遣，有大神通住無性相。",
        "from": "T12n0358_001:0250b04_7",
        "context_with_next_sentence": true
    },
    {
        "source_sentence": "爾時世尊作是思惟：",
        "from": "T12n0358_001:0250b04_16",
        "context_with_next_sentence": true
    },
    {
        "source_sentence": "「是諸菩薩摩訶薩，從恒河沙等世界而來至此，我當為其說法令得大力，當現神通相放大光明，以諸菩薩當問我故。",
        "from": "T12n0358_001:0250b07_10",
        "context_with_next_sentence": true
    },
    {
        "source_sentence": "」爾時世尊放大光明，普照十方無量不可思議三千大千微塵世界。",
        "from": "T12n0358_001:0250b09_9",
        "context_with_next_sentence": true
    },
    {
        "source_sentence": "爾時十方一一方面十佛世界，有不可說千萬億那由他微塵等諸菩薩，各從本界乘不可思議無量神通，而來集此，復以不可思議供具供養如來，隨意所造蓮華座於佛前坐，瞻仰世尊目不暫捨。",
        "from": "T12n0358_001:0250b13_18",
        "context_with_next_sentence": true
    },
    {
        "source_sentence": "是時於法界宮殿上，起大寶蓮華師子藏座，縱廣無量億由旬，無量光明摩尼珠所成。",
        "from": "T12n0358_001:0250b15_17",
        "context_with_next_sentence": true
    },
    {
        "source_sentence": "電燈摩尼珠為交絡，不可思議力摩尼珠為竿，以無譬喻摩尼珠為眷屬，過諸譬喻摩尼珠所莊嚴，以自在王摩尼珠為蓋，以雜摩尼寶廁填，懸種種色幡，彼大摩尼珠圍遶，出十種無量億那由他光明，遍照十方世界。",
        "from": "T12n0358_001:0250b20_16",
        "context_with_next_sentence": true
    },
    {
        "source_sentence": "爾時不可說百千萬億那由他微塵等數，天、龍、夜叉、乾闥婆、阿修羅、迦樓羅、緊那羅、摩睺羅伽，釋、梵、四天王，從十方十佛世界來集於此。",
        "from": "T12n0358_001:0250b23_19",
        "context_with_next_sentence": true
    },
    {
        "source_sentence": "復有諸天乘寶頂宮殿，無數不可思議天女，作百千萬億那由他妓樂，亦來集此。",
        "from": "T12n0358_001:0250b25_14",
        "context_with_next_sentence": true
    },
    {
        "source_sentence": "復有諸天乘寶華宮殿、龍寶栴檀神珠宮殿、真珠宮殿、寶衣宮殿、金光明摩尼珠宮殿、閻浮提金宮殿、無量光明摩尼珠宮殿、自在王摩尼珠宮殿、如意摩尼珠宮殿、覆帝釋摩尼珠宮殿、大海聚清淨寶莊嚴普光明大摩尼珠意頂宮殿，與無數不可思議千萬億那由他天女，作諸妓樂而來集此。",
        "from": "T12n0358_001:0250c03_8",
        "context_with_next_sentence": true
    },
    {
        "source_sentence": "咸以無數不可思議供具供養於佛，供養佛已各隨意坐，瞻仰世尊目不暫捨。",
        "from": "T12n0358_001:0250c05_4",
        "context_with_next_sentence": true
    },
    {
        "source_sentence": "是時，三千大千世界皆作閻浮提金色，以種種摩尼珠為樹，天華樹、寶衣樹、龍寶栴檀樹所莊嚴，日月電燈等摩尼珠為交絡，遍覆世界懸種種幡，無數千萬億那由他天女，持種種瓔珞種種寶華。",
        "from": "T12n0358_001:0250c09_13",
        "context_with_next_sentence": true
    },
    {
        "source_sentence": "爾時從大寶蓮華師子座，出此伽陀：",
        "from": "T12n0358_001:0250c10_10",
        "context_with_next_sentence": true
    },
    {
        "source_sentence": "「汝等今安坐，　　我當說真實，",
        "from": "T12n0358_001:0250c11_0",
        "context_with_next_sentence": true
    },
    {
        "source_sentence": "人王師子座，　　如來功德造，",
        "from": "T12n0358_001:0250c12_0",
        "context_with_next_sentence": true
    },
    {
        "source_sentence": "我今日願滿，　　供養兩足尊。",
        "from": "T12n0358_001:0250c13_13",
        "context_with_next_sentence": true
    },
    {
        "source_sentence": "世尊今當坐，　　七寶蓮華座，",
        "from": "T12n0358_001:0250c14_0",
        "context_with_next_sentence": true
    },
    {
        "source_sentence": "當放大光明，　　照我及一切，",
        "from": "T12n0358_001:0250c15_0",
        "context_with_next_sentence": true
    },
    {
        "source_sentence": "說無上妙法，　　利益諸天人，",
        "from": "T12n0358_001:0250c16_0",
        "context_with_next_sentence": true
    },
    {
        "source_sentence": "眾生聞法者，　　當坐師子座。",
        "from": "T12n0358_001:0250c17_13",
        "context_with_next_sentence": true
    },
    {
        "source_sentence": "如是大光明，　　從如來身出，",
        "from": "T12n0358_001:0250c18_0",
        "context_with_next_sentence": true
    },
    {
        "source_sentence": "照無量世界，　　令一切歡喜。",
        "from": "T12n0358_001:0250c19_13",
        "context_with_next_sentence": true
    },
    {
        "source_sentence": "導師天中天，　　今當攝受我，",
        "from": "T12n0358_001:0250c20_0",
        "context_with_next_sentence": true
    },
    {
        "source_sentence": "我昔於此處，　　已值八億佛，",
        "from": "T12n0358_001:0250c21_0",
        "context_with_next_sentence": true
    },
    {
        "source_sentence": "唯願今世尊，　　必哀愍攝受。",
        "from": "T12n0358_001:0250c22_13",
        "context_with_next_sentence": true
    },
    {
        "source_sentence": "」爾時世尊從光明座起，坐寶蓮華藏師子座，結加趺坐，觀諸菩薩眾皆悉已集，為發起諸菩薩故，當說空法。",
        "from": "T12n0358_001:0250c25_8",
        "context_with_next_sentence": true
    },
    {
        "source_sentence": "爾時諸菩薩作是思惟：",
        "from": "T12n0358_001:0250c25_18",
        "context_with_next_sentence": true
    },
    {
        "source_sentence": "「此文殊師利童子菩薩，當問如來不生不滅，我等從久遠來不聞此法。",
        "from": "T12n0358_001:0250c27_9",
        "context_with_next_sentence": true
    },
    {
        "source_sentence": "」是時文殊已知如來欲說法相，及諸菩薩心所思惟，即白佛言：",
        "from": "T12n0358_001:0250c28_18",
        "context_with_next_sentence": true
    },
    {
        "source_sentence": "「世尊！",
        "from": "T12n0358_001:0250c29_1",
        "context_with_next_sentence": true
    },
    {
        "source_sentence": "無生無滅法者，其相云何？",
        "from": "T12n0358_001:0250c29_13",
        "context_with_next_sentence": true
    },
    {
        "source_sentence": "」文殊師利說此祇夜：",
        "from": "T12n0358_001:0251a01_2",
        "context_with_next_sentence": true
    },
    {
        "source_sentence": "「無生無滅，　　云何可知？",
        "from": "T12n0358_001:0251a02_12",
        "context_with_next_sentence": true
    },
    {
        "source_sentence": "　　大牟尼尊，當說譬喻。",
        "from": "T12n0358_001:0251a03_4",
        "context_with_next_sentence": true
    },
    {
        "source_sentence": "　　此諸大眾，　　皆已來集，樂聞此義，　　願佛解說。",
        "from": "T12n0358_001:0251a04_11",
        "context_with_next_sentence": true
    },
    {
        "source_sentence": "　　今諸菩薩，諸佛所遣，　　亦皆樂聞，　　微妙法相。",
        "from": "T12n0358_001:0251a05_18",
        "context_with_next_sentence": true
    },
    {
        "source_sentence": "」佛告文殊師利：",
        "from": "T12n0358_001:0251a06_6",
        "context_with_next_sentence": true
    },
    {
        "source_sentence": "「善哉善哉！",
        "from": "T12n0358_001:0251a06_12",
        "context_with_next_sentence": true
    },
    {
        "source_sentence": "汝今所問，能大利益一切世間，令諸菩薩得作佛事。",
        "from": "T12n0358_001:0251a07_14",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251a07_19",
        "context_with_next_sentence": true
    },
    {
        "source_sentence": "汝當諦聽勿起驚疑。",
        "from": "T12n0358_001:0251a08_8",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251a08_13",
        "context_with_next_sentence": true
    },
    {
        "source_sentence": "不生不滅即是如來。",
        "from": "T12n0358_001:0251a09_3",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251a09_8",
        "context_with_next_sentence": true
    },
    {
        "source_sentence": "譬如大地琉璃所成，帝釋毘闍延宮殿供具等影現其中。",
        "from": "T12n0358_001:0251a10_13",
        "context_with_next_sentence": true
    },
    {
        "source_sentence": "閻浮提人見琉璃地諸宮殿影，合掌供養燒香散華：",
        "from": "T12n0358_001:0251a11_17",
        "context_with_next_sentence": true
    },
    {
        "source_sentence": "『願我得生如是宮殿，我當遊戲如帝釋等。",
        "from": "T12n0358_001:0251a12_16",
        "context_with_next_sentence": true
    },
    {
        "source_sentence": "』彼諸眾生不知此地是宮殿影，乃布施持戒修諸功德，為得如此宮殿果報。",
        "from": "T12n0358_001:0251a14_11",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251a14_16",
        "context_with_next_sentence": true
    },
    {
        "source_sentence": "如此宮殿實無生滅，以地淨故影現其中；",
        "from": "T12n0358_001:0251a15_14",
        "context_with_next_sentence": true
    },
    {
        "source_sentence": "彼宮殿影，亦有亦無不生不滅。",
        "from": "T12n0358_001:0251a16_8",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251a16_14",
        "context_with_next_sentence": true
    },
    {
        "source_sentence": "眾生見佛亦復如是。",
        "from": "T12n0358_001:0251a17_3",
        "context_with_next_sentence": true
    },
    {
        "source_sentence": "以其心淨故見佛身，佛身無為，不生不起不盡不滅，非色非非色，不可見非不可見，非世間非非世間，非心非非心，以眾生心淨見如來身，散華燒香種種供養：",
        "from": "T12n0358_001:0251a20_15",
        "context_with_next_sentence": true
    },
    {
        "source_sentence": "『願我當得如是色身。",
        "from": "T12n0358_001:0251a21_5",
        "context_with_next_sentence": true
    },
    {
        "source_sentence": "』布施持戒作諸功德，為得如來微妙身故。",
        "from": "T12n0358_001:0251a22_4",
        "context_with_next_sentence": true
    },
    {
        "source_sentence": "如是文殊師利！",
        "from": "T12n0358_001:0251a22_11",
        "context_with_next_sentence": true
    },
    {
        "source_sentence": "如來神力出現世間，令諸眾生得大利益，如影如像隨眾生見。",
        "from": "T12n0358_001:0251a23_19",
        "context_with_next_sentence": true
    },
    {
        "source_sentence": "」爾時世尊說此祇夜：",
        "from": "T12n0358_001:0251a24_8",
        "context_with_next_sentence": true
    },
    {
        "source_sentence": "「如來常住，　　不生不滅，　　非心非色，",
        "from": "T12n0358_001:0251a25_0",
        "context_with_next_sentence": true
    },
    {
        "source_sentence": "非有非無。",
        "from": "T12n0358_001:0251a26_4",
        "context_with_next_sentence": true
    },
    {
        "source_sentence": "　　如琉璃地，　　見宮殿影，此影非有，　　亦復非無。",
        "from": "T12n0358_001:0251a27_11",
        "context_with_next_sentence": true
    },
    {
        "source_sentence": "　　眾生心淨，見如來身，　　非有非無，　　亦復如是。",
        "from": "T12n0358_001:0251a28_18",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251a29_5",
        "context_with_next_sentence": true
    },
    {
        "source_sentence": "如日初出先照高山，次及中山、後照下地。",
        "from": "T12n0358_001:0251b01_3",
        "context_with_next_sentence": true
    },
    {
        "source_sentence": "如來亦爾，無心意識無相離相，斷一切相，不著彼不著此，不住此岸不住彼岸，不住中流不可思議，非思惟所及，不高不下，無繫縛無解脫，非有智非無智，非煩惱非不煩惱，不真實不虛妄，非智非非智，不可思議非不可思議，非行非不行，非念非不念，非心非不心，非意非不意，非名非不名，非色非無色，無取無不取，非說非不說，非可說非不可說，非可見非不可見，非導師非非導師，非得果非不得果。",
        "from": "T12n0358_001:0251b10_6",
        "context_with_next_sentence": true
    },
    {
        "source_sentence": "如是文殊師利！",
        "from": "T12n0358_001:0251b10_13",
        "context_with_next_sentence": true
    },
    {
        "source_sentence": "如來慧日光明照於三界，先照菩薩如照高山，次照樂緣覺聲聞人，後照樂善根人乃至邪定眾生，為增長善法，為起未來因緣。",
        "from": "T12n0358_001:0251b13_11",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251b13_17",
        "context_with_next_sentence": true
    },
    {
        "source_sentence": "如來平等無上中下，常行捨心。",
        "from": "T12n0358_001:0251b14_10",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251b14_15",
        "context_with_next_sentence": true
    },
    {
        "source_sentence": "如來不作是思惟：",
        "from": "T12n0358_001:0251b15_3",
        "context_with_next_sentence": true
    },
    {
        "source_sentence": "『如是眾生我為說勝法，如是眾生說不勝法。",
        "from": "T12n0358_001:0251b16_3",
        "context_with_next_sentence": true
    },
    {
        "source_sentence": "』亦不思惟：",
        "from": "T12n0358_001:0251b16_9",
        "context_with_next_sentence": true
    },
    {
        "source_sentence": "『此眾生大意，此眾生中意，此眾生小意；",
        "from": "T12n0358_001:0251b17_5",
        "context_with_next_sentence": true
    },
    {
        "source_sentence": "此樂善法，此樂惡法；",
        "from": "T12n0358_001:0251b17_15",
        "context_with_next_sentence": true
    },
    {
        "source_sentence": "此人正定，此人邪定。",
        "from": "T12n0358_001:0251b18_4",
        "context_with_next_sentence": true
    },
    {
        "source_sentence": "』如來智光明無如是分別，已斷一切分別想故。",
        "from": "T12n0358_001:0251b19_5",
        "context_with_next_sentence": true
    },
    {
        "source_sentence": "以眾生有種種善根故，如來智慧故有種種。",
        "from": "T12n0358_001:0251b20_5",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251b20_11",
        "context_with_next_sentence": true
    },
    {
        "source_sentence": "如大海中有摩尼珠，名滿一切眾生所願，安置幢上隨眾生所須，彼摩尼珠無心意識。",
        "from": "T12n0358_001:0251b22_8",
        "context_with_next_sentence": true
    },
    {
        "source_sentence": "如來無心意識，亦復如是，不可測量、不可到、不可得、不可說、除過患、除無明、不實不虛、非常非不常、非光明非不光明、非世間非非世間、無覺無觀、不生不滅、不可思議、無心無體、不動不行、無量無邊、不可說無言語、無喜無不喜、無數離數、無去無來、無行處、斷諸趣、不可見、不可執、無挍計、非空非不空、非和合非不和合、不可思議不可覺知、非穢非淨、非名非色、非業非果、非過去非未來非現在、無所有、無聲無相離一切相、非內非外亦非中間。",
        "from": "T12n0358_001:0251c03_10",
        "context_with_next_sentence": true
    },
    {
        "source_sentence": "如是文殊師利！",
        "from": "T12n0358_001:0251c03_17",
        "context_with_next_sentence": true
    },
    {
        "source_sentence": "如來清淨住大慈悲幢，隨眾生所樂，現種種身說種種法。",
        "from": "T12n0358_001:0251c05_4",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251c05_10",
        "context_with_next_sentence": true
    },
    {
        "source_sentence": "如因聲生響，非內非外亦非中間，不生不滅不斷不常。",
        "from": "T12n0358_001:0251c06_13",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251c06_18",
        "context_with_next_sentence": true
    },
    {
        "source_sentence": "如來亦爾，非內非外亦非中間，不生不滅、無名無相，隨諸眾生種種示現。",
        "from": "T12n0358_001:0251c08_11",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251c08_17",
        "context_with_next_sentence": true
    },
    {
        "source_sentence": "如諸草木依地增長，彼地平等離諸分別。",
        "from": "T12n0358_001:0251c09_14",
        "context_with_next_sentence": true
    },
    {
        "source_sentence": "如是一切眾生善根，依如來增長，聲聞乘、緣覺乘、菩薩乘，乃至裸形尼乾子等一切外道善根，亦依如來增長；",
        "from": "T12n0358_001:0251c12_4",
        "context_with_next_sentence": true
    },
    {
        "source_sentence": "如來平等無有分別，亦復如是。",
        "from": "T12n0358_001:0251c12_18",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251c13_3",
        "context_with_next_sentence": true
    },
    {
        "source_sentence": "如虛空平等無下中上，如來平等亦復如是，眾生自見有下中上。",
        "from": "T12n0358_001:0251c14_12",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251c14_17",
        "context_with_next_sentence": true
    },
    {
        "source_sentence": "如來不作是念：",
        "from": "T12n0358_001:0251c15_4",
        "context_with_next_sentence": true
    },
    {
        "source_sentence": "『此眾生下意當現下身，此中上意現中上身，此眾生下意當說下乘，此眾生中意說緣覺聲聞乘，此眾生上意為說大乘。",
        "from": "T12n0358_001:0251c17_17",
        "context_with_next_sentence": true
    },
    {
        "source_sentence": "』文殊師利！",
        "from": "T12n0358_001:0251c18_3",
        "context_with_next_sentence": true
    },
    {
        "source_sentence": "如來無如是意：",
        "from": "T12n0358_001:0251c18_10",
        "context_with_next_sentence": true
    },
    {
        "source_sentence": "『此眾生樂施，我當說施，戒忍精進定慧亦如是。",
        "from": "T12n0358_001:0251c19_11",
        "context_with_next_sentence": true
    },
    {
        "source_sentence": "』何以故？",
        "from": "T12n0358_001:0251c19_16",
        "context_with_next_sentence": true
    },
    {
        "source_sentence": "如來法身平等，離心意識無分別故。",
        "from": "T12n0358_001:0251c20_12",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0251c20_18",
        "context_with_next_sentence": true
    },
    {
        "source_sentence": "一切諸法悉皆平等，平等故無住，無住故無動，無動故無依，無依故無處，無處故不生，不生故不滅。",
        "from": "T12n0358_001:0251c23_2",
        "context_with_next_sentence": true
    },
    {
        "source_sentence": "若能如是見者，心不顛倒，不顛倒故如實，如實故無所行，無所行故無來，無來故無去，無去故如如，如如故隨法性，隨法性故不動，若隨法性不動則得法性，若得法性則無悕望。",
        "from": "T12n0358_001:0251c27_3",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0251c27_7",
        "context_with_next_sentence": true
    },
    {
        "source_sentence": "已得道故。",
        "from": "T12n0358_001:0251c27_12",
        "context_with_next_sentence": true
    },
    {
        "source_sentence": "若得道則不住一切諸法，不住一切諸法故，不生不滅無名無相。",
        "from": "T12n0358_001:0251c29_1",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0251c29_6",
        "context_with_next_sentence": true
    },
    {
        "source_sentence": "若眾生著一切法，則起煩惱，起煩惱故不得菩提。",
        "from": "T12n0358_001:0252a01_7",
        "context_with_next_sentence": true
    },
    {
        "source_sentence": "」文殊師利白佛言：",
        "from": "T12n0358_001:0252a01_16",
        "context_with_next_sentence": true
    },
    {
        "source_sentence": "「世尊！",
        "from": "T12n0358_001:0252a01_20",
        "context_with_next_sentence": true
    },
    {
        "source_sentence": "云何得菩提？",
        "from": "T12n0358_001:0252a02_4",
        "context_with_next_sentence": true
    },
    {
        "source_sentence": "」佛告文殊師利：",
        "from": "T12n0358_001:0252a02_12",
        "context_with_next_sentence": true
    },
    {
        "source_sentence": "「無根無處，是如來得菩提。",
        "from": "T12n0358_001:0252a03_3",
        "context_with_next_sentence": true
    },
    {
        "source_sentence": "」文殊師利白佛言：",
        "from": "T12n0358_001:0252a03_12",
        "context_with_next_sentence": true
    },
    {
        "source_sentence": "「云何為根？",
        "from": "T12n0358_001:0252a03_18",
        "context_with_next_sentence": true
    },
    {
        "source_sentence": "云何為處？",
        "from": "T12n0358_001:0252a04_1",
        "context_with_next_sentence": true
    },
    {
        "source_sentence": "」佛告文殊師利：",
        "from": "T12n0358_001:0252a04_9",
        "context_with_next_sentence": true
    },
    {
        "source_sentence": "「身見為根，不真實思惟為處。",
        "from": "T12n0358_001:0252a05_1",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252a05_6",
        "context_with_next_sentence": true
    },
    {
        "source_sentence": "如來智慧與菩提等，與一切諸法等，是故無根無處，是得菩提。",
        "from": "T12n0358_001:0252a06_14",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252a06_19",
        "context_with_next_sentence": true
    },
    {
        "source_sentence": "菩提者寂靜。",
        "from": "T12n0358_001:0252a07_4",
        "context_with_next_sentence": true
    },
    {
        "source_sentence": "云何寂靜？",
        "from": "T12n0358_001:0252a07_9",
        "context_with_next_sentence": true
    },
    {
        "source_sentence": "內寂靜、外寂靜，何以故？",
        "from": "T12n0358_001:0252a07_21",
        "context_with_next_sentence": true
    },
    {
        "source_sentence": "眼即是空，非我非我所，耳鼻舌身意空，非我非我所，以知眼空於色不行，是謂寂靜。",
        "from": "T12n0358_001:0252a09_17",
        "context_with_next_sentence": true
    },
    {
        "source_sentence": "如是以知耳空，於聲不行，是謂寂靜。",
        "from": "T12n0358_001:0252a10_15",
        "context_with_next_sentence": true
    },
    {
        "source_sentence": "知鼻乃至意空亦如是。",
        "from": "T12n0358_001:0252a11_5",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252a11_10",
        "context_with_next_sentence": true
    },
    {
        "source_sentence": "菩提者，不動不行；",
        "from": "T12n0358_001:0252a11_19",
        "context_with_next_sentence": true
    },
    {
        "source_sentence": "不動者不取一切諸法，不行者不捨一切諸法。",
        "from": "T12n0358_001:0252a12_18",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252a13_5",
        "context_with_next_sentence": true
    },
    {
        "source_sentence": "如來不動，則如如實，如如實者，不見此岸不見彼岸，不見此彼故，則見一切法，以見一切法故，稱為如來。",
        "from": "T12n0358_001:0252a15_11",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252a15_17",
        "context_with_next_sentence": true
    },
    {
        "source_sentence": "菩提者，無相無緣。",
        "from": "T12n0358_001:0252a16_4",
        "context_with_next_sentence": true
    },
    {
        "source_sentence": "云何無相？",
        "from": "T12n0358_001:0252a16_9",
        "context_with_next_sentence": true
    },
    {
        "source_sentence": "云何無緣？",
        "from": "T12n0358_001:0252a16_14",
        "context_with_next_sentence": true
    },
    {
        "source_sentence": "不得眼識是無相，不見色是無緣；",
        "from": "T12n0358_001:0252a17_9",
        "context_with_next_sentence": true
    },
    {
        "source_sentence": "不得耳識是無相，不聞聲是無緣；",
        "from": "T12n0358_001:0252a18_4",
        "context_with_next_sentence": true
    },
    {
        "source_sentence": "乃至意法亦如是。",
        "from": "T12n0358_001:0252a18_12",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252a18_18",
        "context_with_next_sentence": true
    },
    {
        "source_sentence": "菩提者，非過去未來現在三世，等斷三世流轉。",
        "from": "T12n0358_001:0252a19_18",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252a20_3",
        "context_with_next_sentence": true
    },
    {
        "source_sentence": "云何斷流轉？",
        "from": "T12n0358_001:0252a20_9",
        "context_with_next_sentence": true
    },
    {
        "source_sentence": "以於過去心，不起未來識、不行現在意，不動不住、不思惟、不覺、不分別故。",
        "from": "T12n0358_001:0252a22_2",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252a22_7",
        "context_with_next_sentence": true
    },
    {
        "source_sentence": "菩提者無形相無為。",
        "from": "T12n0358_001:0252a22_16",
        "context_with_next_sentence": true
    },
    {
        "source_sentence": "云何無形相？",
        "from": "T12n0358_001:0252a23_2",
        "context_with_next_sentence": true
    },
    {
        "source_sentence": "不可以六識識故？",
        "from": "T12n0358_001:0252a23_10",
        "context_with_next_sentence": true
    },
    {
        "source_sentence": "云何無為？",
        "from": "T12n0358_001:0252a23_15",
        "context_with_next_sentence": true
    },
    {
        "source_sentence": "無生住滅故，是謂斷三世流轉。",
        "from": "T12n0358_001:0252a24_9",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252a24_15",
        "context_with_next_sentence": true
    },
    {
        "source_sentence": "菩提者，是不破句。",
        "from": "T12n0358_001:0252a25_2",
        "context_with_next_sentence": true
    },
    {
        "source_sentence": "云何不破？",
        "from": "T12n0358_001:0252a25_7",
        "context_with_next_sentence": true
    },
    {
        "source_sentence": "云何句？",
        "from": "T12n0358_001:0252a25_11",
        "context_with_next_sentence": true
    },
    {
        "source_sentence": "無相是不破，如實是句；",
        "from": "T12n0358_001:0252a26_1",
        "context_with_next_sentence": true
    },
    {
        "source_sentence": "無住處是不破，法界是句；",
        "from": "T12n0358_001:0252a26_13",
        "context_with_next_sentence": true
    },
    {
        "source_sentence": "不動是不破，空性是句；",
        "from": "T12n0358_001:0252a27_3",
        "context_with_next_sentence": true
    },
    {
        "source_sentence": "不得是不破，無相是句；",
        "from": "T12n0358_001:0252a27_14",
        "context_with_next_sentence": true
    },
    {
        "source_sentence": "不覺是不破，不作是句；",
        "from": "T12n0358_001:0252a28_4",
        "context_with_next_sentence": true
    },
    {
        "source_sentence": "不悕望是不破，無自性是句；",
        "from": "T12n0358_001:0252a28_17",
        "context_with_next_sentence": true
    },
    {
        "source_sentence": "眾生無自性是不破，虛空是句；",
        "from": "T12n0358_001:0252a29_11",
        "context_with_next_sentence": true
    },
    {
        "source_sentence": "不可得是不破，不生是句；",
        "from": "T12n0358_001:0252b01_3",
        "context_with_next_sentence": true
    },
    {
        "source_sentence": "不滅是不破，無為是句；",
        "from": "T12n0358_001:0252b01_14",
        "context_with_next_sentence": true
    },
    {
        "source_sentence": "不行是不破，菩提是句；",
        "from": "T12n0358_001:0252b02_4",
        "context_with_next_sentence": true
    },
    {
        "source_sentence": "寂靜是不破，涅槃是句；",
        "from": "T12n0358_001:0252b02_15",
        "context_with_next_sentence": true
    },
    {
        "source_sentence": "不更生是不破，不生是句。",
        "from": "T12n0358_001:0252b03_7",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252b03_13",
        "context_with_next_sentence": true
    },
    {
        "source_sentence": "菩提者，不可以身覺，不可以心覺。",
        "from": "T12n0358_001:0252b04_7",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0252b04_11",
        "context_with_next_sentence": true
    },
    {
        "source_sentence": "身是無知，如草木故，心者虛誑，不真實故。",
        "from": "T12n0358_001:0252b05_11",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252b05_16",
        "context_with_next_sentence": true
    },
    {
        "source_sentence": "若謂菩提身心所覺，是依假名非真實義。",
        "from": "T12n0358_001:0252b06_13",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0252b06_17",
        "context_with_next_sentence": true
    },
    {
        "source_sentence": "菩提不身不心，不虛不實故。",
        "from": "T12n0358_001:0252b07_10",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252b07_15",
        "context_with_next_sentence": true
    },
    {
        "source_sentence": "菩提者，非語言可說。",
        "from": "T12n0358_001:0252b08_4",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0252b08_8",
        "context_with_next_sentence": true
    },
    {
        "source_sentence": "如虛空無處所，不生不滅無名字故。",
        "from": "T12n0358_001:0252b09_4",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252b09_9",
        "context_with_next_sentence": true
    },
    {
        "source_sentence": "一切法真實不可說。",
        "from": "T12n0358_001:0252b09_18",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0252b10_2",
        "context_with_next_sentence": true
    },
    {
        "source_sentence": "一切法非真實、無語言，不生不滅故。",
        "from": "T12n0358_001:0252b10_19",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252b11_3",
        "context_with_next_sentence": true
    },
    {
        "source_sentence": "菩提者，不可取無處。",
        "from": "T12n0358_001:0252b11_13",
        "context_with_next_sentence": true
    },
    {
        "source_sentence": "云何不可取無處？",
        "from": "T12n0358_001:0252b12_1",
        "context_with_next_sentence": true
    },
    {
        "source_sentence": "眼識不可取，不得色為無處；",
        "from": "T12n0358_001:0252b12_14",
        "context_with_next_sentence": true
    },
    {
        "source_sentence": "耳識不可取，不得聲為無處；",
        "from": "T12n0358_001:0252b13_6",
        "context_with_next_sentence": true
    },
    {
        "source_sentence": "鼻乃至意法亦如是。",
        "from": "T12n0358_001:0252b13_15",
        "context_with_next_sentence": true
    },
    {
        "source_sentence": "菩提者，不可覺，以眼不取故不得色，不得色故識無住處；",
        "from": "T12n0358_001:0252b15_2",
        "context_with_next_sentence": true
    },
    {
        "source_sentence": "耳不取故不得聲，不得聲故識無住處；",
        "from": "T12n0358_001:0252b15_19",
        "context_with_next_sentence": true
    },
    {
        "source_sentence": "乃至意法亦如是。",
        "from": "T12n0358_001:0252b16_7",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252b16_13",
        "context_with_next_sentence": true
    },
    {
        "source_sentence": "菩提者，是說空，以空一切諸法故，空是如來所知，空是如來所覺。",
        "from": "T12n0358_001:0252b18_2",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252b18_7",
        "context_with_next_sentence": true
    },
    {
        "source_sentence": "不從空有空，為如來所覺。",
        "from": "T12n0358_001:0252b18_19",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0252b19_2",
        "context_with_next_sentence": true
    },
    {
        "source_sentence": "以無相故。",
        "from": "T12n0358_001:0252b19_7",
        "context_with_next_sentence": true
    },
    {
        "source_sentence": "「復次文殊師利！",
        "from": "T12n0358_001:0252b19_15",
        "context_with_next_sentence": true
    },
    {
        "source_sentence": "菩提因智亦是空性。",
        "from": "T12n0358_001:0252b20_3",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0252b20_7",
        "context_with_next_sentence": true
    },
    {
        "source_sentence": "以無相故。",
        "from": "T12n0358_001:0252b20_12",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252b20_17",
        "context_with_next_sentence": true
    },
    {
        "source_sentence": "空及菩提悉無所有，無二無數、無名無相，離心意識，不生不滅、無行無處，非聲非說。",
        "from": "T12n0358_001:0252b22_14",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252b22_19",
        "context_with_next_sentence": true
    },
    {
        "source_sentence": "但以名字說，實不可說。",
        "from": "T12n0358_001:0252b23_9",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252b23_15",
        "context_with_next_sentence": true
    },
    {
        "source_sentence": "如來悉知一切諸法從本以來，不生不起不盡不滅，無名無相離心意識，如是知故如是解脫，亦不繫縛亦不解脫。",
        "from": "T12n0358_001:0252b26_5",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252b26_11",
        "context_with_next_sentence": true
    },
    {
        "source_sentence": "菩提者，與虛空等。",
        "from": "T12n0358_001:0252b26_20",
        "context_with_next_sentence": true
    },
    {
        "source_sentence": "虛空者，不平等非不平等。",
        "from": "T12n0358_001:0252b27_10",
        "context_with_next_sentence": true
    },
    {
        "source_sentence": "菩提者，亦不平等非不平等。",
        "from": "T12n0358_001:0252b28_3",
        "context_with_next_sentence": true
    },
    {
        "source_sentence": "如是法相，如來所覺。",
        "from": "T12n0358_001:0252b28_13",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252b28_18",
        "context_with_next_sentence": true
    },
    {
        "source_sentence": "如阿㝹微塵，不等非不等，一切諸法亦如是，以真實智能如是知。",
        "from": "T12n0358_001:0252c01_6",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252c01_11",
        "context_with_next_sentence": true
    },
    {
        "source_sentence": "云何真實智知諸法，未生者生，生已即滅？",
        "from": "T12n0358_001:0252c02_11",
        "context_with_next_sentence": true
    },
    {
        "source_sentence": "彼一切諸法無生，無所攝故。",
        "from": "T12n0358_001:0252c03_4",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252c03_10",
        "context_with_next_sentence": true
    },
    {
        "source_sentence": "菩提者如實句，如實句者，如菩提相不離如實，色受想行識不離如實；",
        "from": "T12n0358_001:0252c05_1",
        "context_with_next_sentence": true
    },
    {
        "source_sentence": "如菩提相地界不離如實，水火風界不離如實；",
        "from": "T12n0358_001:0252c06_2",
        "context_with_next_sentence": true
    },
    {
        "source_sentence": "如菩提相眼界、色界、眼識界不離如實，乃至意界法界意識界亦不離如實，此謂如實句。",
        "from": "T12n0358_001:0252c08_2",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252c08_8",
        "context_with_next_sentence": true
    },
    {
        "source_sentence": "菩提者，以行入無行。",
        "from": "T12n0358_001:0252c08_18",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252c09_1",
        "context_with_next_sentence": true
    },
    {
        "source_sentence": "云何行？",
        "from": "T12n0358_001:0252c09_5",
        "context_with_next_sentence": true
    },
    {
        "source_sentence": "云何無行？",
        "from": "T12n0358_001:0252c09_10",
        "context_with_next_sentence": true
    },
    {
        "source_sentence": "行者緣一切善法，無行者不得一切善法；",
        "from": "T12n0358_001:0252c10_7",
        "context_with_next_sentence": true
    },
    {
        "source_sentence": "行者心不住，無行者無相解脫；",
        "from": "T12n0358_001:0252c11_2",
        "context_with_next_sentence": true
    },
    {
        "source_sentence": "行者可稱量，無行者不可量。",
        "from": "T12n0358_001:0252c11_15",
        "context_with_next_sentence": true
    },
    {
        "source_sentence": "云何不可量？",
        "from": "T12n0358_001:0252c12_2",
        "context_with_next_sentence": true
    },
    {
        "source_sentence": "無可識故。",
        "from": "T12n0358_001:0252c12_7",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252c12_12",
        "context_with_next_sentence": true
    },
    {
        "source_sentence": "菩提者，無漏無取，無漏者滅四流故。",
        "from": "T12n0358_001:0252c13_9",
        "context_with_next_sentence": true
    },
    {
        "source_sentence": "云何為四？",
        "from": "T12n0358_001:0252c13_14",
        "context_with_next_sentence": true
    },
    {
        "source_sentence": "欲流、有流、見流、無明流，不著此四流，是謂滅四流。",
        "from": "T12n0358_001:0252c14_17",
        "context_with_next_sentence": true
    },
    {
        "source_sentence": "無取者滅四種取。",
        "from": "T12n0358_001:0252c15_4",
        "context_with_next_sentence": true
    },
    {
        "source_sentence": "云何四取？",
        "from": "T12n0358_001:0252c15_9",
        "context_with_next_sentence": true
    },
    {
        "source_sentence": "欲取、見取、戒取、我語取，此謂四取。",
        "from": "T12n0358_001:0252c16_4",
        "context_with_next_sentence": true
    },
    {
        "source_sentence": "此一切取，無明所闇，渴愛所欺，以展轉相生故。",
        "from": "T12n0358_001:0252c17_5",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252c17_11",
        "context_with_next_sentence": true
    },
    {
        "source_sentence": "以如實智斷我語取根，取根斷故身得清淨，身清淨者是無生滅。",
        "from": "T12n0358_001:0252c18_19",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252c19_4",
        "context_with_next_sentence": true
    },
    {
        "source_sentence": "無生滅者，不起心意識，不思惟分別，若有分別則成無明。",
        "from": "T12n0358_001:0252c20_10",
        "context_with_next_sentence": true
    },
    {
        "source_sentence": "不起此無明則無十二因緣，無十二因緣即是不生，不生即是道，道是了義，了義是第一義，第一義是無我義，無我義是不可說義，不可說義是十二因緣義，十二因緣義是法義，法義是如來義。",
        "from": "T12n0358_001:0252c24_18",
        "context_with_next_sentence": true
    },
    {
        "source_sentence": "是故我說，若見十二因緣即是見法，見法即是見佛，如是見無所見。",
        "from": "T12n0358_001:0252c26_9",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0252c26_15",
        "context_with_next_sentence": true
    },
    {
        "source_sentence": "菩提者，清淨無垢無煩惱。",
        "from": "T12n0358_001:0252c27_5",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0252c27_10",
        "context_with_next_sentence": true
    },
    {
        "source_sentence": "空是清淨，無相是無垢，無作是無煩惱。",
        "from": "T12n0358_001:0252c28_8",
        "context_with_next_sentence": true
    },
    {
        "source_sentence": "復次不生是清淨，無為是無垢，不滅是無煩惱。",
        "from": "T12n0358_001:0252c29_9",
        "context_with_next_sentence": true
    },
    {
        "source_sentence": "復次自性是清淨，清淨是無垢，無垢是無煩惱。",
        "from": "T12n0358_001:0253a01_10",
        "context_with_next_sentence": true
    },
    {
        "source_sentence": "復次無分別是清淨，不分別是無垢，滅分別是無煩惱。",
        "from": "T12n0358_001:0253a02_14",
        "context_with_next_sentence": true
    },
    {
        "source_sentence": "如實是清淨，法界是無垢，真實觀是無煩惱。",
        "from": "T12n0358_001:0253a03_15",
        "context_with_next_sentence": true
    },
    {
        "source_sentence": "虛空是清淨，虛空是無垢，虛空是無煩惱。",
        "from": "T12n0358_001:0253a04_14",
        "context_with_next_sentence": true
    },
    {
        "source_sentence": "內身智是清淨，內行是無垢，不得內外是無煩惱。",
        "from": "T12n0358_001:0253a05_16",
        "context_with_next_sentence": true
    },
    {
        "source_sentence": "知陰是清淨，界自性是無垢，不捨諸入是無煩惱。",
        "from": "T12n0358_001:0253a06_18",
        "context_with_next_sentence": true
    },
    {
        "source_sentence": "於過去盡智是清淨，於未來不生智是無垢，現在法界智是無煩惱。",
        "from": "T12n0358_001:0253a08_8",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253a08_13",
        "context_with_next_sentence": true
    },
    {
        "source_sentence": "此謂清淨無垢無煩惱，此即寂靜。",
        "from": "T12n0358_001:0253a09_9",
        "context_with_next_sentence": true
    },
    {
        "source_sentence": "寂靜者內外寂靜，內外寂靜者是大寂靜，大寂靜故說名牟尼。",
        "from": "T12n0358_001:0253a10_16",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253a11_2",
        "context_with_next_sentence": true
    },
    {
        "source_sentence": "如虛空是菩提，如菩提是諸法，如諸法是一切眾生，如一切眾生是境界如境界是泥洹。",
        "from": "T12n0358_001:0253a13_1",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0253a13_7",
        "context_with_next_sentence": true
    },
    {
        "source_sentence": "一切諸法與泥洹等，最上無邊故無有對治，無對治故本來清淨，本來無垢，本無煩惱。",
        "from": "T12n0358_001:0253a15_4",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253a15_9",
        "context_with_next_sentence": true
    },
    {
        "source_sentence": "如是如來覺一切諸法已，觀諸眾生起大慈悲，令眾生遊戲清淨無垢無煩惱處。",
        "from": "T12n0358_001:0253a17_5",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0253a17_11",
        "context_with_next_sentence": true
    },
    {
        "source_sentence": "云何諸菩薩行菩薩行？",
        "from": "T12n0358_001:0253a18_1",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253a18_6",
        "context_with_next_sentence": true
    },
    {
        "source_sentence": "菩薩不思惟，不為滅不為生，是為行菩薩行。",
        "from": "T12n0358_001:0253a19_5",
        "context_with_next_sentence": true
    },
    {
        "source_sentence": "復次文殊師利！",
        "from": "T12n0358_001:0253a19_12",
        "context_with_next_sentence": true
    },
    {
        "source_sentence": "菩薩過去心已滅不行，未來心未到不行，現在心雖有亦不行。",
        "from": "T12n0358_001:0253a21_1",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0253a21_5",
        "context_with_next_sentence": true
    },
    {
        "source_sentence": "不著過去未來現在故。",
        "from": "T12n0358_001:0253a21_15",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253a21_20",
        "context_with_next_sentence": true
    },
    {
        "source_sentence": "是名菩薩行菩薩行。",
        "from": "T12n0358_001:0253a22_8",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0253a22_14",
        "context_with_next_sentence": true
    },
    {
        "source_sentence": "布施及如來，無有二相，是菩薩所行；",
        "from": "T12n0358_001:0253a23_10",
        "context_with_next_sentence": true
    },
    {
        "source_sentence": "如是戒忍精進定慧，及如來無二，是菩薩所行。",
        "from": "T12n0358_001:0253a24_11",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0253a24_17",
        "context_with_next_sentence": true
    },
    {
        "source_sentence": "若菩薩不行色空是菩薩行，不行色不空是菩薩行。",
        "from": "T12n0358_001:0253a25_18",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0253a26_3",
        "context_with_next_sentence": true
    },
    {
        "source_sentence": "以色自性空故。",
        "from": "T12n0358_001:0253a26_10",
        "context_with_next_sentence": true
    },
    {
        "source_sentence": "如是菩薩不行受想行識空不空。",
        "from": "T12n0358_001:0253a27_5",
        "context_with_next_sentence": true
    },
    {
        "source_sentence": "是菩薩行。",
        "from": "T12n0358_001:0253a27_10",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0253a27_14",
        "context_with_next_sentence": true
    },
    {
        "source_sentence": "心意識不可得故？",
        "from": "T12n0358_001:0253a28_2",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253a28_7",
        "context_with_next_sentence": true
    },
    {
        "source_sentence": "一切無所有法，當修當作證，若證則無煩惱生、無煩惱滅。",
        "from": "T12n0358_001:0253a29_14",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253a29_19",
        "context_with_next_sentence": true
    },
    {
        "source_sentence": "生滅者，是假名字說，於實相中無起無滅。",
        "from": "T12n0358_001:0253b01_17",
        "context_with_next_sentence": true
    },
    {
        "source_sentence": "「文殊師利！",
        "from": "T12n0358_001:0253b02_2",
        "context_with_next_sentence": true
    },
    {
        "source_sentence": "假使六趣四生眾生，若有色無色有想無想，二足四足多足無足，悉得人身，得人身故發菩提心，發菩提心已，一一菩薩供養恒河沙等諸佛，及諸菩薩緣覺聲聞，飲食衣服臥具醫藥一切樂具，經恒河沙劫，乃至入涅槃後，起七寶塔高百由旬，寶蓋覆上懸摩尼寶珠以為莊校，懸種種幡蓋，自在王摩尼珠以為交絡。",
        "from": "T12n0358_001:0253b09_4",
        "context_with_next_sentence": true
    },
    {
        "source_sentence": "若有菩薩以清淨心，聞此度一切諸佛境界智嚴經，聞已歡喜受持信解，乃至為他說一偈一句，勝前功德，百分千分萬分億分，乃至算數譬喻所不能及。",
        "from": "T12n0358_001:0253b12_13",
        "context_with_next_sentence": true
    },
    {
        "source_sentence": "何以故？",
        "from": "T12n0358_001:0253b12_17",
        "context_with_next_sentence": true
    },
    {
        "source_sentence": "此經廣說不可思議清淨無相微妙法身故。",
        "from": "T12n0358_001:0253b13_15",
        "context_with_next_sentence": true
    },
    {
        "source_sentence": "文殊師利！",
        "from": "T12n0358_001:0253b14_1",
        "context_with_next_sentence": true
    },
    {
        "source_sentence": "若恒河沙等無數諸菩薩，若恒河沙無數諸佛世界，悉閻浮金所造，乃至樹木華果皆閻浮金，及以天衣莊嚴其樹，一切光明摩尼珠網以覆其上，自在王摩尼珠以為宮殿，電光摩尼珠以為基陛，懸眾寶幡，日日以此供養恒河沙等無數諸佛，如是經無數劫。",
        "from": "T12n0358_001:0253b19_16",
        "context_with_next_sentence": true
    },
    {
        "source_sentence": "若有菩薩正念此經，或宣說一句，以前菩薩布施功德，比此功德百分不及一，百千萬億分乃至算數譬喻所不能及，如是其餘一切功德，比此經功德無有及者。",
        "from": "T12n0358_001:0253b23_9",
        "context_with_next_sentence": true
    },
    {
        "source_sentence": "」爾時世尊說此祇夜：",
        "from": "T12n0358_001:0253b23_19",
        "context_with_next_sentence": true
    },
    {
        "source_sentence": "「若有受持此，　　微妙法身經，",
        "from": "T12n0358_001:0253b24_0",
        "context_with_next_sentence": true
    },
    {
        "source_sentence": "所得功德利，　　不可得稱量。",
        "from": "T12n0358_001:0253b25_13",
        "context_with_next_sentence": true
    },
    {
        "source_sentence": "假使諸眾生，　　皆悉生人道，",
        "from": "T12n0358_001:0253b26_0",
        "context_with_next_sentence": true
    },
    {
        "source_sentence": "並發菩提心，　　為求一切智，",
        "from": "T12n0358_001:0253b27_0",
        "context_with_next_sentence": true
    },
    {
        "source_sentence": "如是諸菩薩，　　皆作大施主，",
        "from": "T12n0358_001:0253b28_0",
        "context_with_next_sentence": true
    },
    {
        "source_sentence": "以種種供具，　　供養無數佛，",
        "from": "T12n0358_001:0253b29_0",
        "context_with_next_sentence": true
    },
    {
        "source_sentence": "并及諸菩薩，　　緣覺與聲聞，",
        "from": "T12n0358_001:0253c01_0",
        "context_with_next_sentence": true
    },
    {
        "source_sentence": "乃至入滅度，　　各起七寶塔，",
        "from": "T12n0358_001:0253c02_0",
        "context_with_next_sentence": true
    },
    {
        "source_sentence": "高至百由旬，　　種種寶嚴飾。",
        "from": "T12n0358_001:0253c03_13",
        "context_with_next_sentence": true
    },
    {
        "source_sentence": "若人持此經，　　或說一句偈，",
        "from": "T12n0358_001:0253c04_0",
        "context_with_next_sentence": true
    },
    {
        "source_sentence": "出過此功德，　　無量無有邊，",
        "from": "T12n0358_001:0253c05_0",
        "context_with_next_sentence": true
    },
    {
        "source_sentence": "以此經所說，　　無相法身故。",
        "from": "T12n0358_001:0253c06_13",
        "context_with_next_sentence": true
    },
    {
        "source_sentence": "是故有智者，　　應當念受持，",
        "from": "T12n0358_001:0253c07_0",
        "context_with_next_sentence": true
    },
    {
        "source_sentence": "讀誦及書寫，　　以華香供養，",
        "from": "T12n0358_001:0253c08_0",
        "context_with_next_sentence": true
    },
    {
        "source_sentence": "所得功德果，　　不可得思議，",
        "from": "T12n0358_001:0253c09_0",
        "context_with_next_sentence": true
    },
    {
        "source_sentence": "不久詣道場，　　降魔成正覺。",
        "from": "T12n0358_001:0253c10_13",
        "context_with_next_sentence": true
    },
    {
        "source_sentence": "如是修妬路，　　諸佛所稱揚，",
        "from": "T12n0358_001:0253c11_0",
        "context_with_next_sentence": true
    },
    {
        "source_sentence": "即是妙法身，　　無相無言語，",
        "from": "T12n0358_001:0253c12_0",
        "context_with_next_sentence": true
    },
    {
        "source_sentence": "是故受持者，　　功德不可量。",
        "from": "T12n0358_001:0253c13_13",
        "context_with_next_sentence": true
    },
    {
        "source_sentence": "」佛說此經已，文殊師利等一切菩薩，無量緣覺及聲聞眾，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，一切大眾，聞佛所說，歡喜奉行。",
        "from": "T12n0358_001:0253c17_7",
        "context_with_next_sentence": true
    },
    {
        "source_sentence": "度一切諸佛境界智嚴經",
        "from": "T12n0358_001:0253c18_100",
        "context_with_next_sentence": false
    }
]