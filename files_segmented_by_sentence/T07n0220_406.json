{
    "T07n0220_406:0028c22_0": "大般若波羅蜜多經卷第四百六",
    "T07n0220_406:0028c24_0": "三藏法師玄奘奉　詔譯",
    "T07n0220_406:0028c25_0": "第二分善現品第六之一",
    "T07n0220_406:0028c26_0": "爾時，佛告尊者善現：「汝以辯才應為菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多皆得成辦。」",
    "T07n0220_406:0028c29_1": "時，諸菩薩摩訶薩眾及大聲聞、諸天、人等咸作是念：「尊者善現為自辯才，當為菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多皆得成辦？",
    "T07n0220_406:0029a04_2": "為當承佛威神力耶？」",
    "T07n0220_406:0029a04_3": "尊者善現知諸菩薩摩訶薩眾及大聲聞、諸天、人等心之所念，便告尊者舍利子言：「諸佛弟子凡有所說，一切皆承佛威神力。",
    "T07n0220_406:0029a07_4": "何以故？",
    "T07n0220_406:0029a07_5": "舍利子！",
    "T07n0220_406:0029a07_6": "如來為他宣說法要，與諸法性常不相違，諸佛弟子依所說法，精勤修學證法實性，由是為他有所宣說，皆與法性能不相違，故佛所言如燈傳照。",
    "T07n0220_406:0029a11_7": "舍利子！",
    "T07n0220_406:0029a11_8": "我當承佛威神加被，為諸菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多皆得成辦，非自辯才能為斯事。",
    "T07n0220_406:0029a14_9": "何以故？",
    "T07n0220_406:0029a15_0": "舍利子！",
    "T07n0220_406:0029a15_1": "甚深般若波羅蜜多非諸聲聞、獨覺境故。」",
    "T07n0220_406:0029a17_0": "爾時，尊者善現白佛言：「世尊！",
    "T07n0220_406:0029a17_1": "如佛所說諸菩薩摩訶薩，此中何法名為菩薩摩訶薩？",
    "T07n0220_406:0029a18_2": "世尊！",
    "T07n0220_406:0029a19_0": "我都不見有一法可名菩薩摩訶薩，亦都不見有一法可名般若波羅蜜多，如是二名我亦不見。",
    "T07n0220_406:0029a21_1": "云何令我為諸菩薩摩訶薩眾，宣說般若波羅蜜多相應之法，教誡教授諸菩薩摩訶薩，令於般若波羅蜜多皆得成辦？」",
    "T07n0220_406:0029a23_2": "佛告善現：「菩薩摩訶薩唯有名，般若波羅蜜多唯有名，如是二名亦唯有名。",
    "T07n0220_406:0029a25_3": "善現！",
    "T07n0220_406:0029a25_4": "此之三名不生不滅唯假施設，不在內不在外不在兩間，不可得故。",
    "T07n0220_406:0029a27_5": "「善現當知！",
    "T07n0220_406:0029a27_6": "如世間我唯有假名，如是名假不生不滅，唯假施設謂之為我。",
    "T07n0220_406:0029a28_7": "如是有情、命者、生者、養者、士夫、補特伽羅、意生、儒童、作者、受者、知者、見者亦唯有假名，如是名假不生不滅，唯假施設謂為有情乃至見者。",
    "T07n0220_406:0029b02_8": "如是一切唯有假名，此諸假名不在內不在外不在兩間，不可得故。",
    "T07n0220_406:0029b04_9": "如是，善現！",
    "T07n0220_406:0029b04_10": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0029b07_11": "「復次，善現！",
    "T07n0220_406:0029b07_12": "如內諸色唯是假法，如是法假不生不滅，唯假施設謂之為色；如是受、想、行、識亦唯是假法，如是法假不生不滅，唯假施設謂為受、想、行、識。",
    "T07n0220_406:0029b10_13": "如是一切唯有假名，此諸假名不在內不在外不在兩間，不可得故。",
    "T07n0220_406:0029b12_14": "如是，善現！",
    "T07n0220_406:0029b12_15": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0029b16_0": "「復次，善現！",
    "T07n0220_406:0029b16_1": "譬如眼處唯是假法，如是法假不生不滅，唯假施設謂為眼處；如是耳、鼻、舌、身、意處亦唯是假法，如是法假不生不滅，唯假施設謂為耳、鼻、舌、身、意處。",
    "T07n0220_406:0029b19_2": "如是一切唯有假名，此諸假名不在內不在外不在兩間，不可得故。",
    "T07n0220_406:0029b21_3": "如是，善現！",
    "T07n0220_406:0029b21_4": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0029b25_0": "「復次，善現！",
    "T07n0220_406:0029b25_1": "譬如色處唯是假法，如是法假不生不滅，唯假施設謂為色處；如是聲、香、味、觸、法處亦唯是假法，如是法假不生不滅，唯假施設謂為聲、香、味、觸、法處。",
    "T07n0220_406:0029b28_2": "如是一切唯有假名，此諸假名不在內不在外不在兩間，不可得故。",
    "T07n0220_406:0029c01_3": "如是，善現！",
    "T07n0220_406:0029c01_4": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0029c04_5": "「復次，善現！",
    "T07n0220_406:0029c04_6": "譬如眼界、色界、眼識界唯是假法，如是假法不生不滅，唯假施設謂為眼界、色界、眼識界；如是耳界、聲界、耳識界，鼻界、香界、鼻識界，舌界、味界、舌識界，身界、觸界、身識界，意界、法界、意識界，亦唯是假法，如是法假不生不滅，唯假施設謂為耳界、聲界、耳識界乃至意界、法界、意識界。",
    "T07n0220_406:0029c10_7": "如是一切唯有假名，此諸假名不在內不在外不在兩間，不可得故。",
    "T07n0220_406:0029c12_8": "如是，善現！",
    "T07n0220_406:0029c12_9": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0029c15_10": "「復次，善現！",
    "T07n0220_406:0029c15_11": "譬如內身所有頭、頸、肩、膊、手、臂、腹、背、胸、脇、腰、脊、髀、膝、腨、脛、足等皮、肉、骨、髓唯有假名，如是名假不生不滅，唯假施設謂為內身頭、頸等物。",
    "T07n0220_406:0029c18_12": "如是一切唯有假名，此諸假名不在內不在外不在兩間，不可得故。",
    "T07n0220_406:0029c20_0": "如是，善現！",
    "T07n0220_406:0029c20_1": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0029c23_0": "「復次，善現！",
    "T07n0220_406:0029c23_1": "譬如外事所有草、木、根、莖、枝、葉及花、果等唯有假名，如是名假不生不滅，唯假施設謂為外事草、木、根等。",
    "T07n0220_406:0029c25_2": "如是一切唯有假名，此諸假名不在內不在外不在兩間，不可得故。",
    "T07n0220_406:0029c27_3": "如是，善現！",
    "T07n0220_406:0029c27_4": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0030a01_5": "「復次，善現！",
    "T07n0220_406:0030a01_6": "譬如過去未來諸佛唯有假名，如是名假不生不滅，唯假施設謂為過去未來諸佛。",
    "T07n0220_406:0030a03_7": "如是一切唯有假名，此諸假名不在內不在外不在兩間，不可得故。",
    "T07n0220_406:0030a04_8": "如是，善現！",
    "T07n0220_406:0030a05_9": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0030a07_10": "「復次，善現！",
    "T07n0220_406:0030a08_11": "譬如夢境、谷響、光影、幻事、陽焰、水月、變化唯有假名，如是名假不生不滅，唯假施設謂為夢境乃至變化。",
    "T07n0220_406:0030a10_12": "如是一切唯有假名，此諸假名不在內不在外不在兩間，不可得故。",
    "T07n0220_406:0030a12_0": "如是，善現！",
    "T07n0220_406:0030a12_1": "若菩薩摩訶薩、若般若波羅蜜多、若此二名皆是假法，如是假法不生不滅，唯假施設，不在內不在外不在兩間，不可得故。",
    "T07n0220_406:0030a15_0": "「如是，善現！",
    "T07n0220_406:0030a15_1": "諸菩薩摩訶薩修行般若波羅蜜多時，於一切法名假、法假及方便假應正修學。",
    "T07n0220_406:0030a17_2": "所以者何？",
    "T07n0220_406:0030a17_3": "善現！",
    "T07n0220_406:0030a17_4": "修行般若波羅蜜多，諸菩薩摩訶薩不應觀色名若常若無常，不應觀受、想、行、識名若常若無常；不應觀色名若樂若苦，不應觀受、想、行、識名若樂若苦；不應觀色名若我若無我，不應觀受、想、行、識名若我若無我；不應觀色名若淨若不淨，不應觀受、想、行、識名若淨若不淨；不應觀色名若空若不空，不應觀受、想、行、識名若空若不空；不應觀色名若有相若無相，不應觀受、想、行、識名若有相若無相；不應觀色名若有願若無願，不應觀受、想、行、識名若有願若無願；不應觀色名若寂靜若不寂靜，不應觀受、想、行、識名若寂靜若不寂靜；不應觀色名若遠離若不遠離，不應觀受、想、行、識名若遠離若不遠離；不應觀色名若雜染若清淨，不應觀受、想、行、識名若雜染若清淨；不應觀色名若生若滅，不應觀受、想、行、識名若生若滅。",
    "T07n0220_406:0030b05_0": "「復次，善現！",
    "T07n0220_406:0030b05_1": "修行般若波羅蜜多，諸菩薩摩訶薩不應觀眼處名若常若無常，不應觀耳、鼻、舌、身、意處名若常若無常；不應觀眼處名若樂若苦，不應觀耳、鼻、舌、身、意處名若樂若苦；不應觀眼處名若我若無我，不應觀耳、鼻、舌、身、意處名若我若無我；不應觀眼處名若淨若不淨，不應觀耳、鼻、舌、身、意處名若淨若不淨；不應觀眼處名若空若不空，不應觀耳、鼻、舌、身、意處名若空若不空；不應觀眼處名若有相若無相，不應觀耳、鼻、舌、身、意處名若有相若無相；不應觀眼處名若有願若無願，不應觀耳、鼻、舌、身、意處名若有願若無願；不應觀眼處名若寂靜若不寂靜，不應觀耳、鼻、舌、身、意處名若寂靜若不寂靜；不應觀眼處名若遠離若不遠離，不應觀耳、鼻、舌、身、意處名若遠離若不遠離；不應觀眼處名若雜染若清淨，不應觀耳、鼻、舌、身、意處名若雜染若清淨；不應觀眼處名若生若滅，不應觀耳、鼻、舌、身、意處名若生若滅。",
    "T07n0220_406:0030b23_2": "「復次，善現！",
    "T07n0220_406:0030b23_3": "修行般若波羅蜜多，諸菩薩摩訶薩不應觀色處名若常若無常，不應觀聲、香、味、觸、法處名若常若無常；不應觀色處名若樂若苦，不應觀聲、香、味、觸、法處名若樂若苦；不應觀色處名若我若無我，不應觀聲、香、味、觸、法處名若我若無我；不應觀色處名若淨若不淨，不應觀聲、香、味、觸、法處名若淨若不淨；不應觀色處名若空若不空，不應觀聲、香、味、觸、法處名若空若不空；不應觀色處名若有相若無相，不應觀聲、香、味、觸、法處名若有相若無相；不應觀色處名若有願若無願，不應觀聲、香、味、觸、法處名若有願若無願；不應觀色處名若寂靜若不寂靜，不應觀聲、香、味、觸、法處名若寂靜若不寂靜；不應觀色處名若遠離若不遠離，不應觀聲、香、味、觸、法處名若遠離若不遠離；不應觀色處名若雜染若清淨，不應觀聲、香、味、觸、法處名若雜染若清淨；不應觀色處名若生若滅，不應觀聲、香、味、觸、法處名若生若滅。",
    "T07n0220_406:0030c13_0": "「復次，善現！",
    "T07n0220_406:0030c13_1": "修行般若波羅蜜多，諸菩薩摩訶薩不應觀眼界名若常若無常，不應觀色界、眼識界及眼觸、眼觸為緣所生諸受名若常若無常；不應觀眼界名若樂若苦，不應觀色界乃至眼觸為緣所生諸受名若樂若苦；不應觀眼界名若我若無我，不應觀色界乃至眼觸為緣所生諸受名若我若無我；不應觀眼界名若淨若不淨，不應觀色界乃至眼觸為緣所生諸受名若淨若不淨；不應觀眼界名若空若不空，不應觀色界乃至眼觸為緣所生諸受名若空若不空；不應觀眼界名若有相若無相，不應觀色界乃至眼觸為緣所生諸受名若有相若無相；不應觀眼界名若有願若無願，不應觀色界乃至眼觸為緣所生諸受名若有願若無願；不應觀眼界名若寂靜若不寂靜，不應觀色界乃至眼觸為緣所生諸受名若寂靜若不寂靜；不應觀眼界名若遠離若不遠離，不應觀色界乃至眼觸為緣所生諸受名若遠離若不遠離；不應觀眼界名若雜染若清淨，不應觀色界乃至眼觸為緣所生諸受名若雜染若清淨；不應觀眼界名若生若滅，不應觀色界乃至眼觸為緣所生諸受名若生若滅。",
    "T07n0220_406:0031a06_2": "「不應觀耳界名若常若無常，不應觀聲界、耳識界及耳觸、耳觸為緣所生諸受名若常若無常；不應觀耳界名若樂若苦，不應觀聲界乃至耳觸為緣所生諸受名若樂若苦；不應觀耳界名若我若無我，不應觀聲界乃至耳觸為緣所生諸受名若我若無我；不應觀耳界名若淨若不淨，不應觀聲界乃至耳觸為緣所生諸受名若淨若不淨；不應觀耳界名若空若不空，不應觀聲界乃至耳觸為緣所生諸受名若空若不空；不應觀耳界名若有相若無相，不應觀聲界乃至耳觸為緣所生諸受名若有相若無相；不應觀耳界名若有願若無願，不應觀聲界乃至耳觸為緣所生諸受名若有願若無願；不應觀耳界名若寂靜若不寂靜，不應觀聲界乃至耳觸為緣所生諸受名若寂靜若不寂靜；不應觀耳界名若遠離若不遠離，不應觀聲界乃至耳觸為緣所生諸受名若遠離若不遠離；不應觀耳界名若雜染若清淨，不應觀聲界乃至耳觸為緣所生諸受名若雜染若清淨；不應觀耳界名若生若滅，不應觀聲界乃至耳觸為緣所生諸受名若生若滅。",
    "T07n0220_406:0031a27_3": "「不應觀鼻界名若常若無常，不應觀香界、鼻識界及鼻觸、鼻觸為緣所生諸受名若常若無常；不應觀鼻界名若樂若苦，不應觀香界乃至鼻觸為緣所生諸受名若樂若苦；不應觀鼻界名若我若無我，不應觀香界乃至鼻觸為緣所生諸受名若我若無我；不應觀鼻界名若淨若不淨，不應觀香界乃至鼻觸為緣所生諸受名若淨若不淨；不應觀鼻界名若空若不空，不應觀香界乃至鼻觸為緣所生諸受名若空若不空；不應觀鼻界名若有相若無相，不應觀香界乃至鼻觸為緣所生諸受名若有相若無相；不應觀鼻界名若有願若無願，不應觀香界乃至鼻觸為緣所生諸受名若有願若無願；不應觀鼻界名若寂靜若不寂靜，不應觀香界乃至鼻觸為緣所生諸受名若寂靜若不寂靜；不應觀鼻界名若遠離若不遠離，不應觀香界乃至鼻觸為緣所生諸受名若遠離若不遠離；不應觀鼻界名若雜染若清淨，不應觀香界乃至鼻觸為緣所生諸受名若雜染若清淨；不應觀鼻界名若生若滅，不應觀香界乃至鼻觸為緣所生諸受名若生若滅。",
    "T07n0220_406:0031b20_4": "「不應觀舌界名若常若無常，不應觀味界、舌識界及舌觸、舌觸為緣所生諸受名若常若無常；不應觀舌界名若樂若苦，不應觀味界乃至舌觸為緣所生諸受名若樂若苦；不應觀舌界名若我若無我，不應觀味界乃至舌觸為緣所生諸受名若我若無我；不應觀舌界名若淨若不淨，不應觀味界乃至舌觸為緣所生諸受名若淨若不淨；不應觀舌界名若空若不空，不應觀味界乃至舌觸為緣所生諸受名若空若不空；不應觀舌界名若有相若無相，不應觀味界乃至舌觸為緣所生諸受名若有相若無相；不應觀舌界名若有願若無願，不應觀味界乃至舌觸為緣所生諸受名若有願若無願；不應觀舌界名若寂靜若不寂靜，不應觀味界乃至舌觸為緣所生諸受名若寂靜若不寂靜；不應觀舌界名若遠離若不遠離，不應觀味界乃至舌觸為緣所生諸受名若遠離若不遠離；不應觀舌界名若雜染若清淨，不應觀味界乃至舌觸為緣所生諸受名若雜染若清淨；不應觀舌界名若生若滅，不應觀味界乃至舌觸為緣所生諸受名若生若滅。",
    "T07n0220_406:0031c12_5": "「不應觀身界名若常若無常，不應觀觸界、身識界及身觸、身觸為緣所生諸受名若常若無常；不應觀身界名若樂若苦，不應觀觸界乃至身觸為緣所生諸受名若樂若苦；不應觀身界名若我若無我，不應觀觸界乃至身觸為緣所生諸受名若我若無我；不應觀身界名若淨若不淨，不應觀觸界乃至身觸為緣所生諸受名若淨若不淨；不應觀身界名若空若不空，不應觀觸界乃至身觸為緣所生諸受名若空若不空；不應觀身界名若有相若無相，不應觀觸界乃至身觸為緣所生諸受名若有相若無相；不應觀身界名若有願若無願，不應觀觸界乃至身觸為緣所生諸受名若有願若無願；不應觀身界名若寂靜若不寂靜，不應觀觸界乃至身觸為緣所生諸受名若寂靜若不寂靜；不應觀身界名若遠離若不遠離，不應觀觸界乃至身觸為緣所生諸受名若遠離若不遠離；不應觀身界名若雜染若清淨，不應觀觸界乃至身觸為緣所生諸受名若雜染若清淨；不應觀身界名若生若滅，不應觀觸界乃至身觸為緣所生諸受名若生若滅。",
    "T07n0220_406:0032a05_0": "「不應觀意界名若常若無常，不應觀法界、意識界及意觸、意觸為緣所生諸受名若常若無常；不應觀意界名若樂若苦，不應觀法界乃至意觸為緣所生諸受名若樂若苦；不應觀意界名若我若無我，不應觀法界乃至意觸為緣所生諸受名若我若無我；不應觀意界名若淨若不淨，不應觀法界乃至意觸為緣所生諸受名若淨若不淨；不應觀意界名若空若不空，不應觀法界乃至意觸為緣所生諸受名若空若不空；不應觀意界名若有相若無相，不應觀法界乃至意觸為緣所生諸受名若有相若無相；不應觀意界名若有願若無願，不應觀法界乃至意觸為緣所生諸受名若有願若無願；不應觀意界名若寂靜若不寂靜，不應觀法界乃至意觸為緣所生諸受名若寂靜若不寂靜；不應觀意界名若遠離若不遠離，不應觀法界乃至意觸為緣所生諸受名若遠離若不遠離；不應觀意界名若雜染若清淨，不應觀法界乃至意觸為緣所生諸受名若雜染若清淨；不應觀意界名若生若滅，不應觀法界乃至意觸為緣所生諸受名若生若滅。",
    "T07n0220_406:0032a26_1": "「所以者何？",
    "T07n0220_406:0032a26_2": "善現！",
    "T07n0220_406:0032a26_3": "是菩薩摩訶薩修行般若波羅蜜多時，若菩薩摩訶薩、若菩薩摩訶薩名、若般若波羅蜜多、若般若波羅蜜多名，皆不見在有為界中，亦不見在無為界中。",
    "T07n0220_406:0032b01_4": "何以故？",
    "T07n0220_406:0032b01_5": "善現！",
    "T07n0220_406:0032b01_6": "是菩薩摩訶薩修行般若波羅蜜多時，於一切法不作分別無異分別。",
    "T07n0220_406:0032b03_7": "「善現！",
    "T07n0220_406:0032b03_8": "是菩薩摩訶薩修行般若波羅蜜多時，住一切法無分別中，不見菩薩摩訶薩，不見菩薩摩訶薩名，不見般若波羅蜜多，不見般若波羅蜜多名。",
    "T07n0220_406:0032b06_9": "「善現！",
    "T07n0220_406:0032b06_10": "是菩薩摩訶薩修行般若波羅蜜多時，能修布施波羅蜜多，亦能修淨戒、安忍、精進、靜慮、般若波羅蜜多；能住內空，亦能住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；能住真如，亦能住法界、法性、不虛妄性、不變異性、平等性、離生性、法定、法住、實際、虛空界、不思議界；能修四念住，亦能修四正斷、四神足、五根、五力、七等覺支、八聖道支；能住苦聖諦，亦能住集、滅、道聖諦；能修四靜慮，亦能修四無量、四無色定；能修八解脫，亦能修八勝處、九次第定、十遍處；能修空解脫門，亦能修無相、無願解脫門；能修一切陀羅尼門，亦能修一切三摩地門；能修五眼，亦能修六神通；能修佛十力，亦能修四無所畏、四無礙解、大慈、大悲、大喜、大捨、十八佛不共法。",
    "T07n0220_406:0032b23_11": "「是菩薩摩訶薩於如是時，不見菩薩摩訶薩，不見菩薩摩訶薩名，不見般若波羅蜜多，不見般若波羅蜜多名。",
    "T07n0220_406:0032b26_12": "何以故？",
    "T07n0220_406:0032b26_13": "善現！",
    "T07n0220_406:0032b26_14": "是菩薩摩訶薩修行般若波羅蜜多，於一切法善達實相，善達其中無雜染法、清淨法故。",
    "T07n0220_406:0032b28_15": "如是，善現！",
    "T07n0220_406:0032b28_16": "諸菩薩摩訶薩修行般若波羅蜜多，覺一切法名假施設、法假施設。",
    "T07n0220_406:0032c02_0": "「善現！",
    "T07n0220_406:0032c02_1": "是菩薩摩訶薩於名、法假如實覺已，不執著色，不執著受、想、行、識；不執著眼處，不執著耳、鼻、舌、身、意處；不執著色處，不執著聲、香、味、觸、法處；不執著眼界、色界、眼識界及眼觸、眼觸為緣所生諸受，乃至不執著意界、法界、意識界及意觸、意觸為緣所生諸受；不執著有為界，不執著無為界；不執著布施波羅蜜多，不執著淨戒、安忍、精進、靜慮、般若波羅蜜多；不執著諸相好，不執著菩薩身，不執著肉眼乃至佛眼，不執著智波羅蜜多及神通波羅蜜多，不執著內空乃至無性自性空，不執著成熟有情，不執著嚴淨佛土，不執著方便善巧。",
    "T07n0220_406:0032c14_2": "何以故？",
    "T07n0220_406:0032c14_3": "善現！",
    "T07n0220_406:0032c14_4": "以一切法皆無所有，能著、所著、著處、著時不可得故。",
    "T07n0220_406:0032c15_5": "「如是，善現！",
    "T07n0220_406:0032c15_6": "諸菩薩摩訶薩於一切法無所執著，修行般若波羅蜜多時，增益布施波羅蜜多，增益淨戒、安忍、精進、靜慮、般若波羅蜜多，趣入菩薩正性離生，趣入菩薩不退轉地，圓滿菩薩殊勝神通。",
    "T07n0220_406:0032c20_7": "如是菩薩殊勝神通得圓滿已，從一佛土趣一佛土，為欲成熟諸有情故，為欲嚴淨自佛土故，為見如來、應、正等覺，及為見已供養恭敬、尊重讚歎，令諸善根皆得生長。",
    "T07n0220_406:0032c23_8": "如是善根得生長已，隨所樂聞諸佛正法皆得聽受。",
    "T07n0220_406:0032c25_9": "既聽受已，乃至無上正等菩提能不忘失，普於一切陀羅尼門、三摩地門皆得自在。",
    "T07n0220_406:0032c26_10": "如是，善現！",
    "T07n0220_406:0032c27_11": "諸菩薩摩訶薩修行般若波羅蜜多，如實覺知名假、法假無所執著。",
    "T07n0220_406:0032c29_0": "「復次，善現！",
    "T07n0220_406:0032c29_1": "所言菩薩摩訶薩者，於意云何？",
    "T07n0220_406:0032c29_2": "即色是菩薩摩訶薩不？」",
    "T07n0220_406:0033a01_3": "「不也！",
    "T07n0220_406:0033a01_4": "世尊！」",
    "T07n0220_406:0033a01_5": "「即受、想、行、識是菩薩摩訶薩不？」",
    "T07n0220_406:0033a02_6": "「不也！",
    "T07n0220_406:0033a02_7": "世尊！」",
    "T07n0220_406:0033a02_8": "「離色有菩薩摩訶薩不？」",
    "T07n0220_406:0033a03_9": "「不也！",
    "T07n0220_406:0033a03_10": "世尊！」",
    "T07n0220_406:0033a03_11": "「離受、想、行、識有菩薩摩訶薩不？」",
    "T07n0220_406:0033a04_12": "「不也！",
    "T07n0220_406:0033a04_13": "世尊！」",
    "T07n0220_406:0033a04_14": "「即眼處是菩薩摩訶薩不？」",
    "T07n0220_406:0033a04_15": "「不也！",
    "T07n0220_406:0033a05_16": "世尊！」",
    "T07n0220_406:0033a05_17": "「即耳、鼻、舌、身、意處是菩薩摩訶薩不？」",
    "T07n0220_406:0033a06_0": "「不也！",
    "T07n0220_406:0033a06_1": "世尊！」",
    "T07n0220_406:0033a06_2": "「離眼處有菩薩摩訶薩不？」",
    "T07n0220_406:0033a06_3": "「不也！",
    "T07n0220_406:0033a06_4": "世尊！」",
    "T07n0220_406:0033a07_5": "「離耳、鼻、舌、身、意處有菩薩摩訶薩不？」",
    "T07n0220_406:0033a07_6": "「不也！",
    "T07n0220_406:0033a08_0": "世尊！」",
    "T07n0220_406:0033a08_1": "「即色處是菩薩摩訶薩不？」",
    "T07n0220_406:0033a08_2": "「不也！",
    "T07n0220_406:0033a08_3": "世尊！」",
    "T07n0220_406:0033a08_4": "「即聲、香、味、觸、法處是菩薩摩訶薩不？」",
    "T07n0220_406:0033a09_5": "「不也！",
    "T07n0220_406:0033a09_6": "世尊！」",
    "T07n0220_406:0033a10_0": "「離色處有菩薩摩訶薩不？」",
    "T07n0220_406:0033a10_1": "「不也！",
    "T07n0220_406:0033a10_2": "世尊！」",
    "T07n0220_406:0033a10_3": "「離聲、香、味、觸、法處有菩薩摩訶薩不？」",
    "T07n0220_406:0033a11_4": "「不也！",
    "T07n0220_406:0033a11_5": "世尊！」",
    "T07n0220_406:0033a11_6": "「即眼界是菩薩摩訶薩不？」",
    "T07n0220_406:0033a12_7": "「不也！",
    "T07n0220_406:0033a12_8": "世尊！」",
    "T07n0220_406:0033a12_9": "「即色界、眼識界及眼觸、眼觸為緣所生諸受是菩薩摩訶薩不？」",
    "T07n0220_406:0033a14_10": "「不也！",
    "T07n0220_406:0033a14_11": "世尊！」",
    "T07n0220_406:0033a14_12": "「離眼界有菩薩摩訶薩不？」",
    "T07n0220_406:0033a14_13": "「不也！",
    "T07n0220_406:0033a15_14": "世尊！」",
    "T07n0220_406:0033a15_15": "「離色界、眼識界及眼觸、眼觸為緣所生諸受有菩薩摩訶薩不？」",
    "T07n0220_406:0033a16_16": "「不也！",
    "T07n0220_406:0033a16_17": "世尊！」",
    "T07n0220_406:0033a16_18": "「即耳界是菩薩摩訶薩不？」",
    "T07n0220_406:0033a17_19": "「不也！",
    "T07n0220_406:0033a17_20": "世尊！」",
    "T07n0220_406:0033a17_21": "「即聲界、耳識界及耳觸、耳觸為緣所生諸受是菩薩摩訶薩不？」",
    "T07n0220_406:0033a19_22": "「不也！",
    "T07n0220_406:0033a19_23": "世尊！」",
    "T07n0220_406:0033a19_24": "「離耳界有菩薩摩訶薩不？」",
    "T07n0220_406:0033a19_25": "「不也！",
    "T07n0220_406:0033a20_26": "世尊！」",
    "T07n0220_406:0033a20_27": "「離聲界、耳識界及耳觸、耳觸為緣所生諸受有菩薩摩訶薩不？」",
    "T07n0220_406:0033a21_28": "「不也！",
    "T07n0220_406:0033a21_29": "世尊！」",
    "T07n0220_406:0033a21_30": "「即鼻界是菩薩摩訶薩不？」",
    "T07n0220_406:0033a22_31": "「不也！",
    "T07n0220_406:0033a22_32": "世尊！」",
    "T07n0220_406:0033a22_33": "「即香界、鼻識界及鼻觸、鼻觸為緣所生諸受是菩薩摩訶薩不？」",
    "T07n0220_406:0033a24_34": "「不也！",
    "T07n0220_406:0033a24_35": "世尊！」",
    "T07n0220_406:0033a24_36": "「離鼻界有菩薩摩訶薩不？」",
    "T07n0220_406:0033a24_37": "「不也！",
    "T07n0220_406:0033a25_38": "世尊！」",
    "T07n0220_406:0033a25_39": "「離香界、鼻識界及鼻觸、鼻觸為緣所生諸受有菩薩摩訶薩不？」",
    "T07n0220_406:0033a26_40": "「不也！",
    "T07n0220_406:0033a26_41": "世尊！」",
    "T07n0220_406:0033a26_42": "「即舌界是菩薩摩訶薩不？」",
    "T07n0220_406:0033a27_43": "「不也！",
    "T07n0220_406:0033a27_44": "世尊！」",
    "T07n0220_406:0033a27_45": "「即味界、舌識界及舌觸、舌觸為緣所生諸受是菩薩摩訶薩不？」",
    "T07n0220_406:0033a29_46": "「不也！",
    "T07n0220_406:0033a29_47": "世尊！」",
    "T07n0220_406:0033a29_48": "「離舌界有菩薩摩訶薩不？」",
    "T07n0220_406:0033a29_49": "「不也！",
    "T07n0220_406:0033b01_0": "世尊！」",
    "T07n0220_406:0033b01_1": "「離味界、舌識界及舌觸、舌觸為緣所生諸受有菩薩摩訶薩不？」",
    "T07n0220_406:0033b02_2": "「不也！",
    "T07n0220_406:0033b02_3": "世尊！」",
    "T07n0220_406:0033b02_4": "「即身界是菩薩摩訶薩不？」",
    "T07n0220_406:0033b03_5": "「不也！",
    "T07n0220_406:0033b03_6": "世尊！」",
    "T07n0220_406:0033b03_7": "「即觸界、身識界及身觸、身觸為緣所生諸受是菩薩摩訶薩不？」",
    "T07n0220_406:0033b05_0": "「不也！",
    "T07n0220_406:0033b05_1": "世尊！」",
    "T07n0220_406:0033b05_2": "「離身界有菩薩摩訶薩不？」",
    "T07n0220_406:0033b05_3": "「不也！",
    "T07n0220_406:0033b05_4": "世尊！」",
    "T07n0220_406:0033b06_5": "「離觸界、身識界及身觸、身觸為緣所生諸受有菩薩摩訶薩不？」",
    "T07n0220_406:0033b07_6": "「不也！",
    "T07n0220_406:0033b07_7": "世尊！」",
    "T07n0220_406:0033b07_8": "「即意界是菩薩摩訶薩不？」",
    "T07n0220_406:0033b08_9": "「不也！",
    "T07n0220_406:0033b08_10": "世尊！」",
    "T07n0220_406:0033b08_11": "「即法界、意識界及意觸、意觸為緣所生諸受是菩薩摩訶薩不？」",
    "T07n0220_406:0033b09_12": "「不也！",
    "T07n0220_406:0033b10_13": "世尊！」",
    "T07n0220_406:0033b10_14": "「離意界有菩薩摩訶薩不？」",
    "T07n0220_406:0033b10_15": "「不也！",
    "T07n0220_406:0033b10_16": "世尊！」",
    "T07n0220_406:0033b11_0": "「離法界、意識界及意觸、意觸為緣所生諸受有菩薩摩訶薩不？」",
    "T07n0220_406:0033b12_1": "「不也！",
    "T07n0220_406:0033b12_2": "世尊！」",
    "T07n0220_406:0033b12_3": "「即地界是菩薩摩訶薩不？」",
    "T07n0220_406:0033b13_4": "「不也！",
    "T07n0220_406:0033b13_5": "世尊！」",
    "T07n0220_406:0033b13_6": "「即水、火、風、空、識界是菩薩摩訶薩不？」",
    "T07n0220_406:0033b14_7": "「不也！",
    "T07n0220_406:0033b14_8": "世尊！」",
    "T07n0220_406:0033b14_9": "「離地界有菩薩摩訶薩不？」",
    "T07n0220_406:0033b15_10": "「不也！",
    "T07n0220_406:0033b15_11": "世尊！」",
    "T07n0220_406:0033b15_12": "「離水、火、風、空、識界有菩薩摩訶薩不？」",
    "T07n0220_406:0033b16_13": "「不也！",
    "T07n0220_406:0033b16_14": "世尊！」",
    "T07n0220_406:0033b16_15": "「即無明是菩薩摩訶薩不？」",
    "T07n0220_406:0033b16_16": "「不也！",
    "T07n0220_406:0033b17_17": "世尊！」",
    "T07n0220_406:0033b17_18": "「即行、識、名色、六處、觸、受、愛、取、有、生、老死是菩薩摩訶薩不？」",
    "T07n0220_406:0033b18_19": "「不也！",
    "T07n0220_406:0033b18_20": "世尊！」",
    "T07n0220_406:0033b18_21": "「離無明有菩薩摩訶薩不？」",
    "T07n0220_406:0033b19_22": "「不也！",
    "T07n0220_406:0033b19_23": "世尊！」",
    "T07n0220_406:0033b19_24": "「離行乃至老死有菩薩摩訶薩不？」",
    "T07n0220_406:0033b20_25": "「不也！",
    "T07n0220_406:0033b20_26": "世尊！」",
    "T07n0220_406:0033b21_0": "爾時，佛告尊者善現：「汝觀何義作如是言：即色等法非菩薩摩訶薩，離色等法無菩薩摩訶薩耶？」",
    "T07n0220_406:0033b23_1": "時，尊者善現白佛言：「世尊！",
    "T07n0220_406:0033b23_2": "若菩提、若薩埵、若色等法，尚畢竟不可得，性非有故，況有菩薩摩訶薩！",
    "T07n0220_406:0033b25_3": "此既非有，如何可言即色等法是菩薩摩訶薩，離色等法有菩薩摩訶薩？」",
    "T07n0220_406:0033b27_4": "佛告善現：「善哉！",
    "T07n0220_406:0033b27_5": "善哉！",
    "T07n0220_406:0033b27_6": "如是！",
    "T07n0220_406:0033b27_7": "如是！",
    "T07n0220_406:0033b27_8": "如汝所說。",
    "T07n0220_406:0033b28_9": "善現！",
    "T07n0220_406:0033b28_10": "若菩提、若薩埵、若色等法不可得故，諸菩薩摩訶薩亦不可得。",
    "T07n0220_406:0033b29_11": "諸菩薩摩訶薩不可得故，所行般若波羅蜜多亦不可得。",
    "T07n0220_406:0033c01_12": "善現！",
    "T07n0220_406:0033c02_0": "諸菩薩摩訶薩修行般若波羅蜜多時應如是學。",
    "T07n0220_406:0033c03_1": "「復次，善現！",
    "T07n0220_406:0033c03_2": "所言菩薩摩訶薩者，於意云何？",
    "T07n0220_406:0033c04_0": "即色真如是菩薩摩訶薩不？」",
    "T07n0220_406:0033c04_1": "「不也！",
    "T07n0220_406:0033c04_2": "世尊！」",
    "T07n0220_406:0033c04_3": "「即受、想、行、識真如是菩薩摩訶薩不？」",
    "T07n0220_406:0033c05_4": "「不也！",
    "T07n0220_406:0033c05_5": "世尊！」",
    "T07n0220_406:0033c05_6": "「離色真如有菩薩摩訶薩不？」",
    "T07n0220_406:0033c06_7": "「不也！",
    "T07n0220_406:0033c06_8": "世尊！」",
    "T07n0220_406:0033c06_9": "「離受、想、行、識真如有菩薩摩訶薩不？」",
    "T07n0220_406:0033c07_10": "「不也！",
    "T07n0220_406:0033c07_11": "世尊！」",
    "T07n0220_406:0033c07_12": "「即眼處真如是菩薩摩訶薩不？」",
    "T07n0220_406:0033c08_13": "「不也！",
    "T07n0220_406:0033c08_14": "世尊！」",
    "T07n0220_406:0033c08_15": "「即耳、鼻、舌、身、意處真如是菩薩摩訶薩不？」",
    "T07n0220_406:0033c09_16": "「不也！",
    "T07n0220_406:0033c09_17": "世尊！」",
    "T07n0220_406:0033c10_0": "「離眼處真如有菩薩摩訶薩不？」",
    "T07n0220_406:0033c10_1": "「不也！",
    "T07n0220_406:0033c10_2": "世尊！」",
    "T07n0220_406:0033c10_3": "「離耳、鼻、舌、身、意處真如有菩薩摩訶薩不？」",
    "T07n0220_406:0033c11_4": "「不也！",
    "T07n0220_406:0033c12_0": "世尊！」",
    "T07n0220_406:0033c12_1": "「即色處真如是菩薩摩訶薩不？」",
    "T07n0220_406:0033c12_2": "「不也！",
    "T07n0220_406:0033c12_3": "世尊！」",
    "T07n0220_406:0033c13_4": "「即聲、香、味、觸、法處真如是菩薩摩訶薩不？」",
    "T07n0220_406:0033c14_0": "「不也！",
    "T07n0220_406:0033c14_1": "世尊！」",
    "T07n0220_406:0033c14_2": "「離色處真如有菩薩摩訶薩不？」",
    "T07n0220_406:0033c14_3": "「不也！",
    "T07n0220_406:0033c15_4": "世尊！」",
    "T07n0220_406:0033c15_5": "「離聲、香、味、觸、法處真如有菩薩摩訶薩不？」",
    "T07n0220_406:0033c16_6": "「不也！",
    "T07n0220_406:0033c16_7": "世尊！」",
    "T07n0220_406:0033c16_8": "「即眼界真如是菩薩摩訶薩不？」",
    "T07n0220_406:0033c17_9": "「不也！",
    "T07n0220_406:0033c17_10": "世尊！」",
    "T07n0220_406:0033c17_11": "「即色界、眼識界及眼觸、眼觸為緣所生諸受真如是菩薩摩訶薩不？」",
    "T07n0220_406:0033c18_12": "「不也！",
    "T07n0220_406:0033c18_13": "世尊！」",
    "T07n0220_406:0033c19_14": "「離眼界真如有菩薩摩訶薩不？」",
    "T07n0220_406:0033c19_15": "「不也！",
    "T07n0220_406:0033c19_16": "世尊！」",
    "T07n0220_406:0033c20_0": "「離色界、眼識界及眼觸、眼觸為緣所生諸受真如有菩薩摩訶薩不？」",
    "T07n0220_406:0033c21_1": "「不也！",
    "T07n0220_406:0033c21_2": "世尊！」",
    "T07n0220_406:0033c21_3": "「即耳界真如是菩薩摩訶薩不？」",
    "T07n0220_406:0033c22_4": "「不也！",
    "T07n0220_406:0033c22_5": "世尊！」",
    "T07n0220_406:0033c22_6": "「即聲界、耳識界及耳觸、耳觸為緣所生諸受真如是菩薩摩訶薩不？」",
    "T07n0220_406:0033c24_7": "「不也！",
    "T07n0220_406:0033c24_8": "世尊！」",
    "T07n0220_406:0033c24_9": "「離耳界真如有菩薩摩訶薩不？」",
    "T07n0220_406:0033c25_10": "「不也！",
    "T07n0220_406:0033c25_11": "世尊！」",
    "T07n0220_406:0033c25_12": "「離聲界、耳識界及耳觸、耳觸為緣所生諸受真如有菩薩摩訶薩不？」",
    "T07n0220_406:0033c26_13": "「不也！",
    "T07n0220_406:0033c26_14": "世尊！」",
    "T07n0220_406:0033c27_15": "「即鼻界真如是菩薩摩訶薩不？」",
    "T07n0220_406:0033c27_16": "「不也！",
    "T07n0220_406:0033c27_17": "世尊！」",
    "T07n0220_406:0033c28_0": "「即香界、鼻識界及鼻觸、鼻觸為緣所生諸受真如是菩薩摩訶薩不？」",
    "T07n0220_406:0033c29_1": "「不也！",
    "T07n0220_406:0033c29_2": "世尊！」",
    "T07n0220_406:0033c29_3": "「離鼻界真如有菩薩摩訶薩不？」",
    "T07n0220_406:0034a01_4": "「不也！",
    "T07n0220_406:0034a01_5": "世尊！」",
    "T07n0220_406:0034a01_6": "「離香界、鼻識界及鼻觸、鼻觸為緣所生諸受真如有菩薩摩訶薩不？」",
    "T07n0220_406:0034a03_7": "「不也！",
    "T07n0220_406:0034a03_8": "世尊！」",
    "T07n0220_406:0034a03_9": "「即舌界真如是菩薩摩訶薩不？」",
    "T07n0220_406:0034a04_10": "「不也！",
    "T07n0220_406:0034a04_11": "世尊！」",
    "T07n0220_406:0034a04_12": "「即味界、舌識界及舌觸、舌觸為緣所生諸受真如是菩薩摩訶薩不？」",
    "T07n0220_406:0034a05_13": "「不也！",
    "T07n0220_406:0034a05_14": "世尊！」",
    "T07n0220_406:0034a06_15": "「離舌界真如有菩薩摩訶薩不？」",
    "T07n0220_406:0034a06_16": "「不也！",
    "T07n0220_406:0034a06_17": "世尊！」",
    "T07n0220_406:0034a07_0": "「離味界、舌識界及舌觸、舌觸為緣所生諸受真如有菩薩摩訶薩不？」",
    "T07n0220_406:0034a08_1": "「不也！",
    "T07n0220_406:0034a08_2": "世尊！」",
    "T07n0220_406:0034a08_3": "「即身界真如是菩薩摩訶薩不？」",
    "T07n0220_406:0034a09_4": "「不也！",
    "T07n0220_406:0034a09_5": "世尊！」",
    "T07n0220_406:0034a09_6": "「即觸界、身識界及身觸、身觸為緣所生諸受真如是菩薩摩訶薩不？」",
    "T07n0220_406:0034a11_7": "「不也！",
    "T07n0220_406:0034a11_8": "世尊！」",
    "T07n0220_406:0034a11_9": "「離身界真如有菩薩摩訶薩不？」",
    "T07n0220_406:0034a12_10": "「不也！",
    "T07n0220_406:0034a12_11": "世尊！」",
    "T07n0220_406:0034a12_12": "「離觸界、身識界及身觸、身觸為緣所生諸受真如有菩薩摩訶薩不？」",
    "T07n0220_406:0034a13_13": "「不也！",
    "T07n0220_406:0034a13_14": "世尊！」",
    "T07n0220_406:0034a14_15": "「即意界真如是菩薩摩訶薩不？」",
    "T07n0220_406:0034a14_16": "「不也！",
    "T07n0220_406:0034a14_17": "世尊！」",
    "T07n0220_406:0034a15_18": "「即法界、意識界及意觸、意觸為緣所生諸受真如是菩薩摩訶薩不？」",
    "T07n0220_406:0034a16_19": "「不也！",
    "T07n0220_406:0034a16_20": "世尊！」",
    "T07n0220_406:0034a16_21": "「離意界真如有菩薩摩訶薩不？」",
    "T07n0220_406:0034a17_22": "「不也！",
    "T07n0220_406:0034a17_23": "世尊！」",
    "T07n0220_406:0034a17_24": "「離法界、意識界及意觸、意觸為緣所生諸受真如有菩薩摩訶薩不？」",
    "T07n0220_406:0034a19_25": "「不也！",
    "T07n0220_406:0034a19_26": "世尊！」",
    "T07n0220_406:0034a19_27": "「即地界真如是菩薩摩訶薩不？」",
    "T07n0220_406:0034a20_28": "「不也！",
    "T07n0220_406:0034a20_29": "世尊！」",
    "T07n0220_406:0034a20_30": "「即水、火、風、空、識界真如是菩薩摩訶薩不？」",
    "T07n0220_406:0034a21_31": "「不也！",
    "T07n0220_406:0034a21_32": "世尊！」",
    "T07n0220_406:0034a21_33": "「離地界真如有菩薩摩訶薩不？」",
    "T07n0220_406:0034a22_34": "「不也！",
    "T07n0220_406:0034a22_35": "世尊！」",
    "T07n0220_406:0034a22_36": "「離水、火、風、空、識界真如有菩薩摩訶薩不？」",
    "T07n0220_406:0034a23_37": "「不也！",
    "T07n0220_406:0034a23_38": "世尊！」",
    "T07n0220_406:0034a23_39": "「即無明真如是菩薩摩訶薩不？」",
    "T07n0220_406:0034a24_40": "「不也！",
    "T07n0220_406:0034a24_41": "世尊！」",
    "T07n0220_406:0034a24_42": "「即行、識、名色、六處、觸、受、愛、取、有、生、老死真如是菩薩摩訶薩不？」",
    "T07n0220_406:0034a26_43": "「不也！",
    "T07n0220_406:0034a26_44": "世尊！」",
    "T07n0220_406:0034a26_45": "「離無明真如有菩薩摩訶薩不？」",
    "T07n0220_406:0034a27_0": "「不也！",
    "T07n0220_406:0034a27_1": "世尊！」",
    "T07n0220_406:0034a27_2": "「離行乃至老死真如有菩薩摩訶薩不？」",
    "T07n0220_406:0034a28_3": "「不也！",
    "T07n0220_406:0034a28_4": "世尊！」",
    "T07n0220_406:0034a29_0": "爾時，佛告尊者善現：「汝觀何義作如是言：即色等法真如非菩薩摩訶薩，離色等法真如無菩薩摩訶薩耶？」",
    "T07n0220_406:0034b02_1": "時，尊者善現白佛言：「世尊！",
    "T07n0220_406:0034b03_0": "色等法尚畢竟不可得，性非有故，況有色等法真如！",
    "T07n0220_406:0034b04_1": "此真如既非有，如何可言即色等法真如是菩薩摩訶薩，離色等法真如有菩薩摩訶薩？」",
    "T07n0220_406:0034b06_2": "佛告善現：「善哉！",
    "T07n0220_406:0034b06_3": "善哉！",
    "T07n0220_406:0034b06_4": "如是！",
    "T07n0220_406:0034b06_5": "如是！",
    "T07n0220_406:0034b06_6": "如汝所說。",
    "T07n0220_406:0034b07_7": "善現！",
    "T07n0220_406:0034b07_8": "色等法不可得故，色等法真如亦不可得，色等法及真如不可得故，諸菩薩摩訶薩亦不可得。",
    "T07n0220_406:0034b09_9": "諸菩薩摩訶薩不可得故，所行般若波羅蜜多亦不可得。",
    "T07n0220_406:0034b10_10": "善現！",
    "T07n0220_406:0034b10_11": "諸菩薩摩訶薩修行般若波羅蜜多時應如是學。」",
    "T07n0220_406:0034b12_0": "大般若波羅蜜多經卷第四百六"
}