[
    {
        "source_sentence": "菩薩受齋經",
        "from": "T24n1502_001:1115c26_0",
        "context_with_next_sentence": true
    },
    {
        "source_sentence": "西晉居士聶道真譯",
        "from": "T24n1502_001:1115c28_0",
        "context_with_next_sentence": true
    },
    {
        "source_sentence": "菩薩受齋法言：「某自歸佛，自歸法，自歸比丘",
        "from": "T24n1502_001:1115c29_0",
        "context_with_next_sentence": true
    },
    {
        "source_sentence": "僧。",
        "from": "T24n1502_001:1116a01_1",
        "context_with_next_sentence": true
    },
    {
        "source_sentence": "某身所行惡，口所言惡，意所念惡，今已除棄。",
        "from": "T24n1502_001:1116a02_1",
        "context_with_next_sentence": true
    },
    {
        "source_sentence": "某若干日、若干夜，受菩薩齋，自歸菩薩，如前六萬菩薩，皆持是齋。",
        "from": "T24n1502_001:1116a03_10",
        "context_with_next_sentence": true
    },
    {
        "source_sentence": "我是菩薩，如先行菩薩文殊師利，洹那鳩樓、阿蕪陀、曇無迦、彌勒、阿惟樓尸利、沙門陀樓檀那、羅首楞及陀宿命菩薩所持齋。",
        "from": "T24n1502_001:1116a06_6",
        "context_with_next_sentence": true
    },
    {
        "source_sentence": "我是菩薩，持菩薩齋。",
        "from": "T24n1502_001:1116a06_16",
        "context_with_next_sentence": true
    },
    {
        "source_sentence": "若我分檀布施，當得檀波羅蜜；",
        "from": "T24n1502_001:1116a07_10",
        "context_with_next_sentence": true
    },
    {
        "source_sentence": "如我受莂，當得惟逮波羅蜜；",
        "from": "T24n1502_001:1116a08_3",
        "context_with_next_sentence": true
    },
    {
        "source_sentence": "一心坐禪，當得禪波羅蜜；",
        "from": "T24n1502_001:1116a08_15",
        "context_with_next_sentence": true
    },
    {
        "source_sentence": "如我說經，當得般若波羅蜜，是為漚惒拘舍羅，從是得摩訶般若波羅蜜，如念泥犁中人、薜荔中人、畜生中人，令得解脫出生為人，從是分檀布施，當到須摩提拘樓檀阿彌陀佛前，受得三昧禪。",
        "from": "T24n1502_001:1116a13_2",
        "context_with_next_sentence": true
    },
    {
        "source_sentence": "」是為菩薩受齋法。",
        "from": "T24n1502_001:1116a13_11",
        "context_with_next_sentence": true
    },
    {
        "source_sentence": "佛告須菩提：",
        "from": "T24n1502_001:1116a14_5",
        "context_with_next_sentence": true
    },
    {
        "source_sentence": "「菩薩有十念，當護之。",
        "from": "T24n1502_001:1116a14_16",
        "context_with_next_sentence": true
    },
    {
        "source_sentence": "何等十念？",
        "from": "T24n1502_001:1116a14_21",
        "context_with_next_sentence": true
    },
    {
        "source_sentence": "當念過去佛，是菩薩法；",
        "from": "T24n1502_001:1116a15_10",
        "context_with_next_sentence": true
    },
    {
        "source_sentence": "當念未來佛，是菩薩法；",
        "from": "T24n1502_001:1116a16_2",
        "context_with_next_sentence": true
    },
    {
        "source_sentence": "當念一切十方現在佛，是菩薩法；",
        "from": "T24n1502_001:1116a16_17",
        "context_with_next_sentence": true
    },
    {
        "source_sentence": "當念尸波羅蜜持戒，是菩薩法；",
        "from": "T24n1502_001:1116a17_11",
        "context_with_next_sentence": true
    },
    {
        "source_sentence": "當念禪波羅蜜，是菩薩法；",
        "from": "T24n1502_001:1116a18_3",
        "context_with_next_sentence": true
    },
    {
        "source_sentence": "當念漚惒拘舍羅，是菩薩法；",
        "from": "T24n1502_001:1116a18_16",
        "context_with_next_sentence": true
    },
    {
        "source_sentence": "當念般若波羅蜜，是菩薩法；",
        "from": "T24n1502_001:1116a19_9",
        "context_with_next_sentence": true
    },
    {
        "source_sentence": "當念禪三昧六萬菩薩在阿彌陀佛所，是菩薩法；",
        "from": "T24n1502_001:1116a20_11",
        "context_with_next_sentence": true
    },
    {
        "source_sentence": "當念過去、當來、今現和上阿闍梨，是菩薩法。",
        "from": "T24n1502_001:1116a21_11",
        "context_with_next_sentence": true
    },
    {
        "source_sentence": "是為十念。",
        "from": "T24n1502_001:1116a21_16",
        "context_with_next_sentence": true
    },
    {
        "source_sentence": "若有發意求菩薩道者禪，日當思惟，是為十事，不念為污行。",
        "from": "T24n1502_001:1116a23_4",
        "context_with_next_sentence": true
    },
    {
        "source_sentence": "「菩薩齋日有十戒：",
        "from": "T24n1502_001:1116a23_13",
        "context_with_next_sentence": true
    },
    {
        "source_sentence": "第一，菩薩齋日不得著脂粉、花香。",
        "from": "T24n1502_001:1116a24_8",
        "context_with_next_sentence": true
    },
    {
        "source_sentence": "第二，菩薩齋日不得歌舞、捶鼓、伎樂、莊飾。",
        "from": "T24n1502_001:1116a25_8",
        "context_with_next_sentence": true
    },
    {
        "source_sentence": "第三，菩薩齋日不得臥高床上。",
        "from": "T24n1502_001:1116a26_1",
        "context_with_next_sentence": true
    },
    {
        "source_sentence": "第四，菩薩齋日過中以後不得復食。",
        "from": "T24n1502_001:1116a26_17",
        "context_with_next_sentence": true
    },
    {
        "source_sentence": "第五，菩薩齋日不得持錢、刀、金銀、珍寶。",
        "from": "T24n1502_001:1116a27_16",
        "context_with_next_sentence": true
    },
    {
        "source_sentence": "第六，菩薩齋日不乘車、牛、馬。",
        "from": "T24n1502_001:1116a28_9",
        "context_with_next_sentence": true
    },
    {
        "source_sentence": "第七，菩薩齋日不得捶兒子、奴婢、畜生。",
        "from": "T24n1502_001:1116a29_7",
        "context_with_next_sentence": true
    },
    {
        "source_sentence": "第八，菩薩皆持是齋，從分檀布施得福，我是菩薩，如我念在泥犁中人、薜荔中人、畜生中人，令得解脫，出生為人，從是分檀布施，當至須訶摩持拘樓檀阿彌陀佛前，受得三昧禪，是為菩薩解齋法。",
        "from": "T24n1502_001:1116b04_15",
        "context_with_next_sentence": true
    },
    {
        "source_sentence": "菩薩齋日去臥時，於佛前叉手言：",
        "from": "T24n1502_001:1116b05_14",
        "context_with_next_sentence": true
    },
    {
        "source_sentence": "『今日一切十方其有持齋戒者，某助安無量；",
        "from": "T24n1502_001:1116b06_14",
        "context_with_next_sentence": true
    },
    {
        "source_sentence": "今日其有持戒者，某助安無量；",
        "from": "T24n1502_001:1116b07_9",
        "context_with_next_sentence": true
    },
    {
        "source_sentence": "今日其有忍辱者，念天下人民者，某助安無量；",
        "from": "T24n1502_001:1116b08_11",
        "context_with_next_sentence": true
    },
    {
        "source_sentence": "今日其有精進者，某助安無量；",
        "from": "T24n1502_001:1116b09_5",
        "context_with_next_sentence": true
    },
    {
        "source_sentence": "今日其有智慧說經者，某助安無量，持是代勸助歡喜福施，與歸流十方一切人、非人薩惒薩所在勤苦厄難之處，皆令得福，解脫憂苦出生為人，安隱富樂無極。",
        "from": "T24n1502_001:1116b12_18",
        "context_with_next_sentence": true
    },
    {
        "source_sentence": "』是菩薩齋日，不得見掃除。",
        "from": "T24n1502_001:1116b13_10",
        "context_with_next_sentence": true
    },
    {
        "source_sentence": "第九，菩薩齋日不得飲食盡器中。",
        "from": "T24n1502_001:1116b14_5",
        "context_with_next_sentence": true
    },
    {
        "source_sentence": "第十，菩薩齋日不得與女人相形笑，共坐席，女人亦爾。",
        "from": "T24n1502_001:1116b15_11",
        "context_with_next_sentence": true
    },
    {
        "source_sentence": "是為十戒，不得犯，不得教人犯，亦不得勸勉人犯。",
        "from": "T24n1502_001:1116b16_12",
        "context_with_next_sentence": true
    },
    {
        "source_sentence": "」菩薩解齋法言：",
        "from": "T24n1502_001:1116b16_20",
        "context_with_next_sentence": true
    },
    {
        "source_sentence": "「南無佛，南無法，南無比丘僧！",
        "from": "T24n1502_001:1116b17_14",
        "context_with_next_sentence": true
    },
    {
        "source_sentence": "某若干日、若干夜，持菩薩齋。",
        "from": "T24n1502_001:1116b18_6",
        "context_with_next_sentence": true
    },
    {
        "source_sentence": "從分檀布施，當得檀波羅蜜；",
        "from": "T24n1502_001:1116b18_19",
        "context_with_next_sentence": true
    },
    {
        "source_sentence": "如我持戒，當得尸波羅蜜；",
        "from": "T24n1502_001:1116b19_10",
        "context_with_next_sentence": true
    },
    {
        "source_sentence": "如我念十方天下人令得安隱，當得羼提波羅蜜；",
        "from": "T24n1502_001:1116b20_12",
        "context_with_next_sentence": true
    },
    {
        "source_sentence": "如我受莂，當得惟逮波羅蜜；",
        "from": "T24n1502_001:1116b21_6",
        "context_with_next_sentence": true
    },
    {
        "source_sentence": "如我坐禪，當得禪波羅蜜，是為漚惒拘舍羅，如摩訶般若波羅蜜。",
        "from": "T24n1502_001:1116b22_15",
        "context_with_next_sentence": true
    },
    {
        "source_sentence": "」如諸菩薩六萬菩薩法齋，日夜一分禪、一分讀經、一分臥，是為菩薩齋日法。",
        "from": "T24n1502_001:1116b24_10",
        "context_with_next_sentence": true
    },
    {
        "source_sentence": "正月十四日受，十七日解；",
        "from": "T24n1502_001:1116b25_2",
        "context_with_next_sentence": true
    },
    {
        "source_sentence": "四月八日受，十五日解；",
        "from": "T24n1502_001:1116b25_13",
        "context_with_next_sentence": true
    },
    {
        "source_sentence": "七月一日受，十六日解；",
        "from": "T24n1502_001:1116b26_3",
        "context_with_next_sentence": true
    },
    {
        "source_sentence": "九月十四日受，十六日解。",
        "from": "T24n1502_001:1116b26_15",
        "context_with_next_sentence": true
    },
    {
        "source_sentence": "右齋日數。",
        "from": "T24n1502_001:1116b27_4",
        "context_with_next_sentence": true
    },
    {
        "source_sentence": "歸命西方阿彌陀三耶三佛檀，廅樓亘摩訶那鉢菩薩，三毒消除，往生尊剎。",
        "from": "T24n1502_001:1116b29_14",
        "context_with_next_sentence": true
    },
    {
        "source_sentence": "清淨尊神國，　　安隱在西方，",
        "from": "T24n1502_001:1116c01_0",
        "context_with_next_sentence": true
    },
    {
        "source_sentence": "願得自歸命，　　奉事無上王。",
        "from": "T24n1502_001:1116c02_13",
        "context_with_next_sentence": true
    },
    {
        "source_sentence": "神通聖智達，　　照見我心情，",
        "from": "T24n1502_001:1116c03_0",
        "context_with_next_sentence": true
    },
    {
        "source_sentence": "自歸諸大護，　　百劫不動傾。",
        "from": "T24n1502_001:1116c04_13",
        "context_with_next_sentence": true
    },
    {
        "source_sentence": "菩薩受齋經",
        "from": "T24n1502_001:1116c05_100",
        "context_with_next_sentence": false
    }
]