{
    "X74n1470_013:0207c12_0": "大方廣佛華嚴經海印道場十重行願常徧禮懺儀卷第十三唐　蘭山雲巖慈恩寺護法國師一行沙門慧覺依經錄宋　蒼山載光寺沙門普瑞補註明　欽褒忠義忠藎四川布政佛弟子木增訂正雞山寂光寺沙門讀徹參閱天台習教觀沙門正止治定第十三晌次右旋十海中後五海會一切恭敬敬禮無盡三寶。",
    "X74n1470_013:0207c23_0": "是諸眾等人各胡跪。",
    "X74n1470_013:0207c23_1": "嚴持香華。",
    "X74n1470_013:0207c23_2": "如法供養。",
    "X74n1470_013:0207c23_3": "願此供海雲。",
    "X74n1470_013:0207c24_4": "徧滿十方界。",
    "X74n1470_013:0207c24_5": "悉能惠施一切器物。",
    "X74n1470_013:0207c24_6": "所謂黃金器盛滿雜寶。",
    "X74n1470_013:0208a01_7": "白銀器盛眾妙寶。",
    "X74n1470_013:0208a01_8": "琉璃器盛種種寶。",
    "X74n1470_013:0208a01_9": "頗梨器盛滿無量寶莊嚴具。",
    "X74n1470_013:0208a02_10": "車渠器盛赤真珠。",
    "X74n1470_013:0208a02_11": "瑪瑙器盛滿珊瑚摩尼寶珠。",
    "X74n1470_013:0208a03_12": "白玉器盛眾美食。",
    "X74n1470_013:0208a03_13": "旃檀器盛天衣服。",
    "X74n1470_013:0208a04_0": "金剛器盛眾妙香華。",
    "X74n1470_013:0208a04_1": "無量無數種種寶器盛無量無數種種寶。",
    "X74n1470_013:0208a05_2": "以如是等諸寶器。",
    "X74n1470_013:0208a05_3": "具種種供物。",
    "X74n1470_013:0208a05_4": "常作供養。",
    "X74n1470_013:0208a06_0": "帝網重重。",
    "X74n1470_013:0208a06_1": "諸佛菩薩賢聖海眾。",
    "X74n1470_013:0208a06_2": "受此供養雲。",
    "X74n1470_013:0208a06_3": "以為光明臺。",
    "X74n1470_013:0208a07_4": "廣於無邊界。",
    "X74n1470_013:0208a07_5": "無量無盡。",
    "X74n1470_013:0208a07_6": "願作佛事。",
    "X74n1470_013:0208a08_0": "供養已。",
    "X74n1470_013:0208a08_1": "一切恭敬。",
    "X74n1470_013:0208a09_0": "次奉施寶錯",
    "X74n1470_013:0208a10_0": "　寶珠自性廣大海　　七寶山等最殊勝　出興如斯供養雲　　諸佛等處我奉獻唵薩[口*栗]末怛達遏怛囉得捺布桚銘遏薩摩[口*能]囉悉癹囉捺麻英吽寶錯經云。",
    "X74n1470_013:0208a14_1": "有一總持。",
    "X74n1470_013:0208a14_2": "名無量種呪。",
    "X74n1470_013:0208a14_3": "皆能成就具大功能。",
    "X74n1470_013:0208a15_4": "總持曰。",
    "X74n1470_013:0208a16_0": "唵悉麻囉悉麻囉眉麻捺悉葛囉麻曷令[口*(椔田+夕)]斡吽次供養總持捺麼囉得捺(二合)得囉(二合)也(引)也捺麼末(重)遏斡矴末日囉(二合)薩囉不囉(二合)麻[口*栗]怛(二合)禰怛達遏怛也啞[口*栗]曷(二合)矴薩滅屹三(二合)莫捺(重引)也怛涅達唵末唧囉(二合)末唧囉麻曷(引)末唧囉(二合)麻曷(引)矴桚末唧呤麻曷(引)眉[口*栗]也(二合)末唧囉(二合)麻曷磨溺(重)即(舌腭)怛末唧哩(二合)磨曷磨溺慢伸當巴珊葛囉麻捺也末唧哩(二合)薩[口*栗]末(二合)葛[口*栗]麻(二合)啞斡囉捺(舌腭)眉商[口*捺]捺末唧囉(二合)莎(引)曷(引)梵音讚佛　世間如是身　　諸佛身亦然　　了知其自性　是則說名佛　　如來普知見　　明了一切法　佛法及菩提　　二俱不可得　　導師無來去　亦復無所住　　遠離諸顛倒　　是名等正覺直言讚佛如來眉間有大人相。",
    "X74n1470_013:0208b08_1": "名徧法界光明雲。",
    "X74n1470_013:0208b08_2": "摩尼寶華以為莊嚴。",
    "X74n1470_013:0208b09_3": "放大光明。",
    "X74n1470_013:0208b09_4": "具眾寶色。",
    "X74n1470_013:0208b09_5": "猶如日月。",
    "X74n1470_013:0208b09_6": "洞徹清淨。",
    "X74n1470_013:0208b09_7": "其光普照十方國土。",
    "X74n1470_013:0208b10_8": "顯現一切佛身。",
    "X74n1470_013:0208b10_9": "復出妙音宣唱法海。",
    "X74n1470_013:0208b11_10": "乃至如來左足指端有大人相。",
    "X74n1470_013:0208b11_11": "名現一切佛體變化雲。",
    "X74n1470_013:0208b12_12": "不思議佛光照月燄普香摩尼寶燄輪以為莊嚴。",
    "X74n1470_013:0208b13_13": "放眾寶色清淨光明。",
    "X74n1470_013:0208b13_14": "充滿一切諸世界海。",
    "X74n1470_013:0208b13_15": "於中示現一切諸佛及諸菩薩。",
    "X74n1470_013:0208b14_16": "演說一切諸佛法海。",
    "X74n1470_013:0208b14_17": "毗盧遮那如來有如是等十華藏世界海微塵數大人相。",
    "X74n1470_013:0208b15_18": "一一身分眾寶妙相以為莊嚴。",
    "X74n1470_013:0208b17_0": "南無大方廣佛華嚴經中華藏世界海十身無礙本尊毗盧遮那佛南無大慈大悲五百誓願五濁救苦釋迦牟尼佛南無東方滿月世界十二上願五濁救苦藥師琉璃光王佛南無西方極樂世界四十八願五濁救苦阿彌陀佛南無十方三世盡虗空界微塵剎土中大方廣佛華嚴經圓滿教海南無大方廣佛華嚴經中主於行願真理普賢菩薩摩訶薩南無大方廣佛華嚴經中主於信解證智文殊師利菩薩摩訶薩南無大慈大悲五濁救苦千手千眼觀世音菩薩摩訶薩南無大願弘深五濁救苦出無佛世安慰人心常住琰魔羅界地藏王菩薩摩訶薩南無十方三世盡虗空界微塵剎土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾南無大方廣佛華嚴經末會中修證五相處五十五聖者南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾南無大願摜甲求生淨土末濁夏國護持正法護法國師至心歸命禮大方廣佛華嚴經本尊毗盧遮那佛　十方盡歸命　　滅罪增淨信　　願生華藏海　極樂淨土中第六蓮華因陀羅網香水海經云諸佛子此金剛輪(至)佛號徧照世間最勝音。",
    "X74n1470_013:0209a03_0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界有蓮華因陀羅網香水海普現十方影世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方眾生海寶光明世界不思議功德徧照月佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界妙香輪世界無量力幢佛道場一切海眾南無此上過佛剎微塵數世界妙光輪世界法界光音覺悟慧佛道場一切海眾南無此上過佛剎微塵數世界吼聲摩尼幢世界蓮華光恒垂妙臂佛道場一切海眾南無此上過佛剎微塵數世界極堅固輪世界不退轉功德海光明佛道場一切海眾南無此上過佛剎微塵數世界眾行光莊嚴世界一切智普勝尊佛道場一切海眾南無此上過佛剎微塵數世界師子座徧照世界師子光無量力覺慧佛道場一切海眾南無此上過佛剎微塵數世界寶燄莊嚴世界一切法清淨智佛道場一切海眾南無此上過佛剎微塵數世界無量燈世界無憂相佛道場一切海眾南無此上過佛剎微塵數世界常聞佛音世界自然勝威光佛道場一切海眾南無此上過佛剎微塵數世界清淨變化世界金蓮華光明佛道場一切海眾南無此上過佛剎微塵數世界普入十方世界觀法界頻申慧佛道場一切海眾南無此上過佛剎微塵數世界熾然燄世界光燄樹緊那羅王佛道場一切海眾南無此上過佛剎微塵數世界香光徧照世界香燈善化王佛道場一切海眾南無此上過佛剎微塵數世界無量華聚輪世界普現佛功德佛道場一切海眾南無此上過佛剎微塵數世界眾妙普清淨世界一切法平等神通王佛道場一切海眾南無此上過佛剎微塵數世界金光海世界十方自在大變化佛道場一切海眾南無此上過佛剎微塵數世界真珠華藏世界法界寶光明不可思議慧佛道場一切海眾南無此上過佛剎微塵數世界帝釋須彌師子座世界勝力光佛道場一切海眾南無此上過佛剎微塵數世界無邊寶普照世界徧照世間最勝音佛道場一切海眾南無如是等有不可說佛剎微塵數世界諸佛道場一切海眾　十方盡歸命　　滅罪增淨信　　願生華藏海　極樂淨土中第七積集寶香藏水海經云諸佛子此蓮華因陀羅網(至)佛號示現無畏雲。",
    "X74n1470_013:0209c11_0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界中積集寶香藏香水海一切威德莊嚴世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方種種出生世界蓮華眼佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界喜見音世界生喜樂佛道場一切海眾南無此上過佛剎微塵數世界寶莊嚴幢世界一切智佛道場一切海眾南無此上過佛剎微塵數世界多羅華普照世界無垢寂妙音佛道場一切海眾南無此上過佛剎微塵數世界變化光世界清淨空智慧月佛道場一切海眾南無此上過佛剎微塵數世界眾妙間錯世界開示福德海密雲相佛道場一切海眾南無此上過佛剎微塵數世界一切莊嚴具妙音聲世界歡喜雲佛道場一切海眾南無此上過佛剎微塵數世界蓮華池世界名稱幢佛道場一切海眾南無此上過佛剎微塵數世界一切寶莊嚴世界頻申觀察眼佛道場一切海眾南無此上過佛剎微塵數世界淨妙華世界無盡金剛智佛道場一切海眾南無此上過佛剎微塵數世界蓮華莊嚴城世界日藏眼普光明佛道場一切海眾南無此上過佛剎微塵數世界無量樹峯世界一切法雷音佛道場一切海眾南無此上過佛剎微塵數世界日光明世界開示無量智佛道場一切海眾南無此上過佛剎微塵數世界依止蓮華葉世界一切福德山佛道場一切海眾南無此上過佛剎微塵數世界風普持世界日曜根佛道場一切海眾南無此上過佛剎微塵數世界光明顯現世界身光普照佛道場一切海眾南無此上過佛剎微塵數世界香雷音金剛寶普照世界最勝華開敷相佛道場一切海眾南無此上過佛剎微塵數世界帝網莊嚴世界示現無畏雲佛道場一切海眾南無如是等有不可說佛剎微塵數世界中諸佛道場一切海眾　十方盡歸命　　滅罪增淨信　　願生華藏海　極樂淨土中第八寶莊嚴香水海經云諸佛子此積集寶香藏(至)佛號普眼大明燈。",
    "X74n1470_013:0210b15_0": "　願共諸眾生　　往生華藏海　　極樂淨土中○初能持剎種南無次有不可說佛剎微塵數世界中寶莊嚴香水海普無垢世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方有淨妙平坥世界難摧伏無等幢佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界熾然妙莊嚴世界蓮華慧神通王佛道場一切海眾南無此上過佛剎微塵數世界微妙相輪幢世界十方大名稱無盡光佛道場一切海眾南無此上過佛剎微塵數世界焰藏摩尼妙莊嚴世界大智慧見聞皆歡喜佛道場一切海眾南無此上過佛剎微塵數世界妙華莊嚴世界無量力最勝智佛道場一切海眾南無此上過佛剎微塵數世界出生淨微塵世界超勝梵佛道場一切海眾南無此上過佛剎微塵數世界普光明變化香世界香象金剛大力勢佛道場一切海眾南無此上過佛剎微塵數世界光明旋世界義成善名稱佛道場一切海眾南無此上過佛剎微塵數世界寶瓔珞海世界無比光徧照佛道場一切海眾南無此上過佛剎微塵數世界妙華燈幢世界究竟功德無礙慧燈佛道場一切海眾南無此上過佛剎微塵數世界善巧莊嚴世界慧日波羅蜜佛道場一切海眾南無此上過佛剎微塵數世界旃檀華普光明世界無邊慧法界音佛道場一切海眾南無此上過佛剎微塵數世界帝網幢世界燈光迴照佛道場一切海眾南無此上過佛剎微塵數世界淨華輪世界法界日光明佛道場一切海眾南無此上過佛剎微塵數世界大威曜世界無邊功德海法輪音佛道場一切海眾南無此上過佛剎微塵數世界同安住寶蓮華池世界開示入不可思議智佛道場一切海眾南無此上過佛剎微塵數世界平坦地世界功德寶光明王佛道場一切海眾南無此上過佛剎微塵數世界香摩尼聚世界無盡福德海妙莊嚴佛道場一切海眾南無此上過佛剎微塵數世界微妙光明世界無等力普徧音佛道場一切海眾南無此上過佛剎微塵數世界十方普堅固莊嚴照曜世界普眼大明燈佛道場一切海眾南無如是等不可說佛剎微塵數世界中諸佛道場一切海眾　十方盡歸命　　滅罪增淨信　　願生華藏海　極樂淨土中第九金剛寶聚香水海經云諸佛子此寶莊嚴香水海(至)佛號清淨眼。",
    "X74n1470_013:0211a22_0": "　願共諸眾生　　往生華藏海　　極樂淨土中○初能持剎種南無次有佛剎微塵數世界中金剛寶聚香水海法界世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次所持世界南無此中最下方淨光照耀世界最勝功德光佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界妙蓋世界法自在慧佛道場一切海眾南無此上過佛剎微塵數世界寶莊嚴師子座世界大龍淵佛道場一切海眾南無此上過佛剎微塵數世界出現金剛座世界升師子座蓮華臺佛道場一切海眾南無此上過佛剎微塵數世界蓮華勝音世界智光普開悟佛道場一切海眾南無此上過佛剎微塵數世界善慣習世界持地妙光王佛道場一切海眾南無此上過佛剎微塵數世界喜樂音世界法燈王佛道場一切海眾南無此上過佛剎微塵數世界摩尼藏因陀羅網世界不空見佛道場一切海眾南無此上過佛剎微塵數世界眾妙地藏世界燄身幢佛道場一切海眾南無此上過佛剎微塵數世界金光輪世界淨治眾生行佛道場一切海眾南無此上過佛剎微塵數世界須彌山莊嚴世界一切功德雲普照佛道場一切海眾南無此上過佛剎微塵數世界眾樹形世界寶華相淨月覺佛道場一切海眾南無此上過佛剎微塵數世界無怖畏世界最勝金光炬佛道場一切海眾南無此上過佛剎微塵數世界大名稱龍王幢世界觀等一切法佛道場一切海眾南無此上過佛剎微塵數世界示現摩尼色世界變化日佛道場一切海眾南無此上過佛剎微塵數世界光燄燈莊嚴世界寶蓋光徧照佛道場一切海眾南無此上過佛剎微塵數世界香光雲世界思惟慧佛道場一切海眾南無此上過佛剎微塵數世界無怨讎世界精進勝慧海佛道場一切海眾南無此上過佛剎微塵數世界一切莊嚴具光明幢世界普現悅意蓮華自在王佛道場一切海眾南無此上過佛剎微塵數世界毫相莊嚴世界清淨眼佛道場一切海眾南無如是等不可說佛剎微塵數世界中諸佛道場一切海眾　十方盡歸命　　滅罪增淨信　　願生華藏海　極樂淨土中第十天城寶堞香水海經云諸佛子此金剛寶聚(至)佛號普照法界無礙光。",
    "X74n1470_013:0212a05_0": "　願共諸眾生　　往生華藏海　　極樂淨土中○初能持剎種南無次有佛剎微塵數世界中有天城寶堞香水海燈燄光明世界種中諸佛道場一切海眾　十方盡歸命　　滅罪增淨信　　願生華藏海　極樂淨土中○次持所世界南無此中最下方寶月光燄輪世界日月自在光佛道場一切海眾南無佛剎微塵數世界周匝圍繞諸佛道場一切海眾南無此上過佛剎微塵數世界須彌寶光世界無盡法寶幢佛道場一切海眾南無此上過佛剎微塵數世界眾妙光明幢世界大華聚佛道場一切海眾南無此上過佛剎微塵數世界摩尼光明華世界人中最自在佛道場一切海眾南無此上過佛剎微塵數世界普音世界一切智徧照佛道場一切海眾南無此上過佛剎微塵數世界大樹緊那羅音世界無量福德自在龍佛道場一切海眾南無此上過佛剎微塵數世界無邊淨光明世界功德寶華光佛道場一切海眾南無此上過佛剎微塵數世界最勝音世界一切智莊嚴佛道場一切海眾南無此上過佛剎微塵數世界眾寶間飾世界寶燄須彌山佛道場一切海眾南無此上過佛剎微塵數世界清淨須彌音世界出現一切行光明佛道場一切海眾南無此上過佛剎微塵數世界香水蓋世界一切波羅蜜無礙海佛道場一切海眾南無此上過佛剎微塵數世界師子華網世界寶燄幢佛道場一切海眾南無此上過佛剎微塵數世界金剛妙華燈世界一切大願光佛道場一切海眾南無此上過佛剎微塵數世界一切法光明地世界一切法廣大真實義佛道場一切海眾南無此上過佛剎微塵數世界真珠末平坦莊嚴世界勝慧光明網佛道場一切海眾南無此上過佛剎微塵數世界琉璃華世界寶積幢佛道場一切海眾南無此上過佛剎微塵數世界無量妙光輪世界大威力智海藏佛道場一切海眾南無此上過佛剎微塵數世界明見十方世界淨修一切功德幢佛道場一切海眾南無此上過佛剎微塵數世界可愛樂梵音世界普照法界無礙光佛道場一切海眾南無如是等不可說佛剎微塵數世界中諸佛道場一切海眾　十方盡歸命　　滅罪增淨信　　願生華藏海　極樂淨土中次三界五趣懺悔惟願帝網無盡佛法僧寶。",
    "X74n1470_013:0212c09_1": "毗盧遮那如來。",
    "X74n1470_013:0212c09_2": "普賢文殊海會聖眾。",
    "X74n1470_013:0212c10_3": "世出世神。",
    "X74n1470_013:0212c10_4": "慈悲本願。",
    "X74n1470_013:0212c10_5": "放大光明。",
    "X74n1470_013:0212c10_6": "炤於法會。",
    "X74n1470_013:0212c11_0": "證盟護念。",
    "X74n1470_013:0212c11_1": "哀愍攝受。",
    "X74n1470_013:0212c11_2": "願我及一切眾生海。",
    "X74n1470_013:0212c11_3": "自從無始。",
    "X74n1470_013:0212c12_0": "直至今時。",
    "X74n1470_013:0212c12_1": "業海無盡。",
    "X74n1470_013:0212c12_2": "帝網重重。",
    "X74n1470_013:0212c12_3": "三界五趣。",
    "X74n1470_013:0212c12_4": "諸業罪報。",
    "X74n1470_013:0212c13_0": "今皆發露懺悔。",
    "X74n1470_013:0212c14_0": "大集經云。",
    "X74n1470_013:0212c14_1": "言世間者。",
    "X74n1470_013:0212c14_2": "凡有二種。",
    "X74n1470_013:0212c14_3": "一者眾生世間。",
    "X74n1470_013:0212c14_4": "二者器世間。",
    "X74n1470_013:0212c15_5": "眾生世間者。",
    "X74n1470_013:0212c15_6": "所謂五趣眾生。",
    "X74n1470_013:0212c15_7": "天人餓鬼畜生地獄。",
    "X74n1470_013:0212c16_8": "此名五趣眾生世間。",
    "X74n1470_013:0212c16_9": "器世間者。",
    "X74n1470_013:0212c16_10": "欲界之中有二十處。",
    "X74n1470_013:0212c17_11": "色界十六。",
    "X74n1470_013:0212c17_12": "無色界有四。",
    "X74n1470_013:0212c17_13": "此四十種名器世間。",
    "X74n1470_013:0212c17_14": "眾生住處。",
    "X74n1470_013:0212c18_15": "欲界之中有二十處者。",
    "X74n1470_013:0212c18_16": "第一謂於八大地獄。",
    "X74n1470_013:0212c19_0": "一一地獄四面各有十六鬲子。",
    "X74n1470_013:0212c19_1": "以為眷屬。",
    "X74n1470_013:0212c19_2": "周匝圍繞。",
    "X74n1470_013:0212c20_0": "彼中觀察。",
    "X74n1470_013:0212c20_1": "生不樂想。",
    "X74n1470_013:0212c20_2": "云何名為八大地獄。",
    "X74n1470_013:0212c20_3": "一名一死一活地獄。",
    "X74n1470_013:0212c21_4": "二名黑繩地獄。",
    "X74n1470_013:0212c21_5": "三名眾合地獄。",
    "X74n1470_013:0212c21_6": "四名呌喚地獄。",
    "X74n1470_013:0212c22_7": "五名大呌喚地獄。",
    "X74n1470_013:0212c22_8": "六名熱地獄。",
    "X74n1470_013:0212c22_9": "七名大熱地獄。",
    "X74n1470_013:0212c23_0": "八名阿鼻地獄。",
    "X74n1470_013:0212c23_1": "若過去未來及現在世。",
    "X74n1470_013:0212c23_2": "有諸眾生。",
    "X74n1470_013:0212c23_3": "自身口意造諸惡業。",
    "X74n1470_013:0212c24_4": "故生於彼大地獄中。",
    "X74n1470_013:0212c24_5": "經無量劫。",
    "X74n1470_013:0212c24_6": "備受種種百千苦惱。",
    "X74n1470_013:0213a01_7": "彼地獄中設覩妙色。",
    "X74n1470_013:0213a01_8": "以心逼切。",
    "X74n1470_013:0213a01_9": "不生樂想。",
    "X74n1470_013:0213a02_10": "以見因緣。",
    "X74n1470_013:0213a02_11": "無樂想故。",
    "X74n1470_013:0213a02_12": "復生大苦。",
    "X74n1470_013:0213a02_13": "如是展轉。",
    "X74n1470_013:0213a02_14": "從一地獄至一地獄。",
    "X74n1470_013:0213a03_15": "苦中極苦。",
    "X74n1470_013:0213a03_16": "不可堪忍。",
    "X74n1470_013:0213a03_17": "不可言說。",
    "X74n1470_013:0213a03_18": "若耳聞聲及鼻嗅香。",
    "X74n1470_013:0213a04_19": "舌甞其味。",
    "X74n1470_013:0213a04_20": "身中覺觸。",
    "X74n1470_013:0213a04_21": "心緣諸法亦復如是。",
    "X74n1470_013:0213a05_22": "彼一切心。",
    "X74n1470_013:0213a05_23": "不愛不樂。",
    "X74n1470_013:0213a05_24": "不曾歡喜。",
    "X74n1470_013:0213a05_25": "一切不好。",
    "X74n1470_013:0213a05_26": "無一可意。",
    "X74n1470_013:0213a06_27": "身常火然。",
    "X74n1470_013:0213a06_28": "食熱鐵丸。",
    "X74n1470_013:0213a06_29": "飲融銅汁。",
    "X74n1470_013:0213a06_30": "所有觸處。",
    "X74n1470_013:0213a06_31": "悉皆是火。",
    "X74n1470_013:0213a07_32": "不可忍耐。",
    "X74n1470_013:0213a07_33": "極大苦受。",
    "X74n1470_013:0213a07_34": "彼諸眾生以其惡業未畢盡故。",
    "X74n1470_013:0213a08_35": "如是不死。",
    "X74n1470_013:0213a08_36": "乃至一切未受果報。",
    "X74n1470_013:0213a08_37": "亦彼中生。",
    "X74n1470_013:0213a08_38": "次復人中身口意行造惡業故。",
    "X74n1470_013:0213a09_39": "亦彼中受。",
    "X74n1470_013:0213a09_40": "罪報懺悔。",
    "X74n1470_013:0213a10_0": "夫地獄有多別歷難盡。",
    "X74n1470_013:0213a10_1": "地獄獄帝主。",
    "X74n1470_013:0213a10_2": "一切罪人。",
    "X74n1470_013:0213a10_3": "又閻羅天子。",
    "X74n1470_013:0213a11_4": "三十大王。",
    "X74n1470_013:0213a11_5": "三十三王。",
    "X74n1470_013:0213a11_6": "九位二十四府。",
    "X74n1470_013:0213a11_7": "十大獄帝。",
    "X74n1470_013:0213a12_8": "三十獄王。",
    "X74n1470_013:0213a12_9": "三十六王。",
    "X74n1470_013:0213a12_10": "十八獄生。",
    "X74n1470_013:0213a12_11": "牛頭阿旁。",
    "X74n1470_013:0213a12_12": "馬頭羅剎。",
    "X74n1470_013:0213a13_13": "主命主攝。",
    "X74n1470_013:0213a13_14": "無毒鬼王。",
    "X74n1470_013:0213a13_15": "助王小臣。",
    "X74n1470_013:0213a13_16": "主部首領。",
    "X74n1470_013:0213a13_17": "執杖主。",
    "X74n1470_013:0213a14_0": "淨主。",
    "X74n1470_013:0213a14_1": "水主。",
    "X74n1470_013:0213a14_2": "鐵主。",
    "X74n1470_013:0213a14_3": "土主。",
    "X74n1470_013:0213a14_4": "天善惡童子。",
    "X74n1470_013:0213a14_5": "一切功曹獄使。",
    "X74n1470_013:0213a14_6": "罪報懺悔○又六齋八王。",
    "X74n1470_013:0213a15_7": "三十二忍臣。",
    "X74n1470_013:0213a15_8": "四忍大王。",
    "X74n1470_013:0213a15_9": "五道大神。",
    "X74n1470_013:0213a16_10": "罪報懺悔○又地下八寒八熱。",
    "X74n1470_013:0213a16_11": "近住地獄。",
    "X74n1470_013:0213a16_12": "罪報懺悔○又塚中水中山宮矌野空中一切地獄。",
    "X74n1470_013:0213a17_13": "罪報懺悔○又人中四部洲間所有一切寒地獄。",
    "X74n1470_013:0213a18_14": "一切熱地獄。",
    "X74n1470_013:0213a19_15": "罪報懺悔○又鐵圍山中有八大地獄。",
    "X74n1470_013:0213a19_16": "一一地獄各有十六地獄。",
    "X74n1470_013:0213a20_17": "罪報懺悔○又彼中十地獄。",
    "X74n1470_013:0213a20_18": "又有五大地獄。",
    "X74n1470_013:0213a21_19": "南方鐵圍山中閻羅王城。",
    "X74n1470_013:0213a21_20": "東西各有七重。",
    "X74n1470_013:0213a22_0": "始生地獄。",
    "X74n1470_013:0213a22_1": "罪報懺悔○又三十二地獄。",
    "X74n1470_013:0213a22_2": "又六十四地獄。",
    "X74n1470_013:0213a23_3": "百八地獄。",
    "X74n1470_013:0213a23_4": "東鐵圍山中有無量地獄。",
    "X74n1470_013:0213a23_5": "罪報懺悔○又有三十二沙門地獄。",
    "X74n1470_013:0213a24_6": "又阿鼻地獄之近。",
    "X74n1470_013:0213a24_7": "有十八小地獄。",
    "X74n1470_013:0213b01_8": "罪報懺悔○彼小地獄各有十八寒地獄。",
    "X74n1470_013:0213b01_9": "十八熱地獄。",
    "X74n1470_013:0213b02_10": "十八黑暗地獄。",
    "X74n1470_013:0213b02_11": "十八小熱地獄。",
    "X74n1470_013:0213b02_12": "十八刀輪地獄。",
    "X74n1470_013:0213b03_13": "十八刀林地獄。",
    "X74n1470_013:0213b03_14": "十八劒輪地獄。",
    "X74n1470_013:0213b03_15": "十八火車地獄。",
    "X74n1470_013:0213b03_16": "十八沸屎地獄。",
    "X74n1470_013:0213b04_17": "十八鑊湯地獄。",
    "X74n1470_013:0213b04_18": "十八灰河地獄。",
    "X74n1470_013:0213b04_19": "罪報懺悔○又五百億劒林地獄。",
    "X74n1470_013:0213b05_20": "五百億刺林地獄。",
    "X74n1470_013:0213b05_21": "五百億銅柱地獄。",
    "X74n1470_013:0213b06_22": "五百億鐵灰地獄。",
    "X74n1470_013:0213b06_23": "五百億鐵網地獄。",
    "X74n1470_013:0213b06_24": "罪報懺悔○又十八鐵窟地獄。",
    "X74n1470_013:0213b07_25": "又十八鐵丸地獄。",
    "X74n1470_013:0213b07_26": "十八石簽地獄。",
    "X74n1470_013:0213b08_27": "十八飲銅地獄。",
    "X74n1470_013:0213b08_28": "罪報懺悔○又由無量業一一有別小地獄。",
    "X74n1470_013:0213b09_29": "乃至有八萬四千地獄。",
    "X74n1470_013:0213b09_30": "悉有不可說不可聽不可喻苦。",
    "X74n1470_013:0213b10_31": "無能說者。",
    "X74n1470_013:0213b10_32": "無能聽者。",
    "X74n1470_013:0213b10_33": "若有能說者。",
    "X74n1470_013:0213b11_0": "彼人吐熱血而死。",
    "X74n1470_013:0213b11_1": "罪報懺悔。",
    "X74n1470_013:0213b12_0": "第二所居畜生。",
    "X74n1470_013:0213b12_1": "如畜生之中身有差別。",
    "X74n1470_013:0213b12_2": "或有眾生。",
    "X74n1470_013:0213b12_3": "其身小者。",
    "X74n1470_013:0213b13_4": "如析一毛以為百分。",
    "X74n1470_013:0213b13_5": "如一分許。",
    "X74n1470_013:0213b13_6": "有於如是不可思議微細之身。",
    "X74n1470_013:0213b14_7": "復有眾生。",
    "X74n1470_013:0213b14_8": "身如窻中遊塵。",
    "X74n1470_013:0213b14_9": "復有眾生。",
    "X74n1470_013:0213b15_10": "身如十千由旬。",
    "X74n1470_013:0213b15_11": "復有眾生。",
    "X74n1470_013:0213b15_12": "壽命如一時頃。",
    "X74n1470_013:0213b15_13": "復有眾生。",
    "X74n1470_013:0213b16_14": "壽命如七時頃。",
    "X74n1470_013:0213b16_15": "復有眾生。",
    "X74n1470_013:0213b16_16": "壽命一劫乃至百劫千萬億劫。",
    "X74n1470_013:0213b17_17": "以惡業故。",
    "X74n1470_013:0213b17_18": "在彼中生。",
    "X74n1470_013:0213b17_19": "不樂善法。",
    "X74n1470_013:0213b17_20": "不種善根。",
    "X74n1470_013:0213b17_21": "無有法行。",
    "X74n1470_013:0213b18_22": "亦無智慧。",
    "X74n1470_013:0213b18_23": "無慚無愧。",
    "X74n1470_013:0213b18_24": "無慈悲心。",
    "X74n1470_013:0213b18_25": "常受苦惱。",
    "X74n1470_013:0213b18_26": "生大怖畏。",
    "X74n1470_013:0213b19_27": "各各互生相害之心。",
    "X74n1470_013:0213b19_28": "遠離一切諸善之法。",
    "X74n1470_013:0213b19_29": "常行不善。",
    "X74n1470_013:0213b20_30": "無明黑暗。",
    "X74n1470_013:0213b20_31": "險惡道中。",
    "X74n1470_013:0213b20_32": "造地獄業。",
    "X74n1470_013:0213b20_33": "起瞋忿心。",
    "X74n1470_013:0213b20_34": "不樂福德。",
    "X74n1470_013:0213b21_35": "是報熟時。",
    "X74n1470_013:0213b21_36": "惡道中受下身下心。",
    "X74n1470_013:0213b21_37": "生如是處。",
    "X74n1470_013:0213b21_38": "常受種種飢渴寒熱。",
    "X74n1470_013:0213b22_39": "捶打乘騎。",
    "X74n1470_013:0213b22_40": "負重困乏。",
    "X74n1470_013:0213b22_41": "領穿脊破。",
    "X74n1470_013:0213b22_42": "蚊虻毒蟲。",
    "X74n1470_013:0213b23_43": "競相唼食。",
    "X74n1470_013:0213b23_44": "如是苦惱。",
    "X74n1470_013:0213b23_45": "無量無邊。",
    "X74n1470_013:0213b23_46": "罪報懺悔○又畜生中。",
    "X74n1470_013:0213b24_47": "居處居海。",
    "X74n1470_013:0213b24_48": "居水居地。",
    "X74n1470_013:0213b24_49": "居火居空。",
    "X74n1470_013:0213b24_50": "蛇類。",
    "X74n1470_013:0213b24_51": "蝦類。",
    "X74n1470_013:0213c01_0": "魚類。",
    "X74n1470_013:0213c01_1": "馬類。",
    "X74n1470_013:0213c01_2": "象類。",
    "X74n1470_013:0213c01_3": "三十六億類。",
    "X74n1470_013:0213c01_4": "一一有無量苦。",
    "X74n1470_013:0213c01_5": "罪報懺悔。",
    "X74n1470_013:0213c03_0": "第三所居餓鬼生處。",
    "X74n1470_013:0213c03_1": "餓鬼之中身有差別。",
    "X74n1470_013:0213c03_2": "或有餓鬼身長一尺。",
    "X74n1470_013:0213c04_3": "或有餓鬼身量如人。",
    "X74n1470_013:0213c04_4": "或有身如千踰繕那。",
    "X74n1470_013:0213c05_0": "或復有鬼身如雪山。",
    "X74n1470_013:0213c05_1": "彼諸餓鬼裸形無衣。",
    "X74n1470_013:0213c05_2": "披髮自纏。",
    "X74n1470_013:0213c06_0": "黑瘦羸瘠。",
    "X74n1470_013:0213c06_1": "唯皮褁骨。",
    "X74n1470_013:0213c06_2": "肉血都無。",
    "X74n1470_013:0213c06_3": "身體麤澀。",
    "X74n1470_013:0213c06_4": "猶如枯樹。",
    "X74n1470_013:0213c07_0": "恒苦飢渴。",
    "X74n1470_013:0213c07_1": "思念飲食。",
    "X74n1470_013:0213c07_2": "常不能得。",
    "X74n1470_013:0213c07_3": "口內火然。",
    "X74n1470_013:0213c07_4": "燄出於外。",
    "X74n1470_013:0213c08_0": "心常嗔忿。",
    "X74n1470_013:0213c08_1": "無有慈悲。",
    "X74n1470_013:0213c08_2": "熱悶慞惶。",
    "X74n1470_013:0213c08_3": "求涼不得。",
    "X74n1470_013:0213c08_4": "又為飢渴之所逼切。",
    "X74n1470_013:0213c09_5": "飲銷銅汁。",
    "X74n1470_013:0213c09_6": "食燒鐵丸。",
    "X74n1470_013:0213c09_7": "及諸熱惡。",
    "X74n1470_013:0213c09_8": "臰爛膿血。",
    "X74n1470_013:0213c10_0": "熱屎熱尿。",
    "X74n1470_013:0213c10_1": "熱麨熱漿。",
    "X74n1470_013:0213c10_2": "及諸熱風。",
    "X74n1470_013:0213c10_3": "或復熱雨。",
    "X74n1470_013:0213c10_4": "一切草木。",
    "X74n1470_013:0213c11_0": "江海河池。",
    "X74n1470_013:0213c11_1": "樹葉華果。",
    "X74n1470_013:0213c11_2": "所食之物。",
    "X74n1470_013:0213c11_3": "求覓甚難。",
    "X74n1470_013:0213c11_4": "恒不能得。",
    "X74n1470_013:0213c12_0": "設復得之。",
    "X74n1470_013:0213c12_1": "或經千年。",
    "X74n1470_013:0213c12_2": "或百千年。",
    "X74n1470_013:0213c12_3": "如是壽命。",
    "X74n1470_013:0213c12_4": "常受苦惱。",
    "X74n1470_013:0213c13_0": "行住坐臥。",
    "X74n1470_013:0213c13_1": "黑暗無明。",
    "X74n1470_013:0213c13_2": "罪報懺悔○夫餓鬼位中。",
    "X74n1470_013:0213c13_3": "三類。",
    "X74n1470_013:0213c14_0": "九類。",
    "X74n1470_013:0213c14_1": "十類。",
    "X74n1470_013:0213c14_2": "三十六類。",
    "X74n1470_013:0213c14_3": "十類孤魂。",
    "X74n1470_013:0213c14_4": "恒沙餓鬼。",
    "X74n1470_013:0213c14_5": "有無量苦。",
    "X74n1470_013:0213c15_0": "罪報懺悔。",
    "X74n1470_013:0213c16_0": "第四人間所居之處。",
    "X74n1470_013:0213c16_1": "有智之人。",
    "X74n1470_013:0213c16_2": "次觀人中。",
    "X74n1470_013:0213c16_3": "一切皆有種種諸苦。",
    "X74n1470_013:0213c17_4": "所謂生苦老苦。",
    "X74n1470_013:0213c17_5": "病苦死苦。",
    "X74n1470_013:0213c17_6": "愛別離苦。",
    "X74n1470_013:0213c17_7": "怨憎會苦。",
    "X74n1470_013:0213c18_8": "求不得苦。",
    "X74n1470_013:0213c18_9": "五盛陰苦。",
    "X74n1470_013:0213c18_10": "飢苦渴苦。",
    "X74n1470_013:0213c18_11": "貪苦瞋苦。",
    "X74n1470_013:0213c18_12": "嫉妒等苦。",
    "X74n1470_013:0213c19_13": "妄言綺語兩舌等苦。",
    "X74n1470_013:0213c19_14": "惡口罵詈誹謗等苦。",
    "X74n1470_013:0213c19_15": "寒苦熱苦。",
    "X74n1470_013:0213c20_16": "惡風惡雨疫蝗等苦。",
    "X74n1470_013:0213c20_17": "毒惡禽獸傷害等苦。",
    "X74n1470_013:0213c20_18": "惡世惡王牢獄等苦。",
    "X74n1470_013:0213c21_19": "貧窮下賤短命等苦。",
    "X74n1470_013:0213c21_20": "既念此苦。",
    "X74n1470_013:0213c21_21": "更生重苦。",
    "X74n1470_013:0213c22_22": "緣苦生苦還造苦因。",
    "X74n1470_013:0213c22_23": "於未來身。",
    "X74n1470_013:0213c22_24": "復受苦報。",
    "X74n1470_013:0213c22_25": "如是展轉。",
    "X74n1470_013:0213c23_26": "無量無邊。",
    "X74n1470_013:0213c23_27": "受諸辛苦。",
    "X74n1470_013:0213c23_28": "無有窮盡。",
    "X74n1470_013:0213c23_29": "罪報懺悔○又大集經云。",
    "X74n1470_013:0213c24_30": "此四天下有八十天居處。",
    "X74n1470_013:0213c24_31": "六十龍居處。",
    "X74n1470_013:0213c24_32": "四阿修羅居處。",
    "X74n1470_013:0214a01_33": "四迦樓羅居處。",
    "X74n1470_013:0214a01_34": "五十二緊那羅居處。",
    "X74n1470_013:0214a01_35": "四十六摩睺羅迦居處。",
    "X74n1470_013:0214a02_36": "八鳩槃茶居處。",
    "X74n1470_013:0214a02_37": "三十富單那居處。",
    "X74n1470_013:0214a03_38": "三十毗舍闍居處。",
    "X74n1470_013:0214a03_39": "又有八萬四千城內六千四百種類人處。",
    "X74n1470_013:0214a04_40": "總而集之。",
    "X74n1470_013:0214a04_41": "是十類人。",
    "X74n1470_013:0214a04_42": "如是一切。",
    "X74n1470_013:0214a04_43": "罪報懺悔。",
    "X74n1470_013:0214a05_0": "第五所居欲天生處。",
    "X74n1470_013:0214a05_1": "有智之人。",
    "X74n1470_013:0214a05_2": "觀初欲界。",
    "X74n1470_013:0214a05_3": "有於六天。",
    "X74n1470_013:0214a06_0": "是中眾生。",
    "X74n1470_013:0214a06_1": "常樂欲事。",
    "X74n1470_013:0214a06_2": "欲愛所纏。",
    "X74n1470_013:0214a06_3": "所受果報差別不等。",
    "X74n1470_013:0214a07_0": "生於苦受。",
    "X74n1470_013:0214a07_1": "或復果報勝劣不同。",
    "X74n1470_013:0214a07_2": "或上或下。",
    "X74n1470_013:0214a07_3": "其下果報。",
    "X74n1470_013:0214a08_0": "見上果報。",
    "X74n1470_013:0214a08_1": "恥愧羞慚。",
    "X74n1470_013:0214a08_2": "常生受苦。",
    "X74n1470_013:0214a08_3": "或於過去。",
    "X74n1470_013:0214a08_4": "修福來者。",
    "X74n1470_013:0214a09_0": "今得生此。",
    "X74n1470_013:0214a09_1": "果報將終。",
    "X74n1470_013:0214a09_2": "福德欲盡。",
    "X74n1470_013:0214a09_3": "如是念時。",
    "X74n1470_013:0214a09_4": "則生苦受。",
    "X74n1470_013:0214a10_0": "或復種種有所為作。",
    "X74n1470_013:0214a10_1": "勤勞辛苦。",
    "X74n1470_013:0214a10_2": "故生苦受。",
    "X74n1470_013:0214a10_3": "或所愛人。",
    "X74n1470_013:0214a11_0": "翫弄之物分張離散。",
    "X74n1470_013:0214a11_1": "故生苦受。",
    "X74n1470_013:0214a11_2": "一切福德果報畢盡。",
    "X74n1470_013:0214a12_0": "見好處所。",
    "X74n1470_013:0214a12_1": "心生愛樂。",
    "X74n1470_013:0214a12_2": "既不得往。",
    "X74n1470_013:0214a12_3": "生大苦受。",
    "X74n1470_013:0214a12_4": "又知業行速墮惡道。",
    "X74n1470_013:0214a13_5": "畜生餓鬼及地獄中。",
    "X74n1470_013:0214a13_6": "以如是故。",
    "X74n1470_013:0214a13_7": "倍大苦受。",
    "X74n1470_013:0214a14_0": "如是種種無邊諸苦。",
    "X74n1470_013:0214a14_1": "罪報懺悔。",
    "X74n1470_013:0214a15_0": "第六有漏色界天中。",
    "X74n1470_013:0214a15_1": "不生愛樂心者。",
    "X74n1470_013:0214a15_2": "智慧之人。",
    "X74n1470_013:0214a15_3": "觀彼色界十六住處。",
    "X74n1470_013:0214a16_4": "一切諸天修於世禪。",
    "X74n1470_013:0214a16_5": "得生於彼。",
    "X74n1470_013:0214a16_6": "因既有為。",
    "X74n1470_013:0214a17_7": "是有漏法。",
    "X74n1470_013:0214a17_8": "苦未盡故。",
    "X74n1470_013:0214a17_9": "不得寂滅心意快樂及於種種其餘勝樂。",
    "X74n1470_013:0214a18_10": "是故苦受。",
    "X74n1470_013:0214a18_11": "又未到于樂彼岸故。",
    "X74n1470_013:0214a18_12": "是故在此苦流轉中。",
    "X74n1470_013:0214a19_13": "不知出道。",
    "X74n1470_013:0214a19_14": "以是義故。",
    "X74n1470_013:0214a19_15": "三惡趣中未得解脫。",
    "X74n1470_013:0214a20_16": "是故苦受。",
    "X74n1470_013:0214a20_17": "罪報懺悔。",
    "X74n1470_013:0214a21_0": "第七又觀彼無漏色界眾生。",
    "X74n1470_013:0214a21_1": "如是修習無漏禪故。",
    "X74n1470_013:0214a21_2": "得住彼天。",
    "X74n1470_013:0214a22_3": "以未具足滿八正道。",
    "X74n1470_013:0214a22_4": "是故苦受。",
    "X74n1470_013:0214a22_5": "為八正道欲滿足故。",
    "X74n1470_013:0214a23_6": "精勤方便。",
    "X74n1470_013:0214a23_7": "是故苦受。",
    "X74n1470_013:0214a23_8": "一切無學三摩提地心未得故。",
    "X74n1470_013:0214a24_9": "生於苦受。",
    "X74n1470_013:0214a24_10": "彼辟支佛諸陀羅尼未自在得。",
    "X74n1470_013:0214a24_11": "故生苦受。",
    "X74n1470_013:0214b01_12": "於諸如來三世境者。",
    "X74n1470_013:0214b01_13": "未自在得。",
    "X74n1470_013:0214b01_14": "故生苦受。",
    "X74n1470_013:0214b01_15": "一切眾生境界皆苦。",
    "X74n1470_013:0214b02_16": "如是眾生於色界中。",
    "X74n1470_013:0214b02_17": "若欲雙頭入般涅槃。",
    "X74n1470_013:0214b03_18": "如上所說種種諸苦。",
    "X74n1470_013:0214b03_19": "具足受之。",
    "X74n1470_013:0214b03_20": "罪報懺悔。",
    "X74n1470_013:0214b04_0": "第八觀無色天不生樂想。",
    "X74n1470_013:0214b04_1": "智慧之人。",
    "X74n1470_013:0214b04_2": "觀無色界四種天處。",
    "X74n1470_013:0214b05_3": "以能修習有漏三昧。",
    "X74n1470_013:0214b05_4": "故得生彼。",
    "X74n1470_013:0214b05_5": "一切漏中未得解脫。",
    "X74n1470_013:0214b06_6": "是故生苦。",
    "X74n1470_013:0214b06_7": "一切學地及無學地未得自在。",
    "X74n1470_013:0214b06_8": "是故生苦。",
    "X74n1470_013:0214b07_9": "不得聽聞諸佛正法。",
    "X74n1470_013:0214b07_10": "是故生苦。",
    "X74n1470_013:0214b07_11": "一切愛欲未畢竟斷。",
    "X74n1470_013:0214b08_12": "於流轉中不得自在。",
    "X74n1470_013:0214b08_13": "是故生苦。",
    "X74n1470_013:0214b08_14": "彼處壽終不得勝趣。",
    "X74n1470_013:0214b09_15": "生於邪見。",
    "X74n1470_013:0214b09_16": "如是大苦。",
    "X74n1470_013:0214b09_17": "一切三惡煩惱業道未能永斷。",
    "X74n1470_013:0214b10_18": "如是生苦。",
    "X74n1470_013:0214b10_19": "一切三惡道中未得度脫。",
    "X74n1470_013:0214b10_20": "如是生苦。",
    "X74n1470_013:0214b11_0": "罪報懺悔。",
    "X74n1470_013:0214b12_0": "我等為無明所覆。",
    "X74n1470_013:0214b12_1": "不識三界五趣罪因。",
    "X74n1470_013:0214b12_2": "今遇道場。",
    "X74n1470_013:0214b12_3": "方能覺知。",
    "X74n1470_013:0214b13_4": "歸命毗盧遮那如來。",
    "X74n1470_013:0214b13_5": "及一切賢聖海眾。",
    "X74n1470_013:0214b13_6": "燒香散華。",
    "X74n1470_013:0214b14_7": "業報重罪。",
    "X74n1470_013:0214b14_8": "發露懺悔。",
    "X74n1470_013:0214b14_9": "不敢覆藏。",
    "X74n1470_013:0214b14_10": "由此因緣。",
    "X74n1470_013:0214b14_11": "我及法界眾生海業報重罪。",
    "X74n1470_013:0214b15_12": "願皆清淨。",
    "X74n1470_013:0214b16_0": "次懺悔滅罪印呪",
    "X74n1470_013:0214b17_0": "唵薩栗末(二合)巴(引)巴眉悉普怛[口*捺]曷捺末日羅也莎曷(應誦三徧)　百劫積集罪　　一念悉盪除　　如火焚枯草　滅盡無有餘　我昔所造諸惡業　　皆由無始貪瞋癡　從身語意之所生　　一切我今皆懺悔懺悔已。",
    "X74n1470_013:0214b23_1": "至心歸命禮本尊毗盧遮那佛。",
    "X74n1470_013:0214b24_0": "○(白)眾等聽說經中無常偈",
    "X74n1470_013:0214c01_0": "　人生一世內　　妄想萬年期　　黃昏氣撮心　半夜命已盡　　眷屬皆捨去　　財物任他將　但持自善根　　險道充糧食"
}