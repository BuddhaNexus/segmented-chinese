[
    {
        "source_sentence": "佛說貧窮老公經",
        "from": "T17n0797a_001:0742c03_0",
        "context_with_next_sentence": true
    },
    {
        "source_sentence": "宋沙門慧簡譯",
        "from": "T17n0797a_001:0742c05_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T17n0797a_001:0742c06_0",
        "context_with_next_sentence": true
    },
    {
        "source_sentence": "千二百五十沙門俱，菩薩萬人。",
        "from": "T17n0797a_001:0742c07_13",
        "context_with_next_sentence": true
    },
    {
        "source_sentence": "爾時，天龍鬼神、無央數大眾共會，恭敬圍繞，聞佛說法無不歡喜。",
        "from": "T17n0797a_001:0742c09_3",
        "context_with_next_sentence": true
    },
    {
        "source_sentence": "時有一貧窮老公，年二百歲，眉生秀毛，耳出於頭，齒如齊貝，手過於膝，貌而視之，似如有相；",
        "from": "T17n0797a_001:0742c11_4",
        "context_with_next_sentence": true
    },
    {
        "source_sentence": "而貧窮辛苦，衣不蓋形，五體裸露，腹恒飢虛，行步纔動示有氣息。",
        "from": "T17n0797a_001:0742c12_13",
        "context_with_next_sentence": true
    },
    {
        "source_sentence": "聞佛在世心獨歡喜，晝夜發願，由來十年今始得果，扶杖而來求欲見佛，釋梵侍門勅不通之。",
        "from": "T17n0797a_001:0742c14_15",
        "context_with_next_sentence": true
    },
    {
        "source_sentence": "老公因大喚曰：",
        "from": "T17n0797a_001:0742c15_3",
        "context_with_next_sentence": true
    },
    {
        "source_sentence": "「我生世不幸，貧窮辛苦，飢餓寒凍，求死不得，活無所賴。",
        "from": "T17n0797a_001:0742c16_8",
        "context_with_next_sentence": true
    },
    {
        "source_sentence": "我聞世尊仁慈普逮，萬物蒙賴，莫不受恩，心獨歡喜，晝夜發願，由來十年，今始得果，是以遠來，乞一特見，求離眾苦。",
        "from": "T17n0797a_001:0742c18_21",
        "context_with_next_sentence": true
    },
    {
        "source_sentence": "而卿斷我，既違我願，又乖聖意，豈宜爾乎？",
        "from": "T17n0797a_001:0742c19_19",
        "context_with_next_sentence": true
    },
    {
        "source_sentence": "」佛已知之，顧語阿難：",
        "from": "T17n0797a_001:0742c20_8",
        "context_with_next_sentence": true
    },
    {
        "source_sentence": "「汝寧見耆年長壽有相老公，而羅罪未畢者乎？",
        "from": "T17n0797a_001:0742c21_9",
        "context_with_next_sentence": true
    },
    {
        "source_sentence": "」阿難長跪叉手白佛言：",
        "from": "T17n0797a_001:0742c21_20",
        "context_with_next_sentence": true
    },
    {
        "source_sentence": "「安有福耆壽而有羅罪，羅罪之人豈得有相？",
        "from": "T17n0797a_001:0742c22_19",
        "context_with_next_sentence": true
    },
    {
        "source_sentence": "生所未見，今在何許？",
        "from": "T17n0797a_001:0742c23_9",
        "context_with_next_sentence": true
    },
    {
        "source_sentence": "」佛言：",
        "from": "T17n0797a_001:0742c23_13",
        "context_with_next_sentence": true
    },
    {
        "source_sentence": "「近在門外。",
        "from": "T17n0797a_001:0742c23_19",
        "context_with_next_sentence": true
    },
    {
        "source_sentence": "釋梵斷之，可呼使前。",
        "from": "T17n0797a_001:0742c24_6",
        "context_with_next_sentence": true
    },
    {
        "source_sentence": "」於是老公匍匐肘進，見佛悲喜涕淚交流，為佛作禮，長跪叉手白佛言：",
        "from": "T17n0797a_001:0742c25_17",
        "context_with_next_sentence": true
    },
    {
        "source_sentence": "「我生世不幸，貧窮辛苦，飢餓寒凍，求死不得，活無所賴。",
        "from": "T17n0797a_001:0742c27_2",
        "context_with_next_sentence": true
    },
    {
        "source_sentence": "我聞世尊仁慈普逮，萬物蒙賴莫不受恩，心獨歡喜，晝夜發心，願一奉顏。",
        "from": "T17n0797a_001:0742c28_16",
        "context_with_next_sentence": true
    },
    {
        "source_sentence": "由來十年，今始得果，向在門外，久不得前。",
        "from": "T17n0797a_001:0742c29_14",
        "context_with_next_sentence": true
    },
    {
        "source_sentence": "計欲還去，氣力不堪，進退無路。",
        "from": "T17n0797a_001:0743a01_8",
        "context_with_next_sentence": true
    },
    {
        "source_sentence": "但恐命絕，穢污聖門，重增其罪。",
        "from": "T17n0797a_001:0743a02_2",
        "context_with_next_sentence": true
    },
    {
        "source_sentence": "不悟天尊，已哀矜之，得蒙前進，如此而死，無復恨矣！",
        "from": "T17n0797a_001:0743a03_6",
        "context_with_next_sentence": true
    },
    {
        "source_sentence": "唯欲速終畢罪，後世願得垂恩，賜其上慧。",
        "from": "T17n0797a_001:0743a04_4",
        "context_with_next_sentence": true
    },
    {
        "source_sentence": "」佛言：",
        "from": "T17n0797a_001:0743a04_8",
        "context_with_next_sentence": true
    },
    {
        "source_sentence": "「人之受生生死因緣，以多因緣致有罪根，今我為汝說其本源。",
        "from": "T17n0797a_001:0743a05_14",
        "context_with_next_sentence": true
    },
    {
        "source_sentence": "卿前世時，生豪強大國明慧王家，時為太子憍貴非凡，上為父母所珍，下為臣民所奉，用此恣意輕𣣋於人。",
        "from": "T17n0797a_001:0743a08_3",
        "context_with_next_sentence": true
    },
    {
        "source_sentence": "高目大視，矜抗邈然——財產巨億皆是民物，百姓貧窮皆坐課𣫍——唯知聚積，不知布施。",
        "from": "T17n0797a_001:0743a10_1",
        "context_with_next_sentence": true
    },
    {
        "source_sentence": "「時有貧寒沙門，名曰靜志，從遠國來故往詣卿，所求不多，唯乏法衣耳。",
        "from": "T17n0797a_001:0743a11_13",
        "context_with_next_sentence": true
    },
    {
        "source_sentence": "而卿了不當接，遇之甚惡，既不乞衣，又不與食，空坐著前，去復不聽。",
        "from": "T17n0797a_001:0743a13_3",
        "context_with_next_sentence": true
    },
    {
        "source_sentence": "晝夜七日七夕水漿斷絕，小有氣息，命在轉燭，而卿見此方大歡喜，聚眾看之以為至樂。",
        "from": "T17n0797a_001:0743a15_3",
        "context_with_next_sentence": true
    },
    {
        "source_sentence": "邊有侍臣，而諫卿曰：",
        "from": "T17n0797a_001:0743a15_13",
        "context_with_next_sentence": true
    },
    {
        "source_sentence": "『太子莫爾！",
        "from": "T17n0797a_001:0743a15_19",
        "context_with_next_sentence": true
    },
    {
        "source_sentence": "沙門慈恭、道德內存，凍之不寒，餓之不飢，所以來乞，欲為福耳！",
        "from": "T17n0797a_001:0743a17_6",
        "context_with_next_sentence": true
    },
    {
        "source_sentence": "既不施與，安使窮逼？",
        "from": "T17n0797a_001:0743a17_16",
        "context_with_next_sentence": true
    },
    {
        "source_sentence": "幸發遣之，莫招其罪。",
        "from": "T17n0797a_001:0743a18_4",
        "context_with_next_sentence": true
    },
    {
        "source_sentence": "』「太子答曰：",
        "from": "T17n0797a_001:0743a18_11",
        "context_with_next_sentence": true
    },
    {
        "source_sentence": "『此是何人？",
        "from": "T17n0797a_001:0743a18_17",
        "context_with_next_sentence": true
    },
    {
        "source_sentence": "詐稱道德。",
        "from": "T17n0797a_001:0743a18_22",
        "context_with_next_sentence": true
    },
    {
        "source_sentence": "試小困之，纔不令死。",
        "from": "T17n0797a_001:0743a19_8",
        "context_with_next_sentence": true
    },
    {
        "source_sentence": "正爾放去，無所憂也。",
        "from": "T17n0797a_001:0743a19_18",
        "context_with_next_sentence": true
    },
    {
        "source_sentence": "』即便遣去，驅逐出國。",
        "from": "T17n0797a_001:0743a20_7",
        "context_with_next_sentence": true
    },
    {
        "source_sentence": "「未出國界十餘里中，遭逢餓賊，欲殺噉之。",
        "from": "T17n0797a_001:0743a21_6",
        "context_with_next_sentence": true
    },
    {
        "source_sentence": "沙門因言曰：",
        "from": "T17n0797a_001:0743a21_12",
        "context_with_next_sentence": true
    },
    {
        "source_sentence": "『我是貧凍沙門，羸瘦骨立，肉既腥臊，不中噉也。",
        "from": "T17n0797a_001:0743a22_13",
        "context_with_next_sentence": true
    },
    {
        "source_sentence": "空當見殺，而無所任。",
        "from": "T17n0797a_001:0743a23_2",
        "context_with_next_sentence": true
    },
    {
        "source_sentence": "』「餓賊曰：",
        "from": "T17n0797a_001:0743a23_8",
        "context_with_next_sentence": true
    },
    {
        "source_sentence": "『我飢困累日，但食土耳。",
        "from": "T17n0797a_001:0743a23_20",
        "context_with_next_sentence": true
    },
    {
        "source_sentence": "卿雖小瘦，故是肉也，終不相放，但當就死。",
        "from": "T17n0797a_001:0743a24_16",
        "context_with_next_sentence": true
    },
    {
        "source_sentence": "』如此前却紛紜良久。",
        "from": "T17n0797a_001:0743a25_4",
        "context_with_next_sentence": true
    },
    {
        "source_sentence": "「太子得知，便往救曰：",
        "from": "T17n0797a_001:0743a25_15",
        "context_with_next_sentence": true
    },
    {
        "source_sentence": "『我已不能乞其衣食，寧當復使餓賊殺之耶？",
        "from": "T17n0797a_001:0743a26_13",
        "context_with_next_sentence": true
    },
    {
        "source_sentence": "』賊見太子，皆各叩頭首過謝罪，放沙門去。",
        "from": "T17n0797a_001:0743a27_12",
        "context_with_next_sentence": true
    },
    {
        "source_sentence": "「時沙門者，今彌勒菩薩是也；",
        "from": "T17n0797a_001:0743a28_5",
        "context_with_next_sentence": true
    },
    {
        "source_sentence": "憍貴太子者，今卿是也。",
        "from": "T17n0797a_001:0743a28_16",
        "context_with_next_sentence": true
    },
    {
        "source_sentence": "卿今受此貧窮之罪者，坐前慳貪也；",
        "from": "T17n0797a_001:0743a29_12",
        "context_with_next_sentence": true
    },
    {
        "source_sentence": "所以得長壽者，活救沙門之命也。",
        "from": "T17n0797a_001:0743b01_7",
        "context_with_next_sentence": true
    },
    {
        "source_sentence": "罪福報應，如影隨形，如響應聲。",
        "from": "T17n0797a_001:0743b02_2",
        "context_with_next_sentence": true
    },
    {
        "source_sentence": "」老公白佛：",
        "from": "T17n0797a_001:0743b02_8",
        "context_with_next_sentence": true
    },
    {
        "source_sentence": "「去事已爾，願畢於今。",
        "from": "T17n0797a_001:0743b02_19",
        "context_with_next_sentence": true
    },
    {
        "source_sentence": "願得以垂殘之命，得作沙門，後生世世常侍佛邊。",
        "from": "T17n0797a_001:0743b03_18",
        "context_with_next_sentence": true
    },
    {
        "source_sentence": "」佛言：",
        "from": "T17n0797a_001:0743b04_1",
        "context_with_next_sentence": true
    },
    {
        "source_sentence": "「善哉！",
        "from": "T17n0797a_001:0743b04_5",
        "context_with_next_sentence": true
    },
    {
        "source_sentence": "善哉！",
        "from": "T17n0797a_001:0743b04_8",
        "context_with_next_sentence": true
    },
    {
        "source_sentence": "」應時，老公鬚髮墮地，法衣自然著身體，氣力強健，耳目聰明，即得上慧入三昧門。",
        "from": "T17n0797a_001:0743b06_2",
        "context_with_next_sentence": true
    },
    {
        "source_sentence": "爾時，世尊以偈頌曰：",
        "from": "T17n0797a_001:0743b06_12",
        "context_with_next_sentence": true
    },
    {
        "source_sentence": "「汝昔為太子，　　不識仁義方，",
        "from": "T17n0797a_001:0743b07_0",
        "context_with_next_sentence": true
    },
    {
        "source_sentence": "憍貴自放恣，　　恃為大國王，",
        "from": "T17n0797a_001:0743b08_0",
        "context_with_next_sentence": true
    },
    {
        "source_sentence": "自謂無罪福，　　以此可保常。",
        "from": "T17n0797a_001:0743b09_13",
        "context_with_next_sentence": true
    },
    {
        "source_sentence": "豈悟生死對，　　於今受其殃？",
        "from": "T17n0797a_001:0743b10_13",
        "context_with_next_sentence": true
    },
    {
        "source_sentence": "從罪復蒙祐，　　得覩天中天，",
        "from": "T17n0797a_001:0743b11_0",
        "context_with_next_sentence": true
    },
    {
        "source_sentence": "能脫既往罪，　　垂命入法門。",
        "from": "T17n0797a_001:0743b12_13",
        "context_with_next_sentence": true
    },
    {
        "source_sentence": "永離慳貪心，　　長受智慧根，",
        "from": "T17n0797a_001:0743b13_0",
        "context_with_next_sentence": true
    },
    {
        "source_sentence": "世世侍佛邊，　　保壽萬劫存。",
        "from": "T17n0797a_001:0743b14_13",
        "context_with_next_sentence": true
    },
    {
        "source_sentence": "」於是，老公比丘聞經歡喜，為佛作禮。",
        "from": "T17n0797a_001:0743b15_16",
        "context_with_next_sentence": true
    },
    {
        "source_sentence": "爾時，世尊顧語阿難：",
        "from": "T17n0797a_001:0743b16_5",
        "context_with_next_sentence": true
    },
    {
        "source_sentence": "「若有誦斯經者，當見賢劫千佛。",
        "from": "T17n0797a_001:0743b16_20",
        "context_with_next_sentence": true
    },
    {
        "source_sentence": "行斯經者，令後世宣傳，當從彌勒佛受決。",
        "from": "T17n0797a_001:0743b17_18",
        "context_with_next_sentence": true
    },
    {
        "source_sentence": "如來廣長舌，所語無有異。",
        "from": "T17n0797a_001:0743b18_10",
        "context_with_next_sentence": true
    },
    {
        "source_sentence": "」一切大眾聞佛說已，歡喜受持，為佛作禮。",
        "from": "T17n0797a_001:0743b19_9",
        "context_with_next_sentence": true
    },
    {
        "source_sentence": "佛說貧窮老公經",
        "from": "T17n0797a_001:0743b20_100",
        "context_with_next_sentence": false
    }
]