{
    "T22n1428_058:0994a15_0": "四分律卷第五十八(第四分之九)",
    "T22n1428_058:0994a17_0": "姚秦罽賓三藏佛陀耶舍",
    "T22n1428_058:0994a18_0": "共竺佛念等譯",
    "T22n1428_058:0994a19_0": "毘尼增一之二",
    "T22n1428_058:0994a20_0": "爾時佛告諸比丘：「有三羯磨，攝一切羯磨。",
    "T22n1428_058:0994a21_0": "何等三？",
    "T22n1428_058:0994a21_1": "白羯磨、白二羯磨、白四羯磨，是為三羯磨攝一切羯磨。」",
    "T22n1428_058:0994a22_2": "佛說如是，諸比丘聞歡喜，信樂受持。",
    "T22n1428_058:0994a24_0": "爾時世尊在王舍城，告諸比丘：「有三非法與憶念毘尼。",
    "T22n1428_058:0994a25_1": "何等三？",
    "T22n1428_058:0994a25_2": "若比丘犯重罪，若波羅夷、若僧伽婆尸沙、若偷蘭遮。",
    "T22n1428_058:0994a26_3": "時餘比丘言：『犯波羅夷、僧伽婆尸沙、偷蘭遮。』",
    "T22n1428_058:0994a27_4": "問言：『汝憶犯波羅夷、僧伽婆尸沙、偷蘭遮不？』",
    "T22n1428_058:0994a28_5": "彼言：『根本不見。",
    "T22n1428_058:0994a29_6": "諸長老！",
    "T22n1428_058:0994a29_7": "我不憶犯波羅夷、僧伽婆尸沙、偷蘭遮，莫難詰問我。』",
    "T22n1428_058:0994b01_8": "而諸比丘故難詰不止，彼從僧乞憶念毘尼。",
    "T22n1428_058:0994b02_9": "若僧與彼憶念毘尼，是為非法與憶念毘尼。",
    "T22n1428_058:0994b03_10": "若有比丘，犯重罪波羅夷、僧伽婆尸沙、偷蘭遮。",
    "T22n1428_058:0994b04_11": "時餘比丘言：『犯波羅夷、僧伽婆尸沙、偷蘭遮。』",
    "T22n1428_058:0994b05_12": "餘比丘問言：『汝憶犯波羅夷、僧伽婆尸沙、偷蘭遮不？』",
    "T22n1428_058:0994b07_13": "彼言：『根本不見。",
    "T22n1428_058:0994b07_14": "諸長老！",
    "T22n1428_058:0994b07_15": "我不憶念犯如是重罪，我犯小罪當懺悔清淨。",
    "T22n1428_058:0994b08_16": "諸長老！",
    "T22n1428_058:0994b09_0": "莫難詰問我。』",
    "T22n1428_058:0994b09_1": "而諸比丘故難詰不止，彼從僧乞憶念毘尼。",
    "T22n1428_058:0994b10_2": "若僧與憶念毘尼，是為非法與憶念毘尼。",
    "T22n1428_058:0994b11_3": "若有比丘，犯重罪波羅夷、僧伽婆尸沙、偷蘭遮。",
    "T22n1428_058:0994b12_4": "餘比丘語言：『汝憶犯重罪波羅夷、僧伽婆尸沙、偷蘭遮不？』",
    "T22n1428_058:0994b13_5": "彼言：『根本不見。",
    "T22n1428_058:0994b14_6": "諸長老！",
    "T22n1428_058:0994b14_7": "我不憶犯重罪波羅夷、僧伽婆尸沙、偷蘭遮，我犯小罪已懺悔清淨。",
    "T22n1428_058:0994b15_8": "諸長老！",
    "T22n1428_058:0994b16_9": "莫為難詰問我。』",
    "T22n1428_058:0994b16_10": "而諸比丘故難詰不止，彼從僧乞憶念毘尼。",
    "T22n1428_058:0994b17_11": "僧若與作憶念毘尼，非法。",
    "T22n1428_058:0994b18_12": "是為三種非法與憶念毘尼。",
    "T22n1428_058:0994b18_13": "有三種如法與憶念毘尼：若比丘不犯重罪波羅夷、僧伽婆尸沙、偷蘭遮。",
    "T22n1428_058:0994b20_14": "餘比丘言：『犯重罪波羅夷、僧伽婆尸沙、偷蘭遮。』",
    "T22n1428_058:0994b21_15": "問言：『汝憶犯如是重罪波羅夷、僧伽婆尸沙、偷蘭遮不？』",
    "T22n1428_058:0994b22_16": "彼不憶犯便作是言：『諸長老！",
    "T22n1428_058:0994b23_17": "我不憶犯如是重罪波羅夷、僧伽婆尸沙、偷蘭遮。",
    "T22n1428_058:0994b24_18": "諸長老！",
    "T22n1428_058:0994b24_19": "莫難詰問我。』",
    "T22n1428_058:0994b25_20": "而諸比丘故難詰不止。",
    "T22n1428_058:0994b25_21": "彼廣憶念，從僧乞憶念毘尼。",
    "T22n1428_058:0994b26_22": "僧若與憶念毘尼，是為如法與憶念毘尼。",
    "T22n1428_058:0994b27_23": "若比丘不犯重罪波羅夷、僧伽婆尸沙、偷蘭遮。",
    "T22n1428_058:0994b28_24": "餘比丘言：『犯重罪波羅夷、僧伽婆尸沙、偷蘭遮。』",
    "T22n1428_058:0994b29_25": "問言：『汝犯波羅夷、僧伽婆尸沙、偷蘭遮憶不？』",
    "T22n1428_058:0994c01_26": "彼言：『不憶犯。』",
    "T22n1428_058:0994c01_27": "便作是言：『長老！",
    "T22n1428_058:0994c02_28": "我不憶犯如是重罪波羅夷、僧伽婆尸沙、偷蘭遮，我犯小罪當如法懺悔清淨。",
    "T22n1428_058:0994c04_29": "諸長老！",
    "T22n1428_058:0994c04_30": "莫難詰問我。』",
    "T22n1428_058:0994c04_31": "而諸比丘故難詰不止。",
    "T22n1428_058:0994c05_32": "彼廣憶念，從僧乞憶念毘尼。",
    "T22n1428_058:0994c05_33": "若僧與憶念毘尼，是為如法與憶念毘尼。",
    "T22n1428_058:0994c06_34": "若比丘不犯重罪波羅夷、僧伽婆尸沙、偷蘭遮，餘比丘言：『犯重罪波羅夷、僧伽婆尸沙、偷蘭遮。』",
    "T22n1428_058:0994c08_35": "問言：『汝犯如是重罪波羅夷、僧伽婆尸沙、偷蘭遮，憶不？』",
    "T22n1428_058:0994c10_36": "彼不憶犯便作是言：『長老！",
    "T22n1428_058:0994c10_37": "我不憶犯如是重罪波羅夷、僧伽婆尸沙、偷蘭遮，我犯小罪已懺悔清淨。",
    "T22n1428_058:0994c12_38": "諸長老！",
    "T22n1428_058:0994c12_39": "莫難詰問我。』",
    "T22n1428_058:0994c13_40": "而諸比丘故難詰不止。",
    "T22n1428_058:0994c13_41": "彼廣憶念，從僧乞憶念毘尼。",
    "T22n1428_058:0994c14_42": "僧若與憶念毘尼，是為三種如法與憶念毘尼。",
    "T22n1428_058:0994c16_0": "「復有三非法與不癡毘尼。",
    "T22n1428_058:0994c16_1": "若比丘不癡狂而詐為癡狂，多犯不淨行非沙門法。",
    "T22n1428_058:0994c17_2": "餘比丘言：『汝犯重罪波羅夷、僧伽婆尸沙、偷蘭遮。』",
    "T22n1428_058:0994c19_0": "彼作是言：『我顛狂心亂，多犯不淨行非沙門法，此非我故作，是癡狂故耳。",
    "T22n1428_058:0994c20_1": "諸長老！",
    "T22n1428_058:0994c20_2": "莫難詰問我。』",
    "T22n1428_058:0994c21_3": "而諸比丘故難詰不止，彼從僧乞不癡毘尼。",
    "T22n1428_058:0994c22_4": "若僧與不癡毘尼，是為非法與不癡毘尼。",
    "T22n1428_058:0994c23_5": "若比丘不癡狂而詐為癡狂，多犯不淨行非沙門法，餘比丘言：『犯重罪波羅夷、僧伽婆尸沙、偷蘭遮。』",
    "T22n1428_058:0994c25_6": "問言：『汝憶犯重罪波羅夷、僧伽婆尸沙、偷蘭遮不？』",
    "T22n1428_058:0994c26_7": "彼言：『我先癡狂心亂，多犯不淨行非沙門法，非我故作，是癡狂故作耳。",
    "T22n1428_058:0994c28_8": "如人憶夢中事，我亦如是。",
    "T22n1428_058:0994c28_9": "諸長老！",
    "T22n1428_058:0994c29_10": "莫為難詰問我。』",
    "T22n1428_058:0994c29_11": "而諸比丘故難詰不止，彼從僧乞不癡毘尼。",
    "T22n1428_058:0995a01_12": "僧若與不癡毘尼，是為非法與不癡毘尼。",
    "T22n1428_058:0995a02_13": "若比丘不癡狂而詐為癡狂，多犯不淨行非沙門法，餘比丘言：『犯重罪波羅夷、僧伽婆尸沙、偷蘭遮。』",
    "T22n1428_058:0995a04_14": "問言：『汝憶犯重罪波羅夷、僧伽婆尸沙、偷蘭遮不？』",
    "T22n1428_058:0995a05_15": "彼言：『我先癡狂故耳，如人從高墜下攬少草木。",
    "T22n1428_058:0995a07_16": "諸長老！",
    "T22n1428_058:0995a07_17": "莫為難詰問我。』",
    "T22n1428_058:0995a07_18": "而諸比丘故難詰不止，彼從僧乞不癡毘尼。",
    "T22n1428_058:0995a08_19": "若僧與不癡毘尼，是為非法與不癡毘尼。",
    "T22n1428_058:0995a09_20": "是為三非法與不癡毘尼。",
    "T22n1428_058:0995a10_21": "復有三種如法與不癡毘尼，若比丘狂癡故，多犯不淨行非沙門法，彼後還得心，餘比丘言：『汝犯如是重罪波羅夷、僧伽婆尸沙、偷蘭遮，憶不？』",
    "T22n1428_058:0995a13_22": "彼言：『我先癡狂故，多犯不淨行非沙門法，非我故作，是狂故耳。",
    "T22n1428_058:0995a15_0": "諸長老！",
    "T22n1428_058:0995a15_1": "莫為難詰問我。』",
    "T22n1428_058:0995a15_2": "而諸比丘故難詰不止。",
    "T22n1428_058:0995a16_3": "彼癡狂止，從僧乞不癡毘尼。",
    "T22n1428_058:0995a16_4": "若僧與不癡毘尼，是為如法與不癡毘尼。",
    "T22n1428_058:0995a17_5": "若比丘狂癡故，多犯不淨行非沙門法，彼後還得心，餘比丘言：『汝犯如是重罪波羅夷、僧伽婆尸沙、偷蘭遮，憶不？』",
    "T22n1428_058:0995a20_6": "彼言：『我先狂癡故，多犯不淨行非沙門法，非我故作，是癡狂故耳，如人憶夢中所作。",
    "T22n1428_058:0995a22_7": "諸長老！",
    "T22n1428_058:0995a22_8": "莫為難詰問我。』",
    "T22n1428_058:0995a22_9": "而諸比丘故難詰不止，彼從僧乞不癡毘尼。",
    "T22n1428_058:0995a23_10": "僧若與不癡毘尼，是為如法與不癡毘尼。",
    "T22n1428_058:0995a24_11": "若比丘狂癡故，多犯不淨行非沙門法，餘比丘言：『汝犯重罪波羅夷、僧伽婆尸沙、偷蘭遮，憶不？』",
    "T22n1428_058:0995a27_0": "彼言：『我先狂癡故，多犯不淨行非沙門法，非我故作，是狂癡耳，我憶如人從高墜下攬少草木。",
    "T22n1428_058:0995a29_1": "諸長老！",
    "T22n1428_058:0995a29_2": "莫為難詰問我。』",
    "T22n1428_058:0995a29_3": "而諸比丘故難詰不止，彼從僧乞不癡毘尼。",
    "T22n1428_058:0995b01_4": "若僧與不癡毘尼，是為如法與不癡毘尼。",
    "T22n1428_058:0995b02_5": "是為三如法與不癡毘尼。",
    "T22n1428_058:0995b03_6": "「有三種調法：呵責、擯出、依止，是為三種調法。",
    "T22n1428_058:0995b04_7": "有三滅法：用多人語、罪處所、草覆地，是為三滅法。",
    "T22n1428_058:0995b05_8": "復有三法，應喚比丘著現前已作白然後作三羯磨，我說是如法得處所羯磨成就。",
    "T22n1428_058:0995b07_9": "若比丘憙鬪諍，僧應與作三種羯磨：若呵責羯磨、若擯羯磨、若依止羯磨。」",
    "T22n1428_058:0995b09_10": "佛說如是，諸比丘聞歡喜，信樂受持。",
    "T22n1428_058:0995b11_0": "爾時佛告諸比丘：「有三法不應與受大戒：一破戒、二破見、三破威儀，有如是三法不應與受大戒。",
    "T22n1428_058:0995b13_1": "有三法應與受大戒：不破戒、不破見、不破威儀，有如是三法應與受大戒。",
    "T22n1428_058:0995b15_2": "比丘有三法，僧應與作呵責羯磨：破戒、破見、破威儀，有如是三法僧應與作呵責羯磨，若擯羯磨、依止羯磨、遮不至白衣家羯磨，舉羯磨亦如是。",
    "T22n1428_058:0995b18_3": "被舉人有三法，不應為解羯磨：應見不見、應懺不懺、應捨不捨，有如是三法，不應為解羯磨。",
    "T22n1428_058:0995b20_4": "被舉者有三法，應為解羯磨：應見而見、應懺而懺、應捨而捨，有是三法應為解羯磨。",
    "T22n1428_058:0995b22_5": "被舉人有三法，不應為解羯磨：應見不見、應懺不懺、應信不信，有如是三法不應為解羯磨。",
    "T22n1428_058:0995b25_6": "被舉人有三法應為解羯磨：應見而見、應懺而懺、應信而信，有如是三法應為解羯磨。",
    "T22n1428_058:0995b27_7": "比丘有三法，應與作遮不至白衣家羯磨：在白衣前毀訾佛、法、僧，有如是三法應與作遮不至白衣家羯磨。",
    "T22n1428_058:0995b29_8": "與比丘作遮不至白衣家羯磨時，應以三法量宜：稱量比丘、稱量白衣、稱量事。",
    "T22n1428_058:0995c02_9": "有三法：稱量比丘、稱量白衣、稱量羯磨。",
    "T22n1428_058:0995c03_10": "有三法：稱量比丘、稱量白衣、稱量犯。",
    "T22n1428_058:0995c04_11": "復有三法：實不實、作不作、應與作遮不至白衣家羯磨不應與作遮不至白衣家羯磨，是為與比丘三事量宜作遮不至白衣家羯磨。",
    "T22n1428_058:0995c07_12": "復有三法作呵責羯磨，非法非毘尼羯磨不成不得處所。",
    "T22n1428_058:0995c08_13": "何等三？",
    "T22n1428_058:0995c08_14": "不作舉、不作憶念、不作自言，是為三。",
    "T22n1428_058:0995c09_15": "復有三法：不犯、犯不可懺罪、若已懺罪，是為三。",
    "T22n1428_058:0995c11_0": "復有三：不作舉、非法、別眾。",
    "T22n1428_058:0995c11_1": "復有三：不作憶念、非法、別眾。",
    "T22n1428_058:0995c12_2": "復有三：不作自言、非法、別眾。",
    "T22n1428_058:0995c13_3": "復有三：不犯、非法、別眾。",
    "T22n1428_058:0995c13_4": "復有三：犯不可懺罪、非法、別眾。",
    "T22n1428_058:0995c14_5": "復有三：犯罪已懺、非法、別眾。",
    "T22n1428_058:0995c15_6": "復有三：不現前、非法、別眾。",
    "T22n1428_058:0995c15_7": "有如是三法作呵責，非法非毘尼羯磨不成不得處所。",
    "T22n1428_058:0995c16_8": "有三法作呵責，如法如毘尼羯磨成就得處所(即反上句是不復煩文，故不出耳)。",
    "T22n1428_058:0995c18_9": "「有三事弄失精，犯僧伽婆尸沙：若憶念、若弄、若失不淨，有如是三事，犯僧伽婆尸沙。",
    "T22n1428_058:0995c20_10": "復有三事：若憶念、若弄、若欲出青色不淨若失青不淨，僧伽婆尸沙。",
    "T22n1428_058:0995c22_11": "若憶念、若弄，若欲出青不淨乃出黃不淨，若赤、若白、若黑、若酪色、若酪漿色不淨者，僧伽婆尸沙。",
    "T22n1428_058:0995c24_12": "若憶念、若弄，乃至欲出酪漿色不淨若出，僧伽婆尸沙。",
    "T22n1428_058:0995c25_13": "若憶念、若弄，欲出酪漿色不淨，乃出青黃赤白黑不淨，僧伽婆尸沙。",
    "T22n1428_058:0995c27_14": "如是為樂故、為藥故、為試出故、為福德故、為祀天故、為善道故、為施故、為種子故、為憍恣故、為試力故、為顏色故、為輕慢故，一切僧伽婆尸沙。",
    "T22n1428_058:0996a01_15": "於內色亦如是；於外色亦如是；於內外色亦如是；若於水、若風、若虛空亦如是。",
    "T22n1428_058:0996a03_16": "「有三種人犯：不癲狂、不錯亂、不痛惱，是為三種人犯。",
    "T22n1428_058:0996a05_17": "有三種人不犯：若顛狂、錯亂、痛惱，是為三種人不犯。",
    "T22n1428_058:0996a06_18": "「有於三種眾生行婬犯波羅夷：人、非人、畜生，是為於三種眾生行婬波羅夷。",
    "T22n1428_058:0996a08_19": "復有三種：婦女、童女、二根。",
    "T22n1428_058:0996a08_20": "復有三：婦女、童女、黃門。",
    "T22n1428_058:0996a09_21": "復有三：婦女、童女、男子。",
    "T22n1428_058:0996a09_22": "復有三：男子、二根、黃門。",
    "T22n1428_058:0996a10_23": "復於三種婦女行婬犯波羅夷：人婦女、非人婦女、畜生婦女。",
    "T22n1428_058:0996a11_24": "童女亦如是；二根亦如是；黃門亦如是；男子亦如是。",
    "T22n1428_058:0996a13_0": "人婦女三處行婬波羅夷：大、小便道、口中。",
    "T22n1428_058:0996a13_1": "非人婦女、畜生婦女、人童女、非人童女、畜生童女；人二根、非人二根、畜生二根亦如是。",
    "T22n1428_058:0996a15_2": "「有三種作盜犯波羅夷：若自取、若現前指示取、若遣使取。",
    "T22n1428_058:0996a17_3": "復有三：不作己有想取、不暫取、非親厚取。",
    "T22n1428_058:0996a18_4": "復有三：若他物、若他物想、若舉離本處。",
    "T22n1428_058:0996a19_5": "「有三種斷命波羅夷：若人作人想、若以身、若以口斷命，是為三種斷命波羅夷。",
    "T22n1428_058:0996a21_6": "有三種斷人命不犯波羅夷：人作非人想、若以身、若以口斷命，是為三種斷人命不犯波羅夷。",
    "T22n1428_058:0996a23_7": "「有三種自稱得上人法波羅夷：不得言得、不入言入、不證言證，是為三種。",
    "T22n1428_058:0996a25_8": "復有三種：身犯、口犯、身口犯，是為三(此中三犯，更復有四句異名，一句言、三種相，二句言、三種呪，三句言、三非威儀，四句言、三邪命)。",
    "T22n1428_058:0996a27_9": "復有三：貪、恚、癡，是為三。",
    "T22n1428_058:0996a27_10": "復有三：身欲、口欲、身口欲，是為三。",
    "T22n1428_058:0996a28_11": "復有三：身恚、口恚、身口恚，是為三。",
    "T22n1428_058:0996a29_12": "復有三：身癡、口癡、身口癡，是為三。",
    "T22n1428_058:0996b01_13": "復有三：身欲害、口欲害、身口欲害，是為三；恚癡亦如是。",
    "T22n1428_058:0996b02_14": "「有三種人犯：一僧、二眾多人、三一人。",
    "T22n1428_058:0996b03_15": "有三種人懺悔：若僧、若眾多人、若一人。",
    "T22n1428_058:0996b04_16": "有三種人應受懺悔：若僧、若眾多人、若一人。",
    "T22n1428_058:0996b05_17": "有三種人犯尼薩耆：若僧、若眾多人、若一人。",
    "T22n1428_058:0996b06_18": "犯尼薩耆應在三種人前捨：若僧、若眾多人、若一人。",
    "T22n1428_058:0996b07_19": "有三種人應受尼薩耆：若僧、若眾多人、若一人。",
    "T22n1428_058:0996b08_20": "「有三種默然：有知而默然、有不知而默然、有癡而默然。",
    "T22n1428_058:0996b09_21": "「有三種住：戒住、見住、羯磨住。",
    "T22n1428_058:0996b10_22": "復有三：戒住、見住、威儀住。",
    "T22n1428_058:0996b11_23": "復有三：戒住、見住、命住。",
    "T22n1428_058:0996b11_24": "「復有三種人諍：若僧、若眾多人、若一人。",
    "T22n1428_058:0996b12_25": "有三種人起諍：若僧、若眾多人、若一人。",
    "T22n1428_058:0996b13_26": "有三種人捨諍：若僧、若眾多人、若一人。",
    "T22n1428_058:0996b14_27": "應三種人前捨：若僧、若眾多人、若一人。",
    "T22n1428_058:0996b15_28": "有三種人滅諍：若僧、若眾多人、若一人。",
    "T22n1428_058:0996b16_29": "有三種人應滅諍：若僧、若眾多人、若一人。",
    "T22n1428_058:0996b17_30": "有三種人得滅諍：若僧、若眾多人、若一人。",
    "T22n1428_058:0996b18_31": "「比丘有三種正語，應語比丘：破戒、破見、破威儀。",
    "T22n1428_058:0996b19_32": "舉他比丘應以三事：若見、若聞、若疑。",
    "T22n1428_058:0996b20_33": "有三種覆：覆破戒、覆破見、覆破威儀。",
    "T22n1428_058:0996b21_0": "有三種發露：破戒、破見、破威儀。",
    "T22n1428_058:0996b21_1": "有三種懺悔：破戒、破見、破威儀。",
    "T22n1428_058:0996b22_2": "有三種放逸羯磨：破戒羯磨、破見羯磨、破威儀羯磨。",
    "T22n1428_058:0996b23_3": "「有三學：增戒學、增心學、增慧學，是為三學。",
    "T22n1428_058:0996b24_4": "復有三學：威儀學、淨行學、波羅提木叉學，是為三學。」",
    "T22n1428_058:0996b25_5": "爾時有眾多比丘，往世尊所，頭面禮足却坐一面，白世尊言：「大德是法之主，說言學，云何為學？」",
    "T22n1428_058:0996b28_6": "佛告諸比丘：「學於戒故言學。",
    "T22n1428_058:0996b28_7": "云何學戒？",
    "T22n1428_058:0996b29_8": "增戒學、增心學、增慧學，是故言學。",
    "T22n1428_058:0996b29_9": "彼增戒學、增心學、增慧學時，得調伏貪欲、瞋恚、愚癡盡。",
    "T22n1428_058:0996c02_10": "彼得貪欲瞋癡盡已，不造不善、不近諸惡，是故言學。」",
    "T22n1428_058:0996c03_11": "佛說如是，諸比丘聞，歡喜信樂受持。",
    "T22n1428_058:0996c04_12": "爾時佛問諸比丘：「汝云何學？",
    "T22n1428_058:0996c04_13": "云何為學？」",
    "T22n1428_058:0996c05_14": "諸比丘白佛言：「大德是法之根本、為法之主，如世尊向所說，我等受持故言學。」",
    "T22n1428_058:0996c07_15": "「復有三學：增戒學、增心學、增慧學，學此三學，得須陀洹、斯陀含、阿那含、阿羅漢果，是故當勤精進學此三學。」",
    "T22n1428_058:0996c10_0": "爾時阿難在波羅梨子城雞園中。",
    "T22n1428_058:0996c10_1": "時有孔雀冠婆羅門至阿難所，問訊已在一面坐，白阿難言：「沙門瞿曇！",
    "T22n1428_058:0996c12_2": "何故為諸比丘制增戒學、增淨行學、增波羅提木叉學？」",
    "T22n1428_058:0996c13_3": "阿難答言：「所以爾者，為調伏貪欲、瞋恚、愚癡令盡故，世尊為諸比丘制戒。」",
    "T22n1428_058:0996c15_4": "復問言：「若比丘得阿羅漢漏盡，彼何所學？」",
    "T22n1428_058:0996c16_5": "阿難答言：「貪欲、瞋恚、愚癡盡，不造不善，不近諸惡，所作已辦，名為無學。」",
    "T22n1428_058:0996c18_6": "婆羅門言：「如向所說便為無學耶？」",
    "T22n1428_058:0996c19_7": "阿難答言：「如是。」",
    "T22n1428_058:0996c19_8": "阿難說如是，孔雀冠婆羅門聞已，歡喜信樂受持。",
    "T22n1428_058:0996c21_0": "爾時世尊在摩竭國崩伽彌村中，為諸比丘無數方便說戒法。",
    "T22n1428_058:0996c22_1": "時有舊住比丘，於迦葉姓中出家，此比丘聞世尊說法，不生信樂愁憂不樂：「世尊數恐我等。」",
    "T22n1428_058:0996c24_2": "於是世尊移往王舍城。",
    "T22n1428_058:0996c25_3": "去未久，彼迦葉比丘心自悔恨：「我無利、不善得。",
    "T22n1428_058:0996c26_4": "世尊為諸比丘無數方便說戒，而我不生信樂，愁憂不樂而言：『世尊數恐我等。』",
    "T22n1428_058:0996c28_5": "我今寧可於世尊前至誠悔過耶？」",
    "T22n1428_058:0996c29_6": "時彼比丘即持衣鉢，往王舍城到世尊所，頭面禮足却坐一面，以此因緣具白世尊，從坐起頭面禮足至誠悔過言：「大德！",
    "T22n1428_058:0997a02_7": "我愚癡無智不善，而世尊為諸比丘無數方便說戒法，而我生不信樂心，懷憂惱言：『世尊數恐我等。』",
    "T22n1428_058:0997a05_8": "唯願大德！",
    "T22n1428_058:0997a05_9": "受我悔過。」",
    "T22n1428_058:0997a05_10": "佛告比丘言：「汝自懺悔愚癡無智不善，我為諸比丘說戒，汝自不信樂，心懷憂惱言：『世尊數恐我等。』",
    "T22n1428_058:0997a08_11": "於我法中能至誠如法懺悔者，便得增益，汝懺悔應生厭離心。",
    "T22n1428_058:0997a09_12": "汝比丘至誠如法懺悔，我為受之。」",
    "T22n1428_058:0997a10_13": "時彼迦葉比丘，禮佛足已却坐一面，佛告言：「若上座既不學戒亦不讚歎戒，若有餘比丘樂學戒讚歎戒者，亦復不能以時勸勉讚歎。",
    "T22n1428_058:0997a13_14": "迦葉比丘！",
    "T22n1428_058:0997a14_15": "我不讚歎如是上座。",
    "T22n1428_058:0997a14_16": "何以故？",
    "T22n1428_058:0997a14_17": "若我讚歎者，令諸比丘親近。",
    "T22n1428_058:0997a15_18": "若有親近者，令餘人習學其法。",
    "T22n1428_058:0997a16_19": "若有習學其法，長夜受苦。",
    "T22n1428_058:0997a16_20": "是故迦葉比丘！",
    "T22n1428_058:0997a17_21": "我見如是上座過失故不讚歎。",
    "T22n1428_058:0997a17_22": "若中下座亦如是。」",
    "T22n1428_058:0997a18_23": "(此上中下座，是不如法者。",
    "T22n1428_058:0997a18_24": "其次應有上中下座如法者反上句，即是不復煩文故不出也)佛說如是，迦葉比丘歡喜信樂受持。",
    "T22n1428_058:0997a20_25": "爾時佛告諸比丘：「譬如有驢與群牛共行，自言：『我亦是牛！",
    "T22n1428_058:0997a21_26": "我亦是牛！』",
    "T22n1428_058:0997a21_27": "而驢毛不似牛、脚不似牛、音聲亦不似牛，而與牛共行，自言：『是牛。』",
    "T22n1428_058:0997a23_28": "如是有癡人，隨逐如法比丘，自言：『我是比丘。』",
    "T22n1428_058:0997a24_29": "此癡人無有增戒、增心、增慧，如善比丘與眾僧共行，自言：『我是比丘。』",
    "T22n1428_058:0997a26_0": "是故汝等，當勤修習增戒、增心、增慧學。」",
    "T22n1428_058:0997a26_1": "佛說如是，諸比丘聞，歡喜信樂受持。",
    "T22n1428_058:0997a28_0": "爾時世尊在毘舍離。",
    "T22n1428_058:0997a28_1": "有跋闍子比丘，往世尊所頭面禮足却坐一面，白世尊言：「半月所說戒多，我不能學如是多戒。」",
    "T22n1428_058:0997b01_2": "佛告言：「聽汝學三戒，增戒、增心、增慧學。",
    "T22n1428_058:0997b02_3": "若汝如是學三戒者，便得至貪欲、瞋、癡盡處，不造不善不近諸惡。」",
    "T22n1428_058:0997b04_4": "比丘言：「大德！",
    "T22n1428_058:0997b04_5": "願樂受持。」",
    "T22n1428_058:0997b04_6": "時跋闍子比丘聞世尊略教已，獨在靜處，精勤而不放逸。",
    "T22n1428_058:0997b06_7": "初夜、後夜警意思惟所為出家，修習不久，得無上淨行現前，自知得證，我生已盡，梵行已立，所作已辦，不復受生。",
    "T22n1428_058:0997b08_8": "跋闍子比丘，自知得阿羅漢。",
    "T22n1428_058:0997b09_9": "佛說如是，諸比丘聞，歡喜信樂受持。",
    "T22n1428_058:0997b10_10": "爾時佛告諸比丘：「有三學：增戒學、增心學、增慧學。",
    "T22n1428_058:0997b11_11": "何等增戒學？",
    "T22n1428_058:0997b11_12": "若比丘尊重於戒，以戒為主；不重於定，不以定為主；不重於慧，不以慧為主。",
    "T22n1428_058:0997b13_13": "彼於此戒，若犯輕者懺悔。",
    "T22n1428_058:0997b14_14": "何以故？",
    "T22n1428_058:0997b14_15": "此中非如破器破石故。",
    "T22n1428_058:0997b15_16": "若是重戒，便應堅持，善住於戒，應親近行，不毀闕行、不染污行，常如是修習。",
    "T22n1428_058:0997b16_17": "彼斷下五使，於上涅槃，不復還此。",
    "T22n1428_058:0997b17_18": "若比丘重於戒，以戒為主；重於定，以定為主；不重於慧不以慧為主，如上。",
    "T22n1428_058:0997b19_19": "若比丘重於戒，以戒為主；重於定，以定為主；重於慧，以慧為主。",
    "T22n1428_058:0997b21_20": "彼漏盡得無漏，心解脫、慧解脫，於現在前自知得證，我生已盡、梵行已立、所作已辦、不復還此。",
    "T22n1428_058:0997b23_21": "滿足行者，具滿成就。",
    "T22n1428_058:0997b23_22": "不滿足行者，得不滿足成就。",
    "T22n1428_058:0997b24_23": "我說此戒無有唐捐。」",
    "T22n1428_058:0997b25_0": "佛說如是，諸比丘聞，歡喜信樂受持。",
    "T22n1428_058:0997b25_1": "「復有三學：增戒、增心、增慧學。",
    "T22n1428_058:0997b26_2": "何等增戒學？",
    "T22n1428_058:0997b26_3": "若有比丘，具滿戒行，少行定行、少行慧行。",
    "T22n1428_058:0997b27_4": "彼斷下五使，便於上涅槃，不復還此。",
    "T22n1428_058:0997b28_5": "若不能至如是處，能薄三結：貪欲、瞋恚、愚癡，得斯陀含，來生世間，便盡苦際。",
    "T22n1428_058:0997c01_6": "若不能至如是處，能斷三結得須陀洹，不墮惡趣，決定取道，七生天上、七生人中便盡苦際。",
    "T22n1428_058:0997c03_7": "若比丘具滿戒行、具滿定行、少行慧行亦如上。",
    "T22n1428_058:0997c04_8": "若比丘具滿戒行、具滿定行、具滿慧行亦如上。",
    "T22n1428_058:0997c06_0": "復有三學：增戒學、增心學、增慧學。",
    "T22n1428_058:0997c06_1": "何等增戒學？",
    "T22n1428_058:0997c07_2": "若比丘具足持波羅提木叉戒，成就威儀，畏慎輕戒重若金剛，等學諸戒，是為增戒學。",
    "T22n1428_058:0997c09_3": "何等增心學？",
    "T22n1428_058:0997c09_4": "若比丘能捨欲惡，乃至得入第四禪，是為增心學。",
    "T22n1428_058:0997c10_5": "何等增慧學？",
    "T22n1428_058:0997c10_6": "若比丘如實知苦諦知集盡道，是為增慧學。",
    "T22n1428_058:0997c12_0": "復有三學：增戒、增心、增慧學。",
    "T22n1428_058:0997c12_1": "增戒、增心如上。",
    "T22n1428_058:0997c13_0": "增慧學者，若比丘知內有貪欲如實知之；內無貪欲如實知之；若未生貪欲如實知之；若未生貪欲後生如實知之；若已生貪欲能斷如實知之；若未生貪欲不令生如實知之；瞋恚、睡眠、調悔疑亦如是。",
    "T22n1428_058:0997c17_1": "彼比丘作是念：『我於眼色有貪欲、瞋恚如實知之；無貪欲、瞋恚如實知之；於眼色未生貪欲、瞋恚不生如實知之；如於眼色未生貪欲、瞋恚而生如實知之；如於眼色已生貪欲、瞋恚斷滅如實知之；如於眼色已斷貪欲、瞋恚後，不復生如實知之；耳鼻舌身意亦如是。",
    "T22n1428_058:0997c23_2": "復次比丘！",
    "T22n1428_058:0997c24_3": "內有念覺意如實知之；內無念覺意如實知之；如未生念覺意不生如實知之；如未生念覺意而生如實知之；如已生念覺意修習滿足如實知之。』",
    "T22n1428_058:0997c27_4": "如是法覺意、精進覺意、猗覺意、定覺意、喜覺意、護覺意亦如是。",
    "T22n1428_058:0997c29_5": "復有三聚：持戒聚、定聚、慧聚。",
    "T22n1428_058:0997c29_6": "「毘尼有三答：我如是見、如是聞、如是忍。",
    "T22n1428_058:0998a01_7": "「比丘有三法滅正法：非制而制、是制便斷、不隨所制而行。",
    "T22n1428_058:0998a03_8": "比丘復有三法不滅正法(即反上句是)。",
    "T22n1428_058:0998a03_9": "「有三處具滿妄語：前知欲作妄語、妄語時知是妄語、妄語竟知作妄語。",
    "T22n1428_058:0998a05_10": "復有三種具足實語(即反上句是)。",
    "T22n1428_058:0998a06_11": "「有三種使：一使、二增使、三減使。",
    "T22n1428_058:0998a07_12": "云何為使？",
    "T22n1428_058:0998a07_13": "若使能受教不增不減，隨所聞而說，是為使。",
    "T22n1428_058:0998a08_14": "云何增使？",
    "T22n1428_058:0998a08_15": "若使受教增益過說，是為增使。",
    "T22n1428_058:0998a09_16": "云何減使？",
    "T22n1428_058:0998a09_17": "若使受教不具足說，是為減使。",
    "T22n1428_058:0998a10_18": "「復有三子：等子、增子、不等子。",
    "T22n1428_058:0998a11_19": "云何等子？",
    "T22n1428_058:0998a11_20": "若父母有信、戒、施慧，子亦有信、戒、施慧，是為等子。",
    "T22n1428_058:0998a12_21": "云何增子？",
    "T22n1428_058:0998a12_22": "若父母無有信、戒、施慧，而子有信、戒、施慧，是為增子。",
    "T22n1428_058:0998a14_23": "云何不等子？",
    "T22n1428_058:0998a14_24": "若父母有信、戒、施慧，而子無信、戒、施慧，是為不等子。」",
    "T22n1428_058:0998a15_25": "而說偈言：「等子及增子，　　應求如是子，　勿求不等子，　　在家無增益。",
    "T22n1428_058:0998a18_0": "　彼子常如法，　　善行優婆塞，　成就持信戒，　　布施不慳嫉，　如月無雲翳，　　在眾亦如是。",
    "T22n1428_058:0998a21_0": "「復有三病：或有病若得隨意食若不得、若得隨病藥若不得、若得隨意好瞻病人若不得，病人俱死、不能從病得差。",
    "T22n1428_058:0998a23_1": "或有病人如是，或有病人，若得隨意食若不得、若得隨病藥若不得、若得隨意好瞻病人若不得，此病人不死，從病得差。",
    "T22n1428_058:0998a26_2": "或有病人如是，或有病人，不得隨意食，不得隨意病藥，不得隨意好瞻病人，此病人死，不能從病得差；若得隨意食、得隨病藥、得好瞻病人，彼病者不死，從病得差。",
    "T22n1428_058:0998b01_3": "或有病人如是，是中病人，不得隨意食、不得隨病藥、不得隨意好瞻病人，此病人死，不能從病得差；若得隨意食、得隨病藥、得隨意好瞻病人，此病人不死，從病得差。",
    "T22n1428_058:0998b05_4": "我為是故，聽與病者隨意食、隨病藥、好瞻病人，以此病因緣故，餘病人亦應與瞻視供養。",
    "T22n1428_058:0998b07_5": "「有三種癡：一犯罪、二不見罪、三見罪不如法懺悔，是為三種癡。",
    "T22n1428_058:0998b09_6": "有三種智慧：一不犯罪、二犯罪能見、三見罪能懺悔。",
    "T22n1428_058:0998b10_7": "有三種癡：一犯罪不見、二見犯罪不懺悔、三不如法懺悔彼不受。",
    "T22n1428_058:0998b11_8": "有三種智慧(即反上句是)。",
    "T22n1428_058:0998b12_9": "「有三種安居：前安居、中安居、後安居。",
    "T22n1428_058:0998b13_10": "於聖法律中，歌戲猶如哭，舞如狂者，戲笑似小兒。",
    "T22n1428_058:0998b14_11": "「有三種不淨肉不應食：若見、聞、疑為己作。",
    "T22n1428_058:0998b15_12": "有三種淨肉應食：不見、聞、疑不為己作。",
    "T22n1428_058:0998b16_13": "「有三種布薩：十四日、十五日、月初日。",
    "T22n1428_058:0998b17_14": "有三種人布薩：若僧、若眾多人、若一人。",
    "T22n1428_058:0998b18_0": "有三種人作布薩：若僧、若眾多人、若一人。",
    "T22n1428_058:0998b18_1": "有三種人應作布薩：若僧、若眾多人、若一人。",
    "T22n1428_058:0998b19_2": "或知而作、或不知而作、或見而作。",
    "T22n1428_058:0998b20_3": "或知而作、或不知而作、或癡而作。",
    "T22n1428_058:0998b21_4": "或身、或口、或身口俱。",
    "T22n1428_058:0998b22_0": "「有三種應平斷犯罪：一戒序、二制、三重制。",
    "T22n1428_058:0998b23_0": "有三法平斷不犯：戒序、制、重制。",
    "T22n1428_058:0998b23_1": "有三種淨、有三種不淨、有三種聽、有三種不聽，亦如是。",
    "T22n1428_058:0998b25_2": "有三種，不恭敬佛法僧。",
    "T22n1428_058:0998b25_3": "復有三種，不恭敬佛法戒。",
    "T22n1428_058:0998b26_4": "有三，不恭敬佛法定。",
    "T22n1428_058:0998b26_5": "復有三，不恭敬佛法父母。",
    "T22n1428_058:0998b27_6": "有三，不恭敬佛法善法。",
    "T22n1428_058:0998b27_7": "恭敬有三三句(即反上句是)。",
    "T22n1428_058:0998b28_8": "「復有三種舉：一不見、二不懺悔、三惡見不捨。",
    "T22n1428_058:0998b29_9": "「有三法僧應作覆鉢：在比丘前謗毀佛、法、僧。",
    "T22n1428_058:0998c01_10": "「復有三念：佛念、法念、僧念。",
    "T22n1428_058:0998c02_11": "復有三念：佛念、法念、戒念。",
    "T22n1428_058:0998c02_12": "復有三念：佛念、法念、施念。",
    "T22n1428_058:0998c03_13": "復有三念：佛念、法念、天念。",
    "T22n1428_058:0998c04_14": "「復有三成就：持戒成就、定成就、慧成就。",
    "T22n1428_058:0998c04_15": "復有三：戒成就、定成就、解脫成就。",
    "T22n1428_058:0998c05_16": "復有三：戒成就、定成就、見解脫慧成就。",
    "T22n1428_058:0998c06_17": "「復有三賤法：刀賤、衣賤、色賤。",
    "T22n1428_058:0998c07_18": "復有三壞色：青、黑、木蘭。",
    "T22n1428_058:0998c07_19": "復有三法名持律：持波羅提木叉戒、具足多聞、誦二部戒通利無疑。",
    "T22n1428_058:0998c09_20": "復有三：持波羅提木叉戒、具足多聞、廣誦毘尼通利無疑。",
    "T22n1428_058:0998c10_21": "復有三：持波羅提木叉戒、具足多聞、住毘尼中不動。",
    "T22n1428_058:0998c12_22": "復有三：持波羅提木叉戒、具足多聞、善巧方便能滅諍事。",
    "T22n1428_058:0998c13_23": "「復有三辦：比丘辦、不放逸辦、清淨行辦。",
    "T22n1428_058:0998c14_24": "「復有三種自恣：十四日、十五日、月初日。",
    "T22n1428_058:0998c15_25": "「復有三種人自恣：若僧、若眾多人、若一人。",
    "T22n1428_058:0998c16_26": "復有三種作自恣：若僧、若眾多人、若一人。",
    "T22n1428_058:0998c17_27": "復有三種人應作自恣：若僧、若眾多人、若一人。",
    "T22n1428_058:0998c18_28": "「復有三種：若知、若不知、若見。",
    "T22n1428_058:0998c18_29": "復有三種：若知、若不知、若癡。",
    "T22n1428_058:0998c19_30": "復有三種：若身、若口、若身口俱。",
    "T22n1428_058:0998c20_31": "復有三種：若見、聞、疑。",
    "T22n1428_058:0998c20_32": "復有三語捨戒：捨佛、捨法、捨僧，如是三三為句，乃至非沙門釋子。",
    "T22n1428_058:0998c22_33": "復有三種義故，如來出世，為諸比丘制戒。",
    "T22n1428_058:0998c23_34": "從攝取於僧三三為句，乃至正法久住。",
    "T22n1428_058:0998c24_35": "有三種義故，如來出世，為諸比丘制呵責羯磨，從攝取於僧三三為句，乃至正法久住亦如是，從呵責乃至七滅諍亦如是。」",
    "T22n1428_058:0998c28_0": "爾時世尊在婆闍國地城中，告諸比丘：「我說四種廣說，汝等善聽，當為汝說。」",
    "T22n1428_058:0998c29_1": "諸比丘言：「大德！",
    "T22n1428_058:0999a01_2": "願樂聞之。」",
    "T22n1428_058:0999a01_3": "「何等四？",
    "T22n1428_058:0999a01_4": "若比丘如是語：『諸長老！",
    "T22n1428_058:0999a02_5": "我於某村某城親從佛聞受持，此是法是毘尼是佛教。』",
    "T22n1428_058:0999a03_6": "若聞彼比丘說，不應便生嫌疑，亦不應呵。",
    "T22n1428_058:0999a04_7": "應審定文句已，應尋究修多羅、毘尼，檢校法律。",
    "T22n1428_058:0999a05_8": "若聽彼比丘說，尋究修多羅、毘尼，檢校法律時，若不與修多羅、毘尼、法律相應，違背於法，應語彼比丘：『汝所說者非佛所說，或是長老不審得佛語。",
    "T22n1428_058:0999a09_9": "何以故？",
    "T22n1428_058:0999a09_10": "我尋究修多羅、毘尼、法律，不與修多羅毘尼法律相應，違背於法。",
    "T22n1428_058:0999a10_11": "長老不須復誦習，亦莫教餘比丘，今應捨棄。』",
    "T22n1428_058:0999a12_12": "若聞彼比丘說，尋究修多羅、毘尼法律時，若與修多羅、毘尼、法律相應，應語彼比丘言：『長老所說，是佛所說，審得佛語。",
    "T22n1428_058:0999a14_13": "何以故？",
    "T22n1428_058:0999a15_14": "我尋究修多羅、毘尼、法律，與共相應，而不違背。",
    "T22n1428_058:0999a16_15": "長老！",
    "T22n1428_058:0999a16_16": "應善持誦習、教餘比丘，勿令忘失。』",
    "T22n1428_058:0999a17_17": "此是初廣說。",
    "T22n1428_058:0999a17_18": "「復次若比丘如是語：『長老！",
    "T22n1428_058:0999a18_19": "我於某村、某城和合僧中上座前聞，此是法是毘尼是佛所教。』",
    "T22n1428_058:0999a19_20": "聞彼比丘說時，不應嫌疑亦不應呵，應審定文句尋究修多羅、毘尼，檢校法律。",
    "T22n1428_058:0999a21_21": "若聞彼比丘說，尋究修多羅、毘尼、法律時，不與相應違背於法，應語彼比丘言：『長老！",
    "T22n1428_058:0999a23_22": "此非佛所說，是彼眾僧及上座不審得佛語，長老亦爾。",
    "T22n1428_058:0999a24_23": "何以故？",
    "T22n1428_058:0999a24_24": "我尋究修多羅、毘尼、法律，不與相應違背於法。",
    "T22n1428_058:0999a25_25": "長老！",
    "T22n1428_058:0999a26_26": "不須復誦習，亦莫教餘比丘，今當棄之。』",
    "T22n1428_058:0999a27_27": "若聞彼比丘語，尋究修多羅、毘尼、法律，與相應不違背於法，應語彼比丘言：『長老！",
    "T22n1428_058:0999a29_0": "是佛所說，彼眾僧上座及長老亦審得佛語。",
    "T22n1428_058:0999b01_0": "何以故？",
    "T22n1428_058:0999b01_1": "我尋究修多羅、毘尼、法律，而與相應無有違背。",
    "T22n1428_058:0999b02_2": "長老！",
    "T22n1428_058:0999b02_3": "應善持誦習亦教餘人，勿令忘失。』",
    "T22n1428_058:0999b03_4": "此是第二廣說(次第三句，從知法毘尼摩夷眾多比丘所聞亦如是。",
    "T22n1428_058:0999b03_5": "第四句，從知法毘尼摩夷一比丘所聞亦如是)。",
    "T22n1428_058:0999b04_6": "是為四廣說。」",
    "T22n1428_058:0999b04_7": "佛說如是，諸比丘聞，信樂歡喜受持。",
    "T22n1428_058:0999b06_0": "爾時佛告諸比丘眾：「僧有四種斷事人。",
    "T22n1428_058:0999b06_1": "何等四？",
    "T22n1428_058:0999b07_2": "或有寡聞無慚、或有多聞無慚、或有寡聞有慚、或有多聞有慚。",
    "T22n1428_058:0999b08_3": "是中斷事比丘，寡聞無慚者，在僧中言說斷事，僧應種種苦切呵責，令無慚者後更不爾。",
    "T22n1428_058:0999b10_4": "若彼斷事人多聞無慚者，在僧中言說斷事，僧應種種苦切呵責，令彼無慚者後更不爾。",
    "T22n1428_058:0999b12_5": "是中斷事比丘有慚寡聞者，在僧中言說斷事，僧不應苦切呵責，應佐助開示，令彼有慚者後於僧中言說斷事。",
    "T22n1428_058:0999b15_6": "是中斷事比丘有慚多聞者，在僧中言說斷事，僧不應呵責，聽彼說已，應讚其善哉，令有慚者後於僧中言說斷事。",
    "T22n1428_058:0999b18_7": "復有四斷事比丘：或無慚不諳經文、或無慚諳經文、或有慚不諳經文、或有慚諳經文。",
    "T22n1428_058:0999b20_8": "無慚不諳經文者有三失：彼無慚失、可呵失、不諳經文失，是為斷事人三失。",
    "T22n1428_058:0999b22_9": "無慚諳經文者有二失：無慚失、可呵失，彼諳經文不失，是為斷事比丘二失。",
    "T22n1428_058:0999b23_10": "有慚不諳經文者有一失，彼不諳經文失，彼有慚不失、無可呵不失，是為斷事比丘一失。",
    "T22n1428_058:0999b26_11": "有慚諳經文者無失，彼有慚不失、無有可呵不失、諳經文復無失，是為斷事比丘第一最勝無失。",
    "T22n1428_058:0999b28_12": "破戒四句亦如是。",
    "T22n1428_058:0999b28_13": "破見四句亦如是。",
    "T22n1428_058:0999b29_14": "破正命四句亦如是。",
    "T22n1428_058:0999b29_15": "破威儀四句亦如是。」",
    "T22n1428_058:0999c01_16": "(此中羈連有四比丘，分物四分，如房舍揵度中法不異，故不出也)爾時佛在王舍城。",
    "T22n1428_058:0999c02_17": "時優波離從坐起，偏露右肩、右膝著地，合掌白佛言：「大德！",
    "T22n1428_058:0999c03_18": "說言破僧，齊幾名為破僧？",
    "T22n1428_058:0999c04_19": "誰破和合僧？」",
    "T22n1428_058:0999c04_20": "佛告優波離：「若有比丘犯，彼言：『不犯。』",
    "T22n1428_058:0999c05_21": "若不犯，彼言：『犯。』",
    "T22n1428_058:0999c06_0": "輕言：『重。』",
    "T22n1428_058:0999c06_1": "重言：『輕。』",
    "T22n1428_058:0999c06_2": "若比丘於此四事便求索伴、若使人求，於界內別部布薩羯磨說戒，齊是名為破僧，是為破和合僧。」",
    "T22n1428_058:0999c08_3": "優波離復問：「云何和合僧？",
    "T22n1428_058:0999c09_4": "僧破已，誰為和合？」",
    "T22n1428_058:0999c09_5": "佛告優波離：「若有比丘犯，彼言：『犯。』",
    "T22n1428_058:0999c10_6": "若不犯，彼言：『不犯。』",
    "T22n1428_058:0999c11_7": "輕言：『輕。』",
    "T22n1428_058:0999c11_8": "重言：『重。』",
    "T22n1428_058:0999c11_9": "彼比丘於此四事不求伴、不使人求，不別部羯磨布薩說戒，齊是名為和合僧，是為僧破已還和合。」",
    "T22n1428_058:0999c14_0": "爾時世尊在舍衛國。",
    "T22n1428_058:0999c14_1": "時舍衛比丘共鬪諍，阿尼樓陀有弟子字婆夷，獨於僧中語，獨當諍事。",
    "T22n1428_058:0999c16_2": "時阿尼樓陀在眾，不說一語教呵。",
    "T22n1428_058:0999c17_3": "爾時阿難往世尊所，頭面禮足在一面住。",
    "T22n1428_058:0999c18_4": "世尊知而故問阿難：「諍事已滅未？」",
    "T22n1428_058:0999c18_5": "阿難答言：「諍事何可得滅？",
    "T22n1428_058:0999c19_6": "阿尼樓陀弟子，在僧中獨語獨當諍事。",
    "T22n1428_058:0999c20_7": "而阿尼樓陀在僧中，曾不以一語呵責。」",
    "T22n1428_058:0999c21_8": "佛告阿難：「阿尼樓陀何時能滅此諍事？",
    "T22n1428_058:0999c22_9": "豈非汝、舍利弗、目連事耶？」",
    "T22n1428_058:0999c22_10": "爾時佛告諸比丘：「惡比丘有四法，見僧破歡喜。",
    "T22n1428_058:0999c24_0": "何等四？",
    "T22n1428_058:0999c24_1": "是惡比丘破戒惡法，彼惡比丘作是念：『我破戒惡法，若餘比丘得知我，和合為我作滅擯，有餘比丘助我作伴。』",
    "T22n1428_058:0999c26_2": "惡比丘有是初法，見僧破歡喜。",
    "T22n1428_058:0999c27_3": "復次惡比丘邪命自活，作是念言：『我邪命自活，令餘比丘知我，和合僧為我作滅擯，有餘比丘助我為伴。』",
    "T22n1428_058:1000a01_4": "是為惡比丘第二見僧破歡喜。",
    "T22n1428_058:1000a01_5": "復次惡比丘多求利養恭敬，作是念：『我求利養恭敬，令餘比丘知我，和合僧為我作滅擯，有餘比丘助我為伴。』",
    "T22n1428_058:1000a04_6": "是為惡比丘第三見僧破歡喜。",
    "T22n1428_058:1000a05_7": "復次惡比丘邪見邊見，作是念：『我邪見邊見，令餘比丘知我，和合僧為我作滅擯，有餘比丘助我為伴。』",
    "T22n1428_058:1000a07_8": "是為惡比丘第四見僧破歡喜。",
    "T22n1428_058:1000a08_9": "「有四種作法：前非法作後非法作、前非法作後法作、前法作後非法作、前法作後法作。",
    "T22n1428_058:1000a10_10": "何等前非法作後非法作？",
    "T22n1428_058:1000a10_11": "前非法起事應教呵，不教呵而住應滅擯，不滅擯而住，是為前非法作後非法作。",
    "T22n1428_058:1000a12_12": "何等前非法作後法作？",
    "T22n1428_058:1000a13_13": "若有非法作者，前非法起事，彼應教呵者呵而後住，應滅擯滅擯而後住，是為前非法作後法作。",
    "T22n1428_058:1000a15_14": "何等前法作後非法作？",
    "T22n1428_058:1000a16_15": "若比丘如法起事，應教呵不教呵而住，應滅擯不滅擯而住，是為前如法作後非法作。",
    "T22n1428_058:1000a18_16": "何等前如法作後如法作？",
    "T22n1428_058:1000a18_17": "若比丘前如法起事，應教呵而教呵，應滅擯而滅擯而後住，是為前如法作後如法作。",
    "T22n1428_058:1000a20_18": "「有四種供養：一飲食、二醫藥、三衣服、四是所須者與。",
    "T22n1428_058:1000a22_19": "「復有四種利法：非法求非法與、非法求法與、法求非法與、法求法與。",
    "T22n1428_058:1000a23_20": "云何非法求非法與？",
    "T22n1428_058:1000a24_21": "或有比丘，周旋往反不作沙門法，說非法求利養不淨。",
    "T22n1428_058:1000a25_22": "彼作如是不淨求利養，有所偏為，取是、莫取是、取爾許、莫取爾許、取是來、莫取是來、持爾許來、莫持爾許來、與此、莫與彼、與爾許、莫與爾許、彼可與、彼不可與，是為非法求利養非法與。",
    "T22n1428_058:1000b01_23": "云何非法求法與？",
    "T22n1428_058:1000b01_24": "或有比丘，周旋往反作非沙門法，說非法求利養不清淨，不作如上偏為，是為非法求法與。",
    "T22n1428_058:1000b03_25": "云何法求非法與？",
    "T22n1428_058:1000b04_26": "或有比丘，周旋往反說沙門法，不作非法，求利養清淨，作如上偏為，是為法求非法與。",
    "T22n1428_058:1000b06_27": "云何法求法與？",
    "T22n1428_058:1000b06_28": "或有比丘，周旋往反說沙門法，不作非法，求利養清淨，不作如上偏為，是為法求法與。",
    "T22n1428_058:1000b08_29": "「有四法不應為他受大戒：不知增戒、增心、增慧學、不廣誦二部戒。",
    "T22n1428_058:1000b10_30": "有如是四法，不應與他受大戒。",
    "T22n1428_058:1000b11_31": "有四法應為他受大戒(即反上句是)。",
    "T22n1428_058:1000b12_0": "「有四法不應為他受大戒：不知增戒學、不知增心學、不知增慧學、不廣誦毘尼，如是四法不應為他受大戒。",
    "T22n1428_058:1000b14_1": "復有四法應為他受大戒(即反上句是)。",
    "T22n1428_058:1000b15_2": "復有四法不應為他受大戒：不知增戒、增心、增慧學、雖誦毘尼不能決了，如是四法不應為他受大戒。",
    "T22n1428_058:1000b18_3": "復有四法應為他受大戒(即反上句是)。",
    "T22n1428_058:1000b18_4": "復有四法不應為他受大戒：不持二百五十戒、不多聞、若弟子有惡見不能教化弟子令捨惡見修習善見、不滿十歲，有如是四法不應為他受大戒。",
    "T22n1428_058:1000b22_5": "復有四法應為他受大戒(即反上句是)。",
    "T22n1428_058:1000b23_6": "「有四法名為持律：知犯、知不犯、知輕、知重。",
    "T22n1428_058:1000b24_7": "復有四法：知犯、知不犯、知有餘、知無餘。",
    "T22n1428_058:1000b25_8": "復有四法：知犯、知不犯、知麁惡、知不麁惡。",
    "T22n1428_058:1000b26_9": "復有四法：知可懺罪、知不可懺罪、知懺悔清淨、知懺悔不清淨。",
    "T22n1428_058:1000b28_10": "「復有四諍：言諍、覓諍、犯諍、事諍。",
    "T22n1428_058:1000b28_11": "「有四犯畏：若有如是男子來，被髮著黑衣持刀，至大眾中作如是言：『我作極大重惡斷頭罪，隨汝等所憙我當作。』",
    "T22n1428_058:1000c02_12": "時諸大眾即捉縛，打惡聲鼓，為現死相，順路唱令，從右門出，至殺處殺之。",
    "T22n1428_058:1000c04_13": "智人見已，作如是語：『此人造惡極重死罪，我今當自勅并教餘人，莫作如是重惡死罪。』",
    "T22n1428_058:1000c06_14": "如是比丘、比丘尼於波羅夷法生大恐畏，作如是念：『若未犯波羅夷終已不犯，若犯都無覆藏心如法懺悔。』",
    "T22n1428_058:1000c09_15": "此是第一犯畏。",
    "T22n1428_058:1000c09_16": "有如是男子，被髮著黑衣持合鞘刀，至大眾中言：『我作惡不善，隨眾人所憙我當作。』",
    "T22n1428_058:1000c11_17": "時彼眾人即奪取刀，打之驅出右門。",
    "T22n1428_058:1000c12_18": "有智人見作如是言：『此人作惡罪，我今當自勅并教人，莫作如是惡罪。』",
    "T22n1428_058:1000c14_19": "如是比丘、比丘尼於僧殘法生大恐畏，作如是念：『若未犯僧殘終不犯，若犯尋即懺悔。』",
    "T22n1428_058:1000c16_20": "此是第二犯畏。",
    "T22n1428_058:1000c16_21": "有如是男子，被髮著黑衣持杖，至大眾中語言：『我作惡不善，隨眾人所憙我當作。』",
    "T22n1428_058:1000c18_22": "眾人即取其杖打之，驅出右門。",
    "T22n1428_058:1000c19_23": "有智人見作如是言：『此人作惡罪，我今自勅并教人，不作如是惡。』",
    "T22n1428_058:1000c21_24": "如是比丘、比丘尼於波逸提生大恐畏，未犯終不犯，若犯尋即懺悔。",
    "T22n1428_058:1000c22_25": "此是第三犯畏。",
    "T22n1428_058:1000c23_26": "有如是男子，被髮著黑衣至眾人所，合掌作如是言：『我作惡不善，隨眾人所憙我當作之。』",
    "T22n1428_058:1000c25_27": "時眾人種種呵責驅出右門。",
    "T22n1428_058:1000c26_0": "有智人見作如是言：『此人作如是惡，我今當自勅并教人，不作如是惡。』",
    "T22n1428_058:1000c27_1": "如是比丘、比丘尼於波羅提提舍尼生恐畏，若未犯終不犯，若犯尋即懺悔。",
    "T22n1428_058:1000c29_2": "此是第四犯畏。",
    "T22n1428_058:1000c29_3": "「有四種犯人：若比丘犯罪，餘比丘語言：『汝犯罪，見不？』",
    "T22n1428_058:1001a02_4": "彼言：『不見。』",
    "T22n1428_058:1001a02_5": "比丘復語言：『長老！",
    "T22n1428_058:1001a02_6": "若見罪當懺悔。』",
    "T22n1428_058:1001a03_7": "此是第一犯人。",
    "T22n1428_058:1001a03_8": "若比丘犯罪，餘比丘語言：『長老！",
    "T22n1428_058:1001a04_9": "汝犯罪，見不？』",
    "T22n1428_058:1001a04_10": "彼言：『不見。』",
    "T22n1428_058:1001a04_11": "比丘復語言：『長老！",
    "T22n1428_058:1001a05_12": "若見罪應僧中懺悔。』",
    "T22n1428_058:1001a05_13": "此是第二犯人。",
    "T22n1428_058:1001a06_14": "若比丘犯罪，餘比丘語言：『長老犯罪，見不？』",
    "T22n1428_058:1001a07_15": "彼言：『不見。』",
    "T22n1428_058:1001a07_16": "比丘復語言：『若長老見罪，當於此僧中懺悔。』",
    "T22n1428_058:1001a08_17": "此是第三犯人。",
    "T22n1428_058:1001a09_0": "若比丘犯罪，餘比丘語言：『長老汝犯罪，見不？』",
    "T22n1428_058:1001a10_1": "彼言：『不見。』",
    "T22n1428_058:1001a10_2": "時僧應都捨棄，語如是言：『隨汝意去所至之處，欲舉汝者，彼當為汝作舉、作憶念、作自言，遮汝阿[少/兔]婆陀、遮說戒、遮自恣。』",
    "T22n1428_058:1001a13_3": "如調馬師，惡馬難調即合韁杙驅棄。",
    "T22n1428_058:1001a14_4": "此比丘亦復如是，一切捨棄，是為第四犯人。」",
    "T22n1428_058:1001a16_0": "爾時世尊在王舍城耆闍崛山。",
    "T22n1428_058:1001a16_1": "優波離從坐起，偏露右肩、右膝著地，合掌白佛言：「長老在年少比丘前懺悔，內有幾法應懺悔？」",
    "T22n1428_058:1001a19_0": "佛言：「內有四法應懺悔，偏露右肩、脫革屣、胡跪合掌、說所犯名：『我犯某甲罪，今於長老前懺悔。』",
    "T22n1428_058:1001a21_1": "彼應語言：『應改悔生厭離心。』",
    "T22n1428_058:1001a22_0": "答言：『爾。』",
    "T22n1428_058:1001a22_1": "上座比丘於下座比丘，有如是四法應懺悔，有四波羅提提舍尼如上說，四波羅夷如上說。",
    "T22n1428_058:1001a24_2": "「有四羯磨：非法別眾羯磨、非法和合眾羯磨、法別眾羯磨、法和合眾羯磨，是為四羯磨。",
    "T22n1428_058:1001a26_3": "是中非法別眾羯磨，不應爾；非法和合羯磨，不應爾；法別眾羯磨，不應爾；法和合羯磨，應爾，是我所聽。",
    "T22n1428_058:1001a28_4": "非法別眾羯磨，羯磨不成。",
    "T22n1428_058:1001a29_5": "非法和合眾羯磨，羯磨不成。",
    "T22n1428_058:1001b01_6": "法別眾羯磨，羯磨不成。",
    "T22n1428_058:1001b01_7": "法和合羯磨，羯磨成就。",
    "T22n1428_058:1001b02_8": "非法別眾羯磨，不得處所。",
    "T22n1428_058:1001b02_9": "非法和合眾羯磨，不得處所。",
    "T22n1428_058:1001b03_10": "法別眾羯磨，不得處所。",
    "T22n1428_058:1001b04_11": "法和合羯磨，得處所。",
    "T22n1428_058:1001b04_12": "「有四種布薩：三語布薩清淨布薩、說波羅提木叉布薩、自恣布薩。",
    "T22n1428_058:1001b06_13": "「有四妄語：波羅夷妄語、僧殘妄語、波逸提妄語、毘尼阿毘婆羅妄語。",
    "T22n1428_058:1001b07_14": "「有四眾：比丘眾、比丘尼眾、優婆塞眾、優婆夷眾。",
    "T22n1428_058:1001b08_15": "復有四眾：剎利眾、婆羅門眾、居士眾、沙門眾。",
    "T22n1428_058:1001b09_16": "復有四眾：四天王眾、忉利天眾、魔眾、梵眾。",
    "T22n1428_058:1001b10_17": "復有四眾：愛、恚、怖、癡眾。",
    "T22n1428_058:1001b11_18": "復有四眾：不愛、不恚、不怖、不癡眾。",
    "T22n1428_058:1001b12_19": "有四種智慧平斷事人：有人身不現惡口現、有人口不現惡身現、有人身口現惡、有人身口不現惡。",
    "T22n1428_058:1001b14_20": "云何身不現惡口現？",
    "T22n1428_058:1001b14_21": "或有人身不現惡、口言指授、與共同見，是為身不現惡口現。",
    "T22n1428_058:1001b16_22": "云何口不現惡身現？",
    "T22n1428_058:1001b16_23": "有人身現惡、口不指授、不與同見，是為口不現惡身現。",
    "T22n1428_058:1001b18_24": "云何身不現惡、口不現惡？",
    "T22n1428_058:1001b18_25": "有人身不現惡、口不指授、不與同見，是為身口不現惡。",
    "T22n1428_058:1001b20_26": "云何身口現惡？",
    "T22n1428_058:1001b20_27": "有人身現惡、口語指授、與同見，是為身現惡口現惡。",
    "T22n1428_058:1001b21_28": "是為四種有智平斷事人。",
    "T22n1428_058:1001b22_29": "「比丘有四法，自損有犯，為有智者所責，令得多罪。",
    "T22n1428_058:1001b23_30": "何等四？",
    "T22n1428_058:1001b23_31": "有愛、有恚、有怖、有癡。",
    "T22n1428_058:1001b24_32": "比丘有是四法，而自損，為有智者所責，令得多罪。",
    "T22n1428_058:1001b25_33": "比丘有四法，不自損(反上句是)。",
    "T22n1428_058:1001b26_34": "「有四法趣非道：有愛、有恚、有怖、有癡，是為四。",
    "T22n1428_058:1001b27_35": "有四法不趣非道(即反上句是)。",
    "T22n1428_058:1001b28_0": "「有四法不應差作分粥人，未差不應差，若已差不應分：有愛、有恚、有怖、有癡。",
    "T22n1428_058:1001b29_1": "有四法應差作分粥人(即反上句是)。",
    "T22n1428_058:1001c01_2": "分小食、分佉闍尼食，差會若敷臥具、分臥具、分雨浴衣、分衣取、與差比丘使，乃至差沙彌使亦如是。",
    "T22n1428_058:1001c04_3": "有四法直入地獄猶若射箭(即上差諸知事者是)。",
    "T22n1428_058:1001c05_0": "「有四非法遮說戒：遮無根破戒、破見、破威儀、破正命。",
    "T22n1428_058:1001c06_1": "是為四。",
    "T22n1428_058:1001c06_2": "有四如法遮說戒：遮有根破戒、破見、破威儀、破正命，是為四如法遮說戒。",
    "T22n1428_058:1001c08_3": "「有四清淨：持戒清淨、見清淨、威儀清淨、正命清淨，是為四清淨。",
    "T22n1428_058:1001c09_4": "「有四依止法：糞掃衣、乞食、樹下坐、腐爛藥，是為四依止法。",
    "T22n1428_058:1001c10_5": "「有四種損法：或有智能忍、或有智能親近、或有智能解、或有智能斷，是為四種損法。」",
    "T22n1428_058:1001c13_0": "四分律卷第五十八"
}