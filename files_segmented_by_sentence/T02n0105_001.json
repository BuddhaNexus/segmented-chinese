[
    {
        "source_sentence": "五陰譬喻經",
        "from": "T02n0105_001:0501a04_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T02n0105_001:0501a06_0",
        "context_with_next_sentence": true
    },
    {
        "source_sentence": "聞如是：一時，佛遊於靡勝國，度河津見中大",
        "from": "T02n0105_001:0501a07_0",
        "context_with_next_sentence": true
    },
    {
        "source_sentence": "沫聚隨水流，即告比丘言：",
        "from": "T02n0105_001:0501a08_11",
        "context_with_next_sentence": true
    },
    {
        "source_sentence": "「諸比丘！",
        "from": "T02n0105_001:0501a08_16",
        "context_with_next_sentence": true
    },
    {
        "source_sentence": "譬如此大沫聚隨水流，目士見之觀視省察，即知非有、虛無、不實、速消、歸盡。",
        "from": "T02n0105_001:0501a10_13",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a10_18",
        "context_with_next_sentence": true
    },
    {
        "source_sentence": "沫無強故。",
        "from": "T02n0105_001:0501a10_23",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501a11_5",
        "context_with_next_sentence": true
    },
    {
        "source_sentence": "一切所色去來現在，內外麁細好醜遠近，比丘見此當熟省視觀，其不有虛無不實，但病但結但瘡但偽，非真非常，為苦為空為非身為消盡。",
        "from": "T02n0105_001:0501a14_8",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a14_13",
        "context_with_next_sentence": true
    },
    {
        "source_sentence": "色之性無有強。",
        "from": "T02n0105_001:0501a15_1",
        "context_with_next_sentence": true
    },
    {
        "source_sentence": "譬如，比丘！",
        "from": "T02n0105_001:0501a15_7",
        "context_with_next_sentence": true
    },
    {
        "source_sentence": "天雨渧水，一泡適起一泡即滅，目士見之觀視省察，即知非有、虛無、不實、速消、歸盡。",
        "from": "T02n0105_001:0501a17_4",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a17_9",
        "context_with_next_sentence": true
    },
    {
        "source_sentence": "泡無強故。",
        "from": "T02n0105_001:0501a17_14",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501a17_20",
        "context_with_next_sentence": true
    },
    {
        "source_sentence": "一切所痛去來現在，內外麁細好醜遠近，比丘見知，當熟省視，觀其不有虛無不實，但病但結但偽但瘡，非真非常，為苦為空為非身為消盡。",
        "from": "T02n0105_001:0501a21_2",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a21_7",
        "context_with_next_sentence": true
    },
    {
        "source_sentence": "痛之性無有強故。",
        "from": "T02n0105_001:0501a21_15",
        "context_with_next_sentence": true
    },
    {
        "source_sentence": "「譬如，比丘！",
        "from": "T02n0105_001:0501a22_6",
        "context_with_next_sentence": true
    },
    {
        "source_sentence": "季夏盛熱日中之炎，目士見之觀視省察，即知非有、虛無、不實、速消、歸盡。",
        "from": "T02n0105_001:0501a23_20",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a24_2",
        "context_with_next_sentence": true
    },
    {
        "source_sentence": "炎無強故。",
        "from": "T02n0105_001:0501a24_7",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501a24_13",
        "context_with_next_sentence": true
    },
    {
        "source_sentence": "一切所想去來現在，內外麁細好醜遠近，比丘見是當熟省視觀，其不有虛無不實，但婬但結但瘡但偽，非真非常，為苦為空為非身為消盡。",
        "from": "T02n0105_001:0501a27_15",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501a28_1",
        "context_with_next_sentence": true
    },
    {
        "source_sentence": "想之性無有強。",
        "from": "T02n0105_001:0501a28_8",
        "context_with_next_sentence": true
    },
    {
        "source_sentence": "「譬如，比丘！",
        "from": "T02n0105_001:0501a29_6",
        "context_with_next_sentence": true
    },
    {
        "source_sentence": "人求良材擔斧入林，見大芭蕉鴻直不曲，因斷其本、斬其末、劈其葉，理分分㓟而解之，中了無心何有牢固？",
        "from": "T02n0105_001:0501b02_13",
        "context_with_next_sentence": true
    },
    {
        "source_sentence": "目士見之觀視省察，即知非有、虛無、不實、速消、歸盡。",
        "from": "T02n0105_001:0501b03_21",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b04_3",
        "context_with_next_sentence": true
    },
    {
        "source_sentence": "彼芭蕉無強故。",
        "from": "T02n0105_001:0501b04_10",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501b04_16",
        "context_with_next_sentence": true
    },
    {
        "source_sentence": "一切所行去來現在，內外麁細好醜遠近，比丘見此當熟省視知，其不有虛無不實，但婬但結但瘡但偽，非真非常，為苦為空為非身為消盡。",
        "from": "T02n0105_001:0501b07_18",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b08_3",
        "context_with_next_sentence": true
    },
    {
        "source_sentence": "行之性無有強。",
        "from": "T02n0105_001:0501b08_10",
        "context_with_next_sentence": true
    },
    {
        "source_sentence": "「譬如，比丘！",
        "from": "T02n0105_001:0501b09_6",
        "context_with_next_sentence": true
    },
    {
        "source_sentence": "幻師與幻弟子於四衢道大人眾中，現若干幻，化作群象群馬車乘步從。",
        "from": "T02n0105_001:0501b10_17",
        "context_with_next_sentence": true
    },
    {
        "source_sentence": "目士見之觀視省察，即知不有、虛無、不實、無形、化、盡。",
        "from": "T02n0105_001:0501b12_1",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b12_6",
        "context_with_next_sentence": true
    },
    {
        "source_sentence": "幻無強故。",
        "from": "T02n0105_001:0501b12_11",
        "context_with_next_sentence": true
    },
    {
        "source_sentence": "如是，比丘！",
        "from": "T02n0105_001:0501b12_17",
        "context_with_next_sentence": true
    },
    {
        "source_sentence": "一切所識去來現在，內外麁細好醜遠近，比丘見此當熟省視觀，其不有虛無不實，但婬但結但瘡但偽，非真非常，為苦為空為非身為消盡。",
        "from": "T02n0105_001:0501b16_1",
        "context_with_next_sentence": true
    },
    {
        "source_sentence": "所以者何？",
        "from": "T02n0105_001:0501b16_6",
        "context_with_next_sentence": true
    },
    {
        "source_sentence": "識之性無有強。",
        "from": "T02n0105_001:0501b16_13",
        "context_with_next_sentence": true
    },
    {
        "source_sentence": "」於是佛說偈言：",
        "from": "T02n0105_001:0501b17_1",
        "context_with_next_sentence": true
    },
    {
        "source_sentence": "「沫聚喻於色，　　痛如水中泡，",
        "from": "T02n0105_001:0501b18_0",
        "context_with_next_sentence": true
    },
    {
        "source_sentence": "想譬熱時炎，　　行為若芭蕉，",
        "from": "T02n0105_001:0501b19_0",
        "context_with_next_sentence": true
    },
    {
        "source_sentence": "夫幻喻如識，　　諸佛說若此，",
        "from": "T02n0105_001:0501b20_0",
        "context_with_next_sentence": true
    },
    {
        "source_sentence": "當為觀是要，　　熟省而思惟。",
        "from": "T02n0105_001:0501b21_13",
        "context_with_next_sentence": true
    },
    {
        "source_sentence": "空虛之為審，　　不覩其有常，",
        "from": "T02n0105_001:0501b22_0",
        "context_with_next_sentence": true
    },
    {
        "source_sentence": "欲見陰當爾，　　真智說皆然。",
        "from": "T02n0105_001:0501b23_13",
        "context_with_next_sentence": true
    },
    {
        "source_sentence": "三事斷絕時，　　知身無所直，",
        "from": "T02n0105_001:0501b24_0",
        "context_with_next_sentence": true
    },
    {
        "source_sentence": "命氣溫燸識，　　捨身而轉逝。",
        "from": "T02n0105_001:0501b25_13",
        "context_with_next_sentence": true
    },
    {
        "source_sentence": "當其死臥地，　　猶草無所知，",
        "from": "T02n0105_001:0501b26_0",
        "context_with_next_sentence": true
    },
    {
        "source_sentence": "觀其狀如是，　　但幻而愚貪。",
        "from": "T02n0105_001:0501b27_13",
        "context_with_next_sentence": true
    },
    {
        "source_sentence": "心心為無安，　　亦無有牢強，",
        "from": "T02n0105_001:0501b28_0",
        "context_with_next_sentence": true
    },
    {
        "source_sentence": "知五陰如此，　　比丘宜精勤。",
        "from": "T02n0105_001:0501b29_13",
        "context_with_next_sentence": true
    },
    {
        "source_sentence": "是以當晝夜，　　自覺念正智，",
        "from": "T02n0105_001:0501c01_0",
        "context_with_next_sentence": true
    },
    {
        "source_sentence": "受行寂滅道，　　行除最安樂。",
        "from": "T02n0105_001:0501c02_13",
        "context_with_next_sentence": true
    },
    {
        "source_sentence": "」佛說如是。",
        "from": "T02n0105_001:0501c03_4",
        "context_with_next_sentence": true
    },
    {
        "source_sentence": "比丘聞，皆歡喜。",
        "from": "T02n0105_001:0501c03_12",
        "context_with_next_sentence": true
    },
    {
        "source_sentence": "五陰譬喻經",
        "from": "T02n0105_001:0501c04_100",
        "context_with_next_sentence": false
    }
]