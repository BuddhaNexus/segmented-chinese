{
    "T24n1463_008:0844a26_0": "毘尼母經卷第八",
    "T24n1463_008:0844a28_0": "失譯人名今附秦錄",
    "T24n1463_008:0844a29_0": "「十夜相應法者，若比丘畜長衣，不作淨施，不過十日。",
    "T24n1463_008:0844b01_1": "畜長鉢，不作淨施，亦不過十日。",
    "T24n1463_008:0844b01_2": "是名十夜相應法。",
    "T24n1463_008:0844b02_3": "「半月相應法者，夏安居前一月求浴衣，得衣已要半月著，至夏安居中半月一用浴。",
    "T24n1463_008:0844b04_4": "若比丘尼犯僧殘，二部僧集半月行摩那埵。",
    "T24n1463_008:0844b05_5": "比丘尼半月中從僧乞教誡法。",
    "T24n1463_008:0844b05_6": "二部眾半月應洗。",
    "T24n1463_008:0844b06_7": "半月應布薩。",
    "T24n1463_008:0844b06_8": "比丘夏安居中有緣出界外，遠者應受十五日法，為持戒令清淨故，名半月相應法。",
    "T24n1463_008:0844b08_9": "「一月相應法者，比丘三衣中若少一衣，求衣財得已，一月中要割截染治縫竟受持，若過一月，尼薩耆波逸提。",
    "T24n1463_008:0844b10_10": "自恣後一月離衣宿。",
    "T24n1463_008:0844b11_11": "春一月殘應求浴衣，浴衣法長六肘廣二肘半。",
    "T24n1463_008:0844b12_12": "夏安居中所為事，七日十五日竟應求一月受迦絺那衣法，七月十六日應受。",
    "T24n1463_008:0844b14_13": "若事緣不及，乃至八月十五日故得受，過是不得受。",
    "T24n1463_008:0844b15_14": "是名一月相應法。",
    "T24n1463_008:0844b16_0": "「二月相應法者，不剃髮，極遲得滿二月，不得過。",
    "T24n1463_008:0844b17_1": "是名二月相應法。",
    "T24n1463_008:0844b17_2": "三月相應法者，三月夏安居竟，應一宿出外，是名三月相應法。",
    "T24n1463_008:0844b18_3": "四月相應法者，夏四月中用雨浴衣。",
    "T24n1463_008:0844b19_4": "若檀越施僧四月藥令服者，僧即應受用，不得過四月。",
    "T24n1463_008:0844b20_5": "若外道詣諸僧求出家，應四月令別住觀其行跡，不覓僧過故來也？",
    "T24n1463_008:0844b22_6": "不偽心求出家不？",
    "T24n1463_008:0844b22_7": "心意調和不？",
    "T24n1463_008:0844b23_8": "知其行已然後剃髮度令出家。",
    "T24n1463_008:0844b24_0": "復有四月相應者，四月是冬、四月是春、四月是夏，是名四月相應法。",
    "T24n1463_008:0844b25_1": "「五月相應法者，自恣後滿五月，捨迦絺那衣，是名五月相應法。",
    "T24n1463_008:0844b26_2": "「十二月相應法者，受大道人具足戒已，十二月中教授一切大道人所作法竟，然後更有受具足者當為受，未滿十二月不得受也。",
    "T24n1463_008:0844b29_3": "沙彌受大戒已，後更得受一沙彌。",
    "T24n1463_008:0844c01_4": "沙彌尼受戒式叉摩尼戒二年，不得度沙彌尼。",
    "T24n1463_008:0844c02_5": "式叉摩尼受具足已得度沙彌尼。",
    "T24n1463_008:0844c03_6": "比丘尼亦如大僧，十二月中教其所應作法竟，後若有式叉摩尼欲受具足，聽與受具足。",
    "T24n1463_008:0844c05_7": "是名十二月相應法。",
    "T24n1463_008:0844c05_8": "依止法亦十二月竟，得受人依止，不得一時並受二人依止。",
    "T24n1463_008:0844c07_9": "「一歲相應法，即上十二月相應法是。",
    "T24n1463_008:0844c08_10": "「二歲相應法者，若度童女年十八者受沙彌尼戒，即得受式叉摩尼二年學戒。",
    "T24n1463_008:0844c09_11": "若女人十歲已有夫主者，度令出家受沙彌戒，滿二年後得與受式叉摩尼戒。",
    "T24n1463_008:0844c11_12": "復滿二年後，得受具足戒。",
    "T24n1463_008:0844c12_13": "是名二歲相應法。",
    "T24n1463_008:0844c12_14": "「三歲相應法者，一臘比丘得與五臘者同床坐，簡三歲，是名三歲相應法。",
    "T24n1463_008:0844c14_15": "「五歲相應法者，比丘滿五臘，要誦戒令利，誦白一白二白四三羯磨皆令使利。",
    "T24n1463_008:0844c16_16": "未滿五臘比丘不離依止。",
    "T24n1463_008:0844c16_17": "五種失依止如上說。",
    "T24n1463_008:0844c17_18": "是名五歲相應法。",
    "T24n1463_008:0844c17_19": "「六歲相應法者，尼師壇滿六年應畜，若過、不滿破，應用施人。",
    "T24n1463_008:0844c18_20": "若著衲得自畜，若不破亦應自畜。",
    "T24n1463_008:0844c19_21": "若房先已有，四邊牆上未覆，僧羯磨差人令覆竟，滿六年在中住應還僧，不得過也。",
    "T24n1463_008:0844c21_22": "是名六年相應法。",
    "T24n1463_008:0844c21_23": "「十歲相應法者，比丘滿十臘，得為人作和上受具足、得受人依止、得受沙彌。",
    "T24n1463_008:0844c23_24": "十歲女人有夫主者，受沙彌十戒二年，得受式叉摩尼戒。",
    "T24n1463_008:0844c25_25": "是名十歲相應法。",
    "T24n1463_008:0844c25_26": "「十二歲相應法者，若比丘，有檀越主欲為僧作房，僧差比丘令營房，房成已十二年在中住，後還僧，不得過也。",
    "T24n1463_008:0844c27_27": "是名十二年相應法。",
    "T24n1463_008:0844c28_28": "「十八歲相應法，度沙彌尼年滿十八，受式叉摩尼戒。",
    "T24n1463_008:0844c29_29": "是名十八歲相應法。",
    "T24n1463_008:0845a01_30": "「二十歲相應法者，童女受沙彌戒，二歲學戒年滿，二十得受具足。",
    "T24n1463_008:0845a02_31": "是名二十歲相應法。",
    "T24n1463_008:0845a03_0": "「一人相應法者，胡床唯得一人坐，故名一人相應法也。",
    "T24n1463_008:0845a04_1": "二人相應法者，繩床唯受二人，是名二人相應法。",
    "T24n1463_008:0845a05_2": "三人相應法者，大床唯容三人，是名三人相應法。",
    "T24n1463_008:0845a06_3": "四人相應法者，若極大床得安四人，是名四人相應法。",
    "T24n1463_008:0845a07_4": "五相應法者，五正食是。",
    "T24n1463_008:0845a08_5": "七相應法者，夜中離衣七七四十九弓地，一弓四肘，是名七相應法。",
    "T24n1463_008:0845a09_6": "八相應法者，作床法，一切床脚，除上入梐，下八指，是名八相應法。",
    "T24n1463_008:0845a11_7": "十相應法者，聽用十種衣財作衣，是名十相應法。",
    "T24n1463_008:0845a12_8": "二十相應法者，二十眾作阿浮阿那，是名二十相應法。",
    "T24n1463_008:0845a13_9": "「一相應法者，受具足時惟一和上，是名一相應法。",
    "T24n1463_008:0845a14_10": "二相應法者，受具足時唯二阿闍梨，是名二相應法。",
    "T24n1463_008:0845a16_0": "三相應法者，受具足時先辦三衣，若少不得受具，是名三相應法。",
    "T24n1463_008:0845a17_1": "四相應法者，白四羯磨而得受具，是名四相應法。",
    "T24n1463_008:0845a18_2": "五相應法者，無五種遮得受具足，是名五相應法。",
    "T24n1463_008:0845a19_3": "七相應法者，取欲者語一人，如是展轉語第七人，皆得取欲清淨，是名七相應法。",
    "T24n1463_008:0845a21_4": "八相應法者，若有長財，廣佛四指、長八指，應作淨施，是名八相應法。",
    "T24n1463_008:0845a23_5": "十相應法者，受具時有十人得受具，是名十相應法。",
    "T24n1463_008:0845a24_6": "二十相應法者，年滿二十而得受具，是名二十相應法。",
    "T24n1463_008:0845a26_0": "「一相應法者，比丘尼織繩一匝，是名一相應法。",
    "T24n1463_008:0845a27_1": "二相應法者，不織繩一匝織繩一匝，是名二相應法。",
    "T24n1463_008:0845a28_2": "三相應法者，織繩一匝不織繩二匝，是名三相應法。",
    "T24n1463_008:0845a29_3": "四相應法者，四迦羅沙畔是也，天竺國十六銅錢是一迦羅沙畔。",
    "T24n1463_008:0845b01_4": "冬天遮寒極重價衣，用四迦羅沙畔作不過，是名四相應法。",
    "T24n1463_008:0845b03_5": "五相應法者，比丘尼五衣具足得受具足，是名五相應法。",
    "T24n1463_008:0845b04_6": "七相應法者，七種飯是，是名七種相應法。",
    "T24n1463_008:0845b05_7": "八相應法者，有檀越請比丘尼食，比丘尼去時晚至，彼中尼多問臘次第，日已逼中食不得足。",
    "T24n1463_008:0845b07_8": "世尊聞已因而制戒：『從今已去，比丘尼大眾集時，聽上座八人問次第，餘者隨意而坐。』",
    "T24n1463_008:0845b09_9": "十相應法者，比丘成就十法，僧羯磨差令作教誡比丘尼師。",
    "T24n1463_008:0845b10_10": "何者十？",
    "T24n1463_008:0845b11_11": "一成就波羅提木叉戒。",
    "T24n1463_008:0845b11_12": "二多聞，多聞者，誦三藏文義皆利，是為多聞。",
    "T24n1463_008:0845b12_13": "三誦比丘比丘尼經。",
    "T24n1463_008:0845b13_14": "四口中常說微妙好語，心中起悲，語了了可解。",
    "T24n1463_008:0845b14_15": "五諸根完具相貌殊特，人所愛敬。",
    "T24n1463_008:0845b14_16": "六族姓子，若剎利、居士、婆羅門。",
    "T24n1463_008:0845b15_17": "七有好才辯，為尼說法示教利喜。",
    "T24n1463_008:0845b16_18": "八為比丘尼所貴重。",
    "T24n1463_008:0845b16_19": "九於比丘尼三業無失。",
    "T24n1463_008:0845b17_20": "十若二十臘若過二十臘。",
    "T24n1463_008:0845b18_0": "是名十相應法。",
    "T24n1463_008:0845b18_1": "二十相應法者，二十臘是。",
    "T24n1463_008:0845b19_0": "「一相應者，阿練若比丘獨在一處，僧布薩日心念口言：『眾僧今日布薩，我亦布薩。』",
    "T24n1463_008:0845b20_1": "二相應法者，二比丘共展轉言：『長老！",
    "T24n1463_008:0845b21_2": "今日眾僧清淨布薩，我亦布薩清淨。』",
    "T24n1463_008:0845b22_3": "是名二相應法。",
    "T24n1463_008:0845b22_4": "三相應法者，三人亦展轉相語，是名三相應法。",
    "T24n1463_008:0845b23_5": "四相應法者，一人白已然後布薩，是名四相應法。",
    "T24n1463_008:0845b25_0": "五相應法者，邊地無僧，通律師五人得受具，是名五相應法。",
    "T24n1463_008:0845b26_1": "七相應法者，七滅諍是，是名七相應法。",
    "T24n1463_008:0845b27_2": "八相應法者，比丘尼八敬法是，是名八相應法。",
    "T24n1463_008:0845b28_3": "十相應法者，比丘成就十法得正說戒，是名十相應法。",
    "T24n1463_008:0845b29_4": "二十相應法者，如上童女說。",
    "T24n1463_008:0845c01_5": "「一相應法者，一比丘自恣是。",
    "T24n1463_008:0845c01_6": "二相應法者，二比丘展轉自恣法是。",
    "T24n1463_008:0845c02_7": "三相應法、四相應法，皆展轉自恣是。",
    "T24n1463_008:0845c03_8": "五相應法者，五人羯磨差一人作自恣者是，是名五相應法。",
    "T24n1463_008:0845c04_9": "七相應法者，成就七法，是名七相應法。",
    "T24n1463_008:0845c05_10": "八相應法者，在家白衣篤信三寶成就八非法，僧為作覆鉢羯磨；捨八非法已，僧還為捨覆鉢羯磨。",
    "T24n1463_008:0845c08_0": "是名八相應法。",
    "T24n1463_008:0845c08_1": "十相應法者，不成就十法，不得與人受具，是名十相應法。",
    "T24n1463_008:0845c09_2": "二十相應法者，若比丘三衣不具，盡力求索滿二十日作辦割截縫受持。",
    "T24n1463_008:0845c11_3": "若不辦，至三十日得辦者，割截縫受持。",
    "T24n1463_008:0845c12_4": "若過三十日不辦，應作淨施。",
    "T24n1463_008:0845c12_5": "若不淨施犯捨墮。",
    "T24n1463_008:0845c13_6": "「一相應法者，二比丘共住，一者命過。",
    "T24n1463_008:0845c14_7": "在者作是念：『此亡比丘物應屬我。』",
    "T24n1463_008:0845c14_8": "此人即得，後來者不得。",
    "T24n1463_008:0845c15_9": "是名一相應法。",
    "T24n1463_008:0845c15_10": "二相應法者，三人共住，一人命過，二人應展轉相語：『大德憶念！",
    "T24n1463_008:0845c17_11": "此物應屬我等。』",
    "T24n1463_008:0845c17_12": "二人如是展轉，是名二相應法。",
    "T24n1463_008:0845c18_13": "三相應法者，四人共住一人終亡，三人展轉如上所說，是名三相應法。",
    "T24n1463_008:0845c19_14": "四相應法者，五人共住一人終亡，四人作羯磨分之，是名四相應法。",
    "T24n1463_008:0845c21_15": "五相應法者，五人羯磨分亡比丘物，四人羯磨施一人，一人還施眾，然後得共分之，是名五相應法。",
    "T24n1463_008:0845c23_16": "七相應法者，恭敬七法，是名七相應法。",
    "T24n1463_008:0845c24_17": "八相應法者，比丘成就八法，僧應差令發檀越信心懺悔，是名八相應法。",
    "T24n1463_008:0845c26_18": "十相應法者，有說十人作法事得如法，若說九人十一人不如法，是名十相應法。",
    "T24n1463_008:0845c27_19": "二十相應法者，二十人拔籌，是名二十相應法。",
    "T24n1463_008:0845c29_0": "「一相應法者，若比丘獨住，自知有所犯，無懺悔處，應作心憶持，後見一比丘即懺悔，是名一相應法。",
    "T24n1463_008:0846a02_1": "二相應法者，比丘犯罪已向一人發露，若不除，後至眾中更懺悔，是名二相應法。",
    "T24n1463_008:0846a04_2": "三相應法者，比丘犯罪已向二比丘發露，若不除，後至僧中更懺悔，是名三相應法。",
    "T24n1463_008:0846a05_3": "四相應法者，若比丘犯罪，向四人懺悔作羯磨得除，是名四相應法。",
    "T24n1463_008:0846a07_4": "五相應法者，五種懺悔法是，是名五相應法。",
    "T24n1463_008:0846a08_5": "七相應法者，比丘成就七法得止說戒。",
    "T24n1463_008:0846a09_6": "八相應法者，如來見八種過患，是名八相應法。",
    "T24n1463_008:0846a10_7": "十相應法者，聽畜十種糞掃衣，是名十相應法。",
    "T24n1463_008:0846a11_8": "二十相應法者，若比丘欲作新敷具，應用二十兩羊毛作，是名二十相應法。",
    "T24n1463_008:0846a13_9": "「中前相應者，五正食、九種似食，及餘中前相應者是，是名中前相應法。",
    "T24n1463_008:0846a14_10": "初夜相應者，如蒲桃漿乃至水解漿等，是名初夜相應法。",
    "T24n1463_008:0846a16_11": "七日相應者，五種藥及餘藥，是名七日相應法。",
    "T24n1463_008:0846a17_12": "盡形壽相應法者，一山涉子、二識留、三留草、四善善、五盧破羅、六胡椒、七薑、八毘鉢、九尸羅折勒、十真浮留、十一填力、十二伽倫拘盧喜，如此等眾多，是名盡形相應法。",
    "T24n1463_008:0846a21_13": "「養生眾具相應者，三衣、鉢、敷具、針氈筩、瓫瓶篋，如是等比丘所須物，名為養生具相應法。",
    "T24n1463_008:0846a23_14": "鉢與人相應者，鐵鉢、蘇摩鉢，如是等眾多，是名與人相應法。",
    "T24n1463_008:0846a24_15": "衣與人相應者，十種衣財如法染治割截得受持，是名與人相應法。",
    "T24n1463_008:0846a26_0": "敷具相應者，如齊量作，是名與人相應法。",
    "T24n1463_008:0846a26_1": "針氈筩與人相應者，如上文說，是名與人相應法。",
    "T24n1463_008:0846a28_2": "「乞食相應者，乞食時得食與鉢平，不得多受。",
    "T24n1463_008:0846a29_3": "乞衣時檀越雖大有所施，少三衣者取，不得過取，是名乞衣相應法。",
    "T24n1463_008:0846b01_4": "爾時世尊乞食已還住處，執衣擗揲著一處，是名衣相應法。",
    "T24n1463_008:0846b03_0": "敷具相應者，如敷具揵度中廣明，是名敷具相應法。",
    "T24n1463_008:0846b04_1": "齊量者，泥洹僧長四肘、廣一肘半，是名齊量。",
    "T24n1463_008:0846b05_2": "鉢、衣、敷具、針氈筩、行道人房，如是等一切物，如佛說者名為齊量，不如佛語名不齊量。",
    "T24n1463_008:0846b07_3": "「染色相應者，諸比丘衣色脫，佛聽染用十種色。",
    "T24n1463_008:0846b08_4": "十種色者，一泥、二陀婆樹皮、三婆陀樹皮、四非草、五乾陀、六胡桃根、七阿摩勒菓、八佉陀樹皮、九施設婆樹皮、十種種雜和用染。",
    "T24n1463_008:0846b11_5": "如是等所應染者，此十種色。",
    "T24n1463_008:0846b11_6": "是衣三點作淨法，一用泥、二用青、三用不均色，用此三種三點淨衣。",
    "T24n1463_008:0846b13_7": "「威儀相應者，所著衣服齊整，乃至不應立大小便，是名威儀相應法。",
    "T24n1463_008:0846b14_8": "「所應差人者，白二白四羯磨差人。",
    "T24n1463_008:0846b15_9": "先結不淨地，次結眾僧房舍，後結十界。",
    "T24n1463_008:0846b16_10": "結大界已當問眾僧：『何處作淨厨？』",
    "T24n1463_008:0846b17_11": "僧所可處結作淨厨。",
    "T24n1463_008:0846b17_12": "後結布薩處，最後結不失衣界。",
    "T24n1463_008:0846b18_13": "解界時，先解不失衣界，後解布薩界，復解眾僧淨厨界，次解大界，次解僧房舍界，次解不淨地界安雜物處。",
    "T24n1463_008:0846b20_14": "教授比丘尼，自恣行籌僧使，為四方僧營事，從檀越信心分粥分前食，乃至寺中淨人不聽篤信檀越家乞食，作制狂亂失性、為尼受大戒，如是等及餘未列名者差人作羯磨，是皆名差人相應法。",
    "T24n1463_008:0846b25_15": "「處所相應者，若塔若衣壞破穿，皆應修補塗治，是名處所相應。",
    "T24n1463_008:0846b26_16": "和尚住處、阿闍梨住處、眾僧住處、僧布薩處。",
    "T24n1463_008:0846b27_17": "爾時世尊為病比丘羯磨淨地作食處。",
    "T24n1463_008:0846b28_18": "若客比丘來到，寺主人應語不淨處、僧房處、結大界處、淨厨處、布薩處、不失衣界處、飲水處，是名處所相應法。",
    "T24n1463_008:0846c02_19": "「方相應者，若和上眾僧，隨師僧向何方，是名方所。",
    "T24n1463_008:0846c03_20": "又復方者，佛在王舍城中，月盡十五日說戒時眾僧皆來集。",
    "T24n1463_008:0846c04_21": "佛問：『汝等從何處來？』",
    "T24n1463_008:0846c05_22": "諸比丘說其方所，是名為方。",
    "T24n1463_008:0846c05_23": "東方有羅睺跋陀塔，南方有處所名多奴，西方有處所名書毘陀樓陀，北方有處所名無至羅毘闍。",
    "T24n1463_008:0846c08_24": "此四處最是邊方，通律師得五人受戒。",
    "T24n1463_008:0846c09_25": "是名方所相應法。",
    "T24n1463_008:0846c09_26": "「國土相應法者，阿槃提國通律師五人得受具足，阿犯乾提熱得數數洗，亦聽兩三重皮作革屣著。",
    "T24n1463_008:0846c11_27": "爾時諸比丘雪山中夏安居，身體剝壞，來到佛所。",
    "T24n1463_008:0846c12_28": "佛聞已，『如此國土聽著富羅複衣。』",
    "T24n1463_008:0846c13_29": "有二比丘，一名烏嗟羅、二名三摩跎，來到佛所白言：『諸比丘有種種性、種種國土人出家，用不正音壞佛經義，願世尊聽我用闡提之論正佛經義。』",
    "T24n1463_008:0846c16_30": "佛言：『我法中不貴浮華之言語，雖質朴不失其義，令人受解為要。』",
    "T24n1463_008:0846c18_31": "爾時世尊在毘舍離。",
    "T24n1463_008:0846c18_32": "世儉穀貴乞食難得，諸比丘乘神通力至豈伽國乞食。",
    "T24n1463_008:0846c20_33": "彼國人惡賤道人，持食著地不過手中。",
    "T24n1463_008:0846c21_0": "有諸比丘往白世尊。",
    "T24n1463_008:0846c21_1": "佛言：『雖非手受，施心已竟，可取食之。』",
    "T24n1463_008:0846c22_2": "是名國土相應法。",
    "T24n1463_008:0846c22_3": "「自恣相應法者，一人心念口言。",
    "T24n1463_008:0846c23_4": "二人三人四人皆展轉相語。",
    "T24n1463_008:0846c24_5": "五人羯磨自恣。",
    "T24n1463_008:0846c24_6": "是名自恣相應法。",
    "T24n1463_008:0846c24_7": "「自恣與欲相應法者，有五種與欲：一我與自恣；二我自恣；三為我故作自恣；四手作相貌自恣；五口作相貌自恣。",
    "T24n1463_008:0846c27_8": "若此五種不成，不名與自恣欲。",
    "T24n1463_008:0846c28_9": "是名自恣相應法。",
    "T24n1463_008:0846c28_10": "「自恣取欲相應法者，僧差人令取欲。",
    "T24n1463_008:0846c29_11": "取欲者，若父母病難、非梵行難，如是眾多難，當與餘人令持欲去。",
    "T24n1463_008:0847a01_12": "與欲法，語持欲去者言：『大德憶念！",
    "T24n1463_008:0847a02_13": "我某甲，今日眾僧自恣我亦自恣，與眾僧清淨欲。』",
    "T24n1463_008:0847a03_14": "是名與欲相應法。",
    "T24n1463_008:0847a04_15": "取欲比丘若未得還，忽大水來及師子虎狼難不得往自恣，出界外自恣者，亦得清淨。",
    "T24n1463_008:0847a06_16": "去者亦得清淨。",
    "T24n1463_008:0847a06_17": "是名取欲人自恣相應法。",
    "T24n1463_008:0847a07_0": "「波羅提木叉相應者，爾時世尊在靜房中作是思惟：『今為諸比丘制，聽集一處說波羅提木叉戒。",
    "T24n1463_008:0847a09_1": "我若不為制者，新學比丘欲學波羅提木叉者，云何得聞？",
    "T24n1463_008:0847a10_2": "何所修集？』",
    "T24n1463_008:0847a10_3": "爾時世尊從靜房起，告諸比丘：『從今已去，汝等當集一處說波羅提木叉戒。",
    "T24n1463_008:0847a12_4": "欲說戒時先白：「大德僧聽！",
    "T24n1463_008:0847a13_0": "若僧時到僧忍聽，僧今集一處說波羅提木叉戒。",
    "T24n1463_008:0847a14_1": "白如是。」』",
    "T24n1463_008:0847a14_2": "名波羅提木叉戒相應法。",
    "T24n1463_008:0847a14_3": "「說波羅提木叉相應者，有五種略說波羅提木叉，文如上說。",
    "T24n1463_008:0847a16_4": "復有說波羅提木叉相應者，文如上母經中說。",
    "T24n1463_008:0847a17_5": "是名說戒相應法。",
    "T24n1463_008:0847a17_6": "「布薩相應者，乃至三人展轉語布薩。",
    "T24n1463_008:0847a18_7": "如法布薩者，四人已上一白然後布薩。",
    "T24n1463_008:0847a19_8": "布薩處，下座比丘應掃灑地，是名布薩相應法。",
    "T24n1463_008:0847a20_9": "「欲相應者，爾時世尊告諸比丘：『當唱淨。",
    "T24n1463_008:0847a21_10": "唱淨已今日眾僧布薩。』",
    "T24n1463_008:0847a21_11": "有病比丘不來者，聽與欲，遣人取之。",
    "T24n1463_008:0847a22_12": "是名欲相應法。",
    "T24n1463_008:0847a23_13": "若有緣與欲，無緣應去。",
    "T24n1463_008:0847a23_14": "與欲有五種，如上文說。",
    "T24n1463_008:0847a24_15": "「取欲人相應者，若取欲有眾難不得來，取欲者清淨，眾僧清淨，是名取欲人相應。",
    "T24n1463_008:0847a26_0": "「清淨相應者，若病不得來自說清淨，是名清淨相應布薩。",
    "T24n1463_008:0847a27_1": "自恣中得言與清淨欲，餘欲直言與欲，不言清淨。",
    "T24n1463_008:0847a28_2": "是名與欲清淨。",
    "T24n1463_008:0847a28_3": "取欲者，有難不得去，名清淨取欲，是名取欲人清淨相應法。",
    "T24n1463_008:0847b01_4": "「上來所說種種制者，比丘經、比丘尼經、摩得勒伽經、增一經、諸乾度經如此等經中推求之。",
    "T24n1463_008:0847b03_5": "若與五經義合者，應受持莫捨；若不與合者，置而莫行。",
    "T24n1463_008:0847b04_6": "復應推法，一緣、二制、三重制，總略、犯不犯，要與五種經相應。",
    "T24n1463_008:0847b05_7": "五經中緣、制、重制對而求之。",
    "T24n1463_008:0847b06_8": "云何名為總？",
    "T24n1463_008:0847b06_9": "比丘即名一切比丘，是名為總。",
    "T24n1463_008:0847b07_10": "云何名為略說？",
    "T24n1463_008:0847b07_11": "初中後說但令義顯，是名為略。",
    "T24n1463_008:0847b08_12": "廣說者，若有比丘向比丘說其所解，我從佛邊聞如是說。",
    "T24n1463_008:0847b09_13": "聞此者即不得非其所說，亦不得即取，持此所解與五部經對之。",
    "T24n1463_008:0847b11_14": "若與經相應者，應語言：『長老所說甚善，好自受持莫令廢捨，常應為人如是廣說。』",
    "T24n1463_008:0847b13_15": "若不與五經相應者應諫之：『長老所說不應受持，亦莫廣為人說。",
    "T24n1463_008:0847b14_16": "更求勝解。』",
    "T24n1463_008:0847b14_17": "是名第一廣。",
    "T24n1463_008:0847b15_18": "第二廣者，自云從眾僧邊聞，亦向他人說其所解。",
    "T24n1463_008:0847b16_19": "聞者亦如上，不非不受取，五經驗之。",
    "T24n1463_008:0847b17_20": "是名第二廣。",
    "T24n1463_008:0847b17_21": "第三廣者，若有比丘自云從三人邊聞，亦向餘比丘說其所解。",
    "T24n1463_008:0847b18_22": "此聞者受不受，亦推五部經中驗之。",
    "T24n1463_008:0847b19_23": "是名第三廣。",
    "T24n1463_008:0847b19_24": "第四廣者，復有比丘自稱，我從二大德比丘邊聞如是說，亦向餘人說其所解。",
    "T24n1463_008:0847b21_25": "彼聞比丘受不受，亦應如上驗之。",
    "T24n1463_008:0847b22_26": "是名第四廣。",
    "T24n1463_008:0847b22_27": "廣有二種：一者廣文、二者廣義，是名為四廣。",
    "T24n1463_008:0847b23_28": "復更略明應不應義。",
    "T24n1463_008:0847b24_29": "應者，鐵鉢、瓦鉢、優伽國鉢、優伽奢國鉢、毘舍離國黑鉢、舍衛國赤鉢。",
    "T24n1463_008:0847b25_30": "鉢雖有六種，其實鐵、瓦二也，是名鉢相應鉢。",
    "T24n1463_008:0847b26_31": "不相應鉢者，栴檀鉢、尸舍婆木鉢、石鉢、金鉢、銀鉢、琉璃鉢、玉鉢、七寶鉢，是名不相應，是故言相應不相應也。",
    "T24n1463_008:0847b29_32": "「彼人應此人不應。",
    "T24n1463_008:0847b29_33": "應者，比丘畜長鉢得滿十日。",
    "T24n1463_008:0847c01_34": "不應者，比丘尼畜長鉢不得過一日。",
    "T24n1463_008:0847c02_35": "是名不應。",
    "T24n1463_008:0847c02_36": "此是彼人應此人不應。",
    "T24n1463_008:0847c03_0": "「爾所人應爾所不應者，若鉢破過五綴，更求新鉢受持者，要四人中白二羯磨受持，三人已下不得。",
    "T24n1463_008:0847c05_1": "是名爾許人應爾許人不應。",
    "T24n1463_008:0847c05_2": "「齊量應不齊量不應。",
    "T24n1463_008:0847c06_3": "應者，升半已上至二升半，是名應。",
    "T24n1463_008:0847c07_4": "不應者，不滿升半、過二升半，是名不應。",
    "T24n1463_008:0847c08_0": "以是義故，言齊量相應不相應也。",
    "T24n1463_008:0847c08_1": "「是色應是色不應者，受熏色應，不受熏色不應。",
    "T24n1463_008:0847c09_2": "是名色相應不相應。",
    "T24n1463_008:0847c11_0": "「或時應或時不應。",
    "T24n1463_008:0847c11_1": "應者，若為賊劫水漂若墮地破若失，如是人者應語父母親里眷屬索，是名應。",
    "T24n1463_008:0847c13_2": "若不為水漂賊劫墮地破失，語父母親里眷屬索者，是名不應。",
    "T24n1463_008:0847c14_3": "是名人應不應。",
    "T24n1463_008:0847c15_0": "「衣相應不相應。",
    "T24n1463_008:0847c15_1": "應者，十種衣財應。",
    "T24n1463_008:0847c15_2": "不應者，上色衣錦衣白色衣著須衣，如是等眾多皆不相應。",
    "T24n1463_008:0847c17_3": "是名衣不應。",
    "T24n1463_008:0847c17_4": "三衣，獨受持一衣亦不應，乃至頭有須欽婆羅衣亦不應。",
    "T24n1463_008:0847c18_5": "「有時中應有時中不應。",
    "T24n1463_008:0847c19_6": "若為賊急水漂火燒若忘失，如是時中應語父母兄弟親里，若不如此不應語求索也。",
    "T24n1463_008:0847c21_7": "是名是時應是時不應。",
    "T24n1463_008:0847c21_8": "「僧竭支相應者，極短過繫腰下一搩手作，法令覆兩乳柱腋下，是名相應。",
    "T24n1463_008:0847c23_9": "不相應者，過限短作不相應。",
    "T24n1463_008:0847c24_0": "襯身衣者，暮臥時齊咽覆脚，但使莫污外淨衣，是為齊量。",
    "T24n1463_008:0847c25_1": "覆瘡衣長四肘廣二肘。",
    "T24n1463_008:0847c25_2": "雨浴衣長二搩手半。",
    "T24n1463_008:0847c26_3": "淨體巾長一搩手廣一搩手。",
    "T24n1463_008:0847c26_4": "淨面巾長結捲一肘廣亦結捲一肘。",
    "T24n1463_008:0847c27_5": "淨眼巾縱廣皆自一搩手。",
    "T24n1463_008:0847c28_6": "是名此應此不應。",
    "T24n1463_008:0847c28_7": "「爾所人應爾所人不應。",
    "T24n1463_008:0847c29_8": "應者四人三人，二人不應，是名爾所人應爾所人不應。",
    "T24n1463_008:0848a01_9": "或時應或時不應。",
    "T24n1463_008:0848a02_0": "應者從自恣後一月中得受迦絺那衣，過是不得受，是名或時應或時不應。",
    "T24n1463_008:0848a03_1": "有色應有色不應，佛所聽者應，佛所不聽者不應，是名有色應有色不應。",
    "T24n1463_008:0848a05_2": "有齊量應有齊量不應，應者泥洹僧踝上三指應，過是長不應，是故名應不應。",
    "T24n1463_008:0848a07_3": "行路法，前安居後安居，隨向何處好，應行向安居處。",
    "T24n1463_008:0848a08_4": "安居處，後有緣乞七日法，是亦應行。",
    "T24n1463_008:0848a09_5": "安居前後一月，是亦應行。",
    "T24n1463_008:0848a09_6": "不應行者，夏中無緣不應乞七日，冬中無緣不應行。",
    "T24n1463_008:0848a10_7": "是名應行不應行。",
    "T24n1463_008:0848a11_8": "「人應不應者，過度長、過度短。",
    "T24n1463_008:0848a11_9": "有諸難，師僧不具。",
    "T24n1463_008:0848a12_10": "是名不應。",
    "T24n1463_008:0848a12_11": "應者，不長不短、年滿二十、無諸難、師僧清淨具足，是名應。",
    "T24n1463_008:0848a13_12": "是故名人應不應。",
    "T24n1463_008:0848a14_13": "「房應不應。",
    "T24n1463_008:0848a14_14": "應者，僧如法施地，地處無諸難，作應齊量，是名應。",
    "T24n1463_008:0848a15_15": "不應者，僧不如法與地，地處有諸難，作過量所求甚多令檀越譏嫌，是名不應。",
    "T24n1463_008:0848a17_16": "此是房應不應。",
    "T24n1463_008:0848a17_17": "「犯毘尼者，七聚犯乾度，是此七聚法應一一推其所犯緣，復應推此罪當云何懺悔而得滅除，復應知起此罪時，初夜竟夜何時中起，復是二夜中起耶，復應更推前食、後食、晝日犯？",
    "T24n1463_008:0848a21_18": "所起犯，為因人、為因法？",
    "T24n1463_008:0848a22_19": "初夜所犯者，不應受用而受用是也。",
    "T24n1463_008:0848a23_20": "夜犯者，比丘為比丘尼說法犯也。",
    "T24n1463_008:0848a23_21": "二夜犯者，共未受具人過二夜，明相未現不起不出，是名為犯。",
    "T24n1463_008:0848a25_22": "中前犯者，中前洗足以油塗足入聚落，除病犯也。",
    "T24n1463_008:0848a26_23": "後食犯者，先受人請中食，後更餘處受請，不語比座去，是名犯也。",
    "T24n1463_008:0848a27_24": "晝日犯者，若比丘晝日露處脇著地臥，是名為犯。",
    "T24n1463_008:0848a29_25": "復有晝日犯者，不著泥洹僧僧竭支，單著袈裟經行。",
    "T24n1463_008:0848b01_26": "又復弟子與和上阿闍梨過食取食，不中著革屣，是名晝日犯。",
    "T24n1463_008:0848b02_27": "從法所起犯者，得過人法，不得向白衣說。",
    "T24n1463_008:0848b03_28": "若同出家人知舊言，不相違者可向說，不應向餘者說。",
    "T24n1463_008:0848b04_29": "復有因法犯者，若授前人經若並誦，授經者授前句，受者接後句誦，如此人者不應授經。",
    "T24n1463_008:0848b06_30": "不並誦者，上座誦前句竟，下座次應誦上座所誦句，若同時誦不得。",
    "T24n1463_008:0848b08_31": "不得為女人說法過五六語，不得為覆肩覆頭，如是等眾多不得為說法，是名因法所犯。",
    "T24n1463_008:0848b10_32": "因人所犯者，長短過度、不滿二十、有遮法、師僧不具亦不清淨，非法群品受戒、虛空中受戒、界外受戒、若授十三種非法人戒，受戒不得戒者。",
    "T24n1463_008:0848b13_33": "一切皆名因人犯也。",
    "T24n1463_008:0848b14_34": "「所犯因六處起，應推六處懺悔。",
    "T24n1463_008:0848b14_35": "有犯因身起非心口，有犯因口非身心，有犯因心非身口，有犯因身心起，有犯因心口起，有犯因身口心起，有犯因貪欲起，有犯因瞋恚起，有犯因愚癡起。",
    "T24n1463_008:0848b18_36": "有犯是身口愚癡所害，有犯是身口瞋恚所害，有犯是身口貪欲所害。",
    "T24n1463_008:0848b19_37": "有犯因身非心口者，初波羅夷、故弄陰出精，有犯是不善、有犯是無記，離三衣宿、若故以杖手打人等，比丘皆名身犯。",
    "T24n1463_008:0848b22_38": "從口所起犯者，第四波羅夷、若共女人婬欲心麁濁語、若瞋恚心語、若自稱歎己身以婬欲供養我、若以二無根謗、若毀呰他種姓形貌、妄語兩舌，如是等及餘口業所犯者，是名口業所起犯。",
    "T24n1463_008:0848b26_39": "從身口所起犯者，第二波羅夷、為人行媒、若為房事，此等及餘，是名身口所犯。",
    "T24n1463_008:0848b28_40": "因心所起犯者，如三十事中金銀施主所與，手雖不捉心作己有，語淨人持著某處，不語淨人言任汝所為；如比丘見他所犯，覆藏不向人發露，是為心犯。",
    "T24n1463_008:0848c03_41": "身心所起犯者，如上身心所犯是也。",
    "T24n1463_008:0848c03_42": "從身口心所起犯者，如上身口心所犯是也。",
    "T24n1463_008:0848c04_43": "從貪欲所起犯者，初波羅夷、故弄陰出精、身觸口、讚歎己身，如是等是也。",
    "T24n1463_008:0848c06_44": "從瞋恚所起犯者，第三波羅夷、二無根謗是也。",
    "T24n1463_008:0848c07_45": "從愚癡所起犯者，若比丘惡性不受人諫，如是比皆因愚癡所起犯也。",
    "T24n1463_008:0848c09_46": "身貪者，初波羅夷、身觸、故弄陰出精，及餘身貪所起者是也。",
    "T24n1463_008:0848c10_47": "口貪者，麁濁語、為婬欲故讚歎己身，乃至及餘，如此比皆名口貪也。",
    "T24n1463_008:0848c12_48": "身口貪者，如有母子二人出家，子常來供養母。",
    "T24n1463_008:0848c13_49": "母子各生貪心，母語子言：『此是汝本所出處，今還看之，有何咎也。』",
    "T24n1463_008:0848c14_50": "子用母言，即行不淨。",
    "T24n1463_008:0848c15_51": "是名身口所貪也。",
    "T24n1463_008:0848c15_52": "如此比眾多，略說之耳。",
    "T24n1463_008:0848c16_0": "從身瞋生者，手自斷他命及杖打他，復有比丘共白衣諍，決他穀田中水令穀得死。",
    "T24n1463_008:0848c17_1": "如是等瞋，是名從身瞋所生。",
    "T24n1463_008:0848c18_2": "從口瞋所生者，若比丘語人言：『為我斷某甲命。』",
    "T24n1463_008:0848c19_3": "若遣書，如是等非一，是名從口瞋所生。",
    "T24n1463_008:0848c21_0": "「從身口瞋所生者，乘瞋心若身若口害他惱他，是名從身口瞋所生。",
    "T24n1463_008:0848c22_1": "從身愚癡所生者，若比丘取床敷臥具露地敷坐，去時不自舉，是名從身愚癡所生。",
    "T24n1463_008:0848c24_2": "從口愚癡所生者，若客比丘受眾僧房舍臥具，去再宿不自來語、不教人來語，是名從口愚癡所生。",
    "T24n1463_008:0848c26_3": "從身口愚癡所生者，若受眾僧房舍床敷，去時不教人舉、不自舉，是名從身口愚癡所生。",
    "T24n1463_008:0848c29_0": "「從身貪所害者，有一比丘名能加僧提，僧差令守寺。",
    "T24n1463_008:0849a01_1": "後有一小女來至寺中，即捉共行不淨。",
    "T24n1463_008:0849a02_2": "此女年小根壞而死。",
    "T24n1463_008:0849a02_3": "諸比丘心疑，殺婬於此二處何中犯罪？",
    "T24n1463_008:0849a03_4": "往問世尊。",
    "T24n1463_008:0849a03_5": "佛言：『婬邊得罪也。』",
    "T24n1463_008:0849a04_6": "是名身貪所害犯也。",
    "T24n1463_008:0849a04_7": "從口貪所害犯者，爾時白衣疾病而臥。",
    "T24n1463_008:0849a05_8": "其人有妻顏貌端正，有一比丘往到問疾，語彼妻言：『可共行欲事。』",
    "T24n1463_008:0849a06_9": "女人答言：『我有夫主，不得自從。』",
    "T24n1463_008:0849a07_10": "比丘即為病者說法，語言：『若作罪行久住於世，後世受罪甚久。",
    "T24n1463_008:0849a09_11": "若有福德命終，即受天樂。",
    "T24n1463_008:0849a09_12": "何用此惡活為？』",
    "T24n1463_008:0849a10_0": "此病者即因此厭身方便取死。",
    "T24n1463_008:0849a10_1": "諸比丘白佛。",
    "T24n1463_008:0849a11_0": "佛言：『此人犯波羅夷。』",
    "T24n1463_008:0849a11_1": "是名從口所貪犯也。",
    "T24n1463_008:0849a11_2": "「從身口所染害者，即身口貪是也。",
    "T24n1463_008:0849a12_3": "爾時有優婆夷蘇毘耶，語比丘言：『若共我行欲者，不淨欲出時應捨起去不犯。』",
    "T24n1463_008:0849a14_4": "比丘即用其言共行欲，謂為不犯。",
    "T24n1463_008:0849a15_5": "如是展轉世尊聞之。",
    "T24n1463_008:0849a15_6": "佛言：『此是身口所貪犯也。』",
    "T24n1463_008:0849a16_7": "又復身口所貪犯者，有一比丘為弟子受戒，白四羯磨受戒已，不為說戒相，直捨來向寺。",
    "T24n1463_008:0849a18_8": "弟子在後見其本二，問言：『君何所作？』",
    "T24n1463_008:0849a19_9": "答言：『師將此中受大戒。』",
    "T24n1463_008:0849a19_10": "婦即語言：『持戒日長，今因便相見可共行欲。』",
    "T24n1463_008:0849a20_11": "夫即用婦言共行不淨。",
    "T24n1463_008:0849a21_12": "此人所以行不淨者，不識戒相故爾。",
    "T24n1463_008:0849a22_0": "佛聞已制戒：『從今已去受戒已，即為受戒者說戒相令知。』",
    "T24n1463_008:0849a23_1": "是名身口所貪犯也。",
    "T24n1463_008:0849a23_2": "身瞋恚所害者，乘瞋心手自斷他命，是名身瞋心害犯也。",
    "T24n1463_008:0849a25_3": "口瞋害犯者，遣使殺人，是名口瞋害犯也。",
    "T24n1463_008:0849a26_0": "身口瞋恚所害者，身自殺、口語人殺，是名身口瞋所害犯也。",
    "T24n1463_008:0849a27_1": "身愚癡所害者，若屬他木、若菓若樹，不語主輒取，是名身愚癡所害犯也。",
    "T24n1463_008:0849a29_0": "「口愚癡所犯者，若有比丘，見比丘所作不是，語言：『長老！",
    "T24n1463_008:0849b01_1": "此所作不如法，不須重作。』",
    "T24n1463_008:0849b01_2": "答諫者言：『我不用大德語。",
    "T24n1463_008:0849b02_3": "當更問有智慧者。』",
    "T24n1463_008:0849b02_4": "此名口愚癡所犯也。",
    "T24n1463_008:0849b03_5": "復有口愚癡所犯者，眾僧說戒時語言：『何用說此微細戒為？』",
    "T24n1463_008:0849b04_6": "此亦是口愚癡所犯也。",
    "T24n1463_008:0849b06_0": "復有人，僧說戒時作如此語：『汝等所說，我等數數聞他，何須重說也？』",
    "T24n1463_008:0849b07_1": "此是口愚癡所犯。",
    "T24n1463_008:0849b08_0": "「身口愚癡所犯者，若二三人教一人令殺。",
    "T24n1463_008:0849b08_1": "去者言：『可爾。』",
    "T24n1463_008:0849b09_2": "即往殺之，是名身口愚癡所犯也。",
    "T24n1463_008:0849b10_0": "不善犯者，是凡夫人故作所犯，及學人故作所犯是。",
    "T24n1463_008:0849b11_1": "何者犯是無記？",
    "T24n1463_008:0849b11_2": "凡夫人非故心作、忘誤作，學人及阿羅漢忘誤作，名為無記有犯。",
    "T24n1463_008:0849b13_0": "「憶念懺悔者，若知而故作者重，若愚癡不解作者輕。",
    "T24n1463_008:0849b14_1": "重者，若一人前、若眾僧前懺悔得除。",
    "T24n1463_008:0849b15_0": "輕者，心念口言除也。",
    "T24n1463_008:0849b15_1": "此是犯突吉羅惡口罪也。",
    "T24n1463_008:0849b16_2": "一切不善無非突吉羅。",
    "T24n1463_008:0849b17_0": "「突吉羅者，皆名惡作也。",
    "T24n1463_008:0849b17_1": "死人未壞，尸上取糞掃衣；穿牆壁出死尸置外，尸上取糞掃衣；籬上有衣，謂糞掃衣取，皆輕，心念懺悔即除，是身所犯。",
    "T24n1463_008:0849b20_2": "若有所犯，說戒時至不得懺悔，當自憶持，說戒竟然後懺悔。",
    "T24n1463_008:0849b21_3": "有忘誤犯者，心念自責滅也。",
    "T24n1463_008:0849b22_4": "心念自責滅者，眾學中不故作者是。",
    "T24n1463_008:0849b23_5": "故作下者，一人前懺悔者，是名輕也。",
    "T24n1463_008:0849b23_6": "故作中者，自性偷蘭、波逸提、波羅提提舍尼，是名中犯，一人前悔也。",
    "T24n1463_008:0849b25_7": "重者，十三僧殘、僧殘邊偷蘭、波羅夷邊偷蘭，此是懺悔中重者。",
    "T24n1463_008:0849b26_8": "不可悔者，四重突吉羅波逸提偷蘭，此罪不可悔也。",
    "T24n1463_008:0849b28_9": "「若比丘共諍，欲除罪者，先共鬪者懺悔，如草敷泥上令人過不污，共和合懺悔，覆惡上得生善，然後悔所犯也。",
    "T24n1463_008:0849c01_10": "阿浮呵那懺悔，如上文所說。",
    "T24n1463_008:0849c02_11": "滅鬪諍言訟毘尼者，相打惡罵是名為鬪。",
    "T24n1463_008:0849c03_12": "諍者，朋黨相助是名為諍。",
    "T24n1463_008:0849c03_13": "言者，徹斷事官故名為言。",
    "T24n1463_008:0849c04_14": "訟者，各說事理是非名為訟也。",
    "T24n1463_008:0849c05_15": "鬪有三種：善、不善、無記。",
    "T24n1463_008:0849c05_16": "復應推諍緣因何而起？",
    "T24n1463_008:0849c06_17": "云何懺悔而得滅也？",
    "T24n1463_008:0849c06_18": "此諍為初夜起、中夜起、後夜起？",
    "T24n1463_008:0849c07_19": "為前食起、後食起、中後起？",
    "T24n1463_008:0849c08_0": "為二夜起？",
    "T24n1463_008:0849c08_1": "為因法起、為因人起也？",
    "T24n1463_008:0849c08_2": "因初夜起者，此初夜漿，或言過初夜中飲或言不中，乃至長短非法群品受具，或言得或言不得，因是起鬪。",
    "T24n1463_008:0849c11_3": "如是一切皆如上犯。",
    "T24n1463_008:0849c11_4": "毘尼文中說，此諍緣根本有六，分別十八。",
    "T24n1463_008:0849c12_5": "何者為六？",
    "T24n1463_008:0849c12_6": "一者瞋恚、二者惱害、三者幻偽、四者慳嫉、五者見取、六者邊邪二見。",
    "T24n1463_008:0849c14_7": "瞋者，面色變異令人可怖。",
    "T24n1463_008:0849c14_8": "惱害者，能害他令惱。",
    "T24n1463_008:0849c15_9": "幻偽者，心不真實詐作虛事，是名幻偽。",
    "T24n1463_008:0849c16_10": "慳嫉者，貪前物不欲與人，名之為慳。",
    "T24n1463_008:0849c17_11": "嫉者，見他所得生惱，是名為嫉。",
    "T24n1463_008:0849c17_12": "見取者，取己所見為是、他見為非，是名見取。",
    "T24n1463_008:0849c18_13": "邊見者，見續為常，見滅為斷。",
    "T24n1463_008:0849c19_14": "邪見者，謗無因果。",
    "T24n1463_008:0849c19_15": "是名六處所起。",
    "T24n1463_008:0849c20_16": "何者十八種分別？",
    "T24n1463_008:0849c20_17": "上起從法非法乃至說非說。",
    "T24n1463_008:0849c21_18": "十八種上起鬪，是名諍根本聚也。",
    "T24n1463_008:0849c22_19": "此鬪聚有二因緣滅：一者人現前、二者推求所起處。",
    "T24n1463_008:0849c23_20": "如六群比丘住舍衛城，向阿梨跋提河上浴，脫衣著岸上。",
    "T24n1463_008:0849c24_21": "後迦留陀比丘來，脫衣著六群衣上，出來不審諦，著六群比丘衣去。",
    "T24n1463_008:0849c26_22": "六群謗迦留陀盜衣，即屏處為作羯磨。",
    "T24n1463_008:0849c27_0": "迦留心疑，往白世尊。",
    "T24n1463_008:0849c27_1": "佛言：『汝取衣時作何等心取？』",
    "T24n1463_008:0849c28_2": "迦留言：『作己想取。』",
    "T24n1463_008:0849c28_3": "佛言：『若如是者，不犯盜也。』",
    "T24n1463_008:0849c29_4": "因此即制：『從今已去要具二緣：一推其緣、二人現前，然後作滅毘尼。』",
    "T24n1463_008:0850a01_5": "是名滅諍毘尼。",
    "T24n1463_008:0850a02_0": "斷煩惱毘尼者，此毘尼斷欲界、色界、無色界見諦修道使纏，是名滅煩惱毘尼。",
    "T24n1463_008:0850a03_1": "使者，隨逐行人不令修善是使義；久來所習難捨是使義；能使人沈沒惡道是使義；繫縛行人在生死中是使義；能使人受身相續不絕是使義；不斷煩惱是使義；怨家是使義；方便不捨是使義；作惡不斷是使義。",
    "T24n1463_008:0850a08_2": "十使者，見使、疑使、戒取使、欲染使、恚使、色染使、無色染使、無明使、慢使、掉使。",
    "T24n1463_008:0850a10_3": "纏者，無明纏、瞋恚纏、懈怠纏、睡纏、掉纏、悔纏、疑纏、自貪己物纏、復貪他物纏。",
    "T24n1463_008:0850a11_4": "從是生鬪諍競訟，因此後生害心，纏縛行人不令解脫，是名纏義。",
    "T24n1463_008:0850a13_5": "又復纏者，我見纏、疑纏、戒取纏、欲纏、恚纏、慳纏、嫉纏、無明纏、慢纏、掉纏。",
    "T24n1463_008:0850a15_0": "此十纏即是十結，是故名纏。",
    "T24n1463_008:0850a15_1": "欲界所攝十二居止，色界二十二居止，無色界四居止，見諦所斷身見戒取疑。",
    "T24n1463_008:0850a17_2": "何者修道所斷？",
    "T24n1463_008:0850a17_3": "薄欲界貪欲、瞋恚、無明，得斯陀含果。",
    "T24n1463_008:0850a18_4": "斷欲界貪欲瞋恚、無明盡，得阿那含果。",
    "T24n1463_008:0850a19_5": "斷色無色界貪欲、無明盡，得阿羅漢果。",
    "T24n1463_008:0850a20_6": "此所起煩惱，應推求何處起？",
    "T24n1463_008:0850a21_0": "何處滅？",
    "T24n1463_008:0850a21_1": "起處者，於結使起處，生貪著染心，能生一切煩惱。",
    "T24n1463_008:0850a22_2": "何者結使起處？",
    "T24n1463_008:0850a22_3": "眼見身色生愛著心，計以為常亦計我，乃至意法亦如是。",
    "T24n1463_008:0850a23_4": "外六塵、中六識、內六觸、六受、六愛、六覺、六觀，乃至五陰、十二入、四大識眷屬，觀此以為我、以為常。",
    "T24n1463_008:0850a26_5": "因此五陰、十二入、十八界上起我起常故，能生結使一切煩惱凡有五百，故言一切也。",
    "T24n1463_008:0850a28_6": "是名所起處聚。",
    "T24n1463_008:0850a28_7": "「滅聚者，於煩惱起處法中生過患想，眼見身色乃至意法，作無常無我觀，識眷屬作無常苦病癰毒箭在身空無我觀。",
    "T24n1463_008:0850b02_8": "作此觀已，能斷一切煩惱，是名滅聚處也。",
    "T24n1463_008:0850b03_0": "「欲斷煩惱要作五種觀行：無常行、苦行、無我行、寂滅法、空行。",
    "T24n1463_008:0850b04_1": "無常行者，念念不住病壞所加，是名無常。",
    "T24n1463_008:0850b05_2": "苦者，如癰如病如箭入心如物壞生苦，是名苦行。",
    "T24n1463_008:0850b06_3": "空者，觀我我所皆如幻化無有實法，是名為空。",
    "T24n1463_008:0850b07_4": "無我行者，觀一切諸法皆無有我。",
    "T24n1463_008:0850b08_5": "無常、苦二行總觀一切有漏法，空，無我二行通觀有漏無漏法。",
    "T24n1463_008:0850b09_6": "寂滅義，無有生死變易，故名寂滅法也。",
    "T24n1463_008:0850b10_7": "是故行者，常應繫心在五行觀也。",
    "T24n1463_008:0850b11_8": "「所觀境界者，五陰、十二入、十八界、十二因緣，乃至作六念處觀，及寂滅法身念處、安般念處乃至四無量心念處，食不淨想乃至斷想，雜阿含中應廣知。",
    "T24n1463_008:0850b14_9": "若作骨想壞想，從足至頂作不淨觀乃至散滅想，此是心所緣境界。",
    "T24n1463_008:0850b16_10": "若住三空中，隨用何門觀而斷結使，是名住三解脫門。",
    "T24n1463_008:0850b17_11": "若行人住地中時，應觀六地：一者白骨觀地、二者性地、三者八人地、四者薄地、五者離欲地、六者已作地，是名住地。",
    "T24n1463_008:0850b20_12": "「見諦中所應斷者有六：一身見、二疑、三戒取、四向惡道欲、五向惡道恚、六向惡道癡。",
    "T24n1463_008:0850b22_13": "修道所應斷：一欲染、二恚、三色染、四無色染、五無明、六慢、七調。",
    "T24n1463_008:0850b23_14": "斷如此七煩惱，便得證果，斷三結得須陀洹；欲染恚薄故得斯陀含；欲染恚斷故得阿那含；一切結盡故名阿羅漢。",
    "T24n1463_008:0850b26_15": "是故言此等斷故得果。",
    "T24n1463_008:0850b26_16": "以果分別於人，得須陀洹果故名須陀洹，得斯陀含果故名斯陀含，得阿那含果故名阿那含，得阿羅漢果故名阿羅漢。",
    "T24n1463_008:0850b29_17": "是名斷聚集處。",
    "T24n1463_008:0850b29_18": "「比丘毘尼受具足者，或應或不應，乃至齊量或應或不應或聽或不聽，應齊量聽、不應不聽。",
    "T24n1463_008:0850c02_19": "有犯不犯，如法者不犯、不如法者犯。",
    "T24n1463_008:0850c03_20": "如此次第應推。",
    "T24n1463_008:0850c04_21": "鉢乃至房，應不應如上文所說。",
    "T24n1463_008:0850c04_22": "一切受具足人相應者，鉢囊、革屣、針筒、禪帶、袈裟、鉤紐繩、腰繩、盛眼藥筩、藥斫藥器、頭上帽、水漉。",
    "T24n1463_008:0850c07_0": "如是等物有應不應，是名比丘毘尼。",
    "T24n1463_008:0850c07_1": "比丘尼毘尼者，受具足比丘尼或應或不應，若齊量者不犯、不齊量者犯，亦應次第推鉢乃至房。",
    "T24n1463_008:0850c10_0": "若諸比丘尼得鉢，即日受持一，餘者若作淨施若遣與人。",
    "T24n1463_008:0850c11_1": "若泥洹僧、僧竭支如上說，覆瘡巾如上說，浴衣如上說。",
    "T24n1463_008:0850c12_2": "衣乃至房，如比丘經中說。",
    "T24n1463_008:0850c13_3": "式叉摩尼得自取食，今日取明日得食，餘者皆如大比丘尼法學。",
    "T24n1463_008:0850c14_4": "是名比丘尼毘尼。",
    "T24n1463_008:0850c15_0": "「少分毘尼者，比丘有二百五十法；比丘尼有五百法；式叉摩尼如大比丘尼法，但除自取食食、取已至明日故得食；沙彌尼、優婆塞、優婆夷各自有戒，皆是其人毘尼。",
    "T24n1463_008:0850c18_1": "是名少分毘尼。",
    "T24n1463_008:0850c19_2": "「一切處毘尼者，一切淨持戒、淨心戒、淨慧戒應當學，一切微細戒盡應如重持之，乃至究竟令梵行波羅提木叉戒使得清淨。",
    "T24n1463_008:0850c21_3": "一切身善行口善行意善行，應隨順行正見乃至正定。",
    "T24n1463_008:0850c23_4": "優婆塞、優婆夷，應當除其邪婬，乃至遠離殺生邪見，是名俗人戒也。",
    "T24n1463_008:0850c25_0": "「推求所犯輕重聚，及起處緣、可滅不可滅經。」",
    "T24n1463_008:0850c26_0": "毘尼母經卷第八"
}