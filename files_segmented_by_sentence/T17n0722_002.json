[
    {
        "source_sentence": "妙法聖念處經卷第二",
        "from": "T17n0722_002:0422a02_0",
        "context_with_next_sentence": true
    },
    {
        "source_sentence": "大宋西天中印度摩伽陀國",
        "from": "T17n0722_002:0422a04_0",
        "context_with_next_sentence": true
    },
    {
        "source_sentence": "那爛陀寺三藏傳教大師賜紫",
        "from": "T17n0722_002:0422a05_0",
        "context_with_next_sentence": true
    },
    {
        "source_sentence": "沙門臣法天奉　詔譯爾時，會中諸苾芻等，聞佛所說——地獄焚燒，受苦無量——悲啼雨淚，禮敬佛足，而白佛言：",
        "from": "T17n0722_002:0422a08_19",
        "context_with_next_sentence": true
    },
    {
        "source_sentence": "「此諸地獄受罪有情，修何因行，免於未來諸苦痛惱，不被纏縛，速得解脫？",
        "from": "T17n0722_002:0422a10_11",
        "context_with_next_sentence": true
    },
    {
        "source_sentence": "唯願慈悲，利益未來，敷演斯事。",
        "from": "T17n0722_002:0422a11_6",
        "context_with_next_sentence": true
    },
    {
        "source_sentence": "」爾時，世尊告苾芻言：",
        "from": "T17n0722_002:0422a12_9",
        "context_with_next_sentence": true
    },
    {
        "source_sentence": "「諦聽，諦聽！",
        "from": "T17n0722_002:0422a12_16",
        "context_with_next_sentence": true
    },
    {
        "source_sentence": "吾今為汝分別解說。",
        "from": "T17n0722_002:0422a13_3",
        "context_with_next_sentence": true
    },
    {
        "source_sentence": "若復有人修諸淨戒，離於邪執愚迷顛倒，已所作罪懺令不增，未作之罪防護不生，修習聞思及諸善業，捨離慳貪、欺詐、暴惡，深信因果。",
        "from": "T17n0722_002:0422a16_6",
        "context_with_next_sentence": true
    },
    {
        "source_sentence": "由此因緣，不受焚燒地獄之苦。",
        "from": "T17n0722_002:0422a16_20",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0722_002:0422a17_4",
        "context_with_next_sentence": true
    },
    {
        "source_sentence": "「若復有人欲求遠離焚燒冤害——不飲諸酒、修施戒業。",
        "from": "T17n0722_002:0422a18_8",
        "context_with_next_sentence": true
    },
    {
        "source_sentence": "苾芻應知，酒失最上，破壞善法；",
        "from": "T17n0722_002:0422a19_2",
        "context_with_next_sentence": true
    },
    {
        "source_sentence": "酒失最上，能壞聰慧；",
        "from": "T17n0722_002:0422a19_12",
        "context_with_next_sentence": true
    },
    {
        "source_sentence": "酒失最上，能壞安樂；",
        "from": "T17n0722_002:0422a20_2",
        "context_with_next_sentence": true
    },
    {
        "source_sentence": "酒失最上，遠離善友；",
        "from": "T17n0722_002:0422a20_12",
        "context_with_next_sentence": true
    },
    {
        "source_sentence": "酒失最上，能生諸病；",
        "from": "T17n0722_002:0422a21_1",
        "context_with_next_sentence": true
    },
    {
        "source_sentence": "酒失最上，破壞解脫；",
        "from": "T17n0722_002:0422a21_11",
        "context_with_next_sentence": true
    },
    {
        "source_sentence": "酒失最上；",
        "from": "T17n0722_002:0422a21_16",
        "context_with_next_sentence": true
    },
    {
        "source_sentence": "冤家得便；",
        "from": "T17n0722_002:0422a22_1",
        "context_with_next_sentence": true
    },
    {
        "source_sentence": "酒失最上，財物散壞；",
        "from": "T17n0722_002:0422a22_11",
        "context_with_next_sentence": true
    },
    {
        "source_sentence": "酒失最上，增長非法；",
        "from": "T17n0722_002:0422a23_1",
        "context_with_next_sentence": true
    },
    {
        "source_sentence": "酒失最上，遠離珍寶；",
        "from": "T17n0722_002:0422a23_11",
        "context_with_next_sentence": true
    },
    {
        "source_sentence": "酒失最上，亂說是非；",
        "from": "T17n0722_002:0422a24_1",
        "context_with_next_sentence": true
    },
    {
        "source_sentence": "酒失最上，散亂轉增；",
        "from": "T17n0722_002:0422a24_11",
        "context_with_next_sentence": true
    },
    {
        "source_sentence": "酒失最上，能生貪忿；",
        "from": "T17n0722_002:0422a25_1",
        "context_with_next_sentence": true
    },
    {
        "source_sentence": "酒失最上，無明增長；",
        "from": "T17n0722_002:0422a25_11",
        "context_with_next_sentence": true
    },
    {
        "source_sentence": "酒失最上，忠實變詐；",
        "from": "T17n0722_002:0422a26_1",
        "context_with_next_sentence": true
    },
    {
        "source_sentence": "酒失最上，顯露隱密；",
        "from": "T17n0722_002:0422a26_11",
        "context_with_next_sentence": true
    },
    {
        "source_sentence": "酒失最上，煩惱轉增；",
        "from": "T17n0722_002:0422a27_1",
        "context_with_next_sentence": true
    },
    {
        "source_sentence": "酒失最上，成就地獄；",
        "from": "T17n0722_002:0422a27_11",
        "context_with_next_sentence": true
    },
    {
        "source_sentence": "酒失最上，焚燒善根；",
        "from": "T17n0722_002:0422a28_1",
        "context_with_next_sentence": true
    },
    {
        "source_sentence": "酒失最上，毀壞三寶；",
        "from": "T17n0722_002:0422a28_11",
        "context_with_next_sentence": true
    },
    {
        "source_sentence": "酒失最上，惡名流布；",
        "from": "T17n0722_002:0422a29_1",
        "context_with_next_sentence": true
    },
    {
        "source_sentence": "酒失最上，醉變膿血；",
        "from": "T17n0722_002:0422a29_11",
        "context_with_next_sentence": true
    },
    {
        "source_sentence": "酒失最上，香變臭穢；",
        "from": "T17n0722_002:0422b01_1",
        "context_with_next_sentence": true
    },
    {
        "source_sentence": "酒失最上，增長三塗。",
        "from": "T17n0722_002:0422b01_11",
        "context_with_next_sentence": true
    },
    {
        "source_sentence": "「比丘應知，酒能毀壞色、無色業；",
        "from": "T17n0722_002:0422b02_15",
        "context_with_next_sentence": true
    },
    {
        "source_sentence": "酒能焚燒四果聖業；",
        "from": "T17n0722_002:0422b03_3",
        "context_with_next_sentence": true
    },
    {
        "source_sentence": "酒能增長暴惡之業；",
        "from": "T17n0722_002:0422b03_12",
        "context_with_next_sentence": true
    },
    {
        "source_sentence": "酒能不信正實因果；",
        "from": "T17n0722_002:0422b04_2",
        "context_with_next_sentence": true
    },
    {
        "source_sentence": "酒能增長煩惱諸苦；",
        "from": "T17n0722_002:0422b04_11",
        "context_with_next_sentence": true
    },
    {
        "source_sentence": "酒能發起口四過非及怖畏事；",
        "from": "T17n0722_002:0422b05_5",
        "context_with_next_sentence": true
    },
    {
        "source_sentence": "酒能數起貢高、欺詐；",
        "from": "T17n0722_002:0422b05_15",
        "context_with_next_sentence": true
    },
    {
        "source_sentence": "酒能毀謗善友知識；",
        "from": "T17n0722_002:0422b06_4",
        "context_with_next_sentence": true
    },
    {
        "source_sentence": "酒能恒處眾苦憂惱；",
        "from": "T17n0722_002:0422b06_13",
        "context_with_next_sentence": true
    },
    {
        "source_sentence": "酒能增長一切諸非；",
        "from": "T17n0722_002:0422b07_4",
        "context_with_next_sentence": true
    },
    {
        "source_sentence": "酒墮有情黑暗之處；",
        "from": "T17n0722_002:0422b07_13",
        "context_with_next_sentence": true
    },
    {
        "source_sentence": "酒墮有情餓鬼、傍生；",
        "from": "T17n0722_002:0422b08_4",
        "context_with_next_sentence": true
    },
    {
        "source_sentence": "酒能遠離聰明智慧；",
        "from": "T17n0722_002:0422b08_13",
        "context_with_next_sentence": true
    },
    {
        "source_sentence": "酒能遠離諸天神仙；",
        "from": "T17n0722_002:0422b09_2",
        "context_with_next_sentence": true
    },
    {
        "source_sentence": "酒能毀壞轉佛法輪；",
        "from": "T17n0722_002:0422b09_11",
        "context_with_next_sentence": true
    },
    {
        "source_sentence": "酒能增長婬欲熾盛；",
        "from": "T17n0722_002:0422b10_1",
        "context_with_next_sentence": true
    },
    {
        "source_sentence": "酒能破壞清淨梵行；",
        "from": "T17n0722_002:0422b10_10",
        "context_with_next_sentence": true
    },
    {
        "source_sentence": "酒能增長我慢放逸；",
        "from": "T17n0722_002:0422b10_19",
        "context_with_next_sentence": true
    },
    {
        "source_sentence": "酒似於風破壞世間；",
        "from": "T17n0722_002:0422b11_8",
        "context_with_next_sentence": true
    },
    {
        "source_sentence": "酒能壞亂長者之行；",
        "from": "T17n0722_002:0422b11_17",
        "context_with_next_sentence": true
    },
    {
        "source_sentence": "酒能忘失忍辱之心；",
        "from": "T17n0722_002:0422b12_7",
        "context_with_next_sentence": true
    },
    {
        "source_sentence": "酒能迷亂世間聰慧；",
        "from": "T17n0722_002:0422b12_16",
        "context_with_next_sentence": true
    },
    {
        "source_sentence": "酒能毀謗解脫之法；",
        "from": "T17n0722_002:0422b13_6",
        "context_with_next_sentence": true
    },
    {
        "source_sentence": "酒能遠離諸佛淨戒。",
        "from": "T17n0722_002:0422b13_15",
        "context_with_next_sentence": true
    },
    {
        "source_sentence": "」爾時，世尊告比丘言：",
        "from": "T17n0722_002:0422b14_9",
        "context_with_next_sentence": true
    },
    {
        "source_sentence": "「酒有如是種種過非，應當遠離。",
        "from": "T17n0722_002:0422b15_3",
        "context_with_next_sentence": true
    },
    {
        "source_sentence": "比丘應知，飲酒之人，但貪美味，不慮苦果。",
        "from": "T17n0722_002:0422b16_2",
        "context_with_next_sentence": true
    },
    {
        "source_sentence": "由此為因，墮於地獄受種種苦；",
        "from": "T17n0722_002:0422b16_16",
        "context_with_next_sentence": true
    },
    {
        "source_sentence": "從地獄出，若生人中，愚昧貧乏，不信因果，毀謗正法，輕慢賢善，煩惱增多，婬欲熾盛，遠離解脫，暴惡纏縛，纖毫之善而非修習，極惡之因恒時親近；",
        "from": "T17n0722_002:0422b20_5",
        "context_with_next_sentence": true
    },
    {
        "source_sentence": "如是展轉，輪迴諸趣，無解脫時。",
        "from": "T17n0722_002:0422b21_1",
        "context_with_next_sentence": true
    },
    {
        "source_sentence": "「比丘應知，思惟離妄，修習正行，慎護三業，彼苦澁罪，獲報艱辛，疼痛難任，焚燒決定。",
        "from": "T17n0722_002:0422b23_18",
        "context_with_next_sentence": true
    },
    {
        "source_sentence": "是故，比丘應當遠離一切過非及諸怖畏。",
        "from": "T17n0722_002:0422b24_16",
        "context_with_next_sentence": true
    },
    {
        "source_sentence": "「比丘應知，自作自受他不能免，彼殺生等，十不善業，果感不虛。",
        "from": "T17n0722_002:0422b26_8",
        "context_with_next_sentence": true
    },
    {
        "source_sentence": "」爾時，世尊說伽陀曰：",
        "from": "T17n0722_002:0422b27_9",
        "context_with_next_sentence": true
    },
    {
        "source_sentence": "「身語業非虛，　　輪迴諸惡趣，",
        "from": "T17n0722_002:0422b28_0",
        "context_with_next_sentence": true
    },
    {
        "source_sentence": "自作自纏縛，　　善逝不能救。",
        "from": "T17n0722_002:0422b29_13",
        "context_with_next_sentence": true
    },
    {
        "source_sentence": "」爾時，世尊說此偈已，告諸比丘：",
        "from": "T17n0722_002:0422c01_14",
        "context_with_next_sentence": true
    },
    {
        "source_sentence": "「一切瞋恚及於妄語，應當遠離。",
        "from": "T17n0722_002:0422c02_8",
        "context_with_next_sentence": true
    },
    {
        "source_sentence": "由此為因，墮諸惡趣受種種苦；",
        "from": "T17n0722_002:0422c03_2",
        "context_with_next_sentence": true
    },
    {
        "source_sentence": "後生人中，貧乏卑賤，凡所發言多增穢惡，傷犯於他猶如刀斧；",
        "from": "T17n0722_002:0422c04_10",
        "context_with_next_sentence": true
    },
    {
        "source_sentence": "亦如餓鬼，自業所招，焚燒飲食，此業亦然；",
        "from": "T17n0722_002:0422c05_11",
        "context_with_next_sentence": true
    },
    {
        "source_sentence": "焚燒眾善，惡名流布，見聞不喜。",
        "from": "T17n0722_002:0422c06_6",
        "context_with_next_sentence": true
    },
    {
        "source_sentence": "若有智者遠離妄語，發言誠諦，人皆信受，美名流布，猶如香氣聞皆歡喜。",
        "from": "T17n0722_002:0422c08_1",
        "context_with_next_sentence": true
    },
    {
        "source_sentence": "「比丘應知，若復有人發於實語，遠離苦惱、虛妄、邪執，猶如珍寶，堪任受用；",
        "from": "T17n0722_002:0422c10_14",
        "context_with_next_sentence": true
    },
    {
        "source_sentence": "亦如燈明照了物像；",
        "from": "T17n0722_002:0422c11_2",
        "context_with_next_sentence": true
    },
    {
        "source_sentence": "實語亦爾，聞皆信受。",
        "from": "T17n0722_002:0422c11_12",
        "context_with_next_sentence": true
    },
    {
        "source_sentence": "由此因緣，天上自在解脫諸苦。",
        "from": "T17n0722_002:0422c12_6",
        "context_with_next_sentence": true
    },
    {
        "source_sentence": "捨離穢惡、虛妄之聲，算數藝能，安住最勝，趣向解脫；",
        "from": "T17n0722_002:0422c13_11",
        "context_with_next_sentence": true
    },
    {
        "source_sentence": "財富無量，普濟貧乏，智慧光明，莊嚴第一，庫藏豐盈，遠離煩惱；",
        "from": "T17n0722_002:0422c15_1",
        "context_with_next_sentence": true
    },
    {
        "source_sentence": "若生人中，尊豪最上，種種莊嚴自在具足，利益有情，孤獨貧乏乃至知識，悉皆利樂。",
        "from": "T17n0722_002:0422c17_1",
        "context_with_next_sentence": true
    },
    {
        "source_sentence": "恒說真實，猶如火毒燒照最上嶮惡途路，如毒遠離。",
        "from": "T17n0722_002:0422c18_4",
        "context_with_next_sentence": true
    },
    {
        "source_sentence": "是故，妄語一切時中應當捨離，及諸纏縛、怖畏等罪。",
        "from": "T17n0722_002:0422c19_9",
        "context_with_next_sentence": true
    },
    {
        "source_sentence": "「復次，比丘！",
        "from": "T17n0722_002:0422c20_6",
        "context_with_next_sentence": true
    },
    {
        "source_sentence": "有情妄語，墮大地獄受諸苦惱，身分破裂。",
        "from": "T17n0722_002:0422c21_3",
        "context_with_next_sentence": true
    },
    {
        "source_sentence": "如青蓮花琰魔獄卒，為彼罪人而說偈言：",
        "from": "T17n0722_002:0422c22_2",
        "context_with_next_sentence": true
    },
    {
        "source_sentence": "「『虛妄地獄因，　　眾苦自心造，",
        "from": "T17n0722_002:0422c23_0",
        "context_with_next_sentence": true
    },
    {
        "source_sentence": "娑伽水有盡，　　此業報無窮。",
        "from": "T17n0722_002:0422c24_13",
        "context_with_next_sentence": true
    },
    {
        "source_sentence": "』」爾時，世尊告諸比丘：",
        "from": "T17n0722_002:0422c25_9",
        "context_with_next_sentence": true
    },
    {
        "source_sentence": "「若復有人捨離妄語，如捨苦澁，獲味甘美。",
        "from": "T17n0722_002:0422c26_8",
        "context_with_next_sentence": true
    },
    {
        "source_sentence": "比丘應知，修習智慧，愛樂真實，莊嚴自身，功德最勝，猶如甘露，能離過患。",
        "from": "T17n0722_002:0422c28_1",
        "context_with_next_sentence": true
    },
    {
        "source_sentence": "愚夫迷倒，不了苦因，熾然造作暴惡之業，損害憎嫌一切過非，恒時不息，墮諸地獄，遠離安樂及以真實；",
        "from": "T17n0722_002:0423a01_10",
        "context_with_next_sentence": true
    },
    {
        "source_sentence": "若得人身，見聞不喜，增多過患，龍天嫌厭，愚迷虛妄，善友如冤，非曾親近，恒習諸惡，無時暫捨，輪迴受苦而無窮盡。",
        "from": "T17n0722_002:0423a04_3",
        "context_with_next_sentence": true
    },
    {
        "source_sentence": "比丘應知，真實最上，智者修習，猶如甘露，遠離過非，恒時安樂；",
        "from": "T17n0722_002:0423a05_12",
        "context_with_next_sentence": true
    },
    {
        "source_sentence": "亦如涅槃，苦惱不侵，遠離無義及四相等。",
        "from": "T17n0722_002:0423a06_10",
        "context_with_next_sentence": true
    },
    {
        "source_sentence": "又如聖境，愛樂最上；",
        "from": "T17n0722_002:0423a06_20",
        "context_with_next_sentence": true
    },
    {
        "source_sentence": "真實亦爾，聞皆歡喜。",
        "from": "T17n0722_002:0423a07_9",
        "context_with_next_sentence": true
    },
    {
        "source_sentence": "又如暗室，明燈最上，能了物像；",
        "from": "T17n0722_002:0423a08_3",
        "context_with_next_sentence": true
    },
    {
        "source_sentence": "真實亦爾，聞非疑謗。",
        "from": "T17n0722_002:0423a08_13",
        "context_with_next_sentence": true
    },
    {
        "source_sentence": "又如良藥，能息苦惱，乃至鬼魅皆能遠離；",
        "from": "T17n0722_002:0423a09_11",
        "context_with_next_sentence": true
    },
    {
        "source_sentence": "真實亦爾，解脫地獄及諸苦惱。",
        "from": "T17n0722_002:0423a10_5",
        "context_with_next_sentence": true
    },
    {
        "source_sentence": "愚迷輪迴諸惡趣中，受苦展轉業報無窮，墮諸地獄不得解脫，受種種苦發聲號哭。",
        "from": "T17n0722_002:0423a12_3",
        "context_with_next_sentence": true
    },
    {
        "source_sentence": "空中有聲告諸罪人：",
        "from": "T17n0722_002:0423a12_12",
        "context_with_next_sentence": true
    },
    {
        "source_sentence": "『汝等勿哭，自作自受，怨於何人。",
        "from": "T17n0722_002:0423a13_7",
        "context_with_next_sentence": true
    },
    {
        "source_sentence": "』煩惱迷覆自心虛妄，不能遠離解脫眾苦。",
        "from": "T17n0722_002:0423a14_5",
        "context_with_next_sentence": true
    },
    {
        "source_sentence": "若復有人恒不妄語，猶如甘露，人皆愛樂，普益自他；",
        "from": "T17n0722_002:0423a15_9",
        "context_with_next_sentence": true
    },
    {
        "source_sentence": "若行妄語，猶如毒藥，損惱自他，不得安隱。",
        "from": "T17n0722_002:0423a16_8",
        "context_with_next_sentence": true
    },
    {
        "source_sentence": "虛妄亦爾，墮於嶮處，受大苦惱。",
        "from": "T17n0722_002:0423a17_2",
        "context_with_next_sentence": true
    },
    {
        "source_sentence": "如是虛妄，生生之中，應當捨離，修習淨行，解脫諸苦。",
        "from": "T17n0722_002:0423a18_6",
        "context_with_next_sentence": true
    },
    {
        "source_sentence": "真實莊嚴種種智慧，慳貪諸惑及不善業，伏斷無餘。",
        "from": "T17n0722_002:0423a19_10",
        "context_with_next_sentence": true
    },
    {
        "source_sentence": "「比丘應知，有情虛妄，煩惱纏縛，猶如器仗刀劍等物，損害有情，不得安隱。",
        "from": "T17n0722_002:0423a21_13",
        "context_with_next_sentence": true
    },
    {
        "source_sentence": "若復有人真實離妄，財法惠施，饒益有情，最勝功德而無有盡，乃至獲於安樂自在。",
        "from": "T17n0722_002:0423a23_10",
        "context_with_next_sentence": true
    },
    {
        "source_sentence": "「若復有人遠離真實及諸智慧，恒造惡業，輪迴諸趣，受種種苦：",
        "from": "T17n0722_002:0423a25_8",
        "context_with_next_sentence": true
    },
    {
        "source_sentence": "刀兵、飢饉、風、火、疾疫，飄溺焚燒，冤家非一，眾苦聚會，逼迫酸疼。",
        "from": "T17n0722_002:0423a26_17",
        "context_with_next_sentence": true
    },
    {
        "source_sentence": "一切暴惡，自作自受，業報非虛。",
        "from": "T17n0722_002:0423a27_11",
        "context_with_next_sentence": true
    },
    {
        "source_sentence": "「比丘應知，愚夫妄執：",
        "from": "T17n0722_002:0423a28_10",
        "context_with_next_sentence": true
    },
    {
        "source_sentence": "此彼世間無因、無果及無作用，散亂橫計，增長非法，遠離善法。",
        "from": "T17n0722_002:0423a29_18",
        "context_with_next_sentence": true
    },
    {
        "source_sentence": "愚迷有情，不了因果，墮諸黑暗輪轉不息，苦惱無窮。",
        "from": "T17n0722_002:0423b02_1",
        "context_with_next_sentence": true
    },
    {
        "source_sentence": "佛大慈悲說希有法，導彼愚迷，令心省悟，捨離眾魔及諸驚怖。",
        "from": "T17n0722_002:0423b03_10",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0722_002:0423b04_4",
        "context_with_next_sentence": true
    },
    {
        "source_sentence": "「地獄有情，被業所牽，處於黑暗，恒聞惡聲，怖畏迷亂，奔墮火坑焚燒身體，皮乾肉爛猶如枯木；",
        "from": "T17n0722_002:0423b06_6",
        "context_with_next_sentence": true
    },
    {
        "source_sentence": "由業力故，涼風觸體，還復如本，依前焚燒，苦惱無量。",
        "from": "T17n0722_002:0423b07_12",
        "context_with_next_sentence": true
    },
    {
        "source_sentence": "如是受苦，業盡方免。",
        "from": "T17n0722_002:0423b08_2",
        "context_with_next_sentence": true
    },
    {
        "source_sentence": "「比丘應知，勤修善業，遠離惡趣及諸苦惱。",
        "from": "T17n0722_002:0423b09_19",
        "context_with_next_sentence": true
    },
    {
        "source_sentence": "人天富樂，自在可愛，趣向涅槃；",
        "from": "T17n0722_002:0423b10_13",
        "context_with_next_sentence": true
    },
    {
        "source_sentence": "伏除貪瞋及餘諸惑，勿令侵害；",
        "from": "T17n0722_002:0423b11_7",
        "context_with_next_sentence": true
    },
    {
        "source_sentence": "捨離散亂，不造眾惡。",
        "from": "T17n0722_002:0423b11_17",
        "context_with_next_sentence": true
    },
    {
        "source_sentence": "地獄酸楚，恒時受苦，應生厭離，解脫輪迴。",
        "from": "T17n0722_002:0423b12_16",
        "context_with_next_sentence": true
    },
    {
        "source_sentence": "「若復有人殺害眾生及不與取，毀謗三寶，不信因果，起於虛誑離間彼此，發身等業；",
        "from": "T17n0722_002:0423b14_17",
        "context_with_next_sentence": true
    },
    {
        "source_sentence": "慳貪、嫉妬，恒不捨離。",
        "from": "T17n0722_002:0423b15_7",
        "context_with_next_sentence": true
    },
    {
        "source_sentence": "命終之後，墮於地獄，受苦無量；",
        "from": "T17n0722_002:0423b16_1",
        "context_with_next_sentence": true
    },
    {
        "source_sentence": "如是展轉沈淪惡趣，而不解脫。",
        "from": "T17n0722_002:0423b16_15",
        "context_with_next_sentence": true
    },
    {
        "source_sentence": "「比丘應知，由宿業力輪迴生死，纏縛諸有而無窮盡。",
        "from": "T17n0722_002:0423b18_3",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0722_002:0423b19_4",
        "context_with_next_sentence": true
    },
    {
        "source_sentence": "「身、語、意業，不善為因，墮於地獄受苦三時，而無暫息。",
        "from": "T17n0722_002:0423b20_8",
        "context_with_next_sentence": true
    },
    {
        "source_sentence": "寧持利刃，斷於舌根，不以此舌說染欲事。",
        "from": "T17n0722_002:0423b21_7",
        "context_with_next_sentence": true
    },
    {
        "source_sentence": "所以者何？",
        "from": "T17n0722_002:0423b21_12",
        "context_with_next_sentence": true
    },
    {
        "source_sentence": "由此為因，起貪、瞋、癡，廣造惡業，輪轉諸趣不得解脫。",
        "from": "T17n0722_002:0423b22_17",
        "context_with_next_sentence": true
    },
    {
        "source_sentence": "皆因虛妄，橫執染欲，於苦計樂，起業煩惱，生死長時不能遠離。",
        "from": "T17n0722_002:0423b24_5",
        "context_with_next_sentence": true
    },
    {
        "source_sentence": "又如羂索纏縛有情，染欲亦爾，繫縛有情，墮於地獄獲苦澁果。",
        "from": "T17n0722_002:0423b25_15",
        "context_with_next_sentence": true
    },
    {
        "source_sentence": "愚迷有情不能遠離染欲因緣，諂誑暴惡轉增熾盛，焚燒眾善，而無悲愍、廣益有情。",
        "from": "T17n0722_002:0423b27_16",
        "context_with_next_sentence": true
    },
    {
        "source_sentence": "「比丘應知，我執如山，惡業似海，煩惱焰猛熾然相續，纏繞不捨，相貌醜惡，驚怖憂惱，恒非安隱。",
        "from": "T17n0722_002:0423c01_2",
        "context_with_next_sentence": true
    },
    {
        "source_sentence": "又如虛空遍一切處，惑業苦惱，隨逐有情，恒不捨離無處不有，繫縛有情不令出離。",
        "from": "T17n0722_002:0423c03_1",
        "context_with_next_sentence": true
    },
    {
        "source_sentence": "又如世間邪見執我，堅固難拔，僻執繫縛，恒無暫捨，苦惱逼迫，暴惡纏縛，損害艱辛，無怙無依，輪轉生死，周遍一切如火焚燒，受種種苦而無窮盡。",
        "from": "T17n0722_002:0423c06_6",
        "context_with_next_sentence": true
    },
    {
        "source_sentence": "「又此我執，顛倒虛妄，愚暗迷亂，或執星辰、或計五根、或執意根，妄為究竟，歸依奉事，而求解脫。",
        "from": "T17n0722_002:0423c09_2",
        "context_with_next_sentence": true
    },
    {
        "source_sentence": "由妄執著，我能造因亦能受果；",
        "from": "T17n0722_002:0423c09_16",
        "context_with_next_sentence": true
    },
    {
        "source_sentence": "由斯增長身心苦惱，而非遠離地獄輪轉酸楚疼痛，堅執勇猛，纏繞相續，愚迷造作諸不善業；",
        "from": "T17n0722_002:0423c11_18",
        "context_with_next_sentence": true
    },
    {
        "source_sentence": "而非悔恨，思惟方便了悟果因，遠離過非，趣求解脫。",
        "from": "T17n0722_002:0423c13_2",
        "context_with_next_sentence": true
    },
    {
        "source_sentence": "「比丘應知，若復有人造諸惡業，受報艱辛，處於地獄，乃至劫壞，而非解脫；",
        "from": "T17n0722_002:0423c15_13",
        "context_with_next_sentence": true
    },
    {
        "source_sentence": "龍天八部不能守護。",
        "from": "T17n0722_002:0423c16_2",
        "context_with_next_sentence": true
    },
    {
        "source_sentence": "所以者何？",
        "from": "T17n0722_002:0423c16_7",
        "context_with_next_sentence": true
    },
    {
        "source_sentence": "此諸有情，業繩所牽，受地獄苦。",
        "from": "T17n0722_002:0423c17_1",
        "context_with_next_sentence": true
    },
    {
        "source_sentence": "此界壞已，惡業因緣，往於他方餘處受苦，不能遠離。",
        "from": "T17n0722_002:0423c18_6",
        "context_with_next_sentence": true
    },
    {
        "source_sentence": "「若復有人，於父母處起殺害想，而生決定，此罪至重！",
        "from": "T17n0722_002:0423c20_3",
        "context_with_next_sentence": true
    },
    {
        "source_sentence": "譬如有人，以利刀劍破壞三界一切眾生，比此猶輕。",
        "from": "T17n0722_002:0423c21_7",
        "context_with_next_sentence": true
    },
    {
        "source_sentence": "所以者何？",
        "from": "T17n0722_002:0423c21_12",
        "context_with_next_sentence": true
    },
    {
        "source_sentence": "父母恩德，反生冤害，獲罪甚重。",
        "from": "T17n0722_002:0423c22_7",
        "context_with_next_sentence": true
    },
    {
        "source_sentence": "「若復有人，破僧和合、殺阿羅漢、出佛身血，此罪最重！",
        "from": "T17n0722_002:0423c24_3",
        "context_with_next_sentence": true
    },
    {
        "source_sentence": "獲報無間受苦相續，殘害怖畏，治罰恒時；",
        "from": "T17n0722_002:0423c25_2",
        "context_with_next_sentence": true
    },
    {
        "source_sentence": "思惟方便，無暫止息；",
        "from": "T17n0722_002:0423c25_12",
        "context_with_next_sentence": true
    },
    {
        "source_sentence": "鐵毒火炬，苦𭮂無窮，非法纏縛，破壞恐怖，恒常無斷。",
        "from": "T17n0722_002:0423c26_16",
        "context_with_next_sentence": true
    },
    {
        "source_sentence": "顛倒愚迷，不能遠離苦澁之果，由此因緣，煩惱業牽，輪迴生死不得解脫。",
        "from": "T17n0722_002:0423c28_8",
        "context_with_next_sentence": true
    },
    {
        "source_sentence": "「比丘應知，染欲、妄語應生厭離，悔恨思惟，伏除、棄捨，止息貪愛。",
        "from": "T17n0722_002:0424a01_9",
        "context_with_next_sentence": true
    },
    {
        "source_sentence": "勿作是想，何況執著、造作彼業。",
        "from": "T17n0722_002:0424a02_2",
        "context_with_next_sentence": true
    },
    {
        "source_sentence": "「是故，比丘！",
        "from": "T17n0722_002:0424a03_6",
        "context_with_next_sentence": true
    },
    {
        "source_sentence": "煩惱暴惡、邪見顛倒，汝應破壞。",
        "from": "T17n0722_002:0424a03_21",
        "context_with_next_sentence": true
    },
    {
        "source_sentence": "於諸惡趣，捨離彼業及愚癡等，趣求無上。",
        "from": "T17n0722_002:0424a04_17",
        "context_with_next_sentence": true
    },
    {
        "source_sentence": "最勝無邊，二空智慧，利益有情，不令墮落地獄鬼畜，焚燒諸苦，受種種等非愛之果。",
        "from": "T17n0722_002:0424a06_15",
        "context_with_next_sentence": true
    },
    {
        "source_sentence": "「若復有人，尊重佛僧及諸經典，恭敬供養，歌頌稱讚。",
        "from": "T17n0722_002:0424a08_3",
        "context_with_next_sentence": true
    },
    {
        "source_sentence": "以此因緣，遠離塵垢及諸繫縛業等諸障，獲報安樂，恒生善趣，初、中、後善，遠離苦惱，安樂長時相續無間。",
        "from": "T17n0722_002:0424a10_10",
        "context_with_next_sentence": true
    },
    {
        "source_sentence": "棄捨垢染及諸煩惱，愚迷醉亂伏除不起，止息輪迴解脫諸有，乃至究竟而證轉依。",
        "from": "T17n0722_002:0424a12_7",
        "context_with_next_sentence": true
    },
    {
        "source_sentence": "」於是佛告諸比丘言：",
        "from": "T17n0722_002:0424a13_8",
        "context_with_next_sentence": true
    },
    {
        "source_sentence": "「若復有人虛詐妄語，誑惑世間，希求財利，養活身命及奴馬等。",
        "from": "T17n0722_002:0424a14_17",
        "context_with_next_sentence": true
    },
    {
        "source_sentence": "以此因緣，命終之後必墮地獄受焚燒苦，猛焰熾然相續無間，苦惱燒煮而無窮盡。",
        "from": "T17n0722_002:0424a16_14",
        "context_with_next_sentence": true
    },
    {
        "source_sentence": "彼獲如是暴惡之苦，皆由業牽，不得遠離地獄諸苦。",
        "from": "T17n0722_002:0424a17_19",
        "context_with_next_sentence": true
    },
    {
        "source_sentence": "譬如羂索繫縛有情，令不自在；",
        "from": "T17n0722_002:0424a18_13",
        "context_with_next_sentence": true
    },
    {
        "source_sentence": "此業亦爾，能縛有情墮落猛火，焚燒身體、手足、骨髓，皆如火聚，內外亦然，苦惱無量。",
        "from": "T17n0722_002:0424a20_12",
        "context_with_next_sentence": true
    },
    {
        "source_sentence": "彼大地獄，周匝四門，復有四角，各各焚燒；",
        "from": "T17n0722_002:0424a21_11",
        "context_with_next_sentence": true
    },
    {
        "source_sentence": "膿血糞穢，種種治罰，眾多苦具，皆悉煙焰，俱時火然，相續無斷。",
        "from": "T17n0722_002:0424a23_1",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T17n0722_002:0424a24_9",
        "context_with_next_sentence": true
    },
    {
        "source_sentence": "「愚迷諸有情，　　貪財行虛誑，",
        "from": "T17n0722_002:0424a25_0",
        "context_with_next_sentence": true
    },
    {
        "source_sentence": "地獄業所牽，　　焚燒受諸苦。",
        "from": "T17n0722_002:0424a26_13",
        "context_with_next_sentence": true
    },
    {
        "source_sentence": "亦如諸毒藥，　　自飲還自害；",
        "from": "T17n0722_002:0424a27_13",
        "context_with_next_sentence": true
    },
    {
        "source_sentence": "造業亦復然，　　似影恒隨逐；",
        "from": "T17n0722_002:0424a28_13",
        "context_with_next_sentence": true
    },
    {
        "source_sentence": "又如出火木，　　生火能自害。",
        "from": "T17n0722_002:0424a29_13",
        "context_with_next_sentence": true
    },
    {
        "source_sentence": "苦果隨惡因，　　自作應自受。",
        "from": "T17n0722_002:0424b01_13",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0722_002:0424b02_4",
        "context_with_next_sentence": true
    },
    {
        "source_sentence": "「若復有人於境起貪，應作觀想，可以對治。",
        "from": "T17n0722_002:0424b03_3",
        "context_with_next_sentence": true
    },
    {
        "source_sentence": "若於珍寶起於貪欲，如火輪想及破壞想。",
        "from": "T17n0722_002:0424b04_2",
        "context_with_next_sentence": true
    },
    {
        "source_sentence": "世間貪愛無量無邊，由斯觀想皆悉遠離。",
        "from": "T17n0722_002:0424b05_1",
        "context_with_next_sentence": true
    },
    {
        "source_sentence": "貪著世間，如冤家想；",
        "from": "T17n0722_002:0424b05_11",
        "context_with_next_sentence": true
    },
    {
        "source_sentence": "見於海水，作漂淪想；",
        "from": "T17n0722_002:0424b06_1",
        "context_with_next_sentence": true
    },
    {
        "source_sentence": "見於刀劍，滅煩惱想；",
        "from": "T17n0722_002:0424b06_11",
        "context_with_next_sentence": true
    },
    {
        "source_sentence": "降雲雨時，作普益想；",
        "from": "T17n0722_002:0424b07_1",
        "context_with_next_sentence": true
    },
    {
        "source_sentence": "見諸佛時，作解脫想；",
        "from": "T17n0722_002:0424b07_11",
        "context_with_next_sentence": true
    },
    {
        "source_sentence": "見國王時，起尊重想；",
        "from": "T17n0722_002:0424b08_1",
        "context_with_next_sentence": true
    },
    {
        "source_sentence": "見父母時，起親愛想；",
        "from": "T17n0722_002:0424b08_11",
        "context_with_next_sentence": true
    },
    {
        "source_sentence": "起慳貪時，如毒藥想；",
        "from": "T17n0722_002:0424b09_1",
        "context_with_next_sentence": true
    },
    {
        "source_sentence": "見眷屬時，暫止息想；",
        "from": "T17n0722_002:0424b09_11",
        "context_with_next_sentence": true
    },
    {
        "source_sentence": "趣圓寂時，起平等想；",
        "from": "T17n0722_002:0424b10_1",
        "context_with_next_sentence": true
    },
    {
        "source_sentence": "持淨戒時，起光明想；",
        "from": "T17n0722_002:0424b10_11",
        "context_with_next_sentence": true
    },
    {
        "source_sentence": "見金寶時，起破壞想；",
        "from": "T17n0722_002:0424b11_1",
        "context_with_next_sentence": true
    },
    {
        "source_sentence": "見破戒者，起救護想；",
        "from": "T17n0722_002:0424b11_11",
        "context_with_next_sentence": true
    },
    {
        "source_sentence": "財散失時，非究竟想；",
        "from": "T17n0722_002:0424b12_1",
        "context_with_next_sentence": true
    },
    {
        "source_sentence": "住三界時，如牢獄想；",
        "from": "T17n0722_002:0424b12_11",
        "context_with_next_sentence": true
    },
    {
        "source_sentence": "見日輪時，起智慧想；",
        "from": "T17n0722_002:0424b13_1",
        "context_with_next_sentence": true
    },
    {
        "source_sentence": "修靜慮時，求功德想。",
        "from": "T17n0722_002:0424b13_11",
        "context_with_next_sentence": true
    },
    {
        "source_sentence": "「比丘應知，於他財物矯設諸行，虛誑盜取。",
        "from": "T17n0722_002:0424b14_19",
        "context_with_next_sentence": true
    },
    {
        "source_sentence": "以此為因，墮於地獄，種種苦惱焚燒其身，支體破裂，恒處黑暗無有光明；",
        "from": "T17n0722_002:0424b16_11",
        "context_with_next_sentence": true
    },
    {
        "source_sentence": "愚迷覆心，恒不捨離，無少安樂，遠離涅槃；",
        "from": "T17n0722_002:0424b17_11",
        "context_with_next_sentence": true
    },
    {
        "source_sentence": "一報終盡，復墮鬼畜，常困飢渴，勞役疲乏，眾苦逼迫而無窮盡；",
        "from": "T17n0722_002:0424b19_1",
        "context_with_next_sentence": true
    },
    {
        "source_sentence": "若生人中，乏少資財，欲心熾盛，處人卑賤，勞苦相續，時無暫息。",
        "from": "T17n0722_002:0424b20_11",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T17n0722_002:0424b21_9",
        "context_with_next_sentence": true
    },
    {
        "source_sentence": "「虛誑盜他財，　　三塗苦自受，",
        "from": "T17n0722_002:0424b22_0",
        "context_with_next_sentence": true
    },
    {
        "source_sentence": "飢渴恒相續，　　眾苦無休息；",
        "from": "T17n0722_002:0424b23_13",
        "context_with_next_sentence": true
    },
    {
        "source_sentence": "愚迷覆智慧，　　光明恒遠離，",
        "from": "T17n0722_002:0424b24_0",
        "context_with_next_sentence": true
    },
    {
        "source_sentence": "輪迴惡趣中，　　業盡方能出。",
        "from": "T17n0722_002:0424b25_13",
        "context_with_next_sentence": true
    },
    {
        "source_sentence": "」爾時，佛告諸比丘言：",
        "from": "T17n0722_002:0424b26_9",
        "context_with_next_sentence": true
    },
    {
        "source_sentence": "「若復有人，於諸順情妙觸之境，而起染著，恒非捨離，應作堅硬苦澁等想；",
        "from": "T17n0722_002:0424b28_2",
        "context_with_next_sentence": true
    },
    {
        "source_sentence": "無常敗壞，體不究竟，如電、如夢，自性非有，於諸妙觸皆悉遠離。",
        "from": "T17n0722_002:0424b29_10",
        "context_with_next_sentence": true
    },
    {
        "source_sentence": "比丘應知於諸欲境，勿起愛著；",
        "from": "T17n0722_002:0424c01_6",
        "context_with_next_sentence": true
    },
    {
        "source_sentence": "及諸世間，過去、未來所有可愛，染欲塵境應當捨離。",
        "from": "T17n0722_002:0424c02_10",
        "context_with_next_sentence": true
    },
    {
        "source_sentence": "」妙法聖念處經卷第二",
        "from": "T17n0722_002:0424c03_100",
        "context_with_next_sentence": false
    }
]