{
    "T23n1435_007:0047c06_0": "十誦律卷第七(二誦之一)",
    "T23n1435_007:0047c08_0": "後秦北印度三藏弗若多羅譯",
    "T23n1435_007:0047c09_0": "明三十尼薩耆法之三",
    "T23n1435_007:0047c10_0": "佛在拘睒彌國。",
    "T23n1435_007:0047c10_1": "爾時拘睒彌比丘，作新憍施耶敷具，此國綿貴、縷貴、衣貴、繭貴，多殺蠶故。",
    "T23n1435_007:0047c12_2": "比丘數數乞，語居士言：「比丘須綿、須縷、須衣、須繭。」",
    "T23n1435_007:0047c13_3": "擘治引貯、多事多務，妨廢讀經、坐禪、行道。",
    "T23n1435_007:0047c14_4": "諸居士厭患呵責言：「諸沙門釋子自言：『善好有德。』",
    "T23n1435_007:0047c15_5": "而作新憍施耶敷具，此國綿貴、縷貴、衣貴、繭貴，多殺蠶故。",
    "T23n1435_007:0047c16_6": "諸比丘乞綿、乞縷、乞衣、乞繭，擘治引貯、多事多務，妨廢讀經、坐禪、行道。",
    "T23n1435_007:0047c18_7": "是中我等失利供養，是難滿難養無厭足人。」",
    "T23n1435_007:0047c19_8": "有比丘少欲知足行頭陀，聞是事心不喜，向佛廣說。",
    "T23n1435_007:0047c20_9": "佛以是事集比丘僧，知而故問拘睒彌比丘：「汝等實作是事不？」",
    "T23n1435_007:0047c21_10": "答言：「實作。",
    "T23n1435_007:0047c22_11": "世尊！」",
    "T23n1435_007:0047c22_12": "佛以種種因緣呵責：「云何名比丘，作新憍施耶敷具？",
    "T23n1435_007:0047c23_13": "此國綿貴、縷貴、衣貴、繭貴，多殺蠶故。」",
    "T23n1435_007:0047c24_14": "佛如是種種因緣呵已，語諸比丘：「以十利故與比丘結戒。",
    "T23n1435_007:0047c25_15": "從今是戒應如是說：若比丘以新憍施耶作敷具者，尼薩耆波夜提。」",
    "T23n1435_007:0047c27_16": "尼薩耆波夜提者，是敷具應捨，波夜提罪應悔過。",
    "T23n1435_007:0047c28_17": "是中犯者，若比丘取綿，擘治作新敷具者，尼薩耆波夜提。",
    "T23n1435_007:0047c29_18": "若以縷、若以衣、若以繭，擘治作敷具者，尼薩耆波夜提。",
    "T23n1435_007:0048a01_19": "不犯者，若得已成敷具，不犯。",
    "T23n1435_007:0048a02_20": "(十一事竟)佛在王舍城。",
    "T23n1435_007:0048a03_21": "爾時六群比丘，以純黑羺羊毛作敷具。",
    "T23n1435_007:0048a04_22": "此國黑羊毛貴、黑羊毛縷貴、黑羊毛氈貴。",
    "T23n1435_007:0048a05_23": "諸比丘數數乞，語居士言：「比丘須黑羊毛，須黑縷、黑氈。」",
    "T23n1435_007:0048a06_24": "諸居士厭患呵責言：「諸沙門釋子自言：『善好有德。』",
    "T23n1435_007:0048a07_25": "而以純黑羺羊毛作新敷具。",
    "T23n1435_007:0048a08_26": "此國黑羊毛貴、縷貴、氈貴。",
    "T23n1435_007:0048a08_27": "比丘取是黑羊毛，擇擘布貯、多事多務，妨廢讀經、坐禪、行道。」",
    "T23n1435_007:0048a10_28": "是中有比丘少欲知足行頭陀，聞是事心不喜，向佛廣說。",
    "T23n1435_007:0048a11_29": "佛以是事集比丘僧，知而故問六群比丘：「汝實作是事不？」",
    "T23n1435_007:0048a12_30": "答言：「實作。",
    "T23n1435_007:0048a12_31": "世尊！」",
    "T23n1435_007:0048a13_32": "佛以種種因緣呵責：「云何名比丘，以純黑羊毛作新敷具？",
    "T23n1435_007:0048a14_33": "此國黑羊毛貴、縷貴、氈貴，擇擘布貯、多事多務，妨廢坐禪、讀經、行道。」",
    "T23n1435_007:0048a15_34": "佛種種因緣呵已，語諸比丘：「以十利故與比丘結戒。",
    "T23n1435_007:0048a17_35": "從今是戒應如是說：若比丘以純黑羺羊毛作新敷具者，尼薩耆波夜提。」",
    "T23n1435_007:0048a18_36": "黑羺羊毛者，有四種：謂生黑、藍染黑、泥染黑、木皮染黑，是名四種黑。",
    "T23n1435_007:0048a20_37": "尼薩耆波夜提者，是敷具應捨，波夜提罪應悔過。",
    "T23n1435_007:0048a21_38": "是中犯者，若比丘以生黑羺羊毛，擇擘布貯作敷具者，尼薩耆波夜提。",
    "T23n1435_007:0048a23_39": "若以藍染、泥染、木皮染，擇擘布貯，作敷具者，皆尼薩耆波夜提。",
    "T23n1435_007:0048a24_40": "若比丘以黑羺羊毛、黑羺羊毛縷、黑羺羊毛氈，擇擘布貯作敷具者，皆尼薩耆波夜提。",
    "T23n1435_007:0048a26_41": "不犯者，若為塔作、為僧作，若得已成者，不犯。",
    "T23n1435_007:0048a27_42": "(十二事竟)佛在王舍城。",
    "T23n1435_007:0048a28_43": "爾時六群比丘作是念：「佛結戒：不聽純黑羺羊毛作敷具。",
    "T23n1435_007:0048a29_44": "我今當以少白羺羊毛、雜黑羺羊毛作敷具。」",
    "T23n1435_007:0048b01_45": "是中有比丘少欲知足行頭陀，聞是事心不喜，種種呵責：「云何名比丘，佛不聽純黑羺羊毛作敷具，便以少白羺羊毛雜作敷具？」",
    "T23n1435_007:0048b04_46": "種種因緣呵已，向佛廣說。",
    "T23n1435_007:0048b05_47": "佛以是事集比丘僧，知而故問六群比丘：「汝實作是事不？」",
    "T23n1435_007:0048b06_48": "答言：「實作。",
    "T23n1435_007:0048b06_49": "世尊！」",
    "T23n1435_007:0048b06_50": "佛以種種因緣呵責：「云何名比丘，作是念：『佛不聽純黑羺羊毛作敷具。』",
    "T23n1435_007:0048b08_51": "便以少白羺羊毛雜作敷具？」",
    "T23n1435_007:0048b09_52": "佛種種因緣呵已，語諸比丘：「以十利故與比丘結戒。",
    "T23n1435_007:0048b10_53": "從今是戒應如是說：若比丘作敷具，應用二分黑、第三分白、第四分下。",
    "T23n1435_007:0048b12_54": "若比丘不用二分黑、第三分白、第四分下作敷具者，尼薩耆波夜提。」",
    "T23n1435_007:0048b13_55": "黑者，有四種：生黑、藍染黑、泥染黑、木皮染黑。",
    "T23n1435_007:0048b14_56": "白者，謂脊毛、脇毛、項毛。",
    "T23n1435_007:0048b15_57": "下者，謂頭毛、腹毛、脚毛。",
    "T23n1435_007:0048b15_58": "若作四十波羅敷具者，應用二十波羅純黑羺羊毛、十波羅白羺羊毛、十波羅下羊毛。",
    "T23n1435_007:0048b17_59": "尼薩耆波夜提者，是敷具應捨，波夜提罪應悔過。",
    "T23n1435_007:0048b18_60": "是中犯者，若比丘取黑羺羊毛，過二十波羅，乃至一兩作敷具，得尼薩耆波夜提。",
    "T23n1435_007:0048b20_61": "若取白羺羊毛，過十波羅，乃至一兩作敷具，得突吉羅。",
    "T23n1435_007:0048b22_62": "若取下羊毛減十波羅，乃至一兩作敷具，得尼薩耆波夜提。",
    "T23n1435_007:0048b23_63": "不犯者，若取下羊毛多、若純用下羊毛者，不犯。",
    "T23n1435_007:0048b24_64": "(一波羅者，此四兩也。",
    "T23n1435_007:0048b24_65": "十三事竟)佛在王舍城。",
    "T23n1435_007:0048b25_66": "爾時六群比丘，多作敷具畜，言：「此敷具太厚、此敷具太薄、此太輕、此太重、此太大、此太小、此穿壞、此緣破、此敷具舉畜朽壞不用。」",
    "T23n1435_007:0048b28_67": "是中有比丘少欲知足行頭陀，聞是事心不喜，種種因緣呵責：「云何名比丘，多作敷具畜，言：『此太厚、此太薄、此太輕、此太重、此太大、此太小、此穿壞、此緣破、此敷具舉畜腐壞不用。』」",
    "T23n1435_007:0048c03_68": "種種呵已向佛廣說。",
    "T23n1435_007:0048c03_69": "佛以是事集比丘僧，知而故問六群比丘：「汝實作是事不？」",
    "T23n1435_007:0048c05_70": "答言：「實作。",
    "T23n1435_007:0048c05_71": "世尊！」",
    "T23n1435_007:0048c05_72": "佛以種種因緣呵責六群比丘：「云何名比丘，多作敷具畜，言：『此太厚、此太薄、此太輕、此太重、此太大、此太小、此穿壞、此緣破、此敷具舉畜腐壞不用。』」",
    "T23n1435_007:0048c09_0": "佛種種因緣呵已，語諸比丘：「以十利故與諸比丘結戒。",
    "T23n1435_007:0048c10_1": "從今是戒應如是說：若比丘欲作新敷具，故敷具必令滿六年畜。",
    "T23n1435_007:0048c11_2": "若比丘減六年，若捨故敷具、若不捨，更作敷具，除僧羯磨者，尼薩耆波夜提。」",
    "T23n1435_007:0048c13_3": "僧羯磨者，若比丘故敷具，若太厚、若太薄、若太輕、若太重、若太大、若太小、若穿壞、若緣破，欲作新敷具者，是比丘一心和合僧，從坐起偏袒右肩，脫革屣胡跪合掌，作是言：「我某甲比丘，故敷具若太厚、若太薄、若太輕、若太重、若太大、若太小、若穿壞、若緣破，欲作新敷具。",
    "T23n1435_007:0048c19_4": "我從僧乞作新敷具。」",
    "T23n1435_007:0048c20_5": "第二、第三亦如是乞。",
    "T23n1435_007:0048c20_6": "爾時僧應籌量，若言「太厚」而實不厚，不應羯磨。",
    "T23n1435_007:0048c21_7": "若言「太薄」而實不薄，若言「太重」而實不重，若言「太輕」而實不輕，若言「太大」而實不大，若言「太小」而實不小，若言「穿壞」而實不穿壞，若言「緣破」而實不破，不應作羯磨。",
    "T23n1435_007:0048c25_8": "若穿壞可還割補者，不應作羯磨。",
    "T23n1435_007:0048c26_9": "若緣破可還襵縫者，亦不應作羯磨。",
    "T23n1435_007:0048c26_10": "若言「太厚」實厚，應作羯磨。",
    "T23n1435_007:0048c27_11": "若言「太薄」實薄，若言「大重」實重，若言「大輕」實輕，若言「太大」實大，若言「太小」實小，若言「穿壞」而實穿壞，若言「不可割補」而實不可割補，若言「緣破」實破不可襵縫者，應作羯磨。",
    "T23n1435_007:0049a02_12": "是中一比丘，應僧中唱言：「大德僧聽！",
    "T23n1435_007:0049a03_13": "是某甲比丘敷具，若太厚、若太薄、若太輕、若太重、若太大、若太小、若穿壞不可割補、若緣破不可襵縫，今從僧乞作新敷具羯磨。",
    "T23n1435_007:0049a06_14": "若僧時到僧忍聽，與某甲比丘作新敷具羯磨。",
    "T23n1435_007:0049a07_15": "白如是。」",
    "T23n1435_007:0049a07_16": "如是白二羯磨。",
    "T23n1435_007:0049a07_17": "「僧與某甲比丘作新敷具羯磨竟，僧忍，默然故，是事如是持！」",
    "T23n1435_007:0049a09_18": "是名僧羯磨。",
    "T23n1435_007:0049a09_19": "是中犯者，若比丘隨何歲作敷具，即是歲更作新敷具，若作，突吉羅；作竟，尼薩耆波夜提。",
    "T23n1435_007:0049a11_20": "若隨何歲作敷具，若至二歲、三、四、五、六歲，更作新敷具，若作，突吉羅；作竟，尼薩耆波夜提。",
    "T23n1435_007:0049a13_21": "若比丘隨何歲作敷具，即是歲捨故敷具，更作新敷具，若作，突吉羅；作竟，尼薩耆波夜提。",
    "T23n1435_007:0049a15_22": "若隨何歲作敷具，若至二、三、四、五、六歲，捨故敷具，更作新敷具，若作，突吉羅；作竟，尼薩耆波夜提。",
    "T23n1435_007:0049a17_23": "若比丘隨何歲作新敷具，即是歲不捨故敷具，更作新敷具，若作，突吉羅；作竟，尼薩耆波夜提。",
    "T23n1435_007:0049a19_24": "若隨何歲作新敷具，若至二、三、四、五、六歲，不捨故敷具，更作新敷具，若作，突吉羅；作竟，尼薩耆波夜提。",
    "T23n1435_007:0049a22_25": "若比丘隨何歲作敷具，即是歲若捨故敷具，若不捨，更作新敷具，若作，突吉羅；作竟，尼薩耆波夜提。",
    "T23n1435_007:0049a24_26": "若隨何歲作敷具，若至二歲、三、四、五、六歲，若捨故敷具、若不捨，更作新敷具，若作，突吉羅；作竟，尼薩耆波夜提。",
    "T23n1435_007:0049a27_27": "若比丘隨何歲作敷具，即是歲更欲作新敷具時，得突吉羅；作竟，尼薩耆波逸提。",
    "T23n1435_007:0049a28_28": "若隨何歲作敷具，若至二、三、四、五、六歲，若欲作新敷具時，皆突吉羅；作竟，尼薩耆波逸提。",
    "T23n1435_007:0049b01_29": "若比丘隨何歲作敷具，即是歲更作新敷具，未成而置，至第二歲當作竟，是比丘初作敷具時，得突吉羅；作竟，尼薩耆波夜提。",
    "T23n1435_007:0049b04_30": "若隨何歲作敷具，若至二歲、三、四、五、六歲，更作新敷具，未成而置，至第七歲當作竟，初作時，突吉羅；作竟，無犯。",
    "T23n1435_007:0049b08_0": "若比丘如先所作敷具，應與人、若作淨。",
    "T23n1435_007:0049b08_1": "若比丘六歲內，故敷具若捨、若不捨，更作新敷具，尼薩耆波夜提。",
    "T23n1435_007:0049b10_2": "(十四事竟)佛在舍衛國。",
    "T23n1435_007:0049b11_3": "爾時有一居士，請佛及僧明日食，佛默然受請。",
    "T23n1435_007:0049b12_4": "居士知佛受已，從坐起，頭面禮佛足右遶而去。",
    "T23n1435_007:0049b13_5": "還歸，竟夜具諸淨潔多美飲食，辦已晨朝敷坐，具遣使白佛：「時到，食具已辦，唯佛知時。」",
    "T23n1435_007:0049b15_6": "諸比丘僧往居士舍，佛自房住迎食分。",
    "T23n1435_007:0049b16_7": "諸佛常法，若眾僧受請去，佛持戶鑰從房至房，觀諸房舍。",
    "T23n1435_007:0049b17_8": "是時諸比丘入居士舍已，佛持戶鑰從房至房遍觀諸房，開一房戶見有捨敷具滿是房中衣架垂曲，見已作是念：「多有是捨敷具不復用，諸婆羅門居士，乾竭血肉布施作福，若比丘少取者善。",
    "T23n1435_007:0049b22_0": "以何因緣使諸比丘用是故敷具，令諸施主布施得福？」",
    "T23n1435_007:0049b23_1": "復作是念：「我今聽諸比丘，作新坐具敷具，用是故敷具作周匝一修伽陀磔手，壞色故。",
    "T23n1435_007:0049b25_2": "以是因緣得用故敷具，諸施主得福。」",
    "T23n1435_007:0049b26_3": "佛作是念已，閉戶下橝，還自房坐本處。",
    "T23n1435_007:0049b27_4": "爾時居士見眾僧坐竟，自手行水，以淨潔多美飲食自恣飽滿已，居士知僧洗手攝鉢竟，取一小床在僧前坐，欲聽說法。",
    "T23n1435_007:0049b29_5": "上座說法已起去，餘比丘隨次第去，還詣佛所頭面禮足一面坐。",
    "T23n1435_007:0049c02_6": "諸佛常法，比丘僧食還，如是勞問：「諸比丘飲食多美，僧滿足不？」",
    "T23n1435_007:0049c03_7": "即以如是問訊：「諸比丘滿足不？」",
    "T23n1435_007:0049c04_8": "諸比丘言：「世尊！",
    "T23n1435_007:0049c04_9": "飲食多美，眾僧滿足。」",
    "T23n1435_007:0049c05_10": "佛語諸比丘：「汝等眾僧入居士舍已，我持戶鑰遍觀諸房，開一房戶見有捨敷具，滿是房中衣架垂曲。",
    "T23n1435_007:0049c07_11": "見已作是念：『多有是捨敷具不復用，諸施主乾竭血肉布施作福，若比丘少取者善。",
    "T23n1435_007:0049c09_12": "云何使諸比丘用是故敷具，令諸施主布施得福？』",
    "T23n1435_007:0049c10_13": "復作是念：『我當聽諸比丘，作新敷具坐具，用故敷具周匝一修伽陀磔手，為壞色故。",
    "T23n1435_007:0049c12_14": "以是因緣得用故敷具，施主得福。』」",
    "T23n1435_007:0049c13_15": "佛以是事集比丘僧，語諸比丘：「以十利故與比丘結戒。",
    "T23n1435_007:0049c14_16": "從今是戒應如是說：若比丘作新敷具坐具，應用故敷具周匝一修伽陀磔手，壞色故。",
    "T23n1435_007:0049c16_17": "若比丘作新敷具坐具，不用故敷具周匝一修伽陀磔手壞色，為好故，尼薩耆波夜提。」",
    "T23n1435_007:0049c18_18": "尼薩耆波夜提者，是敷具坐具應捨，波夜提罪應悔過。",
    "T23n1435_007:0049c19_19": "是中犯者，若比丘欲作新敷具坐具，應取故敷具周匝一修伽陀磔手，壞色故。",
    "T23n1435_007:0049c21_20": "若取作者善，若不取作，尼薩耆波夜提。",
    "T23n1435_007:0049c22_21": "若減取作乃至半寸，突吉羅。",
    "T23n1435_007:0049c23_22": "若取過一修伽陀磔手作，不犯。",
    "T23n1435_007:0049c24_23": "若以故敷具，遍著新敷具坐具上，不犯。",
    "T23n1435_007:0049c25_0": "(十五事竟)",
    "T23n1435_007:0049c26_0": "佛在舍衛國。",
    "T23n1435_007:0049c26_1": "爾時諸比丘共估客遊行憍薩羅國向舍衛國。",
    "T23n1435_007:0049c27_2": "諸估客滿車載羺羊毛，到嶮道中，一估客車軸折，牛脚傷破。",
    "T23n1435_007:0049c28_3": "是估客語諸伴言：「汝等各各為我少多載是羊毛，勿令都失。」",
    "T23n1435_007:0050a01_4": "諸估客言：「我等車各自滿重，若為汝載者，亦當俱失。」",
    "T23n1435_007:0050a02_5": "諸估客悉皆捨去。",
    "T23n1435_007:0050a02_6": "是估客在一面立，愁憂守是車物。",
    "T23n1435_007:0050a03_7": "諸比丘隨後來，以二因緣故：一者為塵坌身，二者不喜聞車聲。",
    "T23n1435_007:0050a05_0": "是估客遙見諸比丘來，心喜作是念：「是羊毛必當不失，當以布施是比丘僧。」",
    "T23n1435_007:0050a06_1": "作是念已語諸比丘：「共集一處，我以是羊毛布施眾僧。」",
    "T23n1435_007:0050a08_0": "僧即時集，居士布施已去。",
    "T23n1435_007:0050a08_1": "諸比丘各各作分，有比丘肩上擔去、有比丘脊上負去、有比丘手持去，經大聚落中過。",
    "T23n1435_007:0050a10_2": "諸前行估客，見諸比丘持羊毛來，心生嫉妬，作是呵責言：「汝等何處買是毛來？",
    "T23n1435_007:0050a12_3": "欲何處販去？",
    "T23n1435_007:0050a12_4": "何處坐肆？",
    "T23n1435_007:0050a12_5": "是為得利？",
    "T23n1435_007:0050a13_6": "為不得利？」",
    "T23n1435_007:0050a13_7": "是中有比丘少欲知足行頭陀，聞是估客呵責心不喜，向佛廣說。",
    "T23n1435_007:0050a14_8": "佛以是事集比丘僧，知而故問諸比丘：「汝實作是事不？」",
    "T23n1435_007:0050a16_9": "答言：「實作。",
    "T23n1435_007:0050a16_10": "世尊！」",
    "T23n1435_007:0050a16_11": "佛以種種因緣呵責：「云何名比丘，自擔羊毛過三由延？」",
    "T23n1435_007:0050a17_12": "佛如是種種因緣呵已，語諸比丘：「以十利故與比丘結戒。",
    "T23n1435_007:0050a19_0": "從今是戒應如是說：若比丘行道中得施羊毛，比丘須者自取持去，乃至三由延。",
    "T23n1435_007:0050a20_1": "若無人代過是擔者，尼薩耆波夜提。",
    "T23n1435_007:0050a21_2": "若二比丘得羊毛持去，得至六由延。",
    "T23n1435_007:0050a22_3": "若三比丘得至九由延，若四比丘得至十二由延，若五比丘得至十五由延。",
    "T23n1435_007:0050a24_4": "如是隨人多少，一人得至三由延。」",
    "T23n1435_007:0050a24_5": "尼薩耆波夜提者，是羊毛應捨，波夜提罪應悔過。",
    "T23n1435_007:0050a26_6": "是中犯者，若比丘自持羺羊毛去，過三由延，尼薩耆波夜提。",
    "T23n1435_007:0050a27_7": "若令比丘、比丘尼、式叉摩尼、沙彌、沙彌尼持去，過三由延，突吉羅。",
    "T23n1435_007:0050a28_8": "若比丘持羺羊毛，著耳上去，若著耳中、若著咽下、若作氈、若著針線囊中持去，不犯。",
    "T23n1435_007:0050b01_9": "(十六事竟)佛在舍衛國。",
    "T23n1435_007:0050b02_10": "爾時迦留陀夷，得先羊毛分，持詣王園比丘尼精舍，到已令諸比丘尼集一處，作是言：「能與我擘治浣染是羊毛不？」",
    "T23n1435_007:0050b04_11": "迦留陀夷有大名聞威德力勢，諸比丘尼以敬畏故不能違逆，作是言：「大德！",
    "T23n1435_007:0050b06_12": "但放地去。」",
    "T23n1435_007:0050b06_13": "迦留陀夷即留而去。",
    "T23n1435_007:0050b07_14": "諸比丘尼取羊毛擘治浣染已，染色著手。",
    "T23n1435_007:0050b08_15": "爾時摩訶波闍波提瞿曇彌比丘尼，與眾多比丘尼五百人俱，出王園精舍往詣佛所，頭面禮足一面立。",
    "T23n1435_007:0050b10_16": "是五百比丘尼亦頭面作禮一面立。",
    "T23n1435_007:0050b11_17": "佛見諸比丘尼手有染色，佛知故問瞿曇彌比丘尼言：「何故諸比丘尼手有染色？」",
    "T23n1435_007:0050b13_18": "瞿曇彌答言：「世尊！",
    "T23n1435_007:0050b13_19": "我等所求異所作異。」",
    "T23n1435_007:0050b14_20": "佛言：「瞿曇彌！",
    "T23n1435_007:0050b14_21": "云何所求異所作異？」",
    "T23n1435_007:0050b14_22": "瞿曇彌以是事向佛廣說，佛言：「汝等實所求異所作異。」",
    "T23n1435_007:0050b16_23": "佛爾時與瞿曇彌比丘尼眾說種種法，示教利喜已默然住。",
    "T23n1435_007:0050b17_24": "時瞿曇彌比丘尼眾，知佛說法已，頭面禮足右遶而去。",
    "T23n1435_007:0050b18_25": "諸比丘尼去不久，佛以是事集比丘僧，知而故問迦留陀夷：「汝實作是事不？」",
    "T23n1435_007:0050b20_26": "答言：「實作。",
    "T23n1435_007:0050b20_27": "世尊！」",
    "T23n1435_007:0050b20_28": "佛以種種因緣呵責迦留陀夷：「云何名比丘，使非親里比丘尼浣染擘羊毛？」",
    "T23n1435_007:0050b22_29": "如是種種呵已，語諸比丘：「以十利故與比丘結戒。",
    "T23n1435_007:0050b23_30": "從今是戒應如是說：若比丘使非親里比丘尼浣染擘羊毛者，尼薩耆波夜提。」",
    "T23n1435_007:0050b25_31": "非親里者，親里名母姊妹女乃至七世因緣，除是名非親里。",
    "T23n1435_007:0050b26_32": "尼薩耆波夜提者，是羊毛應捨，波夜提罪應悔過。",
    "T23n1435_007:0050b27_33": "是中犯者，若比丘往語非親里比丘尼：「為我浣染擘羊毛。」",
    "T23n1435_007:0050b29_34": "若比丘尼為浣，比丘得尼薩耆波夜提。",
    "T23n1435_007:0050c01_35": "若染，尼薩耆波夜提。",
    "T23n1435_007:0050c01_36": "若擘，尼薩耆波夜提。",
    "T23n1435_007:0050c02_37": "若浣染、若浣擘、若染擘、若浣染擘，皆尼薩耆波夜提。",
    "T23n1435_007:0050c03_38": "若比丘往語非親里比丘尼：「為我浣染，如擘。」",
    "T23n1435_007:0050c04_39": "若為浣，尼薩耆波夜提。",
    "T23n1435_007:0050c04_40": "若染，尼薩耆波夜提。",
    "T23n1435_007:0050c05_41": "若擘、若浣染、若浣擘、若染擘，若浣染擘，皆尼薩耆波夜提。",
    "T23n1435_007:0050c06_42": "若比丘往語非親里比丘尼：「為我浣擘，如染。」",
    "T23n1435_007:0050c07_43": "若為浣，尼薩耆波夜提。",
    "T23n1435_007:0050c08_44": "若擘，尼薩耆波夜提。",
    "T23n1435_007:0050c08_45": "若浣染、若浣擘、若染擘、若浣染擘，皆尼薩耆波夜提。",
    "T23n1435_007:0050c10_46": "若比丘往語非親里比丘尼：「為我染擘，如浣。」",
    "T23n1435_007:0050c11_47": "若為浣，尼薩耆波夜提。",
    "T23n1435_007:0050c11_48": "若擘，尼薩耆波夜提。",
    "T23n1435_007:0050c12_49": "若染，尼薩耆波夜提。",
    "T23n1435_007:0050c12_50": "若浣擘、若浣染、若染擘、若浣染擘，皆尼薩耆波夜提。",
    "T23n1435_007:0050c13_51": "若比丘往語非親里比丘尼：「為我浣染，莫擘。」",
    "T23n1435_007:0050c14_52": "若為浣，尼薩耆波夜提。",
    "T23n1435_007:0050c15_53": "若染，尼薩耆波夜提。",
    "T23n1435_007:0050c15_54": "若擘，尼薩耆波逸提。",
    "T23n1435_007:0050c16_55": "若浣染、若浣擘、若染擘、若浣染擘，皆尼薩耆波夜提。",
    "T23n1435_007:0050c17_56": "若比丘往語非親里比丘尼：「為我浣擘，莫染。」",
    "T23n1435_007:0050c18_57": "若為浣，尼薩耆波夜提。",
    "T23n1435_007:0050c19_58": "若擘，尼薩耆波夜提。",
    "T23n1435_007:0050c19_59": "若染，尼薩耆波夜提。",
    "T23n1435_007:0050c20_60": "若浣染、若浣擘、若染擘、若浣染擘，皆尼薩耆波夜提。",
    "T23n1435_007:0050c21_61": "若比丘往語非親里比丘尼：「為我染擘，莫浣。」",
    "T23n1435_007:0050c22_62": "若比丘尼為染，尼薩耆波夜提。",
    "T23n1435_007:0050c23_63": "若擘，尼薩耆波夜提。",
    "T23n1435_007:0050c23_64": "若浣，尼薩耆波夜提。",
    "T23n1435_007:0050c24_65": "若浣染、若浣擘、若染擘、若浣染擘，皆尼薩耆波逸提。",
    "T23n1435_007:0050c25_66": "若比丘往語非親里比丘尼：「為我浣，莫染、莫擘。」",
    "T23n1435_007:0050c26_67": "若為浣，尼薩耆波夜提。",
    "T23n1435_007:0050c27_0": "若染、若擘、若浣染、若浣擘、若染擘、若浣染擘，皆尼薩耆波夜提。",
    "T23n1435_007:0050c28_1": "若比丘往語非親里比丘尼：「為我染，莫浣、莫擘。」",
    "T23n1435_007:0050c29_2": "若為染，尼薩耆波夜提。",
    "T23n1435_007:0051a01_3": "若浣、若擘、若浣染、若浣擘、若染擘、若浣染擘，皆尼薩耆波夜提。",
    "T23n1435_007:0051a02_4": "若比丘往語非親里比丘尼：「為我擘，莫浣、莫染。」",
    "T23n1435_007:0051a03_5": "若為擘，尼薩耆波夜提。",
    "T23n1435_007:0051a04_6": "若浣、若染、若浣染、若浣擘、若染擘、若浣染擘，皆尼薩耆波夜提。",
    "T23n1435_007:0051a05_7": "若比丘有非親里比丘尼，謂是親里，語使浣染擘羊毛。",
    "T23n1435_007:0051a06_8": "若比丘尼為浣、若染、若擘，尼薩耆波夜提。",
    "T23n1435_007:0051a07_9": "若有非親里比丘尼，謂是比丘、式叉摩尼、沙彌、沙彌尼、出家出家尼，語使浣染擘。",
    "T23n1435_007:0051a09_10": "若為浣染擘，尼薩耆波夜提。",
    "T23n1435_007:0051a10_11": "若比丘有非親里比丘尼，疑是親里非親里，語使浣染擘。",
    "T23n1435_007:0051a11_12": "若浣染擘，尼薩耆波夜提。",
    "T23n1435_007:0051a12_13": "若疑是比丘非比丘、式叉摩尼非式叉摩尼、沙彌非沙彌、沙彌尼非沙彌尼、出家非出家、出家尼非出家尼，語使浣染擘。",
    "T23n1435_007:0051a14_14": "若為浣染擘，尼薩耆波夜提。",
    "T23n1435_007:0051a15_15": "若比丘有親里比丘尼，謂非親里，語使浣染擘，若為浣染擘，突吉羅。",
    "T23n1435_007:0051a17_16": "若謂是比丘、式叉摩尼、沙彌、沙彌尼、出家、出家尼，語使浣染擘，若為浣染擘，皆突吉羅。",
    "T23n1435_007:0051a19_17": "若比丘有親里比丘尼，疑是親里非親里，語使浣染擘。",
    "T23n1435_007:0051a20_18": "若為浣染擘，突吉羅。",
    "T23n1435_007:0051a20_19": "若疑是比丘非比丘、式叉摩尼非式叉摩尼、沙彌非沙彌、沙彌尼非沙彌尼、出家非出家、出家尼非出家尼，語使浣染擘。",
    "T23n1435_007:0051a23_20": "若為浣染擘，皆突吉羅。",
    "T23n1435_007:0051a23_21": "若比丘有親里非親里比丘尼，若謂若疑，語使浣染擘不淨毛，謂駱駝毛、羖羊毛、雜毛，突吉羅。",
    "T23n1435_007:0051a26_22": "不犯者，親里。",
    "T23n1435_007:0051a26_23": "(十七事竟)佛在王舍城。",
    "T23n1435_007:0051a27_24": "爾時六群比丘自手取寶，諸居士呵責言：「沙門釋子自言：『善好有德。』",
    "T23n1435_007:0051a28_25": "云何自手取寶，如王如大臣？」",
    "T23n1435_007:0051a29_26": "是中有比丘少欲知足行頭陀，聞是事心不喜，向佛廣說。",
    "T23n1435_007:0051b01_27": "佛以是事集比丘僧，知而故問六群比丘：「汝實作是事不？」",
    "T23n1435_007:0051b03_28": "答言：「實作。",
    "T23n1435_007:0051b03_29": "世尊！」",
    "T23n1435_007:0051b03_30": "佛以種種因緣呵責：「云何名比丘，自手取寶？」",
    "T23n1435_007:0051b04_31": "佛如是種種因緣呵已，語諸比丘：「以十利故與比丘結戒。",
    "T23n1435_007:0051b05_32": "從今是戒應如是說：若比丘自手取寶、若使他取，尼薩耆波夜提。」",
    "T23n1435_007:0051b07_33": "寶者，名為金、銀，是二種，若作、若不作、若相、若不相。",
    "T23n1435_007:0051b08_34": "取者，有五種：以手從他手取、若以衣裓從他衣裓取、若以器從他器取，若言：「著是中。」",
    "T23n1435_007:0051b10_35": "若言：「與是淨人。」",
    "T23n1435_007:0051b10_36": "尼薩耆波夜提。",
    "T23n1435_007:0051b11_37": "尼薩耆波夜提者，是物應捨，波夜提罪應悔過。",
    "T23n1435_007:0051b12_38": "是中犯者，若比丘手從手取、衣從衣取、器從器取，若言：「著是中。」",
    "T23n1435_007:0051b13_39": "若言：「與是淨人。」",
    "T23n1435_007:0051b14_40": "皆尼薩耆波夜提。",
    "T23n1435_007:0051b14_41": "若作、若不作、若相、若不相，從他取者，皆尼薩耆波夜提。",
    "T23n1435_007:0051b15_42": "若比丘自手取鐵錢，突吉羅。",
    "T23n1435_007:0051b16_43": "若取銅錢、白鑞錢、鉛錫錢、樹膠錢、皮錢、木錢，皆突吉羅。",
    "T23n1435_007:0051b17_44": "佛言：「若比丘自手取寶，若少應棄。",
    "T23n1435_007:0051b18_45": "若多，設得同心淨人者，應語是人言：『我以不淨故，不應取是寶，汝應取。』",
    "T23n1435_007:0051b20_46": "淨人取是寶已，語比丘言：『此物與比丘。』",
    "T23n1435_007:0051b21_47": "比丘言：『此是不淨物，若淨當受。』",
    "T23n1435_007:0051b21_48": "若不得同心淨人，應用作四方僧臥具。",
    "T23n1435_007:0051b22_49": "是比丘應入僧中言：『諸大德！",
    "T23n1435_007:0051b23_50": "我自手取寶，得波夜提罪，我今發露不覆藏悔過。』",
    "T23n1435_007:0051b24_51": "僧應問是比丘：『汝捨是寶不？』",
    "T23n1435_007:0051b25_52": "答言：『已捨。』",
    "T23n1435_007:0051b25_53": "僧應問：『汝見罪不？』",
    "T23n1435_007:0051b25_54": "答言：『見罪。』",
    "T23n1435_007:0051b26_55": "僧應語言：『汝是罪發露悔過，後莫復作。』",
    "T23n1435_007:0051b27_56": "若言：『未捨。』",
    "T23n1435_007:0051b27_57": "僧應約勅令捨。",
    "T23n1435_007:0051b27_58": "若僧不約勅，一切僧得突吉羅。",
    "T23n1435_007:0051b28_59": "若僧約勅不捨，是比丘得突吉羅。",
    "T23n1435_007:0051b29_60": "若籌量未決，不犯。」",
    "T23n1435_007:0051b29_61": "(十八事竟)佛在王舍城。",
    "T23n1435_007:0051c01_62": "爾時六群比丘，先所捨寶作種種用，令起房舍作金肆、客作肆、鍛銅肆、治珠肆，畜象群、馬群、駱駝群、牛群、驢群、羊群、奴婢、子弟、人民，是中有人強奪諸人民田業，賣與比丘。",
    "T23n1435_007:0051c05_63": "諸失居業者瞋恚呵責，作是言：「沙門釋子自言：『善好有德。』",
    "T23n1435_007:0051c06_64": "種種用寶作肆賣買，如王、如大臣無異。」",
    "T23n1435_007:0051c07_65": "是中有比丘少欲知足行頭陀，聞是事心不喜，向佛廣說。",
    "T23n1435_007:0051c08_66": "佛以是事集比丘僧，知而故問六群比丘：「汝實作是事不？」",
    "T23n1435_007:0051c10_0": "答言：「實作。",
    "T23n1435_007:0051c10_1": "世尊！」",
    "T23n1435_007:0051c10_2": "佛以種種因緣呵責：「云何名比丘，種種用寶？」",
    "T23n1435_007:0051c11_3": "佛種種呵已，語諸比丘：「以十利故與比丘結戒。",
    "T23n1435_007:0051c12_4": "從今是戒應如是說：若比丘種種用寶者，尼薩耆波夜提。」",
    "T23n1435_007:0051c13_5": "種種者，若用作易作、若用作易不作、若用作易作不作、若用不作易不作、若用不作易作、若用不作易作不作、若用相易相、若用相易不相、若用相易相不相、若用不相易不相、若用不相易相、若用不相易相不相，是名種種。",
    "T23n1435_007:0051c18_6": "用者，有五種：若言：「取此物、從此中取、取爾所、從此人取、持來持去。」",
    "T23n1435_007:0051c20_7": "賣買亦如是。",
    "T23n1435_007:0051c20_8": "復有五種：取彼物、從彼中取、取爾所、從彼人取、持來持去，賣買亦如是。",
    "T23n1435_007:0051c22_9": "此物者，若金、若銀。",
    "T23n1435_007:0051c22_10": "從此中取者，若取芻麻、若取憍施耶。",
    "T23n1435_007:0051c23_11": "取爾所者，若取五十、若取一百。",
    "T23n1435_007:0051c24_12": "從此人取者，若從男女、黃門、二根人取，持來持去賣買亦如是。",
    "T23n1435_007:0051c25_13": "取彼物者，若金、若銀。",
    "T23n1435_007:0051c26_14": "從彼中取者，若取芻麻、若取憍施耶。",
    "T23n1435_007:0051c27_15": "取爾所者，若取五十、若取一百。",
    "T23n1435_007:0051c27_16": "從彼人取者，若從男女、黃門、二根人取，持來持去賣買亦如是。",
    "T23n1435_007:0051c29_17": "尼薩耆波夜提者，是物應捨，波夜提罪應悔過。",
    "T23n1435_007:0052a01_18": "是中犯者，若比丘用作易作，尼薩耆波夜提。",
    "T23n1435_007:0052a02_19": "用作易不作、用作易作不作、用不作易不作、用不作易作、用不作易作不作，皆尼薩耆波夜提。",
    "T23n1435_007:0052a04_20": "若用相易相、若用相易不相、若用相易相不相、若用不相易不相、若用不相易相、若用不相易相不相，皆尼薩耆波夜提。",
    "T23n1435_007:0052a07_21": "若言：「取此。」",
    "T23n1435_007:0052a07_22": "尼薩耆波夜提。",
    "T23n1435_007:0052a07_23": "若從此中取，尼薩耆波夜提。",
    "T23n1435_007:0052a08_24": "若取爾所，尼薩耆波夜提。",
    "T23n1435_007:0052a09_25": "從此人取，尼薩耆波夜提。",
    "T23n1435_007:0052a09_26": "若持來持去賣買亦如是。",
    "T23n1435_007:0052a10_27": "若言：「取彼。」",
    "T23n1435_007:0052a10_28": "尼薩耆波夜提。",
    "T23n1435_007:0052a10_29": "若言：「從彼中取、若取爾所、從彼人取。」",
    "T23n1435_007:0052a11_30": "皆尼薩耆波夜提。",
    "T23n1435_007:0052a12_31": "持來持去賣買亦如是。",
    "T23n1435_007:0052a12_32": "若比丘用鐵錢種種用，得突吉羅。",
    "T23n1435_007:0052a13_33": "用銅錢、白鑞錢、鉛錫錢、樹膠錢、皮錢、木錢種種用，皆突吉羅。",
    "T23n1435_007:0052a14_34": "若比丘種種用寶，若少應棄，若多，設得同心淨人者，應語是人言：「我以不淨故不應取，汝應取。」",
    "T23n1435_007:0052a16_35": "淨人取是物已，語比丘言：「是物與比丘。」",
    "T23n1435_007:0052a17_36": "比丘言：「此是不淨物，若淨當受。」",
    "T23n1435_007:0052a18_37": "若不得同心淨人，應用作四方僧臥具。",
    "T23n1435_007:0052a19_38": "是比丘應入僧中言：「諸大德！",
    "T23n1435_007:0052a20_39": "我種種用物，得波夜提罪，我今發露不覆藏悔過。」",
    "T23n1435_007:0052a21_40": "僧應問：「汝捨是物不？」",
    "T23n1435_007:0052a21_41": "答言：「已捨。」",
    "T23n1435_007:0052a22_0": "應問：「汝見罪不？」",
    "T23n1435_007:0052a22_1": "答言：「見罪。」",
    "T23n1435_007:0052a22_2": "僧應語：「汝是罪發露悔過，後莫復作。」",
    "T23n1435_007:0052a23_3": "若言：「未捨。」",
    "T23n1435_007:0052a23_4": "僧應約勅令捨。",
    "T23n1435_007:0052a24_5": "若僧不約勅，一切僧得突吉羅。",
    "T23n1435_007:0052a24_6": "若僧約勅不捨，是比丘得突吉羅。",
    "T23n1435_007:0052a25_7": "若籌量未決，不犯。",
    "T23n1435_007:0052a26_0": "(十九事竟)",
    "T23n1435_007:0052a27_0": "佛在捨衛國。",
    "T23n1435_007:0052a27_1": "爾時有一梵志，著翅彌樓染欽婆羅，是跋難陀釋子舊知識共事。",
    "T23n1435_007:0052a28_2": "時跋難陀遙見梵志著翅彌樓染欽婆羅衣來，見是衣已生貪著心。",
    "T23n1435_007:0052b01_3": "梵志到跋難陀所，共相問訊樂不，在一面坐。",
    "T23n1435_007:0052b02_4": "跋難陀語梵志言：「汝欽婆羅好可愛。」",
    "T23n1435_007:0052b03_5": "答言：「實好。」",
    "T23n1435_007:0052b03_6": "跋難陀言：「可與我，我持此常欽婆羅與汝。」",
    "T23n1435_007:0052b04_7": "梵志言：「我自須用。」",
    "T23n1435_007:0052b04_8": "跋難陀復言：「汝梵志法裸形無德，何用好衣為？」",
    "T23n1435_007:0052b06_0": "梵志言：「我須用臥。」",
    "T23n1435_007:0052b06_1": "跋難陀又言：「汝本與我白衣時善知識深相愛念，我本時無有好物不與汝者，汝亦無有好物不與我者。",
    "T23n1435_007:0052b08_2": "汝今出家已，意懷生慳貪心，不如本耶？」",
    "T23n1435_007:0052b09_3": "時跋難陀苦責數已，梵志即脫翅彌樓染欽婆羅與跋難陀。",
    "T23n1435_007:0052b11_4": "跋難陀還與常欽婆羅，梵志著常欽婆羅，到梵志精舍。",
    "T23n1435_007:0052b12_5": "諸梵志見已語言：「汝翅彌樓染欽婆羅那去？」",
    "T23n1435_007:0052b13_6": "答言：「與他貿去。」",
    "T23n1435_007:0052b13_7": "「共誰貿耶？」",
    "T23n1435_007:0052b13_8": "答言：「與跋難陀。」",
    "T23n1435_007:0052b14_9": "「跋難陀與汝有何因緣故共貿？」",
    "T23n1435_007:0052b15_10": "答言：「我本白衣時善知識深相愛念故共貿。」",
    "T23n1435_007:0052b16_11": "諸梵志言：「跋難陀釋子調欺汝。」",
    "T23n1435_007:0052b16_12": "是梵志言：「若欺若調，我已共貿。」",
    "T23n1435_007:0052b17_13": "諸梵志復言：「是翅彌樓染欽婆羅大有價，非是常欽婆羅比。」",
    "T23n1435_007:0052b18_14": "是梵志言：「雖貴價，我已與貿。」",
    "T23n1435_007:0052b19_15": "諸梵志復言：「汝駛往取是翅彌樓染欽婆羅來，莫令我等立木榜治汝。」",
    "T23n1435_007:0052b21_16": "是梵志即時怖畏，作是念：「同學或能立木榜治我。」",
    "T23n1435_007:0052b22_17": "便到跋難陀釋子所，作是言：「跋難陀！",
    "T23n1435_007:0052b23_18": "還我翅彌樓染欽婆羅，此欽婆羅還汝。」",
    "T23n1435_007:0052b24_19": "跋難陀言：「已共貿竟。」",
    "T23n1435_007:0052b24_20": "梵志言：「汝欺我！",
    "T23n1435_007:0052b24_21": "調我！」",
    "T23n1435_007:0052b25_22": "跋難陀言：「設使欺調，貿已決了。」",
    "T23n1435_007:0052b25_23": "梵志又言：「翅彌樓染欽婆羅大價，非是汝常欽婆羅比。」",
    "T23n1435_007:0052b27_24": "答言：「價大不大，貿已決了。」",
    "T23n1435_007:0052b27_25": "又言：「跋難陀！",
    "T23n1435_007:0052b28_0": "我諸同學言：『若不還得翅彌樓染欽婆羅者，當立木榜治汝。』",
    "T23n1435_007:0052b29_1": "汝當還我來，莫使諸同學立木榜治我。」",
    "T23n1435_007:0052c01_2": "跋難陀言：「若立木榜治汝、若更餘治，何豫我事？",
    "T23n1435_007:0052c02_3": "貿已決了，終不與汝。」",
    "T23n1435_007:0052c02_4": "是梵志急索不得。",
    "T23n1435_007:0052c03_5": "諸有不信佛法人，聞說是事，以妬心故呵責，作是言：「沙門釋子自言：『善好有德。』",
    "T23n1435_007:0052c04_6": "云何名出家人，故欺調餘出家人？」",
    "T23n1435_007:0052c05_7": "諸有信人亦復呵責：「云何名比丘，作種種賣買事？」",
    "T23n1435_007:0052c06_8": "是中有比丘少欲知足行頭陀，聞是事心不喜，向佛廣說。",
    "T23n1435_007:0052c08_9": "佛以是事集比丘僧，知而故問跋難陀：「汝實作是事不？」",
    "T23n1435_007:0052c09_10": "答言：「實作。",
    "T23n1435_007:0052c09_11": "世尊！」",
    "T23n1435_007:0052c09_12": "佛以種種因緣呵責：「云何名比丘，作種種賣買事？」",
    "T23n1435_007:0052c10_13": "佛如是呵已，語諸比丘：「以十利故與比丘結戒。",
    "T23n1435_007:0052c11_14": "從今是戒應如是說：若比丘種種賣買者，尼薩耆波夜提。」",
    "T23n1435_007:0052c13_15": "種種者，若以相似買相似、若以不相似買不相似。",
    "T23n1435_007:0052c14_16": "相似者，鉢與鉢相似、衣與衣相似、澡盥澡盥相似、戶鉤戶鉤相似、時藥時藥相似、夜分藥夜分藥相似、七日藥七日藥相似、終身藥終身藥相似，是名用相似買相似。",
    "T23n1435_007:0052c18_17": "不相似者，鉢與衣不相似、鉢與澡盥、戶鉤、時藥、夜分藥、七日藥、終身藥不相似。",
    "T23n1435_007:0052c19_18": "衣與澡盥不相似，戶鉤、時藥、夜分、七日、終身藥及鉢不相似。",
    "T23n1435_007:0052c21_19": "澡盥與戶鉤不相似，與時藥、夜分、七日、終身藥、鉢、衣不相似。",
    "T23n1435_007:0052c22_20": "戶鉤與時藥不相似，夜分藥、七日、終身藥、鉢、衣、澡盥不相似。",
    "T23n1435_007:0052c24_0": "時藥與夜分藥乃至戶鉤不相似。",
    "T23n1435_007:0052c24_1": "夜分藥與七日藥不相似，乃至時藥不相似。",
    "T23n1435_007:0052c25_2": "七日藥與終身藥不相似，乃至夜分藥不相似。",
    "T23n1435_007:0052c26_3": "終身藥與鉢不相似，乃至七日藥不相似。",
    "T23n1435_007:0052c27_4": "是故說用不相似買不相似，尼薩耆波夜提。",
    "T23n1435_007:0052c28_5": "尼薩耆波夜提者，是物應捨，波夜提罪應悔過。",
    "T23n1435_007:0052c29_6": "是中犯者，若比丘為利故買已不賣，突吉羅。",
    "T23n1435_007:0053a01_7": "若為利故賣不買，亦突吉羅。",
    "T23n1435_007:0053a02_8": "若為利故買已還賣，尼薩耆波夜提。",
    "T23n1435_007:0053a03_9": "若比丘是可捨物，若用金買銀、用銀買錢、用錢糴轂、用轂買物，是物若可噉，口口得突吉羅罪。",
    "T23n1435_007:0053a05_10": "是物若可作衣著，隨著得波夜提。",
    "T23n1435_007:0053a06_11": "佛言：「從今日聽，若共貿物，前人心悔應還，自取本物。」",
    "T23n1435_007:0053a07_12": "時六群比丘聞佛聽共貿物心悔應還自取本物，聞已故半月一月著他衣壞失色，然後索悔。",
    "T23n1435_007:0053a09_13": "索悔時他不與，因是鬪諍相言相罵相打，種種事起。",
    "T23n1435_007:0053a10_14": "諸比丘以是事白佛，佛言：「七日內悔者應還，若過七日不應還。」",
    "T23n1435_007:0053a12_15": "有賣衣人持衣行賣，六群比丘以少價求他貴衣。",
    "T23n1435_007:0053a13_16": "賣衣人言：「汝何為故，以少價索我貴價衣？",
    "T23n1435_007:0053a14_17": "若不知衣價人，則輕賤我衣，減我衣價。」",
    "T23n1435_007:0053a15_18": "佛言：「不應減價索他貴衣，若減價索他貴衣，突吉羅。",
    "T23n1435_007:0053a16_19": "若實須是物，審思量言：『我以爾所物買。』",
    "T23n1435_007:0053a17_20": "若彼不與，更應再語。",
    "T23n1435_007:0053a17_21": "若復不與，又應三語。",
    "T23n1435_007:0053a18_22": "若三索不與，比丘急須是物者，應覓淨人使買是物。",
    "T23n1435_007:0053a19_23": "若淨人不知市價，比丘當先教，以爾所物買是物，應教：『此物索幾許，汝好思量看。』」",
    "T23n1435_007:0053a21_24": "佛言：「從今日聽眾僧中賣衣，未三唱，應益價。」",
    "T23n1435_007:0053a22_25": "益價時比丘心悔：「我將無奪彼衣耶？」",
    "T23n1435_007:0053a23_26": "佛言：「三唱未竟，益價不犯。」",
    "T23n1435_007:0053a23_27": "若比丘為利故，以鐵錢種種賣買，尼薩耆波夜提。",
    "T23n1435_007:0053a24_28": "若比丘為利故，用銅錢、白鑞錢、鉛錫錢、樹膠錢、皮錢、木錢種種買賣，皆尼薩耆波夜提。",
    "T23n1435_007:0053a26_29": "是比丘種種買賣物，若少應棄。",
    "T23n1435_007:0053a27_30": "若多，設得同心淨人者，應語淨人言：「我以如是如是因緣不應取，是物汝應取。」",
    "T23n1435_007:0053a29_31": "淨人語比丘：「是物與比丘。」",
    "T23n1435_007:0053a29_32": "比丘言：「此是不淨物，若淨當受。」",
    "T23n1435_007:0053b01_33": "若不得同心淨人，應用作四方僧臥具。",
    "T23n1435_007:0053b02_34": "是比丘應入僧中言：「諸大德！",
    "T23n1435_007:0053b03_0": "我種種賣買，得波夜提罪。",
    "T23n1435_007:0053b03_1": "我今發露不覆藏悔過。」",
    "T23n1435_007:0053b04_2": "僧應問：「汝捨是物不？」",
    "T23n1435_007:0053b04_3": "答言：「已捨。」",
    "T23n1435_007:0053b04_4": "僧應問：「汝見罪不？」",
    "T23n1435_007:0053b05_5": "答言：「見罪。」",
    "T23n1435_007:0053b05_6": "僧應語：「汝今發露不覆藏悔過，後莫復作。」",
    "T23n1435_007:0053b06_7": "若言：「未捨。」",
    "T23n1435_007:0053b06_8": "僧應約勅令捨。",
    "T23n1435_007:0053b07_9": "若僧不約勅，一切僧得突吉羅。",
    "T23n1435_007:0053b07_10": "若僧約勅不捨，是比丘得突吉羅。",
    "T23n1435_007:0053b08_11": "若此賤彼貴賣，雖有利不犯，本不為利故。",
    "T23n1435_007:0053b09_12": "(二十事竟)佛在王舍城。",
    "T23n1435_007:0053b10_13": "爾時六群比丘多畜鉢，積聚生垢破壞，不用故。",
    "T23n1435_007:0053b11_14": "是中有比丘少欲知足行頭陀，聞是事心不喜，呵責六群比丘：「云何名比丘，多畜鉢積聚生垢破壞不用？」",
    "T23n1435_007:0053b13_15": "如是呵已向佛廣說。",
    "T23n1435_007:0053b14_16": "佛以是事集比丘僧，知而故問六群比丘：「實作是事不？」",
    "T23n1435_007:0053b15_17": "答言：「實作。",
    "T23n1435_007:0053b15_18": "世尊！」",
    "T23n1435_007:0053b15_19": "佛種種因緣呵責：「云何名比丘，多畜鉢，積聚生垢破壞，不用故。」",
    "T23n1435_007:0053b17_20": "種種呵已，語諸比丘：「以十利故與比丘結戒。",
    "T23n1435_007:0053b18_21": "從今是戒應如是說：若比丘畜長鉢得至十日，過是畜者，尼薩耆波夜提。」",
    "T23n1435_007:0053b19_22": "鉢者，有三種：上、中、下。",
    "T23n1435_007:0053b20_23": "上鉢者，受三鉢他飯，一鉢他羹，餘可食物半羹，是名上鉢。",
    "T23n1435_007:0053b21_24": "下鉢者，受一鉢他飯，半鉢他羹，餘可食物半羹，是名下鉢。",
    "T23n1435_007:0053b23_25": "若餘者名中鉢。",
    "T23n1435_007:0053b23_26": "若大於大、若小於小鉢，不名為鉢。",
    "T23n1435_007:0053b24_27": "尼薩耆波夜提者。",
    "T23n1435_007:0053b24_28": "是鉢應捨，波夜提罪應悔過。",
    "T23n1435_007:0053b25_29": "是中犯者，若比丘，一日得鉢畜二日捨、二日得畜三日捨、三日得畜四日捨、四日得畜五日捨、五日得畜六日捨、六日得畜七日捨、七日得畜八日捨、八日得畜九日捨、九日得畜十日捨，十日得畜，十日時是鉢應與人、若作淨、若受持，若不與人、不作淨、不受持，至十一日地了時，尼薩耆波夜提。",
    "T23n1435_007:0053c02_30": "又比丘一日得鉢，二日更得，畜一捨一。",
    "T23n1435_007:0053c03_31": "二日得三日更得，畜一捨一。",
    "T23n1435_007:0053c04_32": "三日得，四日更得，畜一捨一。",
    "T23n1435_007:0053c05_33": "四日得，五日更得，畜一捨一。",
    "T23n1435_007:0053c05_34": "五日得，六日更得，畜一捨一。",
    "T23n1435_007:0053c06_35": "六日得，七日更得，畜一捨一。",
    "T23n1435_007:0053c07_36": "七日得，八日更得，畜一捨一。",
    "T23n1435_007:0053c07_37": "八日得，九日更得，畜一捨一。",
    "T23n1435_007:0053c08_38": "九日得，十日更得，是鉢十日時皆應與人、若作淨、若受持，若不與人、不作淨、不受持，至十一日地了時，尼薩耆波夜提。",
    "T23n1435_007:0053c11_39": "又比丘一日得鉢二日更得，畜後捨前。",
    "T23n1435_007:0053c11_40": "二日得三日更得，畜後捨前。",
    "T23n1435_007:0053c12_41": "三日得四日更得，畜後捨前。",
    "T23n1435_007:0053c13_42": "四日得五日更得，畜後捨前。",
    "T23n1435_007:0053c13_43": "五日得六日更得，畜後捨前。",
    "T23n1435_007:0053c14_44": "六日得七日更得，畜後捨前。",
    "T23n1435_007:0053c15_45": "七日得八日更得，畜後捨前。",
    "T23n1435_007:0053c15_46": "八日得九日更得，畜後捨前。",
    "T23n1435_007:0053c16_47": "九日得十日更得，十日時是鉢皆應與人、若作淨、若受持，若不與人、不作淨、不受持，至十一日地了時，尼薩耆波夜提。",
    "T23n1435_007:0053c19_48": "又比丘一日得鉢二日更得，畜前捨後。",
    "T23n1435_007:0053c20_49": "二日得三日更得，畜前捨後。",
    "T23n1435_007:0053c20_50": "三日得四日更得，畜前捨後。",
    "T23n1435_007:0053c21_51": "四日得五日更得，畜前捨後。",
    "T23n1435_007:0053c22_52": "五日得六日更得，畜前捨後。",
    "T23n1435_007:0053c22_53": "六日得七日更得，畜前捨後。",
    "T23n1435_007:0053c23_54": "七日得八日更得，畜前捨後。",
    "T23n1435_007:0053c24_55": "八日得九日更得，畜前捨後。",
    "T23n1435_007:0053c24_56": "九日得十日更得，是鉢十日時應與人、若作淨、若受持，若不與人、不作淨、不受持，至十一日地了時，尼薩耆波夜提。",
    "T23n1435_007:0053c27_57": "又比丘一日得鉢畜二日不得，三、四、五、六、七、八、九、十日不得，是鉢十日時應與人、若作淨、若受持，若不與人、不作淨、不受持，至十一日地了時，尼薩耆波夜提。",
    "T23n1435_007:0054a02_0": "又比丘一日得鉢畜二日更得，三、四、五、六、七、八、九、十日更得畜，是鉢十日時皆應與人、若作淨、若受持，若不與人、不作淨、不受持，至十一日地了時，尼薩耆波夜提。",
    "T23n1435_007:0054a05_1": "若比丘有鉢，應捨未捨，罪未悔過，次續未斷更得鉢，是後鉢，得尼薩耆波夜提，本鉢因緣故。",
    "T23n1435_007:0054a07_2": "又比丘應捨鉢已捨，罪未悔過，次續未斷更得鉢。",
    "T23n1435_007:0054a08_3": "是後鉢，尼薩耆波夜提，本鉢因緣故。",
    "T23n1435_007:0054a09_4": "又比丘有應捨鉢已捨，罪已悔過，次續未斷更得鉢，是後鉢，尼薩耆波夜提，本鉢因緣故。",
    "T23n1435_007:0054a11_5": "又比丘有應捨鉢已捨，罪已悔過，次續已斷，更得異鉢者，不犯。",
    "T23n1435_007:0054a13_6": "(二十一事竟)十誦律卷第七"
}