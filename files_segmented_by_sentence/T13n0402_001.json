[
    {
        "source_sentence": "寶星陀羅尼經卷第一",
        "from": "T13n0402_001:0537a04_0",
        "context_with_next_sentence": true
    },
    {
        "source_sentence": "唐天竺三藏波羅頗蜜多羅譯",
        "from": "T13n0402_001:0537a06_0",
        "context_with_next_sentence": true
    },
    {
        "source_sentence": "1 降魔品降魔品第一",
        "from": "T13n0402_001:0537a07_0",
        "context_with_next_sentence": true
    },
    {
        "source_sentence": "如是我聞：",
        "from": "T13n0402_001:0537a08_4",
        "context_with_next_sentence": true
    },
    {
        "source_sentence": "一時，婆伽婆住王舍城竹林迦蘭陀池邊，與大比丘眾一千人俱——皆阿羅漢，諸漏已盡，所作已辦，捨諸重檐，逮得己利，盡諸有結，皆得正知，心善解脫——及大菩薩一萬人俱，其名曰：",
        "from": "T13n0402_001:0537a12_7",
        "context_with_next_sentence": true
    },
    {
        "source_sentence": "持須彌頂童真、水智童真、地智童真、勝智童真、空智童真、明智童真、電智童真、文殊師利童真、降伏勝童真、水天童真、無垢童真、彌勒菩薩摩訶薩等而為上首，一切皆得羼提陀羅尼三摩提，具足一切法無障礙智，於一切眾生其心平等，過諸魔界，善入一切如來智境界，具足大慈大悲，善解方便智，皆隨佛住王舍大城竹林迦蘭陀池邊。",
        "from": "T13n0402_001:0537a20_2",
        "context_with_next_sentence": true
    },
    {
        "source_sentence": "爾時，王舍大城有二外道，聰慧明達過十八明處，與五百人俱，一名優波底沙、二名俱利多，而為上首，共相謂言，契同甘露。",
        "from": "T13n0402_001:0537a23_17",
        "context_with_next_sentence": true
    },
    {
        "source_sentence": "爾時，長老阿說示唐言馬勝於日初分著衣持鉢，入王舍大城乞食。",
        "from": "T13n0402_001:0537a25_5",
        "context_with_next_sentence": true
    },
    {
        "source_sentence": "時優波底沙見阿說示，生希有心：",
        "from": "T13n0402_001:0537a26_1",
        "context_with_next_sentence": true
    },
    {
        "source_sentence": "「我未曾見如此沙門威儀庠序，更無有人如彼比丘！",
        "from": "T13n0402_001:0537a27_4",
        "context_with_next_sentence": true
    },
    {
        "source_sentence": "我應往問，今此長老以誰為師？",
        "from": "T13n0402_001:0537a27_18",
        "context_with_next_sentence": true
    },
    {
        "source_sentence": "依誰出家？",
        "from": "T13n0402_001:0537a28_4",
        "context_with_next_sentence": true
    },
    {
        "source_sentence": "依誰求法？",
        "from": "T13n0402_001:0537a28_9",
        "context_with_next_sentence": true
    },
    {
        "source_sentence": "」爾時，優波底沙即往彼所，到已問訊，種種語已，却住一面，白長老阿說示言：",
        "from": "T13n0402_001:0537b01_3",
        "context_with_next_sentence": true
    },
    {
        "source_sentence": "「以誰為師？",
        "from": "T13n0402_001:0537b01_9",
        "context_with_next_sentence": true
    },
    {
        "source_sentence": "依誰出家？",
        "from": "T13n0402_001:0537b01_14",
        "context_with_next_sentence": true
    },
    {
        "source_sentence": "依誰求法？",
        "from": "T13n0402_001:0537b01_19",
        "context_with_next_sentence": true
    },
    {
        "source_sentence": "」爾時，長老阿說示答優波底沙言：",
        "from": "T13n0402_001:0537b02_13",
        "context_with_next_sentence": true
    },
    {
        "source_sentence": "「有釋種子，勇猛精進能大苦行，於一切處最上自在。",
        "from": "T13n0402_001:0537b03_16",
        "context_with_next_sentence": true
    },
    {
        "source_sentence": "已度生死無邊大海，今以大悲欲度眾生，號名為佛，覺悟眾生乾竭苦海無與等者，我常歸依求無垢法。",
        "from": "T13n0402_001:0537b06_4",
        "context_with_next_sentence": true
    },
    {
        "source_sentence": "」優波底沙言：",
        "from": "T13n0402_001:0537b06_11",
        "context_with_next_sentence": true
    },
    {
        "source_sentence": "「彼師為汝說何等法？",
        "from": "T13n0402_001:0537b06_21",
        "context_with_next_sentence": true
    },
    {
        "source_sentence": "以何教示？",
        "from": "T13n0402_001:0537b07_4",
        "context_with_next_sentence": true
    },
    {
        "source_sentence": "」時，長老阿說示答優波底沙曰：",
        "from": "T13n0402_001:0537b07_19",
        "context_with_next_sentence": true
    },
    {
        "source_sentence": "「善哉！",
        "from": "T13n0402_001:0537b08_1",
        "context_with_next_sentence": true
    },
    {
        "source_sentence": "快哉！",
        "from": "T13n0402_001:0537b08_4",
        "context_with_next_sentence": true
    },
    {
        "source_sentence": "諦聽！",
        "from": "T13n0402_001:0537b08_7",
        "context_with_next_sentence": true
    },
    {
        "source_sentence": "諦聽！",
        "from": "T13n0402_001:0537b08_10",
        "context_with_next_sentence": true
    },
    {
        "source_sentence": "當為汝說。",
        "from": "T13n0402_001:0537b08_15",
        "context_with_next_sentence": true
    },
    {
        "source_sentence": "」便說偈言：",
        "from": "T13n0402_001:0537b08_21",
        "context_with_next_sentence": true
    },
    {
        "source_sentence": "「煩惱業因緣，　　世間如是轉，",
        "from": "T13n0402_001:0537b09_0",
        "context_with_next_sentence": true
    },
    {
        "source_sentence": "煩惱業不生，　　導師如是說。",
        "from": "T13n0402_001:0537b10_13",
        "context_with_next_sentence": true
    },
    {
        "source_sentence": "生老死定壞，　　彼解脫無上，",
        "from": "T13n0402_001:0537b11_0",
        "context_with_next_sentence": true
    },
    {
        "source_sentence": "如彼勇牛王，　　如來自悟說。",
        "from": "T13n0402_001:0537b12_13",
        "context_with_next_sentence": true
    },
    {
        "source_sentence": "」爾時，優波底沙聞此法已，遠塵離垢法眼清淨，得須陀洹果，而說偈言：",
        "from": "T13n0402_001:0537b14_12",
        "context_with_next_sentence": true
    },
    {
        "source_sentence": "「我證解實法，　　永竭生死河，",
        "from": "T13n0402_001:0537b15_0",
        "context_with_next_sentence": true
    },
    {
        "source_sentence": "所謂如來說，　　難得甘露藏。",
        "from": "T13n0402_001:0537b16_13",
        "context_with_next_sentence": true
    },
    {
        "source_sentence": "眾生得息苦，　　智慧能斷除，",
        "from": "T13n0402_001:0537b17_0",
        "context_with_next_sentence": true
    },
    {
        "source_sentence": "諸法種種修，　　能作究竟道，",
        "from": "T13n0402_001:0537b18_0",
        "context_with_next_sentence": true
    },
    {
        "source_sentence": "行此究竟道，　　得無等涅槃。",
        "from": "T13n0402_001:0537b19_13",
        "context_with_next_sentence": true
    },
    {
        "source_sentence": "」爾時，優波底沙說此偈已，白長老阿說示言：",
        "from": "T13n0402_001:0537b20_19",
        "context_with_next_sentence": true
    },
    {
        "source_sentence": "「長老！",
        "from": "T13n0402_001:0537b21_3",
        "context_with_next_sentence": true
    },
    {
        "source_sentence": "汝師如來、阿羅訶、三藐三佛陀，今在何處？",
        "from": "T13n0402_001:0537b22_1",
        "context_with_next_sentence": true
    },
    {
        "source_sentence": "」阿說示答言：",
        "from": "T13n0402_001:0537b22_8",
        "context_with_next_sentence": true
    },
    {
        "source_sentence": "「長老！",
        "from": "T13n0402_001:0537b22_12",
        "context_with_next_sentence": true
    },
    {
        "source_sentence": "我師如來，今在王舍城竹林迦蘭陀池邊，與大比丘眾一千人俱，本是外道值佛出家。",
        "from": "T13n0402_001:0537b24_8",
        "context_with_next_sentence": true
    },
    {
        "source_sentence": "」優波底沙言：",
        "from": "T13n0402_001:0537b24_15",
        "context_with_next_sentence": true
    },
    {
        "source_sentence": "「我今辭善知識及諸眷屬，詣佛出家。",
        "from": "T13n0402_001:0537b25_11",
        "context_with_next_sentence": true
    },
    {
        "source_sentence": "」爾時，優波底沙禮阿說示足，右遶三匝辭已而去，往俱利多所。",
        "from": "T13n0402_001:0537b26_19",
        "context_with_next_sentence": true
    },
    {
        "source_sentence": "時俱利多見優波底沙從遠而來，見已白優波底沙言：",
        "from": "T13n0402_001:0537b28_4",
        "context_with_next_sentence": true
    },
    {
        "source_sentence": "「仁者！",
        "from": "T13n0402_001:0537b28_8",
        "context_with_next_sentence": true
    },
    {
        "source_sentence": "諸根清淨顏色怡悅，必得甘露。",
        "from": "T13n0402_001:0537b29_1",
        "context_with_next_sentence": true
    },
    {
        "source_sentence": "」優波底沙言：",
        "from": "T13n0402_001:0537b29_8",
        "context_with_next_sentence": true
    },
    {
        "source_sentence": "「如是，長老！",
        "from": "T13n0402_001:0537b29_15",
        "context_with_next_sentence": true
    },
    {
        "source_sentence": "我於今者得甘露法。",
        "from": "T13n0402_001:0537c01_2",
        "context_with_next_sentence": true
    },
    {
        "source_sentence": "諦聽！",
        "from": "T13n0402_001:0537c01_5",
        "context_with_next_sentence": true
    },
    {
        "source_sentence": "諦聽！",
        "from": "T13n0402_001:0537c01_8",
        "context_with_next_sentence": true
    },
    {
        "source_sentence": "今為汝說我所得法。",
        "from": "T13n0402_001:0537c01_17",
        "context_with_next_sentence": true
    },
    {
        "source_sentence": "」爾時，俱利多即從坐起，偏袒右肩，右膝著地，合掌恭敬，便說偈請：",
        "from": "T13n0402_001:0537c03_7",
        "context_with_next_sentence": true
    },
    {
        "source_sentence": "「說此吉祥無憂道，　　此道疾度三界海，",
        "from": "T13n0402_001:0537c04_0",
        "context_with_next_sentence": true
    },
    {
        "source_sentence": "分別諸陰大怨賊，　　乘此道已不還有。",
        "from": "T13n0402_001:0537c05_17",
        "context_with_next_sentence": true
    },
    {
        "source_sentence": "」爾時，優波底沙以所聞偈，即為說之：",
        "from": "T13n0402_001:0537c06_16",
        "context_with_next_sentence": true
    },
    {
        "source_sentence": "「煩惱業因緣，　　世間如是轉，",
        "from": "T13n0402_001:0537c07_0",
        "context_with_next_sentence": true
    },
    {
        "source_sentence": "煩惱業不生，　　導師如是說。",
        "from": "T13n0402_001:0537c08_13",
        "context_with_next_sentence": true
    },
    {
        "source_sentence": "生老死定壞，　　彼解脫無上，",
        "from": "T13n0402_001:0537c09_0",
        "context_with_next_sentence": true
    },
    {
        "source_sentence": "如彼勇牛王，　　如來自悟說。",
        "from": "T13n0402_001:0537c10_13",
        "context_with_next_sentence": true
    },
    {
        "source_sentence": "」爾時，俱利多聞此偈已，心大歡喜，重更讚歎請說前偈：",
        "from": "T13n0402_001:0537c12_4",
        "context_with_next_sentence": true
    },
    {
        "source_sentence": "「苦滅寂無垢，　　牟尼說此法，",
        "from": "T13n0402_001:0537c13_0",
        "context_with_next_sentence": true
    },
    {
        "source_sentence": "一切煩惱滅，　　諸見無知斷。",
        "from": "T13n0402_001:0537c14_13",
        "context_with_next_sentence": true
    },
    {
        "source_sentence": "穢惡有為空，　　無我不可信，",
        "from": "T13n0402_001:0537c15_0",
        "context_with_next_sentence": true
    },
    {
        "source_sentence": "重說無垢句，　　我聞得涅槃。",
        "from": "T13n0402_001:0537c16_13",
        "context_with_next_sentence": true
    },
    {
        "source_sentence": "」爾時，優波底沙即便重為說所聞偈：",
        "from": "T13n0402_001:0537c17_15",
        "context_with_next_sentence": true
    },
    {
        "source_sentence": "「煩惱業因緣，　　世間如是轉，",
        "from": "T13n0402_001:0537c18_0",
        "context_with_next_sentence": true
    },
    {
        "source_sentence": "煩惱業不生，　　導師如是說。",
        "from": "T13n0402_001:0537c19_13",
        "context_with_next_sentence": true
    },
    {
        "source_sentence": "生老死定壞，　　彼解脫無上，",
        "from": "T13n0402_001:0537c20_0",
        "context_with_next_sentence": true
    },
    {
        "source_sentence": "如彼勇牛王，　　如來自悟說。",
        "from": "T13n0402_001:0537c21_13",
        "context_with_next_sentence": true
    },
    {
        "source_sentence": "」爾時，俱利多聞此偈已，遠塵離垢法眼清淨，得須陀洹果，復以偈讚：",
        "from": "T13n0402_001:0537c23_10",
        "context_with_next_sentence": true
    },
    {
        "source_sentence": "「如此真行法，　　度流之疾船，",
        "from": "T13n0402_001:0537c24_0",
        "context_with_next_sentence": true
    },
    {
        "source_sentence": "此智息三苦，　　能度於世間。",
        "from": "T13n0402_001:0537c25_13",
        "context_with_next_sentence": true
    },
    {
        "source_sentence": "諸陰煩惱魔，　　知此能調伏，",
        "from": "T13n0402_001:0537c26_0",
        "context_with_next_sentence": true
    },
    {
        "source_sentence": "解脫離怨諍，　　乾竭於苦海。",
        "from": "T13n0402_001:0537c27_13",
        "context_with_next_sentence": true
    },
    {
        "source_sentence": "」時俱利多言：",
        "from": "T13n0402_001:0537c28_5",
        "context_with_next_sentence": true
    },
    {
        "source_sentence": "「今佛世尊住在何所？",
        "from": "T13n0402_001:0537c28_15",
        "context_with_next_sentence": true
    },
    {
        "source_sentence": "」優波底沙言：",
        "from": "T13n0402_001:0537c29_1",
        "context_with_next_sentence": true
    },
    {
        "source_sentence": "「長老！",
        "from": "T13n0402_001:0537c29_5",
        "context_with_next_sentence": true
    },
    {
        "source_sentence": "我聞世尊在王舍大城竹林迦蘭陀池邊，與大比丘僧及菩薩眾俱，我今定當與汝俱往至世尊所，求佛出家。",
        "from": "T13n0402_001:0538a02_12",
        "context_with_next_sentence": true
    },
    {
        "source_sentence": "」俱利多言：",
        "from": "T13n0402_001:0538a02_18",
        "context_with_next_sentence": true
    },
    {
        "source_sentence": "「如是，長老！",
        "from": "T13n0402_001:0538a03_2",
        "context_with_next_sentence": true
    },
    {
        "source_sentence": "可語弟子往世尊所相隨出家。",
        "from": "T13n0402_001:0538a03_15",
        "context_with_next_sentence": true
    },
    {
        "source_sentence": "」時，優波底沙與俱利多往自眾所。",
        "from": "T13n0402_001:0538a04_10",
        "context_with_next_sentence": true
    },
    {
        "source_sentence": "爾時，惡魔於一念頃，聞中摩伽陀國有二外道，優波底沙共俱利多及諸眷屬，聰明具足名稱廣遠，是善丈夫，欲於沙門瞿曇法中出家學道。",
        "from": "T13n0402_001:0538a07_14",
        "context_with_next_sentence": true
    },
    {
        "source_sentence": "彼作是念：",
        "from": "T13n0402_001:0538a08_1",
        "context_with_next_sentence": true
    },
    {
        "source_sentence": "「呵！",
        "from": "T13n0402_001:0538a08_4",
        "context_with_next_sentence": true
    },
    {
        "source_sentence": "奇哉！",
        "from": "T13n0402_001:0538a08_7",
        "context_with_next_sentence": true
    },
    {
        "source_sentence": "若此二人於彼沙門瞿曇法中而出家者，空我境界，我應至彼二丈夫所，破其出家，令著惡見。",
        "from": "T13n0402_001:0538a10_8",
        "context_with_next_sentence": true
    },
    {
        "source_sentence": "」爾時，惡魔於一念頃，從自宮沒，作阿說示形相威儀，便於中道現二人前，作如是說：",
        "from": "T13n0402_001:0538a12_6",
        "context_with_next_sentence": true
    },
    {
        "source_sentence": "「如我先所說，　　試汝非決定，",
        "from": "T13n0402_001:0538a13_0",
        "context_with_next_sentence": true
    },
    {
        "source_sentence": "如汝意所行，　　宜速受欲樂。",
        "from": "T13n0402_001:0538a14_13",
        "context_with_next_sentence": true
    },
    {
        "source_sentence": "一切黑白業，　　因果悉皆無，",
        "from": "T13n0402_001:0538a15_0",
        "context_with_next_sentence": true
    },
    {
        "source_sentence": "無生老病死，　　亦無於後世。",
        "from": "T13n0402_001:0538a16_13",
        "context_with_next_sentence": true
    },
    {
        "source_sentence": "福非福果業，　　無有此因作，",
        "from": "T13n0402_001:0538a17_0",
        "context_with_next_sentence": true
    },
    {
        "source_sentence": "釋子為利說，　　汝莫信故去。",
        "from": "T13n0402_001:0538a18_13",
        "context_with_next_sentence": true
    },
    {
        "source_sentence": "」爾時，優波底沙、俱利多聞此說已，咸作是念：",
        "from": "T13n0402_001:0538a19_20",
        "context_with_next_sentence": true
    },
    {
        "source_sentence": "「此惡魔來，欲壞我等出家之事。",
        "from": "T13n0402_001:0538a20_14",
        "context_with_next_sentence": true
    },
    {
        "source_sentence": "」爾時，優波底沙顧謂弟子，作如是言：",
        "from": "T13n0402_001:0538a21_10",
        "context_with_next_sentence": true
    },
    {
        "source_sentence": "「汝等今者當憶世間所有過患。",
        "from": "T13n0402_001:0538a22_4",
        "context_with_next_sentence": true
    },
    {
        "source_sentence": "」便說是偈：",
        "from": "T13n0402_001:0538a22_10",
        "context_with_next_sentence": true
    },
    {
        "source_sentence": "「眾生為老逼，　　死苦之所纏，",
        "from": "T13n0402_001:0538a23_0",
        "context_with_next_sentence": true
    },
    {
        "source_sentence": "應當斷彼二，　　決定當出家。",
        "from": "T13n0402_001:0538a24_13",
        "context_with_next_sentence": true
    },
    {
        "source_sentence": "」爾時，俱利多即以偈頌答魔王曰：",
        "from": "T13n0402_001:0538a25_14",
        "context_with_next_sentence": true
    },
    {
        "source_sentence": "「知無上善智，　　持法滅三苦，",
        "from": "T13n0402_001:0538a26_0",
        "context_with_next_sentence": true
    },
    {
        "source_sentence": "汝說不斷貪，　　我智終不動，",
        "from": "T13n0402_001:0538a27_0",
        "context_with_next_sentence": true
    },
    {
        "source_sentence": "如是堅固心，　　於餘人所無。",
        "from": "T13n0402_001:0538a28_13",
        "context_with_next_sentence": true
    },
    {
        "source_sentence": "我等出苦輪，　　正智所不惑，",
        "from": "T13n0402_001:0538a29_0",
        "context_with_next_sentence": true
    },
    {
        "source_sentence": "勿假師子像，　　而作野干聲。",
        "from": "T13n0402_001:0538b01_13",
        "context_with_next_sentence": true
    },
    {
        "source_sentence": "」爾時，見諦諸天住虛空中讚二丈夫言：",
        "from": "T13n0402_001:0538b02_16",
        "context_with_next_sentence": true
    },
    {
        "source_sentence": "「善哉！",
        "from": "T13n0402_001:0538b02_20",
        "context_with_next_sentence": true
    },
    {
        "source_sentence": "善哉！",
        "from": "T13n0402_001:0538b03_2",
        "context_with_next_sentence": true
    },
    {
        "source_sentence": "汝二丈夫於一切眾生中最為上首，此道勝妙，於一切世間最為第一。",
        "from": "T13n0402_001:0538b04_13",
        "context_with_next_sentence": true
    },
    {
        "source_sentence": "此道息一切苦，此道入一切如來行處，此道一切諸佛所共稱揚，所謂依佛出家。",
        "from": "T13n0402_001:0538b06_10",
        "context_with_next_sentence": true
    },
    {
        "source_sentence": "」是時，惡魔心生憂苦便沒不現。",
        "from": "T13n0402_001:0538b07_4",
        "context_with_next_sentence": true
    },
    {
        "source_sentence": "爾時，優波底沙共俱利多，自觀己眾喚諸弟子，作如是言：",
        "from": "T13n0402_001:0538b09_6",
        "context_with_next_sentence": true
    },
    {
        "source_sentence": "「汝等應知，我等欲度老死苦海故依佛出家。",
        "from": "T13n0402_001:0538b10_5",
        "context_with_next_sentence": true
    },
    {
        "source_sentence": "汝等！",
        "from": "T13n0402_001:0538b10_8",
        "context_with_next_sentence": true
    },
    {
        "source_sentence": "若不樂佛出家，可於此住。",
        "from": "T13n0402_001:0538b10_20",
        "context_with_next_sentence": true
    },
    {
        "source_sentence": "」時，五百弟子咸作是言：",
        "from": "T13n0402_001:0538b11_10",
        "context_with_next_sentence": true
    },
    {
        "source_sentence": "「我等解法皆依師學，二師決定大處出家，二師所依出家處，我等隨師，亦依彼眾出家學道。",
        "from": "T13n0402_001:0538b13_11",
        "context_with_next_sentence": true
    },
    {
        "source_sentence": "」爾時，優波底沙及俱利多，與五百徒眾欲往佛所。",
        "from": "T13n0402_001:0538b15_2",
        "context_with_next_sentence": true
    },
    {
        "source_sentence": "是時，惡魔知彼事已，於王舍城外化作大坑，深百由旬，令彼二人不得往詣佛世尊所。",
        "from": "T13n0402_001:0538b17_1",
        "context_with_next_sentence": true
    },
    {
        "source_sentence": "是時如來以神通力，令彼二人不見大坑，直道而去。",
        "from": "T13n0402_001:0538b18_4",
        "context_with_next_sentence": true
    },
    {
        "source_sentence": "是時，惡魔於二人前，復更化作高峻大山，高千由旬，峻嶮堅岨無有穿缺。",
        "from": "T13n0402_001:0538b19_17",
        "context_with_next_sentence": true
    },
    {
        "source_sentence": "於彼山中復更化作一千師子，威猛可畏。",
        "from": "T13n0402_001:0538b20_16",
        "context_with_next_sentence": true
    },
    {
        "source_sentence": "是時，世尊以神通力加彼二人，不見大山及彼師子，又無威猛可畏之聲，直道而往詣世尊所，及彼無量百千之眾，圍遶供養說法之處。",
        "from": "T13n0402_001:0538b24_1",
        "context_with_next_sentence": true
    },
    {
        "source_sentence": "爾時，世尊告諸比丘：",
        "from": "T13n0402_001:0538b25_9",
        "context_with_next_sentence": true
    },
    {
        "source_sentence": "「汝等見彼二善丈夫為眾上首，與諸徒眾來至我所。",
        "from": "T13n0402_001:0538b26_12",
        "context_with_next_sentence": true
    },
    {
        "source_sentence": "汝等見不？",
        "from": "T13n0402_001:0538b26_17",
        "context_with_next_sentence": true
    },
    {
        "source_sentence": "」諸比丘答：",
        "from": "T13n0402_001:0538b27_3",
        "context_with_next_sentence": true
    },
    {
        "source_sentence": "「咸言我見。",
        "from": "T13n0402_001:0538b27_9",
        "context_with_next_sentence": true
    },
    {
        "source_sentence": "」佛言：",
        "from": "T13n0402_001:0538b27_13",
        "context_with_next_sentence": true
    },
    {
        "source_sentence": "「此善丈夫及諸徒眾我邊出家，一人於我一切聲聞弟子之中智慧第一，一人於我聲聞眾中神通第一。",
        "from": "T13n0402_001:0538b29_17",
        "context_with_next_sentence": true
    },
    {
        "source_sentence": "」是時，眾中有一比丘，以偈讚曰：",
        "from": "T13n0402_001:0538c01_14",
        "context_with_next_sentence": true
    },
    {
        "source_sentence": "「此二聰叡眷屬俱，　　利益上者佛已記，",
        "from": "T13n0402_001:0538c02_0",
        "context_with_next_sentence": true
    },
    {
        "source_sentence": "具智神通無所畏，　　故我承迎二丈夫。",
        "from": "T13n0402_001:0538c03_17",
        "context_with_next_sentence": true
    },
    {
        "source_sentence": "」爾時，彼比丘說此偈已即從坐起，與無量比丘眾及出家優婆塞等迎彼二人，善言問訊。",
        "from": "T13n0402_001:0538c05_18",
        "context_with_next_sentence": true
    },
    {
        "source_sentence": "時彼二人往到佛所，到已頂禮佛足，右遶三匝，住立佛前，白佛言：",
        "from": "T13n0402_001:0538c07_10",
        "context_with_next_sentence": true
    },
    {
        "source_sentence": "「世尊！",
        "from": "T13n0402_001:0538c07_14",
        "context_with_next_sentence": true
    },
    {
        "source_sentence": "我等今者求佛出家，受比丘戒修行梵行。",
        "from": "T13n0402_001:0538c08_10",
        "context_with_next_sentence": true
    },
    {
        "source_sentence": "」佛言：",
        "from": "T13n0402_001:0538c09_2",
        "context_with_next_sentence": true
    },
    {
        "source_sentence": "「善男子！",
        "from": "T13n0402_001:0538c09_7",
        "context_with_next_sentence": true
    },
    {
        "source_sentence": "汝二人名字何等？",
        "from": "T13n0402_001:0538c09_15",
        "context_with_next_sentence": true
    },
    {
        "source_sentence": "」優波底沙言：",
        "from": "T13n0402_001:0538c10_1",
        "context_with_next_sentence": true
    },
    {
        "source_sentence": "「底沙是父，舍利是母，我今從母故名舍利弗；",
        "from": "T13n0402_001:0538c11_2",
        "context_with_next_sentence": true
    },
    {
        "source_sentence": "父母今者聽我出家。",
        "from": "T13n0402_001:0538c11_11",
        "context_with_next_sentence": true
    },
    {
        "source_sentence": "」俱利多言：",
        "from": "T13n0402_001:0538c11_17",
        "context_with_next_sentence": true
    },
    {
        "source_sentence": "「憍陳如是父，目伽羅是母，我今從母故名目伽羅；",
        "from": "T13n0402_001:0538c12_19",
        "context_with_next_sentence": true
    },
    {
        "source_sentence": "父母今者聽我出家。",
        "from": "T13n0402_001:0538c13_8",
        "context_with_next_sentence": true
    },
    {
        "source_sentence": "」佛言：",
        "from": "T13n0402_001:0538c14_2",
        "context_with_next_sentence": true
    },
    {
        "source_sentence": "「汝等二人及諸眷屬，可於我所出家具足修行梵行。",
        "from": "T13n0402_001:0538c15_5",
        "context_with_next_sentence": true
    },
    {
        "source_sentence": "」作是語已，時此二人成具足戒，五百徒眾未久之間，亦同二師得具足戒。",
        "from": "T13n0402_001:0538c16_17",
        "context_with_next_sentence": true
    },
    {
        "source_sentence": "爾時，惡魔即自化身作摩醯首羅像，住立佛前，說如是偈：",
        "from": "T13n0402_001:0538c18_6",
        "context_with_next_sentence": true
    },
    {
        "source_sentence": "「世間利智能議論，　　方便勝智到彼岸，",
        "from": "T13n0402_001:0538c19_0",
        "context_with_next_sentence": true
    },
    {
        "source_sentence": "彼等悉來頂禮我，　　我是彼等大導師。",
        "from": "T13n0402_001:0538c20_17",
        "context_with_next_sentence": true
    },
    {
        "source_sentence": "瞿曇弟子并眷屬，　　一切宜速歸依我，",
        "from": "T13n0402_001:0538c21_0",
        "context_with_next_sentence": true
    },
    {
        "source_sentence": "我今為汝當廣說，　　安隱寂滅善妙道。",
        "from": "T13n0402_001:0538c22_17",
        "context_with_next_sentence": true
    },
    {
        "source_sentence": "」爾時，世尊以偈答曰：",
        "from": "T13n0402_001:0538c23_9",
        "context_with_next_sentence": true
    },
    {
        "source_sentence": "「汝所說道趣惡道，　　眾生行者沈苦海，",
        "from": "T13n0402_001:0538c24_0",
        "context_with_next_sentence": true
    },
    {
        "source_sentence": "我道能令動不動，　　世間苦海悉乾竭。",
        "from": "T13n0402_001:0538c25_17",
        "context_with_next_sentence": true
    },
    {
        "source_sentence": "何故慠慢耐無恥，　　復作矜高野干聲？",
        "from": "T13n0402_001:0538c26_17",
        "context_with_next_sentence": true
    },
    {
        "source_sentence": "我今退破汝魔事，　　不復於我能所作。",
        "from": "T13n0402_001:0538c27_17",
        "context_with_next_sentence": true
    },
    {
        "source_sentence": "」爾時，惡魔變摩醯首羅像，即沒不現。",
        "from": "T13n0402_001:0538c28_16",
        "context_with_next_sentence": true
    },
    {
        "source_sentence": "復作梵天王像，住於佛前，說如是偈：",
        "from": "T13n0402_001:0538c29_13",
        "context_with_next_sentence": true
    },
    {
        "source_sentence": "「煩惱業有芽，　　智慧已斬除，",
        "from": "T13n0402_001:0539a01_0",
        "context_with_next_sentence": true
    },
    {
        "source_sentence": "何故強於此，　　勤苦利眾生？",
        "from": "T13n0402_001:0539a02_13",
        "context_with_next_sentence": true
    },
    {
        "source_sentence": "於世無自在，　　以無堪道器，",
        "from": "T13n0402_001:0539a03_0",
        "context_with_next_sentence": true
    },
    {
        "source_sentence": "牟尼病已除，　　宜速入涅槃。",
        "from": "T13n0402_001:0539a04_13",
        "context_with_next_sentence": true
    },
    {
        "source_sentence": "」爾時，世尊即以偈頌報魔王曰：",
        "from": "T13n0402_001:0539a05_13",
        "context_with_next_sentence": true
    },
    {
        "source_sentence": "「我觀諸眾生，　　過彼恒沙量，",
        "from": "T13n0402_001:0539a06_0",
        "context_with_next_sentence": true
    },
    {
        "source_sentence": "以大慈悲力，　　教化令解脫。",
        "from": "T13n0402_001:0539a07_13",
        "context_with_next_sentence": true
    },
    {
        "source_sentence": "上中下眾生，　　令世間解脫，",
        "from": "T13n0402_001:0539a08_0",
        "context_with_next_sentence": true
    },
    {
        "source_sentence": "眾生解脫已，　　然後乃涅槃。",
        "from": "T13n0402_001:0539a09_13",
        "context_with_next_sentence": true
    },
    {
        "source_sentence": "何故以惡惠，　　詐諂請於我？",
        "from": "T13n0402_001:0539a10_13",
        "context_with_next_sentence": true
    },
    {
        "source_sentence": "」爾時，惡魔心生憂悔，於佛前沒，還自天宮，入憂惱室默然而坐。",
        "from": "T13n0402_001:0539a12_7",
        "context_with_next_sentence": true
    },
    {
        "source_sentence": "當於爾時，一剎那頃，魔諸眷屬互相推問：",
        "from": "T13n0402_001:0539a13_6",
        "context_with_next_sentence": true
    },
    {
        "source_sentence": "「今我大王以何因緣，入憂惱室無人知者？",
        "from": "T13n0402_001:0539a14_5",
        "context_with_next_sentence": true
    },
    {
        "source_sentence": "」爾時，魔王五百妓女種種莊嚴，各持華鬘末香塗香，鼓天伎樂五百音聲，第一微妙歌舞戲樂，甚可愛樂集魔王前。",
        "from": "T13n0402_001:0539a16_16",
        "context_with_next_sentence": true
    },
    {
        "source_sentence": "爾時，魔王悲啼握手抑止悲聲，如是作已，暫時默住。",
        "from": "T13n0402_001:0539a18_3",
        "context_with_next_sentence": true
    },
    {
        "source_sentence": "諸妓女等復更歌舞，作欣悅狀令魔歡喜。",
        "from": "T13n0402_001:0539a19_2",
        "context_with_next_sentence": true
    },
    {
        "source_sentence": "爾時，魔王舉手大叫，作如是語：",
        "from": "T13n0402_001:0539a19_17",
        "context_with_next_sentence": true
    },
    {
        "source_sentence": "「莫聲！",
        "from": "T13n0402_001:0539a19_21",
        "context_with_next_sentence": true
    },
    {
        "source_sentence": "莫聲！",
        "from": "T13n0402_001:0539a20_1",
        "context_with_next_sentence": true
    },
    {
        "source_sentence": "」乃至七返。",
        "from": "T13n0402_001:0539a20_7",
        "context_with_next_sentence": true
    },
    {
        "source_sentence": "諸伎女等默然而住。",
        "from": "T13n0402_001:0539a20_16",
        "context_with_next_sentence": true
    },
    {
        "source_sentence": "爾時，魔宮有一妓女名電可意聲，至魔王所曲躬合掌，說如是偈：",
        "from": "T13n0402_001:0539a22_4",
        "context_with_next_sentence": true
    },
    {
        "source_sentence": "「汝今居自在，　　如見死相憂，",
        "from": "T13n0402_001:0539a23_0",
        "context_with_next_sentence": true
    },
    {
        "source_sentence": "為是擔重擔，　　今乃生怖懅。",
        "from": "T13n0402_001:0539a24_13",
        "context_with_next_sentence": true
    },
    {
        "source_sentence": "誰有勝力怨，　　而憂不歡悅？",
        "from": "T13n0402_001:0539a25_13",
        "context_with_next_sentence": true
    },
    {
        "source_sentence": "」是時，魔王說偈報曰：",
        "from": "T13n0402_001:0539a26_9",
        "context_with_next_sentence": true
    },
    {
        "source_sentence": "「我有大怨調伏心，　　善學幻術釋迦子，",
        "from": "T13n0402_001:0539a27_0",
        "context_with_next_sentence": true
    },
    {
        "source_sentence": "我無方便能壞彼，　　如是不久欲界空。",
        "from": "T13n0402_001:0539a28_17",
        "context_with_next_sentence": true
    },
    {
        "source_sentence": "」時，彼妓女便說偈曰：",
        "from": "T13n0402_001:0539a29_9",
        "context_with_next_sentence": true
    },
    {
        "source_sentence": "「大家方便甚無量，　　勤力壞彼必無餘；",
        "from": "T13n0402_001:0539b01_18",
        "context_with_next_sentence": true
    },
    {
        "source_sentence": "三有長縛誰能解，　　貪海沈沒誰能竭？",
        "from": "T13n0402_001:0539b02_17",
        "context_with_next_sentence": true
    },
    {
        "source_sentence": "」是時，魔王說偈報曰：",
        "from": "T13n0402_001:0539b03_9",
        "context_with_next_sentence": true
    },
    {
        "source_sentence": "「檀那及苦行，　　悲願為羂索，",
        "from": "T13n0402_001:0539b04_0",
        "context_with_next_sentence": true
    },
    {
        "source_sentence": "持空無相弓，　　器仗中第一，",
        "from": "T13n0402_001:0539b05_0",
        "context_with_next_sentence": true
    },
    {
        "source_sentence": "能斷於生死，　　諸有盡無餘。",
        "from": "T13n0402_001:0539b06_13",
        "context_with_next_sentence": true
    },
    {
        "source_sentence": "以空為城林，　　弟子居山谷，",
        "from": "T13n0402_001:0539b07_0",
        "context_with_next_sentence": true
    },
    {
        "source_sentence": "精懃常修定，　　盡諸有過患，",
        "from": "T13n0402_001:0539b08_0",
        "context_with_next_sentence": true
    },
    {
        "source_sentence": "方便神通力，　　慈悲為伴助。",
        "from": "T13n0402_001:0539b09_13",
        "context_with_next_sentence": true
    },
    {
        "source_sentence": "優波俱利等，　　牟尼悉降伏，",
        "from": "T13n0402_001:0539b10_0",
        "context_with_next_sentence": true
    },
    {
        "source_sentence": "於彼三界中，　　方便善調攝，",
        "from": "T13n0402_001:0539b11_0",
        "context_with_next_sentence": true
    },
    {
        "source_sentence": "欲空我境界，　　一切悉無餘。",
        "from": "T13n0402_001:0539b12_13",
        "context_with_next_sentence": true
    },
    {
        "source_sentence": "」爾時，五百妓女於魔王邊，聞歎如來所有功德，即得菩薩三昧，名離一切相電光三昧。",
        "from": "T13n0402_001:0539b14_18",
        "context_with_next_sentence": true
    },
    {
        "source_sentence": "時彼五百妓女，即以天上諸莊嚴具，雨天香華及天伎樂，遙向佛所，供養世尊。",
        "from": "T13n0402_001:0539b16_14",
        "context_with_next_sentence": true
    },
    {
        "source_sentence": "於竹林上猶如雨下，以得如來神力加故，令彼天女遙見世尊及諸徒眾，見已歡喜，生清淨信第一愛敬。",
        "from": "T13n0402_001:0539b19_1",
        "context_with_next_sentence": true
    },
    {
        "source_sentence": "爾時，眾中諸比丘等，見竹林間有如是相，便生疑怪，白佛言：",
        "from": "T13n0402_001:0539b21_7",
        "context_with_next_sentence": true
    },
    {
        "source_sentence": "「世尊！",
        "from": "T13n0402_001:0539b21_11",
        "context_with_next_sentence": true
    },
    {
        "source_sentence": "我等昔來未曾見聞於竹林間如此瑞應香華等雨，將非舍利弗、目揵連等現此相耶！",
        "from": "T13n0402_001:0539b23_8",
        "context_with_next_sentence": true
    },
    {
        "source_sentence": "何因緣故覩斯希有？",
        "from": "T13n0402_001:0539b23_17",
        "context_with_next_sentence": true
    },
    {
        "source_sentence": "」爾時，世尊告諸比丘：",
        "from": "T13n0402_001:0539b24_8",
        "context_with_next_sentence": true
    },
    {
        "source_sentence": "「非此二人現神通相，此乃天魔五百妓女，於彼魔宮雨此香華及莊嚴具，持供養我。",
        "from": "T13n0402_001:0539b26_6",
        "context_with_next_sentence": true
    },
    {
        "source_sentence": "不久來此，皆於我邊得受阿耨多羅三藐三菩提記。",
        "from": "T13n0402_001:0539b27_9",
        "context_with_next_sentence": true
    },
    {
        "source_sentence": "」時，彼魔王五百妓女遙聞佛記，轉復歡喜生清淨信，以淨信故即得不忘菩提心三昧。",
        "from": "T13n0402_001:0539b29_8",
        "context_with_next_sentence": true
    },
    {
        "source_sentence": "爾時，魔王五百妓女，著一肩衣，右膝著地，於魔宮中向佛方面，合掌恭敬，說如是偈：",
        "from": "T13n0402_001:0539c02_7",
        "context_with_next_sentence": true
    },
    {
        "source_sentence": "「一切世間盲無眼，　　唯佛一人名見者，",
        "from": "T13n0402_001:0539c03_0",
        "context_with_next_sentence": true
    },
    {
        "source_sentence": "能竭人天渴愛河，　　如來自度及一切。",
        "from": "T13n0402_001:0539c04_17",
        "context_with_next_sentence": true
    },
    {
        "source_sentence": "我等云何速成佛，　　人天恭敬能說者，",
        "from": "T13n0402_001:0539c05_0",
        "context_with_next_sentence": true
    },
    {
        "source_sentence": "女身可厭宜應捨，　　速近牟尼聞正法，",
        "from": "T13n0402_001:0539c06_0",
        "context_with_next_sentence": true
    },
    {
        "source_sentence": "如來最上神通智，　　開示我等為勝導。",
        "from": "T13n0402_001:0539c07_17",
        "context_with_next_sentence": true
    },
    {
        "source_sentence": "持彼無上覺支寶，　　無垢妙說如淨燈，",
        "from": "T13n0402_001:0539c08_0",
        "context_with_next_sentence": true
    },
    {
        "source_sentence": "勝力降魔無等倫，　　覺悟我等當受記。",
        "from": "T13n0402_001:0539c09_17",
        "context_with_next_sentence": true
    },
    {
        "source_sentence": "」爾時，魔宮五百妓女，從坐而起至魔王所，異口同音，而說是偈：",
        "from": "T13n0402_001:0539c11_8",
        "context_with_next_sentence": true
    },
    {
        "source_sentence": "「如來勝德終不動，　　云何於佛而生瞋？",
        "from": "T13n0402_001:0539c12_18",
        "context_with_next_sentence": true
    },
    {
        "source_sentence": "此身眾苦之所逼，　　更起醉慢而自塗，",
        "from": "T13n0402_001:0539c13_0",
        "context_with_next_sentence": true
    },
    {
        "source_sentence": "應捨此瞋決定信，　　拔彼生死憍慢泥，",
        "from": "T13n0402_001:0539c14_0",
        "context_with_next_sentence": true
    },
    {
        "source_sentence": "眾生體性佛所知，　　我等應往慈悲所。",
        "from": "T13n0402_001:0539c15_17",
        "context_with_next_sentence": true
    },
    {
        "source_sentence": "」爾時，魔王念彼諸女，生於如是增上惡意：",
        "from": "T13n0402_001:0539c16_18",
        "context_with_next_sentence": true
    },
    {
        "source_sentence": "「我今應以五種之縛，縛此五百諸妓女等，令住於此，不往佛邊。",
        "from": "T13n0402_001:0539c18_7",
        "context_with_next_sentence": true
    },
    {
        "source_sentence": "」此五百女以得如來念力加故，而彼魔王所不能制。",
        "from": "T13n0402_001:0539c19_10",
        "context_with_next_sentence": true
    },
    {
        "source_sentence": "爾時，五百諸妓女等，於彼魔宮欲往佛所。",
        "from": "T13n0402_001:0539c20_18",
        "context_with_next_sentence": true
    },
    {
        "source_sentence": "當發足時，魔甚瞋恨，便作是念：",
        "from": "T13n0402_001:0539c21_13",
        "context_with_next_sentence": true
    },
    {
        "source_sentence": "「我今自以境界之力制此諸女。",
        "from": "T13n0402_001:0539c22_6",
        "context_with_next_sentence": true
    },
    {
        "source_sentence": "」即起非時毘嵐大風遍滿虛空，欲令諸女迷失諸方，還住我宮不見瞿曇。",
        "from": "T13n0402_001:0539c23_19",
        "context_with_next_sentence": true
    },
    {
        "source_sentence": "以佛力故，尚不能起微細之風，乃至不能動一毛端，何況無量？",
        "from": "T13n0402_001:0539c25_8",
        "context_with_next_sentence": true
    },
    {
        "source_sentence": "爾時，魔王轉增憂苦，心生悔惱悲泣高聲，喚其諸子及其眷屬。",
        "from": "T13n0402_001:0539c27_7",
        "context_with_next_sentence": true
    },
    {
        "source_sentence": "一切魔宮大聲遍滿，而說偈言：",
        "from": "T13n0402_001:0539c28_2",
        "context_with_next_sentence": true
    },
    {
        "source_sentence": "「愛子眷屬悉皆集，　　我心熱惱如毒樹，",
        "from": "T13n0402_001:0539c29_0",
        "context_with_next_sentence": true
    },
    {
        "source_sentence": "壞我神通境界力，　　美言諂幻釋師子。",
        "from": "T13n0402_001:0540a01_17",
        "context_with_next_sentence": true
    },
    {
        "source_sentence": "」爾時，魔王所有男女并諸眷屬，聞此音聲悉皆馳赴住魔王前。",
        "from": "T13n0402_001:0540a03_7",
        "context_with_next_sentence": true
    },
    {
        "source_sentence": "彼眷屬中有一魔子，名曰勝智，合掌住立說如是偈：",
        "from": "T13n0402_001:0540a04_11",
        "context_with_next_sentence": true
    },
    {
        "source_sentence": "「此非劫燒非死相，　　何故種種憂惱生？",
        "from": "T13n0402_001:0540a05_18",
        "context_with_next_sentence": true
    },
    {
        "source_sentence": "此無大力能勝怨，　　何故異智似愚癡？",
        "from": "T13n0402_001:0540a06_17",
        "context_with_next_sentence": true
    },
    {
        "source_sentence": "」爾時，魔王說偈報曰：",
        "from": "T13n0402_001:0540a07_9",
        "context_with_next_sentence": true
    },
    {
        "source_sentence": "「今此釋迦子，　　坐彼林樹下，",
        "from": "T13n0402_001:0540a08_0",
        "context_with_next_sentence": true
    },
    {
        "source_sentence": "現前有大怨，　　云何汝說無？",
        "from": "T13n0402_001:0540a09_13",
        "context_with_next_sentence": true
    },
    {
        "source_sentence": "彼諂有勝力，　　令我心荒怖，",
        "from": "T13n0402_001:0540a10_0",
        "context_with_next_sentence": true
    },
    {
        "source_sentence": "我軍並我子，　　如炭入熾火。",
        "from": "T13n0402_001:0540a11_13",
        "context_with_next_sentence": true
    },
    {
        "source_sentence": "名稱勝丈夫，　　聰叡多才藝，",
        "from": "T13n0402_001:0540a12_0",
        "context_with_next_sentence": true
    },
    {
        "source_sentence": "現集及未集，　　今悉歸依彼。",
        "from": "T13n0402_001:0540a13_13",
        "context_with_next_sentence": true
    },
    {
        "source_sentence": "我怨以詐親，　　諂智力甚諍，",
        "from": "T13n0402_001:0540a14_0",
        "context_with_next_sentence": true
    },
    {
        "source_sentence": "高名勝智人，　　悉為法鉤牽。",
        "from": "T13n0402_001:0540a15_13",
        "context_with_next_sentence": true
    },
    {
        "source_sentence": "今此諸侍女，　　於我無悲心，",
        "from": "T13n0402_001:0540a16_0",
        "context_with_next_sentence": true
    },
    {
        "source_sentence": "見捨昔所愛，　　盡往沙門所。",
        "from": "T13n0402_001:0540a17_13",
        "context_with_next_sentence": true
    },
    {
        "source_sentence": "指我以為證，　　今日歸依彼，",
        "from": "T13n0402_001:0540a18_0",
        "context_with_next_sentence": true
    },
    {
        "source_sentence": "一切三有地，　　諂幻悉令空。",
        "from": "T13n0402_001:0540a19_13",
        "context_with_next_sentence": true
    },
    {
        "source_sentence": "彼雖有大力，　　我破令作灰，",
        "from": "T13n0402_001:0540a20_0",
        "context_with_next_sentence": true
    },
    {
        "source_sentence": "我輩一切眾，　　應當勤所作。",
        "from": "T13n0402_001:0540a21_13",
        "context_with_next_sentence": true
    },
    {
        "source_sentence": "」爾時，魔王一切諸子，並其內外所有眷屬，悉皆合掌，咸作是言：",
        "from": "T13n0402_001:0540a23_8",
        "context_with_next_sentence": true
    },
    {
        "source_sentence": "「我等一切悉皆嚴駕，以神通力而自加被，以此境界示彼令知，退彼釋子令碎如灰。",
        "from": "T13n0402_001:0540a25_5",
        "context_with_next_sentence": true
    },
    {
        "source_sentence": "若當勝者我等善好，若不勝者當歸依彼。",
        "from": "T13n0402_001:0540a26_4",
        "context_with_next_sentence": true
    },
    {
        "source_sentence": "我等往昔大軍圍遶詣菩提樹，面覩釋子獨一無侶，以神通力，我等軍眾盡皆退壞，況復今時無量徒眾悉皆成就？",
        "from": "T13n0402_001:0540a28_15",
        "context_with_next_sentence": true
    },
    {
        "source_sentence": "」時，魔報言：",
        "from": "T13n0402_001:0540a29_1",
        "context_with_next_sentence": true
    },
    {
        "source_sentence": "「且去子輩！",
        "from": "T13n0402_001:0540a29_7",
        "context_with_next_sentence": true
    },
    {
        "source_sentence": "若能殺彼沙門瞿曇，當須迴還。",
        "from": "T13n0402_001:0540b01_1",
        "context_with_next_sentence": true
    },
    {
        "source_sentence": "若不能者，亦須還宮而自守護。",
        "from": "T13n0402_001:0540b01_15",
        "context_with_next_sentence": true
    },
    {
        "source_sentence": "」是時，魔王即以左右十二萬眾，復過此數乃至八萬四千由旬，所有兵眾悉皆遍滿，復以迅疾神通之力，現大黑風，吹大黑雲，雨大炬火，悉皆遍滿一切四洲。",
        "from": "T13n0402_001:0540b05_6",
        "context_with_next_sentence": true
    },
    {
        "source_sentence": "復以手擊須彌山王，一切四洲悉皆震動。",
        "from": "T13n0402_001:0540b06_5",
        "context_with_next_sentence": true
    },
    {
        "source_sentence": "復出最惡可畏之聲，須彌山王及諸山王，大地峯石一切驚動。",
        "from": "T13n0402_001:0540b07_14",
        "context_with_next_sentence": true
    },
    {
        "source_sentence": "由此震擊小大池河，及大海水悉皆波浪，一切諸龍、大龍、夜叉、大夜叉，見是事已，踊上虛空。",
        "from": "T13n0402_001:0540b09_18",
        "context_with_next_sentence": true
    },
    {
        "source_sentence": "此諸魔眾住須彌頂，復擲大石等由旬量，於中摩伽陀國如大暴雨振擊驚動。",
        "from": "T13n0402_001:0540b11_10",
        "context_with_next_sentence": true
    },
    {
        "source_sentence": "復雨刀杵撾鑱大石、月釤曲撩短槊鐵把虎牙大棒及大月箭，猶如雨下。",
        "from": "T13n0402_001:0540b13_3",
        "context_with_next_sentence": true
    },
    {
        "source_sentence": "爾時，世尊即入碎魔軍場三昧，於虛空中所有兵仗及大炬火變成華雨，所謂優鉢羅華雨、波頭摩華雨、俱物頭華雨、分陀利華雨、曼陀羅華雨、摩訶曼陀羅華雨。",
        "from": "T13n0402_001:0540b17_13",
        "context_with_next_sentence": true
    },
    {
        "source_sentence": "雨中摩伽陀國，復變可畏驚動之聲，為彼種種微妙音聲，所謂佛聲、法聲、僧聲、波羅蜜聲、神通聲、阿毘跋致聲、受職聲、四魔退聲、往菩提道場聲，乃至取俱聲、不取俱聲。",
        "from": "T13n0402_001:0540b21_10",
        "context_with_next_sentence": true
    },
    {
        "source_sentence": "復變此四洲一切大地，所有藥草、叢林、山石、土地皆成七寶。",
        "from": "T13n0402_001:0540b22_19",
        "context_with_next_sentence": true
    },
    {
        "source_sentence": "是時，世界無有風塵一切恬靜。",
        "from": "T13n0402_001:0540b23_10",
        "context_with_next_sentence": true
    },
    {
        "source_sentence": "爾時，世尊現其身相，過於梵世自在而轉，從其身分一一諸相，乃至無見頂相，出大光明，遍照三千大千世界，普皆大明。",
        "from": "T13n0402_001:0540b26_13",
        "context_with_next_sentence": true
    },
    {
        "source_sentence": "是時，三千大千世界，所有天、龍、夜叉、乾闥婆、阿修羅、伽樓羅、緊那羅、摩睺羅伽、薜荔多、毘舍闍、鳩槃茶、人、非人等，地獄、畜生、閻羅世界，如是一切，悉見世尊及大光明。",
        "from": "T13n0402_001:0540c01_11",
        "context_with_next_sentence": true
    },
    {
        "source_sentence": "是時，天、龍、夜叉、人非人等，各與若干百千眷屬，地及虛空來詣佛所散華供養，到已，右繞讚嘆禮拜。",
        "from": "T13n0402_001:0540c03_16",
        "context_with_next_sentence": true
    },
    {
        "source_sentence": "是時，地獄及諸畜生閻羅世界，無量百千阿閦毘俱胝那由他等，各自憶念先種善根，稱南無佛陀，惡趣終已，生於天上。",
        "from": "T13n0402_001:0540c06_11",
        "context_with_next_sentence": true
    },
    {
        "source_sentence": "爾時，魔王所有諸子二萬二千并諸眷屬，見佛神變如是相已，各於佛所得希有信，共彼五百魔王妓女禮世尊足，合掌恭敬，以偈讚嘆：",
        "from": "T13n0402_001:0540c10_2",
        "context_with_next_sentence": true
    },
    {
        "source_sentence": "「妙色淨身映智海，　　名稱高遠無不至，",
        "from": "T13n0402_001:0540c11_0",
        "context_with_next_sentence": true
    },
    {
        "source_sentence": "金色光焰類須彌，　　我等無怙歸依彼。",
        "from": "T13n0402_001:0540c12_17",
        "context_with_next_sentence": true
    },
    {
        "source_sentence": "眾生失道無能見，　　如來智日能明照，",
        "from": "T13n0402_001:0540c13_0",
        "context_with_next_sentence": true
    },
    {
        "source_sentence": "養護眾生永不退，　　親導我等歸依彼。",
        "from": "T13n0402_001:0540c14_17",
        "context_with_next_sentence": true
    },
    {
        "source_sentence": "積集智藏富無量，　　解脫心性如虛空，",
        "from": "T13n0402_001:0540c15_0",
        "context_with_next_sentence": true
    },
    {
        "source_sentence": "慈悲潤澤隨機說，　　一切成就歸依彼。",
        "from": "T13n0402_001:0540c16_17",
        "context_with_next_sentence": true
    },
    {
        "source_sentence": "生死曠野難濟越，　　如來解脫能開示，",
        "from": "T13n0402_001:0540c17_0",
        "context_with_next_sentence": true
    },
    {
        "source_sentence": "巧說因果能顯了，　　住第一慈歸依彼。",
        "from": "T13n0402_001:0540c18_17",
        "context_with_next_sentence": true
    },
    {
        "source_sentence": "境界幻炎如水月，　　無智翳闇著諸欲，",
        "from": "T13n0402_001:0540c19_0",
        "context_with_next_sentence": true
    },
    {
        "source_sentence": "佛為醫王救世間，　　是故我等歸依彼。",
        "from": "T13n0402_001:0540c20_17",
        "context_with_next_sentence": true
    },
    {
        "source_sentence": "佛真法橋渡四流，　　富有七財恒資給，",
        "from": "T13n0402_001:0540c21_0",
        "context_with_next_sentence": true
    },
    {
        "source_sentence": "世尊正道示世間，　　大悲我親應供養。",
        "from": "T13n0402_001:0540c22_17",
        "context_with_next_sentence": true
    },
    {
        "source_sentence": "我等惡意向如來，　　今悉懺悔第一覺，",
        "from": "T13n0402_001:0540c23_0",
        "context_with_next_sentence": true
    },
    {
        "source_sentence": "所有諸惡能永斷，　　願佛受我最上依。",
        "from": "T13n0402_001:0540c24_17",
        "context_with_next_sentence": true
    },
    {
        "source_sentence": "我等悉捨魔部黨，　　共發無上菩提心，",
        "from": "T13n0402_001:0540c25_0",
        "context_with_next_sentence": true
    },
    {
        "source_sentence": "普請一切眾生類，　　菩提大願至無餘。",
        "from": "T13n0402_001:0540c26_17",
        "context_with_next_sentence": true
    },
    {
        "source_sentence": "佛能顯示我勝行，　　如我所行波羅蜜，",
        "from": "T13n0402_001:0540c27_0",
        "context_with_next_sentence": true
    },
    {
        "source_sentence": "如來所說無異說，　　幾法具足到菩提。",
        "from": "T13n0402_001:0540c28_17",
        "context_with_next_sentence": true
    },
    {
        "source_sentence": "所散佛華成華蓋，　　示現無量諸剎土，",
        "from": "T13n0402_001:0540c29_0",
        "context_with_next_sentence": true
    },
    {
        "source_sentence": "我今頂禮兩足尊，　　願涅槃樂利世間。",
        "from": "T13n0402_001:0541a01_17",
        "context_with_next_sentence": true
    },
    {
        "source_sentence": "」爾時，一切魔諸眷屬并魔妓女，各持天華遙散佛上，以佛世尊神力加故，變成華蓋，遍覆十方無量俱胝那由他百千恒河沙諸佛剎土。",
        "from": "T13n0402_001:0541a05_1",
        "context_with_next_sentence": true
    },
    {
        "source_sentence": "復過此數，變成華蓋，遍覆十方現在諸佛，於虛空中隣蓋佛頂。",
        "from": "T13n0402_001:0541a06_8",
        "context_with_next_sentence": true
    },
    {
        "source_sentence": "時，彼魔王五百妓女并諸眷屬，一切悉見十方無量阿僧祇諸佛剎土安隱說法，及見彼佛眷屬圍遶眾坐微妙威儀熾盛，及見華蓋住上虛空隣覆佛頂。",
        "from": "T13n0402_001:0541a09_17",
        "context_with_next_sentence": true
    },
    {
        "source_sentence": "彼彼諸佛皆同一色，形相示現悉皆同等，唯彼世尊在師子座，種種眷屬功德莊嚴所現不同。",
        "from": "T13n0402_001:0541a12_2",
        "context_with_next_sentence": true
    },
    {
        "source_sentence": "又聞諸佛音聲遍滿句義說法，此魔眷屬以佛世尊念所加故，得見如是神通變化。",
        "from": "T13n0402_001:0541a13_18",
        "context_with_next_sentence": true
    },
    {
        "source_sentence": "既見此已，第一愛樂生清淨信，禮佛足已，佛前聽法。",
        "from": "T13n0402_001:0541a15_3",
        "context_with_next_sentence": true
    },
    {
        "source_sentence": "爾時，魔王所有諸子，并諸眷屬十二頻婆羅，退還魔宮，白魔王言：",
        "from": "T13n0402_001:0541a17_9",
        "context_with_next_sentence": true
    },
    {
        "source_sentence": "「我等廣作如此惡事，乃至不能毀壞瞿曇一毛孔等。",
        "from": "T13n0402_001:0541a18_11",
        "context_with_next_sentence": true
    },
    {
        "source_sentence": "」爾時，復有二萬諸魔歸依如來佛前聽法。",
        "from": "T13n0402_001:0541a19_10",
        "context_with_next_sentence": true
    },
    {
        "source_sentence": "爾時，魔王既失威德，復大瞋怒，發如是言：",
        "from": "T13n0402_001:0541a20_19",
        "context_with_next_sentence": true
    },
    {
        "source_sentence": "「我於今日無異覺意，乃至不能誅滅釋種所生之子令彼滅壞。",
        "from": "T13n0402_001:0541a22_6",
        "context_with_next_sentence": true
    },
    {
        "source_sentence": "云何此住？",
        "from": "T13n0402_001:0541a22_11",
        "context_with_next_sentence": true
    },
    {
        "source_sentence": "」便還魔宮，入憂惱室，默然而坐。",
        "from": "T13n0402_001:0541a23_7",
        "context_with_next_sentence": true
    },
    {
        "source_sentence": "寶星陀羅尼經卷第一",
        "from": "T13n0402_001:0541a24_100",
        "context_with_next_sentence": false
    }
]