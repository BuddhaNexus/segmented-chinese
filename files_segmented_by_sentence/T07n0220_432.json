{
    "T07n0220_432:0171c02_0": "大般若波羅蜜多經卷第四百三",
    "T07n0220_432:0171c03_0": "十二",
    "T07n0220_432:0171c05_0": "三藏法師玄奘奉　詔譯",
    "T07n0220_432:0171c06_0": "第二分經文品第三十六之二",
    "T07n0220_432:0171c07_0": "「復次，憍尸迦！",
    "T07n0220_432:0171c07_1": "若善男子、善女人等教贍部洲諸有情類皆發無上正等覺心，於意云何？",
    "T07n0220_432:0171c08_2": "是善男子、善女人等由此因緣得福多不？」",
    "T07n0220_432:0171c09_3": "天帝釋言：「甚多！",
    "T07n0220_432:0171c10_4": "世尊！",
    "T07n0220_432:0171c10_5": "甚多！",
    "T07n0220_432:0171c10_6": "善逝！」",
    "T07n0220_432:0171c10_7": "佛言：「憍尸迦！",
    "T07n0220_432:0171c10_8": "若善男子、善女人等於此般若波羅蜜多，以無量門巧妙文義為他廣說，宣示開演顯了解釋，分別義趣令其易解，復作是言：『來！",
    "T07n0220_432:0171c13_9": "善男子！",
    "T07n0220_432:0171c14_10": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0171c21_11": "憍尸迦！",
    "T07n0220_432:0171c21_12": "是善男子、善女人等所獲功德甚多於前。",
    "T07n0220_432:0171c22_13": "何以故？",
    "T07n0220_432:0171c22_14": "憍尸迦！",
    "T07n0220_432:0171c22_15": "一切初發無上正等覺心菩薩摩訶薩乃至住十地菩薩摩訶薩，皆是般若波羅蜜多所流出故。",
    "T07n0220_432:0171c25_0": "「復次，憍尸迦！",
    "T07n0220_432:0171c25_1": "置贍部洲諸有情類。",
    "T07n0220_432:0171c25_2": "若善男子、善女人等教四大洲一切有情，若小千界一切有情，若中千界一切有情，若此三千大千世界一切有情，若復十方各如殑伽沙等世界一切有情，皆發無上正等覺心，於意云何？",
    "T07n0220_432:0172a01_3": "是善男子、善女人等由此因緣得福多不？」",
    "T07n0220_432:0172a02_4": "天帝釋言：「甚多！",
    "T07n0220_432:0172a02_5": "世尊！",
    "T07n0220_432:0172a02_6": "甚多！",
    "T07n0220_432:0172a02_7": "善逝！」",
    "T07n0220_432:0172a02_8": "佛言：「憍尸迦！",
    "T07n0220_432:0172a03_9": "若善男子、善女人等於此般若波羅蜜多，以無量門巧妙文義為他廣說，宣示開演顯了解釋，分別義趣令其易解，復作是言：『來！",
    "T07n0220_432:0172a06_0": "善男子！",
    "T07n0220_432:0172a06_1": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0172a13_2": "憍尸迦！",
    "T07n0220_432:0172a13_3": "是善男子、善女人等所獲功德甚多於前。",
    "T07n0220_432:0172a14_4": "何以故？",
    "T07n0220_432:0172a14_5": "憍尸迦！",
    "T07n0220_432:0172a14_6": "一切初發無上正等覺心菩薩摩訶薩乃至住十地菩薩摩訶薩，皆是般若波羅蜜多所流出故。",
    "T07n0220_432:0172a18_0": "「復次，憍尸迦！",
    "T07n0220_432:0172a18_1": "若善男子、善女人等教贍部洲諸有情類皆住菩薩不退轉地，於意云何？",
    "T07n0220_432:0172a20_0": "是善男子、善女人等由此因緣得福多不？」",
    "T07n0220_432:0172a21_0": "天帝釋言：「甚多！",
    "T07n0220_432:0172a21_1": "世尊！",
    "T07n0220_432:0172a21_2": "甚多！",
    "T07n0220_432:0172a21_3": "善逝！」",
    "T07n0220_432:0172a21_4": "佛言：「憍尸迦！",
    "T07n0220_432:0172a22_5": "若善男子、善女人等於此般若波羅蜜多，以無量門巧妙文義為他廣說，宣示開演顯了解釋，分別義趣令其易解，復作是言：『來！",
    "T07n0220_432:0172a24_6": "善男子！",
    "T07n0220_432:0172a25_7": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0172b03_8": "憍尸迦！",
    "T07n0220_432:0172b03_9": "是善男子、善女人等所獲功德甚多於前。",
    "T07n0220_432:0172b04_10": "何以故？",
    "T07n0220_432:0172b04_11": "憍尸迦！",
    "T07n0220_432:0172b04_12": "一切不退轉地菩薩摩訶薩乃至無上正等菩提，皆是般若波羅蜜多所流出故。",
    "T07n0220_432:0172b06_13": "「復次，憍尸迦！",
    "T07n0220_432:0172b06_14": "置贍部洲諸有情類。",
    "T07n0220_432:0172b07_15": "若善男子、善女人等教四大洲一切有情，若小千界一切有情，若中千界一切有情，若此三千大千世界一切有情，若復十方各如殑伽沙等世界一切有情，皆住菩薩不退轉地，於意云何？",
    "T07n0220_432:0172b11_16": "是善男子、善女人等由此因緣得福多不？」",
    "T07n0220_432:0172b12_17": "天帝釋言：「甚多！",
    "T07n0220_432:0172b13_0": "世尊！",
    "T07n0220_432:0172b13_1": "甚多！",
    "T07n0220_432:0172b13_2": "善逝！」",
    "T07n0220_432:0172b13_3": "佛言：「憍尸迦！",
    "T07n0220_432:0172b13_4": "若善男子、善女人等於此般若波羅蜜多，以無量門巧妙文義為他廣說，宣示開演顯了解釋，分別義趣令其易解，復作是言：『來！",
    "T07n0220_432:0172b16_5": "善男子！",
    "T07n0220_432:0172b16_6": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0172b23_7": "憍尸迦！",
    "T07n0220_432:0172b24_8": "是善男子、善女人等所獲功德甚多於前。",
    "T07n0220_432:0172b25_0": "何以故？",
    "T07n0220_432:0172b25_1": "憍尸迦！",
    "T07n0220_432:0172b25_2": "一切不退轉地菩薩摩訶薩乃至無上正等菩提，皆是般若波羅蜜多所流出故。",
    "T07n0220_432:0172b27_3": "「復次，憍尸迦！",
    "T07n0220_432:0172b27_4": "若贍部洲諸有情類皆趣無上正等菩提。",
    "T07n0220_432:0172b28_5": "有善男子、善女人等於此般若波羅蜜多，以無量門巧妙文義廣為他說，宣示開演顯了解釋，分別義趣令其易解，復作是言：『來！",
    "T07n0220_432:0172c02_6": "善男子！",
    "T07n0220_432:0172c02_7": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0172c09_8": "憍尸迦！",
    "T07n0220_432:0172c09_9": "是善男子、善女人等所獲功德甚多於前。",
    "T07n0220_432:0172c11_0": "「復次，憍尸迦！",
    "T07n0220_432:0172c11_1": "置贍部洲諸有情類。",
    "T07n0220_432:0172c11_2": "若四大洲一切有情，若小千界一切有情，若中千界一切有情，若此三千大千世界一切有情，若復十方各如殑伽沙等世界一切有情皆趣無上正等菩提。",
    "T07n0220_432:0172c15_3": "有善男子、善女人等於此般若波羅蜜多，以無量門巧妙文義為他廣說，宣示開演顯了解釋，分別義趣令其易解，復作是言：『來！",
    "T07n0220_432:0172c18_4": "善男子！",
    "T07n0220_432:0172c18_5": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0172c25_6": "憍尸迦！",
    "T07n0220_432:0172c25_7": "是善男子、善女人等所獲功德甚多於前。",
    "T07n0220_432:0172c26_8": "「復次，憍尸迦！",
    "T07n0220_432:0172c27_9": "若贍部洲諸有情類皆於無上正等菩提得不退轉。",
    "T07n0220_432:0172c28_10": "有善男子、善女人等於此般若波羅蜜多，以無量門巧妙文義為他廣說，宣示開演顯了解釋，分別義趣令其易解，復作是言：『來！",
    "T07n0220_432:0173a02_11": "善男子！",
    "T07n0220_432:0173a02_12": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0173a09_13": "憍尸迦！",
    "T07n0220_432:0173a09_14": "是善男子、善女人等所獲功德甚多於前。",
    "T07n0220_432:0173a10_15": "「復次，憍尸迦！",
    "T07n0220_432:0173a10_16": "置贍部洲諸有情類。",
    "T07n0220_432:0173a11_17": "若四大洲一切有情，若小千界一切有情，若中千界一切有情，若此三千大千世界一切有情，若復十方各如殑伽沙等世界一切有情皆於無上正等菩提得不退轉。",
    "T07n0220_432:0173a15_18": "有善男子、善女人等於此般若波羅蜜多，以無量門巧妙文義為他廣說，宣示開演顯了解釋，分別義趣令其易解，復作是言：『來！",
    "T07n0220_432:0173a18_19": "善男子！",
    "T07n0220_432:0173a18_20": "汝當於此甚深般若波羅蜜多，至心聽聞、受持、讀誦、令善通利、如理思惟，隨此般若波羅蜜多所說法門應正信解，若正信解則能修學如是般若波羅蜜多，若能修學如是般若波羅蜜多則能證得一切智法，若能證得一切智法則修般若波羅蜜多增益圓滿，若修般若波羅蜜多增益圓滿便證無上正等菩提。』",
    "T07n0220_432:0173a25_21": "憍尸迦！",
    "T07n0220_432:0173a25_22": "是善男子、善女人等所獲功德甚多於前。",
    "T07n0220_432:0173a26_23": "「復次，憍尸迦！",
    "T07n0220_432:0173a27_0": "若善男子、善女人等教贍部洲諸有情類皆趣無上正等菩提，復於般若波羅蜜多，以無量門巧妙文義為其廣說，宣示開演顯了解釋，分別義趣令其易解。",
    "T07n0220_432:0173b01_1": "有善男子、善女人等教一有情令於無上正等菩提得不退轉，復於般若波羅蜜多，以無量門巧妙文義為其廣說，宣示開演顯了解釋，分別義趣令其易解。",
    "T07n0220_432:0173b05_2": "憍尸迦！",
    "T07n0220_432:0173b05_3": "此善男子、善女人等所獲功德甚多於前。",
    "T07n0220_432:0173b06_4": "「復次，憍尸迦！",
    "T07n0220_432:0173b06_5": "置贍部洲諸有情類。",
    "T07n0220_432:0173b07_0": "若善男子、善女人等教四大洲一切有情，若小千界一切有情，若中千界一切有情，若此三千大千世界一切有情，若復十方各如殑伽沙等世界一切有情，皆趣無上正等菩提，復於般若波羅蜜多，以無量門巧妙文義為其廣說，宣示開演顯了解釋，分別義趣令其易解。",
    "T07n0220_432:0173b13_1": "有善男子、善女人等教一有情令於無上正等菩提得不退轉，復於般若波羅蜜多，以無量門巧妙文義為其廣說，宣示開演顯了解釋，分別義趣令其易解。",
    "T07n0220_432:0173b16_2": "憍尸迦！",
    "T07n0220_432:0173b17_3": "此善男子、善女人等所獲功德甚多於前。",
    "T07n0220_432:0173b18_4": "「復次，憍尸迦！",
    "T07n0220_432:0173b18_5": "若善男子、善女人等教贍部洲諸有情類皆於無上正等菩提得不退轉，復於般若波羅蜜多，以無量門巧妙文義為其廣說，宣示開演顯了解釋，分別義趣令其易解。",
    "T07n0220_432:0173b22_6": "若一有情作如是語：『我今欣樂速證無上正等菩提，拔濟有情諸惡趣苦。』",
    "T07n0220_432:0173b23_7": "有善男子、善女人等為成彼事，以無量門巧妙文義，廣說般若波羅蜜多，宣示開演顯了解釋，分別義趣令其易解。",
    "T07n0220_432:0173b26_8": "憍尸迦！",
    "T07n0220_432:0173b26_9": "此善男子、善女人等所獲功德甚多於前。",
    "T07n0220_432:0173b27_10": "何以故？",
    "T07n0220_432:0173b27_11": "憍尸迦！",
    "T07n0220_432:0173b27_12": "住不退轉地菩薩摩訶薩，不甚假藉所說法故，於大菩提定趣向故，必於無上正等菩提不退轉故，欣樂速證大菩提者，要甚假藉所說法故，於無上覺求速證故，觀生死苦一切有情運大悲心極痛切故。",
    "T07n0220_432:0173c03_13": "「復次，憍尸迦！",
    "T07n0220_432:0173c03_14": "置贍部洲諸有情類。",
    "T07n0220_432:0173c04_15": "若善男子、善女人等教四大洲一切有情，若小千界一切有情，若中千界一切有情，若此三千大千世界一切有情，若復十方各如殑伽沙等世界一切有情，皆於無上正等菩提得不退轉，復於般若波羅蜜多，以無量門巧妙文義為其廣說，宣示開演顯了解釋，分別義趣令其易解。",
    "T07n0220_432:0173c10_16": "若一有情作如是語：『我今欣樂速證無上正等菩提，拔濟有情三惡趣苦。』",
    "T07n0220_432:0173c12_17": "有善男子、善女人等為成彼事，以無量門巧妙文義，廣說般若波羅蜜多，宣示開演顯了解釋，分別義趣令其易解。",
    "T07n0220_432:0173c14_18": "憍尸迦！",
    "T07n0220_432:0173c15_0": "此善男子、善女人等所獲功德甚多於前。",
    "T07n0220_432:0173c15_1": "何以故？",
    "T07n0220_432:0173c16_2": "憍尸迦！",
    "T07n0220_432:0173c16_3": "住不退轉地菩薩摩訶薩，不甚假藉所說法故，於大菩提定趣向故，必於無上正等菩提不退轉故。",
    "T07n0220_432:0173c18_4": "欣樂速證大菩提者，要甚假藉所說法故，於無上覺求速證故，觀生死苦一切有情運大悲心極痛切故。」",
    "T07n0220_432:0173c21_0": "爾時，天帝釋白佛言：「世尊！",
    "T07n0220_432:0173c21_1": "如是菩薩摩訶薩轉近無上正等菩提，如是如是應以布施波羅蜜多乃至般若波羅蜜多教誡教授，應以內空乃至無性自性空教誡教授，應以四念住乃至八聖道支教誡教授，如是乃至應以佛十力乃至十八佛不共法教誡教授，應以上妙衣服、飲食、臥具、醫藥，隨其所須種種資具供養攝受。",
    "T07n0220_432:0173c28_2": "世尊！",
    "T07n0220_432:0173c28_3": "若善男子、善女人等，能以如是法施、財施教誡教授供養攝受彼菩薩摩訶薩，是善男子、善女人等所獲功德甚多於前。",
    "T07n0220_432:0174a02_4": "何以故？",
    "T07n0220_432:0174a02_5": "世尊！",
    "T07n0220_432:0174a02_6": "彼菩薩摩訶薩要由如是法施、財施教誡教授供養攝受，速證無上正等菩提。」",
    "T07n0220_432:0174a04_7": "爾時，具壽善現告天帝釋言：「善哉！",
    "T07n0220_432:0174a05_8": "善哉！",
    "T07n0220_432:0174a05_9": "憍尸迦！",
    "T07n0220_432:0174a05_10": "汝乃能勸勵彼菩薩摩訶薩，復能攝受彼菩薩摩訶薩，亦能護助彼菩薩摩訶薩，汝今已作佛聖弟子所應作事。",
    "T07n0220_432:0174a07_11": "何以故？",
    "T07n0220_432:0174a08_12": "憍尸迦！",
    "T07n0220_432:0174a08_13": "一切如來諸聖弟子，為欲利樂諸有情故，方便勸勵彼菩薩摩訶薩，令速趣無上正等菩提，以法施、財施教誡教授供養攝受勤加護助彼菩薩摩訶薩，令速證無上正等菩提。",
    "T07n0220_432:0174a12_14": "所以者何？",
    "T07n0220_432:0174a12_15": "一切如來、聲聞、獨覺世間勝事，由彼菩薩摩訶薩故而得出現。",
    "T07n0220_432:0174a13_16": "何以故？",
    "T07n0220_432:0174a14_17": "「憍尸迦！",
    "T07n0220_432:0174a14_18": "若無菩薩摩訶薩發起無上正等覺心，則無菩薩摩訶薩能學六波羅蜜多乃至十八佛不共法。",
    "T07n0220_432:0174a16_19": "若無菩薩摩訶薩學六波羅蜜多乃至十八佛不共法，則無菩薩摩訶薩證得無上正等菩提。",
    "T07n0220_432:0174a18_20": "若無菩薩摩訶薩證得無上正等菩提，則無如來、聲聞、獨覺世間勝事。",
    "T07n0220_432:0174a20_21": "憍尸迦！",
    "T07n0220_432:0174a20_22": "由有菩薩摩訶薩發起無上正等覺心，便有菩薩摩訶薩能學六波羅蜜多乃至十八佛不共法。",
    "T07n0220_432:0174a22_23": "由有菩薩摩訶薩學六波羅蜜多乃至十八佛不共法，便有菩薩摩訶薩證得無上正等菩提。",
    "T07n0220_432:0174a24_24": "由有菩薩摩訶薩證得無上正等菩提，轉妙法輪，能斷地獄、傍生、鬼界，亦能損減阿素洛黨增天人眾，便有剎帝利大族、婆羅門大族、長者大族、居士大族出現世間，亦有四大王眾天乃至非想非非想處天出現世間，復有布施波羅蜜多乃至般若波羅蜜多、內空乃至無性自性空、四念住廣說乃至十八佛不共法出現世間，復有聲聞乘、獨覺乘、正等覺乘出現世間。」",
    "T07n0220_432:0174b04_0": "第二分隨喜迴向品第三十七之一",
    "T07n0220_432:0174b05_0": "爾時，慈氏菩薩摩訶薩白具壽善現言：「大德！",
    "T07n0220_432:0174b06_0": "若菩薩摩訶薩以無所得而為方便，於諸有情所有功德，隨喜俱行諸福業事；若菩薩摩訶薩以無所得而為方便，持此隨喜俱行諸福業事，與一切有情平等共有迴向無上正等菩提；若餘有情隨喜迴向諸福業事；若諸異生、聲聞、獨覺諸福業事，所謂施性、戒性、修性三福業事，若四念住乃至八聖道支，若三解脫門、八解脫、九次第定、四無礙解、六神通等諸福業事。",
    "T07n0220_432:0174b14_1": "是菩薩摩訶薩所有隨喜迴向功德，於彼異生、聲聞、獨覺諸福業事，為最為勝、為尊為高、為妙為微妙、為上為無上、無等無等等。",
    "T07n0220_432:0174b17_2": "何以故？",
    "T07n0220_432:0174b17_3": "大德！",
    "T07n0220_432:0174b17_4": "以諸異生修福業事，但為令己自在安樂，聲聞、獨覺、修福業事，但為自調伏，為自寂靜，為自涅槃，諸菩薩摩訶薩所有隨喜迴向功德，普為一切有情調伏、寂靜、般涅槃故。」",
    "T07n0220_432:0174b22_0": "爾時，具壽善現問慈氏菩薩摩訶薩言：「大士！",
    "T07n0220_432:0174b23_0": "是菩薩摩訶薩隨喜迴向心，普緣十方無數無量無邊世界，一一世界無數無量無邊諸佛已涅槃者，從初發心至得無上正等菩提，如是展轉入無餘依涅槃界後乃至法滅，於其中間所有六波羅蜜多相應善根，及與聲聞、獨覺、菩薩、一切有情若共不共、無數無量無邊佛法相應善根。",
    "T07n0220_432:0174b29_1": "若彼異生弟子所有施性、戒性、修性三福業事；若彼聲聞弟子所有學、無學無漏善根；若諸如來、應、正等覺所成戒蘊、定蘊、慧蘊、解脫蘊、解脫智見蘊，及為利樂一切有情大慈、大悲、大喜、大捨無數無量無邊佛法，及彼諸佛所說正法；若依彼法精勤修學得預流果、一來、不還、阿羅漢果，得獨覺菩提，得入菩薩正性離生及餘菩薩摩訶薩行。",
    "T07n0220_432:0174c08_2": "如是所有一切善根，及餘有情於諸如來應正等覺、聲聞、菩薩諸弟子眾若現住世、若涅槃後所種善根，是諸善根一切合集現前隨喜。",
    "T07n0220_432:0174c11_3": "既隨喜已，復以如是隨喜俱行諸福業事，與一切有情平等共有迴向無上正等菩提：『願我以此善根與一切有情同共引發無上菩提。』",
    "T07n0220_432:0174c14_4": "如是所起隨喜迴向，於餘所起諸福業事，為最為勝、為尊為高、為妙為微妙、為上為無上、無等無等等。",
    "T07n0220_432:0174c16_5": "於意云何？",
    "T07n0220_432:0174c16_6": "慈氏大士！",
    "T07n0220_432:0174c17_7": "彼菩薩摩訶薩緣如是事起隨喜迴向心，為有如是所緣事，如彼菩薩摩訶薩所取相不？」",
    "T07n0220_432:0174c19_8": "爾時，慈氏菩薩摩訶薩答具壽善現言：「大德！",
    "T07n0220_432:0174c20_9": "彼菩薩摩訶薩緣如是事起隨喜迴向心，實無如是所緣事如彼菩薩摩訶薩所取相。」",
    "T07n0220_432:0174c22_10": "時，具壽善現謂慈氏菩薩摩訶薩言：「大士！",
    "T07n0220_432:0174c23_11": "若無所緣事如所取相者，彼菩薩摩訶薩隨喜迴向心，以取相為方便，普緣十方無數無量無邊世界，一一世界無數無量無邊諸佛已涅槃者，從初發心乃至法滅所有善根，及弟子等所有善根，一切合集現前隨喜，迴向無上正等菩提。",
    "T07n0220_432:0174c28_12": "如是所起隨喜迴向，將非顛倒？",
    "T07n0220_432:0174c29_13": "如於無常謂常、於苦謂樂、於無我謂我、於不淨謂淨，是想顛倒、心顛倒、見顛倒，此於無相而取其相，亦應如是。",
    "T07n0220_432:0175a02_14": "大士！",
    "T07n0220_432:0175a03_15": "如所緣事實無所有，隨喜迴向心亦如是，諸善根等亦如是，無上菩提亦如是，布施、淨戒、安忍、精進、靜慮、般若波羅蜜多亦如是，廣說乃至十八佛不共法亦如是。",
    "T07n0220_432:0175a06_16": "大士！",
    "T07n0220_432:0175a06_17": "若如所緣事實無所有，隨喜迴向心亦如是，諸善根等亦如是，無上菩提亦如是，六波羅蜜多亦如是，乃至十八佛不共法亦如是者，何等是所緣？",
    "T07n0220_432:0175a10_18": "何等是事？",
    "T07n0220_432:0175a10_19": "何等是隨喜迴向心？",
    "T07n0220_432:0175a10_20": "何等是諸善根等？",
    "T07n0220_432:0175a11_21": "何等是無上菩提？",
    "T07n0220_432:0175a11_22": "何等是六波羅蜜多乃至十八佛不共法？",
    "T07n0220_432:0175a12_23": "而彼菩薩摩訶薩緣如是事起隨喜心，迴向無上正等菩提？」",
    "T07n0220_432:0175a14_24": "時，慈氏菩薩摩訶薩報具壽善現言：「大德！",
    "T07n0220_432:0175a15_0": "若菩薩摩訶薩久修學六波羅蜜多，已曾供養無量諸佛，宿殖善根久發大願，為諸善友之所攝受，善學諸法自相空義，是菩薩摩訶薩能於所緣、事、隨喜迴向心、諸善根等、無上菩提、諸佛世尊及一切法皆不取相，而能發起隨喜之心，迴向無上正等菩提。",
    "T07n0220_432:0175a20_1": "如是所起隨喜迴向，以非二非不二為方便，非有相非無相為方便，非有所得非無所得為方便，非染非淨為方便，非生非滅為方便，於所緣事乃至無上正等菩提能不取相，不取相故非顛倒攝。",
    "T07n0220_432:0175a25_2": "若有菩薩未久修學六波羅蜜多，未曾供養無量諸佛，未宿殖善根，未久發大願，未多善友之所攝受，未於一切法善學自相空，是諸菩薩於所緣、事、隨喜迴向、諸善根等、無上菩提、諸佛世尊及一切法，猶取其相起隨喜心，迴向無上正等菩提。",
    "T07n0220_432:0175b01_3": "如是所起隨喜迴向，以取相故猶顛倒攝，非真隨喜迴向無上正等菩提。",
    "T07n0220_432:0175b04_0": "「復次，大德！",
    "T07n0220_432:0175b04_1": "不應為彼新學大乘諸菩薩等及對其前，宣說般若波羅蜜多乃至布施波羅蜜多，內空乃至無性自性空，四念住廣說乃至十八佛不共法，及一切法自相空義。",
    "T07n0220_432:0175b07_2": "何以故？",
    "T07n0220_432:0175b08_3": "大德！",
    "T07n0220_432:0175b08_4": "新學大乘諸菩薩等於如是法，雖有少分信敬愛樂，而彼聞已尋皆忘失，驚怖疑惑生毀謗故。",
    "T07n0220_432:0175b10_5": "若不退轉諸菩薩摩訶薩，或曾供養無量諸佛、宿殖善根、久發大願、為多善友所攝受者，應對其前為彼廣說分別開示一切般若波羅蜜多乃至布施波羅蜜多，內空乃至無性自性空，四念住廣說乃至十八佛不共法，及一切法自相空義。",
    "T07n0220_432:0175b15_6": "何以故？",
    "T07n0220_432:0175b15_7": "大德！",
    "T07n0220_432:0175b16_0": "以不退轉諸菩薩摩訶薩，及曾供養無量諸佛、宿殖善根、久發大願、為多善友所攝受者，若聞此法皆能受持終不忘失，亦不驚恐、疑惑、毀謗。",
    "T07n0220_432:0175b19_1": "大德！",
    "T07n0220_432:0175b19_2": "諸菩薩摩訶薩應以如是隨喜俱行諸福業事，迴向無上正等菩提。」",
    "T07n0220_432:0175b21_0": "爾時，具壽善現白慈氏菩薩摩訶薩言：「大士！",
    "T07n0220_432:0175b22_0": "諸菩薩摩訶薩應以如是隨喜俱行諸福業事，迴向無上正等菩提，謂所用心隨喜迴向，此所用心盡滅離變，此所緣事及諸善根亦皆如心盡滅離變。",
    "T07n0220_432:0175b25_1": "此中何等是所用心？",
    "T07n0220_432:0175b25_2": "復以何等為所緣事及諸善根，而說隨喜迴向無上正等菩提？",
    "T07n0220_432:0175b27_3": "是心於心理不應有隨喜迴向，以無二心俱時起故，心亦不可隨喜迴向心自性故。",
    "T07n0220_432:0175b29_4": "若菩薩摩訶薩修行般若波羅蜜多時，能如是知一切般若波羅蜜多無所有，乃至布施波羅蜜多無所有，色無所有，受、想、行、識無所有，乃至無上正等菩提亦無所有，是菩薩摩訶薩知一切法皆無所有，而復能以隨喜俱行諸福業事，迴向無上正等菩提。",
    "T07n0220_432:0175c06_0": "如是隨喜迴向之心非顛倒攝，以無所得為方便故。」",
    "T07n0220_432:0175c07_1": "時，天帝釋白具壽善現言：「大德！",
    "T07n0220_432:0175c07_2": "新學大乘諸菩薩摩訶薩聞如是法，其心將無驚恐、疑惑？",
    "T07n0220_432:0175c09_3": "大德！",
    "T07n0220_432:0175c09_4": "新學大乘諸菩薩摩訶薩，云何能以所修善根迴向無上正等菩提？",
    "T07n0220_432:0175c10_5": "大德！",
    "T07n0220_432:0175c11_6": "新學大乘諸菩薩摩訶薩，云何攝受隨喜俱行諸福業事，迴向無上正等菩提？」",
    "T07n0220_432:0175c12_7": "具壽善現承慈氏菩薩摩訶薩威力加被，告天帝釋言：「憍尸迦！",
    "T07n0220_432:0175c14_8": "新學大乘諸菩薩摩訶薩，若修般若乃至布施波羅蜜多，以無所得為方便、無相為方便，攝受般若乃至布施波羅蜜多。",
    "T07n0220_432:0175c17_0": "是菩薩摩訶薩由此因緣，多信解內空乃至無性自性空，多信解四念住廣說乃至十八佛不共法。",
    "T07n0220_432:0175c19_1": "常為善友之所攝受，如是善友以無量門巧妙文義為其廣說般若、靜慮、精進、安忍、淨戒、布施波羅蜜多相應之法，以如是法教誡教授，令其乃至得入菩薩正性離生。",
    "T07n0220_432:0175c23_0": "未入菩薩正性離生，亦常不離所修般若波羅蜜多乃至布施波羅蜜多，內空乃至無性自性空，四念住廣說乃至十八佛不共法。",
    "T07n0220_432:0175c25_1": "亦為廣說種種魔事，令其聞已，於諸魔事心無增減。",
    "T07n0220_432:0175c27_2": "何以故？",
    "T07n0220_432:0175c27_3": "諸魔事業性無所有不可得故。",
    "T07n0220_432:0175c28_0": "亦以此法教誡教授，令其乃至得入菩薩正性離生，常不離佛，於諸佛所種諸善根，復由善根所攝受故，常生菩薩摩訶薩家，乃至無上正等菩提，於諸善根常不遠離。",
    "T07n0220_432:0176a02_1": "憍尸迦！",
    "T07n0220_432:0176a02_2": "新學大乘諸菩薩摩訶薩，若能如是以無所得為方便、無相為方便，攝受諸功德，於諸功德多深信解，常為善友之所攝受，聞如是法心不驚恐亦不疑惑。",
    "T07n0220_432:0176a06_3": "「復次，憍尸迦！",
    "T07n0220_432:0176a06_4": "新學大乘諸菩薩摩訶薩，隨所修集布施波羅蜜多乃至般若波羅蜜多，隨所安住內空乃至無性自性空，隨所修集四念住廣說乃至十八佛不共法，及餘無量無邊佛法，皆應以無所得為方便、無相為方便，與諸有情平等共有迴向無上正等菩提。",
    "T07n0220_432:0176a12_5": "復次，憍尸迦！",
    "T07n0220_432:0176a12_6": "新學大乘諸菩薩摩訶薩，普於十方無數無量無邊世界，一切如來、應、正等覺斷諸有路、絕戲論道、棄諸重擔、摧聚落刺、盡諸有結、具足正智、心善解脫、巧說法者，及彼如來、應、正等覺諸弟子眾所成戒蘊、定蘊、慧蘊、解脫蘊、解脫智見蘊，及餘所作種種功德，并於是處所種善根，謂剎帝利大族、婆羅門大族、長者大族、居士大族等所種善根，若四大王眾天乃至他化自在天所種善根，若梵眾天乃至色究竟天等所種善根。",
    "T07n0220_432:0176a22_7": "如是一切合集稱量現前發起，比餘善根為最為勝、為尊為高、為妙為微妙、為上為無上、無等無等等隨喜之心，復以如是隨喜俱行諸福業事，與諸有情平等共有迴向無上正等菩提。」",
    "T07n0220_432:0176a27_0": "爾時，慈氏菩薩摩訶薩問具壽善現言：「大德！",
    "T07n0220_432:0176a28_0": "新學大乘諸菩薩摩訶薩，若念諸佛及弟子眾所有功德，并人、天等所種善根，如是一切合集稱量現前發起，比餘善根為最為勝、為尊為高、為妙為微妙、為上為無上、無等無等等隨喜之心，復以如是隨喜善根與諸有情平等共有迴向無上正等菩提，是菩薩摩訶薩云何不墮想顛倒、心顛倒、見顛倒耶？」",
    "T07n0220_432:0176b05_1": "時，具壽善現答慈氏菩薩摩訶薩言：「大士！",
    "T07n0220_432:0176b06_2": "若菩薩摩訶薩於所念佛及弟子眾所有功德，不起諸佛及弟子眾功德之想；於人、天等所種善根，不起善根人、天等想；於所發起隨喜迴向大菩提心，亦復不起隨喜迴向菩提心想，是菩薩摩訶薩所起隨喜迴向之心，無想顛倒、無心顛倒、無見顛倒。",
    "T07n0220_432:0176b12_3": "若菩薩摩訶薩於所念佛及弟子眾所有功德，起佛弟子功德之想；於人、天等所種善根，起彼善根人、天等想；於所發起隨喜迴向大菩提心，起所發起隨喜迴向菩提心想，是菩薩摩訶薩所起隨喜迴向之心，有想顛倒、有心顛倒、有見顛倒。",
    "T07n0220_432:0176b17_4": "「復次，大士！",
    "T07n0220_432:0176b18_5": "若菩薩摩訶薩以如是隨喜心，念一切佛及弟子眾功德善根，正知此心盡滅離變非能隨喜，正知彼法其性亦然非所隨喜，又正了達能迴向心法性亦爾非能迴向，及正了達所迴向法其性亦爾非所迴向。",
    "T07n0220_432:0176b22_6": "若有能依如是所說隨喜迴向，是正非邪，諸菩薩摩訶薩皆應如是隨喜迴向。",
    "T07n0220_432:0176b24_7": "「復次，大士！",
    "T07n0220_432:0176b24_8": "若菩薩摩訶薩普於過去未來現在一切如來、應、正等覺，從初發心至得無上正等菩提乃至法滅，於其中間所有功德，若佛弟子及諸獨覺依彼佛法所起善根，若諸異生聞彼說法所種善根，若天、龍、藥叉、健達縛、阿素洛、揭路荼、緊捺洛、莫呼洛伽、人非人等聞彼說法所種善根，若剎帝利大族、婆羅門大族、長者大族、居士大族聞彼說法所種善根，若四大王眾天乃至色究竟天聞彼說法所種善根，若善男子、善女人等，聞彼說法發趣無上正等覺心，勤修種種諸菩薩行。",
    "T07n0220_432:0176c06_9": "如是一切合集稱量現前發起，比餘善根為最為勝、為尊為高、為妙為微妙、為上為無上、無等無等等隨喜之心，復以如是隨喜善根，與諸有情平等共有迴向無上正等菩提。",
    "T07n0220_432:0176c10_10": "於如是時，若正解了諸能隨喜迴向之法盡滅離變，諸所隨喜迴向之法自性皆空，雖如是知而能隨喜迴向無上正等菩提。",
    "T07n0220_432:0176c13_11": "復於是時，若正解了都無有法可能隨喜迴向於法。",
    "T07n0220_432:0176c14_12": "所以者何？",
    "T07n0220_432:0176c14_13": "以一切法自性皆空，空中都無能所隨喜迴向法故。",
    "T07n0220_432:0176c15_14": "雖如是知，而能隨喜迴向無上正等菩提。",
    "T07n0220_432:0176c16_15": "是菩薩摩訶薩若能如是隨喜迴向，修行般若乃至布施波羅蜜多，無想顛倒、無心顛倒、無見顛倒。",
    "T07n0220_432:0176c18_16": "何以故？",
    "T07n0220_432:0176c19_17": "是菩薩摩訶薩於隨喜心不生執著，於所隨喜功德善根亦不執著，於迴向心不生執著，於所迴向無上菩提亦不執著，由無執著不墮顛倒。",
    "T07n0220_432:0176c22_18": "如是菩薩所起隨喜迴向之心，名為無上遠離一切妄想分別。",
    "T07n0220_432:0176c24_0": "大般若波羅蜜多經卷第四百三十二"
}