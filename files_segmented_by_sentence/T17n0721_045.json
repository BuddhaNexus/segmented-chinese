{
    "T17n0721_045:0265a02_0": "正法念處經卷第四十五",
    "T17n0721_045:0265a04_0": "元魏婆羅門瞿曇般若流支譯",
    "T17n0721_045:0265a05_0": "觀天品之二十四(夜摩天之十)",
    "T17n0721_045:0265a06_0": "「『云何比丘及比丘尼二種眷屬？",
    "T17n0721_045:0265a06_1": "彼有幾種？",
    "T17n0721_045:0265a06_2": "有何功德？",
    "T17n0721_045:0265a07_3": "有何等行？",
    "T17n0721_045:0265a07_4": "云何持戒？",
    "T17n0721_045:0265a07_5": "幾種持戒？",
    "T17n0721_045:0265a07_6": "如是沙門——世尊弟子——或是比丘或比丘尼，求涅槃行，勤行精進若晝若夜，能令魔眾眷屬怖畏。",
    "T17n0721_045:0265a10_7": "幾比丘尼，黠慧正行，如法律行，心無所畏，向涅槃城求於實諦。",
    "T17n0721_045:0265a11_8": "求實諦故，持戒不越，如是則能入涅槃城。",
    "T17n0721_045:0265a12_9": "修何等行，功德相應？",
    "T17n0721_045:0265a13_0": "一切女人愛欲、近欲，二是功德：一切善者，最初如是真實觀察男身自身，見彼男身，或與身等或大於身，如是見已，生於兄弟父母等想。",
    "T17n0721_045:0265a16_1": "如是修心：「此婦女人欲樂為本，若相近者，意常悕望。」",
    "T17n0721_045:0265a17_2": "若晝若夜、若坐若臥、若睡若寤，若餘所作，若少若老若是中年、若住平處若住惡處、若苦若樂、若病無病、若護不護、若禁不禁、若大姓生若小姓生、若媚若醜、若道邊住若家中住、若聚落中或於空處、若或莊嚴若不莊嚴、若繫在獄若不在獄、若夫愛樂若不愛樂、若近尊長在尊長前、若近卑賤、若近年少若近老年，一切婦女於一切時、於一切處，欲常縛心。",
    "T17n0721_045:0265a25_3": "欲在心中，譬如火熱，如地之堅，如風輕動，如水濕潤。",
    "T17n0721_045:0265a26_4": "如四大中所有自相皆不顛倒，於一切時皆不自離。",
    "T17n0721_045:0265a28_0": "女欲如是常隨繫縛，不曾暫離。",
    "T17n0721_045:0265a28_1": "如是女人復有二垢，所謂妬、嫉。",
    "T17n0721_045:0265a29_2": "如是二垢，復有餘垢共生不離，所謂諛諂。",
    "T17n0721_045:0265b01_3": "彼復有垢隨逐不離，所謂欺誑。",
    "T17n0721_045:0265b02_4": "彼復有垢隨逐不離，所謂憍慢。",
    "T17n0721_045:0265b02_5": "彼復有垢隨逐不離，謂衰惱處。",
    "T17n0721_045:0265b03_6": "衰惱處者，近於富男而共行欲。",
    "T17n0721_045:0265b04_7": "彼復有垢隨逐不離，所謂躁擾，心常不住。",
    "T17n0721_045:0265b05_8": "彼復有垢隨逐不離，所謂誣枉親舊知識、兄弟眷屬。",
    "T17n0721_045:0265b06_9": "彼復有垢隨逐不離，所謂能於大會之中損壞威儀。",
    "T17n0721_045:0265b07_10": "彼復有垢隨逐不離，所謂兩舌。",
    "T17n0721_045:0265b08_11": "彼復有垢隨逐不離，所謂私語。",
    "T17n0721_045:0265b08_12": "彼復有垢隨逐不離，所謂貪食。",
    "T17n0721_045:0265b09_13": "彼復有垢隨逐不離，所謂能行不應行欲。",
    "T17n0721_045:0265b10_14": "彼復有垢隨逐不離，所謂叵信。",
    "T17n0721_045:0265b11_15": "彼復有垢隨逐不離，所謂能說他之婦女壞威儀事。",
    "T17n0721_045:0265b12_16": "彼復有垢隨逐不離，所謂愛鬪。",
    "T17n0721_045:0265b13_17": "彼復有垢隨逐不離，所謂辱人。",
    "T17n0721_045:0265b13_18": "彼復有垢隨逐不離，所謂壞亂，能令村柵聚落壞亂。",
    "T17n0721_045:0265b15_19": "彼復有垢隨逐不離，所謂近此婦女因緣，墮於地獄。",
    "T17n0721_045:0265b16_20": "如是婦女，如屎如毒亦如利刀，如墮嶮岸、大火曠野、惡毒蛇等一切相似。",
    "T17n0721_045:0265b17_21": "婦女之心悉皆如是。",
    "T17n0721_045:0265b19_0": "「『如是等心婦女之人，既見三寶，讚歎稱說，聽聞佛語，婦女之心則可柔軟。",
    "T17n0721_045:0265b20_1": "彼復更有希有之法，如是對治如是堅[革*卬]垢惡之心。",
    "T17n0721_045:0265b21_2": "對治二種，謂自生心或為他教，以信出家。",
    "T17n0721_045:0265b22_3": "自生心者，善熏心故；為他教者，近善知識。",
    "T17n0721_045:0265b23_4": "彼如所說，諸過闇聚，從無始來依止心者，能令散失。",
    "T17n0721_045:0265b25_5": "彼初如是出家悕望比丘尼者，近善知識。",
    "T17n0721_045:0265b26_0": "何以故？",
    "T17n0721_045:0265b26_1": "此如所說諸垢對治，知說為說，令其善住，善能為解苦惱結縛，令得解脫，安隱樂住。",
    "T17n0721_045:0265b28_2": "善知識者，安慰示導，無始來闇能令失滅，示其善道，拔無始來惡欲等刺，於愛惡處則能救免，示常不生不死不老安隱之處。",
    "T17n0721_045:0265c01_3": "彼如是垢對治之處，我今說之，如次第說，如隨逐垢如彼對治，令得寂靜，一切如是。",
    "T17n0721_045:0265c03_4": "婦女妬嫉多於男子，如是彼此逆順對治出離生死。",
    "T17n0721_045:0265c06_0": "「『女欲多故，不淨對治，如身實見。",
    "T17n0721_045:0265c06_1": "身是病藏、不善之聚，一切不淨糞屎等處。",
    "T17n0721_045:0265c07_2": "彼於此身，或自或他，如其自相，如是觀察觀其本藏。",
    "T17n0721_045:0265c08_3": "此身本從何處出生？",
    "T17n0721_045:0265c09_4": "彼見精血不淨和合集聚如汁，二家惡汁合為一身。",
    "T17n0721_045:0265c10_5": "如是身者，不淨種子而生此身。",
    "T17n0721_045:0265c12_0": "「『又復彼女如是觀身，此身若從不淨種子而得生者，如此身中無少淨法。",
    "T17n0721_045:0265c13_1": "彼比丘尼復更諦求觀身九種惡瘡不淨從身流出。",
    "T17n0721_045:0265c14_2": "如婦女身，男身亦爾，婦女、男子九種瘡流。",
    "T17n0721_045:0265c15_3": "婦女之身三種大過。",
    "T17n0721_045:0265c16_4": "何等為三？",
    "T17n0721_045:0265c16_5": "所謂婦女尿門寬大，兩乳汁流，是名三種。",
    "T17n0721_045:0265c18_0": "「『又復男女平等瘡流，鼻兩孔中竝皆流涕，兩目出淚，兩耳孔中或有垢出、或有血出或有膿出，口中氣臭或噉故臭，唾沫流出，於下分中，若屎若尿、血等不淨。",
    "T17n0721_045:0265c21_1": "如是如實觀察此身諸不淨已，如是憶念：「此身聚中無有淨物，微塵許流，一切皆是不淨之物。」",
    "T17n0721_045:0265c24_0": "「『如此身者，何物住中？",
    "T17n0721_045:0265c24_1": "何者依止？",
    "T17n0721_045:0265c24_2": "若有淨物來近此身，身猶不淨。",
    "T17n0721_045:0265c25_3": "身不淨故，如是淨物亦同不淨。",
    "T17n0721_045:0265c26_4": "隨何等物，本清淨者若來觸身，則為不淨。",
    "T17n0721_045:0265c27_5": "所謂彼物本清淨者，若食第一清淨之食，彼食入身則成糞屎。",
    "T17n0721_045:0265c28_6": "此身如是飲清淨物，入身成尿。",
    "T17n0721_045:0265c29_7": "外物觸身，由此身故，一切淨物皆為不淨。",
    "T17n0721_045:0266a01_8": "所謂淨者，一切香衣，若令身著汗出則臭。",
    "T17n0721_045:0266a02_9": "又復如花，本一切香，與身相著萎蔫氣臭。",
    "T17n0721_045:0266a03_10": "彼比丘尼復觀察身，如此身者，何處住來？",
    "T17n0721_045:0266a04_11": "謂本在於母身藏中。",
    "T17n0721_045:0266a04_12": "母身云何，為淨不淨？",
    "T17n0721_045:0266a05_13": "彼比丘尼如是觀察：「我母本性亦復如是一種不淨。」",
    "T17n0721_045:0266a07_0": "「『彼比丘尼又觀察身，如此身者何處而住？",
    "T17n0721_045:0266a07_1": "於何處行？",
    "T17n0721_045:0266a08_2": "彼如是處為淨不淨？",
    "T17n0721_045:0266a08_3": "如是觀已，如實見知。",
    "T17n0721_045:0266a09_4": "一切所有清淨之處，隨何等處，如此之身若死若活，若在彼處，彼如是處則有虫垢髮毛骨等，能令彼處悉皆大臭。",
    "T17n0721_045:0266a11_5": "以如是身在彼處故。",
    "T17n0721_045:0266a13_0": "「『彼比丘尼為斷欲故，復觀察身。",
    "T17n0721_045:0266a13_1": "如是身者，為誰所食？",
    "T17n0721_045:0266a14_2": "云何觀察？",
    "T17n0721_045:0266a14_3": "如實見之。",
    "T17n0721_045:0266a14_4": "所謂羅剎諸惡鬼等諸不淨者之所食噉，非是鵝鴨及鴛鴦等淨潔眾生之所食噉。",
    "T17n0721_045:0266a17_0": "「『彼比丘尼復實觀察如是身已，則見此身唯邪所攝，顛倒分別，不正觀察，闇眼現前，男子相近，欲繫縛心，不見不淨。",
    "T17n0721_045:0266a19_1": "彼以如是決定觀察，此無始來久習堅欲皆得斷滅，或令微少。",
    "T17n0721_045:0266a21_2": "一切垢中，癡垢最惡。",
    "T17n0721_045:0266a21_3": "一切婦女，欲為最惡。",
    "T17n0721_045:0266a22_4": "欲垢因緣，更生餘垢。",
    "T17n0721_045:0266a22_5": "若以對治除欲垢者，餘一切垢皆滅無餘。",
    "T17n0721_045:0266a23_6": "如日沒時光明盡沒，如是斷除垢根欲故，餘垢盡滅。",
    "T17n0721_045:0266a25_0": "「『彼比丘尼此道滅欲，彼欲滅故，餘共生垢一切皆滅。",
    "T17n0721_045:0266a26_1": "何者共生？",
    "T17n0721_045:0266a26_2": "所謂妬嫉。",
    "T17n0721_045:0266a26_3": "若男若女所有妬嫉，皆因欲故。",
    "T17n0721_045:0266a27_4": "妬嫉二垢，欲是其根。",
    "T17n0721_045:0266a27_5": "彼欲斷故或微薄故，彼二則滅。",
    "T17n0721_045:0266a29_0": "「『又彼二垢復有餘垢隨逐繫縛。",
    "T17n0721_045:0266a29_1": "何者餘垢？",
    "T17n0721_045:0266a29_2": "所謂諛諂從妬嫉生。",
    "T17n0721_045:0266b01_3": "妬嫉滅故，諛諂亦滅。",
    "T17n0721_045:0266b01_4": "從諛諂垢復生餘垢隨逐繫縛，所謂欺誑。",
    "T17n0721_045:0266b02_5": "諛諂滅故，則無欺誑。",
    "T17n0721_045:0266b03_6": "從欺誑垢復生餘垢隨逐繫縛，所謂憍慢。",
    "T17n0721_045:0266b04_7": "欺誑滅故，則無憍慢。",
    "T17n0721_045:0266b04_8": "從憍慢垢復生餘垢隨逐繫縛，謂衰惱處。",
    "T17n0721_045:0266b05_9": "憍慢滅故，無衰惱處。",
    "T17n0721_045:0266b06_10": "從衰惱處復生餘垢隨逐繫縛，所謂躁擾。",
    "T17n0721_045:0266b07_11": "衰惱處滅，則無躁擾。",
    "T17n0721_045:0266b07_12": "從躁擾垢復生餘垢隨逐繫縛，所謂誣枉。",
    "T17n0721_045:0266b08_13": "躁擾滅故，則不誣枉。",
    "T17n0721_045:0266b08_14": "從誣枉垢復生餘垢隨逐繫縛，謂壞威儀。",
    "T17n0721_045:0266b09_15": "無誣枉故，不壞威儀。",
    "T17n0721_045:0266b10_16": "從壞威儀復生餘垢隨逐繫縛，所謂兩舌。",
    "T17n0721_045:0266b11_17": "一切婦女兩舌破壞。",
    "T17n0721_045:0266b11_18": "不壞威儀，則無兩舌。",
    "T17n0721_045:0266b12_19": "從兩舌垢復生餘垢隨逐繫縛，所謂私語，屏處說他。",
    "T17n0721_045:0266b13_20": "兩舌滅故，則不私語。",
    "T17n0721_045:0266b14_0": "從私語垢復生餘垢隨逐繫縛，所謂貪食。",
    "T17n0721_045:0266b14_1": "婦女腹內飲食則多，一切婦女常貪飲食，多置腹中，自養其身。",
    "T17n0721_045:0266b16_2": "不私語故，則不貪食。",
    "T17n0721_045:0266b16_3": "從貪食垢復生餘垢隨逐繫縛，所謂能行不相應欲。",
    "T17n0721_045:0266b18_4": "一切婦女貪欲食故，則不相應惡邪欲發。",
    "T17n0721_045:0266b19_5": "彼貪飲食餐垢滅故，彼不相應邪欲則無。",
    "T17n0721_045:0266b20_6": "從彼惡邪不相應欲復生餘垢隨逐繫縛，所謂叵信。",
    "T17n0721_045:0266b21_7": "若有婦女不相應欲，一切諸人於彼婦女皆生疑慮，為一切人之所不愛。",
    "T17n0721_045:0266b22_8": "彼不相應邪欲垢滅，叵信則滅。",
    "T17n0721_045:0266b23_9": "從叵信垢復生餘垢隨逐繫縛，所謂能說他之婦女壞威儀事。",
    "T17n0721_045:0266b25_10": "叵信滅故，則不說他壞威儀事。",
    "T17n0721_045:0266b25_11": "從說他垢復生餘垢隨逐繫縛，所謂愛鬪。",
    "T17n0721_045:0266b26_12": "說他滅故，愛鬪則滅。",
    "T17n0721_045:0266b27_13": "從愛鬪垢復生餘垢隨逐繫縛，所謂辱人。",
    "T17n0721_045:0266b28_14": "愛鬪滅故，則不辱人。",
    "T17n0721_045:0266b28_15": "從辱人垢復生餘垢隨逐繫縛，所謂壞亂，能令村舍聚落壞亂。",
    "T17n0721_045:0266c01_0": "辱人滅故，則不壞亂。",
    "T17n0721_045:0266c01_1": "此一切垢上上次第相住持者，一切皆滅。",
    "T17n0721_045:0266c02_2": "如是自體根本繫縛，婦女之心更無有法能令柔軟，唯除佛語。",
    "T17n0721_045:0266c03_3": "知識口說，從其得聞，彼婦女人如是聞已。",
    "T17n0721_045:0266c04_4": "如是難捨住處家業，捨而出家。",
    "T17n0721_045:0266c05_5": "若其不能盡滅諸漏，則能專心持戒修行。",
    "T17n0721_045:0266c06_6": "初修不殺不盜不婬，不作妄語、不破壞語、不作惡口、不作綺語。",
    "T17n0721_045:0266c07_7": "一切善修，常數數修，樂修多作。",
    "T17n0721_045:0266c08_8": "如是婦女身壞命終生於善道，欲界天中。",
    "T17n0721_045:0266c09_9": "若不厭欲，業心自在，生夜摩天山樹具足地處之中，得丈夫身。",
    "T17n0721_045:0266c11_0": "善能如是持戒不缺，如是既得彼天身已，則行放逸。",
    "T17n0721_045:0266c12_1": "放逸行天善業盡故，復墮地獄、餓鬼、畜生，復生如是上上垢惡婦女之身。",
    "T17n0721_045:0266c13_2": "「『爾時，世尊而說偈言：「『「欲為妬嫉地，　　心如電火輪，　　　是貪慢之藏，　　智者則不信。",
    "T17n0721_045:0266c17_0": "　　　心體是欲羂，　　如利刀火等，　　　心如墮嶮岸，　　難測深於海。",
    "T17n0721_045:0266c19_0": "　　　心常緣如網，　　誑惑於他人，　　　如金剛火燒，　　亦如毒能殺。",
    "T17n0721_045:0266c21_0": "　　　滿足諸過惡，　　無量種和集，　　　婦女則無心，　　少分修持戒。",
    "T17n0721_045:0266c23_0": "　　　以欲勢力故，　　婦女不持戒，　　　若離欲勢力，　　於戒則能持。」』",
    "T17n0721_045:0266c25_0": "「牟修樓陀夜摩天王如是為說本生持戒而語之言：『汝等男天，如是人中女身持戒，生此天處。",
    "T17n0721_045:0266c27_1": "本婦女身持戒善業，汝身男生。",
    "T17n0721_045:0266c27_2": "如是生已，放逸故盡。",
    "T17n0721_045:0266c28_3": "汝等天眾如是自欺，從今以後，慎勿如是放逸而行。",
    "T17n0721_045:0267a01_0": "「『世尊如是已調伏天為作利益。",
    "T17n0721_045:0267a01_1": "彼如是等一切正覺、正遍知者四種眷屬。",
    "T17n0721_045:0267a02_2": "彼眷屬中第二眷屬，婦女姊妹隨順次第，比丘眷屬如彼次第。",
    "T17n0721_045:0267a04_3": "比丘持戒，第一勝上，善修心意。",
    "T17n0721_045:0267a04_4": "如是比丘，自他惱亂，見則生畏，於世間中生死之道，則生厭離；其心怖畏一切生死，乃至微少塵許小惡，見則生畏；諦觀察行，無所悕望，第一深心，第一種姓，正行持戒，布施熏心，於四聖諦正念思惟。",
    "T17n0721_045:0267a09_5": "幾種比丘？",
    "T17n0721_045:0267a09_6": "幾種法行？",
    "T17n0721_045:0267a09_7": "比丘不越四種正法。",
    "T17n0721_045:0267a10_8": "何等為四？",
    "T17n0721_045:0267a10_9": "所謂一者不獨道行，是初比丘。",
    "T17n0721_045:0267a11_10": "何以故？",
    "T17n0721_045:0267a11_11": "獨行比丘行聚落中，則為輕賤。",
    "T17n0721_045:0267a12_12": "或復自在，以自在故，則破學句。",
    "T17n0721_045:0267a13_0": "若於村中、若城等中，人眾之處隨意念行，於餘比丘不生忌難，見多婦女則生疑慮，其心躁擾看彼婦女。",
    "T17n0721_045:0267a15_1": "俗人見之，則生譏嫌。",
    "T17n0721_045:0267a15_2": "見他譏嫌，則生瞋忿，如是比丘心中生此第二瞋過。",
    "T17n0721_045:0267a17_0": "如是比丘瞋欲覆故，心則愚癡。",
    "T17n0721_045:0267a17_1": "如是出家獨行沙門行於人中，三過增長。",
    "T17n0721_045:0267a18_2": "是故不應獨行人中，此是一種。",
    "T17n0721_045:0267a20_0": "「『又復第二不越比丘。",
    "T17n0721_045:0267a20_1": "如是比丘念身而行。",
    "T17n0721_045:0267a20_2": "此比丘行欲在道行，專念自身，謂如是念：「我舉此足，心及心數觀察其足。」",
    "T17n0721_045:0267a22_3": "如是比丘從足至頭，一切身分皆悉觀察。",
    "T17n0721_045:0267a23_4": "或舉右足或舉左足，常觀此身脈網繫縛，脂骨皮筋繫縛足踝。",
    "T17n0721_045:0267a25_5": "業風吹行，心則不斷，若舉若下、若舒若屈，足舉則攝，足下則寬。",
    "T17n0721_045:0267a26_6": "如是脚者，筋網繫縛，大小五指和合為脚，舊爪、新爪合為足趺。",
    "T17n0721_045:0267a29_0": "「『觀足趺已，次觀足脛，猶如合汁甘蔗之莖。",
    "T17n0721_045:0267b01_0": "肉泥封塗，以筋繫縛，骨中孔長，筋纏其外。",
    "T17n0721_045:0267b01_1": "前因緣生，有毛覆皮。",
    "T17n0721_045:0267b02_2": "外有毛聚，皮如蠅翅以覆脛外。",
    "T17n0721_045:0267b03_3": "彼如是脛，一舉一下，如實觀之，經行處行，令身來去。",
    "T17n0721_045:0267b05_0": "「『次復觀察此身二髀，筋血脂肉骨等合成。",
    "T17n0721_045:0267b05_1": "如是觀察，心及心數，業風所吹，是故動行。",
    "T17n0721_045:0267b07_0": "「『又復觀察此身二髀，於脛為麁，多有筋肉迭相纏縛。",
    "T17n0721_045:0267b08_1": "以肉塗上、以肉傅上，血爛為汁，汁脂內滿，唯見外皮，心生愛染。",
    "T17n0721_045:0267b09_2": "若舉一脚下踏之時，如實觀察，復舉第二。",
    "T17n0721_045:0267b10_3": "舉第二脚亦如是觀，足舉則攝，著地則寬，或伸或屈。",
    "T17n0721_045:0267b11_4": "如是次第，堅處孔處一切觀察，欲行欲動，或餘種種皆是風吹。",
    "T17n0721_045:0267b13_5": "兩脚已上，如有瓶等，中有熟藏，所謂屎尿不淨惡汁。",
    "T17n0721_045:0267b14_6": "一切所見，不堅不淨。",
    "T17n0721_045:0267b15_7": "二脚行故，彼瓶隨去，并其所盛一切諸物皆悉隨行。",
    "T17n0721_045:0267b16_8": "彼於行時，如是如是隨順繫念。",
    "T17n0721_045:0267b17_0": "「『又彼比丘於彼上瓶搖動其身，觀察而行，作如是念：「我云何行，上身動行？」",
    "T17n0721_045:0267b18_1": "觀大小腸。",
    "T17n0721_045:0267b18_2": "彼見舉脚，氣共腸動，大腸小腸一切動轉，或從左廂去至右廂，或從右廂去至左廂。",
    "T17n0721_045:0267b20_3": "如是腸中有風黃冷，屎尿虫滿并腸轉動。",
    "T17n0721_045:0267b22_0": "「『又彼比丘觀察動已，如實觀察彼腸已上。",
    "T17n0721_045:0267b22_1": "所有生藏筋羂繫縛，下上傍廂脈網纏之，內有爛沫飲食水汁。",
    "T17n0721_045:0267b24_2": "彼食猶如新吐冷沫，為生藏覆，滿生藏中，第一大臭，上與咽連，筋脈骨持。",
    "T17n0721_045:0267b26_3": "唯有業風共心心數，相隨持行。",
    "T17n0721_045:0267b27_0": "「『比丘如是觀察身已，觀身動行。",
    "T17n0721_045:0267b27_1": "「我身上面頰骨、齒骨、髑髏骨等，和合為頭。",
    "T17n0721_045:0267b28_2": "有二眼塊，并集成頭。",
    "T17n0721_045:0267b29_3": "眼中脂多，常睫不停。",
    "T17n0721_045:0267c01_0": "我今觀此婦女之身，筋皮羂縛，如繩纏木。」",
    "T17n0721_045:0267c01_1": "念念生滅，退沒出生。",
    "T17n0721_045:0267c02_2": "在於聚落城邑等中而行乞食，以養身篋，如養蛇篋。",
    "T17n0721_045:0267c03_3": "如是養身，不為欲故，非貪飲食、非貪著味。",
    "T17n0721_045:0267c04_4": "如是比丘如是而行，如是第二精進比丘於法不越。",
    "T17n0721_045:0267c05_5": "「『又彼比丘，村城聚落多人住處，入中乞食。",
    "T17n0721_045:0267c06_6": "既乞食已，如是觀身，如是一切婦女男子普皆觀察。",
    "T17n0721_045:0267c07_7": "彼能如是善修習行，勤發精進，欲等離心，不入其心。",
    "T17n0721_045:0267c09_8": "如是比丘善調伏根，勝而不劣。",
    "T17n0721_045:0267c09_9": "如是比丘悕望利益，不越法行。",
    "T17n0721_045:0267c11_0": "「『又復第三修行比丘，所謂比丘常修正念。",
    "T17n0721_045:0267c11_1": "正念比丘心不散亂，是善知識，常有善意、有不亂意。",
    "T17n0721_045:0267c13_2": "如是比丘，天常隨行，天魔不能與作妨亂。",
    "T17n0721_045:0267c14_3": "云何正念？",
    "T17n0721_045:0267c14_4": "謂知欲行。",
    "T17n0721_045:0267c14_5": "心心數法已生、欲生，如是能知不放逸意，應緣不緣一切皆知。",
    "T17n0721_045:0267c16_6": "心心數法，若善、不善、無記等法，一切皆知，心如是念：「我諸善法因緣故生，所謂我當利益安樂乃至涅槃。",
    "T17n0721_045:0267c18_7": "我今破壞餘不善法，以我善法心心數法生因緣故，則破不善。",
    "T17n0721_045:0267c19_8": "此不善法若不破壞，令我後時當不利益、當不安樂。」",
    "T17n0721_045:0267c21_0": "如是善法及不善法如實而知，知已思量。",
    "T17n0721_045:0267c22_0": "如是等法，心意所知，分分觀察。",
    "T17n0721_045:0267c22_1": "「『有五種念不味不著，心不分別，先所作者不念不樂。",
    "T17n0721_045:0267c23_2": "何者五念？",
    "T17n0721_045:0267c24_3": "謂念眼色。",
    "T17n0721_045:0267c24_4": "若前境界可愛者來，眼境界色，若近若遠、善色惡色，本曾見來或他用來，種種諸色。",
    "T17n0721_045:0267c26_5": "如是比丘見已不味，心不思惟何因緣來。",
    "T17n0721_045:0267c27_6": "捨彼因緣，如人畏燒，避火不異。",
    "T17n0721_045:0267c28_7": "如是比丘畏欲火燒，初染之時歡喜愛多，後時苦多。",
    "T17n0721_045:0267c29_8": "本所味色，心則不念，心不分別，不住於心。",
    "T17n0721_045:0268a01_9": "自本愛色，今不復念亦不分別，亦於他身憎愛之色，心則不念，不念於他。",
    "T17n0721_045:0268a02_10": "他所念色，心亦不求。",
    "T17n0721_045:0268a03_11": "如是自身或弟子等，自他俱遮，令不味著，不生隨喜，令住正道。",
    "T17n0721_045:0268a04_12": "如是比丘名為清淨，正念不貪，於不染法，相應正行。",
    "T17n0721_045:0268a06_13": "如是比丘眼不著色。",
    "T17n0721_045:0268a07_0": "「『又復比丘第二念者，謂念耳聲。",
    "T17n0721_045:0268a07_1": "如是比丘正念觀察，若耳所聞極可愛聲，若歌若舞、打鼓拍手戲樂等聲。",
    "T17n0721_045:0268a09_2": "曾所聞者，不念不味，心不樂著亦不分別何因緣聞。",
    "T17n0721_045:0268a10_3": "捨彼因緣，如畏燒者捨火不異。",
    "T17n0721_045:0268a11_4": "如是比丘捨離彼聲，或遮他人或自兄弟所聞之聲，一切皆遮令住善道，心不隨喜。",
    "T17n0721_045:0268a13_5": "如是比丘，自他利益，不貪音聲。",
    "T17n0721_045:0268a13_6": "以勝念故，於聲不著。",
    "T17n0721_045:0268a14_7": "是名比丘第二正念，如是比丘耳不著聲。",
    "T17n0721_045:0268a15_8": "「『又復比丘第三念者，謂發精進。",
    "T17n0721_045:0268a16_0": "正意寂靜，梵行持戒，如是比丘不念不味，意不生念。",
    "T17n0721_045:0268a17_1": "若本用香、若復熏香，若香若臭、若淨不淨、若遠若近，一切不念，於香無心何因緣來，捨彼因緣。",
    "T17n0721_045:0268a19_2": "若是他人、若自弟子，若鼻嗅香生味著者，如是比丘則便遮之，心不隨喜。",
    "T17n0721_045:0268a21_3": "自行善業亦令他人住於善法，心常善念，正行不貪，鼻不貪香。",
    "T17n0721_045:0268a22_4": "如是比丘得名除垢，善修持戒，心生善念。",
    "T17n0721_045:0268a23_5": "「『又復比丘第四念者，先曾所得可愛諸味，若愛不愛、若久時味、若近時味，不念彼味，不味彼味，心不分別何因緣來。",
    "T17n0721_045:0268a26_0": "捨彼因緣，如畏燒者捨火不異。",
    "T17n0721_045:0268a26_1": "若於他人或自弟子，若貪著味，如是比丘則便遮之，心不隨喜。",
    "T17n0721_045:0268a28_2": "此名比丘不貪著味，善念正行，捨離諸惡，修行善戒，自他利益。",
    "T17n0721_045:0268b01_0": "「『又復比丘第五念者。",
    "T17n0721_045:0268b01_1": "曾所得觸，先已觸來，彼觸染樂軟滑生垢。",
    "T17n0721_045:0268b02_2": "於彼欲法，不染不味，心不分別何因緣來。",
    "T17n0721_045:0268b03_3": "捨彼因緣，如畏燒者捨火不異。",
    "T17n0721_045:0268b04_4": "若他人身貪觸染著，不生隨喜，善觀觸法。",
    "T17n0721_045:0268b05_5": "此名比丘離觸清淨，名善持戒，修行善法，得名善住，次第乃至到於涅槃。",
    "T17n0721_045:0268b07_0": "「『又彼比丘復有五念應當修行。",
    "T17n0721_045:0268b07_1": "何等為五？",
    "T17n0721_045:0268b07_2": "一、念時節；二、念少年；三、念生死；四、念具足亡失散壞；五、念涅槃，欲到涅槃。",
    "T17n0721_045:0268b09_3": "如是比丘，云何念時？",
    "T17n0721_045:0268b10_4": "謂彼比丘常一切時繫念修行，不迷境界，不為境界之所破壞，不失不散。",
    "T17n0721_045:0268b11_5": "比丘不念此晝此夜，如是時節不念不知。",
    "T17n0721_045:0268b12_6": "於覺悟時，出息入息與意相應，常不離意。",
    "T17n0721_045:0268b13_7": "如出入息，乃至一念皆決定知：「出入二息在我腹內，是故我腹若起若減。",
    "T17n0721_045:0268b15_8": "以二息故，我陰入界而得存立。」",
    "T17n0721_045:0268b16_9": "諸有為法一念不住，陰界入等出於暖氣。",
    "T17n0721_045:0268b17_10": "此共氣生，共氣俱滅，破壞爛盡，復於後時因緣異生，氣共生滅，一念不住。",
    "T17n0721_045:0268b18_11": "彼念比丘如是念時，繫念相應。",
    "T17n0721_045:0268b19_12": "比丘如是自觀此身界陰入等和合聚集，一念不住，唯有苦惱。",
    "T17n0721_045:0268b21_0": "一切身分，非有作者、非有受者，迭相因緣，平等共生。",
    "T17n0721_045:0268b22_1": "如是身者，念念流轉，於念念中，生死老退諸行聚集。",
    "T17n0721_045:0268b23_2": "如是比丘修行不空。",
    "T17n0721_045:0268b23_3": "如是修行念時比丘，以念時故，決定必得四種清淨，一心清淨。",
    "T17n0721_045:0268b25_4": "心清淨故，面色清淨，善業清淨，未來利益，次第乃至到於涅槃。",
    "T17n0721_045:0268b27_0": "或復他人見其持戒，彼檀越主第一歡喜，生清淨心。",
    "T17n0721_045:0268b28_1": "「『如是四種持戒比丘，如是實義，思惟清淨，如是一切普清淨故，則得安眠，臥見善夢，隨順於法。",
    "T17n0721_045:0268c01_2": "彼常如是不放逸行，不放逸故得七種法。",
    "T17n0721_045:0268c02_3": "何等為七？",
    "T17n0721_045:0268c02_4": "一法無礙，思惟善法，彼善業者，心則歡喜，歡喜增長。",
    "T17n0721_045:0268c03_5": "歡喜因緣，身則肥盛。",
    "T17n0721_045:0268c04_6": "身肥盛故，名色二法迭互因緣；此因緣故，身則肥盛，身無病患。",
    "T17n0721_045:0268c05_7": "身之與心迭互相依，則善聰明。",
    "T17n0721_045:0268c06_8": "言聰明者，念本作業，如是念故，聰明增長。",
    "T17n0721_045:0268c07_9": "念善法故，如是增長。",
    "T17n0721_045:0268c07_10": "既思惟已，樂亦增長；樂增長故，力亦增長。",
    "T17n0721_045:0268c08_11": "如是增長七種法故，夜則安眠；夜安眠故，修身修心。",
    "T17n0721_045:0268c09_12": "比丘如是念於夜時。",
    "T17n0721_045:0268c11_0": "「『云何比丘念於晝時？",
    "T17n0721_045:0268c11_1": "如是比丘念眼開合：「我念眼合，時節已過，則念已過。",
    "T17n0721_045:0268c12_2": "如是時節共心心數，相與俱滅，皆悉散壞。",
    "T17n0721_045:0268c13_3": "如是時節次第失滅，或滅或生，於出息頃，命已盡滅。",
    "T17n0721_045:0268c14_4": "我今老時次第欲到，我少已盡。",
    "T17n0721_045:0268c15_5": "欲到餘有，漸次決定欲到死時。",
    "T17n0721_045:0268c16_6": "我一切命當失不久，一切方便不可得離。",
    "T17n0721_045:0268c17_7": "一切眾生無因緣怨，欲來壞命。",
    "T17n0721_045:0268c17_8": "譬如燃燈，火食蘇油，念念盡滅。",
    "T17n0721_045:0268c18_9": "如是如是，老死之火，燒命蘇油，念念盡滅。」",
    "T17n0721_045:0268c19_10": "如是繫念，知無常已，勤修善法。",
    "T17n0721_045:0268c20_11": "此之內法如是速疾，念念無常，念念盡滅，誑生貪者，念念盡壞。",
    "T17n0721_045:0268c21_12": "如此內法，外亦如是，一切世間有為之法，速疾無常，念念盡滅。",
    "T17n0721_045:0268c23_13": "如是山河城邑聚落、藥草園林、一切人中、一切天中，必當失壞。",
    "T17n0721_045:0268c25_0": "「『如是園林蓮花河池，以一切天放逸而行，先已曾失，今失當失。",
    "T17n0721_045:0268c26_1": "彼為放逸之所壞故，墮於地獄、餓鬼、畜生，自業成熟。",
    "T17n0721_045:0268c27_2": "「『如是，比丘！",
    "T17n0721_045:0268c27_3": "此如是等一切世間無量動轉，破壞無常。",
    "T17n0721_045:0268c28_4": "不亂其意，乃至一念意常不亂，堅固憶念，正念不亂，一心諦觀正意不亂。",
    "T17n0721_045:0269a01_5": "又彼比丘正念彼時：「我如是威儀、如是正行：『此時應起。』",
    "T17n0721_045:0269a02_6": "『此時行禪。』",
    "T17n0721_045:0269a03_0": "『如是時中親近尊者。』",
    "T17n0721_045:0269a03_1": "『此時我食。』",
    "T17n0721_045:0269a03_2": "『此時著衣。』",
    "T17n0721_045:0269a03_3": "『此時我去到檀越家，為其說法。』",
    "T17n0721_045:0269a04_4": "『我於此時離檀越家，如是行去。』」",
    "T17n0721_045:0269a05_5": "如是比丘念知行時。",
    "T17n0721_045:0269a06_0": "「『云何比丘念於少年？",
    "T17n0721_045:0269a06_1": "謂此比丘念於自身，乃至在胞胎中之時，念如是少。",
    "T17n0721_045:0269a07_2": "次第相續，如是少身念念不停，謂歌羅邏，次安浮陀，次肉團時，次身分時，次嬰孩時，次童子時，次中年時，次老年時。",
    "T17n0721_045:0269a10_3": "如是法體念念不停，少身次第。",
    "T17n0721_045:0269a11_4": "此念念時，愚癡凡夫不覺不知，放逸破壞，疑水所漂在愛河中。",
    "T17n0721_045:0269a12_5": "如是漂已，復墮餘處同業眾中，業鎖繫縛，相續流轉，復生餘處。",
    "T17n0721_045:0269a14_0": "又自業行，於自身心，隨順繫縛，母精血中作安浮陀。",
    "T17n0721_045:0269a15_1": "次肉團時，次第開張，身分具足。",
    "T17n0721_045:0269a15_2": "人道中生，嬰孩童子、少年中年及老年時，次第至死。",
    "T17n0721_045:0269a17_3": "如是一人如是展轉，一切欲界、一切道中各各差別，皆以業風吹彼眾生，從少年等，次第而得。",
    "T17n0721_045:0269a19_4": "如是自業如是差別。",
    "T17n0721_045:0269a19_5": "如是比丘念於少年。",
    "T17n0721_045:0269a21_0": "「『又復比丘第三念者，精勤修行必定當得。",
    "T17n0721_045:0269a22_0": "念於何法？",
    "T17n0721_045:0269a22_1": "所謂生死。",
    "T17n0721_045:0269a22_2": "若晝若夜恒常修行，一切眾生乃至終盡，有命皆死。",
    "T17n0721_045:0269a23_3": "三界眾生，一切無常生死之法，有為衰惱，恩愛別離。",
    "T17n0721_045:0269a24_4": "天中退已，墮於地獄。",
    "T17n0721_045:0269a25_5": "地獄中出，生於天上。",
    "T17n0721_045:0269a25_6": "若人中死，生於地獄、餓鬼、畜生及天人中。",
    "T17n0721_045:0269a26_7": "餓鬼中死，生於地獄、餓鬼、畜生、人、天之中。",
    "T17n0721_045:0269a27_8": "如是下上傍廂生死業風所吹，旋轉而行，自業成就，流轉在於生死海中。",
    "T17n0721_045:0269a29_9": "如是比丘若晝若夜修生死念，如是修已，彼若念慢，常令人迷，樂於虛妄。",
    "T17n0721_045:0269b01_10": "以正念故，此慢或薄或皆盡滅。",
    "T17n0721_045:0269b02_11": "第一勝念，謂念生退，是故欲入涅槃城者，修行此念。",
    "T17n0721_045:0269b03_12": "何以故？",
    "T17n0721_045:0269b04_0": "以我慢故，心常虛妄，顛倒求常，在生死中流轉常行。",
    "T17n0721_045:0269b05_1": "愛羂縛故，於彼常處，則不可得。",
    "T17n0721_045:0269b05_2": "「『爾時，世尊而說偈言：「『「得脫於愛畏，　　無有諸悕望，　　　勇健離疑者，　　則能得常處。",
    "T17n0721_045:0269b09_0": "　　　若沒於有水，　　心常喜樂欲，　　　彼人心虛妄，　　何能得常處？",
    "T17n0721_045:0269b11_0": "　　　若人虛妄心，　　境界中喜樂，　　　彼人迷法道，　　則生地獄中。",
    "T17n0721_045:0269b13_0": "　　　放逸妨亂心，　　不能真實見，　　　放逸猶如火，　　是故應捨離。",
    "T17n0721_045:0269b15_0": "　　　放逸故能失，　　一切善法藏，　　　盡一切方便，　　不見八分道。",
    "T17n0721_045:0269b17_0": "　　　十法皆失壞，　　樂於放逸毒，　　　亦以放逸故，　　四禪盡皆失。",
    "T17n0721_045:0269b19_0": "　　　放逸縛眾生，　　能縛而非色，　　　常處則是樂，　　離放逸則得。",
    "T17n0721_045:0269b21_0": "　　　若人意不迷，　　常畏於生死，　　　彼則脫惡道，　　得安隱寂靜。」",
    "T17n0721_045:0269b23_0": "「『如是修行，念生退念。",
    "T17n0721_045:0269b23_1": "如是修行生死念已，則常不迷。",
    "T17n0721_045:0269b24_2": "彼觀世間一切有為生退法已，厭離生死，種種觀已，觀生死苦有無量種。",
    "T17n0721_045:0269b25_3": "此無量種世間眾生一切放逸，隨何等時捨離放逸，能一切時觀察無常、觀察盡滅，見盡滅已，觀察佛念。",
    "T17n0721_045:0269b28_4": "如是之人則能盡苦。",
    "T17n0721_045:0269b29_0": "「『又復比丘第四念者，所謂修行一切具足悉皆失壞，念彼具足一切失壞。",
    "T17n0721_045:0269c01_1": "此念比丘不樂利養，不貪檀越往返來去，亦不樂見王、若大臣。",
    "T17n0721_045:0269c03_2": "若見王者，不生樂心，愛不能妨。",
    "T17n0721_045:0269c03_3": "又於晝夜不生分別，於他具足若臥具等，心不分別，不生悕求以為己物。",
    "T17n0721_045:0269c05_4": "「『如是見已，不生嫉妬，心如是念：「如是眾生決定死亡，一切具足必定失壞。",
    "T17n0721_045:0269c07_5": "如是如是具足增長，如是如是愛亦增長。",
    "T17n0721_045:0269c08_6": "又復如是具足失故，悕望更得，有無量種無量分別，心生苦惱。",
    "T17n0721_045:0269c09_7": "彼苦惱者不可譬喻。」",
    "T17n0721_045:0269c10_0": "「『如是比丘如是觀見具足失壞，既觀見已，則於後時不悕天王，況復人王、若轉輪王。",
    "T17n0721_045:0269c11_1": "何以故？",
    "T17n0721_045:0269c12_2": "見無量種失壞苦故。",
    "T17n0721_045:0269c12_3": "若王大臣或大長者、剎利大姓種種具足，更有大力能破壞之，種種具足一切皆失，妻子奴婢、客等捨離。",
    "T17n0721_045:0269c15_0": "失財物故，得大衰惱；他強勝故，則為劣減。",
    "T17n0721_045:0269c15_1": "四出巷中處處而行，手足壞裂，脣乾衣破，飢渴羸瘦，身體枯燥，從城至城、從村至村、從山至山、從邊地處至邊地處，受如是等無量種苦；比丘如是既觀察已，復更思惟，墮於無量嶮岸惡處，於生死處生厭離心。",
    "T17n0721_045:0269c21_0": "「『如是比丘復見人中種種具足一切失壞，如是見故，如是比知思惟天處，若此人中如是無量多種怖畏，不得自在，刀賊水火王種衰惱，財寶具足富樂失壞，何況復於離肉骨污天樂處生。",
    "T17n0721_045:0269c25_1": "有天花鬘在頭莊嚴，無量百千天眾圍繞，多有無量諸天女眾遊戲歌舞，喜笑受樂，在天園林蓮花水池、山峯則有七寶光明，聚集樂行五樂音聲，種種天歌，七寶間雜堂殿光明，常一切時，身無量種勝勝妙事，不可譬喻。",
    "T17n0721_045:0270a01_2": "天境界中受樂成就，迭互相愛，無有鬪諍，隨所須念一切皆得，五樂音聲心受快樂。",
    "T17n0721_045:0270a03_3": "若如是樂具足失壞，則得苦惱。",
    "T17n0721_045:0270a03_4": "以業盡故，復墮地獄、餓鬼、畜生。",
    "T17n0721_045:0270a04_5": "臨欲墮時，如是生處次第無隔，已於久來無量種作，皆得苦惱，復生異處，種種苦惱。",
    "T17n0721_045:0270a06_6": "如是彼天若生地獄，彼地獄中大力熾火周匝燒身，甚為飢渴，不可譬喻受大苦惱。",
    "T17n0721_045:0270a08_7": "作地獄業，作業道已，見於自身墮活、黑繩、合、喚、大喚、熱、大熱等如是七種大地獄中，唯除阿鼻最大地獄。",
    "T17n0721_045:0270a10_8": "資生離別，生大苦惱，見苦惱事，彼苦惱事不可得說。",
    "T17n0721_045:0270a11_9": "如是比丘常一切時，晝夜修行，如是正念。",
    "T17n0721_045:0270a13_0": "「『又復比丘念彼如是財物具足資生失壞，修行此念，念天人中有如是事，自餘三道則無財物資生之具，何得有失？",
    "T17n0721_045:0270a15_1": "所謂地獄、餓鬼、畜生，人中少有相似樂受，非是自在。",
    "T17n0721_045:0270a16_2": "「『於彼人處，則有五種具足失壞。",
    "T17n0721_045:0270a17_3": "何等為五？",
    "T17n0721_045:0270a17_4": "謂眼於色，若愛若樂，見則悕求，悕求味著，為樂攝取。",
    "T17n0721_045:0270a18_5": "如此顛倒不利益者，則不愛樂，見不淨色，彼於色中心則惡之，是故無樂。",
    "T17n0721_045:0270a20_6": "如是具足與彼失壞，同一根本。",
    "T17n0721_045:0270a21_7": "「『又彼比丘隨順繫念具足失壞，何者具足？",
    "T17n0721_045:0270a22_8": "云何失壞？",
    "T17n0721_045:0270a22_9": "謂耳聞聲，耳聞聲已，隨順彼聲，愛樂相應，心生歡喜，如是具足。",
    "T17n0721_045:0270a23_10": "又所聞聲有異因緣，所謂四大。",
    "T17n0721_045:0270a24_11": "於四大聲，心不愛樂，不生歡喜，與心相違，不利益心，是名失壞。",
    "T17n0721_045:0270a27_0": "「『又彼比丘聞好花香、和合末香、種種雜香，聞嗅香等種種諸香，順心受樂。",
    "T17n0721_045:0270a28_1": "彼香因緣，則生樂心，能令欲發。",
    "T17n0721_045:0270a29_2": "又彼比丘繫念思惟彼念香者，思惟彼人鼻嗅諸香。",
    "T17n0721_045:0270b01_3": "彼一一香有無量種，所謂爛臭與心違逆，聞糞屎等無量臭氣，心不喜樂。",
    "T17n0721_045:0270b03_4": "彼人如是，此物失壞。",
    "T17n0721_045:0270b04_0": "「『又彼比丘專心繫念，復有異種，世間之中具足失壞。",
    "T17n0721_045:0270b05_1": "云何繫念？",
    "T17n0721_045:0270b05_2": "於人世間舌味愛樂，順心喜樂，食味易消，消已則適，得命色力、樂、辯才等，心生喜樂。",
    "T17n0721_045:0270b07_3": "若復餘味不可愛樂，違心不樂，食之難消，心則不適，於命色力、安樂、辯才資用則微，唯生苦惱。",
    "T17n0721_045:0270b09_4": "彼人如是，此物失壞。",
    "T17n0721_045:0270b11_0": "「『又彼比丘復念身觸可愛可樂，寒時得溫，熱時得涼，順心生樂。",
    "T17n0721_045:0270b12_1": "人世間中如是具足。",
    "T17n0721_045:0270b12_2": "若異因緣，復令身觸不愛不樂，心不生樂，熱時不涼，寒時不溫，違心受苦，不喜不樂，唯生苦惱。",
    "T17n0721_045:0270b15_3": "世間人中，如是五種具足失壞。",
    "T17n0721_045:0270b15_4": "比丘如是若晝若夜繫念修行。",
    "T17n0721_045:0270b17_0": "正法念處經卷第四十五"
}