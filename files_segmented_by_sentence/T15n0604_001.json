[
    {
        "source_sentence": "佛說禪行三十七品經",
        "from": "T15n0604_001:0180c07_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T15n0604_001:0180c09_0",
        "context_with_next_sentence": true
    },
    {
        "source_sentence": "聞如是，一時佛遊於舍衛國祇樹給孤獨園。",
        "from": "T15n0604_001:0180c10_0",
        "context_with_next_sentence": true
    },
    {
        "source_sentence": "佛言：",
        "from": "T15n0604_001:0180c11_2",
        "context_with_next_sentence": true
    },
    {
        "source_sentence": "「諸比丘！",
        "from": "T15n0604_001:0180c11_7",
        "context_with_next_sentence": true
    },
    {
        "source_sentence": "若能彈指間，惟行自身身止觀，外身身止觀，內外身身止觀，分別念解世間癡惱，是為精進，為如佛教，非是愚癡食人施，何況能多行者，撮取其要；",
        "from": "T15n0604_001:0180c14_13",
        "context_with_next_sentence": true
    },
    {
        "source_sentence": "若彈指間，止觀痛，若止觀意及止觀法，內外分別念，解世間癡惱，皆如上說，何況多行者；",
        "from": "T15n0604_001:0180c16_14",
        "context_with_next_sentence": true
    },
    {
        "source_sentence": "是故可念行四意止。",
        "from": "T15n0604_001:0180c17_3",
        "context_with_next_sentence": true
    },
    {
        "source_sentence": "」佛言：",
        "from": "T15n0604_001:0180c18_2",
        "context_with_next_sentence": true
    },
    {
        "source_sentence": "「諸比丘！",
        "from": "T15n0604_001:0180c18_7",
        "context_with_next_sentence": true
    },
    {
        "source_sentence": "若彈指間，惟行未生惡法不令生，勸意治行，精進攝意，是為精進行禪，為如佛教，不是愚癡食人施，何況多行者，撮取其要；",
        "from": "T15n0604_001:0180c21_1",
        "context_with_next_sentence": true
    },
    {
        "source_sentence": "若彈指間，惟行已生惡法即得斷，若惟行未生善法便發生，及已生善法立不忘，增行得滿，勸意治行，精進攝意，皆如上說，何況多行者；",
        "from": "T15n0604_001:0180c24_3",
        "context_with_next_sentence": true
    },
    {
        "source_sentence": "是故可念行四意斷。",
        "from": "T15n0604_001:0180c24_12",
        "context_with_next_sentence": true
    },
    {
        "source_sentence": "」佛言：",
        "from": "T15n0604_001:0180c25_2",
        "context_with_next_sentence": true
    },
    {
        "source_sentence": "「諸比丘！",
        "from": "T15n0604_001:0180c25_7",
        "context_with_next_sentence": true
    },
    {
        "source_sentence": "若彈指間，惟行欲定斷生死，惟神足，是為最精進行禪，為如佛教，不是愚癡食人施，何況多行者，撮取其要；",
        "from": "T15n0604_001:0181a02_14",
        "context_with_next_sentence": true
    },
    {
        "source_sentence": "若彈指間，惟行精進定，若惟行意定及戒定斷生死，惟神足，皆如上說，何況多行者；",
        "from": "T15n0604_001:0181a04_12",
        "context_with_next_sentence": true
    },
    {
        "source_sentence": "是故可念行四神足。",
        "from": "T15n0604_001:0181a05_1",
        "context_with_next_sentence": true
    },
    {
        "source_sentence": "」佛言：",
        "from": "T15n0604_001:0181a05_5",
        "context_with_next_sentence": true
    },
    {
        "source_sentence": "「諸比丘！",
        "from": "T15n0604_001:0181a05_10",
        "context_with_next_sentence": true
    },
    {
        "source_sentence": "若彈指間，惟行信根，以見四喜之事，不離佛亦法與眾及戒，是為精進行禪，為如佛教，不是愚癡食人施，何況多行者，撮取其要；",
        "from": "T15n0604_001:0181a08_4",
        "context_with_next_sentence": true
    },
    {
        "source_sentence": "若彈指間，惟行精進根，以見四意斷；",
        "from": "T15n0604_001:0181a09_1",
        "context_with_next_sentence": true
    },
    {
        "source_sentence": "若惟行念根，以見四意止；",
        "from": "T15n0604_001:0181a09_13",
        "context_with_next_sentence": true
    },
    {
        "source_sentence": "若惟行定根，以見四禪；",
        "from": "T15n0604_001:0181a10_3",
        "context_with_next_sentence": true
    },
    {
        "source_sentence": "若惟行慧根，以見四諦，皆如上說，何況多行者；",
        "from": "T15n0604_001:0181a11_4",
        "context_with_next_sentence": true
    },
    {
        "source_sentence": "是故可念行五根。",
        "from": "T15n0604_001:0181a11_12",
        "context_with_next_sentence": true
    },
    {
        "source_sentence": "」佛言：",
        "from": "T15n0604_001:0181a11_16",
        "context_with_next_sentence": true
    },
    {
        "source_sentence": "「諸比丘！",
        "from": "T15n0604_001:0181a11_21",
        "context_with_next_sentence": true
    },
    {
        "source_sentence": "若彈指間，惟行信力，從得四喜之事，令無能壞，是為精進行禪，為如佛教，非是愚癡食人施，何況多行者；",
        "from": "T15n0604_001:0181a14_5",
        "context_with_next_sentence": true
    },
    {
        "source_sentence": "若彈指間，惟行精進力，若念力，若定力，若慧力，皆如上說，何況多行者；",
        "from": "T15n0604_001:0181a15_18",
        "context_with_next_sentence": true
    },
    {
        "source_sentence": "是故可念行五力。",
        "from": "T15n0604_001:0181a16_5",
        "context_with_next_sentence": true
    },
    {
        "source_sentence": "」佛言諸比丘：",
        "from": "T15n0604_001:0181a17_5",
        "context_with_next_sentence": true
    },
    {
        "source_sentence": "「若彈指間，惟行念覺意，以念所當念，以愛念，以正念，為善法念，得志不忘，是為精進行禪，為如佛教，不是愚癡食人施，何況多行者，撮取其要；",
        "from": "T15n0604_001:0181a20_10",
        "context_with_next_sentence": true
    },
    {
        "source_sentence": "若彈指間，惟行法解覺意，其意經經分別解、隨順解；",
        "from": "T15n0604_001:0181a21_14",
        "context_with_next_sentence": true
    },
    {
        "source_sentence": "若惟行精進覺意，其身精進，意亦精進；",
        "from": "T15n0604_001:0181a22_12",
        "context_with_next_sentence": true
    },
    {
        "source_sentence": "若惟行愛覺意，知所當愛，令意得喜；",
        "from": "T15n0604_001:0181a23_8",
        "context_with_next_sentence": true
    },
    {
        "source_sentence": "若惟行止覺意，令身休止，意亦休止；",
        "from": "T15n0604_001:0181a24_4",
        "context_with_next_sentence": true
    },
    {
        "source_sentence": "若惟行定覺意，令意住念亦住，志不亂，不邪念；",
        "from": "T15n0604_001:0181a25_6",
        "context_with_next_sentence": true
    },
    {
        "source_sentence": "若惟行護覺意，為護行知所念，知安身，令見道護惡念，安隱行事，事皆如上說，何況多行者；",
        "from": "T15n0604_001:0181a27_7",
        "context_with_next_sentence": true
    },
    {
        "source_sentence": "是故可念行七覺意。",
        "from": "T15n0604_001:0181a27_16",
        "context_with_next_sentence": true
    },
    {
        "source_sentence": "」佛言：",
        "from": "T15n0604_001:0181a27_20",
        "context_with_next_sentence": true
    },
    {
        "source_sentence": "「諸比丘！",
        "from": "T15n0604_001:0181a28_2",
        "context_with_next_sentence": true
    },
    {
        "source_sentence": "若彈指間，惟行正見，以知古知始知終，知內知外，知苦知習知盡知道，知佛知法知比丘眾，知學行事如六合，所習所取，歡樂變失，及其歸趣，知不貪之德，是為正見，為精進行禪，為如佛教，不是愚癡食人施，何況多行者，撮取其要；",
        "from": "T15n0604_001:0181b04_8",
        "context_with_next_sentence": true
    },
    {
        "source_sentence": "若彈指間，惟行正思，為思出家、思不諍、思不殺；",
        "from": "T15n0604_001:0181b05_10",
        "context_with_next_sentence": true
    },
    {
        "source_sentence": "若惟行正語、不妄語、不兩舌、不惡口、不形笑；",
        "from": "T15n0604_001:0181b06_10",
        "context_with_next_sentence": true
    },
    {
        "source_sentence": "若惟行正命，不以貪生活，不恚生活，不以癡生活；",
        "from": "T15n0604_001:0181b07_12",
        "context_with_next_sentence": true
    },
    {
        "source_sentence": "若惟行正業，不殺、不盜竊、不邪婬；",
        "from": "T15n0604_001:0181b08_7",
        "context_with_next_sentence": true
    },
    {
        "source_sentence": "若惟行正治，以修治四意斷之事；",
        "from": "T15n0604_001:0181b09_2",
        "context_with_next_sentence": true
    },
    {
        "source_sentence": "若惟行正念，以受行四意止，亦惟行正定，以思念四禪事，事皆同如上說，其彈指間功德如是，何況多行者；",
        "from": "T15n0604_001:0181b11_10",
        "context_with_next_sentence": true
    },
    {
        "source_sentence": "是故可念行八正道。",
        "from": "T15n0604_001:0181b11_19",
        "context_with_next_sentence": true
    },
    {
        "source_sentence": "」佛說是已，皆歡喜受。",
        "from": "T15n0604_001:0181b12_9",
        "context_with_next_sentence": true
    },
    {
        "source_sentence": "佛說禪行三十七品經",
        "from": "T15n0604_001:0181b13_100",
        "context_with_next_sentence": false
    }
]