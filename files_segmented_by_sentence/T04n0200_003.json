[
    {
        "source_sentence": "撰集百緣經卷第三",
        "from": "T04n0200_003:0213a23_0",
        "context_with_next_sentence": true
    },
    {
        "source_sentence": "吳月支優婆塞支謙譯",
        "from": "T04n0200_003:0213a25_0",
        "context_with_next_sentence": true
    },
    {
        "source_sentence": "3 授記辟支佛品授記辟支佛品第三",
        "from": "T04n0200_003:0213a26_0",
        "context_with_next_sentence": true
    },
    {
        "source_sentence": "21 化生王子成辟支佛緣（二一）化生王子成辟支佛緣佛在摩竭提國，將諸比丘，漸次遊行，到恒河側，見一故塔，毀落崩壞，無人修治。",
        "from": "T04n0200_003:0213a29_18",
        "context_with_next_sentence": true
    },
    {
        "source_sentence": "時諸比丘白佛言：",
        "from": "T04n0200_003:0213b01_6",
        "context_with_next_sentence": true
    },
    {
        "source_sentence": "「世尊！",
        "from": "T04n0200_003:0213b01_10",
        "context_with_next_sentence": true
    },
    {
        "source_sentence": "此是何塔？",
        "from": "T04n0200_003:0213b01_15",
        "context_with_next_sentence": true
    },
    {
        "source_sentence": "朽故乃爾，無人補治。",
        "from": "T04n0200_003:0213b02_4",
        "context_with_next_sentence": true
    },
    {
        "source_sentence": "」爾時世尊，告諸比丘：",
        "from": "T04n0200_003:0213b02_15",
        "context_with_next_sentence": true
    },
    {
        "source_sentence": "「汝等諦聽！",
        "from": "T04n0200_003:0213b03_1",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_003:0213b03_10",
        "context_with_next_sentence": true
    },
    {
        "source_sentence": "此賢劫中，波羅㮈國，有王名曰梵摩達多，正法治化，人民熾盛，極大豐樂，無有兵革軍征鬪諍災疫疾病，饒諸象馬牛羊六畜，及諸珍寶。",
        "from": "T04n0200_003:0213b06_15",
        "context_with_next_sentence": true
    },
    {
        "source_sentence": "唯無子息，禱祀神祇，求索有子，叵不能得。",
        "from": "T04n0200_003:0213b07_16",
        "context_with_next_sentence": true
    },
    {
        "source_sentence": "時王薗中有一池水，生好蓮花，其花開敷，有一小兒，結跏趺坐，有三十二大人之相八十種好，口出優鉢羅花香，身諸毛孔，有栴檀香。",
        "from": "T04n0200_003:0213b11_1",
        "context_with_next_sentence": true
    },
    {
        "source_sentence": "時守池人，以狀白王，甚懷歡喜，將其后妃，往到薗中，見此小兒，喜不自勝，欲前抱取。",
        "from": "T04n0200_003:0213b13_3",
        "context_with_next_sentence": true
    },
    {
        "source_sentence": "兒便為王，而說偈言：",
        "from": "T04n0200_003:0213b13_13",
        "context_with_next_sentence": true
    },
    {
        "source_sentence": "「『大王常所求，　　故來稱王願，",
        "from": "T04n0200_003:0213b14_0",
        "context_with_next_sentence": true
    },
    {
        "source_sentence": "見無子息故，　　今來為王子。",
        "from": "T04n0200_003:0213b15_13",
        "context_with_next_sentence": true
    },
    {
        "source_sentence": "』「爾時大王后妃婇女，聞說此已，莫不歡喜，即抱小兒，還宮養育。",
        "from": "T04n0200_003:0213b17_11",
        "context_with_next_sentence": true
    },
    {
        "source_sentence": "年漸長大，隨其行處，有蓮花生，身毛孔中，有栴檀香，因為立字，名栴檀香。",
        "from": "T04n0200_003:0213b19_6",
        "context_with_next_sentence": true
    },
    {
        "source_sentence": "時此小兒，尋自觀察，足跡行處，所出蓮華，初則鮮好，未久萎落，便自思惟：",
        "from": "T04n0200_003:0213b21_1",
        "context_with_next_sentence": true
    },
    {
        "source_sentence": "『我今此身，會當歸爾。",
        "from": "T04n0200_003:0213b21_12",
        "context_with_next_sentence": true
    },
    {
        "source_sentence": "』心悟非常，成辟支佛，身昇虛空，作十八變，尋入涅槃。",
        "from": "T04n0200_003:0213b22_17",
        "context_with_next_sentence": true
    },
    {
        "source_sentence": "爾時大王后妃婇女，㘁天涕哭，攝其尸骸，耶旬燒之，收取舍利，起塔供養。",
        "from": "T04n0200_003:0213b24_13",
        "context_with_next_sentence": true
    },
    {
        "source_sentence": "是故今者，是彼塔耳。",
        "from": "T04n0200_003:0213b25_4",
        "context_with_next_sentence": true
    },
    {
        "source_sentence": "」時諸比丘復白佛言：",
        "from": "T04n0200_003:0213b25_14",
        "context_with_next_sentence": true
    },
    {
        "source_sentence": "「此辟支佛宿殖何福，受斯果報？",
        "from": "T04n0200_003:0213b26_8",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0213b26_13",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0213b26_18",
        "context_with_next_sentence": true
    },
    {
        "source_sentence": "」爾時世尊，告諸比丘：",
        "from": "T04n0200_003:0213b27_9",
        "context_with_next_sentence": true
    },
    {
        "source_sentence": "「汝等諦聽！",
        "from": "T04n0200_003:0213b27_15",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T04n0200_003:0213b28_5",
        "context_with_next_sentence": true
    },
    {
        "source_sentence": "乃往過去無量世中，波羅㮈國有佛出世，號曰迦羅迦孫陀。",
        "from": "T04n0200_003:0213b29_13",
        "context_with_next_sentence": true
    },
    {
        "source_sentence": "於彼法中，有一長者，財寶無量，不可稱計。",
        "from": "T04n0200_003:0213c01_14",
        "context_with_next_sentence": true
    },
    {
        "source_sentence": "其父崩亡，子與其母，各自分居。",
        "from": "T04n0200_003:0213c02_9",
        "context_with_next_sentence": true
    },
    {
        "source_sentence": "時長者子，甚好色欲，見一婬女，甚適其意，以金百兩，方聽一宿，漸經多年，財物蕩盡，更無所與，遮不聽宿，慇懃求請，願見一宿。",
        "from": "T04n0200_003:0213c05_11",
        "context_with_next_sentence": true
    },
    {
        "source_sentence": "婬女語言：",
        "from": "T04n0200_003:0213c05_16",
        "context_with_next_sentence": true
    },
    {
        "source_sentence": "『汝今若能得一好花來與我者，聽汝一宿。",
        "from": "T04n0200_003:0213c06_14",
        "context_with_next_sentence": true
    },
    {
        "source_sentence": "』時長者子，每自思惟：",
        "from": "T04n0200_003:0213c07_6",
        "context_with_next_sentence": true
    },
    {
        "source_sentence": "『我今家中，無有財物可用買花以遺婬女。",
        "from": "T04n0200_003:0213c08_5",
        "context_with_next_sentence": true
    },
    {
        "source_sentence": "』思惟是已，『今王塔中，必有好花，我當盜取，持用與之可得止宿。",
        "from": "T04n0200_003:0213c09_16",
        "context_with_next_sentence": true
    },
    {
        "source_sentence": "』然彼塔門，有人守護，無由得前，尋從伏竇，入其塔中，盜取好花以與婬女，乃聽止宿。",
        "from": "T04n0200_003:0213c11_17",
        "context_with_next_sentence": true
    },
    {
        "source_sentence": "至於天明，其人身體，生諸惡瘡，甚患苦惱，痛不可言，喚諸良醫，以瞻療治，云須牛頭栴檀，用塗瘡上，可得除愈。",
        "from": "T04n0200_003:0213c14_11",
        "context_with_next_sentence": true
    },
    {
        "source_sentence": "時長者子深自思惟：",
        "from": "T04n0200_003:0213c15_1",
        "context_with_next_sentence": true
    },
    {
        "source_sentence": "『家無財物。",
        "from": "T04n0200_003:0213c15_7",
        "context_with_next_sentence": true
    },
    {
        "source_sentence": "』即賣舍宅，得六十萬金錢，尋用即買牛頭栴檀。",
        "from": "T04n0200_003:0213c16_8",
        "context_with_next_sentence": true
    },
    {
        "source_sentence": "方得六兩，頓用塗瘡，語良醫言：",
        "from": "T04n0200_003:0213c17_4",
        "context_with_next_sentence": true
    },
    {
        "source_sentence": "『我今所患，乃是心病，汝今治外，乃可差乎？",
        "from": "T04n0200_003:0213c18_4",
        "context_with_next_sentence": true
    },
    {
        "source_sentence": "』作是語已，即持所買牛頭栴檀㨶末六兩，入其塔中，發大誓願：",
        "from": "T04n0200_003:0213c19_14",
        "context_with_next_sentence": true
    },
    {
        "source_sentence": "『如來往昔，修諸苦行，誓度眾生，隨其厄難，我今此身，墮一生數，唯願世尊！",
        "from": "T04n0200_003:0213c21_9",
        "context_with_next_sentence": true
    },
    {
        "source_sentence": "慈哀憐愍，除我此患。",
        "from": "T04n0200_003:0213c21_19",
        "context_with_next_sentence": true
    },
    {
        "source_sentence": "』作是誓已，即以所末牛頭栴檀二兩，用償花價二兩，至心供養二兩，求哀懺悔，瘡尋除差，身諸毛孔，有栴檀香。",
        "from": "T04n0200_003:0213c24_12",
        "context_with_next_sentence": true
    },
    {
        "source_sentence": "聞此香已，喜不自勝，發願出去。",
        "from": "T04n0200_003:0213c25_8",
        "context_with_next_sentence": true
    },
    {
        "source_sentence": "緣是功德，不墮惡趣，天上人中，隨其行處，生好蓮花，身諸毛孔，恒有香氣。",
        "from": "T04n0200_003:0213c27_3",
        "context_with_next_sentence": true
    },
    {
        "source_sentence": "」佛告諸比丘：",
        "from": "T04n0200_003:0213c27_10",
        "context_with_next_sentence": true
    },
    {
        "source_sentence": "「欲知彼時長者子栴檀塗塔者，今此辟支佛是。",
        "from": "T04n0200_003:0213c28_11",
        "context_with_next_sentence": true
    },
    {
        "source_sentence": "」爾時諸比丘聞佛所說，歡喜奉行。",
        "from": "T04n0200_003:0213c29_8",
        "context_with_next_sentence": true
    },
    {
        "source_sentence": "22 小兒散花供養佛緣（二二）小兒散花供養佛緣佛在舍衛國祇樹給孤獨園。",
        "from": "T04n0200_003:0214a02_11",
        "context_with_next_sentence": true
    },
    {
        "source_sentence": "爾時世尊將諸比丘，著衣持鉢，入城乞食，至一巷中，有一婦女，抱一小兒，在巷坐地。",
        "from": "T04n0200_003:0214a04_12",
        "context_with_next_sentence": true
    },
    {
        "source_sentence": "時彼小兒遙見世尊，心懷歡喜，從母索花，母即與買。",
        "from": "T04n0200_003:0214a05_17",
        "context_with_next_sentence": true
    },
    {
        "source_sentence": "小兒得已，持詣佛所，散於佛上，於虛空中，變成花蓋，隨佛行住。",
        "from": "T04n0200_003:0214a07_7",
        "context_with_next_sentence": true
    },
    {
        "source_sentence": "小兒見已，甚大歡喜，發大誓願：",
        "from": "T04n0200_003:0214a08_3",
        "context_with_next_sentence": true
    },
    {
        "source_sentence": "「以此供養善根功德，使我來世得成正覺，過度眾生如佛無異。",
        "from": "T04n0200_003:0214a09_12",
        "context_with_next_sentence": true
    },
    {
        "source_sentence": "」爾時世尊見此小兒發是願已，佛即微笑，從其面門，出五色光，遶佛三匝，還從頂入。",
        "from": "T04n0200_003:0214a11_16",
        "context_with_next_sentence": true
    },
    {
        "source_sentence": "爾時阿難前白佛言：",
        "from": "T04n0200_003:0214a12_6",
        "context_with_next_sentence": true
    },
    {
        "source_sentence": "「如來尊重，不妄有笑。",
        "from": "T04n0200_003:0214a12_17",
        "context_with_next_sentence": true
    },
    {
        "source_sentence": "以何因緣，今者微笑？",
        "from": "T04n0200_003:0214a13_8",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0214a13_13",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0214a13_18",
        "context_with_next_sentence": true
    },
    {
        "source_sentence": "」佛告阿難：",
        "from": "T04n0200_003:0214a14_3",
        "context_with_next_sentence": true
    },
    {
        "source_sentence": "「汝今見此小兒以花散我不？",
        "from": "T04n0200_003:0214a14_16",
        "context_with_next_sentence": true
    },
    {
        "source_sentence": "」阿難白言：",
        "from": "T04n0200_003:0214a15_2",
        "context_with_next_sentence": true
    },
    {
        "source_sentence": "「唯然已見。",
        "from": "T04n0200_003:0214a15_8",
        "context_with_next_sentence": true
    },
    {
        "source_sentence": "」「此兒者以花散我，於未來世，不墮惡趣，天上人中常受快樂，過三阿僧祇劫成佛，號曰花盛，廣度眾生，不可限量，是故笑耳。",
        "from": "T04n0200_003:0214a18_9",
        "context_with_next_sentence": true
    },
    {
        "source_sentence": "」爾時諸比丘，聞佛所說，歡喜奉行。",
        "from": "T04n0200_003:0214a19_6",
        "context_with_next_sentence": true
    },
    {
        "source_sentence": "23 女人以金輪擲佛上緣（二三）女人以金輪擲佛上緣佛在王舍城迦蘭陀竹林。",
        "from": "T04n0200_003:0214a21_10",
        "context_with_next_sentence": true
    },
    {
        "source_sentence": "時彼國中，有一商主，名曰浮海，將諸商客，入大海中，採其珍寶。",
        "from": "T04n0200_003:0214a23_3",
        "context_with_next_sentence": true
    },
    {
        "source_sentence": "其婦少壯，容貌可觀，憶望其夫，晝夜愁念，速得還家，即便往詣那羅延天所，而作呪言：",
        "from": "T04n0200_003:0214a25_6",
        "context_with_next_sentence": true
    },
    {
        "source_sentence": "「天若有神，不違人願，使我夫主安隱速還，我今當作金銀瓔珞以報天恩；",
        "from": "T04n0200_003:0214a27_1",
        "context_with_next_sentence": true
    },
    {
        "source_sentence": "若不還者，我以糞屎不淨臭處毀辱天身。",
        "from": "T04n0200_003:0214a28_1",
        "context_with_next_sentence": true
    },
    {
        "source_sentence": "」作是誓已，未經幾時，果如其願，安隱還家，甚懷歡喜，即造金銀瓔珞環釧，將諸侍從往詣天祠。",
        "from": "T04n0200_003:0214b01_7",
        "context_with_next_sentence": true
    },
    {
        "source_sentence": "路值如來，將諸比丘，入王舍城。",
        "from": "T04n0200_003:0214b02_3",
        "context_with_next_sentence": true
    },
    {
        "source_sentence": "時彼女人見佛世尊，三十二相、八十種好，光明普曜，如百千日，心懷歡喜，欲以金銀瓔珞擲散佛上，其從語言：",
        "from": "T04n0200_003:0214b04_15",
        "context_with_next_sentence": true
    },
    {
        "source_sentence": "「此非那羅延天。",
        "from": "T04n0200_003:0214b05_4",
        "context_with_next_sentence": true
    },
    {
        "source_sentence": "」遮而不聽。",
        "from": "T04n0200_003:0214b05_10",
        "context_with_next_sentence": true
    },
    {
        "source_sentence": "時彼婦女不從其教，即以瓔珞，擲散佛上，於虛空中，變成寶蓋，隨佛行住。",
        "from": "T04n0200_003:0214b07_4",
        "context_with_next_sentence": true
    },
    {
        "source_sentence": "見是變已，深生信敬，五體投地，發大誓願：",
        "from": "T04n0200_003:0214b08_6",
        "context_with_next_sentence": true
    },
    {
        "source_sentence": "「我今以此散佛瓔珞善根功德，使我來世得成正覺，廣度眾生，如佛無異。",
        "from": "T04n0200_003:0214b10_1",
        "context_with_next_sentence": true
    },
    {
        "source_sentence": "」發是願已，佛即微笑，從其面門，出五色光，遶佛三匝，還從頂入。",
        "from": "T04n0200_003:0214b11_12",
        "context_with_next_sentence": true
    },
    {
        "source_sentence": "爾時阿難前白佛言：",
        "from": "T04n0200_003:0214b12_3",
        "context_with_next_sentence": true
    },
    {
        "source_sentence": "「如來尊重，不妄有笑。",
        "from": "T04n0200_003:0214b12_14",
        "context_with_next_sentence": true
    },
    {
        "source_sentence": "以何因緣，今者微笑？",
        "from": "T04n0200_003:0214b13_3",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0214b13_8",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0214b13_13",
        "context_with_next_sentence": true
    },
    {
        "source_sentence": "」佛告阿難：",
        "from": "T04n0200_003:0214b13_19",
        "context_with_next_sentence": true
    },
    {
        "source_sentence": "「汝於今者，見此婦女，以金銀瓔珞散我上不？",
        "from": "T04n0200_003:0214b14_18",
        "context_with_next_sentence": true
    },
    {
        "source_sentence": "」阿難白言：",
        "from": "T04n0200_003:0214b15_4",
        "context_with_next_sentence": true
    },
    {
        "source_sentence": "「唯然已見。",
        "from": "T04n0200_003:0214b15_10",
        "context_with_next_sentence": true
    },
    {
        "source_sentence": "」「此婦女者，於未來世，不墮惡趣，天上人中受諸快樂，過十三劫成佛，號曰金輪瓔珞，廣度眾生，不可限量，是故笑耳。",
        "from": "T04n0200_003:0214b18_7",
        "context_with_next_sentence": true
    },
    {
        "source_sentence": "」爾時諸比丘聞佛所說，歡喜奉行。",
        "from": "T04n0200_003:0214b19_4",
        "context_with_next_sentence": true
    },
    {
        "source_sentence": "24 老母善愛慳貪緣（二四）老母善愛慳貪緣佛在舍衛國祇樹給孤獨園。",
        "from": "T04n0200_003:0214b21_11",
        "context_with_next_sentence": true
    },
    {
        "source_sentence": "時彼城中波斯匿王，后宮婇女，名曰善愛，年在老邁，極大慳貪，不好惠施，却坐飲食。",
        "from": "T04n0200_003:0214b23_12",
        "context_with_next_sentence": true
    },
    {
        "source_sentence": "時大目連，欲化彼故，著衣持鉢，以神通力，從地踊出，住老母前，從其乞食，老母瞋恚不肯布施。",
        "from": "T04n0200_003:0214b25_18",
        "context_with_next_sentence": true
    },
    {
        "source_sentence": "飲食已訖，有一殘果及洗器水，臭而不噉；",
        "from": "T04n0200_003:0214b26_18",
        "context_with_next_sentence": true
    },
    {
        "source_sentence": "爾時目連即從乞索，老母瞋恚尋即將與。",
        "from": "T04n0200_003:0214b27_17",
        "context_with_next_sentence": true
    },
    {
        "source_sentence": "目連得已，踊身虛空，作十八變。",
        "from": "T04n0200_003:0214b28_14",
        "context_with_next_sentence": true
    },
    {
        "source_sentence": "時彼老母見是變已，心懷信敬，歸誠懺悔，即於其夜，便取命終，生曠野中在一樹下，食果飲水以自存活。",
        "from": "T04n0200_003:0214c02_6",
        "context_with_next_sentence": true
    },
    {
        "source_sentence": "致經數時，波斯匿王將諸群臣，遊獵射戲，馳逐群鹿，渴乏欲死，遙見彼樹，希望求水，馳奔趣向。",
        "from": "T04n0200_003:0214c04_12",
        "context_with_next_sentence": true
    },
    {
        "source_sentence": "去樹不遠，有火炎起，遮不聽近，但遙見人坐其樹下。",
        "from": "T04n0200_003:0214c05_17",
        "context_with_next_sentence": true
    },
    {
        "source_sentence": "王即遙問：",
        "from": "T04n0200_003:0214c06_4",
        "context_with_next_sentence": true
    },
    {
        "source_sentence": "「汝是何人？",
        "from": "T04n0200_003:0214c06_10",
        "context_with_next_sentence": true
    },
    {
        "source_sentence": "在此樹下。",
        "from": "T04n0200_003:0214c06_15",
        "context_with_next_sentence": true
    },
    {
        "source_sentence": "」彼即答言：",
        "from": "T04n0200_003:0214c06_21",
        "context_with_next_sentence": true
    },
    {
        "source_sentence": "「我是波斯匿王后宮婇女，年在朽邁，名曰善愛，不好惠施，命終生此，唯願大王慈哀憐愍，為我設供，請佛及僧，使我脫此弊惡之身。",
        "from": "T04n0200_003:0214c10_3",
        "context_with_next_sentence": true
    },
    {
        "source_sentence": "」王即問言：",
        "from": "T04n0200_003:0214c10_9",
        "context_with_next_sentence": true
    },
    {
        "source_sentence": "「為汝設福，可得知不？",
        "from": "T04n0200_003:0214c10_20",
        "context_with_next_sentence": true
    },
    {
        "source_sentence": "」彼人答曰：",
        "from": "T04n0200_003:0214c11_3",
        "context_with_next_sentence": true
    },
    {
        "source_sentence": "「設福必得，王自當見。",
        "from": "T04n0200_003:0214c11_14",
        "context_with_next_sentence": true
    },
    {
        "source_sentence": "」爾時波斯匿王聞是語已，勅諸兵眾：",
        "from": "T04n0200_003:0214c12_11",
        "context_with_next_sentence": true
    },
    {
        "source_sentence": "「相去百步，安置一人，令聲相承，還歸城內，為其設供，請佛及僧。",
        "from": "T04n0200_003:0214c14_4",
        "context_with_next_sentence": true
    },
    {
        "source_sentence": "若彼得福，使諸兵眾各各承聲，須臾聞我，令知虛實。",
        "from": "T04n0200_003:0214c15_9",
        "context_with_next_sentence": true
    },
    {
        "source_sentence": "」尋即為設，請佛及僧。",
        "from": "T04n0200_003:0214c15_20",
        "context_with_next_sentence": true
    },
    {
        "source_sentence": "呪願已竟，彼樹下人，百味飲食，自然在前。",
        "from": "T04n0200_003:0214c16_19",
        "context_with_next_sentence": true
    },
    {
        "source_sentence": "時波斯匿王，已知為實，即於佛前，深生信敬，佛為說法，得須陀洹果。",
        "from": "T04n0200_003:0214c18_13",
        "context_with_next_sentence": true
    },
    {
        "source_sentence": "爾時諸比丘，聞佛所說，歡喜奉行。",
        "from": "T04n0200_003:0214c19_9",
        "context_with_next_sentence": true
    },
    {
        "source_sentence": "25 含香長者請佛緣（二五）含香長者請佛緣佛在舍衛國祇樹給孤獨園。",
        "from": "T04n0200_003:0214c21_11",
        "context_with_next_sentence": true
    },
    {
        "source_sentence": "時彼城中，有一長者，名曰含香，財寶無量，不可稱計，稟性賢柔，敬信三寶。",
        "from": "T04n0200_003:0214c23_9",
        "context_with_next_sentence": true
    },
    {
        "source_sentence": "每自思惟：",
        "from": "T04n0200_003:0214c23_14",
        "context_with_next_sentence": true
    },
    {
        "source_sentence": "「我今此身，及諸財寶，虛偽非真，如水中月，如熱時炎，不可久保。",
        "from": "T04n0200_003:0214c25_6",
        "context_with_next_sentence": true
    },
    {
        "source_sentence": "」作是念已，往詣佛所，前禮佛足，却住一面，而白佛言：",
        "from": "T04n0200_003:0215a01_14",
        "context_with_next_sentence": true
    },
    {
        "source_sentence": "「我欲設供請佛及僧，唯垂聽許。",
        "from": "T04n0200_003:0215a02_10",
        "context_with_next_sentence": true
    },
    {
        "source_sentence": "」佛即然可。",
        "from": "T04n0200_003:0215a02_16",
        "context_with_next_sentence": true
    },
    {
        "source_sentence": "還歸家中，設諸餚饍，遣使白佛：",
        "from": "T04n0200_003:0215a03_11",
        "context_with_next_sentence": true
    },
    {
        "source_sentence": "「食具已辦，唯聖知時。",
        "from": "T04n0200_003:0215a04_1",
        "context_with_next_sentence": true
    },
    {
        "source_sentence": "」爾時世尊，著衣持鉢，將諸比丘，往詣其家，受其供已，心懷歡喜，取一小床，在佛前坐，渴仰聞法。",
        "from": "T04n0200_003:0215a06_7",
        "context_with_next_sentence": true
    },
    {
        "source_sentence": "佛即為其種種說法，心開意解，因發誓願：",
        "from": "T04n0200_003:0215a07_7",
        "context_with_next_sentence": true
    },
    {
        "source_sentence": "「以此供養善根功德，使我來世得成正覺，廣度眾生，如佛無異。",
        "from": "T04n0200_003:0215a08_16",
        "context_with_next_sentence": true
    },
    {
        "source_sentence": "」發是願已，佛便微笑，從其面門，出五色光，遶佛三匝，還從頂入。",
        "from": "T04n0200_003:0215a10_9",
        "context_with_next_sentence": true
    },
    {
        "source_sentence": "爾時阿難，而白佛言：",
        "from": "T04n0200_003:0215a11_1",
        "context_with_next_sentence": true
    },
    {
        "source_sentence": "「如來尊重，不妄有笑。",
        "from": "T04n0200_003:0215a11_12",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0215a11_17",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0215a12_1",
        "context_with_next_sentence": true
    },
    {
        "source_sentence": "」佛告阿難：",
        "from": "T04n0200_003:0215a12_7",
        "context_with_next_sentence": true
    },
    {
        "source_sentence": "「汝今見此含香長者設諸餚饍供養佛僧不？",
        "from": "T04n0200_003:0215a13_7",
        "context_with_next_sentence": true
    },
    {
        "source_sentence": "」阿難白佛：",
        "from": "T04n0200_003:0215a13_13",
        "context_with_next_sentence": true
    },
    {
        "source_sentence": "「唯然已見。",
        "from": "T04n0200_003:0215a14_1",
        "context_with_next_sentence": true
    },
    {
        "source_sentence": "」「此大長者，以是供養善根功德，於未來世九十劫中，不墮地獄、畜生、餓鬼，天上人中常受快樂，最後身得成辟支佛，號曰含香，廣度眾生，不可限量，是故笑耳。",
        "from": "T04n0200_003:0215a17_17",
        "context_with_next_sentence": true
    },
    {
        "source_sentence": "」爾時諸比丘聞佛所說，歡喜奉行。",
        "from": "T04n0200_003:0215a18_13",
        "context_with_next_sentence": true
    },
    {
        "source_sentence": "26 船師渡佛僧過水緣（二六）船師渡佛僧過水緣佛在摩竭提國，將諸比丘，漸次遊行，到恒河側。",
        "from": "T04n0200_003:0215a21_2",
        "context_with_next_sentence": true
    },
    {
        "source_sentence": "時有船師，住在河邊。",
        "from": "T04n0200_003:0215a21_12",
        "context_with_next_sentence": true
    },
    {
        "source_sentence": "佛告船師：",
        "from": "T04n0200_003:0215a21_17",
        "context_with_next_sentence": true
    },
    {
        "source_sentence": "「汝今為我渡諸眾僧。",
        "from": "T04n0200_003:0215a22_6",
        "context_with_next_sentence": true
    },
    {
        "source_sentence": "」船師答曰：",
        "from": "T04n0200_003:0215a22_12",
        "context_with_next_sentence": true
    },
    {
        "source_sentence": "「與我價直，然後當渡。",
        "from": "T04n0200_003:0215a23_2",
        "context_with_next_sentence": true
    },
    {
        "source_sentence": "」佛告船匠：",
        "from": "T04n0200_003:0215a23_8",
        "context_with_next_sentence": true
    },
    {
        "source_sentence": "「我亦船師，於三界中，互相濟度，出生死海，不亦快乎？",
        "from": "T04n0200_003:0215a24_12",
        "context_with_next_sentence": true
    },
    {
        "source_sentence": "如鴦掘摩羅，瞋恚熾盛，殺害人民，我亦度彼出生死海。",
        "from": "T04n0200_003:0215a25_18",
        "context_with_next_sentence": true
    },
    {
        "source_sentence": "如摩那答陀，極大憍慢，卑下他人，我亦度彼出生死海。",
        "from": "T04n0200_003:0215a27_5",
        "context_with_next_sentence": true
    },
    {
        "source_sentence": "如憂留頻螺迦葉，愚癡偏多，無有智慧，我亦度彼出生死海。",
        "from": "T04n0200_003:0215a28_13",
        "context_with_next_sentence": true
    },
    {
        "source_sentence": "如是等比，無量眾生，我亦皆度出生死海，盡不索直。",
        "from": "T04n0200_003:0215a29_18",
        "context_with_next_sentence": true
    },
    {
        "source_sentence": "汝今何故，特從我索，然後渡人？",
        "from": "T04n0200_003:0215b01_14",
        "context_with_next_sentence": true
    },
    {
        "source_sentence": "」爾時世尊，如是種種與其說法，心遂堅固，而不肯渡。",
        "from": "T04n0200_003:0215b02_18",
        "context_with_next_sentence": true
    },
    {
        "source_sentence": "時河下流，復有船師，聞佛所說，心懷歡喜，便前白言：",
        "from": "T04n0200_003:0215b04_4",
        "context_with_next_sentence": true
    },
    {
        "source_sentence": "「我今為佛渡諸眾僧。",
        "from": "T04n0200_003:0215b04_14",
        "context_with_next_sentence": true
    },
    {
        "source_sentence": "」佛即然可。",
        "from": "T04n0200_003:0215b04_20",
        "context_with_next_sentence": true
    },
    {
        "source_sentence": "莊嚴船舫，喚僧乘船。",
        "from": "T04n0200_003:0215b05_9",
        "context_with_next_sentence": true
    },
    {
        "source_sentence": "時諸比丘，或在虛空，或在中流，或在彼岸。",
        "from": "T04n0200_003:0215b06_9",
        "context_with_next_sentence": true
    },
    {
        "source_sentence": "時諸船師，見佛及僧現如是等種種神變，甚懷信敬，歎未曾有，敬禮佛僧，佛即為其種種說法，心開意解，得須陀洹果。",
        "from": "T04n0200_003:0215b09_5",
        "context_with_next_sentence": true
    },
    {
        "source_sentence": "時前船師索價直者，見後船師渡佛僧竟，復見神變，深生慚愧，即便以身五體投地，歸誠向佛，至心懺悔，請佛及僧。",
        "from": "T04n0200_003:0215b12_4",
        "context_with_next_sentence": true
    },
    {
        "source_sentence": "佛即然可。",
        "from": "T04n0200_003:0215b12_9",
        "context_with_next_sentence": true
    },
    {
        "source_sentence": "還歸家中，設諸餚饍百味飲食，手自斟酌，供佛僧已，取一小床在佛前坐，渴仰聞法。",
        "from": "T04n0200_003:0215b14_9",
        "context_with_next_sentence": true
    },
    {
        "source_sentence": "佛即為其種種說法，心開意解，因發誓願：",
        "from": "T04n0200_003:0215b15_9",
        "context_with_next_sentence": true
    },
    {
        "source_sentence": "「以此供養善根功德，使我來世得成正覺，廣度眾生，如佛無異。",
        "from": "T04n0200_003:0215b17_1",
        "context_with_next_sentence": true
    },
    {
        "source_sentence": "」發是願已，佛便微笑，從其面門，出五色光，遶佛三匝，還從頂入。",
        "from": "T04n0200_003:0215b18_11",
        "context_with_next_sentence": true
    },
    {
        "source_sentence": "爾時阿難，而白佛言：",
        "from": "T04n0200_003:0215b19_1",
        "context_with_next_sentence": true
    },
    {
        "source_sentence": "「如來尊重，不妄有笑。",
        "from": "T04n0200_003:0215b19_12",
        "context_with_next_sentence": true
    },
    {
        "source_sentence": "以何因緣，今者微笑？",
        "from": "T04n0200_003:0215b20_2",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0215b20_7",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0215b20_12",
        "context_with_next_sentence": true
    },
    {
        "source_sentence": "」佛告阿難：",
        "from": "T04n0200_003:0215b20_18",
        "context_with_next_sentence": true
    },
    {
        "source_sentence": "「汝今見是船師慚愧自責設供懺悔不？",
        "from": "T04n0200_003:0215b21_13",
        "context_with_next_sentence": true
    },
    {
        "source_sentence": "」阿難白言：",
        "from": "T04n0200_003:0215b22_1",
        "context_with_next_sentence": true
    },
    {
        "source_sentence": "「唯然已見。",
        "from": "T04n0200_003:0215b22_7",
        "context_with_next_sentence": true
    },
    {
        "source_sentence": "」「彼船師者，以是懺悔設供功德，於未來世，經十三劫，不墮地獄、畜生、餓鬼，天上人中常受快樂，受最後身，得成辟支佛，號曰度生死海，廣度眾生，不可限量，是故笑耳。",
        "from": "T04n0200_003:0215b26_8",
        "context_with_next_sentence": true
    },
    {
        "source_sentence": "」爾時諸比丘，聞佛所說，歡喜奉行。",
        "from": "T04n0200_003:0215b27_6",
        "context_with_next_sentence": true
    },
    {
        "source_sentence": "27 婢使以栴檀香塗佛足緣（二七）婢使以栴檀香塗佛足緣佛在王舍城迦蘭陀竹林。",
        "from": "T04n0200_003:0215b29_10",
        "context_with_next_sentence": true
    },
    {
        "source_sentence": "時彼城中，有大長者，有一婢使，稟性賢善，敬信三寶。",
        "from": "T04n0200_003:0215c01_17",
        "context_with_next_sentence": true
    },
    {
        "source_sentence": "每於一時，為其大家，磨栴檀香，暫出門外。",
        "from": "T04n0200_003:0215c02_18",
        "context_with_next_sentence": true
    },
    {
        "source_sentence": "見佛世尊，著衣持鉢，將諸比丘，入城乞食，心懷喜悅，尋還入內，取少栴檀，塗佛足上；",
        "from": "T04n0200_003:0215c05_1",
        "context_with_next_sentence": true
    },
    {
        "source_sentence": "佛以神力，令此香雲靉靆垂布遍王舍城。",
        "from": "T04n0200_003:0215c06_2",
        "context_with_next_sentence": true
    },
    {
        "source_sentence": "時彼女人，見是變已，倍生信敬，即便以身五體投地，因發誓願：",
        "from": "T04n0200_003:0215c07_11",
        "context_with_next_sentence": true
    },
    {
        "source_sentence": "「以此香氣供養功德，使我來世永離貧窮下賤之身，早成正覺，廣度眾生，如佛無異。",
        "from": "T04n0200_003:0215c09_12",
        "context_with_next_sentence": true
    },
    {
        "source_sentence": "」發是願已，佛便微笑，從其面門，出五色光，遶佛三匝，還從頂入。",
        "from": "T04n0200_003:0215c11_3",
        "context_with_next_sentence": true
    },
    {
        "source_sentence": "爾時阿難，而白佛言：",
        "from": "T04n0200_003:0215c11_13",
        "context_with_next_sentence": true
    },
    {
        "source_sentence": "「如來尊重不妄有笑。",
        "from": "T04n0200_003:0215c12_4",
        "context_with_next_sentence": true
    },
    {
        "source_sentence": "以何因緣，今者微笑？",
        "from": "T04n0200_003:0215c12_14",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0215c13_1",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0215c13_6",
        "context_with_next_sentence": true
    },
    {
        "source_sentence": "」佛告阿難：",
        "from": "T04n0200_003:0215c13_12",
        "context_with_next_sentence": true
    },
    {
        "source_sentence": "「汝今見是長者婢使以栴檀香塗我足不？",
        "from": "T04n0200_003:0215c14_9",
        "context_with_next_sentence": true
    },
    {
        "source_sentence": "」阿難白言：",
        "from": "T04n0200_003:0215c14_15",
        "context_with_next_sentence": true
    },
    {
        "source_sentence": "「唯然已見。",
        "from": "T04n0200_003:0215c15_1",
        "context_with_next_sentence": true
    },
    {
        "source_sentence": "」「此長者婢，以栴檀香塗我足上善根功德，於未來世九十劫中，身體香潔，不墮地獄、畜生、餓鬼，天上人中常受快樂，受最後身，得成辟支佛，號栴檀香，廣度眾生，不可限量，是故笑耳。",
        "from": "T04n0200_003:0215c19_9",
        "context_with_next_sentence": true
    },
    {
        "source_sentence": "」爾時諸比丘，聞佛所說，歡喜奉行。",
        "from": "T04n0200_003:0215c20_7",
        "context_with_next_sentence": true
    },
    {
        "source_sentence": "28 貧人拔提施佛燋木緣（二八）貧人拔提施佛燋木緣佛在舍衛國祇樹給孤獨園。",
        "from": "T04n0200_003:0215c22_11",
        "context_with_next_sentence": true
    },
    {
        "source_sentence": "時彼城中，有一貧人，名曰拔提，為他守園，用自存活。",
        "from": "T04n0200_003:0215c23_18",
        "context_with_next_sentence": true
    },
    {
        "source_sentence": "每於一日，擔一燋木，入城欲賣。",
        "from": "T04n0200_003:0216a01_13",
        "context_with_next_sentence": true
    },
    {
        "source_sentence": "值城門中，見一化人，語貧人言：",
        "from": "T04n0200_003:0216a02_9",
        "context_with_next_sentence": true
    },
    {
        "source_sentence": "「汝今若能持此燋木，用與我者，我當施汝百味飲食。",
        "from": "T04n0200_003:0216a03_15",
        "context_with_next_sentence": true
    },
    {
        "source_sentence": "」時彼貧人，聞化人語，心懷歡喜，即便以木，授與化人。",
        "from": "T04n0200_003:0216a05_1",
        "context_with_next_sentence": true
    },
    {
        "source_sentence": "化人答曰：",
        "from": "T04n0200_003:0216a05_6",
        "context_with_next_sentence": true
    },
    {
        "source_sentence": "「汝今持木，隨我從來，共詣祇桓，當與汝食。",
        "from": "T04n0200_003:0216a06_7",
        "context_with_next_sentence": true
    },
    {
        "source_sentence": "」時彼貧人，即相隨逐到祇桓中，見佛世尊，三十二相、八十種好，光明普曜，如百千日，心懷歡喜，前禮佛足，即以燋木，奉施世尊。",
        "from": "T04n0200_003:0216a09_8",
        "context_with_next_sentence": true
    },
    {
        "source_sentence": "世尊受已，插著地中，佛以神力，令此燋木，須臾之間，枝條生長，花果茂盛，團圓可愛，如尼拘陀樹。",
        "from": "T04n0200_003:0216a11_15",
        "context_with_next_sentence": true
    },
    {
        "source_sentence": "世尊在下，結跏趺坐，為諸人天百千萬眾，演說妙法。",
        "from": "T04n0200_003:0216a13_1",
        "context_with_next_sentence": true
    },
    {
        "source_sentence": "貧人見已，心懷喜悅，即便以身五體投地，發大誓願：",
        "from": "T04n0200_003:0216a14_6",
        "context_with_next_sentence": true
    },
    {
        "source_sentence": "「以此施佛燋木功德，使我來世得成正覺，廣度眾生，如佛無異。",
        "from": "T04n0200_003:0216a15_17",
        "context_with_next_sentence": true
    },
    {
        "source_sentence": "」發是願已，佛即微笑，從其面門，出五色光，遶佛三匝，還從頂入。",
        "from": "T04n0200_003:0216a17_12",
        "context_with_next_sentence": true
    },
    {
        "source_sentence": "爾時阿難，而白佛言：",
        "from": "T04n0200_003:0216a18_3",
        "context_with_next_sentence": true
    },
    {
        "source_sentence": "「如來尊重，不妄有笑。",
        "from": "T04n0200_003:0216a18_14",
        "context_with_next_sentence": true
    },
    {
        "source_sentence": "以何因緣，今者微笑？",
        "from": "T04n0200_003:0216a19_4",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0216a19_9",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0216a19_14",
        "context_with_next_sentence": true
    },
    {
        "source_sentence": "」佛告阿難：",
        "from": "T04n0200_003:0216a19_20",
        "context_with_next_sentence": true
    },
    {
        "source_sentence": "「汝今見是守園貧人施我燋木不？",
        "from": "T04n0200_003:0216a20_14",
        "context_with_next_sentence": true
    },
    {
        "source_sentence": "」阿難白言：",
        "from": "T04n0200_003:0216a21_1",
        "context_with_next_sentence": true
    },
    {
        "source_sentence": "「唯然已見。",
        "from": "T04n0200_003:0216a21_7",
        "context_with_next_sentence": true
    },
    {
        "source_sentence": "」「彼貧人者，以信敬心施我燋木善根功德，於未來世，經十三劫，不墮地獄、畜生、餓鬼，天上人中常受快樂，最後身得成辟支佛，號曰離垢，廣度眾生，不可限量，是故笑耳。",
        "from": "T04n0200_003:0216a25_7",
        "context_with_next_sentence": true
    },
    {
        "source_sentence": "」爾時諸比丘，聞佛所說，歡喜奉行。",
        "from": "T04n0200_003:0216a26_4",
        "context_with_next_sentence": true
    },
    {
        "source_sentence": "29 作樂供養成辟支佛緣（二九）作樂供養成辟支佛緣佛在舍衛國祇樹給孤獨園。",
        "from": "T04n0200_003:0216a28_11",
        "context_with_next_sentence": true
    },
    {
        "source_sentence": "時彼國中豪貴長者，各自莊嚴，著好服飾瓔珞環釧，齎持香花，作倡伎樂，皆共相將，欲出城外遊戲自樂。",
        "from": "T04n0200_003:0216b02_3",
        "context_with_next_sentence": true
    },
    {
        "source_sentence": "到城門中，值佛世尊將諸比丘，著衣持鉢入城乞食。",
        "from": "T04n0200_003:0216b03_7",
        "context_with_next_sentence": true
    },
    {
        "source_sentence": "時彼諸人，見佛如來，圓光晃昱，三十二相、八十種好，光明暉曜，如百千日，各懷歡喜，前禮佛足，作倡伎樂，供養佛僧，各以所捉種種雜花，而散佛上，於虛空中，變成花蓋。",
        "from": "T04n0200_003:0216b07_12",
        "context_with_next_sentence": true
    },
    {
        "source_sentence": "佛以神力，遍覆舍衛。",
        "from": "T04n0200_003:0216b08_2",
        "context_with_next_sentence": true
    },
    {
        "source_sentence": "時諸人等，見是變已，歎未曾有，即便以身各各五體投地，因發誓願：",
        "from": "T04n0200_003:0216b09_13",
        "context_with_next_sentence": true
    },
    {
        "source_sentence": "「以此作倡伎樂善根功德，使我來世得成正覺，廣度眾生，如佛無異。",
        "from": "T04n0200_003:0216b11_8",
        "context_with_next_sentence": true
    },
    {
        "source_sentence": "」發是願已，佛即微笑，從其面門，出五色光，遶佛三匝，還從頂入。",
        "from": "T04n0200_003:0216b13_1",
        "context_with_next_sentence": true
    },
    {
        "source_sentence": "爾時阿難，而白佛言：",
        "from": "T04n0200_003:0216b13_11",
        "context_with_next_sentence": true
    },
    {
        "source_sentence": "「如來尊重，不妄有笑。",
        "from": "T04n0200_003:0216b14_2",
        "context_with_next_sentence": true
    },
    {
        "source_sentence": "以何因緣，今者微笑？",
        "from": "T04n0200_003:0216b14_12",
        "context_with_next_sentence": true
    },
    {
        "source_sentence": "唯願世尊！",
        "from": "T04n0200_003:0216b14_17",
        "context_with_next_sentence": true
    },
    {
        "source_sentence": "敷演解說。",
        "from": "T04n0200_003:0216b15_2",
        "context_with_next_sentence": true
    },
    {
        "source_sentence": "」佛告阿難：",
        "from": "T04n0200_003:0216b15_8",
        "context_with_next_sentence": true
    },
    {
        "source_sentence": "「汝今見此諸人等不？",
        "from": "T04n0200_003:0216b15_18",
        "context_with_next_sentence": true
    },
    {
        "source_sentence": "」阿難白言：",
        "from": "T04n0200_003:0216b16_2",
        "context_with_next_sentence": true
    },
    {
        "source_sentence": "「唯然已見。",
        "from": "T04n0200_003:0216b16_8",
        "context_with_next_sentence": true
    },
    {
        "source_sentence": "」「此諸人等，以其作樂散花供養善根功德，於未來世，一百劫中，不墮地獄、畜生、餓鬼，天上人中常受快樂，最後身得成辟支佛，皆同一號，名曰妙聲，廣度眾生，不可限量，是故笑耳。",
        "from": "T04n0200_003:0216b20_13",
        "context_with_next_sentence": true
    },
    {
        "source_sentence": "」爾時諸比丘聞佛所說，歡喜奉行。",
        "from": "T04n0200_003:0216b21_10",
        "context_with_next_sentence": true
    },
    {
        "source_sentence": "30 劫賊惡奴緣（三〇）劫賊惡奴緣佛在舍衛國祇樹給孤獨園。",
        "from": "T04n0200_003:0216b23_11",
        "context_with_next_sentence": true
    },
    {
        "source_sentence": "時彼城中，有一愚人，名曰惡奴，心常好樂處處藏竄劫奪人物，用自存活。",
        "from": "T04n0200_003:0216b25_7",
        "context_with_next_sentence": true
    },
    {
        "source_sentence": "時有比丘，在於塚間，坐禪行道，食時欲至，著衣持鉢入城乞食。",
        "from": "T04n0200_003:0216b26_16",
        "context_with_next_sentence": true
    },
    {
        "source_sentence": "時有長者，見彼比丘威儀庠序，心生信敬，即入舍內，取一張㲲，施彼比丘。",
        "from": "T04n0200_003:0216b28_12",
        "context_with_next_sentence": true
    },
    {
        "source_sentence": "還詣塚間，值彼賊人，見是比丘持㲲來至，便從索取，比丘即與。",
        "from": "T04n0200_003:0216c01_3",
        "context_with_next_sentence": true
    },
    {
        "source_sentence": "明日更來，復從索氈，次復持與。",
        "from": "T04n0200_003:0216c01_18",
        "context_with_next_sentence": true
    },
    {
        "source_sentence": "於第三日，比丘乞食，來至房內，復從索鉢。",
        "from": "T04n0200_003:0216c02_18",
        "context_with_next_sentence": true
    },
    {
        "source_sentence": "時彼比丘作是念言：",
        "from": "T04n0200_003:0216c03_7",
        "context_with_next_sentence": true
    },
    {
        "source_sentence": "「唯此一鉢，當用乞食救濟性命，彼賊復索無有厭足，今當設計授三自歸，治彼賊人令使不來。",
        "from": "T04n0200_003:0216c05_12",
        "context_with_next_sentence": true
    },
    {
        "source_sentence": "」作是念已，即語賊言：",
        "from": "T04n0200_003:0216c06_4",
        "context_with_next_sentence": true
    },
    {
        "source_sentence": "「待我須臾，止息小停，當與汝鉢。",
        "from": "T04n0200_003:0216c07_1",
        "context_with_next_sentence": true
    },
    {
        "source_sentence": "」賊聞是語，即便坐待。",
        "from": "T04n0200_003:0216c07_12",
        "context_with_next_sentence": true
    },
    {
        "source_sentence": "比丘取繩，張施羂索，安置向內，語彼賊言：",
        "from": "T04n0200_003:0216c08_11",
        "context_with_next_sentence": true
    },
    {
        "source_sentence": "「我今疲極不能故起，汝自申手，內著向中，我授汝鉢。",
        "from": "T04n0200_003:0216c09_16",
        "context_with_next_sentence": true
    },
    {
        "source_sentence": "」賊聞是語，尋即申手內著向中，比丘挽索羂其手得，繫著床脚。",
        "from": "T04n0200_003:0216c11_6",
        "context_with_next_sentence": true
    },
    {
        "source_sentence": "比丘出外，捉杖考打，唱言：",
        "from": "T04n0200_003:0216c11_19",
        "context_with_next_sentence": true
    },
    {
        "source_sentence": "「一下當歸依佛。",
        "from": "T04n0200_003:0216c12_7",
        "context_with_next_sentence": true
    },
    {
        "source_sentence": "」痛不可言，良久乃穌。",
        "from": "T04n0200_003:0216c12_18",
        "context_with_next_sentence": true
    },
    {
        "source_sentence": "種種呵責，復更考打，「第二下者當歸依法。",
        "from": "T04n0200_003:0216c13_18",
        "context_with_next_sentence": true
    },
    {
        "source_sentence": "」倍復疼痛，垂欲命終，良久乃穌。",
        "from": "T04n0200_003:0216c14_13",
        "context_with_next_sentence": true
    },
    {
        "source_sentence": "轉更呵責，「第三下者當歸依僧。",
        "from": "T04n0200_003:0216c15_9",
        "context_with_next_sentence": true
    },
    {
        "source_sentence": "」賊作念言：",
        "from": "T04n0200_003:0216c15_15",
        "context_with_next_sentence": true
    },
    {
        "source_sentence": "「今者考我，徹於心骨，痛不可言，若不伏首，授我四歸，必定交死。",
        "from": "T04n0200_003:0216c17_7",
        "context_with_next_sentence": true
    },
    {
        "source_sentence": "」作是念已，即便引伏。",
        "from": "T04n0200_003:0216c17_18",
        "context_with_next_sentence": true
    },
    {
        "source_sentence": "比丘解放，走詣佛所，高聲唱言：",
        "from": "T04n0200_003:0216c18_12",
        "context_with_next_sentence": true
    },
    {
        "source_sentence": "「今者世尊，實大慈悲，勅諸比丘，授我三歸，脫不得死，若受四歸，必死無疑，無所歸仰。",
        "from": "T04n0200_003:0216c20_13",
        "context_with_next_sentence": true
    },
    {
        "source_sentence": "」爾時世尊，知彼賊人心以調伏，即為說法，心開意解，得須陀洹果，求索出家。",
        "from": "T04n0200_003:0216c22_12",
        "context_with_next_sentence": true
    },
    {
        "source_sentence": "佛即告言：",
        "from": "T04n0200_003:0216c22_17",
        "context_with_next_sentence": true
    },
    {
        "source_sentence": "「善來比丘！",
        "from": "T04n0200_003:0216c23_2",
        "context_with_next_sentence": true
    },
    {
        "source_sentence": "」鬚髮自落，法服著身，便成沙門，精懃修習，得阿羅漢果，三明六通，具八解脫，諸天世人，所見敬仰。",
        "from": "T04n0200_003:0216c25_8",
        "context_with_next_sentence": true
    },
    {
        "source_sentence": "爾時諸比丘聞佛所說，歡喜奉行。",
        "from": "T04n0200_003:0216c26_6",
        "context_with_next_sentence": true
    },
    {
        "source_sentence": "撰集百緣經卷第三",
        "from": "T04n0200_003:0216c27_100",
        "context_with_next_sentence": false
    }
]