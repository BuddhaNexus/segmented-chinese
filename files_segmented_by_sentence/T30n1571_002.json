[
    {
        "source_sentence": "大乘廣百論釋論卷第二",
        "from": "T30n1571_002:0192a05_0",
        "context_with_next_sentence": true
    },
    {
        "source_sentence": "聖天菩薩本　護法菩薩釋",
        "from": "T30n1571_002:0192a07_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T30n1571_002:0192a08_0",
        "context_with_next_sentence": true
    },
    {
        "source_sentence": "2破常品第一之餘復次有執涅槃實有常樂，如契經說：",
        "from": "T30n1571_002:0192a10_15",
        "context_with_next_sentence": true
    },
    {
        "source_sentence": "「苾芻當知，有涅槃界，無生無滅、無相無為、究竟安樂。",
        "from": "T30n1571_002:0192a11_21",
        "context_with_next_sentence": true
    },
    {
        "source_sentence": "」此亦依前理教應破。",
        "from": "T30n1571_002:0192a12_8",
        "context_with_next_sentence": true
    },
    {
        "source_sentence": "又說頌曰：",
        "from": "T30n1571_002:0192a12_13",
        "context_with_next_sentence": true
    },
    {
        "source_sentence": "「離縛所縛因，　　更無真解脫，",
        "from": "T30n1571_002:0192a13_0",
        "context_with_next_sentence": true
    },
    {
        "source_sentence": "生成用闕故；",
        "from": "T30n1571_002:0192a14_5",
        "context_with_next_sentence": true
    },
    {
        "source_sentence": "　　設有亦名無。",
        "from": "T30n1571_002:0192a14_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0192a15_2",
        "context_with_next_sentence": true
    },
    {
        "source_sentence": "前已具說諸有句義越現量境，於諍論時必以生果比量安立非涅槃界能有所生。",
        "from": "T30n1571_002:0192a16_17",
        "context_with_next_sentence": true
    },
    {
        "source_sentence": "云何比知實有常樂？",
        "from": "T30n1571_002:0192a17_8",
        "context_with_next_sentence": true
    },
    {
        "source_sentence": "若許能生，則違自論。",
        "from": "T30n1571_002:0192a17_18",
        "context_with_next_sentence": true
    },
    {
        "source_sentence": "涅槃無果，違諸行故，是故涅槃體非實有。",
        "from": "T30n1571_002:0192a18_17",
        "context_with_next_sentence": true
    },
    {
        "source_sentence": "設許實有，於自依身無成勝用，何名解脫？",
        "from": "T30n1571_002:0192a19_16",
        "context_with_next_sentence": true
    },
    {
        "source_sentence": "若令己身蕭然自在永離繫縛，可名解脫。",
        "from": "T30n1571_002:0192a20_14",
        "context_with_next_sentence": true
    },
    {
        "source_sentence": "此於己身無如是用，是故設有，於身無益，何黨如是無用法為？",
        "from": "T30n1571_002:0192a22_3",
        "context_with_next_sentence": true
    },
    {
        "source_sentence": "若許有用，則同有為。",
        "from": "T30n1571_002:0192a22_13",
        "context_with_next_sentence": true
    },
    {
        "source_sentence": "既許無用，便同兔角。",
        "from": "T30n1571_002:0192a23_2",
        "context_with_next_sentence": true
    },
    {
        "source_sentence": "諸有智者定應不許有用無為、無用實有，故知涅槃體非實有。",
        "from": "T30n1571_002:0192a24_10",
        "context_with_next_sentence": true
    },
    {
        "source_sentence": "此中煩惱及隨煩惱，順生後受諸決定業，總名為縛。",
        "from": "T30n1571_002:0192a25_13",
        "context_with_next_sentence": true
    },
    {
        "source_sentence": "由此勢力令諸有情久處生死廣大牢獄受諸劇苦，不解脫故。",
        "from": "T30n1571_002:0192a27_1",
        "context_with_next_sentence": true
    },
    {
        "source_sentence": "諸縛所招五取蘊果，總名所縛。",
        "from": "T30n1571_002:0192a27_15",
        "context_with_next_sentence": true
    },
    {
        "source_sentence": "所生苦果繫屬集因，不自在故。",
        "from": "T30n1571_002:0192a28_9",
        "context_with_next_sentence": true
    },
    {
        "source_sentence": "所有能除諸縛聖道總名為因，由此永斷煩惱隨眠，不引諸業不招後苦，證得離繫解脫果故。",
        "from": "T30n1571_002:0192b01_11",
        "context_with_next_sentence": true
    },
    {
        "source_sentence": "此解脫果，非離能縛所縛及因別有實體，謂從能縛得解脫時，非能縛外別證解脫。",
        "from": "T30n1571_002:0192b03_8",
        "context_with_next_sentence": true
    },
    {
        "source_sentence": "如實證見分位別故，即彼不生，名為解脫。",
        "from": "T30n1571_002:0192b04_8",
        "context_with_next_sentence": true
    },
    {
        "source_sentence": "所縛亦爾，離煩惱縛蕭然自在分位差別，名為解脫，無別有法。",
        "from": "T30n1571_002:0192b05_16",
        "context_with_next_sentence": true
    },
    {
        "source_sentence": "因亦如是，作用差別離諸煩惱，名為解脫。",
        "from": "T30n1571_002:0192b06_15",
        "context_with_next_sentence": true
    },
    {
        "source_sentence": "離聖道外無別有法，是故離此縛所縛因，無別實有涅槃解脫。",
        "from": "T30n1571_002:0192b08_3",
        "context_with_next_sentence": true
    },
    {
        "source_sentence": "復次涅槃若有，必有所依。",
        "from": "T30n1571_002:0192b09_11",
        "context_with_next_sentence": true
    },
    {
        "source_sentence": "此所依者，若蘊若我，般涅槃時俱不可得。",
        "from": "T30n1571_002:0192b10_10",
        "context_with_next_sentence": true
    },
    {
        "source_sentence": "故說頌曰：",
        "from": "T30n1571_002:0192b10_15",
        "context_with_next_sentence": true
    },
    {
        "source_sentence": "「究竟涅槃時，　　無蘊亦無我；",
        "from": "T30n1571_002:0192b11_14",
        "context_with_next_sentence": true
    },
    {
        "source_sentence": "不見涅槃者，　　依何有涅槃？",
        "from": "T30n1571_002:0192b12_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0192b13_2",
        "context_with_next_sentence": true
    },
    {
        "source_sentence": "住無餘依般涅槃位，前蘊永滅、後蘊不生，其中都無諸蘊相續。",
        "from": "T30n1571_002:0192b14_10",
        "context_with_next_sentence": true
    },
    {
        "source_sentence": "既不見有般涅槃者，依何說有真實涅槃？",
        "from": "T30n1571_002:0192b15_8",
        "context_with_next_sentence": true
    },
    {
        "source_sentence": "若於爾時亦許施設有其真實補特伽羅，便墮如來滅後定有見處過失。",
        "from": "T30n1571_002:0192b17_2",
        "context_with_next_sentence": true
    },
    {
        "source_sentence": "若於爾時不施設有補特伽羅，還同前過。",
        "from": "T30n1571_002:0192b18_1",
        "context_with_next_sentence": true
    },
    {
        "source_sentence": "般涅槃者既不可得，是故決定無實涅槃。",
        "from": "T30n1571_002:0192b18_19",
        "context_with_next_sentence": true
    },
    {
        "source_sentence": "以於世間都未曾見無貪等者有貪等故，設復計有涅槃所依，是則涅槃有所依故，應如貪等其性無常。",
        "from": "T30n1571_002:0192b21_6",
        "context_with_next_sentence": true
    },
    {
        "source_sentence": "又若涅槃體是有者，則有緣相而可了知，應如色等不出生死。",
        "from": "T30n1571_002:0192b22_14",
        "context_with_next_sentence": true
    },
    {
        "source_sentence": "如說「世尊！",
        "from": "T30n1571_002:0192b22_20",
        "context_with_next_sentence": true
    },
    {
        "source_sentence": "若求涅槃體實有者，不出生死。",
        "from": "T30n1571_002:0192b23_13",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0192b23_18",
        "context_with_next_sentence": true
    },
    {
        "source_sentence": "言涅槃者，永滅眾相離諸散動。",
        "from": "T30n1571_002:0192b24_12",
        "context_with_next_sentence": true
    },
    {
        "source_sentence": "」此經義言，一切世間散動妄見皆永離故，彼所發起所取能取相永滅故，證得涅槃。",
        "from": "T30n1571_002:0192b26_10",
        "context_with_next_sentence": true
    },
    {
        "source_sentence": "是故涅槃決定非是一切有執所依緣處。",
        "from": "T30n1571_002:0192b27_8",
        "context_with_next_sentence": true
    },
    {
        "source_sentence": "有說二句知其次第，涅槃永滅所緣眾相，永離一切能緣散動。",
        "from": "T30n1571_002:0192b28_16",
        "context_with_next_sentence": true
    },
    {
        "source_sentence": "涅槃既絕眾相散動，不可以有而取涅槃。",
        "from": "T30n1571_002:0192b29_15",
        "context_with_next_sentence": true
    },
    {
        "source_sentence": "然經說有涅槃界等，為破撥無涅槃者見。",
        "from": "T30n1571_002:0192c01_14",
        "context_with_next_sentence": true
    },
    {
        "source_sentence": "有執生死無始無終，決定無有般涅槃界，故佛說有煩惱眾苦熾火永滅般涅槃界，無生無滅無相無為究竟安樂。",
        "from": "T30n1571_002:0192c04_6",
        "context_with_next_sentence": true
    },
    {
        "source_sentence": "此立道理，顯生死火非常相續永無滅期，從眾緣生有損惱故，猶如世間山林熾火。",
        "from": "T30n1571_002:0192c06_4",
        "context_with_next_sentence": true
    },
    {
        "source_sentence": "謂生死苦雖無始來依眾緣生相續無斷，若遇善友聞法修行，無漏聖道現在前時，滅諸煩惱不起諸業，後苦不續，名曰涅槃，譬如世間薪盡火滅。",
        "from": "T30n1571_002:0192c09_10",
        "context_with_next_sentence": true
    },
    {
        "source_sentence": "然此涅槃聖道所證，究竟寂滅離諸性相，永絕一切分別戲論。",
        "from": "T30n1571_002:0192c10_17",
        "context_with_next_sentence": true
    },
    {
        "source_sentence": "所以契經種種宣說，皆為方便除妄見執。",
        "from": "T30n1571_002:0192c11_16",
        "context_with_next_sentence": true
    },
    {
        "source_sentence": "諸有智者應正覺知，勿謂涅槃是有無等。",
        "from": "T30n1571_002:0192c12_15",
        "context_with_next_sentence": true
    },
    {
        "source_sentence": "若於生死起諸分別，易作方便令其斷除。",
        "from": "T30n1571_002:0192c13_14",
        "context_with_next_sentence": true
    },
    {
        "source_sentence": "若於涅槃起諸分別，其病深固難可救療，是故不應執有無等。",
        "from": "T30n1571_002:0192c15_3",
        "context_with_next_sentence": true
    },
    {
        "source_sentence": "復次數論外道作如是言：",
        "from": "T30n1571_002:0192c16_10",
        "context_with_next_sentence": true
    },
    {
        "source_sentence": "因果散壞悕望止息，唯有思我離繫獨存，爾時名為涅槃解脫。",
        "from": "T30n1571_002:0192c17_19",
        "context_with_next_sentence": true
    },
    {
        "source_sentence": "為破彼執，故說頌曰：",
        "from": "T30n1571_002:0192c18_9",
        "context_with_next_sentence": true
    },
    {
        "source_sentence": "「我時捨諸德，　　離愛有何思？",
        "from": "T30n1571_002:0192c19_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0192c20_2",
        "context_with_next_sentence": true
    },
    {
        "source_sentence": "隨所現境分別受用，汝說名思，即執為我。",
        "from": "T30n1571_002:0192c21_1",
        "context_with_next_sentence": true
    },
    {
        "source_sentence": "此必不離根境和合，如是二事不離悕望，為滿悕望根境和合，隨所現境思即受用。",
        "from": "T30n1571_002:0192c22_17",
        "context_with_next_sentence": true
    },
    {
        "source_sentence": "般涅槃時悕望止息，因果散壞何得有思？",
        "from": "T30n1571_002:0192c23_16",
        "context_with_next_sentence": true
    },
    {
        "source_sentence": "既無有思，我亦非有，云何汝說唯有思我離繫獨存，爾時名為涅槃解脫？",
        "from": "T30n1571_002:0192c25_10",
        "context_with_next_sentence": true
    },
    {
        "source_sentence": "若汝復謂般涅槃時，雖無有思而有我在。",
        "from": "T30n1571_002:0192c26_8",
        "context_with_next_sentence": true
    },
    {
        "source_sentence": "此亦不然，故說頌曰：",
        "from": "T30n1571_002:0192c26_18",
        "context_with_next_sentence": true
    },
    {
        "source_sentence": "「若有我無思，　　便同無所有。",
        "from": "T30n1571_002:0192c27_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0192c28_2",
        "context_with_next_sentence": true
    },
    {
        "source_sentence": "汝宗計我，思為性相。",
        "from": "T30n1571_002:0192c28_12",
        "context_with_next_sentence": true
    },
    {
        "source_sentence": "般涅槃時思既非有，性相俱滅更無所有，復依何物而說有我？",
        "from": "T30n1571_002:0192c29_19",
        "context_with_next_sentence": true
    },
    {
        "source_sentence": "若謂爾時雖無思用，而有種子我體猶存，譬如眼根見色為用，有時用滅而眼體在。",
        "from": "T30n1571_002:0193a02_16",
        "context_with_next_sentence": true
    },
    {
        "source_sentence": "此亦不然。",
        "from": "T30n1571_002:0193a03_2",
        "context_with_next_sentence": true
    },
    {
        "source_sentence": "若有所依，可有是事。",
        "from": "T30n1571_002:0193a03_12",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0193a03_17",
        "context_with_next_sentence": true
    },
    {
        "source_sentence": "功能差別名為種子。",
        "from": "T30n1571_002:0193a04_5",
        "context_with_next_sentence": true
    },
    {
        "source_sentence": "如是種子必依於他，既無所依何有種子？",
        "from": "T30n1571_002:0193a05_4",
        "context_with_next_sentence": true
    },
    {
        "source_sentence": "先世諸行功能差別所引識上，能生眼識差別功能，說名為眼。",
        "from": "T30n1571_002:0193a06_12",
        "context_with_next_sentence": true
    },
    {
        "source_sentence": "如是眼根必定依止阿賴耶識及四大種。",
        "from": "T30n1571_002:0193a07_10",
        "context_with_next_sentence": true
    },
    {
        "source_sentence": "無餘依中因果散壞，悕望思慮悉皆滅盡都無所依，而計有我體是種子，理不應然。",
        "from": "T30n1571_002:0193a09_9",
        "context_with_next_sentence": true
    },
    {
        "source_sentence": "又若執我即是種子，由此發思差別作用，此我即應最勝所攝，有勝功能起諸法故。",
        "from": "T30n1571_002:0193a11_6",
        "context_with_next_sentence": true
    },
    {
        "source_sentence": "又若執我是種所依，由此為因能生思果，便失自宗思即是我，及失思我，其性懈墮，唯是受者而非作者。",
        "from": "T30n1571_002:0193a13_13",
        "context_with_next_sentence": true
    },
    {
        "source_sentence": "若所執我非即是思，汝今應說如是我相。",
        "from": "T30n1571_002:0193a14_12",
        "context_with_next_sentence": true
    },
    {
        "source_sentence": "若不說相而我成者，則應一切妄執皆成。",
        "from": "T30n1571_002:0193a15_11",
        "context_with_next_sentence": true
    },
    {
        "source_sentence": "又說頌曰：",
        "from": "T30n1571_002:0193a15_16",
        "context_with_next_sentence": true
    },
    {
        "source_sentence": "「無餘有我種，　　則定能生思；",
        "from": "T30n1571_002:0193a16_14",
        "context_with_next_sentence": true
    },
    {
        "source_sentence": "要無我無思，　　諸有乃無有。",
        "from": "T30n1571_002:0193a17_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0193a18_2",
        "context_with_next_sentence": true
    },
    {
        "source_sentence": "若無餘依般涅槃界有我種子不永拔者，則應決定生現起思，我無異故猶如前位。",
        "from": "T30n1571_002:0193a19_19",
        "context_with_next_sentence": true
    },
    {
        "source_sentence": "思若現起則有一切，何名解脫生死繫縛？",
        "from": "T30n1571_002:0193a20_17",
        "context_with_next_sentence": true
    },
    {
        "source_sentence": "若言此中雖有我種，眾具闕故思不得生。",
        "from": "T30n1571_002:0193a21_16",
        "context_with_next_sentence": true
    },
    {
        "source_sentence": "此亦不然，我無異故，應如前位眾具無闕。",
        "from": "T30n1571_002:0193a22_16",
        "context_with_next_sentence": true
    },
    {
        "source_sentence": "又汝所執我體周遍，與他眾具恒共相應，無別處故猶如己有。",
        "from": "T30n1571_002:0193a24_4",
        "context_with_next_sentence": true
    },
    {
        "source_sentence": "云何而言眾具有闕？",
        "from": "T30n1571_002:0193a24_13",
        "context_with_next_sentence": true
    },
    {
        "source_sentence": "若言眾具各屬自我，雖他眾具恒共相應，不屬己故言有闕者。",
        "from": "T30n1571_002:0193a26_2",
        "context_with_next_sentence": true
    },
    {
        "source_sentence": "此亦不然，處無別故恒共相應，何不屬已？",
        "from": "T30n1571_002:0193a27_1",
        "context_with_next_sentence": true
    },
    {
        "source_sentence": "如是所執後當廣破。",
        "from": "T30n1571_002:0193a27_10",
        "context_with_next_sentence": true
    },
    {
        "source_sentence": "若說此位究竟寂滅，本無有我今復無思，一切種子無所依故，即便永滅不生後有，如無外種芽等不生。",
        "from": "T30n1571_002:0193a29_16",
        "context_with_next_sentence": true
    },
    {
        "source_sentence": "如是即名究竟解脫，非空非有、非斷非常、非苦非樂、非我無我、非染非淨，絕諸戲論，為止邪見撥無涅槃，故說真有常樂我淨。",
        "from": "T30n1571_002:0193b03_14",
        "context_with_next_sentence": true
    },
    {
        "source_sentence": "此方便言，不應定執。",
        "from": "T30n1571_002:0193b04_4",
        "context_with_next_sentence": true
    },
    {
        "source_sentence": "既不執有亦不撥無，如是乃名正知解脫。",
        "from": "T30n1571_002:0193b05_3",
        "context_with_next_sentence": true
    },
    {
        "source_sentence": "復次勝論外道作如是言：",
        "from": "T30n1571_002:0193b06_10",
        "context_with_next_sentence": true
    },
    {
        "source_sentence": "若能永拔苦樂等本、棄捨一切，唯我獨存蕭然自在，無所為作常住安樂，名曰涅槃。",
        "from": "T30n1571_002:0193b08_9",
        "context_with_next_sentence": true
    },
    {
        "source_sentence": "如是涅槃決定應許。",
        "from": "T30n1571_002:0193b08_18",
        "context_with_next_sentence": true
    },
    {
        "source_sentence": "若唯苦滅無有我者，便為斷壞，何謂涅槃？",
        "from": "T30n1571_002:0193b09_17",
        "context_with_next_sentence": true
    },
    {
        "source_sentence": "又此涅槃離諸繫縛自在為相，智者欣樂。",
        "from": "T30n1571_002:0193b10_15",
        "context_with_next_sentence": true
    },
    {
        "source_sentence": "體若都無，何所欣樂？",
        "from": "T30n1571_002:0193b11_6",
        "context_with_next_sentence": true
    },
    {
        "source_sentence": "此有虛言而無實義，為破彼執，故次頌曰：",
        "from": "T30n1571_002:0193b12_4",
        "context_with_next_sentence": true
    },
    {
        "source_sentence": "「若離苦有我，　　則定無涅槃；",
        "from": "T30n1571_002:0193b13_14",
        "context_with_next_sentence": true
    },
    {
        "source_sentence": "是故涅槃中，　　我等皆永滅。",
        "from": "T30n1571_002:0193b14_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0193b15_2",
        "context_with_next_sentence": true
    },
    {
        "source_sentence": "汝執一切苦樂等法皆是我德，乃至未滅恒常隨逐自所依我，云何此中與我相離？",
        "from": "T30n1571_002:0193b16_18",
        "context_with_next_sentence": true
    },
    {
        "source_sentence": "我無異故，應如前位與彼相應。",
        "from": "T30n1571_002:0193b17_13",
        "context_with_next_sentence": true
    },
    {
        "source_sentence": "又此樂等無餘依中，應不永離自所依我，是我德故，猶如數等。",
        "from": "T30n1571_002:0193b19_2",
        "context_with_next_sentence": true
    },
    {
        "source_sentence": "如汝所執一德遍德，是我德故常與我合，苦等亦然，云何相離？",
        "from": "T30n1571_002:0193b20_11",
        "context_with_next_sentence": true
    },
    {
        "source_sentence": "如是此我，於無餘依般涅槃界理所逼故，亦與苦等諸德相應，是則涅槃決定無有，我恒被縛不解脫故。",
        "from": "T30n1571_002:0193b22_16",
        "context_with_next_sentence": true
    },
    {
        "source_sentence": "生死唯有眾苦聚集，因緣力故無始輪迴，無明所迷妄生我執，謂我恒為苦火焚燒，恐失我故不求解脫，設求解脫亦不能證，妄執我故眾苦熾盛。",
        "from": "T30n1571_002:0193b26_3",
        "context_with_next_sentence": true
    },
    {
        "source_sentence": "諸有智者依真善友，無倒了知如是事已，為欲息滅熾然大苦，精勤方便如救頭然，得聖慧水數數灌注，如所燒薪熾然永滅，寂靜安樂，名曰涅槃。",
        "from": "T30n1571_002:0193b29_9",
        "context_with_next_sentence": true
    },
    {
        "source_sentence": "如是生死純大苦聚熾然永滅，安樂涅槃，諸有智人誰不欣樂？",
        "from": "T30n1571_002:0193c01_17",
        "context_with_next_sentence": true
    },
    {
        "source_sentence": "誰有智者身嬰重病，恐身斷故欣樂此疾？",
        "from": "T30n1571_002:0193c02_15",
        "context_with_next_sentence": true
    },
    {
        "source_sentence": "唯有愚人能為是事。",
        "from": "T30n1571_002:0193c03_5",
        "context_with_next_sentence": true
    },
    {
        "source_sentence": "如地獄中諸有情類，雖為種種猛焰焚燒，大苦煎迫時無暫廢，而於自身深愛著者，皆是所作惡業勢力，無明妄見鬼魅所纏，未拔我見煩惱根本，令彼有情怖畏斷滅。",
        "from": "T30n1571_002:0193c07_2",
        "context_with_next_sentence": true
    },
    {
        "source_sentence": "智者觀見諸行相續，空無有我，純大苦聚永斷滅時，何所怖畏？",
        "from": "T30n1571_002:0193c08_10",
        "context_with_next_sentence": true
    },
    {
        "source_sentence": "是故若能離於我見，必定欣樂永滅涅槃，由此亦能捨於斷見。",
        "from": "T30n1571_002:0193c09_17",
        "context_with_next_sentence": true
    },
    {
        "source_sentence": "以見我斷，名為斷見，非唯苦斷名為斷見。",
        "from": "T30n1571_002:0193c10_17",
        "context_with_next_sentence": true
    },
    {
        "source_sentence": "故契經說：",
        "from": "T30n1571_002:0193c11_2",
        "context_with_next_sentence": true
    },
    {
        "source_sentence": "「見我、世間永斷壞故，名為斷見。",
        "from": "T30n1571_002:0193c11_18",
        "context_with_next_sentence": true
    },
    {
        "source_sentence": "」言世間者，顯我所事執我我所真實有體，聞彼斷時便生斷見。",
        "from": "T30n1571_002:0193c13_4",
        "context_with_next_sentence": true
    },
    {
        "source_sentence": "若無所執則無斷見。",
        "from": "T30n1571_002:0193c13_13",
        "context_with_next_sentence": true
    },
    {
        "source_sentence": "唯依所執我我所事，所起顛倒斷常兩見，無上大師立邊執見，由此妄見擊發生死，大苦熾火令其增廣逼迫無量無智有情。",
        "from": "T30n1571_002:0193c16_9",
        "context_with_next_sentence": true
    },
    {
        "source_sentence": "是故世尊稱讚永滅，離欲寂靜最勝安樂，令其可化深心欣樂。",
        "from": "T30n1571_002:0193c17_17",
        "context_with_next_sentence": true
    },
    {
        "source_sentence": "如是涅槃非無非有，妙智所證名為勝義。",
        "from": "T30n1571_002:0193c18_16",
        "context_with_next_sentence": true
    },
    {
        "source_sentence": "又諸義中最為勝故，過此更無所求義故，名為勝義。",
        "from": "T30n1571_002:0193c20_1",
        "context_with_next_sentence": true
    },
    {
        "source_sentence": "復次有作是說：",
        "from": "T30n1571_002:0193c20_8",
        "context_with_next_sentence": true
    },
    {
        "source_sentence": "常法定有，以勝義諦無生無滅真實善有，能為所緣生聖智故。",
        "from": "T30n1571_002:0193c21_15",
        "context_with_next_sentence": true
    },
    {
        "source_sentence": "此亦不然，非勝義故。",
        "from": "T30n1571_002:0193c22_6",
        "context_with_next_sentence": true
    },
    {
        "source_sentence": "若勝義諦是實有者，應如色等從眾緣生。",
        "from": "T30n1571_002:0193c23_4",
        "context_with_next_sentence": true
    },
    {
        "source_sentence": "若非緣生，應如兔角，體非實有。",
        "from": "T30n1571_002:0193c23_19",
        "context_with_next_sentence": true
    },
    {
        "source_sentence": "又無同喻，有因不成。",
        "from": "T30n1571_002:0193c24_9",
        "context_with_next_sentence": true
    },
    {
        "source_sentence": "設許因成，則非常住。",
        "from": "T30n1571_002:0193c24_19",
        "context_with_next_sentence": true
    },
    {
        "source_sentence": "又勝義諦體若是有，應如瓶等，非聖智境。",
        "from": "T30n1571_002:0193c25_17",
        "context_with_next_sentence": true
    },
    {
        "source_sentence": "若真聖智緣有為境，應如餘智，非真聖智。",
        "from": "T30n1571_002:0193c26_16",
        "context_with_next_sentence": true
    },
    {
        "source_sentence": "不斷煩惱不證涅槃勝義諦理，非空非有、非常非無常，欲於其中求少有性，定不可得。",
        "from": "T30n1571_002:0193c28_16",
        "context_with_next_sentence": true
    },
    {
        "source_sentence": "為顯此義，故次頌曰：",
        "from": "T30n1571_002:0193c29_6",
        "context_with_next_sentence": true
    },
    {
        "source_sentence": "「寧在世間求，　　非求於勝義；",
        "from": "T30n1571_002:0194a01_14",
        "context_with_next_sentence": true
    },
    {
        "source_sentence": "以世間少有，　　於勝義都無。",
        "from": "T30n1571_002:0194a02_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0194a03_2",
        "context_with_next_sentence": true
    },
    {
        "source_sentence": "世間有法略有三種：",
        "from": "T30n1571_002:0194a03_11",
        "context_with_next_sentence": true
    },
    {
        "source_sentence": "一現所知法，如色聲等；",
        "from": "T30n1571_002:0194a04_2",
        "context_with_next_sentence": true
    },
    {
        "source_sentence": "二現受用法，如瓶衣等。",
        "from": "T30n1571_002:0194a04_13",
        "context_with_next_sentence": true
    },
    {
        "source_sentence": "如是二法世共知有，不待成立。",
        "from": "T30n1571_002:0194a05_8",
        "context_with_next_sentence": true
    },
    {
        "source_sentence": "三有作用法，如眼耳等。",
        "from": "T30n1571_002:0194a05_19",
        "context_with_next_sentence": true
    },
    {
        "source_sentence": "由彼彼用，證知是有。",
        "from": "T30n1571_002:0194a06_8",
        "context_with_next_sentence": true
    },
    {
        "source_sentence": "如此三法是入世俗所了受境。",
        "from": "T30n1571_002:0194a07_2",
        "context_with_next_sentence": true
    },
    {
        "source_sentence": "世間復有三種無法，謂究竟無及隨三有前後際無。",
        "from": "T30n1571_002:0194a08_5",
        "context_with_next_sentence": true
    },
    {
        "source_sentence": "為簡此無故說少有，又簡妄見所立諸法故言少有。",
        "from": "T30n1571_002:0194a09_8",
        "context_with_next_sentence": true
    },
    {
        "source_sentence": "如是世俗三有三無，依勝義說皆非真實，以勝義諦非有非無，分別語言皆不能及。",
        "from": "T30n1571_002:0194a11_6",
        "context_with_next_sentence": true
    },
    {
        "source_sentence": "寧在世間虛偽事內欲求有性少易可得，於勝義諦真實理中欲求有性究竟難得，以此世間少分有性於彼尚無，況餘有性。",
        "from": "T30n1571_002:0194a14_4",
        "context_with_next_sentence": true
    },
    {
        "source_sentence": "若爾寧樂如是少有世間，不須如是都無勝義，以於世間雖有種種災患過失，而有少法可得受用。",
        "from": "T30n1571_002:0194a16_8",
        "context_with_next_sentence": true
    },
    {
        "source_sentence": "勝義諦中無有少法，何所受用？",
        "from": "T30n1571_002:0194a17_3",
        "context_with_next_sentence": true
    },
    {
        "source_sentence": "不爾世間勝義有苦無苦，可欣厭故，誰有智者，知水不消成重病苦更求多飲？",
        "from": "T30n1571_002:0194a18_17",
        "context_with_next_sentence": true
    },
    {
        "source_sentence": "哀哉世間愚癡顛倒，欣讚生死眾苦熾然，厭毀勝義寂靜安樂，如此癡言何煩聽受！",
        "from": "T30n1571_002:0194a20_15",
        "context_with_next_sentence": true
    },
    {
        "source_sentence": "是故智者當勤精進觀諸法空，於生死苦應除邪願，於勝義樂應修正願。",
        "from": "T30n1571_002:0194a22_8",
        "context_with_next_sentence": true
    },
    {
        "source_sentence": "如是具足三解脫門，雖復久居生死大海，而非生死過失所染，蕭然解脫利樂有情。",
        "from": "T30n1571_002:0194a24_7",
        "context_with_next_sentence": true
    },
    {
        "source_sentence": "由此善通契經句義，方便善巧證法空者，雖處猛焰而不焚燒，雖現死生而常解脫。",
        "from": "T30n1571_002:0194a26_5",
        "context_with_next_sentence": true
    },
    {
        "source_sentence": "2 破我品大乘廣百論釋論1破我品第二之一復次勝論外道作如是言：",
        "from": "T30n1571_002:0194a28_10",
        "context_with_next_sentence": true
    },
    {
        "source_sentence": "前說無餘般涅槃位無蘊無我，依誰而說有涅槃者，其理不然，我定有故。",
        "from": "T30n1571_002:0194b01_4",
        "context_with_next_sentence": true
    },
    {
        "source_sentence": "若無我者，依緣何法而起我見？",
        "from": "T30n1571_002:0194b01_18",
        "context_with_next_sentence": true
    },
    {
        "source_sentence": "我見若無，執我所見亦不得有。",
        "from": "T30n1571_002:0194b02_12",
        "context_with_next_sentence": true
    },
    {
        "source_sentence": "若異生等從無始來不起如是我我所見，應如永滅薩迦耶見，不受三界生死眾苦。",
        "from": "T30n1571_002:0194b04_10",
        "context_with_next_sentence": true
    },
    {
        "source_sentence": "又不應說緣心根身發生我見，以心根身世間說為我所有故。",
        "from": "T30n1571_002:0194b05_17",
        "context_with_next_sentence": true
    },
    {
        "source_sentence": "又我我所決定有異，所屬能屬言所詮故，如天授等所乘車等。",
        "from": "T30n1571_002:0194b07_6",
        "context_with_next_sentence": true
    },
    {
        "source_sentence": "又緣他身我見無故，若許我見緣心根身為境生者，應如天授德授等見，亦緣他身為境生起。",
        "from": "T30n1571_002:0194b09_8",
        "context_with_next_sentence": true
    },
    {
        "source_sentence": "亦不應說自他心等有差別故，我見不緣無始時來自心根等，剎那展轉前後各異，而許俱緣生我見故。",
        "from": "T30n1571_002:0194b11_15",
        "context_with_next_sentence": true
    },
    {
        "source_sentence": "又此我見不緣現在自心為境，與世現見事相違故。",
        "from": "T30n1571_002:0194b12_18",
        "context_with_next_sentence": true
    },
    {
        "source_sentence": "亦不得緣過去未來心等為境，彼無體故，如空華等不生我見。",
        "from": "T30n1571_002:0194b14_7",
        "context_with_next_sentence": true
    },
    {
        "source_sentence": "現見有我非曾當故，又於一身二心不並，故不可說緣現自心而生我見。",
        "from": "T30n1571_002:0194b16_1",
        "context_with_next_sentence": true
    },
    {
        "source_sentence": "又心念念異滅異生，若無我者，云何得有憶識習誦恩怨等事？",
        "from": "T30n1571_002:0194b17_9",
        "context_with_next_sentence": true
    },
    {
        "source_sentence": "又心根等決定不為我見所緣，男女等相此中無故，如瓶盆等。",
        "from": "T30n1571_002:0194b18_18",
        "context_with_next_sentence": true
    },
    {
        "source_sentence": "是故決定有真實我，由此為緣發生我見，因斯謂我是大丈夫。",
        "from": "T30n1571_002:0194b20_6",
        "context_with_next_sentence": true
    },
    {
        "source_sentence": "如是所說，雖有虛言而無實義。",
        "from": "T30n1571_002:0194b21_13",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0194b21_18",
        "context_with_next_sentence": true
    },
    {
        "source_sentence": "我若是有，應如色等從緣而生，生定歸滅則非常住。",
        "from": "T30n1571_002:0194b23_2",
        "context_with_next_sentence": true
    },
    {
        "source_sentence": "若非緣生，應如兔角無勝體用，何名為我？",
        "from": "T30n1571_002:0194b24_1",
        "context_with_next_sentence": true
    },
    {
        "source_sentence": "又雖立我是有是常，而竟不能立因立喻，非無因喻所立得成。",
        "from": "T30n1571_002:0194b25_8",
        "context_with_next_sentence": true
    },
    {
        "source_sentence": "若唯立宗則得成者，一切所立皆應得成。",
        "from": "T30n1571_002:0194b26_7",
        "context_with_next_sentence": true
    },
    {
        "source_sentence": "設復方便矯立因喻，即所立我其體非常，一切有因皆非常故。",
        "from": "T30n1571_002:0194b27_15",
        "context_with_next_sentence": true
    },
    {
        "source_sentence": "又所立我定非實有，常住我性是所知故、是所說故，如瓶盆等。",
        "from": "T30n1571_002:0194b29_4",
        "context_with_next_sentence": true
    },
    {
        "source_sentence": "又所立我若是實有，應非顛倒我見所緣。",
        "from": "T30n1571_002:0194c01_3",
        "context_with_next_sentence": true
    },
    {
        "source_sentence": "若稱實見是顛倒者，一切聖智皆應顛倒。",
        "from": "T30n1571_002:0194c02_2",
        "context_with_next_sentence": true
    },
    {
        "source_sentence": "一切聖智稱境而見既非顛倒，我見亦爾應非顛倒。",
        "from": "T30n1571_002:0194c03_5",
        "context_with_next_sentence": true
    },
    {
        "source_sentence": "若爾我見應如聖智，非無始來生死根本。",
        "from": "T30n1571_002:0194c04_4",
        "context_with_next_sentence": true
    },
    {
        "source_sentence": "若此我見稱實而知，而無始來引生死者，聖智亦應引諸生死，則應究竟不得涅槃。",
        "from": "T30n1571_002:0194c06_2",
        "context_with_next_sentence": true
    },
    {
        "source_sentence": "是故異生愚癡顛倒，於五取蘊無我法中妄執有我，因執我所。",
        "from": "T30n1571_002:0194c07_10",
        "context_with_next_sentence": true
    },
    {
        "source_sentence": "由此妄執我我所見，不稱實境成顛倒故，能引三界生死眾苦。",
        "from": "T30n1571_002:0194c08_17",
        "context_with_next_sentence": true
    },
    {
        "source_sentence": "若於無我五取蘊中起聖智見，通達無我及無我所，永斷生死證得涅槃，是故定應信受無我。",
        "from": "T30n1571_002:0194c11_1",
        "context_with_next_sentence": true
    },
    {
        "source_sentence": "又汝所言，以心根身世間說為我所有故，不應緣彼生我見者，我亦不應是我見境，世間亦說我所有我有如是相，是故不應以世間說為我所故非我見境。",
        "from": "T30n1571_002:0194c14_10",
        "context_with_next_sentence": true
    },
    {
        "source_sentence": "我我所事相望不定，或有別物、或無別物。",
        "from": "T30n1571_002:0194c15_11",
        "context_with_next_sentence": true
    },
    {
        "source_sentence": "又汝所言，所屬能屬言所詮故，如天授等，我與我所定有異者，此因不定。",
        "from": "T30n1571_002:0194c17_4",
        "context_with_next_sentence": true
    },
    {
        "source_sentence": "世間亦說，如是飲食所有香味特異於常，豈離香味別有飲食？",
        "from": "T30n1571_002:0194c18_12",
        "context_with_next_sentence": true
    },
    {
        "source_sentence": "我我所見雖俱緣蘊，而或別執一蘊為我、餘蘊為所，或復總執內蘊為我、外蘊為所，故所立宗有相符過。",
        "from": "T30n1571_002:0194c20_19",
        "context_with_next_sentence": true
    },
    {
        "source_sentence": "又汝所言，以緣他身我見無故，心等非是我見境者，我亦應非我見所緣，由於他我我見無故。",
        "from": "T30n1571_002:0194c23_2",
        "context_with_next_sentence": true
    },
    {
        "source_sentence": "若緣他我不起我見，而緣自我生我見者，雖緣他身不起我見，何妨我見緣自心等？",
        "from": "T30n1571_002:0194c25_1",
        "context_with_next_sentence": true
    },
    {
        "source_sentence": "無智有情不了平等空無我理，唯於諸行無始數習我我所見，於自於他諸蘊相續，執自為我、異我為他，其中都無我之實性。",
        "from": "T30n1571_002:0194c27_17",
        "context_with_next_sentence": true
    },
    {
        "source_sentence": "又汝所言，亦不應說自他心等有差別故，我見不緣無始時來自心根等，剎那展轉前後各異，而許俱緣生我見者，此亦不然。",
        "from": "T30n1571_002:0195a01_13",
        "context_with_next_sentence": true
    },
    {
        "source_sentence": "自身前後因果相續，自望於他因果斷故。",
        "from": "T30n1571_002:0195a02_12",
        "context_with_next_sentence": true
    },
    {
        "source_sentence": "如汝所執，我體是一，前後無異，他我相別。",
        "from": "T30n1571_002:0195a03_12",
        "context_with_next_sentence": true
    },
    {
        "source_sentence": "我見自緣己身中我，力用斯盡不緣他我。",
        "from": "T30n1571_002:0195a04_10",
        "context_with_next_sentence": true
    },
    {
        "source_sentence": "我亦如是，自身前後雖念念別，而無始來因果不斷。",
        "from": "T30n1571_002:0195a05_13",
        "context_with_next_sentence": true
    },
    {
        "source_sentence": "如燈河等相續假一，無智有情謂為一我而生我見；",
        "from": "T30n1571_002:0195a06_16",
        "context_with_next_sentence": true
    },
    {
        "source_sentence": "他身於自因果斷故，我見不緣。",
        "from": "T30n1571_002:0195a07_11",
        "context_with_next_sentence": true
    },
    {
        "source_sentence": "又汝計我，自他相似皆遍皆常，無所繫屬，我見何緣？",
        "from": "T30n1571_002:0195a08_16",
        "context_with_next_sentence": true
    },
    {
        "source_sentence": "緣此非彼。",
        "from": "T30n1571_002:0195a09_1",
        "context_with_next_sentence": true
    },
    {
        "source_sentence": "若汝計我有所繫屬，或有所生此彼差別，應如色等其性無常，是故當知有為因果相續各異，故令我見如是差別。",
        "from": "T30n1571_002:0195a11_12",
        "context_with_next_sentence": true
    },
    {
        "source_sentence": "又汝所說，我見不緣現在自心為境等難，皆不應理。",
        "from": "T30n1571_002:0195a12_15",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0195a13_1",
        "context_with_next_sentence": true
    },
    {
        "source_sentence": "緣自身中前後因果相續假一生我見故，無緣現在自心等過。",
        "from": "T30n1571_002:0195a14_8",
        "context_with_next_sentence": true
    },
    {
        "source_sentence": "又一身中有多心品，因果相屬名一有情。",
        "from": "T30n1571_002:0195a15_7",
        "context_with_next_sentence": true
    },
    {
        "source_sentence": "異心品中發起我見，緣異心品計我何失？",
        "from": "T30n1571_002:0195a16_6",
        "context_with_next_sentence": true
    },
    {
        "source_sentence": "汝等所計我是實者，我見見我應如正見即非妄見，若不見我應如邪見則非我見。",
        "from": "T30n1571_002:0195a18_4",
        "context_with_next_sentence": true
    },
    {
        "source_sentence": "又汝所言，心等念念異滅異生，若無我者，云何得有憶識習誦恩怨等者，此亦不然。",
        "from": "T30n1571_002:0195a20_2",
        "context_with_next_sentence": true
    },
    {
        "source_sentence": "有情身中一一各有阿賴耶識，一類相續任持諸法種子不失，與一切法互為因果，熏習力故得有如是憶識習誦恩怨等事。",
        "from": "T30n1571_002:0195a22_15",
        "context_with_next_sentence": true
    },
    {
        "source_sentence": "汝所計我常無變易，後位如前應無是事。",
        "from": "T30n1571_002:0195a23_15",
        "context_with_next_sentence": true
    },
    {
        "source_sentence": "有應常有、無應常無，我體一故。",
        "from": "T30n1571_002:0195a24_11",
        "context_with_next_sentence": true
    },
    {
        "source_sentence": "不可說言我用轉變，用不離體，我亦應變，若爾此我應如色等體用俱變則是無常。",
        "from": "T30n1571_002:0195a26_8",
        "context_with_next_sentence": true
    },
    {
        "source_sentence": "若言心等皆屬於我，心等轉變有如是事，故所屬我亦得其名。",
        "from": "T30n1571_002:0195a27_16",
        "context_with_next_sentence": true
    },
    {
        "source_sentence": "若爾心等應從我起，能生果故，我應非常。",
        "from": "T30n1571_002:0195a28_16",
        "context_with_next_sentence": true
    },
    {
        "source_sentence": "若我於心無生長用，云何得言心屬於我？",
        "from": "T30n1571_002:0195a29_14",
        "context_with_next_sentence": true
    },
    {
        "source_sentence": "我既是常，不能任持心等種子，云何得有憶識等事？",
        "from": "T30n1571_002:0195b01_19",
        "context_with_next_sentence": true
    },
    {
        "source_sentence": "又汝所言，此心根等決定不為我見所緣，男女等相此中無故，如瓶等者。",
        "from": "T30n1571_002:0195b03_12",
        "context_with_next_sentence": true
    },
    {
        "source_sentence": "此因不成，男女等相身現有故，又所計我亦應不為我見所緣，男女等相我中無故，即所立因便為不定。",
        "from": "T30n1571_002:0195b05_19",
        "context_with_next_sentence": true
    },
    {
        "source_sentence": "為顯此義，故次頌曰：",
        "from": "T30n1571_002:0195b06_9",
        "context_with_next_sentence": true
    },
    {
        "source_sentence": "「內我實非男，　　非女非非二；",
        "from": "T30n1571_002:0195b07_14",
        "context_with_next_sentence": true
    },
    {
        "source_sentence": "但由無智故，　　謂我為丈夫。",
        "from": "T30n1571_002:0195b08_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0195b09_2",
        "context_with_next_sentence": true
    },
    {
        "source_sentence": "依止身相有差別故，世俗說為男女非二，此身別相內我中無，以所計我體是一故。",
        "from": "T30n1571_002:0195b10_19",
        "context_with_next_sentence": true
    },
    {
        "source_sentence": "又男等相生生改易，亦見此生有轉變者，捨別異相取所餘相。",
        "from": "T30n1571_002:0195b12_7",
        "context_with_next_sentence": true
    },
    {
        "source_sentence": "汝所執我常無變易，無捨無取故無此相。",
        "from": "T30n1571_002:0195b13_6",
        "context_with_next_sentence": true
    },
    {
        "source_sentence": "亦不可說男女等相雖非我體而是我德，我與德合說為男等。",
        "from": "T30n1571_002:0195b14_14",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0195b14_19",
        "context_with_next_sentence": true
    },
    {
        "source_sentence": "樂等德中所不說故。",
        "from": "T30n1571_002:0195b15_8",
        "context_with_next_sentence": true
    },
    {
        "source_sentence": "我不共德略有九種：",
        "from": "T30n1571_002:0195b15_17",
        "context_with_next_sentence": true
    },
    {
        "source_sentence": "一苦、二樂、三貪、四瞋、五勤勇、六法、七非法、八行、九智。",
        "from": "T30n1571_002:0195b17_4",
        "context_with_next_sentence": true
    },
    {
        "source_sentence": "男女等相九所不攝，云何而言此是我德？",
        "from": "T30n1571_002:0195b18_2",
        "context_with_next_sentence": true
    },
    {
        "source_sentence": "又樂等德遍諸所依，男女等相所依不遍，云何得說此為我德？",
        "from": "T30n1571_002:0195b19_10",
        "context_with_next_sentence": true
    },
    {
        "source_sentence": "又不可說男女等相同異性攝，由同異性亦得說我為男女等。",
        "from": "T30n1571_002:0195b20_17",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0195b21_3",
        "context_with_next_sentence": true
    },
    {
        "source_sentence": "同異性者所依決定常遍所依，我既是常，男女等相常應不捨，應一切時常有三相。",
        "from": "T30n1571_002:0195b23_1",
        "context_with_next_sentence": true
    },
    {
        "source_sentence": "又男等相遍表一切我及身等，云何唯我同異性攝？",
        "from": "T30n1571_002:0195b24_4",
        "context_with_next_sentence": true
    },
    {
        "source_sentence": "又同異性所依各別，設許唯我同異性攝，云何一我有三同異？",
        "from": "T30n1571_002:0195b25_12",
        "context_with_next_sentence": true
    },
    {
        "source_sentence": "不見一依有多同異。",
        "from": "T30n1571_002:0195b26_2",
        "context_with_next_sentence": true
    },
    {
        "source_sentence": "亦不可說如波羅奢一樹之上有三同異，波羅奢性樹性實性；",
        "from": "T30n1571_002:0195b27_10",
        "context_with_next_sentence": true
    },
    {
        "source_sentence": "我亦如是，一我體上有三同異，男性、女性非男女性。",
        "from": "T30n1571_002:0195b28_14",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0195b28_19",
        "context_with_next_sentence": true
    },
    {
        "source_sentence": "波羅奢性遍波羅奢、樹性遍樹、實性遍實，此三所依互有寬狹。",
        "from": "T30n1571_002:0195c01_6",
        "context_with_next_sentence": true
    },
    {
        "source_sentence": "我上三性皆唯遍我，所依無別云何為喻？",
        "from": "T30n1571_002:0195c02_5",
        "context_with_next_sentence": true
    },
    {
        "source_sentence": "是故唯依無始數習妄想分別所起假相，世俗道中說為男等，非有實我有男等相。",
        "from": "T30n1571_002:0195c04_3",
        "context_with_next_sentence": true
    },
    {
        "source_sentence": "但由無明憍逸妄想，愚夫自謂我是丈夫，亦有自謂為女非二。",
        "from": "T30n1571_002:0195c05_11",
        "context_with_next_sentence": true
    },
    {
        "source_sentence": "頌中略故，且說丈夫。",
        "from": "T30n1571_002:0195c06_1",
        "context_with_next_sentence": true
    },
    {
        "source_sentence": "以身中有男女等相，所執我體男等相無，故汝比量因有不成不定過失。",
        "from": "T30n1571_002:0195c07_12",
        "context_with_next_sentence": true
    },
    {
        "source_sentence": "若汝復言，我及身等雖復皆有男女等相，然我是實身等是假。",
        "from": "T30n1571_002:0195c09_2",
        "context_with_next_sentence": true
    },
    {
        "source_sentence": "此亦不然，若男等相二處皆有，云何得知一假一實？",
        "from": "T30n1571_002:0195c10_5",
        "context_with_next_sentence": true
    },
    {
        "source_sentence": "應立量言，我見決定不緣實我，男女等相所雜糅故，如緣身等起男等相所雜糅心。",
        "from": "T30n1571_002:0195c12_3",
        "context_with_next_sentence": true
    },
    {
        "source_sentence": "又我見等不緣實我，有所緣故，如餘心等。",
        "from": "T30n1571_002:0195c13_2",
        "context_with_next_sentence": true
    },
    {
        "source_sentence": "又我見境非是實我，男等相心之所緣故，猶如身等。",
        "from": "T30n1571_002:0195c14_6",
        "context_with_next_sentence": true
    },
    {
        "source_sentence": "故汝所言虛無實義。",
        "from": "T30n1571_002:0195c14_15",
        "context_with_next_sentence": true
    },
    {
        "source_sentence": "復次順世外道作如是言：",
        "from": "T30n1571_002:0195c15_10",
        "context_with_next_sentence": true
    },
    {
        "source_sentence": "諸法及我大種為性，四大種外無別有物。",
        "from": "T30n1571_002:0195c16_10",
        "context_with_next_sentence": true
    },
    {
        "source_sentence": "即四大種和合為我，及身心等內外諸法，現世是有、前後世無。",
        "from": "T30n1571_002:0195c17_18",
        "context_with_next_sentence": true
    },
    {
        "source_sentence": "有情數法如浮泡等，皆從現在眾緣而生，非前世來、不往後世。",
        "from": "T30n1571_002:0195c19_7",
        "context_with_next_sentence": true
    },
    {
        "source_sentence": "身根和合安立差別為緣，發起男女等心，受用所依與我和合，令我體有男等相現。",
        "from": "T30n1571_002:0195c21_4",
        "context_with_next_sentence": true
    },
    {
        "source_sentence": "緣此我境復起我見，謂我是男女及非二。",
        "from": "T30n1571_002:0195c22_3",
        "context_with_next_sentence": true
    },
    {
        "source_sentence": "今應問彼：",
        "from": "T30n1571_002:0195c22_8",
        "context_with_next_sentence": true
    },
    {
        "source_sentence": "汝說大種和合變異為身根等，如是成內大種自性，為是男等？",
        "from": "T30n1571_002:0195c23_16",
        "context_with_next_sentence": true
    },
    {
        "source_sentence": "非男等耶？",
        "from": "T30n1571_002:0195c24_1",
        "context_with_next_sentence": true
    },
    {
        "source_sentence": "彼答言非內外大種，性無異故。",
        "from": "T30n1571_002:0195c24_15",
        "context_with_next_sentence": true
    },
    {
        "source_sentence": "雖大種性內外無異，然有安立形相差別。",
        "from": "T30n1571_002:0195c25_13",
        "context_with_next_sentence": true
    },
    {
        "source_sentence": "如是世間所知形相，所有男等自性差別，皆是自心分別所起，非實物中有如是性。",
        "from": "T30n1571_002:0195c27_11",
        "context_with_next_sentence": true
    },
    {
        "source_sentence": "若爾頌曰：",
        "from": "T30n1571_002:0195c27_16",
        "context_with_next_sentence": true
    },
    {
        "source_sentence": "「若諸大種中，　　無男女非二；",
        "from": "T30n1571_002:0195c28_14",
        "context_with_next_sentence": true
    },
    {
        "source_sentence": "云何諸大種，　　有男等相生？",
        "from": "T30n1571_002:0195c29_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0196a01_2",
        "context_with_next_sentence": true
    },
    {
        "source_sentence": "若四大種本性，無有男女非二。",
        "from": "T30n1571_002:0196a01_16",
        "context_with_next_sentence": true
    },
    {
        "source_sentence": "云何得有男等相生？",
        "from": "T30n1571_002:0196a02_5",
        "context_with_next_sentence": true
    },
    {
        "source_sentence": "男女等心何緣而起？",
        "from": "T30n1571_002:0196a02_14",
        "context_with_next_sentence": true
    },
    {
        "source_sentence": "受用所依雖與我合，云何令我男等相現？",
        "from": "T30n1571_002:0196a03_13",
        "context_with_next_sentence": true
    },
    {
        "source_sentence": "若我無有男女等相，云何我見謂我是男女及非二？",
        "from": "T30n1571_002:0196a04_16",
        "context_with_next_sentence": true
    },
    {
        "source_sentence": "若本性無，雖與他合，終不能令轉成餘相，亦不能令生餘相心，如鮮白物雖合餘色不成餘相、不起餘心，頗胝迦等餘色合時前滅後生，不可為喻。",
        "from": "T30n1571_002:0196a08_3",
        "context_with_next_sentence": true
    },
    {
        "source_sentence": "是故決定無有實我大種為性經久時住，有男等相我見所緣。",
        "from": "T30n1571_002:0196a09_11",
        "context_with_next_sentence": true
    },
    {
        "source_sentence": "復次記論外道作如是言：",
        "from": "T30n1571_002:0196a10_10",
        "context_with_next_sentence": true
    },
    {
        "source_sentence": "諸法及我，一切皆與三相和合。",
        "from": "T30n1571_002:0196a11_5",
        "context_with_next_sentence": true
    },
    {
        "source_sentence": "由此三相，皆能發起三種心聲。",
        "from": "T30n1571_002:0196a11_19",
        "context_with_next_sentence": true
    },
    {
        "source_sentence": "何謂三相，一者男相，能生諸法；",
        "from": "T30n1571_002:0196a12_14",
        "context_with_next_sentence": true
    },
    {
        "source_sentence": "二者女相，能滅諸法；",
        "from": "T30n1571_002:0196a13_3",
        "context_with_next_sentence": true
    },
    {
        "source_sentence": "三非二相，能守本位。",
        "from": "T30n1571_002:0196a13_13",
        "context_with_next_sentence": true
    },
    {
        "source_sentence": "此亦不然。",
        "from": "T30n1571_002:0196a13_18",
        "context_with_next_sentence": true
    },
    {
        "source_sentence": "諸法及我，體非三相，云何能起三種心聲？",
        "from": "T30n1571_002:0196a14_16",
        "context_with_next_sentence": true
    },
    {
        "source_sentence": "亦不可說與他合故轉成三相，前所說過不相離故。",
        "from": "T30n1571_002:0196a15_18",
        "context_with_next_sentence": true
    },
    {
        "source_sentence": "若法及我體非三相，三相合故轉成三相，三相更無餘三相合，故此三相應非三相，應不能起三種心聲。",
        "from": "T30n1571_002:0196a18_6",
        "context_with_next_sentence": true
    },
    {
        "source_sentence": "又此三相與非相合，能使非相轉成相者，諸法及我與相合時，應令三相轉成非相，是則畢竟應不能起三種心聲。",
        "from": "T30n1571_002:0196a20_17",
        "context_with_next_sentence": true
    },
    {
        "source_sentence": "又此三相功能差別，更互相違必應不並，云何一物得有三聲？",
        "from": "T30n1571_002:0196a22_6",
        "context_with_next_sentence": true
    },
    {
        "source_sentence": "如角等物，男女非二，三聲所呼世共知故。",
        "from": "T30n1571_002:0196a23_5",
        "context_with_next_sentence": true
    },
    {
        "source_sentence": "又一物上三相功能，更互相違而得並者，應一切物皆具三相，不應現見聲有差別。",
        "from": "T30n1571_002:0196a25_3",
        "context_with_next_sentence": true
    },
    {
        "source_sentence": "又此三相若實有者，唯應依止有法非無，是則三聲應不周遍，云何現見諸方言音？",
        "from": "T30n1571_002:0196a27_1",
        "context_with_next_sentence": true
    },
    {
        "source_sentence": "有法上無、無法上有，現見境界不可誹謗；",
        "from": "T30n1571_002:0196a27_20",
        "context_with_next_sentence": true
    },
    {
        "source_sentence": "若無三相而有三聲，則一切處皆應如是。",
        "from": "T30n1571_002:0196a28_17",
        "context_with_next_sentence": true
    },
    {
        "source_sentence": "又此三相配生住滅，理不應然。",
        "from": "T30n1571_002:0196a29_12",
        "context_with_next_sentence": true
    },
    {
        "source_sentence": "男死女生，非二生死，世現見故。",
        "from": "T30n1571_002:0196b01_7",
        "context_with_next_sentence": true
    },
    {
        "source_sentence": "又此三相無別實體，後當廣辨。",
        "from": "T30n1571_002:0196b02_1",
        "context_with_next_sentence": true
    },
    {
        "source_sentence": "是故但隨世俗言路，說有男等三聲差別，非別實有如是三相。",
        "from": "T30n1571_002:0196b03_10",
        "context_with_next_sentence": true
    },
    {
        "source_sentence": "外道執有如是三相，依附實我我見所緣，是顛倒智；",
        "from": "T30n1571_002:0196b04_13",
        "context_with_next_sentence": true
    },
    {
        "source_sentence": "內道不執，故無顛倒。",
        "from": "T30n1571_002:0196b05_3",
        "context_with_next_sentence": true
    },
    {
        "source_sentence": "汝不應依有顛倒智，與無倒者正決擇時立為定量，以我見緣證實有我。",
        "from": "T30n1571_002:0196b06_15",
        "context_with_next_sentence": true
    },
    {
        "source_sentence": "又此我見，為隨我相執有我耶？",
        "from": "T30n1571_002:0196b07_10",
        "context_with_next_sentence": true
    },
    {
        "source_sentence": "為隨自覺執有我耶？",
        "from": "T30n1571_002:0196b07_19",
        "context_with_next_sentence": true
    },
    {
        "source_sentence": "若隨我相，應名正見；",
        "from": "T30n1571_002:0196b08_9",
        "context_with_next_sentence": true
    },
    {
        "source_sentence": "若隨自覺，應不緣我。",
        "from": "T30n1571_002:0196b08_19",
        "context_with_next_sentence": true
    },
    {
        "source_sentence": "又若初者，頌曰：",
        "from": "T30n1571_002:0196b09_6",
        "context_with_next_sentence": true
    },
    {
        "source_sentence": "「汝我餘非我，　　故我無定相。",
        "from": "T30n1571_002:0196b10_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0196b11_2",
        "context_with_next_sentence": true
    },
    {
        "source_sentence": "若汝身中我之自相，諸餘身中我亦同有，隨我自相而起我見，云何一見不緣一切？",
        "from": "T30n1571_002:0196b12_19",
        "context_with_next_sentence": true
    },
    {
        "source_sentence": "既無一見緣一切我，故知我見不隨我相。",
        "from": "T30n1571_002:0196b13_17",
        "context_with_next_sentence": true
    },
    {
        "source_sentence": "若汝身中我自相異，餘身中我自相復別，汝以為我，餘則為非；",
        "from": "T30n1571_002:0196b15_7",
        "context_with_next_sentence": true
    },
    {
        "source_sentence": "餘以為我，汝則為非。",
        "from": "T30n1571_002:0196b15_17",
        "context_with_next_sentence": true
    },
    {
        "source_sentence": "是則此我相不決定，既無定相便無定性，性相不定非實非常，云何執我真實常住？",
        "from": "T30n1571_002:0196b17_13",
        "context_with_next_sentence": true
    },
    {
        "source_sentence": "又立量言，自身我見，不隨自我自相而起，不緣餘我自相生故，如所餘緣所有心等。",
        "from": "T30n1571_002:0196b19_11",
        "context_with_next_sentence": true
    },
    {
        "source_sentence": "又自身我應不為緣發自我見，汝許我故，如他身我。",
        "from": "T30n1571_002:0196b20_15",
        "context_with_next_sentence": true
    },
    {
        "source_sentence": "又諸我見定不緣我，自他境相互有無故，如青黃等能緣之心。",
        "from": "T30n1571_002:0196b22_4",
        "context_with_next_sentence": true
    },
    {
        "source_sentence": "又一切我非我見境，諸餘有法所不攝故，猶如一切兔角等無。",
        "from": "T30n1571_002:0196b23_12",
        "context_with_next_sentence": true
    },
    {
        "source_sentence": "又一切我非實我性，是所知故，如一切法。",
        "from": "T30n1571_002:0196b24_12",
        "context_with_next_sentence": true
    },
    {
        "source_sentence": "是故我見不緣實我，諸所計我無實性相，一切智者皆非所見，唯諸愚人恒深樂著，如病眼境定非實有。",
        "from": "T30n1571_002:0196b26_17",
        "context_with_next_sentence": true
    },
    {
        "source_sentence": "故不可以我見所緣，證立此我實有常住。",
        "from": "T30n1571_002:0196b27_16",
        "context_with_next_sentence": true
    },
    {
        "source_sentence": "若第二者，頌曰：",
        "from": "T30n1571_002:0196b28_5",
        "context_with_next_sentence": true
    },
    {
        "source_sentence": "「豈不於無常，　　妄分別為我。",
        "from": "T30n1571_002:0196b29_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0196c01_2",
        "context_with_next_sentence": true
    },
    {
        "source_sentence": "若隨自覺執有我者，豈不但緣無常身等，虛妄分別執為實我。",
        "from": "T30n1571_002:0196c02_10",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0196c02_15",
        "context_with_next_sentence": true
    },
    {
        "source_sentence": "現見世間但緣身等，前後隨緣分位差別，虛妄計度我肥我瘦、我勝我劣、我明我闇、我苦我樂。",
        "from": "T30n1571_002:0196c04_18",
        "context_with_next_sentence": true
    },
    {
        "source_sentence": "身等無常可有是事，常住實我無此差別。",
        "from": "T30n1571_002:0196c05_16",
        "context_with_next_sentence": true
    },
    {
        "source_sentence": "由此比知，一切我見皆無實我以為境界，唯緣虛妄身等為境，隨自妄想覺慧生故，如緣闇繩顛倒蛇執。",
        "from": "T30n1571_002:0196c08_4",
        "context_with_next_sentence": true
    },
    {
        "source_sentence": "又如世間虛妄分別，執有空華第二月等，必由先見世間少事，然後方執有如是事。",
        "from": "T30n1571_002:0196c10_2",
        "context_with_next_sentence": true
    },
    {
        "source_sentence": "我見執我亦復如是，先緣生滅五取蘊事，後方決定執有實我。",
        "from": "T30n1571_002:0196c11_10",
        "context_with_next_sentence": true
    },
    {
        "source_sentence": "又如夢中虛妄境界，隨先所見和合計度。",
        "from": "T30n1571_002:0196c12_8",
        "context_with_next_sentence": true
    },
    {
        "source_sentence": "我見境界亦復如是，先緣諸蘊，然後和合虛妄計度。",
        "from": "T30n1571_002:0196c13_12",
        "context_with_next_sentence": true
    },
    {
        "source_sentence": "又諸我見略有二種：",
        "from": "T30n1571_002:0196c14_2",
        "context_with_next_sentence": true
    },
    {
        "source_sentence": "一者俱生、二者分別。",
        "from": "T30n1571_002:0196c14_12",
        "context_with_next_sentence": true
    },
    {
        "source_sentence": "俱生我見由無始來，內因力故恒與身俱，不待邪教及邪分別，任運而起故名俱生。",
        "from": "T30n1571_002:0196c16_10",
        "context_with_next_sentence": true
    },
    {
        "source_sentence": "此復二種：",
        "from": "T30n1571_002:0196c16_15",
        "context_with_next_sentence": true
    },
    {
        "source_sentence": "一常相續，在第七識，緣第八識起自心相，即執為我，名為我見。",
        "from": "T30n1571_002:0196c18_4",
        "context_with_next_sentence": true
    },
    {
        "source_sentence": "二有間斷，在第六識，緣五取蘊或總或別起自心相，即執為我，名為我見。",
        "from": "T30n1571_002:0196c19_17",
        "context_with_next_sentence": true
    },
    {
        "source_sentence": "如是二種，俱生我見微細難斷，數數修習勝無我觀方能除滅。",
        "from": "T30n1571_002:0196c21_7",
        "context_with_next_sentence": true
    },
    {
        "source_sentence": "分別我見，由現在世外緣力故，非與身俱，要待邪教及邪分別然後方起，故名分別。",
        "from": "T30n1571_002:0196c23_6",
        "context_with_next_sentence": true
    },
    {
        "source_sentence": "此亦二種：",
        "from": "T30n1571_002:0196c23_11",
        "context_with_next_sentence": true
    },
    {
        "source_sentence": "一緣邪教所說蘊相起自心相，分別為我，名為我見。",
        "from": "T30n1571_002:0196c24_14",
        "context_with_next_sentence": true
    },
    {
        "source_sentence": "二緣邪教所說我相起自心相，分別為我，名為我見。",
        "from": "T30n1571_002:0196c25_17",
        "context_with_next_sentence": true
    },
    {
        "source_sentence": "如是二種分別我見，麁重易斷，聖諦現觀初現行時即便除滅。",
        "from": "T30n1571_002:0196c27_5",
        "context_with_next_sentence": true
    },
    {
        "source_sentence": "如是所說一切我見，心外蘊境或有或無，心內蘊境一切皆有，是故我見皆緣無常諸蘊行相妄執為我。",
        "from": "T30n1571_002:0196c29_11",
        "context_with_next_sentence": true
    },
    {
        "source_sentence": "諸蘊行相從緣生故，是虛幻有；",
        "from": "T30n1571_002:0197a01_7",
        "context_with_next_sentence": true
    },
    {
        "source_sentence": "妄所執我非緣生故，決定非有。",
        "from": "T30n1571_002:0197a02_1",
        "context_with_next_sentence": true
    },
    {
        "source_sentence": "故契經說：",
        "from": "T30n1571_002:0197a02_6",
        "context_with_next_sentence": true
    },
    {
        "source_sentence": "「苾芻當知，世間沙門婆羅門等所有我見，一切皆緣五取蘊起。",
        "from": "T30n1571_002:0197a03_13",
        "context_with_next_sentence": true
    },
    {
        "source_sentence": "」復次今應審問，諸瞖盲徒空無我理，有何所失，而強分別固執我耶？",
        "from": "T30n1571_002:0197a05_10",
        "context_with_next_sentence": true
    },
    {
        "source_sentence": "若一切法空無我者，生死涅槃二事俱失。",
        "from": "T30n1571_002:0197a06_8",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0197a06_13",
        "context_with_next_sentence": true
    },
    {
        "source_sentence": "由有我故，諸無智者樂著生死，先造能招善不善業，後受所感愛非愛果。",
        "from": "T30n1571_002:0197a08_8",
        "context_with_next_sentence": true
    },
    {
        "source_sentence": "諸有智者欣樂涅槃，先觀生死苦火煎逼發心厭離，後方捨惡勤修諸善得正解脫。",
        "from": "T30n1571_002:0197a10_6",
        "context_with_next_sentence": true
    },
    {
        "source_sentence": "如是一切皆由我成，我為作者、我為受者，我為苦逼發心厭離，捨惡修善證得涅槃。",
        "from": "T30n1571_002:0197a12_4",
        "context_with_next_sentence": true
    },
    {
        "source_sentence": "若爾頌曰：",
        "from": "T30n1571_002:0197a12_9",
        "context_with_next_sentence": true
    },
    {
        "source_sentence": "「我即同於身，　　生生有變易；",
        "from": "T30n1571_002:0197a13_14",
        "context_with_next_sentence": true
    },
    {
        "source_sentence": "故離身有我，　　常住理不然。",
        "from": "T30n1571_002:0197a14_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0197a15_2",
        "context_with_next_sentence": true
    },
    {
        "source_sentence": "若我先造種種行業，後方領受種種果報，是則此我體應轉變，因必有轉變，果有差別故。",
        "from": "T30n1571_002:0197a17_2",
        "context_with_next_sentence": true
    },
    {
        "source_sentence": "無有道理，因不轉變而果眾多。",
        "from": "T30n1571_002:0197a17_16",
        "context_with_next_sentence": true
    },
    {
        "source_sentence": "及非恒有，謂所執我那落迦等諸趣諸界生差別中，若能造受種種業果，則應同身生生變易，非天授等身無變易，先能造作善惡二業，後能領受苦樂兩果。",
        "from": "T30n1571_002:0197a21_6",
        "context_with_next_sentence": true
    },
    {
        "source_sentence": "是故我體同所依身，能造受故生生變易，有變易故則有生滅，生滅相應豈得常住？",
        "from": "T30n1571_002:0197a23_5",
        "context_with_next_sentence": true
    },
    {
        "source_sentence": "又所執我不離身等有情數攝，體非常故，如所依身。",
        "from": "T30n1571_002:0197a24_11",
        "context_with_next_sentence": true
    },
    {
        "source_sentence": "是故執我常住離身，能為作者及為受者生死輪迴，皆不應理，以離身等無別用故。",
        "from": "T30n1571_002:0197a26_7",
        "context_with_next_sentence": true
    },
    {
        "source_sentence": "復次云何此我能造諸業？",
        "from": "T30n1571_002:0197a27_10",
        "context_with_next_sentence": true
    },
    {
        "source_sentence": "若謂與身合故能造，由此內我有勤勇德，因此德故與身和合起諸作業。",
        "from": "T30n1571_002:0197a29_4",
        "context_with_next_sentence": true
    },
    {
        "source_sentence": "此德作業雖待依身而屬於我，如以金石投於樹枝，重德相應故有搖動。",
        "from": "T30n1571_002:0197b01_16",
        "context_with_next_sentence": true
    },
    {
        "source_sentence": "是德作用雖待樹枝，而屬金石。",
        "from": "T30n1571_002:0197b02_11",
        "context_with_next_sentence": true
    },
    {
        "source_sentence": "此亦不然，有觸對物可有如是動搖作用。",
        "from": "T30n1571_002:0197b03_9",
        "context_with_next_sentence": true
    },
    {
        "source_sentence": "汝我不爾，云何身合能造諸業？",
        "from": "T30n1571_002:0197b04_4",
        "context_with_next_sentence": true
    },
    {
        "source_sentence": "所以者何？",
        "from": "T30n1571_002:0197b04_9",
        "context_with_next_sentence": true
    },
    {
        "source_sentence": "頌曰：",
        "from": "T30n1571_002:0197b04_12",
        "context_with_next_sentence": true
    },
    {
        "source_sentence": "「若法無觸對，　　則無有動搖；",
        "from": "T30n1571_002:0197b05_14",
        "context_with_next_sentence": true
    },
    {
        "source_sentence": "是故身作業，　　非命者能造。",
        "from": "T30n1571_002:0197b06_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0197b07_2",
        "context_with_next_sentence": true
    },
    {
        "source_sentence": "一切能起動搖作業，決定不離有觸對物。",
        "from": "T30n1571_002:0197b08_1",
        "context_with_next_sentence": true
    },
    {
        "source_sentence": "我無觸對，雖與身合，云何能作搖動業因？",
        "from": "T30n1571_002:0197b09_1",
        "context_with_next_sentence": true
    },
    {
        "source_sentence": "如所執時無有觸對，雖與身合不能作業。",
        "from": "T30n1571_002:0197b09_19",
        "context_with_next_sentence": true
    },
    {
        "source_sentence": "心及心法唯能生風，風與身合方能造業，故所立因無不定過。",
        "from": "T30n1571_002:0197b11_7",
        "context_with_next_sentence": true
    },
    {
        "source_sentence": "此說近因，非展轉故。",
        "from": "T30n1571_002:0197b11_17",
        "context_with_next_sentence": true
    },
    {
        "source_sentence": "又可合者必有方分，兩物相觸無間名合。",
        "from": "T30n1571_002:0197b12_15",
        "context_with_next_sentence": true
    },
    {
        "source_sentence": "所執我等既無方分，云何與身合故造業？",
        "from": "T30n1571_002:0197b13_14",
        "context_with_next_sentence": true
    },
    {
        "source_sentence": "不可假說我有方分，即有實起作業功能。",
        "from": "T30n1571_002:0197b14_13",
        "context_with_next_sentence": true
    },
    {
        "source_sentence": "勿以假名說水為火，即有實火焚燒作用。",
        "from": "T30n1571_002:0197b15_12",
        "context_with_next_sentence": true
    },
    {
        "source_sentence": "由能說人假說諸法，非能說人有差別故，令所說法其性轉變。",
        "from": "T30n1571_002:0197b17_1",
        "context_with_next_sentence": true
    },
    {
        "source_sentence": "法性決定，前已具論。",
        "from": "T30n1571_002:0197b17_11",
        "context_with_next_sentence": true
    },
    {
        "source_sentence": "於本頌中無觸對者，顯無方分。",
        "from": "T30n1571_002:0197b18_4",
        "context_with_next_sentence": true
    },
    {
        "source_sentence": "無動搖者，顯無合義。",
        "from": "T30n1571_002:0197b18_14",
        "context_with_next_sentence": true
    },
    {
        "source_sentence": "又自有動，方能動他。",
        "from": "T30n1571_002:0197b19_4",
        "context_with_next_sentence": true
    },
    {
        "source_sentence": "如金石等要自有動，方能為因令樹枝動。",
        "from": "T30n1571_002:0197b20_3",
        "context_with_next_sentence": true
    },
    {
        "source_sentence": "我既無動，無形礙故，何能為因令所依動，如金石等不動轉位，無觸對者顯無形礙，無形礙故自無有動，無動搖者顯非動因。",
        "from": "T30n1571_002:0197b22_19",
        "context_with_next_sentence": true
    },
    {
        "source_sentence": "如是所執無動神我，尚無能動一毫之力，況能造業得名作者？",
        "from": "T30n1571_002:0197b24_7",
        "context_with_next_sentence": true
    },
    {
        "source_sentence": "既不造業即無有果，若不受果何名受者？",
        "from": "T30n1571_002:0197b25_6",
        "context_with_next_sentence": true
    },
    {
        "source_sentence": "復次如汝所言，我為苦逼發心厭離，捨惡修善得解脫者，此亦不然。",
        "from": "T30n1571_002:0197b27_10",
        "context_with_next_sentence": true
    },
    {
        "source_sentence": "何以故？",
        "from": "T30n1571_002:0197b27_14",
        "context_with_next_sentence": true
    },
    {
        "source_sentence": "頌曰：",
        "from": "T30n1571_002:0197b27_17",
        "context_with_next_sentence": true
    },
    {
        "source_sentence": "「我常非所害，　　豈煩修護因？",
        "from": "T30n1571_002:0197b28_14",
        "context_with_next_sentence": true
    },
    {
        "source_sentence": "誰恐食金剛，　　執仗防眾蠹？",
        "from": "T30n1571_002:0197b29_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_002:0197c01_2",
        "context_with_next_sentence": true
    },
    {
        "source_sentence": "汝所計我既無變易，如太虛空其體常住，一切災苦皆不能害，豈煩精進修防護因？",
        "from": "T30n1571_002:0197c02_19",
        "context_with_next_sentence": true
    },
    {
        "source_sentence": "有變壞身，苦所逼害罪所塗染，理須防護。",
        "from": "T30n1571_002:0197c03_18",
        "context_with_next_sentence": true
    },
    {
        "source_sentence": "誰有智者，了知金剛物無能壞，而恐侵食，率侶執仗防諸蠹蟲？",
        "from": "T30n1571_002:0197c05_6",
        "context_with_next_sentence": true
    },
    {
        "source_sentence": "唯有愚人或為是事，可變壞物應加守衛。",
        "from": "T30n1571_002:0197c06_5",
        "context_with_next_sentence": true
    },
    {
        "source_sentence": "若汝意謂，命可害故我亦隨害。",
        "from": "T30n1571_002:0197c06_19",
        "context_with_next_sentence": true
    },
    {
        "source_sentence": "此亦不然，我既是常不應隨害。",
        "from": "T30n1571_002:0197c07_13",
        "context_with_next_sentence": true
    },
    {
        "source_sentence": "又汝計命三事和合，謂身我意，前已遮破，我與身合無方分故。",
        "from": "T30n1571_002:0197c09_2",
        "context_with_next_sentence": true
    },
    {
        "source_sentence": "如汝所計，色等諸德無和合義，又和合者無別有性，唯有方分無間而生。",
        "from": "T30n1571_002:0197c10_15",
        "context_with_next_sentence": true
    },
    {
        "source_sentence": "既無別體，復何所害？",
        "from": "T30n1571_002:0197c11_6",
        "context_with_next_sentence": true
    },
    {
        "source_sentence": "此設可害必隨所依，所依既常云何可害？",
        "from": "T30n1571_002:0197c12_4",
        "context_with_next_sentence": true
    },
    {
        "source_sentence": "設復害命，於我何惱？",
        "from": "T30n1571_002:0197c12_14",
        "context_with_next_sentence": true
    },
    {
        "source_sentence": "以汝所計我常無礙，如太虛空寒暑風雨霜雹無損，如是我性苦何所惱？",
        "from": "T30n1571_002:0197c14_6",
        "context_with_next_sentence": true
    },
    {
        "source_sentence": "又所執我其性凝然前後無變，設離眾惡，復何所增而名解脫？",
        "from": "T30n1571_002:0197c15_16",
        "context_with_next_sentence": true
    },
    {
        "source_sentence": "豈不此位善法增耶？",
        "from": "T30n1571_002:0197c16_6",
        "context_with_next_sentence": true
    },
    {
        "source_sentence": "我性既常，善增何益？",
        "from": "T30n1571_002:0197c16_16",
        "context_with_next_sentence": true
    },
    {
        "source_sentence": "所執我體常無改變，餘法雖生亦無增損，如是解脫於我無用。",
        "from": "T30n1571_002:0197c18_5",
        "context_with_next_sentence": true
    },
    {
        "source_sentence": "是故執我常住無變，生死涅槃二事俱失；",
        "from": "T30n1571_002:0197c19_4",
        "context_with_next_sentence": true
    },
    {
        "source_sentence": "若空無我，二事俱成。",
        "from": "T30n1571_002:0197c19_14",
        "context_with_next_sentence": true
    },
    {
        "source_sentence": "大乘廣百論釋論卷第二",
        "from": "T30n1571_002:0197c20_100",
        "context_with_next_sentence": false
    }
]