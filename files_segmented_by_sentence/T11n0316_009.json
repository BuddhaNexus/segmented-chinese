{
    "T11n0316_009:0799a13_0": "佛說大乘菩薩藏正法經卷第九",
    "T11n0316_009:0799a15_0": "西天譯經三藏朝散大夫試光",
    "T11n0316_009:0799a16_0": "祿卿傳梵大師賜紫沙門臣法護",
    "T11n0316_009:0799a17_0": "等奉　詔譯",
    "T11n0316_009:0799a18_0": "如來不思議品第四之三",
    "T11n0316_009:0799a19_0": "復次，佛告舍利子言：「於汝意云何？",
    "T11n0316_009:0799a19_1": "地界與眾生界孰為多邪？」",
    "T11n0316_009:0799a20_2": "舍利子白佛言「世尊！",
    "T11n0316_009:0799a20_3": "地界非多，眾生界多。」",
    "T11n0316_009:0799a21_4": "佛言：「舍利子！",
    "T11n0316_009:0799a21_5": "如是如是，眾生界多。",
    "T11n0316_009:0799a22_6": "舍利子！",
    "T11n0316_009:0799a22_7": "假使三千大千世界所有一切眾生，若卵生，若胎生，若濕生，若化生，若有色、若無色，若有想、若無想、若非有想非無想，乃至普及諸有情界，於一剎那、一臘縛、一須臾頃，無前無後悉得人身。",
    "T11n0316_009:0799a26_8": "即彼如上得人身者一切眾生，於一剎那、一臘縛、一須臾頃，悉證阿耨多羅三藐三菩提果。",
    "T11n0316_009:0799a28_9": "即彼一切所成諸佛如來，一一如來現前所化各有千頭，而一一頭各有千面，其一一面各有千舌。",
    "T11n0316_009:0799b01_10": "是諸如來，具足如來十力、四無所畏、四無礙解無礙辯才。",
    "T11n0316_009:0799b02_11": "舍利子！",
    "T11n0316_009:0799b03_12": "而彼如來同共稱讚如來所有戒波羅蜜多及戒蘊功德，經俱胝那庾多劫而悉不能得其邊際。",
    "T11n0316_009:0799b05_13": "又舍利子！",
    "T11n0316_009:0799b05_14": "一佛如來戒蘊功德無有邊際，如是諸佛如來戒蘊功德、無上大慧解入辯才乃至入大涅盤，於其中間皆悉同等。",
    "T11n0316_009:0799b08_15": "何以故？",
    "T11n0316_009:0799b08_16": "於無性中起有性思議。",
    "T11n0316_009:0799b08_17": "是故如來戒蘊功德、無上大慧最勝辯才，無量無數無有邊際與虛空等。",
    "T11n0316_009:0799b10_18": "舍利子！",
    "T11n0316_009:0799b10_19": "且置如上所說一三千大千世界，乃至東西南北四維上下普遍十方殑伽沙數等諸世界，一切眾生於一剎那、一臘縛、一須臾頃悉得人身，乃至悉證阿耨多羅三藐三菩提果。",
    "T11n0316_009:0799b14_20": "總略廣說，乃至於無性中起有性思議。",
    "T11n0316_009:0799b15_21": "是故如來戒蘊功德、無上大慧最勝辯才，無量無數無有邊際與虛空等。",
    "T11n0316_009:0799b17_22": "何以故？",
    "T11n0316_009:0799b17_23": "如來已得最上波羅蜜多，圓滿清淨戒波羅蜜多故。",
    "T11n0316_009:0799b19_0": "「復次舍利子！",
    "T11n0316_009:0799b19_1": "我今復以顯明事相宣說如來定波羅蜜多。",
    "T11n0316_009:0799b20_2": "汝樂聞不？」",
    "T11n0316_009:0799b20_3": "舍利子白佛言：「世尊！",
    "T11n0316_009:0799b21_0": "今正是時，願佛為說，令諸苾芻聞所說已信奉受持。」",
    "T11n0316_009:0799b22_1": "佛言：「舍利子！",
    "T11n0316_009:0799b22_2": "後時後分當有七日出現世間，於彼時中三千大千世界，炎熾、遍炎熾、極遍炎熾，都一焰聚。",
    "T11n0316_009:0799b24_3": "彼時如來若行若住若坐若臥，具有十種希有之法現彼地方。",
    "T11n0316_009:0799b26_0": "何等為十？",
    "T11n0316_009:0799b26_1": "一者地平如掌，是為第一希有之法。",
    "T11n0316_009:0799b27_2": "二者於彼時中三千大千世界，炎熾、遍炎熾、極遍炎熾，都一焰聚，彼時如來若行若住若坐若臥，彼地方中悉無荊棘涌出金寶，是為第二希有之法。",
    "T11n0316_009:0799c01_3": "三者於彼三千大千世界，炎熾、遍炎熾、極遍炎熾，都一焰聚，彼時如來若行若住若坐若臥，其地廣闊如來受用，是為第三希有之法。",
    "T11n0316_009:0799c04_4": "四者於彼時中三千大千世界，炎熾、遍炎熾、極遍炎熾，都一焰聚，彼時如來若行若住若坐若臥，彼地方中自生異草，青潤柔軟右旋宛轉，如迦唧隣那寶，復有妙香，是為第四希有之法。",
    "T11n0316_009:0799c08_5": "五者於彼時中三千大千世界，炎熾、遍炎熾、極遍炎熾，都一焰聚，彼時如來若行若住若坐若臥，彼地方中自然涌出八功德水，所謂一冷、二輕、三軟、四香、五美、六清、七飲時無厭、八多飲無患，如是具足八功德水，是為第五希有之法。",
    "T11n0316_009:0799c13_6": "六者於彼時中三千大千世界，炎熾，遍炎熾，極遍炎熾，都一焰聚，彼時如來若行若住若坐若臥，彼地方中有清涼風自然吹觸。",
    "T11n0316_009:0799c16_7": "舍利子！",
    "T11n0316_009:0799c16_8": "譬如夏月盛熱之時，人極疲倦時，或有人往詣殑伽河岸，承彼清涼漸入河中，澡沐身體去除熱惱，乃得輕安調暢適悅；出河在岸往復經行，其去不遠見大樹林，青潤蓊欝枝葉扶踈，影癊清虛周匝垂覆，其中殊麗宛如珠寶間錯嚴飾，是人即時詣彼林所安詳而坐，四面涼風散來吹觸。",
    "T11n0316_009:0799c23_9": "舍利子！",
    "T11n0316_009:0799c23_10": "如來亦復如是，以宿善業果報煥明，清淨涼風自然吹觸，是為第六希有之法。",
    "T11n0316_009:0799c25_11": "七者於彼時中三千大千世界，炎熾、遍炎熾、極遍炎熾，都一焰聚，彼時如來若行若住若坐若臥，彼地方中自然而有水生諸華，所謂優鉢羅華、鉢訥摩華、俱母陀華、奔拏利迦華等，是為第七希有之法。",
    "T11n0316_009:0799c29_12": "八者於彼時中三千大千世界，炎熾、遍炎熾、極遍炎熾，都一焰聚，彼時如來若行若住若坐若臥，彼地方中自然而有陸生諸華，所謂阿帝目訖多華、瞻波迦華、蘇摩那華、嚩利尸迦華、阿輸迦華、波吒羅華、迦蘭尼迦華、多囉尼華等，如是等華色香具足，是為第八希有之法。",
    "T11n0316_009:0800a07_13": "九者於彼時中三千大千世界，炎熾、遍炎、熾極遍炎熾，都一焰聚，彼時如來若行若住若坐若臥，彼地方中如金剛所成，堅固牢實而無破壞，是為第九希有之法。",
    "T11n0316_009:0800a10_14": "十者於彼時中三千大千世界，炎熾、遍炎熾、極遍炎熾，都一焰聚，彼時如來若行若住若坐若臥，彼地方中見有殊妙寶塔出現，一切天人，若魔若梵、沙門婆羅門等，瞻禮供養，是為第十希有之法。",
    "T11n0316_009:0800a15_15": "「舍利子！",
    "T11n0316_009:0800a15_16": "如是十種希有之法，於彼地方次第出現，以其如來、應供、正等正覺於法界性善覺了故。",
    "T11n0316_009:0800a17_17": "隨其色相入三摩地，住等引心純一樂受，經殑伽沙數等劫謂如食頃，如來於三摩地無所壞失。",
    "T11n0316_009:0800a19_18": "舍利子！",
    "T11n0316_009:0800a19_19": "如來在定，住經一劫或百劫、千劫、百千劫、一俱胝劫、百俱胝劫、千俱胝劫、百千俱胝劫、百千俱胝那庾多劫、後從定起。",
    "T11n0316_009:0800a22_20": "何以故？",
    "T11n0316_009:0800a22_21": "如來、應供、正等正覺已得最上波羅蜜多故。",
    "T11n0316_009:0800a23_22": "而彼最上波羅蜜多者，具大神通、有大威德、得大自在，是故如來圓滿具足。",
    "T11n0316_009:0800a25_23": "舍利子！",
    "T11n0316_009:0800a25_24": "如彼非想非非想天中，天子生已緣一境住，謂識所緣。",
    "T11n0316_009:0800a26_25": "經八萬四千劫而識不於餘識所轉，乃至壽限盡時即當趣滅。",
    "T11n0316_009:0800a28_26": "「舍利子！",
    "T11n0316_009:0800a28_27": "如來始於初夜分中證成阿耨多羅三藐三菩提果，於中夜分入大涅盤，於其中間而不壞滅三摩地法。",
    "T11n0316_009:0800b01_28": "如來在定，無心可轉、無心所行、無心伺察、無心遍行、無心可增、無心可減、無心散亂、無心可高、無心可下、無心攝護、無心隱密、無心隨順、無心違背、無心沈下、無心動轉、無心喜悅、無心愛箸、無心分別、無心離分別、無心計度、無心隨識流轉、無心依止眼耳鼻舌身意、無心依止色聲香味觸法、無心於彼法中行、無心於彼智中行、無心於彼過去觀察、無心於彼未來觀察、無心於彼現在觀察。",
    "T11n0316_009:0800b10_29": "如來、應供、正等正覺如是安住三摩地中，心無少法而可生起，然於一切法中以無礙知見而常隨轉，都無發悟。",
    "T11n0316_009:0800b13_30": "如來離心意識，於定分位亦不減失，復常施作一切佛事，然無發悟。」",
    "T11n0316_009:0800b15_0": "爾時世尊重明斯義說伽陀曰：「佛於無量百千劫，　　遍三有中修道行，　戒聞定忍無散心，　　圓成無上菩提果。",
    "T11n0316_009:0800b18_0": "　佛善業果報如是，　　超勝世間戒清淨，　無戲論垢淨如空，　　十力淨戒虛空等。",
    "T11n0316_009:0800b20_0": "　佛於初夜成正覺，　　後於中夜入涅盤，　佛無心行無遍行，　　於諸寂定無減失。",
    "T11n0316_009:0800b22_0": "　十力戒蘊亦無減，　　神力解脫分亦然，　百千劫中住一心，　　佛無分別離分別。",
    "T11n0316_009:0800b24_0": "　佛於如空定境界，　　三義轉佛無礙智，　心意伺察不遣除，　　佛子信解佛十力。",
    "T11n0316_009:0800b26_0": "「舍利子！",
    "T11n0316_009:0800b26_1": "如是等法，住信菩薩應於如來戒定法中，信解清淨，超越分別、離諸疑悔，後復生起身喜心喜適悅之相，發希有想。",
    "T11n0316_009:0800b29_0": "「復次舍利子！",
    "T11n0316_009:0800b29_1": "云何名為住信菩薩於佛如來神足通力，信解清淨乃至發希有想？",
    "T11n0316_009:0800c01_2": "舍利子！",
    "T11n0316_009:0800c02_0": "如來、應供、正等正覺常所宣說，尊者大目乾連於聲聞苾芻眾中神通第一。",
    "T11n0316_009:0800c03_1": "於彼菩薩眾中，若以聲聞神通同等較量，我不見有聲聞神通與菩薩等者。",
    "T11n0316_009:0800c05_2": "若以菩薩神通與佛神通同等較量，我不見有菩薩神通與如來神通而相等者。",
    "T11n0316_009:0800c07_3": "彼諸菩薩常作是念：『如來神通不可思議，我等發勤精進，願求成辦如來神力。』",
    "T11n0316_009:0800c09_0": "「復次舍利子！",
    "T11n0316_009:0800c09_1": "我今復以喻說，發明如來神通智力。",
    "T11n0316_009:0800c10_2": "汝樂聞不？」",
    "T11n0316_009:0800c10_3": "舍利子白佛言：「世尊！",
    "T11n0316_009:0800c10_4": "今正是時，願佛為說，令諸苾芻聞所說已信奉受持。」",
    "T11n0316_009:0800c12_0": "佛言：「舍利子！",
    "T11n0316_009:0800c12_1": "於汝意云何？",
    "T11n0316_009:0800c12_2": "大目乾連有大神通邪？」",
    "T11n0316_009:0800c13_3": "舍利子白佛言：「世尊！",
    "T11n0316_009:0800c13_4": "我親聞佛說、親所聽受，大目乾連於聲聞苾芻眾中神通第一。」",
    "T11n0316_009:0800c15_0": "佛言：「舍利子！",
    "T11n0316_009:0800c15_1": "假使三千大千世界滿中一切聲聞，彼彼神力皆與大目乾連神力同等，猶如稻麻竹[竺-二+韋]甘蔗叢林，如是同等如是色相。",
    "T11n0316_009:0800c18_0": "所有一切聲聞功德威勢精進力能，神通變化隨所表示，比佛如來，百分不及一，千分不及一，百千分不及一，一俱胝分不及一，百俱胝分不及一，千俱胝分不及一，百千俱胝分不及一，算分、數分及譬喻分乃至烏波尼殺曇分，皆不及一。",
    "T11n0316_009:0800c23_1": "何以故？",
    "T11n0316_009:0800c23_2": "如來、應供、正等正覺已得最上波羅蜜多故。",
    "T11n0316_009:0800c24_3": "舍利子！",
    "T11n0316_009:0800c24_4": "如來以神通力於此地中置一芥子，以佛如來加持力故，彼諸聲聞一切威勢神通力能，而悉不能舉彼芥子，復不能動一毛端量。",
    "T11n0316_009:0800c27_5": "何以故？",
    "T11n0316_009:0800c27_6": "如來、應供、正等正覺已得最上波羅蜜多及神通波羅蜜多故。",
    "T11n0316_009:0800c29_7": "舍利子！",
    "T11n0316_009:0800c29_8": "且置上說此三千大千世界，乃至東西南北四維上下普遍十方殑伽沙等一切世界，所有一切眾生之類，若卵生、若胎生、若濕生、若化生，若有色、若無色，若有想、若無想、若非有想非無想，彼諸眾生一時皆得聲聞之果，具大神通悉如大目乾連，彼諸聲聞同以威勢力能神通變化，而悉不能舉動芥子一毛端量。",
    "T11n0316_009:0801a07_9": "何以故？",
    "T11n0316_009:0801a07_10": "如來、應供、正等正覺已得最上波羅蜜多及神通波羅蜜多故，具大威德、有大神通、得大自在。」",
    "T11n0316_009:0801a09_11": "爾時世尊復告尊者舍利子言：「汝昔曾聞，風災劫時有大風起名毘藍婆，振吼吹擊此三千大千世界，須彌山王、鐵圍諸山、大鐵圍山等，及四大洲至八萬洲，彼彼大海吹皷高起，流散周遍一由旬量。」",
    "T11n0316_009:0801a14_12": "舍利子白佛言：「世尊！",
    "T11n0316_009:0801a14_13": "我昔親聞如來宣說如是等事。」",
    "T11n0316_009:0801a15_14": "佛言：「舍利子！",
    "T11n0316_009:0801a15_15": "風災劫時大風吹擊此三千大千世界，須彌山王及諸山大海吹皷高起，破壞流散周遍一切，乃至無數百千由旬分量。",
    "T11n0316_009:0801a18_16": "地居諸天亦悉飄鼓流散周遍，塵尚不見況山石等。",
    "T11n0316_009:0801a19_17": "所有夜摩天中諸宮殿等，飄鼓破壞流散周遍，塵尚不見何況宮殿。",
    "T11n0316_009:0801a21_18": "彼兜率天、化樂天、他化自在天、梵眾天、梵輔天、梵會天、大梵天、少光天、無量光天、光音天、少淨天、無量淨天、遍淨天，如是等天諸宮殿等，飄鼓破壞流散周遍，塵尚不見何況宮殿。",
    "T11n0316_009:0801a25_19": "舍利子！",
    "T11n0316_009:0801a25_20": "如是大風飄鼓吹擊，爾時如來所有妙衣不能損動一毛端量，況復衣角。",
    "T11n0316_009:0801a26_21": "所以者何！",
    "T11n0316_009:0801a27_22": "以佛如來不思議神力、不思議緣、不思議所行、不思議大悲悉具足故。",
    "T11n0316_009:0801a28_23": "舍利子！",
    "T11n0316_009:0801a28_24": "當彼大風飄鼓之時，東西南北四維上下周遍十方殑伽沙等一切世界大風不止。",
    "T11n0316_009:0801b01_25": "是時如來舉以指端指大風輪，即時大風皆悉止息，此是如來神通智力無所減失不思議故。",
    "T11n0316_009:0801b03_26": "舍利子！",
    "T11n0316_009:0801b04_27": "彼住信菩薩應於如來神通智力，信解清淨，超越分別、離諸疑悔，後復生起身喜心喜適悅之相，發希有想。」",
    "T11n0316_009:0801b07_0": "爾時世尊重明斯義說伽陀曰：「所有三界諸眾生，　　皆作聲聞具智慧，　與大目連智皆同，　　悉具神通波羅蜜。",
    "T11n0316_009:0801b10_0": "　如來於此地方中，　　置一芥子極微小，　彼彼一切現神通，　　而悉不能為舉動。",
    "T11n0316_009:0801b12_0": "　所有殑伽沙數等，　　十方一切世界中，　毘藍婆風振擊時，　　普遍諸方皆吹鼓。",
    "T11n0316_009:0801b14_0": "　當彼如是大風起，　　佛上妙衣悉舉示，　不能動其一毛端，　　由佛神力不思議。",
    "T11n0316_009:0801b16_0": "　大風吹擊極猛惡，　　牟尼舉一毛端量，　神力能止大風輪，　　無邊廣大虛空等。",
    "T11n0316_009:0801b18_0": "「舍利子！",
    "T11n0316_009:0801b18_1": "住信菩薩應於如來如是神力，信解清淨乃至發希有想。",
    "T11n0316_009:0801b20_0": "佛說大乘菩薩藏正法經卷第九"
}