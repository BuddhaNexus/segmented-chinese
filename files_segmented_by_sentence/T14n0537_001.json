[
    {
        "source_sentence": "佛說越難經",
        "from": "T14n0537_001:0820b11_0",
        "context_with_next_sentence": true
    },
    {
        "source_sentence": "西晉居士聶承遠譯",
        "from": "T14n0537_001:0820b13_0",
        "context_with_next_sentence": true
    },
    {
        "source_sentence": "聞如是：一時，佛在波羅奈私國，賢者飛鳥",
        "from": "T14n0537_001:0820b14_0",
        "context_with_next_sentence": true
    },
    {
        "source_sentence": "聚。",
        "from": "T14n0537_001:0820b15_1",
        "context_with_next_sentence": true
    },
    {
        "source_sentence": "彼時，國中有四姓長者，名曰越難，大豪富，珍奇珠寶、牛馬、田宅甚眾多。",
        "from": "T14n0537_001:0820b16_15",
        "context_with_next_sentence": true
    },
    {
        "source_sentence": "難為人慳貪嫉妬，不信道德、不喜布施。",
        "from": "T14n0537_001:0820b17_12",
        "context_with_next_sentence": true
    },
    {
        "source_sentence": "日未沒，常勅門監，有來乞匃者，勿得通也。",
        "from": "T14n0537_001:0820b18_10",
        "context_with_next_sentence": true
    },
    {
        "source_sentence": "難有一子，名曰栴檀，亦復慳貪。",
        "from": "T14n0537_001:0820b19_14",
        "context_with_next_sentence": true
    },
    {
        "source_sentence": "難後壽盡，還生其國中，為盲乞婦作子。",
        "from": "T14n0537_001:0820b20_12",
        "context_with_next_sentence": true
    },
    {
        "source_sentence": "其夫言：",
        "from": "T14n0537_001:0820b20_16",
        "context_with_next_sentence": true
    },
    {
        "source_sentence": "「汝身有重病，今復懷軀，我貧窮無以衣食，汝便自去。",
        "from": "T14n0537_001:0820b22_2",
        "context_with_next_sentence": true
    },
    {
        "source_sentence": "」婦受教出門外，未遠得大聚糞，便止其中。",
        "from": "T14n0537_001:0820b23_2",
        "context_with_next_sentence": true
    },
    {
        "source_sentence": "至九月生一子，兩目復盲，其母行乞食養之。",
        "from": "T14n0537_001:0820b24_3",
        "context_with_next_sentence": true
    },
    {
        "source_sentence": "至年七歲，其母言：",
        "from": "T14n0537_001:0820b24_12",
        "context_with_next_sentence": true
    },
    {
        "source_sentence": "「我養汝大久，且自行拄杖，取食器行乞，當自悲言：",
        "from": "T14n0537_001:0820b25_15",
        "context_with_next_sentence": true
    },
    {
        "source_sentence": "『世間貧者最為苦惱。",
        "from": "T14n0537_001:0820b26_5",
        "context_with_next_sentence": true
    },
    {
        "source_sentence": "今我薄命生貧家，兩目復盲無所見，復為人所輕易。",
        "from": "T14n0537_001:0820b27_9",
        "context_with_next_sentence": true
    },
    {
        "source_sentence": "今有乞我少所飲食，愈我飢者，譬如天雨，渴者得飲。",
        "from": "T14n0537_001:0820b28_16",
        "context_with_next_sentence": true
    },
    {
        "source_sentence": "』」兒聞母說如是，便行家家乞匃，復到栴檀家。",
        "from": "T14n0537_001:0820b29_16",
        "context_with_next_sentence": true
    },
    {
        "source_sentence": "其子適到時，守門者適小出，盲兒徑入前到中庭，如母教說之。",
        "from": "T14n0537_001:0820c02_7",
        "context_with_next_sentence": true
    },
    {
        "source_sentence": "時，栴檀在高觀上聞其語，大怒呼守門者問之：",
        "from": "T14n0537_001:0820c03_8",
        "context_with_next_sentence": true
    },
    {
        "source_sentence": "「誰內此盲乞兒者？",
        "from": "T14n0537_001:0820c03_17",
        "context_with_next_sentence": true
    },
    {
        "source_sentence": "」門監大恐怖，即牽盲兒撲於門外，傷其頭面，復折右臂，壞其食器，飯散其地，身體大痛。",
        "from": "T14n0537_001:0820c05_19",
        "context_with_next_sentence": true
    },
    {
        "source_sentence": "兒呼悲啼，其母聞之，即走到兒所，言：",
        "from": "T14n0537_001:0820c06_17",
        "context_with_next_sentence": true
    },
    {
        "source_sentence": "「何等弊人嬈我子者？",
        "from": "T14n0537_001:0820c07_6",
        "context_with_next_sentence": true
    },
    {
        "source_sentence": "我子尚小，兩目復盲，有何等過，乃取如是。",
        "from": "T14n0537_001:0820c08_7",
        "context_with_next_sentence": true
    },
    {
        "source_sentence": "何壹感天？",
        "from": "T14n0537_001:0820c08_12",
        "context_with_next_sentence": true
    },
    {
        "source_sentence": "」兒對母言：",
        "from": "T14n0537_001:0820c08_18",
        "context_with_next_sentence": true
    },
    {
        "source_sentence": "「我到此門中乞，有高聲人，呼多力人牽撲傷我，身體大痛如是，今且死不久。",
        "from": "T14n0537_001:0820c10_14",
        "context_with_next_sentence": true
    },
    {
        "source_sentence": "」時門上有守神，便謂之言：",
        "from": "T14n0537_001:0820c11_7",
        "context_with_next_sentence": true
    },
    {
        "source_sentence": "「汝得是痛，尚為小耳，其大在後。",
        "from": "T14n0537_001:0820c12_3",
        "context_with_next_sentence": true
    },
    {
        "source_sentence": "汝坐前世有財不布施，故得勤苦。",
        "from": "T14n0537_001:0820c12_18",
        "context_with_next_sentence": true
    },
    {
        "source_sentence": "世間富貴無有常，富貴而不布施，如無有財等也。",
        "from": "T14n0537_001:0820c14_2",
        "context_with_next_sentence": true
    },
    {
        "source_sentence": "死更苦痛，乃愁悔，當復何益？",
        "from": "T14n0537_001:0820c14_16",
        "context_with_next_sentence": true
    },
    {
        "source_sentence": "」時觀者甚眾多，各各自語，其聲遠聞。",
        "from": "T14n0537_001:0820c15_14",
        "context_with_next_sentence": true
    },
    {
        "source_sentence": "佛時從念道覺，與諸比丘俱入城分衛。",
        "from": "T14n0537_001:0820c16_16",
        "context_with_next_sentence": true
    },
    {
        "source_sentence": "佛問阿難：",
        "from": "T14n0537_001:0820c17_3",
        "context_with_next_sentence": true
    },
    {
        "source_sentence": "「是何等聲？",
        "from": "T14n0537_001:0820c17_9",
        "context_with_next_sentence": true
    },
    {
        "source_sentence": "怱怱乃如是。",
        "from": "T14n0537_001:0820c17_15",
        "context_with_next_sentence": true
    },
    {
        "source_sentence": "」阿難便白佛，說盲子母本事已，便叉手白佛：",
        "from": "T14n0537_001:0820c18_16",
        "context_with_next_sentence": true
    },
    {
        "source_sentence": "「願哀矜，到此兒所。",
        "from": "T14n0537_001:0820c19_6",
        "context_with_next_sentence": true
    },
    {
        "source_sentence": "」佛默然不應。",
        "from": "T14n0537_001:0820c19_13",
        "context_with_next_sentence": true
    },
    {
        "source_sentence": "分衛還飯已，便往視之。",
        "from": "T14n0537_001:0820c20_3",
        "context_with_next_sentence": true
    },
    {
        "source_sentence": "見盲兒創痛，以手摩其頭，目便即開，折傷處即愈，因自識宿命。",
        "from": "T14n0537_001:0821a01_13",
        "context_with_next_sentence": true
    },
    {
        "source_sentence": "佛問：",
        "from": "T14n0537_001:0821a01_16",
        "context_with_next_sentence": true
    },
    {
        "source_sentence": "「汝是前世長者字難不？",
        "from": "T14n0537_001:0821a02_6",
        "context_with_next_sentence": true
    },
    {
        "source_sentence": "」對言：",
        "from": "T14n0537_001:0821a02_10",
        "context_with_next_sentence": true
    },
    {
        "source_sentence": "「是也。",
        "from": "T14n0537_001:0821a02_14",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0537_001:0821a03_4",
        "context_with_next_sentence": true
    },
    {
        "source_sentence": "「人居世間甚懃苦愚癡，一世父子不相識知。",
        "from": "T14n0537_001:0821a04_5",
        "context_with_next_sentence": true
    },
    {
        "source_sentence": "」爾時佛說經，解散其意：",
        "from": "T14n0537_001:0821a05_10",
        "context_with_next_sentence": true
    },
    {
        "source_sentence": "「人求子索財，　　於此二事中，",
        "from": "T14n0537_001:0821a06_0",
        "context_with_next_sentence": true
    },
    {
        "source_sentence": "甚憂勤苦痛，　　他人而得果。",
        "from": "T14n0537_001:0821a07_13",
        "context_with_next_sentence": true
    },
    {
        "source_sentence": "有身不能保，　　何況子與財？",
        "from": "T14n0537_001:0821a08_13",
        "context_with_next_sentence": true
    },
    {
        "source_sentence": "譬如夏月暑，　　息止樹下涼，",
        "from": "T14n0537_001:0821a09_0",
        "context_with_next_sentence": true
    },
    {
        "source_sentence": "須臾當復去，　　世間無有常。",
        "from": "T14n0537_001:0821a10_13",
        "context_with_next_sentence": true
    },
    {
        "source_sentence": "」阿難白佛：",
        "from": "T14n0537_001:0821a11_4",
        "context_with_next_sentence": true
    },
    {
        "source_sentence": "「此兒命盡，當趣何道？",
        "from": "T14n0537_001:0821a11_15",
        "context_with_next_sentence": true
    },
    {
        "source_sentence": "」佛言：",
        "from": "T14n0537_001:0821a11_19",
        "context_with_next_sentence": true
    },
    {
        "source_sentence": "「當入大泥梨中一宿。",
        "from": "T14n0537_001:0821a12_5",
        "context_with_next_sentence": true
    },
    {
        "source_sentence": "」佛說是經時，八萬餘人皆棄三垢得法眼。",
        "from": "T14n0537_001:0821a13_4",
        "context_with_next_sentence": true
    },
    {
        "source_sentence": "諸弟子皆歡喜，為佛作禮而去。",
        "from": "T14n0537_001:0821a13_18",
        "context_with_next_sentence": true
    },
    {
        "source_sentence": "佛說越難經",
        "from": "T14n0537_001:0821a14_100",
        "context_with_next_sentence": false
    }
]