[
    {
        "source_sentence": "佛說大乘隨轉宣說諸法經卷下",
        "from": "T15n0652_003:0779c09_0",
        "context_with_next_sentence": true
    },
    {
        "source_sentence": "宋明教辯才法師充譯經三藏",
        "from": "T15n0652_003:0779c11_0",
        "context_with_next_sentence": true
    },
    {
        "source_sentence": "沙門詔德等奉　詔譯",
        "from": "T15n0652_003:0779c12_0",
        "context_with_next_sentence": true
    },
    {
        "source_sentence": "爾時，蓮華遊戲天子與十千天子，皆來供養世尊及文殊師利菩薩；各持上妙名華，優曇鉢羅華、青色蓮華、白色蓮華、曼陀羅華、摩訶曼陀羅華、曼殊沙華、摩訶曼殊沙華，發恭敬心，種種語言歡喜讚歎世尊、文殊師利：「不好世樂超出三界，心無煩惱亦無諸惡，語言真實、甚深真實，法界吉祥、真實吉祥、微妙吉祥、無數最上第一吉祥。」",
        "from": "T15n0652_003:0779c13_0",
        "context_with_next_sentence": true
    },
    {
        "source_sentence": "天子如是讚歎世尊、文殊師利。",
        "from": "T15n0652_003:0779c20_1",
        "context_with_next_sentence": true
    },
    {
        "source_sentence": "爾時，佛告蓮華遊戲天子：「諸天子中汝得第一！",
        "from": "T15n0652_003:0779c21_2",
        "context_with_next_sentence": true
    },
    {
        "source_sentence": "天子於身內外，心無分別，得最上第一法、眾中最上第一、微妙第一、極妙第一，真實心處大眾中，能最上供養而得第一。」",
        "from": "T15n0652_003:0779c22_3",
        "context_with_next_sentence": true
    },
    {
        "source_sentence": "佛言：「天子！",
        "from": "T15n0652_003:0779c25_4",
        "context_with_next_sentence": true
    },
    {
        "source_sentence": "汝無貪嗔癡，不生煩惱，若有如是與愚夫不異。",
        "from": "T15n0652_003:0779c25_5",
        "context_with_next_sentence": true
    },
    {
        "source_sentence": "若天子，不得學鬪戰，失菩提路，若愛樂一切法，菩提薩埵佛法，樂修十地行；如是天子，宿種善根，恭敬供養諸佛菩薩，遠離諸惡，心放光明，勤學佛法，於十地行妙安住故示現光明，學佛教法勇猛愛樂；若不如是好樂佛法，多諸諍訟，不生供養心，智慧尠薄。",
        "from": "T15n0652_003:0779c26_6",
        "context_with_next_sentence": true
    },
    {
        "source_sentence": "如是天子，心高我慢，不愛樂一切法，不親近善友，此天子為眾所嫌，於菩提而不和合，無恭敬心，輕慢三寶，不學教法，愚夫無異。",
        "from": "T15n0652_003:0780a03_7",
        "context_with_next_sentence": true
    },
    {
        "source_sentence": "菩提道場甚深恭敬，求一切智具足，得天子行，於善眾安住；彼諸天子，不住貪、不住嗔、不住癡、不戀資生、不行邪見；恭敬問訊世尊、文殊師利，禮拜供養，於貪嗔癡悉皆遠離。」",
        "from": "T15n0652_003:0780a06_8",
        "context_with_next_sentence": true
    },
    {
        "source_sentence": "世尊如義而說，天子愛樂如義而住。",
        "from": "T15n0652_003:0780a10_9",
        "context_with_next_sentence": true
    },
    {
        "source_sentence": "是時，世尊讚歎文殊師利，安住大乘不行邪行，亦無邪見。",
        "from": "T15n0652_003:0780a11_10",
        "context_with_next_sentence": true
    },
    {
        "source_sentence": "諸天子聞佛說已，往詣文殊師利所，稱讚供養，學一切法，圓滿無分別，無有邪行。",
        "from": "T15n0652_003:0780a12_11",
        "context_with_next_sentence": true
    },
    {
        "source_sentence": "爾時，十千天子聞佛於大眾中說無生忍辱法安住，於此皆修文殊行，得最上妙法；於金剛句、祕密句、橛句，了色本空，體性不邪，無有諍訟，得菩提解脫法已，恭敬供養，修習禪定，任持讀誦宣說書寫；如是熏習五法，人皆歡喜，三業清淨，於一切法，一切佛法，圓滿宣說，得安樂行。",
        "from": "T15n0652_003:0780a14_12",
        "context_with_next_sentence": true
    },
    {
        "source_sentence": "爾時，佛告蓮華遊戲天子言：「如是聲、色，今世後世無智菩薩，不樂佛法，貪戀外聲、外色，不怕、不怖，於一切聲，愛著迷惑，無有福德。」",
        "from": "T15n0652_003:0780a20_13",
        "context_with_next_sentence": true
    },
    {
        "source_sentence": "世尊如是說，蓮華遊戲天子讚歎，於虛空中往來，種種變化諸妙音聲，宿世善根福業所作，得佛菩提，生上種姓，禮貌具足，圓滿福業，了悟色聲一切具足。",
        "from": "T15n0652_003:0780a23_14",
        "context_with_next_sentence": true
    },
    {
        "source_sentence": "世尊記言：「汝當生天子，菩薩摩訶薩真實殑伽沙劫，尊重法師恭敬供養，一切安樂，衣、食、臥具、飲食、湯藥，如是種種上妙香、華、燈、塗，晝夜不絕，一切具足；安住法中，決定求得上妙福報，無諸忿怒。",
        "from": "T15n0652_003:0780a27_15",
        "context_with_next_sentence": true
    },
    {
        "source_sentence": "如是天子！",
        "from": "T15n0652_003:0780b02_16",
        "context_with_next_sentence": true
    },
    {
        "source_sentence": "了悟色聲，速得往詣菩薩殑伽沙劫，一切安樂。",
        "from": "T15n0652_003:0780b02_17",
        "context_with_next_sentence": true
    },
    {
        "source_sentence": "彼天子，於殑伽沙劫不生煩惱，心無輕慢，圓滿言說法味真實。",
        "from": "T15n0652_003:0780b04_0",
        "context_with_next_sentence": true
    },
    {
        "source_sentence": "如是天子，生決定心，聞佛法音，了悟聲色，無諸苦惱，亦無毀謗，歡喜讚歎，得一切最上安樂。」",
        "from": "T15n0652_003:0780b05_1",
        "context_with_next_sentence": true
    },
    {
        "source_sentence": "佛言：「天子！",
        "from": "T15n0652_003:0780b07_2",
        "context_with_next_sentence": true
    },
    {
        "source_sentence": "今一切人不求佛法，貪戀資生，不怕、不怖，不似娑羅王世人，善根成熟。」",
        "from": "T15n0652_003:0780b07_3",
        "context_with_next_sentence": true
    },
    {
        "source_sentence": "世尊如是說已，蓮華遊戲天子聞是法音，了色體性，深入佛慧。",
        "from": "T15n0652_003:0780b09_4",
        "context_with_next_sentence": true
    },
    {
        "source_sentence": "「若諸眾生，不學佛法，不修禪定，於一切法，不好、不問，非菩薩行。",
        "from": "T15n0652_003:0780b10_5",
        "context_with_next_sentence": true
    },
    {
        "source_sentence": "常作惡想，不學正智，聞女人聲，愛樂貪著，不怖罪業！」",
        "from": "T15n0652_003:0780b12_6",
        "context_with_next_sentence": true
    },
    {
        "source_sentence": "世尊說已，蓮華遊戲天子言：「諸菩薩天子，身心散亂，不受世尊教學，三業不善，毀謗聽法，貪聲住、嗔聲住、癡聲住、不近善友、不學佛法，貪著女人，無有厭足；不學歡喜聲，愛樂慾樂聲，喜聽惡人聲，不學好人聲、不學書寫聲、不學佛聲，貪著女色常如醉人；不學安樂聲、不學出家聲，愛樂無佛慧聲，喜聞外道聲，戀女人聲；不學佛法布施聲、不學佛法持戒聲、不學佛法忍辱聲、不學佛法精進聲、不學佛法禪定聲、不學佛法智慧聲，戀女人聲，遠尋放逸，親近惡友，不學善人聲，戀世間聲，晝夜不捨，不得涅槃。",
        "from": "T15n0652_003:0780b13_7",
        "context_with_next_sentence": true
    },
    {
        "source_sentence": "戀著女人，不學佛法，不得解脫；轉尋鄉村聚落，從生戀著，常與女人共相娛樂，不親善友、不行大乘行、不行比丘行、不行在家正行，唯行邪道。",
        "from": "T15n0652_003:0780b25_8",
        "context_with_next_sentence": true
    },
    {
        "source_sentence": "只於女人路行，聽女人聲，心生歡喜；聞佛音聲，不生敬仰，不修梵行，安住煩惱；嬈亂眾人，修外道行，無福果報。",
        "from": "T15n0652_003:0780b28_9",
        "context_with_next_sentence": true
    },
    {
        "source_sentence": "不學持戒行，戀破戒行；體性下劣，戀下劣體性；不親善友，不學佛法，戀著貪不學佛法、戀著嗔不學佛法、戀著癡不學佛法；愚昧不會，不受教誨，其心壅塞不能領解；不學諸佛行、不學菩薩行、不學聲聞行，於佛菩薩法，不問不學，業障深重，遠離而去造不善業；貪戀女色，心迷自作，煩惱憔悴；不信真實菩提，展轉遠離，一切人嫌。",
        "from": "T15n0652_003:0780c01_10",
        "context_with_next_sentence": true
    },
    {
        "source_sentence": "如是之人貪著女色，不得安樂，亦不寂靜；不禮拜、不恭敬，自不覺知不得菩提。",
        "from": "T15n0652_003:0780c09_11",
        "context_with_next_sentence": true
    },
    {
        "source_sentence": "若菩薩天子，勤修十善，真實圓滿，積集善根，心中歡喜；此菩薩天子，往詣博學多聞菩薩天子所，修一切善根，圓滿具足，離除業障心得清淨。",
        "from": "T15n0652_003:0780c11_12",
        "context_with_next_sentence": true
    },
    {
        "source_sentence": "除業障已，身心輕安，遠離諸慾，晝夜更無女人想，安住法性。」",
        "from": "T15n0652_003:0780c14_13",
        "context_with_next_sentence": true
    },
    {
        "source_sentence": "爾時，文殊師利童真菩薩白佛言：「世尊！",
        "from": "T15n0652_003:0780c15_14",
        "context_with_next_sentence": true
    },
    {
        "source_sentence": "諸佛法海無有邊際，不可觀見微妙色相，不可聽聞微妙音聲、歡喜微妙音聲、極喜微妙音聲；一心專住修微妙佛性，遠離障染，到於彼岸，安住於法，不住涅槃，不住聚落，不去不來，無布施、持戒、忍辱、精進、禪定、智慧。",
        "from": "T15n0652_003:0780c16_15",
        "context_with_next_sentence": true
    },
    {
        "source_sentence": "無有忿怒、無貪嗔癡，悉皆平等。",
        "from": "T15n0652_003:0780c21_16",
        "context_with_next_sentence": true
    },
    {
        "source_sentence": "世尊！",
        "from": "T15n0652_003:0780c22_0",
        "context_with_next_sentence": true
    },
    {
        "source_sentence": "如義而說真實微妙法門。」",
        "from": "T15n0652_003:0780c22_1",
        "context_with_next_sentence": true
    },
    {
        "source_sentence": "佛言：「蓮華遊戲具大智慧天子、文殊師利童真菩薩，是二大士宿種善根，於過去無量無數阿僧祇劫諸佛國土，聽受教法，修大乘行，斷諸業障，宿福深厚，積集功德無量無邊。",
        "from": "T15n0652_003:0780c22_2",
        "context_with_next_sentence": true
    },
    {
        "source_sentence": "過去因緣獲斯福報，今此會中實無有對。",
        "from": "T15n0652_003:0780c26_3",
        "context_with_next_sentence": true
    },
    {
        "source_sentence": "如是蓮華遊戲天子，遠離色聲，用真實心，以上妙種種香、華、燈燭、珍妙飲食供養，人皆不及，親近佛聲，聽文殊師利演說甚深平等真實法門。」",
        "from": "T15n0652_003:0780c27_4",
        "context_with_next_sentence": true
    },
    {
        "source_sentence": "爾時，佛告文殊師利童真菩薩言：「汝往昔劫於我法中，了如是色聲最上色相，一切業障悉皆遠離，安住福業，萬德圓備，餘皆不及；乃至過去菩薩亦皆不及。」",
        "from": "T15n0652_003:0781a01_5",
        "context_with_next_sentence": true
    },
    {
        "source_sentence": "文殊師利言：「如是色業障、嗔業障、一切惡業障，我已了知，悉當遠離；決定守護，親近世尊如是說，離一切染法，得清淨福業，心無煩惱。",
        "from": "T15n0652_003:0781a05_6",
        "context_with_next_sentence": true
    },
    {
        "source_sentence": "是我宿生於無量無邊阿僧祇劫，發廣大心修作福業，思惟圓滿善行具足；乃過去修習今時受報，得值師子鼓音自在王如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T15n0652_003:0781a08_7",
        "context_with_next_sentence": true
    },
    {
        "source_sentence": "彼佛壽命無量百千那庾多歲，三界眾生了知圓滿；世界名曰大光，其佛國土，多諸寶樹，金繩界道寶樹行列，香風吹動枝葉掁觸出妙音聲，其聲演說空聲、無相聲、無願聲、不生聲、不滅聲、無色聲、無自性聲；如是音聲，眾生聞已皆得解脫。",
        "from": "T15n0652_003:0781a12_8",
        "context_with_next_sentence": true
    },
    {
        "source_sentence": "「時彼如來有二十七俱胝聲聞眾，皆來聽法，大比丘眾斷諸煩惱，去除重擔，得慧解脫、心解脫，是比丘心不散亂，往來聽法求佛菩提。",
        "from": "T15n0652_003:0781a18_0",
        "context_with_next_sentence": true
    },
    {
        "source_sentence": "彼如來復有二十七俱胝眾及大比丘眾，皆來聽受荷擔如來，尊重教法，得慧解脫、心解脫。",
        "from": "T15n0652_003:0781a21_0",
        "context_with_next_sentence": true
    },
    {
        "source_sentence": "如是他方菩薩皆來聽法，各各得一切忍辱法，具足安樂。",
        "from": "T15n0652_003:0781a23_0",
        "context_with_next_sentence": true
    },
    {
        "source_sentence": "如是十方諸佛國土，無數百千俱胝佛皆來聽法。",
        "from": "T15n0652_003:0781a24_1",
        "context_with_next_sentence": true
    },
    {
        "source_sentence": "聞阿難多目佉陀羅尼三摩地，無數百千那庾多眾生，得寂靜安樂，心生歡喜，共相論議，乃至宿世今生無有他求，決定安住菩薩摩訶薩。",
        "from": "T15n0652_003:0781a25_2",
        "context_with_next_sentence": true
    },
    {
        "source_sentence": "是時如來於彼國土宣說妙法，一切畢已，正法住世六十百千歲。",
        "from": "T15n0652_003:0781a28_3",
        "context_with_next_sentence": true
    },
    {
        "source_sentence": "「時彼如來，復為寂靜諸根菩薩，說一切菩薩法，人所讚歎，心無外緣。",
        "from": "T15n0652_003:0781b01_0",
        "context_with_next_sentence": true
    },
    {
        "source_sentence": "此菩薩往昔劫中，修菩薩法，淨道行住，不樂世間一切法，諸根不亂，甚深解脫，真實最上妙法，了知色相，言說歡喜踊躍，專心書寫，與善知識共相論議，非人不言，恐生誹謗。",
        "from": "T15n0652_003:0781b02_1",
        "context_with_next_sentence": true
    },
    {
        "source_sentence": "然彼眾生，貪體性一切法住著、嗔體性一切法住著、癡體性一切法住著。",
        "from": "T15n0652_003:0781b06_2",
        "context_with_next_sentence": true
    },
    {
        "source_sentence": "此菩薩唯愛樂一切佛法，不樂世間一切法，非眾生方便愛樂，唯樂菩提行，種種善行，無分別心，常行忍辱，無貪無嗔，無是無非，安住如來甚深法界。",
        "from": "T15n0652_003:0781b08_3",
        "context_with_next_sentence": true
    },
    {
        "source_sentence": "「爾時，復有比丘，名曰勝意，愛樂菩提。",
        "from": "T15n0652_003:0781b11_4",
        "context_with_next_sentence": true
    },
    {
        "source_sentence": "是時世尊，為說一切妙法，得四禪定、四無色定、十二頭陀功德，常行是行。",
        "from": "T15n0652_003:0781b12_5",
        "context_with_next_sentence": true
    },
    {
        "source_sentence": "「爾時，佛告勝意比丘：『寂靜諸根菩薩，了知一切最上行。』",
        "from": "T15n0652_003:0781b14_6",
        "context_with_next_sentence": true
    },
    {
        "source_sentence": "勝意比丘聞佛所說，合掌聽受，遠離遠處，寂靜安住，修一切最上行。",
        "from": "T15n0652_003:0781b15_7",
        "context_with_next_sentence": true
    },
    {
        "source_sentence": "「爾時，寂靜諸根菩薩，發廣大無邊心，王城持鉢引導眾生循門教化，乞食詣長者、居士、善友門化；有智慧人，心生歡喜供養讚歎，或有居士善友惡言毀謗，不生惡念，少語知足，真實言行，心不嗔人，和顏悅色；彼居士善友讚歎。",
        "from": "T15n0652_003:0781b16_8",
        "context_with_next_sentence": true
    },
    {
        "source_sentence": "「時，寂靜諸根菩薩說諸色法，諸比丘僧多不了知，入諸邪見，僻居小處，貪慢障安住、嗔慢障安住、癡慢障安住、一切法愛樂障，不聽真實言行。",
        "from": "T15n0652_003:0781b22_0",
        "context_with_next_sentence": true
    },
    {
        "source_sentence": "寂靜諸根菩薩，復勸在家居士、善友，不得貪煩惱，不得造諸惡業。",
        "from": "T15n0652_003:0781b25_1",
        "context_with_next_sentence": true
    },
    {
        "source_sentence": "居士善友，不能行得忍辱行，自往詣貪處、自往詣多貪處，往詣東、西、南、北方、四維、上下方，生五種毀謗；云何謂愛、樂、貪、嗔、癡，心多煩惱故。",
        "from": "T15n0652_003:0781b26_2",
        "context_with_next_sentence": true
    },
    {
        "source_sentence": "「時，寂靜諸根菩薩，於王城中遊行教化，與居士善友言，讚歎勝意比丘，是真實僧，人皆供養，今不住王城，歸寂靜處安住，及不樂寺院香華供養，諸比丘僧多不喜見。",
        "from": "T15n0652_003:0781c01_0",
        "context_with_next_sentence": true
    },
    {
        "source_sentence": "此勝意比丘真善知識，諸比丘僧深入邪見，貪心障、嗔心障、癡心障，不能遠離諸惡業障。",
        "from": "T15n0652_003:0781c04_1",
        "context_with_next_sentence": true
    },
    {
        "source_sentence": "復次寂靜諸根菩薩言，諸比丘僧不學善法、不習一切觀想、不學甚深妙法、不求菩提。",
        "from": "T15n0652_003:0781c06_2",
        "context_with_next_sentence": true
    },
    {
        "source_sentence": "「爾時寂靜諸根菩薩，為比丘僧，而說伽陀曰：「『若有貪嗔癡，　　不修菩提行，　　菩提無貪性，　　一切當遠離。",
        "from": "T15n0652_003:0781c08_3",
        "context_with_next_sentence": true
    },
    {
        "source_sentence": "　　愚夫不覺知，　　耽著諸慾樂，　　非寂靜禪那，　　不能趣佛國。",
        "from": "T15n0652_003:0781c12_0",
        "context_with_next_sentence": true
    },
    {
        "source_sentence": "　　高傲於放逸，　　功德無少分，　　諸佛清淨戒，　　而生疑惑心，　　貪戀造諸惡，　　無佛法僧寶。",
        "from": "T15n0652_003:0781c14_0",
        "context_with_next_sentence": true
    },
    {
        "source_sentence": "　　設若學文字，　　心中多巧妙，　　於真實菩提，　　云何得解脫？",
        "from": "T15n0652_003:0781c17_0",
        "context_with_next_sentence": true
    },
    {
        "source_sentence": "　　丈夫學菩提，　　無煩惱分別，　　親近佛觀想，　　得正見具足。",
        "from": "T15n0652_003:0781c19_0",
        "context_with_next_sentence": true
    },
    {
        "source_sentence": "　　於法不能解，　　眾生墮邪見，　　遠離佛教法，　　安住貪嗔癡。",
        "from": "T15n0652_003:0781c21_0",
        "context_with_next_sentence": true
    },
    {
        "source_sentence": "　　不恭敬禮拜，　　不親近法師，　　苦惱生分別，　　無有忍辱心。",
        "from": "T15n0652_003:0781c23_0",
        "context_with_next_sentence": true
    },
    {
        "source_sentence": "　　迷惑不自知，　　愚癡作諸惡，　　去佛道甚遠，　　不受人勸化。",
        "from": "T15n0652_003:0781c25_0",
        "context_with_next_sentence": true
    },
    {
        "source_sentence": "　　疾速得菩提，　　若人有忍辱，　　平等解脫界，　　超出世間眼。",
        "from": "T15n0652_003:0781c27_0",
        "context_with_next_sentence": true
    },
    {
        "source_sentence": "　　一切悉智見，　　觀想忍辱法，　　而得佛菩提，　　於此安住故。",
        "from": "T15n0652_003:0781c29_0",
        "context_with_next_sentence": true
    },
    {
        "source_sentence": "　　決定無魔事，　　禪定力現前，　　如是解脫已，　　趣佛涅槃界。",
        "from": "T15n0652_003:0782a02_0",
        "context_with_next_sentence": true
    },
    {
        "source_sentence": "　　眾生勤學法，　　實不可稱量，　　得不生不滅，　　無貪瞋癡故。",
        "from": "T15n0652_003:0782a04_0",
        "context_with_next_sentence": true
    },
    {
        "source_sentence": "　　歷遊諸聚落，　　亦無分別心，　　若有人毀謗，　　不生瞋恨故，　　或遇人讚歎，　　亦無歡喜故，　　安住佛菩提，　　一切悉平等，　　佛法如虛空，　　不可稱量故。",
        "from": "T15n0652_003:0782a06_0",
        "context_with_next_sentence": true
    },
    {
        "source_sentence": "　　無上佛菩提，　　愚夫不了悟，　　不修寂靜觀，　　於此不解脫。",
        "from": "T15n0652_003:0782a11_0",
        "context_with_next_sentence": true
    },
    {
        "source_sentence": "　　眾生貪放逸，　　無心學聖道，　　馳騁諸慾樂，　　與狂人無異。",
        "from": "T15n0652_003:0782a13_0",
        "context_with_next_sentence": true
    },
    {
        "source_sentence": "　　愚癡不寂靜，　　不肯學菩提，　　云何離業障？",
        "from": "T15n0652_003:0782a15_0",
        "context_with_next_sentence": true
    },
    {
        "source_sentence": "　　眾生若了知，　　遠離諸慾樂，　　專心習禪那，　　眾中為上首。",
        "from": "T15n0652_003:0782a16_1",
        "context_with_next_sentence": true
    },
    {
        "source_sentence": "　　曉解一切法，　　而行於正道，　　常念佛菩提，　　更無分別想。",
        "from": "T15n0652_003:0782a18_2",
        "context_with_next_sentence": true
    },
    {
        "source_sentence": "　　真實心愛樂，　　最上菩提道，　　龍天皆歡喜。",
        "from": "T15n0652_003:0782a20_3",
        "context_with_next_sentence": true
    },
    {
        "source_sentence": "　　安住佛功德，　　於微妙法中，　　不生諸惡想，　　唯求佛菩提。",
        "from": "T15n0652_003:0782a22_0",
        "context_with_next_sentence": true
    },
    {
        "source_sentence": "　　更不學餘事，　　故於此會中，　　德行為上首。",
        "from": "T15n0652_003:0782a24_0",
        "context_with_next_sentence": true
    },
    {
        "source_sentence": "　　我聞佛所說，　　種種學外道，　　營務作事業，　　不如佛法中，　　熏習諸善本。",
        "from": "T15n0652_003:0782a25_1",
        "context_with_next_sentence": true
    },
    {
        "source_sentence": "　　彼愛樂眷屬，　　及貪戀資生，　　不求佛菩提，　　好世間榮貴，　　無有剎那頃，　　學如來正法。",
        "from": "T15n0652_003:0782a28_0",
        "context_with_next_sentence": true
    },
    {
        "source_sentence": "　　多生分別心，　　安住諸慾樂，　　慾性本虛妄，　　如陽焰空谷。",
        "from": "T15n0652_003:0782b02_0",
        "context_with_next_sentence": true
    },
    {
        "source_sentence": "　　愚癡都不覺，　　心常生我慢，　　不讚佛菩提，　　實無有知見。",
        "from": "T15n0652_003:0782b04_0",
        "context_with_next_sentence": true
    },
    {
        "source_sentence": "　　不了法空義，　　堅固執為有，　　有為及無為，　　一切悉平等。",
        "from": "T15n0652_003:0782b06_0",
        "context_with_next_sentence": true
    },
    {
        "source_sentence": "　　眾生若曉了，　　勤修大乘行，　　趣佛菩提道，　　此非是凡夫。",
        "from": "T15n0652_003:0782b08_0",
        "context_with_next_sentence": true
    },
    {
        "source_sentence": "　　安住於法中，　　得諸佛心印，　　圓滿功德業，　　與佛無有異。",
        "from": "T15n0652_003:0782b10_0",
        "context_with_next_sentence": true
    },
    {
        "source_sentence": "　　一念貪心起，　　犯波羅夷罪，　　貪心若不斷，　　為之所纏縛。",
        "from": "T15n0652_003:0782b12_0",
        "context_with_next_sentence": true
    },
    {
        "source_sentence": "　　不肯護尸羅，　　無禪定觀想，　　見佛不歡喜，　　長夜造諸惡，　　墮入地獄中，　　受俱胝劫罪。",
        "from": "T15n0652_003:0782b14_0",
        "context_with_next_sentence": true
    },
    {
        "source_sentence": "　　由是破戒故，　　少法亦不解，　　云何得菩提？",
        "from": "T15n0652_003:0782b17_0",
        "context_with_next_sentence": true
    },
    {
        "source_sentence": "　　與愚夫無異。",
        "from": "T15n0652_003:0782b18_1",
        "context_with_next_sentence": true
    },
    {
        "source_sentence": "　　說若修福業，　　其心不淳淨，　　不修大乘行，　　無禪定觀想，　　此人如何得，　　無上法王印？』",
        "from": "T15n0652_003:0782b19_0",
        "context_with_next_sentence": true
    },
    {
        "source_sentence": "「爾時，寂靜諸根菩薩，為比丘僧說此偈已，三千二百天人得忍辱法，八萬比丘聞法各得解脫；彼勝意比丘，得三業清淨離除業障。」",
        "from": "T15n0652_003:0782b22_0",
        "context_with_next_sentence": true
    },
    {
        "source_sentence": "爾時，文殊師利白佛言：「世尊！",
        "from": "T15n0652_003:0782b24_1",
        "context_with_next_sentence": true
    },
    {
        "source_sentence": "如來宣說甚深法義，晝夜思惟，如來一切法十號功德，愚夫難可稱量；如來無生忍辱法，亦難可稱量，如來所說法義，不可思議，與我心法義都是一說。」",
        "from": "T15n0652_003:0782b25_2",
        "context_with_next_sentence": true
    },
    {
        "source_sentence": "爾時，文殊師利菩薩、慈氏菩薩摩訶薩白佛言：「世尊！",
        "from": "T15n0652_003:0782b29_0",
        "context_with_next_sentence": true
    },
    {
        "source_sentence": "如來真實法義，後五百歲，人多不信、不怕、不怖，乃至諸天亦復如是。",
        "from": "T15n0652_003:0782c01_1",
        "context_with_next_sentence": true
    },
    {
        "source_sentence": "我決定親近供養如來法義，以身命布施如殑伽沙數，讚歎詠謌三時供養，於殑伽沙世界法義安住復說，如殑伽沙眾生聲，聞得忍辱法安住法義。」",
        "from": "T15n0652_003:0782c02_2",
        "context_with_next_sentence": true
    },
    {
        "source_sentence": "爾時，尊者阿難，聞佛一切法義，信受任持，誓願展轉為人宣說。",
        "from": "T15n0652_003:0782c06_3",
        "context_with_next_sentence": true
    },
    {
        "source_sentence": "時文殊師利菩薩、慈氏菩薩、師子遊戲菩薩、蓮華遊戲菩薩、真實大菩薩眾，與無數比丘僧、尊者阿難，一切世間天、人、阿修羅、乾闥婆等，聞佛所說，皆大歡喜作禮而退。",
        "from": "T15n0652_003:0782c07_4",
        "context_with_next_sentence": true
    },
    {
        "source_sentence": "佛說大乘隨轉宣說諸法經卷下",
        "from": "T15n0652_003:0782c12_0",
        "context_with_next_sentence": false
    }
]