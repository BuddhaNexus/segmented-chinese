[
    {
        "source_sentence": "佛說八大人覺經",
        "from": "T17n0779_001:0715b03_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T17n0779_001:0715b05_0",
        "context_with_next_sentence": true
    },
    {
        "source_sentence": "為佛弟子，常於晝夜，至心誦念，八大人覺：第一覺悟：世間無常，國土危脆；四大苦空，五陰無我；生滅變異，虛偽無主；心是惡源，形為罪藪。",
        "from": "T17n0779_001:0715b06_0",
        "context_with_next_sentence": true
    },
    {
        "source_sentence": "如是觀察，漸離生死。",
        "from": "T17n0779_001:0715b09_1",
        "context_with_next_sentence": true
    },
    {
        "source_sentence": "第二覺知：多欲為苦，生死疲勞，從貪欲起；少欲無為，身心自在。",
        "from": "T17n0779_001:0715b10_0",
        "context_with_next_sentence": true
    },
    {
        "source_sentence": "第三覺知：心無厭足，唯得多求，增長罪惡；菩薩不爾，常念知足，安貧守道，唯慧是業。",
        "from": "T17n0779_001:0715b12_0",
        "context_with_next_sentence": true
    },
    {
        "source_sentence": "第四覺知：懈怠墜落；常行精進，破煩惱惡，摧伏四魔，出陰界獄。",
        "from": "T17n0779_001:0715b14_0",
        "context_with_next_sentence": true
    },
    {
        "source_sentence": "第五覺悟：愚癡生死。",
        "from": "T17n0779_001:0715b16_0",
        "context_with_next_sentence": true
    },
    {
        "source_sentence": "菩薩常念，廣學多聞，增長智慧，成就辯才，教化一切，悉以大樂。",
        "from": "T17n0779_001:0715b16_1",
        "context_with_next_sentence": true
    },
    {
        "source_sentence": "第六覺知：貧苦多怨，橫結惡緣。",
        "from": "T17n0779_001:0715b18_0",
        "context_with_next_sentence": true
    },
    {
        "source_sentence": "菩薩布施，等念冤親，不念舊惡，不憎惡人。",
        "from": "T17n0779_001:0715b18_1",
        "context_with_next_sentence": true
    },
    {
        "source_sentence": "第七覺悟：五欲過患。",
        "from": "T17n0779_001:0715b20_0",
        "context_with_next_sentence": true
    },
    {
        "source_sentence": "雖為俗人，不染世樂；念三衣，瓶鉢法器；志願出家，守道清白；梵行高遠，慈悲一切。",
        "from": "T17n0779_001:0715b20_1",
        "context_with_next_sentence": true
    },
    {
        "source_sentence": "第八覺知：生死熾然，苦惱無量。",
        "from": "T17n0779_001:0715b23_0",
        "context_with_next_sentence": true
    },
    {
        "source_sentence": "發大乘心，普濟一切；願代眾生，受無量苦；令諸眾生，畢竟大樂。",
        "from": "T17n0779_001:0715b23_1",
        "context_with_next_sentence": true
    },
    {
        "source_sentence": "如此八事，乃是諸佛菩薩大人之所覺悟。",
        "from": "T17n0779_001:0715b26_0",
        "context_with_next_sentence": true
    },
    {
        "source_sentence": "精進行道，慈悲修慧，乘法身船，至涅槃岸；復還生死，度脫眾生。",
        "from": "T17n0779_001:0715b26_1",
        "context_with_next_sentence": true
    },
    {
        "source_sentence": "以前八事，開導一切，令諸眾生，覺生死苦，捨離五欲，修心聖道。",
        "from": "T17n0779_001:0715b28_2",
        "context_with_next_sentence": true
    },
    {
        "source_sentence": "若佛弟子，誦此八事，於念念中，滅無量罪；進趣菩提，速登正覺；永斷生死，常住快樂。",
        "from": "T17n0779_001:0715b29_3",
        "context_with_next_sentence": true
    },
    {
        "source_sentence": "佛說八大人覺經",
        "from": "T17n0779_001:0715c03_0",
        "context_with_next_sentence": false
    }
]