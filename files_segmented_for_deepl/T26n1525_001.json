[
    {
        "source_sentence": "彌勒菩薩所問經論卷第一",
        "from": "T26n1525_001:0233b03_0",
        "context_with_next_sentence": true
    },
    {
        "source_sentence": "後魏天竺三藏菩提流支譯",
        "from": "T26n1525_001:0233b05_0",
        "context_with_next_sentence": true
    },
    {
        "source_sentence": "如是我聞：一時，婆伽婆住王舍城耆闍崛山中，與大比丘眾千二百五十人俱，并諸菩薩摩訶薩十千人等。",
        "from": "T26n1525_001:0233b06_0",
        "context_with_next_sentence": true
    },
    {
        "source_sentence": "爾時，彌勒菩薩摩訶薩即從坐起，偏袒右肩右膝著地，合掌向佛白佛言：「世尊！",
        "from": "T26n1525_001:0233b08_1",
        "context_with_next_sentence": true
    },
    {
        "source_sentence": "我今欲以少法問於如來、應、正遍知。",
        "from": "T26n1525_001:0233b10_2",
        "context_with_next_sentence": true
    },
    {
        "source_sentence": "不審世尊！",
        "from": "T26n1525_001:0233b11_0",
        "context_with_next_sentence": true
    },
    {
        "source_sentence": "聽許以不？」",
        "from": "T26n1525_001:0233b11_1",
        "context_with_next_sentence": true
    },
    {
        "source_sentence": "爾時，世尊告彌勒菩薩摩訶薩言：「彌勒！",
        "from": "T26n1525_001:0233b11_2",
        "context_with_next_sentence": true
    },
    {
        "source_sentence": "隨汝心念問於如來、應、正遍知。",
        "from": "T26n1525_001:0233b12_3",
        "context_with_next_sentence": true
    },
    {
        "source_sentence": "我當為汝分別解說，令汝心喜。」",
        "from": "T26n1525_001:0233b13_4",
        "context_with_next_sentence": true
    },
    {
        "source_sentence": "爾時，彌勒菩薩摩訶薩白佛言：「世尊！",
        "from": "T26n1525_001:0233b13_5",
        "context_with_next_sentence": true
    },
    {
        "source_sentence": "如是願樂欲聞。",
        "from": "T26n1525_001:0233b14_6",
        "context_with_next_sentence": true
    },
    {
        "source_sentence": "世尊！",
        "from": "T26n1525_001:0233b14_7",
        "context_with_next_sentence": true
    },
    {
        "source_sentence": "諸菩薩摩訶薩畢竟成就幾法，不退阿耨多羅三藐三菩提，於勝進法中不退不轉，行菩薩行時降伏一切諸魔怨敵，如實知一切法自體相，於諸世間心不疲惓，以心不疲惓故不依他智，速疾成就阿耨多羅三藐三菩提？」",
        "from": "T26n1525_001:0233b15_8",
        "context_with_next_sentence": true
    },
    {
        "source_sentence": "爾時，世尊告彌勒菩薩摩訶薩言：「善哉，善哉！",
        "from": "T26n1525_001:0233b20_9",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233b21_10",
        "context_with_next_sentence": true
    },
    {
        "source_sentence": "汝今乃能問於如來如是深義。」",
        "from": "T26n1525_001:0233b21_11",
        "context_with_next_sentence": true
    },
    {
        "source_sentence": "佛復告彌勒菩薩摩訶薩言：「汝今應當一心諦聽，吾當為汝分別解說如是深義。」",
        "from": "T26n1525_001:0233b21_12",
        "context_with_next_sentence": true
    },
    {
        "source_sentence": "即時，彌勒菩薩摩訶薩白佛言：「世尊！",
        "from": "T26n1525_001:0233b23_13",
        "context_with_next_sentence": true
    },
    {
        "source_sentence": "如是。",
        "from": "T26n1525_001:0233b24_14",
        "context_with_next_sentence": true
    },
    {
        "source_sentence": "願樂欲聞。」",
        "from": "T26n1525_001:0233b24_15",
        "context_with_next_sentence": true
    },
    {
        "source_sentence": "佛復告彌勒菩薩摩訶薩言：「彌勒！",
        "from": "T26n1525_001:0233b24_16",
        "context_with_next_sentence": true
    },
    {
        "source_sentence": "若諸菩薩摩訶薩畢竟成就八法，不退阿耨多羅三藐三菩提，於勝進法中不退不轉，行菩薩行時降伏一切諸魔怨敵，如實知一切法自體相，於諸世間心不疲惓，以心不疲惓故不依他智，速疾成就阿耨多羅三藐三菩提。",
        "from": "T26n1525_001:0233b25_17",
        "context_with_next_sentence": true
    },
    {
        "source_sentence": "何等為八？",
        "from": "T26n1525_001:0233c01_18",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c01_19",
        "context_with_next_sentence": true
    },
    {
        "source_sentence": "所謂諸菩薩摩訶薩成就深心、成就行心、成就捨心、成就善知迴向方便心、成就大慈心、成就大悲心、成就善知方便、成就般若波羅蜜。",
        "from": "T26n1525_001:0233c02_20",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0233c05_21",
        "context_with_next_sentence": true
    },
    {
        "source_sentence": "云何諸菩薩摩訶薩成就深心？",
        "from": "T26n1525_001:0233c05_22",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c06_0",
        "context_with_next_sentence": true
    },
    {
        "source_sentence": "若諸菩薩摩訶薩聞讚歎佛及毀呰佛，其心畢竟於阿耨多羅三藐三菩提堅固不動。",
        "from": "T26n1525_001:0233c06_1",
        "context_with_next_sentence": true
    },
    {
        "source_sentence": "聞讚歎法及毀呰法，其心畢竟於阿耨多羅三藐三菩提堅固不動。",
        "from": "T26n1525_001:0233c08_2",
        "context_with_next_sentence": true
    },
    {
        "source_sentence": "聞讚歎僧及毀呰僧，其心畢竟於阿耨多羅三藐三菩提堅固不動。",
        "from": "T26n1525_001:0233c09_3",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c11_4",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就深心。",
        "from": "T26n1525_001:0233c11_5",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0233c12_6",
        "context_with_next_sentence": true
    },
    {
        "source_sentence": "云何諸菩薩摩訶薩成就行心？",
        "from": "T26n1525_001:0233c12_7",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c12_8",
        "context_with_next_sentence": true
    },
    {
        "source_sentence": "若諸菩薩摩訶薩遠離殺生、遠離偷盜、遠離邪婬、遠離妄語、遠離兩舌、遠離惡口、遠離綺語。",
        "from": "T26n1525_001:0233c13_9",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c15_10",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就行心。",
        "from": "T26n1525_001:0233c15_11",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0233c16_12",
        "context_with_next_sentence": true
    },
    {
        "source_sentence": "云何諸菩薩摩訶薩成就捨心？",
        "from": "T26n1525_001:0233c16_13",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c16_14",
        "context_with_next_sentence": true
    },
    {
        "source_sentence": "若諸菩薩摩訶薩是能捨主、是能施主，施諸沙門及婆羅門、貧窮乞匃下賤人等，衣食臥具隨病湯藥所須之物。",
        "from": "T26n1525_001:0233c17_15",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c19_16",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就捨心。",
        "from": "T26n1525_001:0233c19_17",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0233c20_18",
        "context_with_next_sentence": true
    },
    {
        "source_sentence": "云何諸菩薩摩訶薩成就善知迴向方便心？",
        "from": "T26n1525_001:0233c20_19",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c21_20",
        "context_with_next_sentence": true
    },
    {
        "source_sentence": "若諸菩薩摩訶薩所修善根，謂身口意業，皆悉迴向阿耨多羅三藐三菩提。",
        "from": "T26n1525_001:0233c21_21",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c23_22",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就善知迴向方便心。",
        "from": "T26n1525_001:0233c23_23",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0233c24_24",
        "context_with_next_sentence": true
    },
    {
        "source_sentence": "云何諸菩薩摩訶薩成就大慈心？",
        "from": "T26n1525_001:0233c24_25",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c25_26",
        "context_with_next_sentence": true
    },
    {
        "source_sentence": "若諸菩薩摩訶薩畢竟成就大慈身業，畢竟成就大慈口業，畢竟成就大慈意業。",
        "from": "T26n1525_001:0233c25_27",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c27_28",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就大慈心。",
        "from": "T26n1525_001:0233c27_29",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0233c28_30",
        "context_with_next_sentence": true
    },
    {
        "source_sentence": "云何諸菩薩摩訶薩成就大悲心？",
        "from": "T26n1525_001:0233c28_31",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0233c29_32",
        "context_with_next_sentence": true
    },
    {
        "source_sentence": "若諸菩薩摩訶薩畢竟成就不可譏呵身業，畢竟成就不可譏呵口業，畢竟成就不可譏呵意業。",
        "from": "T26n1525_001:0233c29_33",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0234a02_34",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就大悲心。",
        "from": "T26n1525_001:0234a02_35",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0234a03_36",
        "context_with_next_sentence": true
    },
    {
        "source_sentence": "云何諸菩薩摩訶薩成就善知方便？",
        "from": "T26n1525_001:0234a03_37",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0234a04_38",
        "context_with_next_sentence": true
    },
    {
        "source_sentence": "若諸菩薩摩訶薩善知世諦，善知第一義諦，善知二諦。",
        "from": "T26n1525_001:0234a04_39",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0234a06_40",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就善知方便。",
        "from": "T26n1525_001:0234a06_41",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0234a08_0",
        "context_with_next_sentence": true
    },
    {
        "source_sentence": "云何諸菩薩摩訶薩成就般若波羅蜜？",
        "from": "T26n1525_001:0234a08_1",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0234a09_0",
        "context_with_next_sentence": true
    },
    {
        "source_sentence": "若諸菩薩摩訶薩如是覺知，依此法有此法、依此法生此法，所謂無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死憂悲苦惱，如是唯有大苦聚集。",
        "from": "T26n1525_001:0234a09_1",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0234a13_2",
        "context_with_next_sentence": true
    },
    {
        "source_sentence": "此法無故此法無、此法滅故此法滅，所謂無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱滅，如是唯有大苦聚集滅。",
        "from": "T26n1525_001:0234a13_3",
        "context_with_next_sentence": true
    },
    {
        "source_sentence": "彌勒！",
        "from": "T26n1525_001:0234a19_4",
        "context_with_next_sentence": true
    },
    {
        "source_sentence": "如是諸菩薩摩訶薩畢竟成就般若波羅蜜。",
        "from": "T26n1525_001:0234a19_5",
        "context_with_next_sentence": true
    },
    {
        "source_sentence": "「彌勒！",
        "from": "T26n1525_001:0234a20_6",
        "context_with_next_sentence": true
    },
    {
        "source_sentence": "是名諸菩薩摩訶薩畢竟成就八法，不退阿耨多羅三藐三菩提，於勝進法中不退不轉，行菩薩行時降伏一切諸魔怨敵，如實知一切法自體相，於諸世間心不疲惓，以心不疲惓故不依他智，速疾成就阿耨多羅三藐三菩提。」",
        "from": "T26n1525_001:0234a20_7",
        "context_with_next_sentence": true
    },
    {
        "source_sentence": "佛說此經已。",
        "from": "T26n1525_001:0234a26_0",
        "context_with_next_sentence": true
    },
    {
        "source_sentence": "彌勒菩薩摩訶薩，及餘諸菩薩摩訶薩、比丘、比丘尼、優婆塞、優婆夷、天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，一切大眾聞佛所說，皆大歡喜，信受奉行。",
        "from": "T26n1525_001:0234a26_1",
        "context_with_next_sentence": true
    },
    {
        "source_sentence": "彌勒菩薩摩訶薩所問經論卷第一",
        "from": "T26n1525_001:0234b02_0",
        "context_with_next_sentence": true
    },
    {
        "source_sentence": "歸命彌勒世尊。",
        "from": "T26n1525_001:0234b03_0",
        "context_with_next_sentence": true
    },
    {
        "source_sentence": "問曰：「何故如來說此脩多羅？」",
        "from": "T26n1525_001:0234b03_1",
        "context_with_next_sentence": true
    },
    {
        "source_sentence": "答曰：「捨等四句示現施、戒、修行相三種功德，是菩薩、外道、聲聞、辟支佛共法；深心等四句示現即彼四法唯菩薩行，不與外道、聲聞、辟支佛共，是故如來說此修多羅。",
        "from": "T26n1525_001:0234b04_0",
        "context_with_next_sentence": true
    },
    {
        "source_sentence": "布施示現施功德，遠離殺生等示現戒功德，慈悲等二句示現修行功德，此義云何？",
        "from": "T26n1525_001:0234b07_1",
        "context_with_next_sentence": true
    },
    {
        "source_sentence": "有外道凡夫，離善知識、不聞正法、不善思惟、不如說行故，妄執常見等能集業因，諸結使等相依有力增長世間因故，堅著妄執決定成就世間因故，離實諦見故無利益他心故，貪著世樂故。",
        "from": "T26n1525_001:0234b09_2",
        "context_with_next_sentence": true
    },
    {
        "source_sentence": "「彼諸外道雖有施等善根種子，以疑悔故，愛水潤識，住五取陰地，無明土覆時節和合能生識牙，次第增長成世間果。",
        "from": "T26n1525_001:0234b13_3",
        "context_with_next_sentence": true
    },
    {
        "source_sentence": "又聲聞、辟支佛人親近善知識，從已度生死海、欲度生死海人，聞說世間過患、復自少見，厭世間苦、樂涅槃樂，欲捨世間、追求出道，雖不取施等功德而亦不離施等功德，能伏煩惱得上勝法。",
        "from": "T26n1525_001:0234b16_4",
        "context_with_next_sentence": true
    },
    {
        "source_sentence": "以是義故，雖復修集施等善法，以無四法故，不得大菩提。",
        "from": "T26n1525_001:0234b21_0",
        "context_with_next_sentence": true
    },
    {
        "source_sentence": "「又，菩薩人畢竟具足成就八法，建立大事、荷負重擔，親近真善知識，深見世間過患、知涅槃寂靜，為眾生故不厭世間苦，初發菩提心不失因故，深心成就；捨自身樂為利益眾生故，修行施等功德迴向大菩提，依方便力增長微少施等功德，能護自身不墮聲聞辟支佛地；以究竟成就般若波羅蜜故，能清淨施等功德，令住菩薩道，示現深心等四句，能攝取施等四句，為菩薩不同法，能得一切種智，是故如來說此修多羅。」",
        "from": "T26n1525_001:0234b22_1",
        "context_with_next_sentence": true
    },
    {
        "source_sentence": "問曰：「復以何義，如來說此修多羅？」",
        "from": "T26n1525_001:0234c03_0",
        "context_with_next_sentence": true
    },
    {
        "source_sentence": "答曰：「為遮無因、顛倒因，隨順正因果，是故如來說此修多羅。",
        "from": "T26n1525_001:0234c03_1",
        "context_with_next_sentence": true
    },
    {
        "source_sentence": "此義云何？",
        "from": "T26n1525_001:0234c05_2",
        "context_with_next_sentence": true
    },
    {
        "source_sentence": "言不退阿耨多羅三藐三菩提者，以深心成就故，此明何義？",
        "from": "T26n1525_001:0234c05_3",
        "context_with_next_sentence": true
    },
    {
        "source_sentence": "以諸菩薩摩訶薩見法界時即得永離菩提心障，謂身見等一切煩惱，出過聲聞、辟支佛地入菩薩位，起於初地，菩提之心不失因故，證得深心，是故名為不退阿耨多羅三藐三菩提。",
        "from": "T26n1525_001:0234c06_4",
        "context_with_next_sentence": true
    },
    {
        "source_sentence": "「又言不轉者，以證勝法故。",
        "from": "T26n1525_001:0234c10_5",
        "context_with_next_sentence": true
    },
    {
        "source_sentence": "此明何義？",
        "from": "T26n1525_001:0234c11_6",
        "context_with_next_sentence": true
    },
    {
        "source_sentence": "以成就施行故。",
        "from": "T26n1525_001:0234c11_7",
        "context_with_next_sentence": true
    },
    {
        "source_sentence": "此復何義？",
        "from": "T26n1525_001:0234c12_8",
        "context_with_next_sentence": true
    },
    {
        "source_sentence": "以起無損害心根本業道，攝取上上勝行，是故不轉離根本業道修行施等行一切處不退，以是義故名為不轉。",
        "from": "T26n1525_001:0234c12_9",
        "context_with_next_sentence": true
    },
    {
        "source_sentence": "「又言行菩薩行時降伏一切諸魔怨敵者，以善知迴向方便心成就故。",
        "from": "T26n1525_001:0234c14_10",
        "context_with_next_sentence": true
    },
    {
        "source_sentence": "此明何義？",
        "from": "T26n1525_001:0234c16_11",
        "context_with_next_sentence": true
    },
    {
        "source_sentence": "略說四魔，謂煩惱魔、陰魔、死魔及以天魔，唯煩惱魔以為根本，依煩惱魔有餘三魔。",
        "from": "T26n1525_001:0234c16_12",
        "context_with_next_sentence": true
    },
    {
        "source_sentence": "何以故？",
        "from": "T26n1525_001:0234c18_13",
        "context_with_next_sentence": true
    },
    {
        "source_sentence": "以諸凡夫煩惱纏心，依此煩惱所纏之心，樂於世間求彼處樂，布施等法迴向天道。",
        "from": "T26n1525_001:0234c18_14",
        "context_with_next_sentence": true
    },
    {
        "source_sentence": "以此義故，為彼陰魔、死魔所纏繫屬天魔。",
        "from": "T26n1525_001:0234c20_15",
        "context_with_next_sentence": true
    },
    {
        "source_sentence": "是故菩薩斷身見等一切煩惱，復能遠離不活等畏，捨自身樂，為欲利益諸眾生故，修集慈悲布施等行善根功德，皆悉迴向薩婆若智，遠離一切諸魔惡道，是故名為行菩薩行時降伏一切諸魔怨敵。",
        "from": "T26n1525_001:0234c21_16",
        "context_with_next_sentence": true
    },
    {
        "source_sentence": "「又言於諸世間心不疲惓者，以大慈大悲心成就故。",
        "from": "T26n1525_001:0234c26_17",
        "context_with_next_sentence": true
    },
    {
        "source_sentence": "此明何義？",
        "from": "T26n1525_001:0234c27_18",
        "context_with_next_sentence": true
    },
    {
        "source_sentence": "以諸菩薩摩訶薩，常為世間一切眾生愚箭所射心受苦惱，以大慈大悲心成就故，見眾生利即是己利，是故大慈大悲心生，則能利益一切眾生，是故名為於諸世間心不疲惓。",
        "from": "T26n1525_001:0234c27_19",
        "context_with_next_sentence": true
    },
    {
        "source_sentence": "「又言如實知一切法自體相者，以方便成就故。",
        "from": "T26n1525_001:0235a02_20",
        "context_with_next_sentence": true
    },
    {
        "source_sentence": "此明何義？",
        "from": "T26n1525_001:0235a03_21",
        "context_with_next_sentence": true
    },
    {
        "source_sentence": "以知諸法自相同相故。",
        "from": "T26n1525_001:0235a03_22",
        "context_with_next_sentence": true
    },
    {
        "source_sentence": "此復何義？",
        "from": "T26n1525_001:0235a04_23",
        "context_with_next_sentence": true
    },
    {
        "source_sentence": "以諸菩薩善知世諦、善知第一義諦方便，是故不著有無二邊。",
        "from": "T26n1525_001:0235a04_24",
        "context_with_next_sentence": true
    },
    {
        "source_sentence": "此明何義？",
        "from": "T26n1525_001:0235a05_25",
        "context_with_next_sentence": true
    },
    {
        "source_sentence": "菩薩雖見識境界事，而先已觀察識境界事。",
        "from": "T26n1525_001:0235a06_26",
        "context_with_next_sentence": true
    },
    {
        "source_sentence": "何以故？",
        "from": "T26n1525_001:0235a07_27",
        "context_with_next_sentence": true
    },
    {
        "source_sentence": "以常不捨第一義諦深心力故，是故不墮著有邊見，雖常不捨第一義諦、而常善知世諦之事。",
        "from": "T26n1525_001:0235a07_28",
        "context_with_next_sentence": true
    },
    {
        "source_sentence": "何以故？",
        "from": "T26n1525_001:0235a09_29",
        "context_with_next_sentence": true
    },
    {
        "source_sentence": "以常明見諸有為行不捨世間心念言說故，是故不墮著無邊見。",
        "from": "T26n1525_001:0235a09_30",
        "context_with_next_sentence": true
    },
    {
        "source_sentence": "以能善知此二種義，是故名為如實知一切法自體相。",
        "from": "T26n1525_001:0235a11_31",
        "context_with_next_sentence": true
    },
    {
        "source_sentence": "「又言以心不疲惓故，不依他智，速疾成就阿耨多羅三藐三菩提者，以般若波羅蜜成就故。",
        "from": "T26n1525_001:0235a12_32",
        "context_with_next_sentence": true
    },
    {
        "source_sentence": "此明何義？",
        "from": "T26n1525_001:0235a14_33",
        "context_with_next_sentence": true
    },
    {
        "source_sentence": "以諸菩薩摩訶薩般若觀察有為法故。",
        "from": "T26n1525_001:0235a14_34",
        "context_with_next_sentence": true
    },
    {
        "source_sentence": "此復何義？",
        "from": "T26n1525_001:0235a15_35",
        "context_with_next_sentence": true
    },
    {
        "source_sentence": "菩薩觀察諸有為行，無人無眾生無主無自在，迭共相因增長有力，依於本業造一切業，猶如幻師所作幻人，往來跳躑種種技術無疲惓者，是故名為以心不疲惓故。",
        "from": "T26n1525_001:0235a15_36",
        "context_with_next_sentence": true
    },
    {
        "source_sentence": "又心不疲惓者，以離眾生相故。",
        "from": "T26n1525_001:0235a19_37",
        "context_with_next_sentence": true
    },
    {
        "source_sentence": "此明何義？",
        "from": "T26n1525_001:0235a20_38",
        "context_with_next_sentence": true
    },
    {
        "source_sentence": "有為諸行一切無實，唯有種種諸業使行他力相依故，能成就有為諸行。",
        "from": "T26n1525_001:0235a20_39",
        "context_with_next_sentence": true
    },
    {
        "source_sentence": "是故菩薩知有為法實無神我，而不依他智，隨所修行，皆以毘離耶波羅蜜增長成辦，速疾成就阿耨多羅三藐三菩提。",
        "from": "T26n1525_001:0235a22_40",
        "context_with_next_sentence": true
    },
    {
        "source_sentence": "以諸菩薩摩訶薩求薩婆若，示現遠離無因、顛倒因，隨順正因果，是故如來說此修多羅。」",
        "from": "T26n1525_001:0235a24_41",
        "context_with_next_sentence": true
    },
    {
        "source_sentence": "問曰：「復以何義如來說此修多羅？」",
        "from": "T26n1525_001:0235a26_42",
        "context_with_next_sentence": true
    },
    {
        "source_sentence": "答曰：「依不定聚菩薩求定聚故，成就何等行得入正定聚，示現彼菩薩入正定聚修正因行，是故如來說此修多羅。",
        "from": "T26n1525_001:0235a27_43",
        "context_with_next_sentence": true
    },
    {
        "source_sentence": "此義云何？",
        "from": "T26n1525_001:0235b01_44",
        "context_with_next_sentence": true
    },
    {
        "source_sentence": "菩薩未證初地正位，雖無量劫習集善根，而未能得不退轉位、未得畢竟無怖畏處，心未安隱，常為世間苦惱所逼。",
        "from": "T26n1525_001:0235b01_45",
        "context_with_next_sentence": true
    },
    {
        "source_sentence": "未得菩提心根本慈悲心力，未得增上力故，以世間道智觀察十二因緣，如實觀有為行，以依世間道觀寂靜法界，求大涅槃無方便智故，墮聲聞、辟支佛地。",
        "from": "T26n1525_001:0235b03_46",
        "context_with_next_sentence": true
    },
    {
        "source_sentence": "若墮聲聞、辟支佛地有三種失。",
        "from": "T26n1525_001:0235b07_47",
        "context_with_next_sentence": true
    },
    {
        "source_sentence": "何等為三？",
        "from": "T26n1525_001:0235b08_48",
        "context_with_next_sentence": true
    },
    {
        "source_sentence": "一者、退失一切大乘善根種子；二者、退失能與一切眾生樂因；三者、退失薩婆若智。",
        "from": "T26n1525_001:0235b08_49",
        "context_with_next_sentence": true
    },
    {
        "source_sentence": "以是義故，如來經中說言：『迦葉！",
        "from": "T26n1525_001:0235b10_50",
        "context_with_next_sentence": true
    },
    {
        "source_sentence": "譬如一切世間天人，雖復修治偽琉璃珠，而彼偽珠終不能作真琉璃寶。",
        "from": "T26n1525_001:0235b11_0",
        "context_with_next_sentence": true
    },
    {
        "source_sentence": "如是，迦葉！",
        "from": "T26n1525_001:0235b12_1",
        "context_with_next_sentence": true
    },
    {
        "source_sentence": "一切聲聞修戒定慧，及頭陀等一切功德，終不能得坐於道場成阿耨多羅三藐三菩提。",
        "from": "T26n1525_001:0235b12_2",
        "context_with_next_sentence": true
    },
    {
        "source_sentence": "迦葉！",
        "from": "T26n1525_001:0235b14_3",
        "context_with_next_sentence": true
    },
    {
        "source_sentence": "譬如修治大毘琉璃，隨意能得無量百千萬億珍寶。",
        "from": "T26n1525_001:0235b15_0",
        "context_with_next_sentence": true
    },
    {
        "source_sentence": "如是，迦葉！",
        "from": "T26n1525_001:0235b16_1",
        "context_with_next_sentence": true
    },
    {
        "source_sentence": "修菩薩行故能出生一切聲聞辟支佛等及以人天。』",
        "from": "T26n1525_001:0235b16_2",
        "context_with_next_sentence": true
    },
    {
        "source_sentence": "依此義故，如來《寶積經》中說，菩薩有四種非善知識。",
        "from": "T26n1525_001:0235b17_3",
        "context_with_next_sentence": true
    },
    {
        "source_sentence": "何等為四？",
        "from": "T26n1525_001:0235b18_4",
        "context_with_next_sentence": true
    },
    {
        "source_sentence": "一者、求聲聞人但欲自度；二者、求緣覺人喜樂小事；三者、讀外經典路伽耶等；四者、習學一切文辭嚴飾。",
        "from": "T26n1525_001:0235b19_0",
        "context_with_next_sentence": true
    },
    {
        "source_sentence": "所有親近此四種者，但增世利不增法利。",
        "from": "T26n1525_001:0235b21_1",
        "context_with_next_sentence": true
    },
    {
        "source_sentence": "「復有經中，大德迦葉白文殊師利：『有五逆人能發阿耨多羅三藐三菩提心，修諸功德證大菩提，而羅漢不能。",
        "from": "T26n1525_001:0235b23_0",
        "context_with_next_sentence": true
    },
    {
        "source_sentence": "譬如根敗之人於五欲境界無所能為、無所增益，如是聲聞、辟支佛人離諸結使，於一切佛法無所能為、無所增益，無如是觀察佛法力。",
        "from": "T26n1525_001:0235b25_1",
        "context_with_next_sentence": true
    },
    {
        "source_sentence": "是故，文殊師利！",
        "from": "T26n1525_001:0235b28_2",
        "context_with_next_sentence": true
    },
    {
        "source_sentence": "一切凡夫報如來恩，非聲聞也。",
        "from": "T26n1525_001:0235b28_3",
        "context_with_next_sentence": true
    },
    {
        "source_sentence": "何以故？",
        "from": "T26n1525_001:0235b29_4",
        "context_with_next_sentence": true
    },
    {
        "source_sentence": "凡夫之人聞佛功德，為不斷絕三寶種故，能發阿耨多羅三藐三菩提心；聲聞之人雖復終身聞諸佛法十力四無畏等，而不能發阿耨多羅三藐三菩提心。』",
        "from": "T26n1525_001:0235b29_5",
        "context_with_next_sentence": true
    },
    {
        "source_sentence": "「又《般若波羅蜜經》中說：『諸天子！",
        "from": "T26n1525_001:0235c04_6",
        "context_with_next_sentence": true
    },
    {
        "source_sentence": "未發阿耨多羅三藐三菩提心者，彼人應發大菩提心。",
        "from": "T26n1525_001:0235c05_0",
        "context_with_next_sentence": true
    },
    {
        "source_sentence": "已入聲聞辟支佛位，不能復發阿耨多羅三藐三菩提心。",
        "from": "T26n1525_001:0235c06_1",
        "context_with_next_sentence": true
    },
    {
        "source_sentence": "何以故？",
        "from": "T26n1525_001:0235c07_2",
        "context_with_next_sentence": true
    },
    {
        "source_sentence": "一切聲聞、辟支佛等斷生死流，不能數數受生世間。",
        "from": "T26n1525_001:0235c07_3",
        "context_with_next_sentence": true
    },
    {
        "source_sentence": "發阿耨多羅三藐三菩提心諸菩薩摩訶薩，於初地中見實諦故，發阿耨多羅三藐三菩提心，不失因故攝得深心。",
        "from": "T26n1525_001:0235c08_4",
        "context_with_next_sentence": true
    },
    {
        "source_sentence": "以般若波羅蜜如實攝取修戒行等，不著身命唯為利益眾生，修行彼時名為不退轉菩薩。』",
        "from": "T26n1525_001:0235c11_5",
        "context_with_next_sentence": true
    },
    {
        "source_sentence": "「應知！",
        "from": "T26n1525_001:0235c13_6",
        "context_with_next_sentence": true
    },
    {
        "source_sentence": "是故如來十地修多羅中說：『菩薩生如是心，即時過凡夫地入菩薩位，生在佛家種姓尊貴，無可譏嫌過一切世間道，善住菩薩法中，善住菩薩正處，入三世平等真如法中。",
        "from": "T26n1525_001:0235c13_7",
        "context_with_next_sentence": true
    },
    {
        "source_sentence": "如來種中畢定究竟阿耨多羅三藐三菩提。",
        "from": "T26n1525_001:0235c17_8",
        "context_with_next_sentence": true
    },
    {
        "source_sentence": "菩薩住如是法，名住菩薩歡喜地。』",
        "from": "T26n1525_001:0235c18_9",
        "context_with_next_sentence": true
    },
    {
        "source_sentence": "「以不動法故過五怖畏，所謂：不活畏、惡名畏、死畏、墮惡道畏、大眾威德畏，彼皆遠離。",
        "from": "T26n1525_001:0235c19_10",
        "context_with_next_sentence": true
    },
    {
        "source_sentence": "何以故？",
        "from": "T26n1525_001:0235c21_11",
        "context_with_next_sentence": true
    },
    {
        "source_sentence": "是諸菩薩離我等相故。",
        "from": "T26n1525_001:0235c21_12",
        "context_with_next_sentence": true
    },
    {
        "source_sentence": "過凡夫地者，彼過有九種。",
        "from": "T26n1525_001:0235c21_13",
        "context_with_next_sentence": true
    },
    {
        "source_sentence": "應知！",
        "from": "T26n1525_001:0235c22_14",
        "context_with_next_sentence": true
    },
    {
        "source_sentence": "入菩薩位者，位過，初成出世間心，如始住胎相似法故。",
        "from": "T26n1525_001:0235c22_15",
        "context_with_next_sentence": true
    },
    {
        "source_sentence": "生在佛家者，家過，以依方便般若生家，生相似法故。",
        "from": "T26n1525_001:0235c23_16",
        "context_with_next_sentence": true
    },
    {
        "source_sentence": "種姓尊貴無可譏嫌者，種姓過，以大乘行生，子相似法故。",
        "from": "T26n1525_001:0235c25_17",
        "context_with_next_sentence": true
    },
    {
        "source_sentence": "過一切世間道者，出過，以世間道不能攝取出道，生相似法故。",
        "from": "T26n1525_001:0235c26_18",
        "context_with_next_sentence": true
    },
    {
        "source_sentence": "入出世間道者，入過，以出世間道攝取入道，生相似法故。",
        "from": "T26n1525_001:0235c27_19",
        "context_with_next_sentence": true
    },
    {
        "source_sentence": "善住菩薩法中者，身過，以大悲為體，於作他事即是己事，自身體相似法故。",
        "from": "T26n1525_001:0235c29_20",
        "context_with_next_sentence": true
    },
    {
        "source_sentence": "善住菩薩正處者，處過，不捨世間、方便不染、善巧正住，生住處相似法故。",
        "from": "T26n1525_001:0236a01_21",
        "context_with_next_sentence": true
    },
    {
        "source_sentence": "入三世平等真如法中者，業過，順空聖智，生命相似法故，如來種中決定究竟阿耨多羅三藐三菩提者，畢竟過，佛種不斷究竟涅槃，道成就相似法故。",
        "from": "T26n1525_001:0236a03_22",
        "context_with_next_sentence": true
    },
    {
        "source_sentence": "如是示現凡夫生、菩薩生，入胎不相似，以有染無染故，如是次第家不相似、種姓不相似、出不相似、入不相似、身不相似、處不相似、生業不相似、成就不相似。",
        "from": "T26n1525_001:0236a06_23",
        "context_with_next_sentence": true
    },
    {
        "source_sentence": "如是尊者婆藪槃豆說畢竟成就心。",
        "from": "T26n1525_001:0236a10_24",
        "context_with_next_sentence": true
    },
    {
        "source_sentence": "有餘論師更異法釋。",
        "from": "T26n1525_001:0236a11_25",
        "context_with_next_sentence": true
    },
    {
        "source_sentence": "偈言：「『菩薩摩訶薩，　　以生何等心，　　見世間虛妄？",
        "from": "T26n1525_001:0236a11_26",
        "context_with_next_sentence": true
    },
    {
        "source_sentence": "　　佛說彼初心。』",
        "from": "T26n1525_001:0236a13_27",
        "context_with_next_sentence": true
    },
    {
        "source_sentence": "「此明何義？",
        "from": "T26n1525_001:0236a14_0",
        "context_with_next_sentence": true
    },
    {
        "source_sentence": "見世間虛妄者，以一切世間唯因緣生無有實體。",
        "from": "T26n1525_001:0236a14_1",
        "context_with_next_sentence": true
    },
    {
        "source_sentence": "如尊者龍樹菩薩偈言：「『因緣和合生，　　彼法無實體，　　若無實體者，　　云何名有法？』",
        "from": "T26n1525_001:0236a15_2",
        "context_with_next_sentence": true
    },
    {
        "source_sentence": "「聖者無盡意菩薩摩訶薩無盡經中說：『觀察因緣方便智，知一切法依因依緣和合而生。",
        "from": "T26n1525_001:0236a18_0",
        "context_with_next_sentence": true
    },
    {
        "source_sentence": "若一切法依因依緣依和合生，彼法不依我、人、眾生、壽命。",
        "from": "T26n1525_001:0236a20_0",
        "context_with_next_sentence": true
    },
    {
        "source_sentence": "若法非我、非人、壽命，彼法不可數為過去、現在、未來。",
        "from": "T26n1525_001:0236a21_1",
        "context_with_next_sentence": true
    },
    {
        "source_sentence": "菩薩若能如是觀察，是名菩薩摩訶薩觀察因緣和合方便智。』",
        "from": "T26n1525_001:0236a22_2",
        "context_with_next_sentence": true
    },
    {
        "source_sentence": "不依我者，此義云何？",
        "from": "T26n1525_001:0236a23_3",
        "context_with_next_sentence": true
    },
    {
        "source_sentence": "以依種種因緣法生，不依我生，以無實我體故。",
        "from": "T26n1525_001:0236a24_4",
        "context_with_next_sentence": true
    },
    {
        "source_sentence": "如眾緣生火，火體有熱，熱無實體，而因緣和合名火有熱。",
        "from": "T26n1525_001:0236a25_5",
        "context_with_next_sentence": true
    },
    {
        "source_sentence": "如是不離身根知外更有實我，以無實體故。",
        "from": "T26n1525_001:0236a26_6",
        "context_with_next_sentence": true
    },
    {
        "source_sentence": "無實體者，為同虛空？",
        "from": "T26n1525_001:0236a27_7",
        "context_with_next_sentence": true
    },
    {
        "source_sentence": "為同有為？",
        "from": "T26n1525_001:0236a28_8",
        "context_with_next_sentence": true
    },
    {
        "source_sentence": "若同虛空，即是無物；若同有為，即是無常。",
        "from": "T26n1525_001:0236a28_9",
        "context_with_next_sentence": true
    },
    {
        "source_sentence": "我、人、眾生、壽命等者，為可化眾生種種名說非有實我。",
        "from": "T26n1525_001:0236a29_10",
        "context_with_next_sentence": true
    },
    {
        "source_sentence": "「又如經中，大海慧菩薩為聖者大悲思梵說成就一切佛法問答品中，偈言：「『諸法因緣生，　　彼法無實體，　　法若實無體，　　彼法實不生，　　菩薩知眾生，　　如是無實際，　　依彼實際智，　　知諸法虛實。』",
        "from": "T26n1525_001:0236b01_11",
        "context_with_next_sentence": true
    },
    {
        "source_sentence": "「以是義故，菩薩知一切法因緣和合而生，眾生無其實體。",
        "from": "T26n1525_001:0236b08_0",
        "context_with_next_sentence": true
    },
    {
        "source_sentence": "若如是者，一切世間心識皆是虛妄分別，彼菩薩心於一切法實際平等無礙智行即是初心，是故名為初發阿耨多羅三藐三菩提心。",
        "from": "T26n1525_001:0236b09_1",
        "context_with_next_sentence": true
    },
    {
        "source_sentence": "是故偈言：「彼不見凡地，　　以彼體空故，　是故諸佛說，　　過彼凡夫地，　遠離聖人法，　　染著身見等，　住五欲資生，　　故名凡夫人。」",
        "from": "T26n1525_001:0236b12_2",
        "context_with_next_sentence": true
    },
    {
        "source_sentence": "「此明何義？",
        "from": "T26n1525_001:0236b17_0",
        "context_with_next_sentence": true
    },
    {
        "source_sentence": "地者，彼處生凡人，是名凡夫地。",
        "from": "T26n1525_001:0236b17_1",
        "context_with_next_sentence": true
    },
    {
        "source_sentence": "此是三界中煩惱所縛處，依止煩惱生，是名凡夫地。",
        "from": "T26n1525_001:0236b18_0",
        "context_with_next_sentence": true
    },
    {
        "source_sentence": "是故，彼初心見三界皆空，不起一法相，以其不起一法相故，則不願樂一切處生。",
        "from": "T26n1525_001:0236b19_1",
        "context_with_next_sentence": true
    },
    {
        "source_sentence": "除慈悲心為欲教化諸眾生故，而常觀察寂靜法體。",
        "from": "T26n1525_001:0236b21_0",
        "context_with_next_sentence": true
    },
    {
        "source_sentence": "以是義故，說彼菩薩過凡夫地。",
        "from": "T26n1525_001:0236b22_1",
        "context_with_next_sentence": true
    },
    {
        "source_sentence": "是故偈言：「法體無故空，　　空故無所作，　離一切相故，　　智者無所求。」",
        "from": "T26n1525_001:0236b22_2",
        "context_with_next_sentence": true
    },
    {
        "source_sentence": "「入菩薩位者，偈言：「即空名菩提，　　佛說煩惱病，　墮辟支佛地，　　及取聲聞位。」",
        "from": "T26n1525_001:0236b26_0",
        "context_with_next_sentence": true
    },
    {
        "source_sentence": "「即空名菩提者，如實覺知眾生虛空名為菩提。",
        "from": "T26n1525_001:0236b29_0",
        "context_with_next_sentence": true
    },
    {
        "source_sentence": "是故，聖者無盡意菩薩四念處說，諸菩薩摩訶薩修法觀時，若見一切法離空無相無願、無行無生無起，及離十二因緣者，不名如實覺。",
        "from": "T26n1525_001:0236c01_1",
        "context_with_next_sentence": true
    },
    {
        "source_sentence": "若不見少法離空，無相、無願、無行、無生、無起，及離十二因緣。",
        "from": "T26n1525_001:0236c04_2",
        "context_with_next_sentence": true
    },
    {
        "source_sentence": "菩薩若能如是覺知一切眾生無其實體，是名如實覺。",
        "from": "T26n1525_001:0236c05_3",
        "context_with_next_sentence": true
    },
    {
        "source_sentence": "是故，偈言即空名菩提。",
        "from": "T26n1525_001:0236c06_4",
        "context_with_next_sentence": true
    },
    {
        "source_sentence": "故若初地菩薩覺知一切諸眾生空，棄捨利益一切眾生，而取聲聞、辟支佛位，是則名為初地菩薩所治煩惱。",
        "from": "T26n1525_001:0236c07_5",
        "context_with_next_sentence": true
    },
    {
        "source_sentence": "是故，偈言佛說煩惱病，墮辟支佛地，及取聲聞位故。",
        "from": "T26n1525_001:0236c09_6",
        "context_with_next_sentence": true
    },
    {
        "source_sentence": "「又復偈言：「知空離二邊，　　無二染涅槃，　以無涅槃染，　　佛說菩薩位。」",
        "from": "T26n1525_001:0236c10_7",
        "context_with_next_sentence": true
    },
    {
        "source_sentence": "「知空離二邊者，此義云何？",
        "from": "T26n1525_001:0236c14_0",
        "context_with_next_sentence": true
    },
    {
        "source_sentence": "如《如來法印經》中說：『舍利弗言：「無差別法者，即名為空。」",
        "from": "T26n1525_001:0236c14_1",
        "context_with_next_sentence": true
    },
    {
        "source_sentence": "舍利弗言：「世尊！",
        "from": "T26n1525_001:0236c15_2",
        "context_with_next_sentence": true
    },
    {
        "source_sentence": "所言空者，此言何謂？」",
        "from": "T26n1525_001:0236c16_3",
        "context_with_next_sentence": true
    },
    {
        "source_sentence": "佛告舍利弗：「所言空者，非可說、非不可說。",
        "from": "T26n1525_001:0236c16_4",
        "context_with_next_sentence": true
    },
    {
        "source_sentence": "若非可說、非不可說，彼不可表。",
        "from": "T26n1525_001:0236c17_5",
        "context_with_next_sentence": true
    },
    {
        "source_sentence": "若不可表，彼非世間、非出世間。",
        "from": "T26n1525_001:0236c18_6",
        "context_with_next_sentence": true
    },
    {
        "source_sentence": "以非世間、非出世間故，說名為空。",
        "from": "T26n1525_001:0236c19_7",
        "context_with_next_sentence": true
    },
    {
        "source_sentence": "若能如是了知空者，名離二邊。",
        "from": "T26n1525_001:0236c19_8",
        "context_with_next_sentence": true
    },
    {
        "source_sentence": "菩薩若離彼二邊者，不墮煩惱，不取聲聞、辟支佛等二種涅槃。」』",
        "from": "T26n1525_001:0236c20_9",
        "context_with_next_sentence": true
    },
    {
        "source_sentence": "「佛說煩惱病者，取異地相故。",
        "from": "T26n1525_001:0236c22_0",
        "context_with_next_sentence": true
    },
    {
        "source_sentence": "取異地相者，謂取聲聞、辟支佛等異地相故。",
        "from": "T26n1525_001:0236c22_1",
        "context_with_next_sentence": true
    },
    {
        "source_sentence": "亦名棄捨利益眾生，以取無為涅槃樂故，又以妨於佛菩提故，復有異義：無煩惱病者，離煩惱病故，以其不取二乘涅槃，依本願力不捨利益諸眾生故。",
        "from": "T26n1525_001:0236c23_2",
        "context_with_next_sentence": true
    },
    {
        "source_sentence": "若如是者，無二乘病無煩惱病，如實修行一切法空，是名諸菩薩摩訶薩入菩薩位。",
        "from": "T26n1525_001:0236c27_3",
        "context_with_next_sentence": true
    },
    {
        "source_sentence": "以能遠離一切煩惱、遠離一切對治法故，如是菩薩以無二行依本願力不捨利益諸眾生故，不墮聲聞、辟支佛地，不為世間煩惱所染。",
        "from": "T26n1525_001:0236c29_4",
        "context_with_next_sentence": true
    },
    {
        "source_sentence": "此是菩薩摩訶薩等最難勝事，以雖不見一切眾生而為眾生修行諸行，如是之事不可思議，一切世間不能覺知，第一希有，一切聲聞辟支佛等所不能見。",
        "from": "T26n1525_001:0237a03_5",
        "context_with_next_sentence": true
    },
    {
        "source_sentence": "「以此義故，龍樹菩薩摩訶薩《集菩提功德論》中說偈言：「『此最希有事，　　第一不思議，　　菩薩為行行，　　而不見眾生。』",
        "from": "T26n1525_001:0237a06_6",
        "context_with_next_sentence": true
    },
    {
        "source_sentence": "「如來亦說為欲讚歎諸菩薩摩訶薩如實希有功德。",
        "from": "T26n1525_001:0237a10_0",
        "context_with_next_sentence": true
    },
    {
        "source_sentence": "如經中說，菩薩摩訶薩有四種真實功德。",
        "from": "T26n1525_001:0237a11_1",
        "context_with_next_sentence": true
    },
    {
        "source_sentence": "何等為四？",
        "from": "T26n1525_001:0237a12_2",
        "context_with_next_sentence": true
    },
    {
        "source_sentence": "一者、能信解空亦信因果；二者、知一切法無有吾我，而於眾生起大悲心；三者、深樂涅槃而遊生死；四者、所作施行皆為眾生不求果報若如是者，即生在佛家。",
        "from": "T26n1525_001:0237a12_3",
        "context_with_next_sentence": true
    },
    {
        "source_sentence": "是故偈言：「菩薩摩訶薩，　　以離諸煩惱，　則證菩薩位，　　是故生佛家。」",
        "from": "T26n1525_001:0237a15_4",
        "context_with_next_sentence": true
    },
    {
        "source_sentence": "「此明何義？",
        "from": "T26n1525_001:0237a19_0",
        "context_with_next_sentence": true
    },
    {
        "source_sentence": "又佛家者，行何等法生如來家？",
        "from": "T26n1525_001:0237a19_1",
        "context_with_next_sentence": true
    },
    {
        "source_sentence": "謂離煩惱故、解空行故、知自位故；又作利益眾生行故、不迷失行故，得如是法名為菩薩摩訶薩生在佛家。」",
        "from": "T26n1525_001:0237a19_2",
        "context_with_next_sentence": true
    },
    {
        "source_sentence": "「此明何義？",
        "from": "T26n1525_001:0237a22_3",
        "context_with_next_sentence": true
    },
    {
        "source_sentence": "偈言：「佛說如來家，　　謂方便般若，　菩薩生是家，　　是故不可嫌。」",
        "from": "T26n1525_001:0237a22_4",
        "context_with_next_sentence": true
    },
    {
        "source_sentence": "「此義云何？",
        "from": "T26n1525_001:0237a25_0",
        "context_with_next_sentence": true
    },
    {
        "source_sentence": "言方便者，略說不捨一切眾生；言般若者，所謂不取一切諸法。",
        "from": "T26n1525_001:0237a25_1",
        "context_with_next_sentence": true
    },
    {
        "source_sentence": "此二種法是諸佛家，是故菩薩摩訶薩依方便、般若生，以為方便、般若二法之所攝故。",
        "from": "T26n1525_001:0237a26_2",
        "context_with_next_sentence": true
    },
    {
        "source_sentence": "菩薩摩訶薩為欲利益一切眾生生在世間，而實不依煩惱業生。",
        "from": "T26n1525_001:0237a28_3",
        "context_with_next_sentence": true
    },
    {
        "source_sentence": "若如是者，菩薩摩訶薩不可譏嫌，一切天等可呵之法皆悉遠離，生佛勝家。",
        "from": "T26n1525_001:0237b01_4",
        "context_with_next_sentence": true
    },
    {
        "source_sentence": "以是義故，種姓尊貴不可譏嫌。",
        "from": "T26n1525_001:0237b02_5",
        "context_with_next_sentence": true
    },
    {
        "source_sentence": "是故，如來修多羅中為婆羅門而說偈言：「『天人乾闥婆，　　龍夜叉眾鳥，　　如是等諸業，　　皆悉已滅盡。",
        "from": "T26n1525_001:0237b03_6",
        "context_with_next_sentence": true
    },
    {
        "source_sentence": "　　彼漏散滅盡，　　如蓮華不染，　　若能如是知，　　不染著諸欲。』",
        "from": "T26n1525_001:0237b07_0",
        "context_with_next_sentence": true
    },
    {
        "source_sentence": "「如是菩薩摩訶薩是名真佛子，非天等異子。",
        "from": "T26n1525_001:0237b09_0",
        "context_with_next_sentence": true
    },
    {
        "source_sentence": "是故偈言：「菩薩知實際，　　及修波羅蜜，　以得無漏道，　　故出過世間。」",
        "from": "T26n1525_001:0237b10_0",
        "context_with_next_sentence": true
    },
    {
        "source_sentence": "「菩薩知實際者，此明何義？",
        "from": "T26n1525_001:0237b13_0",
        "context_with_next_sentence": true
    },
    {
        "source_sentence": "明一切法皆悉寂靜。",
        "from": "T26n1525_001:0237b13_1",
        "context_with_next_sentence": true
    },
    {
        "source_sentence": "是故如來而說偈言：「『一切法無體，　　以實無諸事，　　不生不滅故，　　得名為實際。』",
        "from": "T26n1525_001:0237b14_2",
        "context_with_next_sentence": true
    },
    {
        "source_sentence": "「如是般若波羅蜜，知一切諸法無體真實際，以般若波羅蜜知斷道行，五波羅蜜知方便功德道。",
        "from": "T26n1525_001:0237b17_0",
        "context_with_next_sentence": true
    },
    {
        "source_sentence": "如是菩薩摩訶薩以此功德智慧能成佛菩提，能盡諸煩惱，能利益眾生。",
        "from": "T26n1525_001:0237b19_1",
        "context_with_next_sentence": true
    },
    {
        "source_sentence": "「又修諸波羅蜜亦知如實際。",
        "from": "T26n1525_001:0237b20_2",
        "context_with_next_sentence": true
    },
    {
        "source_sentence": "云何知？",
        "from": "T26n1525_001:0237b21_3",
        "context_with_next_sentence": true
    },
    {
        "source_sentence": "不見施者、受者、財物三種法故，修行清淨諸波羅蜜。",
        "from": "T26n1525_001:0237b21_4",
        "context_with_next_sentence": true
    },
    {
        "source_sentence": "菩薩如是修行實際，是故無漏，以無漏故出過一切諸世間道。",
        "from": "T26n1525_001:0237b22_5",
        "context_with_next_sentence": true
    },
    {
        "source_sentence": "是故偈言：「分別世間行，　　煩惱稠林中，　取出世間位，　　是入出世道。」",
        "from": "T26n1525_001:0237b24_6",
        "context_with_next_sentence": true
    },
    {
        "source_sentence": "「分別世間行者，略有二種分別：一者、實分別，謂色是可見相，如是等；二者、勝分別，即彼色中青黃赤白等。",
        "from": "T26n1525_001:0237b27_0",
        "context_with_next_sentence": true
    },
    {
        "source_sentence": "世間者，即五陰煩惱；稠林者，深嶮黑闇恐怖可畏，不可觀察難見難知。",
        "from": "T26n1525_001:0237b29_1",
        "context_with_next_sentence": true
    },
    {
        "source_sentence": "「如是菩薩摩訶薩觀察自體，分別、勝分別、五陰分別，如向所說事中不著，作是思惟：『我當云何令眾生解？』",
        "from": "T26n1525_001:0237c02_0",
        "context_with_next_sentence": true
    },
    {
        "source_sentence": "是故偈言：「如實知諸法，　　實勝陰一二，　不見眾生事，　　云何化眾生？",
        "from": "T26n1525_001:0237c04_1",
        "context_with_next_sentence": true
    },
    {
        "source_sentence": "　菩薩摩訶薩，　　修行無漏智，　及以功德行，　　趣於出世道。」",
        "from": "T26n1525_001:0237c07_0",
        "context_with_next_sentence": true
    },
    {
        "source_sentence": "「是故菩薩入出世間道。」",
        "from": "T26n1525_001:0237c09_0",
        "context_with_next_sentence": true
    },
    {
        "source_sentence": "問曰：「云何善住菩薩法中？」",
        "from": "T26n1525_001:0237c09_1",
        "context_with_next_sentence": true
    },
    {
        "source_sentence": "答曰：「偈言：「入菩薩諸地，　　安住己法中，　依通及自在，　　化一切眾生。」",
        "from": "T26n1525_001:0237c10_2",
        "context_with_next_sentence": true
    },
    {
        "source_sentence": "「入菩薩諸地者，如下經言：『善知地地轉行故。』",
        "from": "T26n1525_001:0237c13_0",
        "context_with_next_sentence": true
    },
    {
        "source_sentence": "化一切眾生者，如下經言：『得百三昧乃至無量百千萬億那由他劫不可數知故。』",
        "from": "T26n1525_001:0237c14_0",
        "context_with_next_sentence": true
    },
    {
        "source_sentence": "得自在者，如說種種功德，何等時？",
        "from": "T26n1525_001:0237c15_1",
        "context_with_next_sentence": true
    },
    {
        "source_sentence": "何等法？",
        "from": "T26n1525_001:0237c16_2",
        "context_with_next_sentence": true
    },
    {
        "source_sentence": "何等自在？",
        "from": "T26n1525_001:0237c16_3",
        "context_with_next_sentence": true
    },
    {
        "source_sentence": "何等成就事？",
        "from": "T26n1525_001:0237c17_0",
        "context_with_next_sentence": true
    },
    {
        "source_sentence": "何等行？",
        "from": "T26n1525_001:0237c17_1",
        "context_with_next_sentence": true
    },
    {
        "source_sentence": "得諸自在不退一切佛法種子義，成就一切佛法，故言善住菩薩法中。」",
        "from": "T26n1525_001:0237c17_2",
        "context_with_next_sentence": true
    },
    {
        "source_sentence": "問曰：「云何善住菩薩正處？」",
        "from": "T26n1525_001:0237c19_3",
        "context_with_next_sentence": true
    },
    {
        "source_sentence": "答曰：「偈言：「一時諸佛邊，　　聞持思修說，　行解義成就，　　正覺供養等，　菩薩摩訶薩，　　修行如是法，　是名為安住，　　菩薩正處中。」",
        "from": "T26n1525_001:0237c19_4",
        "context_with_next_sentence": true
    },
    {
        "source_sentence": "「是故，經言善住菩薩正處。」",
        "from": "T26n1525_001:0237c24_0",
        "context_with_next_sentence": true
    },
    {
        "source_sentence": "問曰：「云何入三世平等真如法中？」",
        "from": "T26n1525_001:0237c24_1",
        "context_with_next_sentence": true
    },
    {
        "source_sentence": "答曰：「偈言：「知諸佛菩提，　　及佛菩薩行，　知佛三世空，　　是名善意入。」",
        "from": "T26n1525_001:0237c25_2",
        "context_with_next_sentence": true
    },
    {
        "source_sentence": "「此義云何？",
        "from": "T26n1525_001:0237c28_0",
        "context_with_next_sentence": true
    },
    {
        "source_sentence": "謂知一切三世諸佛法身平等。",
        "from": "T26n1525_001:0237c28_1",
        "context_with_next_sentence": true
    },
    {
        "source_sentence": "又復能知一切諸佛依色身故，修行一切佛菩薩行，及知一切過去未來現在諸法，皆從因緣和合而生無其實體。",
        "from": "T26n1525_001:0237c28_2",
        "context_with_next_sentence": true
    },
    {
        "source_sentence": "善意入者，如向所說三世諸法平等無二，如實而知一味等味不破壞入。",
        "from": "T26n1525_001:0238a02_3",
        "context_with_next_sentence": true
    },
    {
        "source_sentence": "是故經言：『入三世平等真如法中。』」",
        "from": "T26n1525_001:0238a04_4",
        "context_with_next_sentence": true
    },
    {
        "source_sentence": "問曰：「云何如來種中畢定究竟阿耨多羅三藐三菩提？」",
        "from": "T26n1525_001:0238a04_5",
        "context_with_next_sentence": true
    },
    {
        "source_sentence": "答曰：「偈言：「菩薩淨煩惱，　　及淨眾生心，　具足大慈悲，　　畢定成菩提。」",
        "from": "T26n1525_001:0238a06_6",
        "context_with_next_sentence": true
    },
    {
        "source_sentence": "「菩薩淨煩惱者，此義云何？",
        "from": "T26n1525_001:0238a09_0",
        "context_with_next_sentence": true
    },
    {
        "source_sentence": "以初地所治身見等煩惱，於見道時中皆悉遠離故，彼見道中遠離煩惱。",
        "from": "T26n1525_001:0238a09_1",
        "context_with_next_sentence": true
    },
    {
        "source_sentence": "如向所說，見一切法三世平等，如實中說。",
        "from": "T26n1525_001:0238a11_2",
        "context_with_next_sentence": true
    },
    {
        "source_sentence": "及淨眾生心者，如下經言：『於一念頃教化百眾生，乃至若以願力自在勝上。』",
        "from": "T26n1525_001:0238a12_3",
        "context_with_next_sentence": true
    },
    {
        "source_sentence": "如是等依教化力清淨諸煩惱故得。",
        "from": "T26n1525_001:0238a13_4",
        "context_with_next_sentence": true
    },
    {
        "source_sentence": "故下經言：『是故我當先住善法，亦令他人住於善法。",
        "from": "T26n1525_001:0238a14_5",
        "context_with_next_sentence": true
    },
    {
        "source_sentence": "何以故？",
        "from": "T26n1525_001:0238a15_6",
        "context_with_next_sentence": true
    },
    {
        "source_sentence": "若人自不行善、不具善行，為他說法令住善法，無有是處。』",
        "from": "T26n1525_001:0238a16_7",
        "context_with_next_sentence": true
    },
    {
        "source_sentence": "以得大慈大悲心故，是故上經言：『是心以大悲為首，是故菩薩自淨煩惱淨眾生心具大慈悲，名為畢竟得阿耨多羅三藐三菩提。』",
        "from": "T26n1525_001:0238a17_8",
        "context_with_next_sentence": true
    },
    {
        "source_sentence": "以畢定進趣大菩提故，偈言：「佛子金剛藏，　　說十法初心，　即名佛菩提，　　畢成佛道故。」",
        "from": "T26n1525_001:0238a20_9",
        "context_with_next_sentence": true
    },
    {
        "source_sentence": "「此義云何？",
        "from": "T26n1525_001:0238a23_0",
        "context_with_next_sentence": true
    },
    {
        "source_sentence": "以聖者金剛藏菩薩摩訶薩說此十種法為菩薩初地無漏菩提心，即此十種心名為佛菩提，故言畢竟阿耨多羅三藐三菩提。",
        "from": "T26n1525_001:0238a23_1",
        "context_with_next_sentence": true
    },
    {
        "source_sentence": "又偈言：「譬如好種子，　　能生莖葉等，　如是菩提心，　　不異諸佛法。」",
        "from": "T26n1525_001:0238a26_2",
        "context_with_next_sentence": true
    },
    {
        "source_sentence": "「此義云何？",
        "from": "T26n1525_001:0238a29_0",
        "context_with_next_sentence": true
    },
    {
        "source_sentence": "以初證法心於一切佛法以為種子，以初地法與一切佛法以為因故。",
        "from": "T26n1525_001:0238a29_1",
        "context_with_next_sentence": true
    },
    {
        "source_sentence": "又偈言：「初地心增長，　　佛說為諸地，　最妙勝菩薩，　　說初月為喻。」",
        "from": "T26n1525_001:0238b01_2",
        "context_with_next_sentence": true
    },
    {
        "source_sentence": "「此明何義？",
        "from": "T26n1525_001:0238b05_0",
        "context_with_next_sentence": true
    },
    {
        "source_sentence": "如《文殊師利問菩提經》中說偈言：「『譬如月初生，　　增長即滿月，　　如是歡喜地，　　增長即是佛。』",
        "from": "T26n1525_001:0238b05_1",
        "context_with_next_sentence": true
    },
    {
        "source_sentence": "「如是十句義，餘論師異釋應知。",
        "from": "T26n1525_001:0238b08_0",
        "context_with_next_sentence": true
    },
    {
        "source_sentence": "是故如來為不定聚菩薩求定聚故，說此修多羅。」",
        "from": "T26n1525_001:0238b08_1",
        "context_with_next_sentence": true
    },
    {
        "source_sentence": "◎彌勒菩薩所問經論卷第一",
        "from": "T26n1525_001:0238b09_2",
        "context_with_next_sentence": false
    }
]