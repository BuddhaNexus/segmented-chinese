[
    {
        "source_sentence": "佛說蓱沙王五願經",
        "from": "T14n0511_001:0779a06_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0511_001:0779a08_0",
        "context_with_next_sentence": true
    },
    {
        "source_sentence": "聞如是：一時，佛在王舍國鷂山中，與五百比丘俱。",
        "from": "T14n0511_001:0779a09_0",
        "context_with_next_sentence": true
    },
    {
        "source_sentence": "時王舍國王號名蓱比沙，少小作太子，意常求五願：一者願我年少為王；二者令我國中有佛；三者使我出入常往來佛所；四者常聽佛說經；五者聞經心疾開解，得須陀洹道。",
        "from": "T14n0511_001:0779a10_1",
        "context_with_next_sentence": true
    },
    {
        "source_sentence": "是五願，蓱比沙王皆得之。",
        "from": "T14n0511_001:0779a14_2",
        "context_with_next_sentence": true
    },
    {
        "source_sentence": "時王舍國北方有異國，國名德差伊羅，其國王名弗迦沙，甚高絕妙，宿命時曾更見佛，受佛經道，學身中六分經。",
        "from": "T14n0511_001:0779a14_3",
        "context_with_next_sentence": true
    },
    {
        "source_sentence": "何等六分？",
        "from": "T14n0511_001:0779a17_4",
        "context_with_next_sentence": true
    },
    {
        "source_sentence": "一者身中有地，二者身中有水，三者身中有火，四者身中有風，五者身中有空，六者身中有心。",
        "from": "T14n0511_001:0779a17_5",
        "context_with_next_sentence": true
    },
    {
        "source_sentence": "身中凡有是六分。",
        "from": "T14n0511_001:0779a19_6",
        "context_with_next_sentence": true
    },
    {
        "source_sentence": "蓱比沙王與弗迦沙王生未曾相見，遙相愛敬如兄弟，常書記往來，相問遺不絕。",
        "from": "T14n0511_001:0779a20_7",
        "context_with_next_sentence": true
    },
    {
        "source_sentence": "蓱比沙王意常念：「令我得絕奇好物，以遺弗迦沙。」",
        "from": "T14n0511_001:0779a22_0",
        "context_with_next_sentence": true
    },
    {
        "source_sentence": "弗迦沙王亦常意念：「令我得絕奇好物，以遺蓱比沙王。」",
        "from": "T14n0511_001:0779a23_1",
        "context_with_next_sentence": true
    },
    {
        "source_sentence": "弗迦沙王國中奄生一蓮華，一枚有千葉，皆金色。",
        "from": "T14n0511_001:0779a24_2",
        "context_with_next_sentence": true
    },
    {
        "source_sentence": "遣使者以遺蓱比沙王。",
        "from": "T14n0511_001:0779a25_3",
        "context_with_next_sentence": true
    },
    {
        "source_sentence": "蓱比沙王見華大歡喜言：「弗迦沙王遺我物甚奇有異。」",
        "from": "T14n0511_001:0779a26_4",
        "context_with_next_sentence": true
    },
    {
        "source_sentence": "蓱比沙王作書與弗迦沙王言：「我國中有金銀珍寶甚多，我不用為寶。",
        "from": "T14n0511_001:0779a27_5",
        "context_with_next_sentence": true
    },
    {
        "source_sentence": "今我國中生一人華，人華字佛，紫磨金色，身有三十二相。」",
        "from": "T14n0511_001:0779a29_6",
        "context_with_next_sentence": true
    },
    {
        "source_sentence": "弗迦沙王讀書，聞佛聲，大歡喜踊躍，毛衣皆竪；宿命曾已見佛，故毛為竪。",
        "from": "T14n0511_001:0779b01_7",
        "context_with_next_sentence": true
    },
    {
        "source_sentence": "弗迦沙王作書與蓱比沙王：「願具聞神佛所施行教誡，當所奉行。",
        "from": "T14n0511_001:0779b04_0",
        "context_with_next_sentence": true
    },
    {
        "source_sentence": "願具告意。」",
        "from": "T14n0511_001:0779b05_1",
        "context_with_next_sentence": true
    },
    {
        "source_sentence": "弗迦沙王却後數日自念言：「人命不可知，在呼吸間。",
        "from": "T14n0511_001:0779b05_2",
        "context_with_next_sentence": true
    },
    {
        "source_sentence": "我不能復待蓱比沙報書。",
        "from": "T14n0511_001:0779b07_0",
        "context_with_next_sentence": true
    },
    {
        "source_sentence": "不如便自行見佛。」",
        "from": "T14n0511_001:0779b07_1",
        "context_with_next_sentence": true
    },
    {
        "source_sentence": "弗迦沙王主九十九小國。",
        "from": "T14n0511_001:0779b08_0",
        "context_with_next_sentence": true
    },
    {
        "source_sentence": "小國王曰來朝。",
        "from": "T14n0511_001:0779b08_1",
        "context_with_next_sentence": true
    },
    {
        "source_sentence": "弗迦沙勅諸小國王及群臣、百官、諸兵，皆悉嚴駕，發行到王舍國佛所，道逢蓱比沙王書。",
        "from": "T14n0511_001:0779b08_2",
        "context_with_next_sentence": true
    },
    {
        "source_sentence": "書上言：「佛教人棄家、捐妻子、斷愛欲，當除鬚髮，著法衣，作沙門。",
        "from": "T14n0511_001:0779b10_3",
        "context_with_next_sentence": true
    },
    {
        "source_sentence": "所以者何？",
        "from": "T14n0511_001:0779b12_4",
        "context_with_next_sentence": true
    },
    {
        "source_sentence": "人愚癡故，不當為者而為之便為癡；從癡為行；從行為識；從識為名色；從名色為六入。",
        "from": "T14n0511_001:0779b12_5",
        "context_with_next_sentence": true
    },
    {
        "source_sentence": "何等為六入？",
        "from": "T14n0511_001:0779b14_6",
        "context_with_next_sentence": true
    },
    {
        "source_sentence": "一者眼，二者耳，三者鼻，四者口，五者身，六者心。",
        "from": "T14n0511_001:0779b15_7",
        "context_with_next_sentence": true
    },
    {
        "source_sentence": "是為六。",
        "from": "T14n0511_001:0779b16_8",
        "context_with_next_sentence": true
    },
    {
        "source_sentence": "此六事皆外向：眼向色；耳向聲；鼻向香；口向味；身向細軟；心向欲。",
        "from": "T14n0511_001:0779b16_9",
        "context_with_next_sentence": true
    },
    {
        "source_sentence": "是為六向。",
        "from": "T14n0511_001:0779b17_10",
        "context_with_next_sentence": true
    },
    {
        "source_sentence": "從六向為合；從合為痛樂；從痛樂為愛；從愛為受；從受為有；從有為生；從生為老死、憂悲苦、不如意惱，如是合大苦陰隨習。",
        "from": "T14n0511_001:0779b18_11",
        "context_with_next_sentence": true
    },
    {
        "source_sentence": "凡合此勤苦合名人。",
        "from": "T14n0511_001:0779b21_12",
        "context_with_next_sentence": true
    },
    {
        "source_sentence": "智者自去愚癡；愚癡盡眾惡消除；惡消除便行盡；行盡識盡；識盡名色盡；名色盡六入盡；六入盡合盡；合盡痛樂盡；痛樂盡愛盡；愛盡受盡；受盡有盡；有盡生盡；生盡老死盡；老死盡已，憂悲苦、不如意惱，如是合大苦陰隨習為盡，便不復生；不生即得泥洹道無為。」",
        "from": "T14n0511_001:0779b21_13",
        "context_with_next_sentence": true
    },
    {
        "source_sentence": "弗迦沙王讀書竟，自思念。",
        "from": "T14n0511_001:0779b27_14",
        "context_with_next_sentence": true
    },
    {
        "source_sentence": "夜人定後，群臣、百官、士眾皆臥出，寂然無聲。",
        "from": "T14n0511_001:0779b28_15",
        "context_with_next_sentence": true
    },
    {
        "source_sentence": "竊起，亡去，入丘墓間，便自剃頭，被法衣，作沙門。",
        "from": "T14n0511_001:0779b29_16",
        "context_with_next_sentence": true
    },
    {
        "source_sentence": "無飯食應器，便取塚間久死人髑髏，淨刮洒，以為應器。",
        "from": "T14n0511_001:0779c01_17",
        "context_with_next_sentence": true
    },
    {
        "source_sentence": "持是髑髏應器，轉行到王舍蓱比沙王國。",
        "from": "T14n0511_001:0779c02_18",
        "context_with_next_sentence": true
    },
    {
        "source_sentence": "止於城外，舉頭視日，念：「今日至佛所晚，明日乃行。」",
        "from": "T14n0511_001:0779c03_19",
        "context_with_next_sentence": true
    },
    {
        "source_sentence": "弗迦沙王前報窯家：「願寄一宿。」",
        "from": "T14n0511_001:0779c04_20",
        "context_with_next_sentence": true
    },
    {
        "source_sentence": "窯家言：「大善！",
        "from": "T14n0511_001:0779c05_21",
        "context_with_next_sentence": true
    },
    {
        "source_sentence": "我舍幸寬，有宿止處。」",
        "from": "T14n0511_001:0779c06_0",
        "context_with_next_sentence": true
    },
    {
        "source_sentence": "弗迦沙王於外取小草蓐入，於一屏處布座，坐其上，自思惟五內。",
        "from": "T14n0511_001:0779c06_1",
        "context_with_next_sentence": true
    },
    {
        "source_sentence": "佛以天眼從鷂山中遙見弗迦沙王來，到王舍國止於城外窯家。",
        "from": "T14n0511_001:0779c08_2",
        "context_with_next_sentence": true
    },
    {
        "source_sentence": "佛念弗迦沙王命盡明日，恐不復生相見。",
        "from": "T14n0511_001:0779c09_3",
        "context_with_next_sentence": true
    },
    {
        "source_sentence": "佛即飛行，就到窯家門外。",
        "from": "T14n0511_001:0779c11_0",
        "context_with_next_sentence": true
    },
    {
        "source_sentence": "佛報窯家：「願寄一宿。」",
        "from": "T14n0511_001:0779c11_1",
        "context_with_next_sentence": true
    },
    {
        "source_sentence": "窯家報言：「我舍幸大，可得相容。",
        "from": "T14n0511_001:0779c12_2",
        "context_with_next_sentence": true
    },
    {
        "source_sentence": "屬者有一沙門來寄宿，自與相報，相便安者，便可止宿。」",
        "from": "T14n0511_001:0779c12_3",
        "context_with_next_sentence": true
    },
    {
        "source_sentence": "佛即前至弗迦沙王所言：「我從主人寄一宿，云當報卿。",
        "from": "T14n0511_001:0779c14_4",
        "context_with_next_sentence": true
    },
    {
        "source_sentence": "卿寧肯令我一宿耶？」",
        "from": "T14n0511_001:0779c15_5",
        "context_with_next_sentence": true
    },
    {
        "source_sentence": "弗迦沙言：「我適有小草蓐。",
        "from": "T14n0511_001:0779c15_6",
        "context_with_next_sentence": true
    },
    {
        "source_sentence": "裁足坐耳。",
        "from": "T14n0511_001:0779c16_7",
        "context_with_next_sentence": true
    },
    {
        "source_sentence": "此舍幸寬，卿便自在所欲宿耳。」",
        "from": "T14n0511_001:0779c16_8",
        "context_with_next_sentence": true
    },
    {
        "source_sentence": "佛便自左右取小草蓐，於一處坐。",
        "from": "T14n0511_001:0779c18_0",
        "context_with_next_sentence": true
    },
    {
        "source_sentence": "佛端坐過三夜，弗迦沙亦端坐。",
        "from": "T14n0511_001:0779c18_1",
        "context_with_next_sentence": true
    },
    {
        "source_sentence": "佛自念：「是弗迦沙坐安諦寂寞，不動，不搖。」",
        "from": "T14n0511_001:0779c19_2",
        "context_with_next_sentence": true
    },
    {
        "source_sentence": "佛意試，欲前問用何等故作沙門，受何經戒，喜何等經。",
        "from": "T14n0511_001:0779c20_3",
        "context_with_next_sentence": true
    },
    {
        "source_sentence": "佛起到弗迦沙前問言：「卿師受誰道？",
        "from": "T14n0511_001:0779c21_4",
        "context_with_next_sentence": true
    },
    {
        "source_sentence": "用何等故作沙門？」",
        "from": "T14n0511_001:0779c22_5",
        "context_with_next_sentence": true
    },
    {
        "source_sentence": "弗迦沙報言：「我聞有佛，姓瞿曇。",
        "from": "T14n0511_001:0779c23_0",
        "context_with_next_sentence": true
    },
    {
        "source_sentence": "父字悅頭檀，白淨王也。",
        "from": "T14n0511_001:0779c23_1",
        "context_with_next_sentence": true
    },
    {
        "source_sentence": "其子剃頭鬚作沙門得佛道。",
        "from": "T14n0511_001:0779c24_2",
        "context_with_next_sentence": true
    },
    {
        "source_sentence": "我師事之。",
        "from": "T14n0511_001:0779c24_3",
        "context_with_next_sentence": true
    },
    {
        "source_sentence": "我用佛故作沙門。",
        "from": "T14n0511_001:0779c25_4",
        "context_with_next_sentence": true
    },
    {
        "source_sentence": "佛所說經入我心中，我甚喜之。」",
        "from": "T14n0511_001:0779c25_5",
        "context_with_next_sentence": true
    },
    {
        "source_sentence": "佛問：「寧曾見佛不？」",
        "from": "T14n0511_001:0779c26_6",
        "context_with_next_sentence": true
    },
    {
        "source_sentence": "弗迦沙言：「未曾見。」",
        "from": "T14n0511_001:0779c26_7",
        "context_with_next_sentence": true
    },
    {
        "source_sentence": "「設使見者，寧能識是佛不？」",
        "from": "T14n0511_001:0779c27_8",
        "context_with_next_sentence": true
    },
    {
        "source_sentence": "弗迦沙言：「見之不能識。」",
        "from": "T14n0511_001:0779c27_9",
        "context_with_next_sentence": true
    },
    {
        "source_sentence": "佛念：「是賢者為用我故作沙門。",
        "from": "T14n0511_001:0779c28_10",
        "context_with_next_sentence": true
    },
    {
        "source_sentence": "續當為子說宿命時所知經，爾乃解疾耳。」",
        "from": "T14n0511_001:0779c29_0",
        "context_with_next_sentence": true
    },
    {
        "source_sentence": "佛語弗迦沙言：「我為卿說經，上語亦善，中語亦善，下語亦善。",
        "from": "T14n0511_001:0779c29_1",
        "context_with_next_sentence": true
    },
    {
        "source_sentence": "為卿說身中六分事。",
        "from": "T14n0511_001:0780a02_2",
        "context_with_next_sentence": true
    },
    {
        "source_sentence": "善聽之！」",
        "from": "T14n0511_001:0780a02_3",
        "context_with_next_sentence": true
    },
    {
        "source_sentence": "弗迦沙言：「大善！」",
        "from": "T14n0511_001:0780a03_4",
        "context_with_next_sentence": true
    },
    {
        "source_sentence": "佛言：「合此六事，能成為人身。",
        "from": "T14n0511_001:0780a03_5",
        "context_with_next_sentence": true
    },
    {
        "source_sentence": "人身凡六事有所覺知。",
        "from": "T14n0511_001:0780a04_6",
        "context_with_next_sentence": true
    },
    {
        "source_sentence": "人志用十八事轉動人意。",
        "from": "T14n0511_001:0780a04_7",
        "context_with_next_sentence": true
    },
    {
        "source_sentence": "凡有四事，道人所當奉行；奉行已，志不復轉；志不復轉者，便得道；得道已，不復生，不復老，不復病，不復於今世死，亦不復於後世死，亦不復愁，亦不復憂，亦不復怒，亦不復思，亦不復愛。",
        "from": "T14n0511_001:0780a05_8",
        "context_with_next_sentence": true
    },
    {
        "source_sentence": "是為度世之道。",
        "from": "T14n0511_001:0780a09_9",
        "context_with_next_sentence": true
    },
    {
        "source_sentence": "「請解六事合名為人。",
        "from": "T14n0511_001:0780a11_0",
        "context_with_next_sentence": true
    },
    {
        "source_sentence": "熟聽之！",
        "from": "T14n0511_001:0780a11_1",
        "context_with_next_sentence": true
    },
    {
        "source_sentence": "一者地，二者水，三者火，四者風，五者空，六者心。",
        "from": "T14n0511_001:0780a11_2",
        "context_with_next_sentence": true
    },
    {
        "source_sentence": "何等為地？",
        "from": "T14n0511_001:0780a12_3",
        "context_with_next_sentence": true
    },
    {
        "source_sentence": "地有二品：身地、外地。",
        "from": "T14n0511_001:0780a13_4",
        "context_with_next_sentence": true
    },
    {
        "source_sentence": "何等為身地者？",
        "from": "T14n0511_001:0780a13_5",
        "context_with_next_sentence": true
    },
    {
        "source_sentence": "謂髮、毛、爪、齒、皮、肉、筋、骨、脾、腎、肝、肺、腸、胃。",
        "from": "T14n0511_001:0780a14_0",
        "context_with_next_sentence": true
    },
    {
        "source_sentence": "身中諸堅者皆為地。",
        "from": "T14n0511_001:0780a14_1",
        "context_with_next_sentence": true
    },
    {
        "source_sentence": "身地、外地同合為地。",
        "from": "T14n0511_001:0780a15_2",
        "context_with_next_sentence": true
    },
    {
        "source_sentence": "身地、外地非我地，適無所復貪愛知者。",
        "from": "T14n0511_001:0780a15_3",
        "context_with_next_sentence": true
    },
    {
        "source_sentence": "當熟思惟是以自解。",
        "from": "T14n0511_001:0780a16_4",
        "context_with_next_sentence": true
    },
    {
        "source_sentence": "「何等為水？",
        "from": "T14n0511_001:0780a18_0",
        "context_with_next_sentence": true
    },
    {
        "source_sentence": "水有二品：身水、外水。",
        "from": "T14n0511_001:0780a18_1",
        "context_with_next_sentence": true
    },
    {
        "source_sentence": "何等為身水者？",
        "from": "T14n0511_001:0780a18_2",
        "context_with_next_sentence": true
    },
    {
        "source_sentence": "謂淚、涕、唾、膿、血、汗、肪、髓、腦、小便。",
        "from": "T14n0511_001:0780a19_3",
        "context_with_next_sentence": true
    },
    {
        "source_sentence": "身中諸軟者皆為水。",
        "from": "T14n0511_001:0780a19_4",
        "context_with_next_sentence": true
    },
    {
        "source_sentence": "身水、外水同合為水。",
        "from": "T14n0511_001:0780a20_5",
        "context_with_next_sentence": true
    },
    {
        "source_sentence": "身水、外水非我水，適無所復貪愛知者。",
        "from": "T14n0511_001:0780a20_6",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780a21_7",
        "context_with_next_sentence": true
    },
    {
        "source_sentence": "「何等為火？",
        "from": "T14n0511_001:0780a23_0",
        "context_with_next_sentence": true
    },
    {
        "source_sentence": "火有二品：身火、外火。",
        "from": "T14n0511_001:0780a23_1",
        "context_with_next_sentence": true
    },
    {
        "source_sentence": "何等為身火者？",
        "from": "T14n0511_001:0780a23_2",
        "context_with_next_sentence": true
    },
    {
        "source_sentence": "謂身中溫熱、腹中主消食。",
        "from": "T14n0511_001:0780a24_3",
        "context_with_next_sentence": true
    },
    {
        "source_sentence": "身中諸熱者皆為火。",
        "from": "T14n0511_001:0780a24_4",
        "context_with_next_sentence": true
    },
    {
        "source_sentence": "身火、外火同合為火。",
        "from": "T14n0511_001:0780a25_5",
        "context_with_next_sentence": true
    },
    {
        "source_sentence": "身火、外火非我火，適無所復貪愛知者。",
        "from": "T14n0511_001:0780a25_6",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780a26_7",
        "context_with_next_sentence": true
    },
    {
        "source_sentence": "「何等為風？",
        "from": "T14n0511_001:0780a28_0",
        "context_with_next_sentence": true
    },
    {
        "source_sentence": "風有二品：身風、外風。",
        "from": "T14n0511_001:0780a28_1",
        "context_with_next_sentence": true
    },
    {
        "source_sentence": "何等為身風者？",
        "from": "T14n0511_001:0780a28_2",
        "context_with_next_sentence": true
    },
    {
        "source_sentence": "謂上氣風、下氣風、骨間風、腹中風、四支風、喘息風。",
        "from": "T14n0511_001:0780a29_3",
        "context_with_next_sentence": true
    },
    {
        "source_sentence": "身中諸起者皆為風。",
        "from": "T14n0511_001:0780b01_4",
        "context_with_next_sentence": true
    },
    {
        "source_sentence": "身風、外風同合為風。",
        "from": "T14n0511_001:0780b01_5",
        "context_with_next_sentence": true
    },
    {
        "source_sentence": "身風、外風非我風，適無所復貪愛知者。",
        "from": "T14n0511_001:0780b02_6",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780b03_7",
        "context_with_next_sentence": true
    },
    {
        "source_sentence": "「何等為空？",
        "from": "T14n0511_001:0780b04_0",
        "context_with_next_sentence": true
    },
    {
        "source_sentence": "空有二品：身空、外空。",
        "from": "T14n0511_001:0780b04_1",
        "context_with_next_sentence": true
    },
    {
        "source_sentence": "何等為身空者？",
        "from": "T14n0511_001:0780b04_2",
        "context_with_next_sentence": true
    },
    {
        "source_sentence": "謂眼空、耳空、鼻空、口空、喉空、腹空、胃空、食所出入空。",
        "from": "T14n0511_001:0780b05_3",
        "context_with_next_sentence": true
    },
    {
        "source_sentence": "是為身空。",
        "from": "T14n0511_001:0780b06_4",
        "context_with_next_sentence": true
    },
    {
        "source_sentence": "身空、外空同合為空。",
        "from": "T14n0511_001:0780b06_5",
        "context_with_next_sentence": true
    },
    {
        "source_sentence": "身空、外空非我空，適無所復貪愛知者。",
        "from": "T14n0511_001:0780b07_6",
        "context_with_next_sentence": true
    },
    {
        "source_sentence": "當熟思惟以自解。",
        "from": "T14n0511_001:0780b08_0",
        "context_with_next_sentence": true
    },
    {
        "source_sentence": "「智者學道，能自別知身中五分。",
        "from": "T14n0511_001:0780b09_0",
        "context_with_next_sentence": true
    },
    {
        "source_sentence": "餘一分者心。",
        "from": "T14n0511_001:0780b09_1",
        "context_with_next_sentence": true
    },
    {
        "source_sentence": "心清淨無欲，自念：『我清潔如是』。",
        "from": "T14n0511_001:0780b10_0",
        "context_with_next_sentence": true
    },
    {
        "source_sentence": "若願欲上第二十五空慧天，恐於二十五天上壽數千劫不得脫。",
        "from": "T14n0511_001:0780b10_1",
        "context_with_next_sentence": true
    },
    {
        "source_sentence": "若復願上第二十六識慧天，壽復倍於二十五天上，恐復不得脫。",
        "from": "T14n0511_001:0780b12_2",
        "context_with_next_sentence": true
    },
    {
        "source_sentence": "若復願欲上第二十七無所念慧天，壽復倍二十六天上，恐復不得脫。",
        "from": "T14n0511_001:0780b13_3",
        "context_with_next_sentence": true
    },
    {
        "source_sentence": "若復願欲上第二十八無思想天，壽八十四千萬劫，恐復不得脫。",
        "from": "T14n0511_001:0780b15_4",
        "context_with_next_sentence": true
    },
    {
        "source_sentence": "志便厭苦，壽久不得脫，便取泥洹道。",
        "from": "T14n0511_001:0780b16_5",
        "context_with_next_sentence": true
    },
    {
        "source_sentence": "「何等為六事各合者？",
        "from": "T14n0511_001:0780b18_0",
        "context_with_next_sentence": true
    },
    {
        "source_sentence": "謂目合於色，耳合於聲，鼻合於香，舌合於味，身合於細滑，心合於知。",
        "from": "T14n0511_001:0780b18_1",
        "context_with_next_sentence": true
    },
    {
        "source_sentence": "是為六合。",
        "from": "T14n0511_001:0780b20_2",
        "context_with_next_sentence": true
    },
    {
        "source_sentence": "「何等為志十八轉者？",
        "from": "T14n0511_001:0780b21_0",
        "context_with_next_sentence": true
    },
    {
        "source_sentence": "謂目為好色轉，為惡色轉，為中色轉；耳為好聲轉，為悲聲轉，為惡聲轉；鼻為好香轉，為惡香轉，為臭香轉；舌為美味轉，為惡味轉，為無味轉；身為細軟轉，為麁堅轉，為寒溫轉；心為善事轉，為惡事轉，為世事轉。",
        "from": "T14n0511_001:0780b21_1",
        "context_with_next_sentence": true
    },
    {
        "source_sentence": "為志十八轉。",
        "from": "T14n0511_001:0780b26_2",
        "context_with_next_sentence": true
    },
    {
        "source_sentence": "「何等為四事堅制人者？",
        "from": "T14n0511_001:0780b27_0",
        "context_with_next_sentence": true
    },
    {
        "source_sentence": "一為至誠，二為等意，三為智慧，四為消滅諸惡。",
        "from": "T14n0511_001:0780b27_1",
        "context_with_next_sentence": true
    },
    {
        "source_sentence": "是為四堅志。",
        "from": "T14n0511_001:0780b28_2",
        "context_with_next_sentence": true
    },
    {
        "source_sentence": "目所貪愛，得之，因快樂。",
        "from": "T14n0511_001:0780b29_0",
        "context_with_next_sentence": true
    },
    {
        "source_sentence": "快樂離人，自覺過去。",
        "from": "T14n0511_001:0780b29_1",
        "context_with_next_sentence": true
    },
    {
        "source_sentence": "從苦、致苦能知為苦；苦已去，自知為脫苦。",
        "from": "T14n0511_001:0780c01_0",
        "context_with_next_sentence": true
    },
    {
        "source_sentence": "人行苦，難得樂。",
        "from": "T14n0511_001:0780c01_1",
        "context_with_next_sentence": true
    },
    {
        "source_sentence": "當思惟斷諸惡事。",
        "from": "T14n0511_001:0780c02_2",
        "context_with_next_sentence": true
    },
    {
        "source_sentence": "因得不苦、不樂，自知遠離諸苦。",
        "from": "T14n0511_001:0780c02_3",
        "context_with_next_sentence": true
    },
    {
        "source_sentence": "譬如兩木相揩生火，因別兩木，各著一面。",
        "from": "T14n0511_001:0780c03_4",
        "context_with_next_sentence": true
    },
    {
        "source_sentence": "火亦滅，木亦冷。",
        "from": "T14n0511_001:0780c04_5",
        "context_with_next_sentence": true
    },
    {
        "source_sentence": "恩愛合便得苦。",
        "from": "T14n0511_001:0780c04_6",
        "context_with_next_sentence": true
    },
    {
        "source_sentence": "棄捐恩愛，自知為脫。",
        "from": "T14n0511_001:0780c05_7",
        "context_with_next_sentence": true
    },
    {
        "source_sentence": "譬如鍛金師得好金，自在欲作何等奇物——臂環、耳璫、步瑤、華光及百種——皆能作之。",
        "from": "T14n0511_001:0780c05_8",
        "context_with_next_sentence": true
    },
    {
        "source_sentence": "道人持心，當如是鍛金師自在欲生，不假令欲生二十五天、二十六天、二十七天、二十八天。",
        "from": "T14n0511_001:0780c07_9",
        "context_with_next_sentence": true
    },
    {
        "source_sentence": "然審皆有是，雖久會當壞，皆當過去，無有常。",
        "from": "T14n0511_001:0780c09_10",
        "context_with_next_sentence": true
    },
    {
        "source_sentence": "知當復過去，意不復向，不復念，不復思，不復愛。",
        "from": "T14n0511_001:0780c10_11",
        "context_with_next_sentence": true
    },
    {
        "source_sentence": "是名為無為。",
        "from": "T14n0511_001:0780c11_12",
        "context_with_next_sentence": true
    },
    {
        "source_sentence": "智者自思惟，如是乃為高耳。",
        "from": "T14n0511_001:0780c12_13",
        "context_with_next_sentence": true
    },
    {
        "source_sentence": "人遠離諸惡，乃為智耳。",
        "from": "T14n0511_001:0780c12_14",
        "context_with_next_sentence": true
    },
    {
        "source_sentence": "目所見萬物皆當過，無有常，無為亦不復去，亦不復來。",
        "from": "T14n0511_001:0780c13_15",
        "context_with_next_sentence": true
    },
    {
        "source_sentence": "道人知是者，便信於道無為，最為至誠。",
        "from": "T14n0511_001:0780c14_16",
        "context_with_next_sentence": true
    },
    {
        "source_sentence": "未得道時，所喜愛樂身心所生；得道已，皆棄捐之。",
        "from": "T14n0511_001:0780c15_17",
        "context_with_next_sentence": true
    },
    {
        "source_sentence": "人棄所在恩愛，是名為無為。",
        "from": "T14n0511_001:0780c16_18",
        "context_with_next_sentence": true
    },
    {
        "source_sentence": "「志在婬妷故不得脫；志在瞋怒，故不得脫；志在愚癡，故不得脫。",
        "from": "T14n0511_001:0780c18_0",
        "context_with_next_sentence": true
    },
    {
        "source_sentence": "道人知是者，因棄婬妷之心，棄瞋怒之心，棄愚癡之心，拔恩愛之本，斷其枝條，截其根莖，不復生滋。",
        "from": "T14n0511_001:0780c19_1",
        "context_with_next_sentence": true
    },
    {
        "source_sentence": "是名無為。",
        "from": "T14n0511_001:0780c21_2",
        "context_with_next_sentence": true
    },
    {
        "source_sentence": "「自念有我志復動，無我志復動，我端正志復動，我不端正志復動。",
        "from": "T14n0511_001:0780c23_0",
        "context_with_next_sentence": true
    },
    {
        "source_sentence": "人豫自念，如是是為病，是為劇，是為痛，是為不脫。",
        "from": "T14n0511_001:0780c24_1",
        "context_with_next_sentence": true
    },
    {
        "source_sentence": "是故不欲多念。",
        "from": "T14n0511_001:0780c25_2",
        "context_with_next_sentence": true
    },
    {
        "source_sentence": "是謂諸苦之要。」",
        "from": "T14n0511_001:0780c26_3",
        "context_with_next_sentence": true
    },
    {
        "source_sentence": "弗迦沙本不知是佛，得第三阿那鋡道，能知為佛耳。",
        "from": "T14n0511_001:0780c27_0",
        "context_with_next_sentence": true
    },
    {
        "source_sentence": "即起以頭面著佛足言：「我實愚癡無狀，失於禮敬。」",
        "from": "T14n0511_001:0780c28_1",
        "context_with_next_sentence": true
    },
    {
        "source_sentence": "佛便自現光景威神。",
        "from": "T14n0511_001:0780c29_2",
        "context_with_next_sentence": true
    },
    {
        "source_sentence": "弗迦沙便自悔過言：「我愚癡人。」",
        "from": "T14n0511_001:0780c29_3",
        "context_with_next_sentence": true
    },
    {
        "source_sentence": "佛言：「若能自悔過為善，令若過除。」",
        "from": "T14n0511_001:0781a01_4",
        "context_with_next_sentence": true
    },
    {
        "source_sentence": "弗迦沙言：「願持我作沙門。」",
        "from": "T14n0511_001:0781a02_5",
        "context_with_next_sentence": true
    },
    {
        "source_sentence": "佛問：「若作沙門，衣鉢具不？」",
        "from": "T14n0511_001:0781a03_0",
        "context_with_next_sentence": true
    },
    {
        "source_sentence": "弗迦沙言：「未具。」",
        "from": "T14n0511_001:0781a03_1",
        "context_with_next_sentence": true
    },
    {
        "source_sentence": "佛言：「沙門衣鉢不具，不得作沙門。」",
        "from": "T14n0511_001:0781a03_2",
        "context_with_next_sentence": true
    },
    {
        "source_sentence": "弗迦沙言：「諾。",
        "from": "T14n0511_001:0781a04_3",
        "context_with_next_sentence": true
    },
    {
        "source_sentence": "請行具之。」",
        "from": "T14n0511_001:0781a05_0",
        "context_with_next_sentence": true
    },
    {
        "source_sentence": "佛言：「大善！」",
        "from": "T14n0511_001:0781a06_0",
        "context_with_next_sentence": true
    },
    {
        "source_sentence": "弗迦沙起，為佛作禮，遶佛三匝。",
        "from": "T14n0511_001:0781a06_1",
        "context_with_next_sentence": true
    },
    {
        "source_sentence": "弗迦沙明日即入城。",
        "from": "T14n0511_001:0781a06_2",
        "context_with_next_sentence": true
    },
    {
        "source_sentence": "入城未遠，城中有少齒牸牛。",
        "from": "T14n0511_001:0781a07_3",
        "context_with_next_sentence": true
    },
    {
        "source_sentence": "犇走以角觸抵弗迦沙。",
        "from": "T14n0511_001:0781a08_4",
        "context_with_next_sentence": true
    },
    {
        "source_sentence": "諸比丘展轉聞之，白佛言：「佛昨日可於窯家為說經？",
        "from": "T14n0511_001:0781a08_5",
        "context_with_next_sentence": true
    },
    {
        "source_sentence": "沙門辭行具衣鉢，為犇牛所抵殺。",
        "from": "T14n0511_001:0781a09_6",
        "context_with_next_sentence": true
    },
    {
        "source_sentence": "如是當趣何道？」",
        "from": "T14n0511_001:0781a10_7",
        "context_with_next_sentence": true
    },
    {
        "source_sentence": "佛言：「是大長者，我為說經，皆悉心受奉行之，即得第三道，須陀洹、斯陀鋡、阿那鋡，便棄五蓋——一者婬妷，二者瞋怒，三者睡眠，四者戲樂，五者悔疑不正之心——今生十六天上阿那鋡中，便自於天上得阿羅漢度世去。",
        "from": "T14n0511_001:0781a11_0",
        "context_with_next_sentence": true
    },
    {
        "source_sentence": "今諸比丘共取弗迦沙身，好收葬之。",
        "from": "T14n0511_001:0781a15_1",
        "context_with_next_sentence": true
    },
    {
        "source_sentence": "於其上起塔。」",
        "from": "T14n0511_001:0781a16_2",
        "context_with_next_sentence": true
    },
    {
        "source_sentence": "諸比丘即共承受佛教，即為起塔。",
        "from": "T14n0511_001:0781a17_3",
        "context_with_next_sentence": true
    },
    {
        "source_sentence": "佛說經已，諸比丘皆叉手，為佛作禮。",
        "from": "T14n0511_001:0781a17_4",
        "context_with_next_sentence": true
    },
    {
        "source_sentence": "佛說蓱沙王五願經",
        "from": "T14n0511_001:0781a19_0",
        "context_with_next_sentence": false
    }
]