[
    {
        "source_sentence": "佛說大迦葉問大寶積正法經",
        "from": "T12n0352_001:0200c13_0",
        "context_with_next_sentence": true
    },
    {
        "source_sentence": "卷第一",
        "from": "T12n0352_001:0200c14_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T12n0352_001:0200c16_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T12n0352_001:0200c17_0",
        "context_with_next_sentence": true
    },
    {
        "source_sentence": "如是我聞：一時佛在王舍城鷲峯山中，與大比丘眾八千人俱，菩薩一萬六千，及一生獲得無上正等正覺，種種佛剎皆來集會。",
        "from": "T12n0352_001:0200c18_0",
        "context_with_next_sentence": true
    },
    {
        "source_sentence": "爾時尊者大迦葉波，在大眾中安詳而坐。",
        "from": "T12n0352_001:0200c21_0",
        "context_with_next_sentence": true
    },
    {
        "source_sentence": "爾時世尊告迦葉言：「有四種法，破壞菩薩智慧。」",
        "from": "T12n0352_001:0200c22_0",
        "context_with_next_sentence": true
    },
    {
        "source_sentence": "迦葉白言：「四種法者，其義云何？」",
        "from": "T12n0352_001:0200c23_1",
        "context_with_next_sentence": true
    },
    {
        "source_sentence": "「四種法者：一者於佛教法而生輕慢；二者於法師處憎嫉法師；三者隱藏正法令不見聞；四者他欲樂法數數障礙，瞋恚斷善覆蓋不說，誑賺他人唯自求利。",
        "from": "T12n0352_001:0200c23_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0200c27_3",
        "context_with_next_sentence": true
    },
    {
        "source_sentence": "如是四種，是名壞滅菩薩智慧。",
        "from": "T12n0352_001:0200c27_4",
        "context_with_next_sentence": true
    },
    {
        "source_sentence": "我今於此重說頌曰：「若人慢佛法；　　憎嫉法師處；　樂法作隱藏；　　求法而障礙，　瞋怒斷善根，　　覆法不為說，　愛樂誑賺他，　　恒行自求利。",
        "from": "T12n0352_001:0200c28_5",
        "context_with_next_sentence": true
    },
    {
        "source_sentence": "　我說此四法，　　斷滅菩薩慧，　四法如是故，　　汝等應當知。」",
        "from": "T12n0352_001:0201a04_0",
        "context_with_next_sentence": true
    },
    {
        "source_sentence": "佛告迦葉波：「有四最上法觀，增長菩薩大智。」",
        "from": "T12n0352_001:0201a06_0",
        "context_with_next_sentence": true
    },
    {
        "source_sentence": "迦葉白言：「是義云何？」",
        "from": "T12n0352_001:0201a07_0",
        "context_with_next_sentence": true
    },
    {
        "source_sentence": "「此四法者：一者於佛教法深生尊重；二者於法師處勿生輕慢；三者如聞得法為他解說，起正直心不求一切利養；四者稱讚多聞增長智慧，一向正心如聞受持，行真實行而不妄語。",
        "from": "T12n0352_001:0201a07_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0201a11_2",
        "context_with_next_sentence": true
    },
    {
        "source_sentence": "此四種法，增長菩薩大智慧故。",
        "from": "T12n0352_001:0201a11_3",
        "context_with_next_sentence": true
    },
    {
        "source_sentence": "我今於此重說頌曰：「尊重於佛法，　　及彼法師處；　如聞為他說，　　不求於利養，　亦不要稱揚，　　一向而求聞；　多聞生智慧，　　如聞受持法，　持已依法行，　　稱法真實故。",
        "from": "T12n0352_001:0201a12_4",
        "context_with_next_sentence": true
    },
    {
        "source_sentence": "　是彼法師行，　　口意無虛妄，　四法可為師，　　得佛大智慧。」",
        "from": "T12n0352_001:0201a18_0",
        "context_with_next_sentence": true
    },
    {
        "source_sentence": "佛告大迦葉：「有四法具足，迷障菩薩菩提心。」",
        "from": "T12n0352_001:0201a20_0",
        "context_with_next_sentence": true
    },
    {
        "source_sentence": "迦葉白言：「云何四法迷障菩提心？」",
        "from": "T12n0352_001:0201a21_0",
        "context_with_next_sentence": true
    },
    {
        "source_sentence": "「此四法者：一者所有阿闍梨師及諸善友，行德尊重反生毀謗；二者他善增盛於彼破滅；三者若諸眾生行大乘行，而不稱讚妄言謗毀；四者棄背正心邪妄分別。",
        "from": "T12n0352_001:0201a21_1",
        "context_with_next_sentence": true
    },
    {
        "source_sentence": "如是迦葉！",
        "from": "T12n0352_001:0201a25_2",
        "context_with_next_sentence": true
    },
    {
        "source_sentence": "此四種法迷障菩薩菩提心。",
        "from": "T12n0352_001:0201a25_3",
        "context_with_next_sentence": true
    },
    {
        "source_sentence": "我今於此重說頌曰：「闍梨師善友，　　行德俱尊重，　不行恭敬心，　　反生於輕毀；　他善增熾盛，　　破壞滅除他；　菩提大行人，　　謗毀行輕慢；　棄背正真心，　　邪妄而分別，　如斯四惡行，　　迷障佛菩提。",
        "from": "T12n0352_001:0201a26_4",
        "context_with_next_sentence": true
    },
    {
        "source_sentence": "　是故此四法，　　遠離無上覺，　無此四過者，　　最上得菩提。」",
        "from": "T12n0352_001:0201b04_0",
        "context_with_next_sentence": true
    },
    {
        "source_sentence": "佛告迦葉波：「有四法具足，令諸菩薩一切生處出生菩提心，直至菩提而坐道場而無障礙。」",
        "from": "T12n0352_001:0201b06_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0201b08_1",
        "context_with_next_sentence": true
    },
    {
        "source_sentence": "「一者不為身命而行邪見妄言綺語；二者去除一切眾生虛妄分別；三者為其佛使發起一切菩提種相，如實名稱流遍四方；四者所有一切眾生教化令得阿耨多羅三藐三菩提，各說今得。",
        "from": "T12n0352_001:0201b08_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0201b12_3",
        "context_with_next_sentence": true
    },
    {
        "source_sentence": "如是四法具足菩薩，一切生處出生菩提心，中間無迷，直至菩提坐道場座。",
        "from": "T12n0352_001:0201b12_4",
        "context_with_next_sentence": true
    },
    {
        "source_sentence": "我今於此重說頌曰：「不為自身命，　　邪說及妄語；　心恒愍眾生，　　除妄及懈怠。",
        "from": "T12n0352_001:0201b14_5",
        "context_with_next_sentence": true
    },
    {
        "source_sentence": "　能作如來使，　　及為眾生師，　顯發行菩提，　　名聞遍四方。",
        "from": "T12n0352_001:0201b18_0",
        "context_with_next_sentence": true
    },
    {
        "source_sentence": "　教化諸眾生，　　令成無上覺，　安住此法中，　　菩提心不退。」",
        "from": "T12n0352_001:0201b20_0",
        "context_with_next_sentence": true
    },
    {
        "source_sentence": "佛告迦葉波：「有四法具足，令諸菩薩已生未生善法皆令滅盡永不增長。」",
        "from": "T12n0352_001:0201b22_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0201b23_1",
        "context_with_next_sentence": true
    },
    {
        "source_sentence": "「一者世間所有深著我見；二者觀察種族住著利養行呪力事；三者瞋恨菩薩偏讚佛教不普稱讚；四者未聞難見經法聞之疑謗。",
        "from": "T12n0352_001:0201b24_2",
        "context_with_next_sentence": true
    },
    {
        "source_sentence": "如是迦葉！",
        "from": "T12n0352_001:0201b27_3",
        "context_with_next_sentence": true
    },
    {
        "source_sentence": "具此四法，令諸菩薩已生未生善法皆悉滅盡永不增長。",
        "from": "T12n0352_001:0201b27_4",
        "context_with_next_sentence": true
    },
    {
        "source_sentence": "我今於此重說頌曰：「由此著我見，　　皆令善法盡；　觀察於種族，　　呪術求利養；　毀於菩薩教，　　而不普稱讚；　未聞甚深經，　　聞之生疑謗，　具行此四法，　　不久善法盡。",
        "from": "T12n0352_001:0201b28_5",
        "context_with_next_sentence": true
    },
    {
        "source_sentence": "　是故諸菩薩，　　行此四法者，　遠離佛菩提，　　譬如天與地。」",
        "from": "T12n0352_001:0201c06_0",
        "context_with_next_sentence": true
    },
    {
        "source_sentence": "佛告迦葉波：「有四法具足，令諸菩薩善法不滅得法增勝。」",
        "from": "T12n0352_001:0201c08_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0201c09_1",
        "context_with_next_sentence": true
    },
    {
        "source_sentence": "「一者願聞其善不願聞惡，求行六波羅蜜及菩薩藏；二者除去我見心行平等，令一切眾生得法利歡喜；三者遠離邪命得聖族歡喜，不說他人實不實罪，亦不見他過犯；四者若此深法自智不見，而不謗毀彼佛如來，如是而見如是而知，我不能知佛智無邊種種無礙，如來為諸眾生演說此法。",
        "from": "T12n0352_001:0201c09_2",
        "context_with_next_sentence": true
    },
    {
        "source_sentence": "如是迦葉！",
        "from": "T12n0352_001:0201c16_3",
        "context_with_next_sentence": true
    },
    {
        "source_sentence": "具此四法，令諸菩薩善法不盡得法增勝。",
        "from": "T12n0352_001:0201c16_4",
        "context_with_next_sentence": true
    },
    {
        "source_sentence": "我今於此重說頌曰：「常願聞其善，　　非願聞諸惡，　恒行六波羅，　　而求菩薩藏；　斷除於我見，　　而行平等心，　普令諸眾生，　　得彼法利喜；　活住清淨命，　　復值聖種族，　他罪實不實，　　終不而言說，　設覩諸過犯，　　如同不見聞；　此法甚深奧，　　少智不能知，　唯佛自明了，　　而不生疑謗，　佛智廣無邊，　　如來為眾說。",
        "from": "T12n0352_001:0201c17_5",
        "context_with_next_sentence": true
    },
    {
        "source_sentence": "　行此四法者，　　勝智法無盡，　安住此法中，　　菩提不難得。」",
        "from": "T12n0352_001:0201c29_0",
        "context_with_next_sentence": true
    },
    {
        "source_sentence": "佛告迦葉波：「有四種法，生不正心離菩薩行。」",
        "from": "T12n0352_001:0202a02_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0202a03_0",
        "context_with_next_sentence": true
    },
    {
        "source_sentence": "「一者疑惑佛法心不愛樂；二者我見貢高瞋恚有情；三者他得利養貪愛憎嫉；四者於佛菩薩不生信敬，亦不稱讚而復毀謗。",
        "from": "T12n0352_001:0202a03_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0202a06_2",
        "context_with_next_sentence": true
    },
    {
        "source_sentence": "如是四法，生不正心離菩薩行。",
        "from": "T12n0352_001:0202a06_3",
        "context_with_next_sentence": true
    },
    {
        "source_sentence": "我今於此重說頌曰：「疑惑諸佛法，　　作意不愛樂；　貢高我見增，　　瞋恚眾生故；　他所得利養，　　貪愛起憎嫉；　於佛菩薩眾，　　心不生信受。",
        "from": "T12n0352_001:0202a07_4",
        "context_with_next_sentence": true
    },
    {
        "source_sentence": "　此四不正心，　　遠離菩薩行。」",
        "from": "T12n0352_001:0202a12_0",
        "context_with_next_sentence": true
    },
    {
        "source_sentence": "佛告迦葉波：「有四種法，令諸菩薩得柔軟相。」",
        "from": "T12n0352_001:0202a13_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0202a14_0",
        "context_with_next_sentence": true
    },
    {
        "source_sentence": "「一者所得阿鉢羅諦，得已發露終不覆藏遠離過失；二者彼須真實所言誠諦，寧可盡於王位破壞富貴、散滅財利捨於身命，終不妄語所言真實，亦不令他言說虛妄；三者不發惡言毀謗蔑無一切眾生，乃至善與不善鬪諍相打禁繫枷鎖，如是之過亦不言說，恐自成罪得業果報；四者依彼信行深信一切諸佛法教心意清淨。",
        "from": "T12n0352_001:0202a14_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0202a21_2",
        "context_with_next_sentence": true
    },
    {
        "source_sentence": "如是四法，令諸菩薩得柔軟相。",
        "from": "T12n0352_001:0202a22_0",
        "context_with_next_sentence": true
    },
    {
        "source_sentence": "我今於此重說頌曰：「所獲阿鉢羅，　　恐成於過罪，　不敢自覆藏，　　洗心而發露；　用意要真實，　　所言須誠諦，　寧盡國王位，　　捨命破資財，　不發妄語言，　　棄背真實行，　亦不教他人，　　令作虛妄事；　又不行毀謗，　　蔑無一切眾，　善與不善者，　　乃至鬪諍等；　終不說視他，　　恐招自業果，　心住清淨行，　　信樂佛菩提。",
        "from": "T12n0352_001:0202a22_1",
        "context_with_next_sentence": true
    },
    {
        "source_sentence": "　此四佛宣揚，　　眾生宜親近。」",
        "from": "T12n0352_001:0202b05_0",
        "context_with_next_sentence": true
    },
    {
        "source_sentence": "佛告迦葉波：「有四種法，令諸菩薩心意剛強。」",
        "from": "T12n0352_001:0202b06_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0202b07_0",
        "context_with_next_sentence": true
    },
    {
        "source_sentence": "「一者所聞最上勝法心不樂行；二者於法非法雖知淨染，淨法不行而行非法；三者不親近阿闍梨及師法等，信受妄語不知食處；四者見諸菩薩具其勝德，都無恭敬我見輕慢。",
        "from": "T12n0352_001:0202b07_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0202b11_2",
        "context_with_next_sentence": true
    },
    {
        "source_sentence": "如是四法，令諸菩薩心意剛強。",
        "from": "T12n0352_001:0202b11_3",
        "context_with_next_sentence": true
    },
    {
        "source_sentence": "我今於此重說頌曰：「聞彼最上法，　　心意不樂行；　淨法而不修，　　非法生愛樂；　棄背阿闍梨，　　不敬於師法，　受食處不知，　　信行於妄語；　菩薩有勝德，　　不生於尊重，　下劣我見增，　　剛強心輕慢。",
        "from": "T12n0352_001:0202b12_4",
        "context_with_next_sentence": true
    },
    {
        "source_sentence": "　此四佛自宣，　　我常亦遠離。」",
        "from": "T12n0352_001:0202b19_0",
        "context_with_next_sentence": true
    },
    {
        "source_sentence": "佛告迦葉波：「有四種法，令於菩薩知見明了。」",
        "from": "T12n0352_001:0202b20_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0202b21_0",
        "context_with_next_sentence": true
    },
    {
        "source_sentence": "「一者聞善樂行聞惡樂止，知法真實棄背邪偽受行正道；二者遠離毀謗純善相應，美言流布眾所愛敬；三者親近師教知彼食處，調伏諸根戒定不間；四者自得菩提不捨眾生，行實慈愍，令彼愛樂廣大真德。",
        "from": "T12n0352_001:0202b21_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0202b26_2",
        "context_with_next_sentence": true
    },
    {
        "source_sentence": "如是四法，令於菩薩知見明了。",
        "from": "T12n0352_001:0202b26_3",
        "context_with_next_sentence": true
    },
    {
        "source_sentence": "我今於此重說頌曰：「聞善樂欲行，　　聞惡心欲止，　棄背邪偽因，　　受行八正道；　毀謗恒遠離，　　善業得相應，　流布善言音，　　令眾生愛重；　親近於師教，　　知彼食來處，　制伏取境根，　　安住於戒定；　雖得佛菩提，　　不捨有情界，　行彼真實慈，　　令求無上德。",
        "from": "T12n0352_001:0202b27_0",
        "context_with_next_sentence": true
    },
    {
        "source_sentence": "　此四佛所宣，　　速得善逝果。」",
        "from": "T12n0352_001:0202c07_0",
        "context_with_next_sentence": true
    },
    {
        "source_sentence": "佛告迦葉波：「菩薩有四種違犯。」",
        "from": "T12n0352_001:0202c08_0",
        "context_with_next_sentence": true
    },
    {
        "source_sentence": "迦葉白言：「云何四種？」",
        "from": "T12n0352_001:0202c08_1",
        "context_with_next_sentence": true
    },
    {
        "source_sentence": "「一者眾生信根未熟而往化他，菩薩違犯；二者下劣邪見眾生廣說佛法，菩薩違犯；三者為小乘眾生說大乘法，菩薩違犯；四者輕慢正行持戒眾生，攝受犯戒邪行眾生。",
        "from": "T12n0352_001:0202c09_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0202c13_0",
        "context_with_next_sentence": true
    },
    {
        "source_sentence": "如是四種，菩薩違犯。",
        "from": "T12n0352_001:0202c13_1",
        "context_with_next_sentence": true
    },
    {
        "source_sentence": "我今於此重說頌曰：「眾生信未熟，　　而往化於彼；　下劣邪有情，　　為彼廣說法；　於彼聲聞處，　　分別大乘法；　輕慢正行人，　　攝受破戒者。",
        "from": "T12n0352_001:0202c13_2",
        "context_with_next_sentence": true
    },
    {
        "source_sentence": "　知此四違犯，　　菩薩須遠離，　依此四法行，　　菩提不成就。」",
        "from": "T12n0352_001:0202c19_0",
        "context_with_next_sentence": true
    },
    {
        "source_sentence": "佛告迦葉波：「有四種法成菩薩道。」",
        "from": "T12n0352_001:0202c21_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0202c21_1",
        "context_with_next_sentence": true
    },
    {
        "source_sentence": "「一者於一切眾生心行平等；二者於一切眾生用佛智教化；三者於一切眾生演說妙法；四者於一切眾生行正方便。",
        "from": "T12n0352_001:0202c22_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0202c24_3",
        "context_with_next_sentence": true
    },
    {
        "source_sentence": "如是四法，成菩薩道。",
        "from": "T12n0352_001:0202c25_0",
        "context_with_next_sentence": true
    },
    {
        "source_sentence": "我今於此重說頌曰：「於彼群生類，　　恒行平等心；　教導諸有情，　　令入如來智；　常演微妙法，　　救度一切人；　安住真實中，　　是名正方便。",
        "from": "T12n0352_001:0202c25_1",
        "context_with_next_sentence": true
    },
    {
        "source_sentence": "　此四平等法，　　佛自恒宣說，　依教彼恒行，　　成就菩薩道。」",
        "from": "T12n0352_001:0203a01_0",
        "context_with_next_sentence": true
    },
    {
        "source_sentence": "佛告迦葉波：「有四種法，為菩薩怨而不可行。」",
        "from": "T12n0352_001:0203a03_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0203a04_0",
        "context_with_next_sentence": true
    },
    {
        "source_sentence": "「一者樂修小乘自利之行；二者行辟支佛乘淺近理法；三者隨順世間呪術伎藝；四者用世智聰辯，集彼世間虛妄無利之法。",
        "from": "T12n0352_001:0203a04_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203a07_2",
        "context_with_next_sentence": true
    },
    {
        "source_sentence": "如是四法，為菩薩冤不可同行。",
        "from": "T12n0352_001:0203a07_3",
        "context_with_next_sentence": true
    },
    {
        "source_sentence": "我今於此重說頌曰：「若行聲聞乘，　　出家自利行；　及彼辟支迦，　　證悟淺理行；　耽著世間藝，　　伎術禁呪等；　復用世智辯，　　虛集無利法，　誑賺於眾生，　　不到真實際。",
        "from": "T12n0352_001:0203a08_4",
        "context_with_next_sentence": true
    },
    {
        "source_sentence": "　此四菩薩行，　　善根皆滅盡，　冤家不同行，　　佛言宜遠離。」",
        "from": "T12n0352_001:0203a14_0",
        "context_with_next_sentence": true
    },
    {
        "source_sentence": "佛告迦葉波：「有四種法，為菩薩善友。」",
        "from": "T12n0352_001:0203a16_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0203a16_1",
        "context_with_next_sentence": true
    },
    {
        "source_sentence": "「一者所有求菩提道者，為菩薩善友；二者作大法師，為菩薩善友；三者以聞思修慧出生一切善根者，為菩薩善友；四者於佛世尊求一切佛法者，為菩薩善友。",
        "from": "T12n0352_001:0203a17_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203a20_3",
        "context_with_next_sentence": true
    },
    {
        "source_sentence": "如是四法，為菩薩善友。",
        "from": "T12n0352_001:0203a21_0",
        "context_with_next_sentence": true
    },
    {
        "source_sentence": "我今於此重說頌曰：「求成菩提者，　　佛子親善友；　作大說法師，　　顯發聞思慧；　教化諸眾生，　　出生五善根；　恒為善逝子，　　當獲正覺道。",
        "from": "T12n0352_001:0203a21_1",
        "context_with_next_sentence": true
    },
    {
        "source_sentence": "　佛說此四法，　　不迷於正行，　令得大菩提，　　是名真善友。」",
        "from": "T12n0352_001:0203a27_0",
        "context_with_next_sentence": true
    },
    {
        "source_sentence": "佛告迦葉波：「有四種法，為菩薩影像。」",
        "from": "T12n0352_001:0203a29_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0203a29_1",
        "context_with_next_sentence": true
    },
    {
        "source_sentence": "「一者為利養不為法；二者為要稱讚不為戒德；三者自利求安不利苦惱眾生；四者於實德能不生分別樂欲。",
        "from": "T12n0352_001:0203b01_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203b03_3",
        "context_with_next_sentence": true
    },
    {
        "source_sentence": "如是四法，為菩薩影像。",
        "from": "T12n0352_001:0203b03_4",
        "context_with_next_sentence": true
    },
    {
        "source_sentence": "我今於此重說頌曰：「廣求於利養，　　不為聽受法；　愛樂人讚揚，　　棄捨於德業；　一向求自安，　　不愍眾生苦；　於彼實德能，　　無樂無分別。",
        "from": "T12n0352_001:0203b04_5",
        "context_with_next_sentence": true
    },
    {
        "source_sentence": "　如是四種法，　　佛說為影像，　汝諸菩薩眾，　　各各宜遠離。」",
        "from": "T12n0352_001:0203b09_0",
        "context_with_next_sentence": true
    },
    {
        "source_sentence": "佛告迦葉波：「有四種法，為菩薩實德。」",
        "from": "T12n0352_001:0203b11_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0203b11_1",
        "context_with_next_sentence": true
    },
    {
        "source_sentence": "「一者入空解脫門，信業報無性；二者入無我無願門，雖得涅槃，恒起大悲樂度眾生；三者於大輪迴巧施方便；四者於諸有情雖行給施不求果報。",
        "from": "T12n0352_001:0203b12_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203b15_3",
        "context_with_next_sentence": true
    },
    {
        "source_sentence": "如是四法，為菩薩實德。",
        "from": "T12n0352_001:0203b15_4",
        "context_with_next_sentence": true
    },
    {
        "source_sentence": "我今於此重說頌曰：「入彼空解脫，　　信觀業無性；　無我無願門，　　安住慈愍行；　雖證涅槃空，　　樂度眾生故；　於彼輪迴中，　　巧設諸方便，　廣濟於群生，　　不希於福報。」",
        "from": "T12n0352_001:0203b16_5",
        "context_with_next_sentence": true
    },
    {
        "source_sentence": "佛告迦葉波：「有四種法，為菩薩大藏。」",
        "from": "T12n0352_001:0203b22_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0203b22_1",
        "context_with_next_sentence": true
    },
    {
        "source_sentence": "「一者於諸佛所恭敬供養；二者恒行六度大波羅蜜多；三者尊重法師心不退動；四者樂居林野心無雜亂。",
        "from": "T12n0352_001:0203b23_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203b25_3",
        "context_with_next_sentence": true
    },
    {
        "source_sentence": "如是四法，為菩薩大藏。",
        "from": "T12n0352_001:0203b25_4",
        "context_with_next_sentence": true
    },
    {
        "source_sentence": "我今於此重說頌曰：「於彼諸佛所，　　供養一切佛；　大乘六度中，　　所行波羅蜜；　尊重說法師，　　承事心無退；　常居林野中，　　清淨無雜亂。",
        "from": "T12n0352_001:0203b26_5",
        "context_with_next_sentence": true
    },
    {
        "source_sentence": "　此四善逝說，　　佛子大法藏。」",
        "from": "T12n0352_001:0203c02_0",
        "context_with_next_sentence": true
    },
    {
        "source_sentence": "佛告迦葉波：「有四種法，遠離菩薩魔道。」",
        "from": "T12n0352_001:0203c03_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0203c03_1",
        "context_with_next_sentence": true
    },
    {
        "source_sentence": "「一者所行諸行不離菩提心；二者於一切眾生心無惱害；三者於一切法明了通達；四者於一切眾生不生輕慢。",
        "from": "T12n0352_001:0203c04_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203c06_3",
        "context_with_next_sentence": true
    },
    {
        "source_sentence": "如是四法，遠離菩薩魔道。",
        "from": "T12n0352_001:0203c07_0",
        "context_with_next_sentence": true
    },
    {
        "source_sentence": "我今於此重說頌曰：「所行眾善行，　　不離菩提心；　於彼諸群生，　　恒時無惱害；　諸法善通達；　　於生絕輕慢。",
        "from": "T12n0352_001:0203c07_1",
        "context_with_next_sentence": true
    },
    {
        "source_sentence": "　此四善逝說，　　遠離諸魔道，　是人依此行，　　得彼真空際。」",
        "from": "T12n0352_001:0203c12_0",
        "context_with_next_sentence": true
    },
    {
        "source_sentence": "佛告迦葉波：「有四種法，集菩薩一切善根。」",
        "from": "T12n0352_001:0203c14_0",
        "context_with_next_sentence": true
    },
    {
        "source_sentence": "迦葉白言：「四法云何？」",
        "from": "T12n0352_001:0203c14_1",
        "context_with_next_sentence": true
    },
    {
        "source_sentence": "「一者樂住林間寂靜宴默；二者布施愛語利行同事攝諸眾生；三者樂求妙法棄捨身命；四者聞義不足集諸善根勤行精進。",
        "from": "T12n0352_001:0203c15_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203c18_3",
        "context_with_next_sentence": true
    },
    {
        "source_sentence": "如是四法，能集菩薩一切善根。",
        "from": "T12n0352_001:0203c18_4",
        "context_with_next_sentence": true
    },
    {
        "source_sentence": "我今於此重說頌曰：「樂住閑寂處，　　宴默離喧煩；　四攝御眾生，　　令登於覺路；　勤求於妙法，　　棄捨於身命；　精進集善根，　　聞法心無足。",
        "from": "T12n0352_001:0203c19_5",
        "context_with_next_sentence": true
    },
    {
        "source_sentence": "　佛說此四行，　　出生無邊善。」",
        "from": "T12n0352_001:0203c24_0",
        "context_with_next_sentence": true
    },
    {
        "source_sentence": "佛告迦葉波：「有四種法，生菩薩無量福德。」",
        "from": "T12n0352_001:0203c25_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0203c25_1",
        "context_with_next_sentence": true
    },
    {
        "source_sentence": "「一者恒行法施心無悋惜；二者起大悲心救護破戒眾生；三者化諸有情發菩提心；四者於下劣惡人忍辱救護。",
        "from": "T12n0352_001:0203c26_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0203c28_3",
        "context_with_next_sentence": true
    },
    {
        "source_sentence": "如是四法，出生菩薩無量福德。",
        "from": "T12n0352_001:0203c29_4",
        "context_with_next_sentence": true
    },
    {
        "source_sentence": "我今於此重說頌曰：「廣說諸妙法，　　清淨心無悋；　毀禁諸有情，　　救護垂慈愍；　令彼眾生類，　　發於淨覺心；　種種劣惡人，　　救護行忍辱。",
        "from": "T12n0352_001:0203c29_5",
        "context_with_next_sentence": true
    },
    {
        "source_sentence": "　菩薩及諸佛，　　同行此四行。」",
        "from": "T12n0352_001:0204a06_0",
        "context_with_next_sentence": true
    },
    {
        "source_sentence": "佛告迦葉波：「有四種法，能破菩薩意地無明煩惱。」",
        "from": "T12n0352_001:0204a07_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0204a08_1",
        "context_with_next_sentence": true
    },
    {
        "source_sentence": "「一者所行戒行具足無犯；二者受持妙法身心無倦；三者隨其意解傳施法燈；四者禮敬投誠稱揚佛德。",
        "from": "T12n0352_001:0204a08_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0204a10_3",
        "context_with_next_sentence": true
    },
    {
        "source_sentence": "如是四法，能破菩薩意地無明煩惱。",
        "from": "T12n0352_001:0204a11_4",
        "context_with_next_sentence": true
    },
    {
        "source_sentence": "我今於此重說頌曰：「堅持具足戒，　　意地無缺犯；　妙法恒受持，　　晝夜心無倦；　所解諸佛教，　　隨意施法燈；　稱讚一切佛，　　投誠恭敬禮；　智者行此四，　　能斷無明地，　一切諸佛子，　　依此得菩提。」",
        "from": "T12n0352_001:0204a11_5",
        "context_with_next_sentence": true
    },
    {
        "source_sentence": "佛告迦葉波：「有四種法，生菩薩無礙智。」",
        "from": "T12n0352_001:0204a19_0",
        "context_with_next_sentence": true
    },
    {
        "source_sentence": "迦葉白言：「云何四法？」",
        "from": "T12n0352_001:0204a19_1",
        "context_with_next_sentence": true
    },
    {
        "source_sentence": "「一者所有法施；二者受持妙法；三者不害他人；四者亦不輕慢。",
        "from": "T12n0352_001:0204a20_2",
        "context_with_next_sentence": true
    },
    {
        "source_sentence": "迦葉！",
        "from": "T12n0352_001:0204a21_3",
        "context_with_next_sentence": true
    },
    {
        "source_sentence": "如是四法，生菩薩無礙智。",
        "from": "T12n0352_001:0204a21_4",
        "context_with_next_sentence": true
    },
    {
        "source_sentence": "我今於此重說頌曰：「所行妙法施，　　令彼得受持，　不嫉眾生學，　　尊重於持戒。",
        "from": "T12n0352_001:0204a22_5",
        "context_with_next_sentence": true
    },
    {
        "source_sentence": "　四法除宿罪，　　獲成最上覺，　依此得菩提，　　出生無礙智。",
        "from": "T12n0352_001:0204a25_0",
        "context_with_next_sentence": true
    },
    {
        "source_sentence": "　復別十二行，　　智者得菩提，　成就甘露味。",
        "from": "T12n0352_001:0204a27_0",
        "context_with_next_sentence": true
    },
    {
        "source_sentence": "　　所有諸眾生，　而具深法眼，　　解說讀誦持，　佛說於彼人，　　獲福無有量。",
        "from": "T12n0352_001:0204a28_1",
        "context_with_next_sentence": true
    },
    {
        "source_sentence": "　所有恒河沙，　　俱胝佛剎土，　滿中盛七寶，　　供養一切佛，　彼福亦無量；　　若人念此法，　四句伽他經，　　福德勝於彼。",
        "from": "T12n0352_001:0204b02_0",
        "context_with_next_sentence": true
    },
    {
        "source_sentence": "　復次迦葉波，　　若持此四句，　未名菩薩者，　　得名為菩薩。",
        "from": "T12n0352_001:0204b06_0",
        "context_with_next_sentence": true
    },
    {
        "source_sentence": "　說此四法中，　　具足十善行，　依法平等心，　　是故名菩薩。」",
        "from": "T12n0352_001:0204b08_0",
        "context_with_next_sentence": true
    },
    {
        "source_sentence": "大迦葉問大寶積正法經卷第一",
        "from": "T12n0352_001:0204b10_0",
        "context_with_next_sentence": false
    }
]