[
    {
        "source_sentence": "佛說腹中女聽經",
        "from": "T14n0563_001:0914b12_0",
        "context_with_next_sentence": true
    },
    {
        "source_sentence": "北涼天竺三藏曇無讖譯",
        "from": "T14n0563_001:0914b14_0",
        "context_with_next_sentence": true
    },
    {
        "source_sentence": "佛在羅閱祇，與諸菩薩、比丘僧、比丘尼、優婆塞、優婆夷，及諸天人民無央數共會，聽佛說經。",
        "from": "T14n0563_001:0914b15_0",
        "context_with_next_sentence": true
    },
    {
        "source_sentence": "時，會中有迦羅婦懷妊在座，腹中子叉手聽經，佛欲使眾會見之，便現大光明，照迦羅婦。",
        "from": "T14n0563_001:0914b17_1",
        "context_with_next_sentence": true
    },
    {
        "source_sentence": "座中眾人，皆見腹中女叉手聽經，如照鏡無有異。",
        "from": "T14n0563_001:0914b19_2",
        "context_with_next_sentence": true
    },
    {
        "source_sentence": "佛持八種聲，問腹中女言：「汝叉手聽經，以何故爾？」",
        "from": "T14n0563_001:0914b20_3",
        "context_with_next_sentence": true
    },
    {
        "source_sentence": "女用佛威神，即答佛言：「以世間人皆行十惡，欲令行十善，是故叉手聽經；又以世間人貪婬、瞋恚、愚癡、生死不絕，是故叉手聽經；復用世間人不孝順父母，不供養沙門婆羅門道人，是故叉手聽經。」",
        "from": "T14n0563_001:0914b21_4",
        "context_with_next_sentence": true
    },
    {
        "source_sentence": "時女說是語竟，便生；譬如太子從右脇生，地為六反震動，虛空中有無央數天，自然有音樂聲。",
        "from": "T14n0563_001:0914b26_0",
        "context_with_next_sentence": true
    },
    {
        "source_sentence": "雨天眾華，有自然千葉蓮華，大如車輪，以寶作莖，狀如青琉璃，女即坐蓮華上。",
        "from": "T14n0563_001:0914b28_1",
        "context_with_next_sentence": true
    },
    {
        "source_sentence": "忉利天王釋持天衣，從虛空中來下，與女言：「裸形可取此衣著之。」",
        "from": "T14n0563_001:0914b29_2",
        "context_with_next_sentence": true
    },
    {
        "source_sentence": "女報言：「我不著此衣，汝欲裝挍我耶！",
        "from": "T14n0563_001:0914c02_3",
        "context_with_next_sentence": true
    },
    {
        "source_sentence": "汝為羅漢，我為菩薩，汝非我輩，不與我同類，我自當有衣來。」",
        "from": "T14n0563_001:0914c03_4",
        "context_with_next_sentence": true
    },
    {
        "source_sentence": "佛語拘翼：「此不為裝挍菩薩，發心為菩薩，自致得三十二相、八十種好，爾乃為裝挍菩薩耳！」",
        "from": "T14n0563_001:0914c04_5",
        "context_with_next_sentence": true
    },
    {
        "source_sentence": "舍利弗白佛言：「此女為從何國來？",
        "from": "T14n0563_001:0914c06_6",
        "context_with_next_sentence": true
    },
    {
        "source_sentence": "當送衣也。」",
        "from": "T14n0563_001:0914c07_7",
        "context_with_next_sentence": true
    },
    {
        "source_sentence": "佛言：「此女從東南方佛剎來，其國名清淨，去此十萬佛剎，女從本剎來欲見佛，自當有持衣來者。」",
        "from": "T14n0563_001:0914c08_0",
        "context_with_next_sentence": true
    },
    {
        "source_sentence": "本國衣便自然在虛空中來，肅肅有聲，女見衣來便著之，當得五通，又女本國人盡得五通。",
        "from": "T14n0563_001:0914c10_1",
        "context_with_next_sentence": true
    },
    {
        "source_sentence": "女得衣著訖，便從蓮華上，下行至佛前，女一舉足，地為六反震動，便頭面著地，為佛作禮，三言：「南無佛！」",
        "from": "T14n0563_001:0914c12_2",
        "context_with_next_sentence": true
    },
    {
        "source_sentence": "繞佛已訖，便長跪白佛：「今座中大有諸迦羅婦，願佛為說經，令得男子身。」",
        "from": "T14n0563_001:0914c14_3",
        "context_with_next_sentence": true
    },
    {
        "source_sentence": "佛言：「我亦不使汝作男子，亦不使汝作女人，皆自從身行得。」",
        "from": "T14n0563_001:0914c16_4",
        "context_with_next_sentence": true
    },
    {
        "source_sentence": "佛言：「有一事可疾得男子，何等為一？",
        "from": "T14n0563_001:0914c18_0",
        "context_with_next_sentence": true
    },
    {
        "source_sentence": "發心為菩薩道，是為一事；又女人身當內自觀，譬如機關骨節相柱，但筋皮上，女人常畏人，譬如鵄梟、蛇蚖、蝦蟇，不敢晝日出，常畏人。",
        "from": "T14n0563_001:0914c18_1",
        "context_with_next_sentence": true
    },
    {
        "source_sentence": "譬如婢使，常與惡露臭處俱，雖是國王女，猶復畏人，女人眾惡亦復如是。」",
        "from": "T14n0563_001:0914c22_0",
        "context_with_next_sentence": true
    },
    {
        "source_sentence": "時座中迦羅婦七十五人，聞佛說經歡喜踊躍，前以頭面著地，為佛作禮，白佛言：「我願發菩薩心作男子，我不得男子身終不起。」",
        "from": "T14n0563_001:0914c23_1",
        "context_with_next_sentence": true
    },
    {
        "source_sentence": "時七十五迦羅越，從舍衛國來至佛所，見諸婦皆在佛前，便心念言：「失我曹婦已。」",
        "from": "T14n0563_001:0914c26_2",
        "context_with_next_sentence": true
    },
    {
        "source_sentence": "便問舍利弗：「此女人悉是我曹婦，何為是間？」",
        "from": "T14n0563_001:0914c28_3",
        "context_with_next_sentence": true
    },
    {
        "source_sentence": "舍利弗答言：「欲作比丘尼，卿當聽不？」",
        "from": "T14n0563_001:0914c29_4",
        "context_with_next_sentence": true
    },
    {
        "source_sentence": "迦羅越答言：「若欲作比丘尼者，先使我曹作比丘僧。」",
        "from": "T14n0563_001:0915a01_5",
        "context_with_next_sentence": true
    },
    {
        "source_sentence": "舍利弗白佛言：「是七十五迦羅越，皆欲作比丘。」",
        "from": "T14n0563_001:0915a02_6",
        "context_with_next_sentence": true
    },
    {
        "source_sentence": "佛呼：「善男子來，皆作比丘。」",
        "from": "T14n0563_001:0915a03_7",
        "context_with_next_sentence": true
    },
    {
        "source_sentence": "頭髮自然墮，袈裟便著身，手持應器，皆前為佛作禮。",
        "from": "T14n0563_001:0915a04_8",
        "context_with_next_sentence": true
    },
    {
        "source_sentence": "時七十五婦，各脫珠環，皆以散佛上，便自然虛空中，化作七十五交露珠瓔帳，帳中有七寶床，床上有坐，佛邊有無央數菩薩聽經。",
        "from": "T14n0563_001:0915a05_9",
        "context_with_next_sentence": true
    },
    {
        "source_sentence": "七十五婦人見是變化，皆大歡喜，即用佛威神，飛住虛空，虛空中自然有華，雨散佛上，從虛空中來下，便得男子身，前白佛言：「我願作比丘。」",
        "from": "T14n0563_001:0915a08_10",
        "context_with_next_sentence": true
    },
    {
        "source_sentence": "佛語彌勒菩薩：「將去授戒。」",
        "from": "T14n0563_001:0915a11_11",
        "context_with_next_sentence": true
    },
    {
        "source_sentence": "彌勒菩薩即授戒。",
        "from": "T14n0563_001:0915a12_12",
        "context_with_next_sentence": true
    },
    {
        "source_sentence": "作比丘僧女，自然有化華蓋七重，其莖如蓮華莖，即持與母言：「佛是天上、天下度人之師，母以華蓋上佛，是天上、天下之師，蓋上之後，母亦當為天下之蓋。」",
        "from": "T14n0563_001:0915a12_13",
        "context_with_next_sentence": true
    },
    {
        "source_sentence": "女語母言：「今當發菩薩心。」",
        "from": "T14n0563_001:0915a16_14",
        "context_with_next_sentence": true
    },
    {
        "source_sentence": "母答女言：「我始懷汝時，於夢中常見佛及法、比丘僧，無復貪婬、瞋恚、愚癡心，身體安隱，知我腹中子，為是菩薩摩訶薩，以是令我安隱。」",
        "from": "T14n0563_001:0915a17_0",
        "context_with_next_sentence": true
    },
    {
        "source_sentence": "爾時發菩薩心已，母得華蓋便持上佛，地為六反震動。",
        "from": "T14n0563_001:0915a20_1",
        "context_with_next_sentence": true
    },
    {
        "source_sentence": "佛語舍利弗：「四天下星宿尚可知數，是女前後所度父母，不可知數。」",
        "from": "T14n0563_001:0915a21_2",
        "context_with_next_sentence": true
    },
    {
        "source_sentence": "女言：「一切人謂我是女，當作至誠行。」",
        "from": "T14n0563_001:0915a22_3",
        "context_with_next_sentence": true
    },
    {
        "source_sentence": "便化作如八歲沙彌身。",
        "from": "T14n0563_001:0915a23_4",
        "context_with_next_sentence": true
    },
    {
        "source_sentence": "當佛說經及女變化時，無央數人皆發無上正真道意。",
        "from": "T14n0563_001:0915a24_5",
        "context_with_next_sentence": true
    },
    {
        "source_sentence": "佛說經竟，皆大歡喜。",
        "from": "T14n0563_001:0915a25_6",
        "context_with_next_sentence": true
    },
    {
        "source_sentence": "佛說腹中女聽經",
        "from": "T14n0563_001:0915a27_0",
        "context_with_next_sentence": false
    }
]