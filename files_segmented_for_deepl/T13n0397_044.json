[
    {
        "source_sentence": "大方等大集經卷第四十四",
        "from": "T13n0397_044:0289a19_0",
        "context_with_next_sentence": true
    },
    {
        "source_sentence": "隋天竺三藏那連提耶舍譯",
        "from": "T13n0397_044:0289a21_0",
        "context_with_next_sentence": true
    },
    {
        "source_sentence": "◎日藏分中三歸濟龍品第十二",
        "from": "T13n0397_044:0289a22_0",
        "context_with_next_sentence": true
    },
    {
        "source_sentence": "爾時，空中自然而雨種種香華、種種寶衣、種種音樂、種種歌舞充滿虛空，一切天、龍、夜叉、羅剎及阿修羅悉皆恭敬。",
        "from": "T13n0397_044:0289a23_0",
        "context_with_next_sentence": true
    },
    {
        "source_sentence": "爾時，世尊與諸大眾菩薩聲聞左右圍繞前後隨從，從須彌頂蹈龍身橋，下佉羅坻聖人住處，梵天所敷寶師子座，坐於彼座。",
        "from": "T13n0397_044:0289a25_1",
        "context_with_next_sentence": true
    },
    {
        "source_sentence": "時虛空中一切天、龍、夜叉、羅剎，并阿修羅、緊那羅等各設供養，種種香末、種種華香、種種寶衣以散佛上，右繞三匝禮已而坐。",
        "from": "T13n0397_044:0289a28_2",
        "context_with_next_sentence": true
    },
    {
        "source_sentence": "爾時，娑伽羅龍王白佛言：「世尊！",
        "from": "T13n0397_044:0289b02_3",
        "context_with_next_sentence": true
    },
    {
        "source_sentence": "何因緣故，我等一切在龍中生？」",
        "from": "T13n0397_044:0289b02_4",
        "context_with_next_sentence": true
    },
    {
        "source_sentence": "佛言：「龍王！",
        "from": "T13n0397_044:0289b03_5",
        "context_with_next_sentence": true
    },
    {
        "source_sentence": "諦聽，諦聽！",
        "from": "T13n0397_044:0289b03_6",
        "context_with_next_sentence": true
    },
    {
        "source_sentence": "我今為王分別廣說。",
        "from": "T13n0397_044:0289b04_7",
        "context_with_next_sentence": true
    },
    {
        "source_sentence": "有十種業來生龍中。",
        "from": "T13n0397_044:0289b04_8",
        "context_with_next_sentence": true
    },
    {
        "source_sentence": "何者為十？",
        "from": "T13n0397_044:0289b05_9",
        "context_with_next_sentence": true
    },
    {
        "source_sentence": "有諸眾生行六波羅蜜，欲得阿耨多羅三藐三菩提覺，亦願欲得無惡障礙，或復欲得多修布施以時捨施，願因緣故來生龍中。",
        "from": "T13n0397_044:0289b05_10",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b08_11",
        "context_with_next_sentence": true
    },
    {
        "source_sentence": "或有眾生於大乘中修行捨施，福德果報因緣故願生龍中。",
        "from": "T13n0397_044:0289b08_12",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b09_13",
        "context_with_next_sentence": true
    },
    {
        "source_sentence": "或有眾生為阿耨多羅三藐三菩提故行於布施，福報雖多不能清淨，怖畏地獄、餓鬼、畜生中因緣，故願生龍中。",
        "from": "T13n0397_044:0289b10_14",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b12_15",
        "context_with_next_sentence": true
    },
    {
        "source_sentence": "有諸眾生欲行阿耨多羅三藐三菩提時，生高心大慢力因緣，故願生龍中。",
        "from": "T13n0397_044:0289b12_16",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b14_17",
        "context_with_next_sentence": true
    },
    {
        "source_sentence": "有諸眾生發菩提願行阿耨多羅三藐三菩提時，多生瞋恚恨他眾生，以瞋忿向彼地獄、餓鬼、畜生生因緣故長起瞋忿，如是死已願生龍中。",
        "from": "T13n0397_044:0289b14_18",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b17_19",
        "context_with_next_sentence": true
    },
    {
        "source_sentence": "有諸眾生求於小乘，欲得福田覓聖人中，捨布施報福德供養，如是因緣自願力故來生龍中。",
        "from": "T13n0397_044:0289b18_20",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b20_21",
        "context_with_next_sentence": true
    },
    {
        "source_sentence": "有諸眾生嫉妬慢故，彼業因緣來生龍中。",
        "from": "T13n0397_044:0289b20_22",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b21_23",
        "context_with_next_sentence": true
    },
    {
        "source_sentence": "有諸眾生多起憍慢饒於語言，以彼自業來生龍中。",
        "from": "T13n0397_044:0289b21_24",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b22_25",
        "context_with_next_sentence": true
    },
    {
        "source_sentence": "有諸眾生不信佛法僧寶，又不供給和上阿闍梨及餘大德，又不供養父母二親，於中種種瞋忿毒心愛憎憍慢癡因緣故，於福田中邪錯行故，以是業緣來生龍中。",
        "from": "T13n0397_044:0289b23_26",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b26_27",
        "context_with_next_sentence": true
    },
    {
        "source_sentence": "有諸眾生種種癡慢惡業力多、福德力少，心怖畏故願生龍中。",
        "from": "T13n0397_044:0289b27_28",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289b28_29",
        "context_with_next_sentence": true
    },
    {
        "source_sentence": "有諸眾生妄語兩舌惡口無慈，此三業緣故而生龍中。」",
        "from": "T13n0397_044:0289b28_30",
        "context_with_next_sentence": true
    },
    {
        "source_sentence": "佛言：「龍王！",
        "from": "T13n0397_044:0289b29_31",
        "context_with_next_sentence": true
    },
    {
        "source_sentence": "以此十種業因緣故，來龍中生。",
        "from": "T13n0397_044:0289c01_32",
        "context_with_next_sentence": true
    },
    {
        "source_sentence": "「復次，龍王！",
        "from": "T13n0397_044:0289c01_33",
        "context_with_next_sentence": true
    },
    {
        "source_sentence": "復有三業因緣而生龍中。",
        "from": "T13n0397_044:0289c02_34",
        "context_with_next_sentence": true
    },
    {
        "source_sentence": "何等為三？",
        "from": "T13n0397_044:0289c02_35",
        "context_with_next_sentence": true
    },
    {
        "source_sentence": "有諸眾生，堅固惡業造身口意，彼業熟故生地獄中經無量劫，受大極苦難得解脫，雖免大業小業未盡生於龍中，或畜生中，或餓鬼中，以此三惡業因緣故來生龍中。」",
        "from": "T13n0397_044:0289c03_36",
        "context_with_next_sentence": true
    },
    {
        "source_sentence": "時娑伽羅龍復白佛言：「如是，世尊！",
        "from": "T13n0397_044:0289c06_37",
        "context_with_next_sentence": true
    },
    {
        "source_sentence": "而此龍中，或有諸龍所受樂報猶如諸天，或有餘龍受樂如人，有如餓鬼、如畜生者，或有餘龍如地獄中受大辛苦。」",
        "from": "T13n0397_044:0289c07_38",
        "context_with_next_sentence": true
    },
    {
        "source_sentence": "說是事已，時娑伽羅大龍王子名青蓮華面前白佛言：「世尊！",
        "from": "T13n0397_044:0289c10_39",
        "context_with_next_sentence": true
    },
    {
        "source_sentence": "我何惡業罪因緣故來生龍中，身大端正，所有色觸或復衣裳及坐臥處，於一切時我身受用猶如火燒，常無衣服赤體而行？",
        "from": "T13n0397_044:0289c11_40",
        "context_with_next_sentence": true
    },
    {
        "source_sentence": "如我父王樂受最勝，如轉輪王果報不異？」",
        "from": "T13n0397_044:0289c14_41",
        "context_with_next_sentence": true
    },
    {
        "source_sentence": "佛言華面：「諦聽，諦聽！",
        "from": "T13n0397_044:0289c15_42",
        "context_with_next_sentence": true
    },
    {
        "source_sentence": "善思念之。",
        "from": "T13n0397_044:0289c15_43",
        "context_with_next_sentence": true
    },
    {
        "source_sentence": "今當為汝說於本事。",
        "from": "T13n0397_044:0289c16_44",
        "context_with_next_sentence": true
    },
    {
        "source_sentence": "乃往過去三十一劫，有佛世尊名曰尸棄多陀阿伽度、阿羅訶、三藐三佛陀。",
        "from": "T13n0397_044:0289c16_45",
        "context_with_next_sentence": true
    },
    {
        "source_sentence": "時彼世中有王名曰裴多富沙。",
        "from": "T13n0397_044:0289c18_46",
        "context_with_next_sentence": true
    },
    {
        "source_sentence": "彼富沙王於三月中供養彼佛，并及無量百千須陀洹、斯陀含、阿那含、阿羅漢，并大菩薩摩訶薩眾，以種種衣服飲食湯藥而供給之，至心聽法。",
        "from": "T13n0397_044:0289c18_47",
        "context_with_next_sentence": true
    },
    {
        "source_sentence": "既聞法已，即發阿耨多羅三藐三菩提心。",
        "from": "T13n0397_044:0289c22_48",
        "context_with_next_sentence": true
    },
    {
        "source_sentence": "如是三月設供養已，彼富沙王為尸棄佛及餘眾僧造立寺舍，施種種衣飲食湯藥床臥被褥具足豐饒。",
        "from": "T13n0397_044:0289c23_0",
        "context_with_next_sentence": true
    },
    {
        "source_sentence": "彼富沙王第一太子名裴多娑樹帝，彼娑樹帝見佛聞法，於流轉中生大怖畏，從父王邊禮拜諮啟，請欲就佛願求出家。",
        "from": "T13n0397_044:0289c25_1",
        "context_with_next_sentence": true
    },
    {
        "source_sentence": "王報子言：『欲往隨意，任汝出家。』",
        "from": "T13n0397_044:0289c28_2",
        "context_with_next_sentence": true
    },
    {
        "source_sentence": "既出家已，又白父言：『我欲父王寺上停止。』",
        "from": "T13n0397_044:0289c28_3",
        "context_with_next_sentence": true
    },
    {
        "source_sentence": "富沙王言：『亦隨汝意，住彼寺中。』",
        "from": "T13n0397_044:0289c29_4",
        "context_with_next_sentence": true
    },
    {
        "source_sentence": "「時尸棄佛眾僧弟子，在彼寺中坐臥受用敷噉飲食，彼富沙子裴多樹帝妬嫉心生，忿彼舊住佛弟子眾恒瞋罵之。",
        "from": "T13n0397_044:0290a01_5",
        "context_with_next_sentence": true
    },
    {
        "source_sentence": "時彼眾僧被瞋罵已悉皆離寺，彼娑樹帝見僧去已，生歡喜心即自念言：『彼去者好，我大安隱。』",
        "from": "T13n0397_044:0290a04_6",
        "context_with_next_sentence": true
    },
    {
        "source_sentence": "「眾僧去已，時娑樹帝恣用寺內衣服飲食，有餘人來即不聽住。",
        "from": "T13n0397_044:0290a06_7",
        "context_with_next_sentence": true
    },
    {
        "source_sentence": "彼娑樹帝具造如是諸惡業已，命終之後生大地獄中，經無量千萬那由他歲受諸火燒；地獄得脫生餓鬼中，復經無量百千萬歲而受辛苦；餓鬼中死還墮地獄；脫地獄已生餓鬼中，如是經由三十一劫。",
        "from": "T13n0397_044:0290a07_8",
        "context_with_next_sentence": true
    },
    {
        "source_sentence": "汝等諸龍諦聽諦受，其娑樹帝於流轉中，具足如是受諸辛苦。」",
        "from": "T13n0397_044:0290a12_9",
        "context_with_next_sentence": true
    },
    {
        "source_sentence": "佛言：「華面！",
        "from": "T13n0397_044:0290a13_10",
        "context_with_next_sentence": true
    },
    {
        "source_sentence": "彼娑樹帝者豈異人乎？",
        "from": "T13n0397_044:0290a13_11",
        "context_with_next_sentence": true
    },
    {
        "source_sentence": "即汝身是也。",
        "from": "T13n0397_044:0290a14_12",
        "context_with_next_sentence": true
    },
    {
        "source_sentence": "乃往過去惡業因緣故，生大地獄、餓鬼、畜生輪轉受苦，經是三十一大劫中備受眾苦未曾暫捨，餘殘業故來生龍中受是惡報。」",
        "from": "T13n0397_044:0290a14_13",
        "context_with_next_sentence": true
    },
    {
        "source_sentence": "時華面龍聞是語已大聲啼哭，舉身自投四支布地，禮拜白佛作如是言：「我今至心從佛懺悔，我大癡惑大慢愚曚，不解方便差別好惡造是罪業，低頭合掌至心發露不敢覆藏。",
        "from": "T13n0397_044:0290a17_14",
        "context_with_next_sentence": true
    },
    {
        "source_sentence": "如來世尊！",
        "from": "T13n0397_044:0290a21_15",
        "context_with_next_sentence": true
    },
    {
        "source_sentence": "我今至誠入於骨髓，歸佛歸法歸比丘僧，從今發意乃至壽盡，於是時中作優婆塞。」",
        "from": "T13n0397_044:0290a21_16",
        "context_with_next_sentence": true
    },
    {
        "source_sentence": "佛言：「善哉，善哉！",
        "from": "T13n0397_044:0290a23_17",
        "context_with_next_sentence": true
    },
    {
        "source_sentence": "善男子！",
        "from": "T13n0397_044:0290a24_18",
        "context_with_next_sentence": true
    },
    {
        "source_sentence": "汝今有於地獄、餓鬼惡道業報，如是至心歸依我者得盡彼業，此中死已值彌勒佛得於人身，於彌勒佛法中出家證羅漢果。」",
        "from": "T13n0397_044:0290a24_19",
        "context_with_next_sentence": true
    },
    {
        "source_sentence": "佛言：「華面！",
        "from": "T13n0397_044:0290a27_20",
        "context_with_next_sentence": true
    },
    {
        "source_sentence": "莫更狐疑，時彼裴多富沙人王，於三月中以種種資生供養尸棄如來，及諸菩薩聲聞眾故今得此報，受娑伽羅大龍王身猶如天樂，三十一劫不生三惡，常生天人受如是報。",
        "from": "T13n0397_044:0290a27_21",
        "context_with_next_sentence": true
    },
    {
        "source_sentence": "彼亦為於阿耨多羅三藐三菩提行因緣故，來此龍中願欲得生。」",
        "from": "T13n0397_044:0290b02_22",
        "context_with_next_sentence": true
    },
    {
        "source_sentence": "說是語時，一切諸龍皆大懊惱悔往先咎，悉於佛前至心供養。",
        "from": "T13n0397_044:0290b03_23",
        "context_with_next_sentence": true
    },
    {
        "source_sentence": "◎◎爾時，眾中有一盲龍名曰頗羅機梨奢，舉聲大哭作如是言：「大聖世尊！",
        "from": "T13n0397_044:0290b05_24",
        "context_with_next_sentence": true
    },
    {
        "source_sentence": "願救濟我，願救濟我。",
        "from": "T13n0397_044:0290b07_25",
        "context_with_next_sentence": true
    },
    {
        "source_sentence": "諸佛慈悲憐愍一切，我今身中受大苦惱，日夜常為種種諸蟲、小蛇、蝦蟇之所唼食，居熱水中無暫時樂。」",
        "from": "T13n0397_044:0290b08_26",
        "context_with_next_sentence": true
    },
    {
        "source_sentence": "佛言：「梨奢！",
        "from": "T13n0397_044:0290b10_27",
        "context_with_next_sentence": true
    },
    {
        "source_sentence": "汝過去世於佛法中曾為比丘，毀破禁戒內懷欺詐，外現種種善相威儀，廣貪眷屬弟子眾多，名聲四遠莫不聞知。",
        "from": "T13n0397_044:0290b10_28",
        "context_with_next_sentence": true
    },
    {
        "source_sentence": "彼諸弟子如是說言：『我和上得阿羅漢果。』",
        "from": "T13n0397_044:0290b13_29",
        "context_with_next_sentence": true
    },
    {
        "source_sentence": "以是因緣多得供養，得供養已，獨受用之，見持戒人反惡加說。",
        "from": "T13n0397_044:0290b14_30",
        "context_with_next_sentence": true
    },
    {
        "source_sentence": "彼人懊惱，如是念言：『世世生中願我所在食汝身肉。』",
        "from": "T13n0397_044:0290b15_31",
        "context_with_next_sentence": true
    },
    {
        "source_sentence": "如是惡業死生龍中，是汝前身，眾生願故食噉汝身，惡業因緣得此盲報住熱水中。",
        "from": "T13n0397_044:0290b16_32",
        "context_with_next_sentence": true
    },
    {
        "source_sentence": "又於過去無量劫中，在融赤銅地獄之中，常為諸蟲之所食噉。」",
        "from": "T13n0397_044:0290b18_33",
        "context_with_next_sentence": true
    },
    {
        "source_sentence": "爾時，龍眾聞此語已，憂愁啼哭作如是言：「我等今者，皆悉至心咸共懺悔，願令此苦速得解脫。」",
        "from": "T13n0397_044:0290b20_34",
        "context_with_next_sentence": true
    },
    {
        "source_sentence": "爾時，如來出金色手摩彼龍面作如是言：「汝等諦聽，我於過去曾作國王名曰善眼，是時有一盲婆羅門，來從我乞求索一眼，我時歡喜兩眼皆與。",
        "from": "T13n0397_044:0290b22_35",
        "context_with_next_sentence": true
    },
    {
        "source_sentence": "若我此言誠不虛者，令汝梨奢清淨眼生，一切諸罪悉皆除盡。」",
        "from": "T13n0397_044:0290b25_36",
        "context_with_next_sentence": true
    },
    {
        "source_sentence": "即說呪曰：「多絰咃　斫芻佉婆　娑蘭那佉婆　羯磨佉婆　阿難闍那　毘囉闍佉破　蘭多若摩　尼婆羅那都夜　阿鞞栴陀羅　樹低　頻頭輸第　吃利波輸第頗羅輸第　阿誓　多誓　多隸　多隸　婆細陀索繼陀索繼嗚盧羅避　摩訶嗚盧羅避　帝腹阿邏多那婆羅帝莎呵」爾時，世尊說此實淨眼陀羅尼已，彼梨奢龍得清淨眼，餘五萬三千龍亦得淨眼，及餘八十四那由他夜叉、鳩槃茶、餓鬼、薜荔多、毘舍遮、人、非人等，罪垢消滅皆得淨眼。",
        "from": "T13n0397_044:0290b27_0",
        "context_with_next_sentence": true
    },
    {
        "source_sentence": "爾時，善德天子向佛合掌，而說偈言：「看彼十力世導師，　　能使諸龍眼清淨，　今生若不得值佛，　　諸失眼者常盲冥。」",
        "from": "T13n0397_044:0290c09_1",
        "context_with_next_sentence": true
    },
    {
        "source_sentence": "爾時，世尊告長老憍陳如：「汝可持此淨眼陀羅尼呪。",
        "from": "T13n0397_044:0290c13_0",
        "context_with_next_sentence": true
    },
    {
        "source_sentence": "若有眾生過去惡業，於今現在或當來世，或四大病，或惡人呪，或因毒藥，以此緣故即便失目。",
        "from": "T13n0397_044:0290c14_1",
        "context_with_next_sentence": true
    },
    {
        "source_sentence": "如是眾生，應當誦此淨眼陀羅尼，自悔過去所造惡業，於諸眾生起大慈悲，至心念佛捨於餘事，七七日中晝夜六時以手拭眼，以是因緣得清淨眼。",
        "from": "T13n0397_044:0290c16_2",
        "context_with_next_sentence": true
    },
    {
        "source_sentence": "「若有眾生於過去世作諸惡業。",
        "from": "T13n0397_044:0290c19_3",
        "context_with_next_sentence": true
    },
    {
        "source_sentence": "或毀於法或謗聖人，於說法者為作障礙，或抄寫經洗脫文字，或損壞他眼或暗蔽他，此業緣故今得盲報。",
        "from": "T13n0397_044:0290c20_4",
        "context_with_next_sentence": true
    },
    {
        "source_sentence": "如是重惡業因緣故，七七日中不得差者，應當抄寫此陀羅尼，至心誦持悔過彼業。",
        "from": "T13n0397_044:0290c22_5",
        "context_with_next_sentence": true
    },
    {
        "source_sentence": "復以海沫、甘草、呵梨勒、阿摩羅、毘醯羅此五種藥擣末蜜和，盛著舊龜甲中以久年蘇火上煎已，誦此陀羅尼一千八遍，以呪此藥用塗眼上，捨諸緣事七七日中念佛造像，至心發願，時彼眾生惡業消盡得清淨眼。",
        "from": "T13n0397_044:0290c24_6",
        "context_with_next_sentence": true
    },
    {
        "source_sentence": "若有財者并營寺舍，隨力所辦布施資生，如是一切惡業皆盡，於當來世無量生中常不失眼。」",
        "from": "T13n0397_044:0290c29_7",
        "context_with_next_sentence": true
    },
    {
        "source_sentence": "爾時，一切諸龍眾等作如是言：「南無南無大悲世尊，能施三世眾生利益，失眼得明，一切惡業清淨無垢。」",
        "from": "T13n0397_044:0291a02_8",
        "context_with_next_sentence": true
    },
    {
        "source_sentence": "爾時，有龍名曰青色，大聲唱喚而說偈言：「世尊能除諸罪垢，　　猶如大河洗一切，　悉知眾生種種行，　　是故稱佛眾中尊。",
        "from": "T13n0397_044:0291a05_9",
        "context_with_next_sentence": true
    },
    {
        "source_sentence": "　我所居停住澤中，　　大野枯泉無有水，　熱風吹身劇於火，　　形體屋舍臭難堪，　八千億年住於彼，　　曾無一日受歡樂，　常為眾生所食噉，　　眷屬大小悉皆然。」",
        "from": "T13n0397_044:0291a09_0",
        "context_with_next_sentence": true
    },
    {
        "source_sentence": "爾時，世尊說偈答言：「若有眾生造諸罪，　　而復修營於福德，　建立寺舍施鍾鈴，　　種種飲食供養僧，　以此雜福因緣故，　　在所生中隨業受。",
        "from": "T13n0397_044:0291a13_0",
        "context_with_next_sentence": true
    },
    {
        "source_sentence": "　造惡苦辛如地獄，　　施食快樂似天堂，　或復來生於龍中，　　緣彼善業因緣故。",
        "from": "T13n0397_044:0291a17_0",
        "context_with_next_sentence": true
    },
    {
        "source_sentence": "　於龍頭中自然出，　　希有如意妙寶王，　所欲念者皆隨意，　　種種果報皆悉具。",
        "from": "T13n0397_044:0291a19_0",
        "context_with_next_sentence": true
    },
    {
        "source_sentence": "　雖處枯泉及旱澤，　　能出上妙清流水，　清淨虛空布密雲，　　地平如掌泉池湧，　行住坐臥所在處，　　皆能應念生諸水。",
        "from": "T13n0397_044:0291a21_0",
        "context_with_next_sentence": true
    },
    {
        "source_sentence": "　若有一切諸眾生，　　雖復能得於人身，　備造種種罪惡業，　　不能供養於三寶，　死後眾苦皆聚集，　　地獄餓鬼具受之。",
        "from": "T13n0397_044:0291a24_0",
        "context_with_next_sentence": true
    },
    {
        "source_sentence": "　設復得為龍王身，　　所有眷屬并妻子，　貧窮饑餓諸熱惱，　　頂上無有如意寶，　居住空澤多毒蟲，　　枯涸常乾無有水。",
        "from": "T13n0397_044:0291a27_0",
        "context_with_next_sentence": true
    },
    {
        "source_sentence": "　如是皆由過去世，　　曾於佛法作比丘，　或見蘭若苦行人，　　嫉妬慳心惜飲食，　遠客比丘來寄止，　　瞋忿懷怒心不喜，　檀越平等施飲食，　　於中遮止便罵詈。",
        "from": "T13n0397_044:0291b01_0",
        "context_with_next_sentence": true
    },
    {
        "source_sentence": "　設有清淨好流水，　　屎尿糞穢滿其中，　所有居住行坐處，　　一切臭穢皆不淨，　或有清淨持戒者，　　如是見已皆遠離。",
        "from": "T13n0397_044:0291b05_0",
        "context_with_next_sentence": true
    },
    {
        "source_sentence": "　若有餘處好人聞，　　無心欲來於此者，　彼人惡業因緣故，　　死墮地獄無量世，　灰河沸屎燒赤銅，　　無量億年受楚毒。",
        "from": "T13n0397_044:0291b08_0",
        "context_with_next_sentence": true
    },
    {
        "source_sentence": "　如是餓鬼中饑渴，　　生曾不聞漿水名，　餘報復生龍道中，　　具足多年受辛苦。",
        "from": "T13n0397_044:0291b11_0",
        "context_with_next_sentence": true
    },
    {
        "source_sentence": "　雖得龍身常饑餓，　　在所生處空無水，　或在枯澤惡焦山，　　絕水常乾無飲食，　死已數入地獄中，　　大火熱惱充遍身。",
        "from": "T13n0397_044:0291b13_0",
        "context_with_next_sentence": true
    },
    {
        "source_sentence": "　在彼經於無量歲，　　如是循還餓鬼中，　自非修禪能救濟，　　禮拜供養佛如來。",
        "from": "T13n0397_044:0291b16_0",
        "context_with_next_sentence": true
    },
    {
        "source_sentence": "　持戒智慧學多聞，　　精進捨於慳慢想，　妬嫉毒心最為惡，　　此業因緣須斷除，　憶念死時受是殃，　　決定無疑早懺悔。」",
        "from": "T13n0397_044:0291b18_0",
        "context_with_next_sentence": true
    },
    {
        "source_sentence": "爾時，如來說是偈已，彼龍眾中二十六億諸餓龍等，念過去身皆悉雨淚，作如是言：「唯願哀愍救濟於我。",
        "from": "T13n0397_044:0291b21_0",
        "context_with_next_sentence": true
    },
    {
        "source_sentence": "大悲世尊！",
        "from": "T13n0397_044:0291b23_1",
        "context_with_next_sentence": true
    },
    {
        "source_sentence": "我等憶念過去世時，於佛法中雖得出家，備造如是種種惡業，以惡業故經無量身在三惡道，亦以餘報故生在龍中受極大苦，如青色龍我亦如是。」",
        "from": "T13n0397_044:0291b23_2",
        "context_with_next_sentence": true
    },
    {
        "source_sentence": "爾時，世尊語諸龍言：「汝可持水洗如來足，令汝殃罪漸得除滅。」",
        "from": "T13n0397_044:0291b27_0",
        "context_with_next_sentence": true
    },
    {
        "source_sentence": "時一切龍以手掬水，水皆成火變作大石，滿於手中生大猛炎，棄已復生如是至七。",
        "from": "T13n0397_044:0291b28_1",
        "context_with_next_sentence": true
    },
    {
        "source_sentence": "一切龍眾見如是已，驚怖懊惱啼泣雨淚。",
        "from": "T13n0397_044:0291c01_2",
        "context_with_next_sentence": true
    },
    {
        "source_sentence": "佛告諸龍：「汝造罪業得是惡報，修善業人受於好果，我今教汝說真實誓。",
        "from": "T13n0397_044:0291c02_3",
        "context_with_next_sentence": true
    },
    {
        "source_sentence": "若佛導師憐愍一切，於諸眾生平等無二，此言不虛，願我諸龍火炎時滅。」",
        "from": "T13n0397_044:0291c03_4",
        "context_with_next_sentence": true
    },
    {
        "source_sentence": "作是誓已，火炎皆滅。",
        "from": "T13n0397_044:0291c05_5",
        "context_with_next_sentence": true
    },
    {
        "source_sentence": "時餓龍等乃至八過，以手捧水洗如來足，至心懺悔：「我從今日更不造惡。」",
        "from": "T13n0397_044:0291c06_0",
        "context_with_next_sentence": true
    },
    {
        "source_sentence": "如是懺已，各白佛言：「如來大慈願救濟我。」",
        "from": "T13n0397_044:0291c07_1",
        "context_with_next_sentence": true
    },
    {
        "source_sentence": "佛言：「諸龍！",
        "from": "T13n0397_044:0291c08_2",
        "context_with_next_sentence": true
    },
    {
        "source_sentence": "汝此惡業有餘未盡，彌勒佛世當得人身，值佛出家精進持戒得羅漢果。」",
        "from": "T13n0397_044:0291c08_3",
        "context_with_next_sentence": true
    },
    {
        "source_sentence": "時諸龍等得宿命心，自念過業啼泣雨面，各如是言：「我憶往昔於佛法中，或為俗人親屬因緣，或復聽法來去因緣，所有信心，捨施種種華果飲食，共諸比丘依次而食。」",
        "from": "T13n0397_044:0291c10_4",
        "context_with_next_sentence": true
    },
    {
        "source_sentence": "或有說云：「我曾喫噉四方眾僧華果飲食。」",
        "from": "T13n0397_044:0291c14_5",
        "context_with_next_sentence": true
    },
    {
        "source_sentence": "或有說言：「我往寺舍布施眾僧；或復禮拜，如是喫噉。」",
        "from": "T13n0397_044:0291c15_6",
        "context_with_next_sentence": true
    },
    {
        "source_sentence": "或復說言：「我毘婆尸如來法中曾作俗人。」",
        "from": "T13n0397_044:0291c16_7",
        "context_with_next_sentence": true
    },
    {
        "source_sentence": "或復有說：「我尸棄佛如來法中曾作俗人。」",
        "from": "T13n0397_044:0291c17_8",
        "context_with_next_sentence": true
    },
    {
        "source_sentence": "或復有說：「我毘葉婆如來法中曾作俗人。」",
        "from": "T13n0397_044:0291c18_9",
        "context_with_next_sentence": true
    },
    {
        "source_sentence": "或復有說：「我迦羅拘村駄佛法之中曾作俗人。」",
        "from": "T13n0397_044:0291c19_10",
        "context_with_next_sentence": true
    },
    {
        "source_sentence": "或復有說：「我迦那迦牟尼佛法之中曾作俗人。」",
        "from": "T13n0397_044:0291c20_11",
        "context_with_next_sentence": true
    },
    {
        "source_sentence": "或復有說：「我迦葉佛如來法中曾作俗人。」",
        "from": "T13n0397_044:0291c21_12",
        "context_with_next_sentence": true
    },
    {
        "source_sentence": "或復有說：「我釋迦牟尼佛法之中曾作俗人；或以親舊問訊，因緣；或復來去聽法因緣，往還寺舍。",
        "from": "T13n0397_044:0291c22_13",
        "context_with_next_sentence": true
    },
    {
        "source_sentence": "有信心人供養僧故，捨施華果種種飲食。",
        "from": "T13n0397_044:0291c24_14",
        "context_with_next_sentence": true
    },
    {
        "source_sentence": "比丘得已迴施於我我得便食。",
        "from": "T13n0397_044:0291c25_15",
        "context_with_next_sentence": true
    },
    {
        "source_sentence": "彼業因緣，於地獄中經無量劫，大猛火中或燒或煮，或飲洋銅，或吞鐵丸。",
        "from": "T13n0397_044:0291c26_16",
        "context_with_next_sentence": true
    },
    {
        "source_sentence": "從地獄出墮畜生中，捨畜生身生餓鬼中，如是種種備受辛苦。",
        "from": "T13n0397_044:0291c28_17",
        "context_with_next_sentence": true
    },
    {
        "source_sentence": "惡業未盡，生此龍中常受苦惱，熱水爛身熱風吹體，熱沙熱土熱糞熱灰，食入口中變成銅汁或作鐵丸。",
        "from": "T13n0397_044:0291c29_18",
        "context_with_next_sentence": true
    },
    {
        "source_sentence": "於一切時，所食之物，入口口焦，入咽咽爛，入腹腹然，直過墮地遍體穿穴，受如是苦不可堪忍，惟願如來慈哀救濟。」",
        "from": "T13n0397_044:0292a02_19",
        "context_with_next_sentence": true
    },
    {
        "source_sentence": "佛告諸龍：「此之惡業與盜佛物等無差別，比丘逆業其罪如半，然此罪報受未盡故難可得脫。",
        "from": "T13n0397_044:0292a05_20",
        "context_with_next_sentence": true
    },
    {
        "source_sentence": "汝等今當盡受三歸一心修善，以此緣故於賢劫中值最後佛名曰樓至，於彼佛世罪得除滅。」",
        "from": "T13n0397_044:0292a07_21",
        "context_with_next_sentence": true
    },
    {
        "source_sentence": "時諸龍等聞是語已，皆悉至心盡其形壽各受三歸。",
        "from": "T13n0397_044:0292a09_22",
        "context_with_next_sentence": true
    },
    {
        "source_sentence": "時彼眾中有盲龍女，口中膖爛滿諸雜蟲狀如屎尿，乃至穢惡猶若婦人根中不淨臊臭難看，種種噬食膿血流出，一切身分常為蚊虻、諸惡毒蠅之所唼食，身體臭處難可見聞。",
        "from": "T13n0397_044:0292a10_23",
        "context_with_next_sentence": true
    },
    {
        "source_sentence": "爾時，世尊以大悲心見彼龍婦眼盲困苦，如是問言：「妹何緣故得此惡身，於過去世曾為何業？」",
        "from": "T13n0397_044:0292a14_24",
        "context_with_next_sentence": true
    },
    {
        "source_sentence": "龍婦答言：「世尊！",
        "from": "T13n0397_044:0292a17_0",
        "context_with_next_sentence": true
    },
    {
        "source_sentence": "我今此身眾苦逼迫無暫時停，設復欲言而不能說。",
        "from": "T13n0397_044:0292a17_1",
        "context_with_next_sentence": true
    },
    {
        "source_sentence": "我念過去三十六億於百千年生惡龍中受如是苦，乃至日夜剎那不停，為我往昔九十一劫於毘婆尸佛法之中作比丘尼，思念欲事過於醉人，雖復出家不能如法。",
        "from": "T13n0397_044:0292a18_2",
        "context_with_next_sentence": true
    },
    {
        "source_sentence": "於伽藍內敷施床褥，數數犯於非梵行事，以快欲心生大樂受，或貪求他物多受信施。",
        "from": "T13n0397_044:0292a22_3",
        "context_with_next_sentence": true
    },
    {
        "source_sentence": "以如是故於九十一劫，常不得受天人之身，恒三惡道受諸燒煮。」",
        "from": "T13n0397_044:0292a24_4",
        "context_with_next_sentence": true
    },
    {
        "source_sentence": "佛又問言：「若如是者，此中劫盡妹何處生？」",
        "from": "T13n0397_044:0292a25_5",
        "context_with_next_sentence": true
    },
    {
        "source_sentence": "龍婦答言：「我以過去業力因緣生餘世界，彼處劫盡，惡業風吹還來生此。」",
        "from": "T13n0397_044:0292a26_6",
        "context_with_next_sentence": true
    },
    {
        "source_sentence": "時彼龍婦說此語已，作如是言：「大悲世尊！",
        "from": "T13n0397_044:0292a28_7",
        "context_with_next_sentence": true
    },
    {
        "source_sentence": "願救濟我，願救濟我！」",
        "from": "T13n0397_044:0292a29_8",
        "context_with_next_sentence": true
    },
    {
        "source_sentence": "爾時，世尊以手掬水，告龍女言：「此水名為瞋陀留脂藥和，我今誠實發言語汝，我於往昔為救鴿故棄捨身命，終不疑念起慳惜心，此言若實，令汝惡患悉皆除差。」",
        "from": "T13n0397_044:0292a29_9",
        "context_with_next_sentence": true
    },
    {
        "source_sentence": "時佛世尊以口含水，灑彼盲龍婦女之身，一切惡患臭處皆差。",
        "from": "T13n0397_044:0292b04_10",
        "context_with_next_sentence": true
    },
    {
        "source_sentence": "既得差已，作是說言：「我今於佛乞受三歸。」",
        "from": "T13n0397_044:0292b05_11",
        "context_with_next_sentence": true
    },
    {
        "source_sentence": "是時，世尊，即為龍女授三歸依。",
        "from": "T13n0397_044:0292b06_12",
        "context_with_next_sentence": true
    },
    {
        "source_sentence": "時彼眾中復有一龍，種種臭惡一切諸蟲，滿其口中及咽喉內膿血流出，有見聞者皆悉捨去。",
        "from": "T13n0397_044:0292b07_13",
        "context_with_next_sentence": true
    },
    {
        "source_sentence": "時佛見已，即便問言：「善男子！",
        "from": "T13n0397_044:0292b09_14",
        "context_with_next_sentence": true
    },
    {
        "source_sentence": "汝於過去作何惡業受如是報？」",
        "from": "T13n0397_044:0292b10_15",
        "context_with_next_sentence": true
    },
    {
        "source_sentence": "彼龍張口，於其口內出種種蟲，膿血流溢猶如熱火。",
        "from": "T13n0397_044:0292b11_0",
        "context_with_next_sentence": true
    },
    {
        "source_sentence": "雖復張口，竟不能言，即還閉口。",
        "from": "T13n0397_044:0292b12_1",
        "context_with_next_sentence": true
    },
    {
        "source_sentence": "爾時，世尊即為彼龍而說偈言：「汝以過去盜因緣，　　輕戲聖人受是報；　至誠聽我此實言，　　即得清涼滅諸苦。」",
        "from": "T13n0397_044:0292b12_2",
        "context_with_next_sentence": true
    },
    {
        "source_sentence": "爾時，世尊說實語已，即以少水瀉龍口中，火及蟲膿悉皆滅盡。",
        "from": "T13n0397_044:0292b16_0",
        "context_with_next_sentence": true
    },
    {
        "source_sentence": "龍口清涼，作如是言：「大聖如來！",
        "from": "T13n0397_044:0292b17_1",
        "context_with_next_sentence": true
    },
    {
        "source_sentence": "我憶過去迦葉佛時，曾作俗人在田犁地。",
        "from": "T13n0397_044:0292b18_2",
        "context_with_next_sentence": true
    },
    {
        "source_sentence": "有一比丘，來從我乞求五十錢，我時報言：『聽待穀熟當與汝食。』",
        "from": "T13n0397_044:0292b19_3",
        "context_with_next_sentence": true
    },
    {
        "source_sentence": "比丘復言：『若當五十不可得者，願乞十文。』",
        "from": "T13n0397_044:0292b20_4",
        "context_with_next_sentence": true
    },
    {
        "source_sentence": "我於爾時瞋彼比丘，而語之言：『乃至十錢亦不相與。』",
        "from": "T13n0397_044:0292b21_5",
        "context_with_next_sentence": true
    },
    {
        "source_sentence": "時彼比丘心生懊惱。",
        "from": "T13n0397_044:0292b22_6",
        "context_with_next_sentence": true
    },
    {
        "source_sentence": "又於餘時往寺舍中入樹林下，輒便盜取現在僧物十菴羅果而私食之。",
        "from": "T13n0397_044:0292b23_7",
        "context_with_next_sentence": true
    },
    {
        "source_sentence": "彼業因緣地獄受苦，惡業未盡生野澤中作餓龍身，常為種種諸蟲食噉，膿血流溢饑渴苦惱。",
        "from": "T13n0397_044:0292b24_8",
        "context_with_next_sentence": true
    },
    {
        "source_sentence": "又彼比丘以瞋忿心惡業緣故，死便即作小毒龍身，生我腋下[口*束]於我血，熱氣觸身不可堪忍，是故我身熱膿血滿。」",
        "from": "T13n0397_044:0292b27_0",
        "context_with_next_sentence": true
    },
    {
        "source_sentence": "龍白佛言：「大悲世尊！",
        "from": "T13n0397_044:0292b29_1",
        "context_with_next_sentence": true
    },
    {
        "source_sentence": "唯願慈哀救濟於我，令我脫彼怨家毒龍。」",
        "from": "T13n0397_044:0292c01_2",
        "context_with_next_sentence": true
    },
    {
        "source_sentence": "爾時，世尊以手抄水，發誠實語，作如是言：「我曾往昔於饑饉世，爾時願作大身眾生長廣無量，以神通力於虛空中唱如是言：『彼野澤中有大身蟲名曰不瞋，汝等可往取其身肉以為飲食，可得不饑。』",
        "from": "T13n0397_044:0292c02_0",
        "context_with_next_sentence": true
    },
    {
        "source_sentence": "時彼世中人、非人等，聞此聲已一切悉往競取食之。」",
        "from": "T13n0397_044:0292c06_1",
        "context_with_next_sentence": true
    },
    {
        "source_sentence": "說是真實諦信語時，彼龍腋下小龍即出。",
        "from": "T13n0397_044:0292c07_2",
        "context_with_next_sentence": true
    },
    {
        "source_sentence": "時此二龍俱白佛言：「世尊！",
        "from": "T13n0397_044:0292c08_3",
        "context_with_next_sentence": true
    },
    {
        "source_sentence": "我等久近離此龍身解脫殃罪？」",
        "from": "T13n0397_044:0292c09_4",
        "context_with_next_sentence": true
    },
    {
        "source_sentence": "佛告龍言：「此業大重次五無間。",
        "from": "T13n0397_044:0292c09_5",
        "context_with_next_sentence": true
    },
    {
        "source_sentence": "何以故？",
        "from": "T13n0397_044:0292c10_6",
        "context_with_next_sentence": true
    },
    {
        "source_sentence": "若有四方常住僧物，或現前僧物，篤信檀越重心施物，或華或果或樹或園，飲食資生床褥敷具疾病湯藥一切所須，私自費用或持出外，乞與知識親里白衣，此罪重於阿鼻地獄所受果報。",
        "from": "T13n0397_044:0292c10_7",
        "context_with_next_sentence": true
    },
    {
        "source_sentence": "是故汝等可受三歸，歸三寶已乃可得住於冷水中，如是三稱三受，身即安隱得入水中。」",
        "from": "T13n0397_044:0292c15_8",
        "context_with_next_sentence": true
    },
    {
        "source_sentence": "爾時，世尊即為諸龍而說偈言：「寧以利刀自割身，　　支節身分肌膚肉，　所有信心捨施物，　　俗人食者實為難。",
        "from": "T13n0397_044:0292c17_9",
        "context_with_next_sentence": true
    },
    {
        "source_sentence": "　寧吞大赤熱鐵丸，　　而使口中光焰出，　所有眾僧飲食具，　　不應於外私自用。",
        "from": "T13n0397_044:0292c20_0",
        "context_with_next_sentence": true
    },
    {
        "source_sentence": "　寧以大火若須彌，　　以手捉持而自食，　其有在家諸俗人，　　不應輒食施僧食。",
        "from": "T13n0397_044:0292c22_0",
        "context_with_next_sentence": true
    },
    {
        "source_sentence": "　寧以利刀自屠膾，　　身體皮膜而自噉，　其有在家諸俗人，　　不應受取僧雜食。",
        "from": "T13n0397_044:0292c24_0",
        "context_with_next_sentence": true
    },
    {
        "source_sentence": "　寧以自身投於彼，　　滿室大火猛焰中，　其有在家俗人輩，　　不應坐臥僧床席。",
        "from": "T13n0397_044:0292c26_0",
        "context_with_next_sentence": true
    },
    {
        "source_sentence": "　寧以火熱炎鐵錐，　　拳手握持便焦爛，　其有在家俗人等，　　不應私用於僧物。",
        "from": "T13n0397_044:0292c28_0",
        "context_with_next_sentence": true
    },
    {
        "source_sentence": "　寧以勝利好刀枮，　　而自臠切其身肉，　勿於出家清淨人，　　發起一念瞋恚心。",
        "from": "T13n0397_044:0293a01_0",
        "context_with_next_sentence": true
    },
    {
        "source_sentence": "　寧以自手挑兩眼，　　捐棄投之擲於地，　其有習行善法者，　　不應懷忿瞋心視。",
        "from": "T13n0397_044:0293a03_0",
        "context_with_next_sentence": true
    },
    {
        "source_sentence": "　寧以熱鐵鍱其身，　　東西起動行坐臥，　不應瞋忿心妬嫉，　　而著眾僧淨施衣。",
        "from": "T13n0397_044:0293a05_0",
        "context_with_next_sentence": true
    },
    {
        "source_sentence": "　寧飲灰汁鹹鹵水，　　熱沸爍口猶如火，　不應懷貪毒惡心，　　服食眾僧淨施藥。」",
        "from": "T13n0397_044:0293a07_0",
        "context_with_next_sentence": true
    },
    {
        "source_sentence": "爾時，世尊說此偈已，一萬四千諸龍眾等悉受三歸，所有過去現在業報諸苦惱中而得解脫，深信三寶其心不退。",
        "from": "T13n0397_044:0293a09_0",
        "context_with_next_sentence": true
    },
    {
        "source_sentence": "復有八十億諸龍眾等，亦於三寶起歸敬心。",
        "from": "T13n0397_044:0293a11_1",
        "context_with_next_sentence": true
    },
    {
        "source_sentence": "爾時，世尊告憍陳如：「汝觀此等諸惡眾生自誑其心，或以怖畏貧窮因緣，或於惡道生於恐畏修行善法，或作比丘所得種種資生之具，皆是信心檀越所施，而是眾生或自食噉，或與他人或共眾人，盜竊隱藏私處自用，如是業故墮三惡道久受勤苦。",
        "from": "T13n0397_044:0293a12_2",
        "context_with_next_sentence": true
    },
    {
        "source_sentence": "復有眾生，貧窮下賤不得自在，是故出家望得富饒解脫安樂。",
        "from": "T13n0397_044:0293a18_3",
        "context_with_next_sentence": true
    },
    {
        "source_sentence": "既出家已，懈怠嬾墮不讀誦經，禪慧精勤捨而不習，樂知僧事。",
        "from": "T13n0397_044:0293a19_4",
        "context_with_next_sentence": true
    },
    {
        "source_sentence": "「復有比丘晝夜精勤樂修善法，讀誦經典坐禪習慧不捨須臾，以是因緣感諸四輩種種供養。",
        "from": "T13n0397_044:0293a21_5",
        "context_with_next_sentence": true
    },
    {
        "source_sentence": "時知事人得利養已，或自私食或復盜與親舊俗人，以是等緣久處惡道出已還入，如是愚瞑不見當來果報輕重。",
        "from": "T13n0397_044:0293a23_6",
        "context_with_next_sentence": true
    },
    {
        "source_sentence": "我今戒勅沙門弟子，念法住持不得自稱我是沙門真法行人，猗眾僧故。",
        "from": "T13n0397_044:0293a25_7",
        "context_with_next_sentence": true
    },
    {
        "source_sentence": "他信施物，或餅或果或菜或華，但是眾僧所食之物，不得輒與一切俗人，亦不得云此是我物別眾而食；又亦不得以眾僧物貯積，興生種種販賣云有利益招世譏嫌，又亦不得出貴收賤與世爭利；又亦不得為於飲食及僧因緣，使諸眾生墮三惡道，應須勸引安善法中，令比丘眾真信三寶，攝諸眾生乃至父母，令得安隱置三解脫。」",
        "from": "T13n0397_044:0293a27_8",
        "context_with_next_sentence": true
    },
    {
        "source_sentence": "◎大集經卷第四十四",
        "from": "T13n0397_044:0293b06_0",
        "context_with_next_sentence": false
    }
]