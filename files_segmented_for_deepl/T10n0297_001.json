[
    {
        "source_sentence": "普賢菩薩行願讚",
        "from": "T10n0297_001:0880a03_0",
        "context_with_next_sentence": true
    },
    {
        "source_sentence": "開府儀同三司特進試鴻臚卿",
        "from": "T10n0297_001:0880a05_0",
        "context_with_next_sentence": true
    },
    {
        "source_sentence": "肅國公食邑三千戶賜紫贈司空",
        "from": "T10n0297_001:0880a06_0",
        "context_with_next_sentence": true
    },
    {
        "source_sentence": "諡大鑑正號大廣智大興善寺",
        "from": "T10n0297_001:0880a07_0",
        "context_with_next_sentence": true
    },
    {
        "source_sentence": "三藏沙門不空奉　詔譯",
        "from": "T10n0297_001:0880a08_0",
        "context_with_next_sentence": true
    },
    {
        "source_sentence": "　所有十方世界中，　　一切三世人師子，　我今禮彼盡無餘，　　皆以清淨身口意。",
        "from": "T10n0297_001:0880a09_0",
        "context_with_next_sentence": true
    },
    {
        "source_sentence": "　身如剎土微塵數，　　一切如來我悉禮，　皆以心意對諸佛，　　以此普賢行願力。",
        "from": "T10n0297_001:0880a11_0",
        "context_with_next_sentence": true
    },
    {
        "source_sentence": "　於一塵端如塵佛，　　諸佛佛子坐其中，　如是法界盡無餘，　　我信諸佛悉充滿。",
        "from": "T10n0297_001:0880a13_0",
        "context_with_next_sentence": true
    },
    {
        "source_sentence": "　於彼無盡功德海，　　以諸音聲功德海，　闡揚如來功德時，　　我常讚歎諸善逝。",
        "from": "T10n0297_001:0880a15_0",
        "context_with_next_sentence": true
    },
    {
        "source_sentence": "　以勝花鬘及塗香，　　及以伎樂勝傘蓋，　一切嚴具皆殊勝，　　我悉供養諸如來。",
        "from": "T10n0297_001:0880a17_0",
        "context_with_next_sentence": true
    },
    {
        "source_sentence": "　以勝衣服及諸香，　　末香積聚如須彌，　殊勝燈明及燒香，　　我悉供養諸如來；　所有無上廣大供，　　我悉勝解諸如來，　以普賢行勝解力，　　我禮供養諸如來。",
        "from": "T10n0297_001:0880a19_0",
        "context_with_next_sentence": true
    },
    {
        "source_sentence": "　我曾所作眾罪業，　　皆由貪欲瞋恚癡，　由身口意亦如是，　　我皆陳說於一切。",
        "from": "T10n0297_001:0880a23_0",
        "context_with_next_sentence": true
    },
    {
        "source_sentence": "　所有十方群生福，　　有學無學辟支佛，　及諸佛子諸如來，　　我皆隨喜咸一切。",
        "from": "T10n0297_001:0880a25_0",
        "context_with_next_sentence": true
    },
    {
        "source_sentence": "　所有十方世間燈，　　以證菩提得無染，　我今勸請諸世尊，　　轉於無上妙法輪。",
        "from": "T10n0297_001:0880a27_0",
        "context_with_next_sentence": true
    },
    {
        "source_sentence": "　所有欲現涅槃者，　　我皆於彼合掌請，　唯願久住剎塵劫，　　為諸群生利安樂。",
        "from": "T10n0297_001:0880a29_0",
        "context_with_next_sentence": true
    },
    {
        "source_sentence": "　禮拜供養及陳罪，　　隨喜功德及勸請，　我所積集諸功德，　　悉皆迴向於菩提。",
        "from": "T10n0297_001:0880b02_0",
        "context_with_next_sentence": true
    },
    {
        "source_sentence": "　於諸如來我修學，　　圓滿普賢行願時，　願我供養過去佛，　　所有現住十方世；　所有未來速願成，　　意願圓滿證菩提，　所有十方諸剎土，　　願皆廣大咸清淨，　諸佛咸詣覺樹王，　　諸佛子等皆充滿；　所有十方諸眾生，　　願皆安樂無眾患，　一切群生獲法利，　　願得隨順如意心。",
        "from": "T10n0297_001:0880b04_0",
        "context_with_next_sentence": true
    },
    {
        "source_sentence": "　我當菩提修行時，　　於諸趣中憶宿命，　若諸生中為生滅，　　我皆常當為出家，　戒行無垢恒清淨，　　常行無缺無孔隙；　天語龍語夜叉語，　　鳩槃荼語及人語，　所有一切群生語，　　皆以諸音而說法；　妙波羅蜜常加行，　　不於菩提心生迷。",
        "from": "T10n0297_001:0880b11_0",
        "context_with_next_sentence": true
    },
    {
        "source_sentence": "　所有眾罪及障礙，　　悉皆滅盡無有餘；　於業煩惱及魔境，　　世間道中得解脫，　猶如蓮花不著水，　　亦如日月不著空。",
        "from": "T10n0297_001:0880b17_0",
        "context_with_next_sentence": true
    },
    {
        "source_sentence": "　諸惡趣苦願寂靜，　　一切群生令安樂；　於諸群生行利益，　　乃至十方諸剎土，　常行隨順諸眾生，　　菩提妙行令圓滿。",
        "from": "T10n0297_001:0880b20_0",
        "context_with_next_sentence": true
    },
    {
        "source_sentence": "　普賢行願我修習，　　我於未來劫修行，　所有共我同行者，　　共彼常得咸聚會。",
        "from": "T10n0297_001:0880b23_0",
        "context_with_next_sentence": true
    },
    {
        "source_sentence": "　於身口業及意業，　　同一行願而修習，　所有善友益我者，　　為我示現普賢行；　共彼常得而聚會，　　於彼皆得無厭心。",
        "from": "T10n0297_001:0880b25_0",
        "context_with_next_sentence": true
    },
    {
        "source_sentence": "　常得面見諸如來，　　與諸佛子共圍遶，　於彼皆興廣供養，　　皆於未來劫無倦。",
        "from": "T10n0297_001:0880b28_0",
        "context_with_next_sentence": true
    },
    {
        "source_sentence": "　常持諸佛微妙法，　　皆令光顯菩提行，　咸皆清淨普賢行，　　皆於未來劫修行。",
        "from": "T10n0297_001:0880c01_0",
        "context_with_next_sentence": true
    },
    {
        "source_sentence": "　於諸有中流轉時，　　福德智慧得無盡，　般若方便定解脫，　　獲得無盡功德藏。",
        "from": "T10n0297_001:0880c03_0",
        "context_with_next_sentence": true
    },
    {
        "source_sentence": "　如一塵端如塵剎，　　彼中佛剎不思議，　佛及佛子坐其中，　　常見菩提勝妙行。",
        "from": "T10n0297_001:0880c05_0",
        "context_with_next_sentence": true
    },
    {
        "source_sentence": "　如是無量一切方，　　於一毛端三世量，　佛海及與剎土海，　　我入修行諸劫海。",
        "from": "T10n0297_001:0880c07_0",
        "context_with_next_sentence": true
    },
    {
        "source_sentence": "　於一音聲功德海，　　一切如來清淨聲，　一切群生意樂音，　　常皆得入佛辯才。",
        "from": "T10n0297_001:0880c09_0",
        "context_with_next_sentence": true
    },
    {
        "source_sentence": "　於彼無盡音聲中，　　一切三世諸如來，　當轉理趣妙輪時，　　以我慧力普能入。",
        "from": "T10n0297_001:0880c11_0",
        "context_with_next_sentence": true
    },
    {
        "source_sentence": "　以一剎那諸未來，　　我入未來一切劫，　三世所有無量劫，　　剎那能入俱胝劫。",
        "from": "T10n0297_001:0880c13_0",
        "context_with_next_sentence": true
    },
    {
        "source_sentence": "　所有三世人師子，　　以一剎那我咸見；　於彼境界常得入，　　如幻解脫行威力。",
        "from": "T10n0297_001:0880c15_0",
        "context_with_next_sentence": true
    },
    {
        "source_sentence": "　所有三世妙嚴剎，　　能現出生一塵端，　如是無盡諸方所，　　能入諸佛嚴剎土。",
        "from": "T10n0297_001:0880c17_0",
        "context_with_next_sentence": true
    },
    {
        "source_sentence": "　所有未來世間燈，　　彼皆覺悟轉法輪，　示現涅槃究竟寂，　　我皆往詣於世尊。",
        "from": "T10n0297_001:0880c19_0",
        "context_with_next_sentence": true
    },
    {
        "source_sentence": "　以神足力普迅疾，　　以乘威力普遍門，　以行威力等功德，　　以慈威力普遍行，　以福威力普端嚴，　　以智威力無著行，　般若方便等持力，　　菩提威力皆積集。",
        "from": "T10n0297_001:0880c21_0",
        "context_with_next_sentence": true
    },
    {
        "source_sentence": "　皆於業力而清淨，　　我今摧滅煩惱力，　悉能降伏魔羅力，　　圓滿普賢一切力。",
        "from": "T10n0297_001:0880c25_0",
        "context_with_next_sentence": true
    },
    {
        "source_sentence": "　普令清淨剎土海，　　普能解脫眾生海，　悉能觀察諸法海，　　及以得源於智海，　普令行海咸清淨，　　又令願海咸圓滿，　諸佛海會咸供養，　　普賢行劫無疲倦。",
        "from": "T10n0297_001:0880c27_0",
        "context_with_next_sentence": true
    },
    {
        "source_sentence": "　所有三世諸如來，　　菩提行願眾差別，　願我圓滿悉無餘，　　以普賢行悟菩提。",
        "from": "T10n0297_001:0881a02_0",
        "context_with_next_sentence": true
    },
    {
        "source_sentence": "　諸佛如來有長子，　　彼名號曰普賢尊，　皆以彼慧同妙行，　　迴向一切諸善根。",
        "from": "T10n0297_001:0881a04_0",
        "context_with_next_sentence": true
    },
    {
        "source_sentence": "　身口意業願清淨，　　諸行清淨剎土淨，　如彼智慧普賢名，　　願我於今盡同彼。",
        "from": "T10n0297_001:0881a06_0",
        "context_with_next_sentence": true
    },
    {
        "source_sentence": "　普賢行願普端嚴，　　我行曼殊室利行，　於諸未來劫無倦，　　一切圓滿作無餘。",
        "from": "T10n0297_001:0881a08_0",
        "context_with_next_sentence": true
    },
    {
        "source_sentence": "　所須勝行無能量，　　所有功德不可量，　無量修行而住已，　　盡知一切彼神通；　乃至虛空得究竟，　　眾生無餘究竟然，　及業煩惱乃至盡，　　乃至我願亦皆盡。",
        "from": "T10n0297_001:0881a10_0",
        "context_with_next_sentence": true
    },
    {
        "source_sentence": "　若有十方無邊剎，　　以寶莊嚴施諸佛，　天妙人民勝安樂，　　如剎微塵劫捨施。",
        "from": "T10n0297_001:0881a14_0",
        "context_with_next_sentence": true
    },
    {
        "source_sentence": "　若人於此勝願王，　　一聞能生勝解心，　於勝菩提求渴仰，　　獲得殊勝前福聚。",
        "from": "T10n0297_001:0881a16_0",
        "context_with_next_sentence": true
    },
    {
        "source_sentence": "　彼得遠離諸惡趣，　　彼皆遠離諸惡友，　速疾得見無量壽，　　唯憶普賢勝行願，　得大利益勝壽命，　　善來為此人生命，　如彼普賢大菩薩，　　彼人不久當獲得。",
        "from": "T10n0297_001:0881a18_0",
        "context_with_next_sentence": true
    },
    {
        "source_sentence": "　所作罪業五無間，　　由無智慧而所作，　彼誦普賢行願時，　　速疾銷滅得無餘。",
        "from": "T10n0297_001:0881a22_0",
        "context_with_next_sentence": true
    },
    {
        "source_sentence": "　智慧容色及相好，　　族姓品類得成就，　於魔外道得難摧，　　常於三界得供養，　速疾往詣菩提樹，　　到彼坐已利有情，　覺悟菩提轉法輪，　　摧伏魔羅并營從。",
        "from": "T10n0297_001:0881a24_0",
        "context_with_next_sentence": true
    },
    {
        "source_sentence": "　若有持此普賢願，　　讀誦受持及演說，　如來具知得果報，　　得勝菩提勿生疑。",
        "from": "T10n0297_001:0881a28_0",
        "context_with_next_sentence": true
    },
    {
        "source_sentence": "　如妙吉祥勇猛智，　　亦如普賢如是智，　我當習學於彼時，　　一切善根悉迴向。",
        "from": "T10n0297_001:0881b01_0",
        "context_with_next_sentence": true
    },
    {
        "source_sentence": "　一切三世諸如來，　　以此迴向殊勝願，　我皆一切諸善根，　　悉已迴向普賢行。",
        "from": "T10n0297_001:0881b03_0",
        "context_with_next_sentence": true
    },
    {
        "source_sentence": "　當於臨終捨壽時，　　一切業障皆得轉，　親覩得見無量光，　　速往彼剎極樂界。",
        "from": "T10n0297_001:0881b05_0",
        "context_with_next_sentence": true
    },
    {
        "source_sentence": "　得到於彼此勝願，　　悉皆現前得具足，　我當圓滿皆無餘，　　眾生利益於世間。",
        "from": "T10n0297_001:0881b07_0",
        "context_with_next_sentence": true
    },
    {
        "source_sentence": "　於彼佛會甚端嚴，　　生於殊勝蓮花中，　於彼獲得受記莂，　　親對無量光如來，　於彼獲得受記已，　　變化俱胝無量種，　廣作有情諸利樂，　　十方世界以慧力。",
        "from": "T10n0297_001:0881b09_0",
        "context_with_next_sentence": true
    },
    {
        "source_sentence": "　若人誦持普賢願，　　所有善根而積集，　以一剎那得如願，　　以此群生獲勝願。",
        "from": "T10n0297_001:0881b13_0",
        "context_with_next_sentence": true
    },
    {
        "source_sentence": "　我獲得此普賢行，　　殊勝無量福德聚，　所有群生溺惡習，　　皆往無量光佛宮。",
        "from": "T10n0297_001:0881b15_0",
        "context_with_next_sentence": true
    },
    {
        "source_sentence": "　八大菩薩讚(出《八大菩薩曼茶羅經》末)　圓寂宮城門，　　能摧戶扇者，　諸佛法受用，　　救世我頂禮。",
        "from": "T10n0297_001:0881b17_0",
        "context_with_next_sentence": true
    },
    {
        "source_sentence": "　自手流清水，　　能除餓鬼渴，　三界如意樹，　　頂禮蓮花手。",
        "from": "T10n0297_001:0881b20_0",
        "context_with_next_sentence": true
    },
    {
        "source_sentence": "　大慈水為心，　　能息瞋恚火，　頂禮慈氏尊，　　能斷欲弓弦。",
        "from": "T10n0297_001:0881b22_0",
        "context_with_next_sentence": true
    },
    {
        "source_sentence": "　虛空藏妙慧，　　虛空寂靜尊，　生死流解脫，　　頂禮佛心子。",
        "from": "T10n0297_001:0881b24_0",
        "context_with_next_sentence": true
    },
    {
        "source_sentence": "　無邊有情惑，　　能息無益心，　普賢我頂禮，　　善逝上首子。",
        "from": "T10n0297_001:0881b26_0",
        "context_with_next_sentence": true
    },
    {
        "source_sentence": "　塵勞盡僮僕，　　超勝魔羅軍，　頂禮金剛手，　　能說一切明。",
        "from": "T10n0297_001:0881b28_0",
        "context_with_next_sentence": true
    },
    {
        "source_sentence": "　頂禮妙吉祥，　　持妙童子形，　舒遍智慧燈，　　攘奪三界明。",
        "from": "T10n0297_001:0881c01_0",
        "context_with_next_sentence": true
    },
    {
        "source_sentence": "　一切除蓋障，　　是故我頂禮，　無盡智慧尊，　　能生無竭辯。",
        "from": "T10n0297_001:0881c03_0",
        "context_with_next_sentence": true
    },
    {
        "source_sentence": "　如地諸有情，　　所依一不斷，　堅慧悲愍藏，　　地藏我頂禮。",
        "from": "T10n0297_001:0881c05_0",
        "context_with_next_sentence": true
    },
    {
        "source_sentence": "　此真善逝子，　　讚揚所獲福，　以此諸有情，　　如彼成讚器。",
        "from": "T10n0297_001:0881c07_0",
        "context_with_next_sentence": true
    },
    {
        "source_sentence": "普賢菩薩行願讚",
        "from": "T10n0297_001:0881c09_0",
        "context_with_next_sentence": true
    },
    {
        "source_sentence": "速疾滿普賢行願陀羅尼曰：襄麼悉底哩也(四合)地尾(二合)迦(引)南(二)怛佗(引)孽哆南(二)唵(引)(三)阿(引)戌嚩囉尾擬儞娑嚩(二合、引)訶(引)(四)每日誦普賢菩薩行願讚後，即誦此真言，纔誦一遍，普賢行願悉皆圓滿，三摩地人，速得三昧現前，福德智慧，二種莊嚴，獲堅固法，速疾成就。",
        "from": "T10n0297_001:0881c10_0",
        "context_with_next_sentence": false
    }
]