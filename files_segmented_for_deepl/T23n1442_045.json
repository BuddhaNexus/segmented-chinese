[
    {
        "source_sentence": "根本說一切有部毘奈耶卷第四",
        "from": "T23n1442_045:0871c02_0",
        "context_with_next_sentence": true
    },
    {
        "source_sentence": "十五",
        "from": "T23n1442_045:0871c03_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T23n1442_045:0871c05_0",
        "context_with_next_sentence": true
    },
    {
        "source_sentence": "入王宮門學處第八十二之二",
        "from": "T23n1442_045:0871c06_0",
        "context_with_next_sentence": true
    },
    {
        "source_sentence": "爾時薄伽梵在室羅伐城逝多林給孤獨園。",
        "from": "T23n1442_045:0871c07_0",
        "context_with_next_sentence": true
    },
    {
        "source_sentence": "時此城中有三長者：一名善與，二名善合，三名戒勝。",
        "from": "T23n1442_045:0871c08_0",
        "context_with_next_sentence": true
    },
    {
        "source_sentence": "此三長者各有別德因而立名，能善廣施謂善與長者，言無虛誑謂善合長者，眾人信伏謂戒勝長者。",
        "from": "T23n1442_045:0871c09_1",
        "context_with_next_sentence": true
    },
    {
        "source_sentence": "善能忍恕謂勝光王，離邪欲心為哥羅太子。",
        "from": "T23n1442_045:0871c11_2",
        "context_with_next_sentence": true
    },
    {
        "source_sentence": "時憍薩羅國至八月半後多有賊盜，名為秋賊。",
        "from": "T23n1442_045:0871c12_3",
        "context_with_next_sentence": true
    },
    {
        "source_sentence": "彼諸賊侶共相集會作如是議：「我等云何於此時中少作劬勞多獲財物，於一年內受用隨情？」",
        "from": "T23n1442_045:0871c13_4",
        "context_with_next_sentence": true
    },
    {
        "source_sentence": "一人告曰：「今此城中善合長者，多有貲財珍寶豐足，我等宜往到長者處共為誣枉。",
        "from": "T23n1442_045:0871c15_5",
        "context_with_next_sentence": true
    },
    {
        "source_sentence": "報言：『長者！",
        "from": "T23n1442_045:0871c17_6",
        "context_with_next_sentence": true
    },
    {
        "source_sentence": "我等先有一億金錢寄長者處，我今須用可見相還。",
        "from": "T23n1442_045:0871c17_7",
        "context_with_next_sentence": true
    },
    {
        "source_sentence": "若言虛者，我等共引戒勝長者而為證人。』",
        "from": "T23n1442_045:0871c18_8",
        "context_with_next_sentence": true
    },
    {
        "source_sentence": "獲此貲財於一年中豐足受用。」",
        "from": "T23n1442_045:0871c19_9",
        "context_with_next_sentence": true
    },
    {
        "source_sentence": "一人告曰：「彼戒勝長者豈為我等作證人耶？」",
        "from": "T23n1442_045:0871c20_10",
        "context_with_next_sentence": true
    },
    {
        "source_sentence": "餘人議曰：「我以強力逼令作證。」",
        "from": "T23n1442_045:0871c21_11",
        "context_with_next_sentence": true
    },
    {
        "source_sentence": "問曰：「如何強力？」",
        "from": "T23n1442_045:0871c22_12",
        "context_with_next_sentence": true
    },
    {
        "source_sentence": "答曰：「此戒勝長者性多慚恥，若大便時必當遠出村外入深林薄。",
        "from": "T23n1442_045:0871c22_13",
        "context_with_next_sentence": true
    },
    {
        "source_sentence": "我當伺候彼欲去時，執持利刀於草叢住。",
        "from": "T23n1442_045:0871c24_14",
        "context_with_next_sentence": true
    },
    {
        "source_sentence": "彼若來至我即執捉，告言：『長者若與我為證爾命得存，若也相違交斬君首。』」",
        "from": "T23n1442_045:0871c25_15",
        "context_with_next_sentence": true
    },
    {
        "source_sentence": "諸人聞已咸云：「善計！",
        "from": "T23n1442_045:0871c26_16",
        "context_with_next_sentence": true
    },
    {
        "source_sentence": "作此方便為證不難。」",
        "from": "T23n1442_045:0871c27_17",
        "context_with_next_sentence": true
    },
    {
        "source_sentence": "即各持刀往戒勝長者大便之處，於叢薄中潛身而坐。",
        "from": "T23n1442_045:0871c27_18",
        "context_with_next_sentence": true
    },
    {
        "source_sentence": "時彼長者於大便時至所行處，在草叢內被賊所擒，告言：「長者為當樂死？",
        "from": "T23n1442_045:0871c28_19",
        "context_with_next_sentence": true
    },
    {
        "source_sentence": "為求活耶？」",
        "from": "T23n1442_045:0872a01_20",
        "context_with_next_sentence": true
    },
    {
        "source_sentence": "長者告曰：「我實不知君等何意？」",
        "from": "T23n1442_045:0872a01_21",
        "context_with_next_sentence": true
    },
    {
        "source_sentence": "賊曰：「當隨我言。」",
        "from": "T23n1442_045:0872a02_22",
        "context_with_next_sentence": true
    },
    {
        "source_sentence": "報曰：「隨汝所作。」",
        "from": "T23n1442_045:0872a02_23",
        "context_with_next_sentence": true
    },
    {
        "source_sentence": "諸賊告曰：「若隨我語斯則命存，必苦相違剚刃非遠。」",
        "from": "T23n1442_045:0872a03_24",
        "context_with_next_sentence": true
    },
    {
        "source_sentence": "長者曰：「有何言教？」",
        "from": "T23n1442_045:0872a04_25",
        "context_with_next_sentence": true
    },
    {
        "source_sentence": "賊曰：「與我作證。」",
        "from": "T23n1442_045:0872a04_26",
        "context_with_next_sentence": true
    },
    {
        "source_sentence": "長者曰：「何事須證？」",
        "from": "T23n1442_045:0872a05_27",
        "context_with_next_sentence": true
    },
    {
        "source_sentence": "賊曰：「善合長者我等先寄金錢一億，今欲徵索。",
        "from": "T23n1442_045:0872a05_28",
        "context_with_next_sentence": true
    },
    {
        "source_sentence": "恐彼不臣須得人證。」",
        "from": "T23n1442_045:0872a06_29",
        "context_with_next_sentence": true
    },
    {
        "source_sentence": "長者曰：「此為實寄？",
        "from": "T23n1442_045:0872a07_30",
        "context_with_next_sentence": true
    },
    {
        "source_sentence": "為是虛言？」",
        "from": "T23n1442_045:0872a07_31",
        "context_with_next_sentence": true
    },
    {
        "source_sentence": "賊曰：「此是虛言。」",
        "from": "T23n1442_045:0872a07_32",
        "context_with_next_sentence": true
    },
    {
        "source_sentence": "長者聞已作如是念：「我寧守死不為枉事，豈避一生之苦於無量劫受諸惡報？」",
        "from": "T23n1442_045:0872a08_33",
        "context_with_next_sentence": true
    },
    {
        "source_sentence": "作是念已，向諸群賊而說頌曰：「寧以守法取終亡，　　不作背法而存命；　守法定得昇天樂，　　背法當生地獄中。」",
        "from": "T23n1442_045:0872a09_34",
        "context_with_next_sentence": true
    },
    {
        "source_sentence": "時彼長者說此頌已，為諸群賊略宣法要，告言：「諸君當知，爾等皆由前世惡業因緣作欺誑事，雖得人身衣食常乏。",
        "from": "T23n1442_045:0872a13_0",
        "context_with_next_sentence": true
    },
    {
        "source_sentence": "今復更為不善，於此命終當生何道？",
        "from": "T23n1442_045:0872a15_1",
        "context_with_next_sentence": true
    },
    {
        "source_sentence": "除三惡趣無處相容。」",
        "from": "T23n1442_045:0872a16_2",
        "context_with_next_sentence": true
    },
    {
        "source_sentence": "作如是等種種勸喻。",
        "from": "T23n1442_045:0872a16_3",
        "context_with_next_sentence": true
    },
    {
        "source_sentence": "諸賊聞已起信敬心，即便俱來禮長者足，白言：「長者！",
        "from": "T23n1442_045:0872a17_4",
        "context_with_next_sentence": true
    },
    {
        "source_sentence": "我等愚癡不閑善惡，欲以非法共相誣謗。",
        "from": "T23n1442_045:0872a18_5",
        "context_with_next_sentence": true
    },
    {
        "source_sentence": "既蒙告喻深心慶喜，我等今時欲何所作？」",
        "from": "T23n1442_045:0872a19_6",
        "context_with_next_sentence": true
    },
    {
        "source_sentence": "長者曰：「無越三歸及五學處為善趣因。」",
        "from": "T23n1442_045:0872a20_7",
        "context_with_next_sentence": true
    },
    {
        "source_sentence": "即便為受三歸五戒，至盡形壽不殺生等，諸賊歡喜奉辭而去。",
        "from": "T23n1442_045:0872a21_8",
        "context_with_next_sentence": true
    },
    {
        "source_sentence": "復次勝光王有一小弟名曰哥羅，顏貌端嚴眾人愛敬。",
        "from": "T23n1442_045:0872a23_0",
        "context_with_next_sentence": true
    },
    {
        "source_sentence": "至長淨日來詣佛所，禮佛足已請受禁戒。",
        "from": "T23n1442_045:0872a24_1",
        "context_with_next_sentence": true
    },
    {
        "source_sentence": "既受得已從座而去，於一靜處撿攝內心。",
        "from": "T23n1442_045:0872a25_2",
        "context_with_next_sentence": true
    },
    {
        "source_sentence": "是時魔女莊飾容儀，來至其所告言：「王子今既少年應受欲樂，衰暮之後方可攝心。」",
        "from": "T23n1442_045:0872a26_3",
        "context_with_next_sentence": true
    },
    {
        "source_sentence": "王子聞已告魔女曰：「汝以癡心迷惑於物，我持淨戒不習邪途。」",
        "from": "T23n1442_045:0872a28_4",
        "context_with_next_sentence": true
    },
    {
        "source_sentence": "時彼魔女知王子意固守至誠，不遂所求隱形而去。",
        "from": "T23n1442_045:0872a29_5",
        "context_with_next_sentence": true
    },
    {
        "source_sentence": "爾時善與長者來詣佛所，禮佛足已在一面坐，聽佛說法。",
        "from": "T23n1442_045:0872b02_0",
        "context_with_next_sentence": true
    },
    {
        "source_sentence": "時勝光王亦來佛所欲申禮敬，至逝多林門，命左右曰：「汝往佛所看有何人？」",
        "from": "T23n1442_045:0872b03_1",
        "context_with_next_sentence": true
    },
    {
        "source_sentence": "使入便見善與長者佛邊聽法，廣如上說。",
        "from": "T23n1442_045:0872b05_0",
        "context_with_next_sentence": true
    },
    {
        "source_sentence": "乃至王出門外告左右曰：「汝若見彼長者出時，報云：『大王有教，長者速去離我國中。』」",
        "from": "T23n1442_045:0872b05_1",
        "context_with_next_sentence": true
    },
    {
        "source_sentence": "時有諸天於長者處心生敬重，聞是語已各懷忿恚，於王身上便放毒蜂。",
        "from": "T23n1442_045:0872b07_2",
        "context_with_next_sentence": true
    },
    {
        "source_sentence": "既被蜂蜇疾入宮內，蜂仍不放隨入宮中。",
        "from": "T23n1442_045:0872b09_3",
        "context_with_next_sentence": true
    },
    {
        "source_sentence": "王被毒螫更無別計，即還佛所禮足而白：「忽被蜂蜇不審何緣？",
        "from": "T23n1442_045:0872b10_4",
        "context_with_next_sentence": true
    },
    {
        "source_sentence": "唯願世尊救濟於我。」",
        "from": "T23n1442_045:0872b11_5",
        "context_with_next_sentence": true
    },
    {
        "source_sentence": "佛言：「大王！",
        "from": "T23n1442_045:0872b12_6",
        "context_with_next_sentence": true
    },
    {
        "source_sentence": "由王向於善與長者起瞋恚心欲驅出國，諸天忿怒放此毒蜂。」",
        "from": "T23n1442_045:0872b12_7",
        "context_with_next_sentence": true
    },
    {
        "source_sentence": "王曰：「我有此過，今何所為？」",
        "from": "T23n1442_045:0872b13_8",
        "context_with_next_sentence": true
    },
    {
        "source_sentence": "佛言：「大王！",
        "from": "T23n1442_045:0872b14_9",
        "context_with_next_sentence": true
    },
    {
        "source_sentence": "宜應就彼而申愧謝。」",
        "from": "T23n1442_045:0872b14_10",
        "context_with_next_sentence": true
    },
    {
        "source_sentence": "王曰：「我愧謝時禮其足耶？」",
        "from": "T23n1442_045:0872b15_11",
        "context_with_next_sentence": true
    },
    {
        "source_sentence": "佛言：「不應致禮，應至彼前而執其手告言：『長者！",
        "from": "T23n1442_045:0872b15_12",
        "context_with_next_sentence": true
    },
    {
        "source_sentence": "我出麁言，幸見容恕。』」",
        "from": "T23n1442_045:0872b16_13",
        "context_with_next_sentence": true
    },
    {
        "source_sentence": "時勝光王蒙佛教已，至長者所而申懺摩，長者見已共相容恕，彼諸群蜂咸皆四散，眾人見者各生希有。",
        "from": "T23n1442_045:0872b17_14",
        "context_with_next_sentence": true
    },
    {
        "source_sentence": "時勝光王白佛言：「世尊！",
        "from": "T23n1442_045:0872b19_15",
        "context_with_next_sentence": true
    },
    {
        "source_sentence": "我處王位，從彼庶人而求懺謝，豈非希有？」",
        "from": "T23n1442_045:0872b20_16",
        "context_with_next_sentence": true
    },
    {
        "source_sentence": "佛言：「大王大自在人，於卑賤類而求懺謝，斯實希有。」",
        "from": "T23n1442_045:0872b21_17",
        "context_with_next_sentence": true
    },
    {
        "source_sentence": "善與聞已白世尊曰：「我貧無物，隨有常施。",
        "from": "T23n1442_045:0872b22_18",
        "context_with_next_sentence": true
    },
    {
        "source_sentence": "此豈不是希有事耶？」",
        "from": "T23n1442_045:0872b23_19",
        "context_with_next_sentence": true
    },
    {
        "source_sentence": "佛言：「雖貧能施，斯亦希有。」",
        "from": "T23n1442_045:0872b23_20",
        "context_with_next_sentence": true
    },
    {
        "source_sentence": "時戒勝長者及哥羅王子亦在佛邊，戒勝長者具以秋賊而白世尊：「我為喪命因緣不行誣枉，此豈不是希有事耶？」",
        "from": "T23n1442_045:0872b24_21",
        "context_with_next_sentence": true
    },
    {
        "source_sentence": "佛言：「雖有命難情存質直，斯亦希有。」",
        "from": "T23n1442_045:0872b26_22",
        "context_with_next_sentence": true
    },
    {
        "source_sentence": "哥羅王子白言：「世尊！",
        "from": "T23n1442_045:0872b27_23",
        "context_with_next_sentence": true
    },
    {
        "source_sentence": "魔女妖妍來相惑亂，我拘戒行不為非法。",
        "from": "T23n1442_045:0872b28_24",
        "context_with_next_sentence": true
    },
    {
        "source_sentence": "此豈不是希有事耶？」",
        "from": "T23n1442_045:0872b29_25",
        "context_with_next_sentence": true
    },
    {
        "source_sentence": "佛言：「若人富貴能受禁戒遠離邪欲，於諸世間斯實希有。」",
        "from": "T23n1442_045:0872b29_26",
        "context_with_next_sentence": true
    },
    {
        "source_sentence": "爾時世尊以此因緣說伽他曰：「若人處尊位，　　求謝於卑微；　或復少貲財，　　隨有能行施。",
        "from": "T23n1442_045:0872c01_27",
        "context_with_next_sentence": true
    },
    {
        "source_sentence": "　設遭於死難，　　不生欺誑心；　富貴簡邪情，　　此四咸希有。」",
        "from": "T23n1442_045:0872c05_0",
        "context_with_next_sentence": true
    },
    {
        "source_sentence": "爾時貧善與長者、戒勝長者、哥羅王子，親對佛前各問深義，世尊如理隨事而答。",
        "from": "T23n1442_045:0872c07_0",
        "context_with_next_sentence": true
    },
    {
        "source_sentence": "時勝光王亦在其中，見彼發問不解其義，但知瞻仰心懷憂悒，禮佛而退。",
        "from": "T23n1442_045:0872c08_1",
        "context_with_next_sentence": true
    },
    {
        "source_sentence": "既還宮中以手支頰心懷憂悒，時勝鬘夫人見王憂色問言：「大王從何所來容色憂悴？」",
        "from": "T23n1442_045:0872c10_2",
        "context_with_next_sentence": true
    },
    {
        "source_sentence": "王以事報。",
        "from": "T23n1442_045:0872c12_3",
        "context_with_next_sentence": true
    },
    {
        "source_sentence": "夫人曰：「由王寡聞不閑佛法，國務之隙可讀佛經。」",
        "from": "T23n1442_045:0872c12_4",
        "context_with_next_sentence": true
    },
    {
        "source_sentence": "王曰：「我今年邁不能習讀，又復國務繁劇無暇尋經。",
        "from": "T23n1442_045:0872c13_5",
        "context_with_next_sentence": true
    },
    {
        "source_sentence": "若汝勝鬘及行雨夫人讀佛經者，我於夜中聽受文義。」",
        "from": "T23n1442_045:0872c14_6",
        "context_with_next_sentence": true
    },
    {
        "source_sentence": "夫人曰：「善。」",
        "from": "T23n1442_045:0872c16_7",
        "context_with_next_sentence": true
    },
    {
        "source_sentence": "時勝鬘夫人便白王曰：「我生憍薩羅國，聖者鄔陀夷亦生憍薩羅國，我當就彼而受經業。」",
        "from": "T23n1442_045:0872c16_8",
        "context_with_next_sentence": true
    },
    {
        "source_sentence": "其行雨夫人亦白王曰：「我生摩揭陀國，聖者舍利子亦生摩揭陀國，我當就彼而為讀誦。」",
        "from": "T23n1442_045:0872c18_9",
        "context_with_next_sentence": true
    },
    {
        "source_sentence": "王曰：「各隨所樂。」",
        "from": "T23n1442_045:0872c20_10",
        "context_with_next_sentence": true
    },
    {
        "source_sentence": "時勝光王往舍利子所，申敬事已白言：「大德！",
        "from": "T23n1442_045:0872c20_11",
        "context_with_next_sentence": true
    },
    {
        "source_sentence": "行雨夫人於尊者所欲受經法，唯願慈悲哀申教授。」",
        "from": "T23n1442_045:0872c21_12",
        "context_with_next_sentence": true
    },
    {
        "source_sentence": "舍利子曰：「我今宜往白世尊知。」",
        "from": "T23n1442_045:0872c22_13",
        "context_with_next_sentence": true
    },
    {
        "source_sentence": "即往佛所禮佛足已白言：「世尊！",
        "from": "T23n1442_045:0872c23_14",
        "context_with_next_sentence": true
    },
    {
        "source_sentence": "王欲請我為行雨夫人授佛經法，是事得不？」",
        "from": "T23n1442_045:0872c24_15",
        "context_with_next_sentence": true
    },
    {
        "source_sentence": "佛言：「應教。」",
        "from": "T23n1442_045:0872c25_16",
        "context_with_next_sentence": true
    },
    {
        "source_sentence": "舍利子還至王所報言：「世尊慈愍許我相教。」",
        "from": "T23n1442_045:0872c25_17",
        "context_with_next_sentence": true
    },
    {
        "source_sentence": "時勝光王既蒙許已，復詣具壽鄔陀夷處，白言：「聖者！",
        "from": "T23n1442_045:0872c26_18",
        "context_with_next_sentence": true
    },
    {
        "source_sentence": "勝鬘夫人欲就尊者受學佛經，廣說如上，乃至許我相教。」",
        "from": "T23n1442_045:0872c27_19",
        "context_with_next_sentence": true
    },
    {
        "source_sentence": "王見許已，便還宮內報二夫人曰：「彼二大德許相教授。」",
        "from": "T23n1442_045:0872c29_20",
        "context_with_next_sentence": true
    },
    {
        "source_sentence": "時二大德於日日中來入宮內，為二夫人教讀佛法，後於異時勝光王國邊隅反叛，王遣師伐被敗而歸，如是二、三乃至七返，皆被他破逐北旋兵。",
        "from": "T23n1442_045:0873a01_21",
        "context_with_next_sentence": true
    },
    {
        "source_sentence": "王聞敗已便作是念：「邊隅逆命師去被降，非我自行方能翦剋。」",
        "from": "T23n1442_045:0873a04_22",
        "context_with_next_sentence": true
    },
    {
        "source_sentence": "王即嚴整四兵，於彼夜時帥旅而去。",
        "from": "T23n1442_045:0873a06_23",
        "context_with_next_sentence": true
    },
    {
        "source_sentence": "具壽舍利子善識時宜，其鄔陀夷不知機變，夜聞兵馬鈴鐸之響，即便驚覺作如是念：「豈非王眾有事他行。」",
        "from": "T23n1442_045:0873a06_24",
        "context_with_next_sentence": true
    },
    {
        "source_sentence": "即於未明作天明想，執持衣鉢入王宮中。",
        "from": "T23n1442_045:0873a09_25",
        "context_with_next_sentence": true
    },
    {
        "source_sentence": "時有內人報勝鬘夫人曰：「阿遮利耶鄔陀夷今來至此。」",
        "from": "T23n1442_045:0873a10_26",
        "context_with_next_sentence": true
    },
    {
        "source_sentence": "夫人聞已著輕紗衣出門迎接，時鄔陀夷見彼夫人形體疎露，注目而視。",
        "from": "T23n1442_045:0873a11_27",
        "context_with_next_sentence": true
    },
    {
        "source_sentence": "夫人知已便生恥愧，還入宮中更著餘衣，至鄔陀夷所敬受經教，再三反復猶未天明。",
        "from": "T23n1442_045:0873a13_28",
        "context_with_next_sentence": true
    },
    {
        "source_sentence": "宮人見之共生譏議作如是語：「王雖信敬情無間然，苾芻不識時機中宵而至，王未藏寶及諸寶類，而便造次輒到宮門。」",
        "from": "T23n1442_045:0873a15_29",
        "context_with_next_sentence": true
    },
    {
        "source_sentence": "時鄔陀夷教其讀誦迄至天曉，勝鬘夫人問曰：「聖者！",
        "from": "T23n1442_045:0873a17_30",
        "context_with_next_sentence": true
    },
    {
        "source_sentence": "今朝何處當食？」",
        "from": "T23n1442_045:0873a19_0",
        "context_with_next_sentence": true
    },
    {
        "source_sentence": "鄔陀夷曰：「隨所得處我當噉食。」",
        "from": "T23n1442_045:0873a19_1",
        "context_with_next_sentence": true
    },
    {
        "source_sentence": "夫人即取其鉢盛滿飯食授鄔陀夷，彼得鉢已願言：「無病。」",
        "from": "T23n1442_045:0873a20_2",
        "context_with_next_sentence": true
    },
    {
        "source_sentence": "持之而出，至王門下見舍利子從外而來。",
        "from": "T23n1442_045:0873a21_3",
        "context_with_next_sentence": true
    },
    {
        "source_sentence": "鄔陀夷問曰：「大德！",
        "from": "T23n1442_045:0873a22_4",
        "context_with_next_sentence": true
    },
    {
        "source_sentence": "若作如是精進用心，云何能得斷諸煩惱？",
        "from": "T23n1442_045:0873a22_5",
        "context_with_next_sentence": true
    },
    {
        "source_sentence": "我侵明起早入宮中，為彼夫人教授經法，并受鉢食持出宮門。",
        "from": "T23n1442_045:0873a23_6",
        "context_with_next_sentence": true
    },
    {
        "source_sentence": "仁今始來何晚之甚？」",
        "from": "T23n1442_045:0873a25_7",
        "context_with_next_sentence": true
    },
    {
        "source_sentence": "舍利子曰：「具壽！",
        "from": "T23n1442_045:0873a25_8",
        "context_with_next_sentence": true
    },
    {
        "source_sentence": "可去。",
        "from": "T23n1442_045:0873a25_9",
        "context_with_next_sentence": true
    },
    {
        "source_sentence": "佛緣此事當制式叉。」",
        "from": "T23n1442_045:0873a26_10",
        "context_with_next_sentence": true
    },
    {
        "source_sentence": "時諸少欲苾芻聞是事已，便往白佛。",
        "from": "T23n1442_045:0873a26_11",
        "context_with_next_sentence": true
    },
    {
        "source_sentence": "世尊以此因緣告諸苾芻：「入王宮者有十種過失。",
        "from": "T23n1442_045:0873a27_12",
        "context_with_next_sentence": true
    },
    {
        "source_sentence": "云何為十？",
        "from": "T23n1442_045:0873a28_13",
        "context_with_next_sentence": true
    },
    {
        "source_sentence": "一者王與夫人在一處住，苾芻入時夫人便笑，王即生疑：『豈非夫人與彼苾芻於私屏處行鄙惡事？",
        "from": "T23n1442_045:0873a28_14",
        "context_with_next_sentence": true
    },
    {
        "source_sentence": "若不爾者何因見笑？",
        "from": "T23n1442_045:0873b01_15",
        "context_with_next_sentence": true
    },
    {
        "source_sentence": "或可有心將為惡事？』",
        "from": "T23n1442_045:0873b02_16",
        "context_with_next_sentence": true
    },
    {
        "source_sentence": "二者苾芻入宮，夫人有娠，王生是念：『豈非苾芻共為惡行令其有娠？』",
        "from": "T23n1442_045:0873b02_17",
        "context_with_next_sentence": true
    },
    {
        "source_sentence": "三者苾芻入宮，王失珍寶及諸寶類，王作是念：『豈非苾芻偷竊我物？』",
        "from": "T23n1442_045:0873b04_18",
        "context_with_next_sentence": true
    },
    {
        "source_sentence": "四者王有密語聞徹於外，王作是念：『豈非苾芻傳通密語？』",
        "from": "T23n1442_045:0873b06_0",
        "context_with_next_sentence": true
    },
    {
        "source_sentence": "五者苾芻入宮，王瞋太子遷移職位，太子念曰：『豈非苾芻於王讒搆，令我今時致此憂慼？』",
        "from": "T23n1442_045:0873b07_1",
        "context_with_next_sentence": true
    },
    {
        "source_sentence": "六者苾芻入宮，太子於父為不義事，諸人聞已，豈非苾芻傳通密語令失孝義。",
        "from": "T23n1442_045:0873b09_2",
        "context_with_next_sentence": true
    },
    {
        "source_sentence": "七者苾芻入宮，王之所重尊勝大臣被黜職位，便作是念：『豈非苾芻於王讒說，令我墮在不如意處？』",
        "from": "T23n1442_045:0873b11_3",
        "context_with_next_sentence": true
    },
    {
        "source_sentence": "八者卑位大臣王與重賞，諸人議曰：『豈非苾芻為其薦達？』",
        "from": "T23n1442_045:0873b13_4",
        "context_with_next_sentence": true
    },
    {
        "source_sentence": "九者王數出師征伐，餘國人皆議曰：『豈非苾芻共王論說，數令我等征伐疲勞？』",
        "from": "T23n1442_045:0873b14_5",
        "context_with_next_sentence": true
    },
    {
        "source_sentence": "十者苾芻入宮，王出征伐告戰士曰：『其所得者悉皆自屬。』",
        "from": "T23n1442_045:0873b16_6",
        "context_with_next_sentence": true
    },
    {
        "source_sentence": "後既平殄，王便却奪。",
        "from": "T23n1442_045:0873b17_7",
        "context_with_next_sentence": true
    },
    {
        "source_sentence": "諸人議曰：『此是苾芻教王奪我。』」",
        "from": "T23n1442_045:0873b18_8",
        "context_with_next_sentence": true
    },
    {
        "source_sentence": "佛告諸苾芻：「以此因緣不應輒入宮內，或令四兵不得安隱，此非苾芻之所應作。」",
        "from": "T23n1442_045:0873b18_9",
        "context_with_next_sentence": true
    },
    {
        "source_sentence": "攝頌曰：　夫人笑娠寶，　　泄言瞋太子；　損王黜舉事，　　數征還奪財。",
        "from": "T23n1442_045:0873b21_0",
        "context_with_next_sentence": true
    },
    {
        "source_sentence": "如是乃至「我觀十利，為諸苾芻制其學處應，如是說：「若復苾芻，明相未出，剎帝利灌頂王未藏寶及寶類，若入過宮門閫者，除餘緣故，波逸底迦。」",
        "from": "T23n1442_045:0873b24_0",
        "context_with_next_sentence": true
    },
    {
        "source_sentence": "如是世尊在王舍城竹林園中，為諸苾芻制學處已，告諸苾芻曰：「贍部洲內有二大城：一名花子，二名勝音。",
        "from": "T23n1442_045:0873b29_0",
        "context_with_next_sentence": true
    },
    {
        "source_sentence": "此之二城互有衰盛。",
        "from": "T23n1442_045:0873c02_1",
        "context_with_next_sentence": true
    },
    {
        "source_sentence": "若花子城盛則勝音城衰，若勝音城盛則花子城衰。",
        "from": "T23n1442_045:0873c02_2",
        "context_with_next_sentence": true
    },
    {
        "source_sentence": "時勝音城人民富盛，有王御世名曰仙道，正法治人國土豐樂，無諸戰陣亦無病苦。",
        "from": "T23n1442_045:0873c04_3",
        "context_with_next_sentence": true
    },
    {
        "source_sentence": "龍王歡喜五穀熟成，廣說如上。",
        "from": "T23n1442_045:0873c05_4",
        "context_with_next_sentence": true
    },
    {
        "source_sentence": "彼王夫人名曰月光，顏容姝特眾所愛敬。",
        "from": "T23n1442_045:0873c06_5",
        "context_with_next_sentence": true
    },
    {
        "source_sentence": "王之太子名曰頂髻。",
        "from": "T23n1442_045:0873c07_6",
        "context_with_next_sentence": true
    },
    {
        "source_sentence": "有二大臣：一名利益，二名除患。",
        "from": "T23n1442_045:0873c08_7",
        "context_with_next_sentence": true
    },
    {
        "source_sentence": "時摩揭陀國王舍城王名曰影勝，以法理人國無災患，如餘廣說。",
        "from": "T23n1442_045:0873c08_8",
        "context_with_next_sentence": true
    },
    {
        "source_sentence": "夫人名勝身，儀貌超絕國內無比。",
        "from": "T23n1442_045:0873c10_9",
        "context_with_next_sentence": true
    },
    {
        "source_sentence": "王之太子名未生怨。",
        "from": "T23n1442_045:0873c11_10",
        "context_with_next_sentence": true
    },
    {
        "source_sentence": "有一大臣名曰行雨，是大婆羅門種高勝貴族。",
        "from": "T23n1442_045:0873c11_11",
        "context_with_next_sentence": true
    },
    {
        "source_sentence": "爾時仙道大王曾於一時朝集大會，告眾人曰：『頗有餘國豐樂熾盛與我國相似不？』",
        "from": "T23n1442_045:0873c12_12",
        "context_with_next_sentence": true
    },
    {
        "source_sentence": "時彼眾中有摩揭陀國興易之人，作如是語：『大王！",
        "from": "T23n1442_045:0873c14_13",
        "context_with_next_sentence": true
    },
    {
        "source_sentence": "於此東方有摩揭陀國王舍大城，王名影勝。",
        "from": "T23n1442_045:0873c15_14",
        "context_with_next_sentence": true
    },
    {
        "source_sentence": "彼國豐樂與王相似。』",
        "from": "T23n1442_045:0873c16_15",
        "context_with_next_sentence": true
    },
    {
        "source_sentence": "時仙道王聞此語已，於影勝王生愛念心，問大臣曰：『彼王國內何所乏耶？』",
        "from": "T23n1442_045:0873c17_16",
        "context_with_next_sentence": true
    },
    {
        "source_sentence": "答曰：『彼處無寶。』",
        "from": "T23n1442_045:0873c18_17",
        "context_with_next_sentence": true
    },
    {
        "source_sentence": "王曰：『喚別寶人簡取好者。』",
        "from": "T23n1442_045:0873c19_18",
        "context_with_next_sentence": true
    },
    {
        "source_sentence": "便以妙寶盛滿金篋并王勅書，遣使送往摩揭與影勝王，語使者曰：『當報彼王：「從今已往王可共我為敵國知識，必有所須我當為辦。」』",
        "from": "T23n1442_045:0873c19_19",
        "context_with_next_sentence": true
    },
    {
        "source_sentence": "使持王信到王舍城影勝王所，奉書具白。",
        "from": "T23n1442_045:0873c22_20",
        "context_with_next_sentence": true
    },
    {
        "source_sentence": "王既覽書并開國信，生大歡喜。",
        "from": "T23n1442_045:0873c23_21",
        "context_with_next_sentence": true
    },
    {
        "source_sentence": "王曰：『彼之國中何所乏少？』",
        "from": "T23n1442_045:0873c24_22",
        "context_with_next_sentence": true
    },
    {
        "source_sentence": "諸人答曰：『彼無好疊。』",
        "from": "T23n1442_045:0873c24_23",
        "context_with_next_sentence": true
    },
    {
        "source_sentence": "時王即以摩揭陀國所出上疊盛滿箱篋，准如上事報仙道王并致書曰：『敬覽來信并受國珍，未面相親深慚遠意，彼有須者我當為辦。』",
        "from": "T23n1442_045:0873c25_24",
        "context_with_next_sentence": true
    },
    {
        "source_sentence": "使持王信到勝音城，即以書及國信奉仙道王。",
        "from": "T23n1442_045:0873c28_25",
        "context_with_next_sentence": true
    },
    {
        "source_sentence": "王見慶喜問使者曰：『王之形狀其量如何？",
        "from": "T23n1442_045:0873c29_26",
        "context_with_next_sentence": true
    },
    {
        "source_sentence": "并問性行。』",
        "from": "T23n1442_045:0874a01_27",
        "context_with_next_sentence": true
    },
    {
        "source_sentence": "使者報曰：『影勝王其形長大一似大王，性行雄猛躬為征戰。』",
        "from": "T23n1442_045:0874a01_28",
        "context_with_next_sentence": true
    },
    {
        "source_sentence": "王即依量造五德上甲，令使送去。",
        "from": "T23n1442_045:0874a03_0",
        "context_with_next_sentence": true
    },
    {
        "source_sentence": "云何為五？",
        "from": "T23n1442_045:0874a03_1",
        "context_with_next_sentence": true
    },
    {
        "source_sentence": "一者盛熱之時著便涼冷，二者刀斫不入，三者箭射不穿，四者善辟諸毒，五者能發光明。",
        "from": "T23n1442_045:0874a04_0",
        "context_with_next_sentence": true
    },
    {
        "source_sentence": "王造甲已并裁勅書曰：『今贈寶甲五德圓備，若念我者幸當自著，希招遠意勿惠餘人。』",
        "from": "T23n1442_045:0874a06_0",
        "context_with_next_sentence": true
    },
    {
        "source_sentence": "即以此甲付與使者。",
        "from": "T23n1442_045:0874a07_1",
        "context_with_next_sentence": true
    },
    {
        "source_sentence": "使者持去到王舍城，便以此甲奉影勝王，白言：『大王！",
        "from": "T23n1442_045:0874a08_2",
        "context_with_next_sentence": true
    },
    {
        "source_sentence": "此之寶甲具足五德，仙道大王故遣送來。』",
        "from": "T23n1442_045:0874a09_3",
        "context_with_next_sentence": true
    },
    {
        "source_sentence": "時影勝王覽書觀甲心生希有，喚別寶者令其准價，寶人白言：『大王！",
        "from": "T23n1442_045:0874a10_4",
        "context_with_next_sentence": true
    },
    {
        "source_sentence": "此一一寶並皆無價，然眾共商量准直金錢十億。』",
        "from": "T23n1442_045:0874a12_5",
        "context_with_next_sentence": true
    },
    {
        "source_sentence": "王既聞已便生憂念：『遠方知友贈我寶甲，此一一寶其價難知，我國無此如何酬謝？』",
        "from": "T23n1442_045:0874a13_6",
        "context_with_next_sentence": true
    },
    {
        "source_sentence": "以手支頰低顏而坐。",
        "from": "T23n1442_045:0874a15_7",
        "context_with_next_sentence": true
    },
    {
        "source_sentence": "是時行雨大臣入見大王似帶憂色，問言：『大王！",
        "from": "T23n1442_045:0874a15_8",
        "context_with_next_sentence": true
    },
    {
        "source_sentence": "何故面有憂色？』",
        "from": "T23n1442_045:0874a16_9",
        "context_with_next_sentence": true
    },
    {
        "source_sentence": "王曰：『我今寧得心不懷憂？",
        "from": "T23n1442_045:0874a17_0",
        "context_with_next_sentence": true
    },
    {
        "source_sentence": "遠處國王贈我寶甲，此一一寶其價難知。",
        "from": "T23n1442_045:0874a17_1",
        "context_with_next_sentence": true
    },
    {
        "source_sentence": "我國更無奇異珍物，既無報答，為此懷憂。』",
        "from": "T23n1442_045:0874a18_2",
        "context_with_next_sentence": true
    },
    {
        "source_sentence": "大臣答曰：『願王勿憂，有好贈物。』",
        "from": "T23n1442_045:0874a19_3",
        "context_with_next_sentence": true
    },
    {
        "source_sentence": "王曰：『何處得有？』",
        "from": "T23n1442_045:0874a20_4",
        "context_with_next_sentence": true
    },
    {
        "source_sentence": "大臣答曰：『彼之國王唯贈一領寶甲，王之國內有佛世尊，乃是人中妙寶，一切有情共所尊敬，十方世界無與等者。』",
        "from": "T23n1442_045:0874a20_5",
        "context_with_next_sentence": true
    },
    {
        "source_sentence": "王曰：『誠有此事，欲如之何？』",
        "from": "T23n1442_045:0874a23_6",
        "context_with_next_sentence": true
    },
    {
        "source_sentence": "大臣曰：『可於疊上畫世尊像遣使馳送。』",
        "from": "T23n1442_045:0874a23_7",
        "context_with_next_sentence": true
    },
    {
        "source_sentence": "王曰：『若如是者我當白佛，隨佛言教當奉行之。』",
        "from": "T23n1442_045:0874a24_8",
        "context_with_next_sentence": true
    },
    {
        "source_sentence": "時影勝王往詣佛所，禮佛足已在一面坐，以事白佛，佛言：『大王善哉妙意！",
        "from": "T23n1442_045:0874a25_9",
        "context_with_next_sentence": true
    },
    {
        "source_sentence": "可畫一鋪佛像送與彼王，其畫像法先畫像已，於其像下書三歸依，云：「我從今日乃至命存，歸依佛陀兩足中尊、歸依達摩離欲中尊、歸依僧伽諸眾中尊。」",
        "from": "T23n1442_045:0874a27_10",
        "context_with_next_sentence": true
    },
    {
        "source_sentence": "次書五學處：一不殺生，二不偷盜，三不欲邪行，四不妄語，五不飲諸酒。",
        "from": "T23n1442_045:0874b01_11",
        "context_with_next_sentence": true
    },
    {
        "source_sentence": "次書十二緣生流轉還滅，所謂此有故彼有，此生故彼生，從無明緣行乃至積集而生。",
        "from": "T23n1442_045:0874b03_12",
        "context_with_next_sentence": true
    },
    {
        "source_sentence": "此無故彼無，此滅故彼滅，從無明滅乃至積集俱滅，皆廣書之。",
        "from": "T23n1442_045:0874b05_13",
        "context_with_next_sentence": true
    },
    {
        "source_sentence": "復於像上邊書其二頌曰：「『「汝當求出離，　　於佛教勤精；　　　降伏生死軍，　　如象摧草舍。",
        "from": "T23n1442_045:0874b06_14",
        "context_with_next_sentence": true
    },
    {
        "source_sentence": "　　　於此法律中，　　當修不放逸；　　　能竭煩惱海，　　當盡苦邊際。」",
        "from": "T23n1442_045:0874b10_0",
        "context_with_next_sentence": true
    },
    {
        "source_sentence": "「『如是畫訖授與使人，應報彼曰：「汝持畫像至本國時，可於廣博之處懸繒幡蓋，香花布列盛設莊嚴，方開其像。」",
        "from": "T23n1442_045:0874b12_0",
        "context_with_next_sentence": true
    },
    {
        "source_sentence": "若有問云：「此是何物？」",
        "from": "T23n1442_045:0874b14_1",
        "context_with_next_sentence": true
    },
    {
        "source_sentence": "應答彼言：「此是世尊形像，捨轉輪王位而成正覺。」",
        "from": "T23n1442_045:0874b14_2",
        "context_with_next_sentence": true
    },
    {
        "source_sentence": "又問：「此下字義云何？」",
        "from": "T23n1442_045:0874b16_3",
        "context_with_next_sentence": true
    },
    {
        "source_sentence": "答曰：「是歸依三寶為出離因。」",
        "from": "T23n1442_045:0874b16_4",
        "context_with_next_sentence": true
    },
    {
        "source_sentence": "「次下云何？」",
        "from": "T23n1442_045:0874b17_5",
        "context_with_next_sentence": true
    },
    {
        "source_sentence": "答曰：「教持五戒生人天道。」",
        "from": "T23n1442_045:0874b17_6",
        "context_with_next_sentence": true
    },
    {
        "source_sentence": "「次下云何？」",
        "from": "T23n1442_045:0874b18_0",
        "context_with_next_sentence": true
    },
    {
        "source_sentence": "答曰：「是十二緣生，明三界五趣流轉還滅因果道理。」",
        "from": "T23n1442_045:0874b18_1",
        "context_with_next_sentence": true
    },
    {
        "source_sentence": "若問於上二頌其義云何？",
        "from": "T23n1442_045:0874b19_2",
        "context_with_next_sentence": true
    },
    {
        "source_sentence": "答曰：「斯之二頌明勸諸有情，依教修行破生死軍，勿為放逸速趣菩提。」』",
        "from": "T23n1442_045:0874b19_3",
        "context_with_next_sentence": true
    },
    {
        "source_sentence": "時影勝王奉佛教已，歡喜頂受禮足而去。",
        "from": "T23n1442_045:0874b21_4",
        "context_with_next_sentence": true
    },
    {
        "source_sentence": "王即畫像上下具書其事，以種種妙香遍熏尊像，然後細卷內金函中、次以金函內銀函中、次以銀函內銅函中。",
        "from": "T23n1442_045:0874b22_5",
        "context_with_next_sentence": true
    },
    {
        "source_sentence": "復以上妙香疊密裹此函，置香象上嚴整衢路，幢幡導從出王舍城。",
        "from": "T23n1442_045:0874b24_6",
        "context_with_next_sentence": true
    },
    {
        "source_sentence": "時影勝王并作勅書報仙道王曰：『雖未相見，使至覽書，蒙贈寶甲世所希有。",
        "from": "T23n1442_045:0874b26_7",
        "context_with_next_sentence": true
    },
    {
        "source_sentence": "今畫世尊形像三界最尊，令使持將冀申供養。",
        "from": "T23n1442_045:0874b28_8",
        "context_with_next_sentence": true
    },
    {
        "source_sentence": "既至彼已可去王城有兩驛半，平治道路嚴飾城隍，躬領四兵，幢幡花蓋於廣博處張設尊儀，慇懃供養獲大福德。』",
        "from": "T23n1442_045:0874b29_9",
        "context_with_next_sentence": true
    },
    {
        "source_sentence": "既封書已持付使人勅曰：『如我所囑當須憶念盡可為之。』",
        "from": "T23n1442_045:0874c02_10",
        "context_with_next_sentence": true
    },
    {
        "source_sentence": "使既奉旨敬辭而去，路經多日漸至勝音城，可有兩驛半在於此停住，遣信白王并持書去。",
        "from": "T23n1442_045:0874c04_11",
        "context_with_next_sentence": true
    },
    {
        "source_sentence": "王得書已開讀忿怒，告大臣曰：『未知彼國有何奇異勝妙信物？",
        "from": "T23n1442_045:0874c06_12",
        "context_with_next_sentence": true
    },
    {
        "source_sentence": "書云可兩驛半平治道路嚴飾城隍，花蓋幢幡集諸人眾，遣我自領四兵遠出迎接。",
        "from": "T23n1442_045:0874c07_13",
        "context_with_next_sentence": true
    },
    {
        "source_sentence": "看此形況意欲相輕，卿等宜應總集四兵，我自親往伐摩揭陀國。』",
        "from": "T23n1442_045:0874c09_14",
        "context_with_next_sentence": true
    },
    {
        "source_sentence": "大臣奏曰：『曾聞彼王有大度量，不應以隨宜國信輕觸大王。",
        "from": "T23n1442_045:0874c10_15",
        "context_with_next_sentence": true
    },
    {
        "source_sentence": "王今宜可且順其言親往觀察。",
        "from": "T23n1442_045:0874c12_16",
        "context_with_next_sentence": true
    },
    {
        "source_sentence": "若稱王意斯曰善哉，如不爾者興師未晚。』",
        "from": "T23n1442_045:0874c12_17",
        "context_with_next_sentence": true
    },
    {
        "source_sentence": "王曰：『誠有斯理，隨書且作。』",
        "from": "T23n1442_045:0874c13_18",
        "context_with_next_sentence": true
    },
    {
        "source_sentence": "於兩驛半平治道路，乃至王自親觀，依彼來書盛陳供養，引至城邑於平坦處，無量百千人眾聚集，香花普設充遍街衢。",
        "from": "T23n1442_045:0874c14_19",
        "context_with_next_sentence": true
    },
    {
        "source_sentence": "王開畫像瞻仰而住，于時中國商人共來觀像，咸皆合掌異口同音俱出大聲。",
        "from": "T23n1442_045:0874c17_20",
        "context_with_next_sentence": true
    },
    {
        "source_sentence": "唱言：『南謨佛陀也！",
        "from": "T23n1442_045:0874c19_0",
        "context_with_next_sentence": true
    },
    {
        "source_sentence": "南謨佛陀也！』",
        "from": "T23n1442_045:0874c19_1",
        "context_with_next_sentence": true
    },
    {
        "source_sentence": "其仙道王既覩尊儀聞佛陀號，見所未見聞所未聞，遍體身毛悉皆驚竪。",
        "from": "T23n1442_045:0874c19_2",
        "context_with_next_sentence": true
    },
    {
        "source_sentence": "王便問曰：『佛陀之名何所詮表？』",
        "from": "T23n1442_045:0874c21_3",
        "context_with_next_sentence": true
    },
    {
        "source_sentence": "商主答曰：『大王！",
        "from": "T23n1442_045:0874c22_4",
        "context_with_next_sentence": true
    },
    {
        "source_sentence": "中國有城，名劫比羅跋窣覩，中有淨飯王，生一太子，具三十二相有八十種好。",
        "from": "T23n1442_045:0874c22_5",
        "context_with_next_sentence": true
    },
    {
        "source_sentence": "相師瞻之云：「此太子若在家者當為轉輪聖王，七寶圓滿千子具足，降伏四洲以法化世。",
        "from": "T23n1442_045:0874c24_6",
        "context_with_next_sentence": true
    },
    {
        "source_sentence": "若出家者當證如來應正等覺，於人天內號曰佛陀。」",
        "from": "T23n1442_045:0874c26_7",
        "context_with_next_sentence": true
    },
    {
        "source_sentence": "此即是彼真容影像。』",
        "from": "T23n1442_045:0874c27_8",
        "context_with_next_sentence": true
    },
    {
        "source_sentence": "王聞喜悅問曰：『此下文字其義云何？』",
        "from": "T23n1442_045:0874c27_9",
        "context_with_next_sentence": true
    },
    {
        "source_sentence": "商人曰：『大王！",
        "from": "T23n1442_045:0874c28_10",
        "context_with_next_sentence": true
    },
    {
        "source_sentence": "此是歸依三寶。』",
        "from": "T23n1442_045:0874c29_0",
        "context_with_next_sentence": true
    },
    {
        "source_sentence": "王曰：『次下云何？』",
        "from": "T23n1442_045:0874c29_1",
        "context_with_next_sentence": true
    },
    {
        "source_sentence": "答曰：『此明五戒。』",
        "from": "T23n1442_045:0874c29_2",
        "context_with_next_sentence": true
    },
    {
        "source_sentence": "又問：『次下云何？』",
        "from": "T23n1442_045:0875a01_3",
        "context_with_next_sentence": true
    },
    {
        "source_sentence": "答曰：『此是十二緣生流轉還滅。』",
        "from": "T23n1442_045:0875a01_4",
        "context_with_next_sentence": true
    },
    {
        "source_sentence": "『其上云何？』",
        "from": "T23n1442_045:0875a02_5",
        "context_with_next_sentence": true
    },
    {
        "source_sentence": "答曰：『此明勸誡厭離生死希求涅槃。』",
        "from": "T23n1442_045:0875a02_6",
        "context_with_next_sentence": true
    },
    {
        "source_sentence": "皆為廣說。",
        "from": "T23n1442_045:0875a03_7",
        "context_with_next_sentence": true
    },
    {
        "source_sentence": "「時仙道王聞商人說十二緣生，無明行等生滅道理，善誦其文便還宮內，即於初夜依文而思，於後夜時捨諸緣務，迄至天明結跏趺坐，端身正念繫意現前，思量觀察十二緣生生滅道理。",
        "from": "T23n1442_045:0875a04_0",
        "context_with_next_sentence": true
    },
    {
        "source_sentence": "所謂此有故彼有，此生故彼生，從無明緣行、行緣識、識緣名色、名色緣六處、六處緣觸、觸緣受、受緣愛、愛緣取、取緣有、有緣生、生緣老死憂悲苦惱，如是純大苦蘊積集而生。",
        "from": "T23n1442_045:0875a08_1",
        "context_with_next_sentence": true
    },
    {
        "source_sentence": "所謂此無故彼無、此滅故彼滅，從無明滅則行滅、行滅則識滅、識滅則名色滅、名色滅則六處滅、六處滅則觸滅、觸滅則受滅、受滅則愛滅、愛滅則取滅、取滅則有滅、有滅則生滅、生滅則老死憂悲苦惱滅，如是純大苦蘊積集皆滅。",
        "from": "T23n1442_045:0875a12_2",
        "context_with_next_sentence": true
    },
    {
        "source_sentence": "時仙道王於緣生理既深曉悟，不起于座以智金剛杵，摧破二十種薩迦耶見山，得預流果。",
        "from": "T23n1442_045:0875a17_3",
        "context_with_next_sentence": true
    },
    {
        "source_sentence": "既見諦已，遙心慶悅渴仰世尊，說伽他曰：「『敬禮大醫王，　　善療於心病；　　世尊雖在遠，　　能令慧眼明。』",
        "from": "T23n1442_045:0875a19_4",
        "context_with_next_sentence": true
    },
    {
        "source_sentence": "「時王歡喜，即便裁書報影勝王曰：『我賴仁恩知有三寶，悟緣生理得見真諦，苦海淪溺彼岸可期，拔之淤泥歡慶何極。",
        "from": "T23n1442_045:0875a23_0",
        "context_with_next_sentence": true
    },
    {
        "source_sentence": "然我欲得親見苾芻，為作方便令來至此。』",
        "from": "T23n1442_045:0875a25_1",
        "context_with_next_sentence": true
    },
    {
        "source_sentence": "使者持書至影勝王處，王讀書訖往詣佛所，頂禮佛足白言：『世尊！",
        "from": "T23n1442_045:0875a26_2",
        "context_with_next_sentence": true
    },
    {
        "source_sentence": "其勝音城仙道王，見佛形像得悟真諦，遣使持書來至於此求見苾芻，唯願世尊慈悲發遣。』",
        "from": "T23n1442_045:0875a28_3",
        "context_with_next_sentence": true
    },
    {
        "source_sentence": "說是語已禮佛而去。",
        "from": "T23n1442_045:0875b01_4",
        "context_with_next_sentence": true
    },
    {
        "source_sentence": "爾時世尊，便作是念：『誰與彼城有因緣耶，能至於彼廣為化度？』",
        "from": "T23n1442_045:0875b01_5",
        "context_with_next_sentence": true
    },
    {
        "source_sentence": "觀知聖者迦多演那於彼有緣能為教化，世尊便命迦多演那曰：『汝可觀彼勝音城內仙道大王，并諸眷屬人物之類。』",
        "from": "T23n1442_045:0875b03_6",
        "context_with_next_sentence": true
    },
    {
        "source_sentence": "時迦多演那唯然受教，既觀察已辭佛而出。",
        "from": "T23n1442_045:0875b05_7",
        "context_with_next_sentence": true
    },
    {
        "source_sentence": "執持衣鉢入城乞食。",
        "from": "T23n1442_045:0875b06_8",
        "context_with_next_sentence": true
    },
    {
        "source_sentence": "飯食訖囑授臥具已，便將五百苾芻隨路而去往勝音城。",
        "from": "T23n1442_045:0875b07_9",
        "context_with_next_sentence": true
    },
    {
        "source_sentence": "時影勝王并作勅書，遣使持去，報仙道王曰：『承悟緣生得預流果，復於苾芻樂欲相見。",
        "from": "T23n1442_045:0875b08_10",
        "context_with_next_sentence": true
    },
    {
        "source_sentence": "佛令五百苾芻遠赴祈請，仁可慇懃同大師想，去城兩驛半許，修治道路嚴設香花，治整四兵自來迎接。",
        "from": "T23n1442_045:0875b10_11",
        "context_with_next_sentence": true
    },
    {
        "source_sentence": "又於城內閑寂之處造一大寺，營五百房床榻臥具，無令闕乏，飲食所須悉皆預辦。",
        "from": "T23n1442_045:0875b12_12",
        "context_with_next_sentence": true
    },
    {
        "source_sentence": "若作如是供養事者，獲福無量。』",
        "from": "T23n1442_045:0875b14_13",
        "context_with_next_sentence": true
    },
    {
        "source_sentence": "使持書至授仙道王，既讀書已如言悉作。",
        "from": "T23n1442_045:0875b15_14",
        "context_with_next_sentence": true
    },
    {
        "source_sentence": "苾芻既至賓迎入城，即於空閑廣博之處，懸繒幡蓋嚴設道場，請苾芻坐。",
        "from": "T23n1442_045:0875b16_15",
        "context_with_next_sentence": true
    },
    {
        "source_sentence": "時有無量百千大眾悉皆雲集，爾時聖者迦多演那，隨彼機緣為說法要。",
        "from": "T23n1442_045:0875b18_0",
        "context_with_next_sentence": true
    },
    {
        "source_sentence": "令諸大眾皆蒙利益，或得預流果者、或得餘果、乃至出家得阿羅漢果，或有發趣聲聞獨覺乘心者，或有發趣大乘者。",
        "from": "T23n1442_045:0875b19_1",
        "context_with_next_sentence": true
    },
    {
        "source_sentence": "時勝音城有二長者：一名底灑，二名補灑，往詣聖者迦多演那所，至已禮足白言：『聖者！",
        "from": "T23n1442_045:0875b22_2",
        "context_with_next_sentence": true
    },
    {
        "source_sentence": "我今欲於善說法律而為出家，於聖者所修治梵行。』",
        "from": "T23n1442_045:0875b24_3",
        "context_with_next_sentence": true
    },
    {
        "source_sentence": "時迦多演那知其心至，即與出家并受圓具，觀其根器教以要法，彼二便於日夜之中懃修無倦，斷一切惑證阿羅漢果。",
        "from": "T23n1442_045:0875b25_4",
        "context_with_next_sentence": true
    },
    {
        "source_sentence": "即昇虛空現諸神變，身出水火便入無餘妙涅槃界。",
        "from": "T23n1442_045:0875b28_5",
        "context_with_next_sentence": true
    },
    {
        "source_sentence": "彼諸親族即火焚燒為供養已，收其餘骨造二窣覩波。",
        "from": "T23n1442_045:0875b29_6",
        "context_with_next_sentence": true
    },
    {
        "source_sentence": "時仙道王，於日日中常詣聖者迦多演那處聽說妙法。",
        "from": "T23n1442_045:0875c01_7",
        "context_with_next_sentence": true
    },
    {
        "source_sentence": "既聽得已還入宮中，告諸宮人曰：『聖者迦多演那每常為我說深妙法。』",
        "from": "T23n1442_045:0875c02_8",
        "context_with_next_sentence": true
    },
    {
        "source_sentence": "宮人白言：『大王有福逢佛出世，因成果滿得聞正法。』",
        "from": "T23n1442_045:0875c04_9",
        "context_with_next_sentence": true
    },
    {
        "source_sentence": "王告宮人曰：『爾等何因不往聽法？』",
        "from": "T23n1442_045:0875c05_10",
        "context_with_next_sentence": true
    },
    {
        "source_sentence": "宮人答曰：『我等內人無由數出。",
        "from": "T23n1442_045:0875c06_11",
        "context_with_next_sentence": true
    },
    {
        "source_sentence": "若其聖者迦多演那得入宮中為說法者，我等當聽。』",
        "from": "T23n1442_045:0875c07_0",
        "context_with_next_sentence": true
    },
    {
        "source_sentence": "王聞語已往聖者所，頂禮雙足白言：『聖者！",
        "from": "T23n1442_045:0875c08_1",
        "context_with_next_sentence": true
    },
    {
        "source_sentence": "宮內女人樂欲聞法，唯願尊者興慈愍心，暫入宮中隨彼所願。』",
        "from": "T23n1442_045:0875c09_2",
        "context_with_next_sentence": true
    },
    {
        "source_sentence": "時迦多演那白言：『大王！",
        "from": "T23n1442_045:0875c10_3",
        "context_with_next_sentence": true
    },
    {
        "source_sentence": "世尊制戒，不許苾芻入王宮中為女說法。』",
        "from": "T23n1442_045:0875c11_4",
        "context_with_next_sentence": true
    },
    {
        "source_sentence": "王言：『聖者！",
        "from": "T23n1442_045:0875c12_0",
        "context_with_next_sentence": true
    },
    {
        "source_sentence": "若如是者，誰入宮中為女說法？』",
        "from": "T23n1442_045:0875c12_1",
        "context_with_next_sentence": true
    },
    {
        "source_sentence": "答曰：『有苾芻尼許入為說。』",
        "from": "T23n1442_045:0875c12_2",
        "context_with_next_sentence": true
    },
    {
        "source_sentence": "「時仙道王聞是語已，即作書報影勝王曰：『宮內女人樂欲聞法，頗有方便得令苾芻尼來不？』",
        "from": "T23n1442_045:0875c13_3",
        "context_with_next_sentence": true
    },
    {
        "source_sentence": "時影勝王既覽來書，便往佛所禮雙足已白言：『大德！",
        "from": "T23n1442_045:0875c15_4",
        "context_with_next_sentence": true
    },
    {
        "source_sentence": "彼仙道王復遣書來，云內宮妃后樂聞正法，欲見苾芻尼，其事云何？』",
        "from": "T23n1442_045:0875c16_5",
        "context_with_next_sentence": true
    },
    {
        "source_sentence": "爾時世尊聞斯語已，便作是念：『何苾芻尼與彼城中宮人之類，因緣感會共相濟脫？』",
        "from": "T23n1442_045:0875c18_6",
        "context_with_next_sentence": true
    },
    {
        "source_sentence": "觀知世羅苾芻尼能化於彼，佛告世羅苾芻尼曰：『汝當觀彼勝音城中宮人之類。』",
        "from": "T23n1442_045:0875c20_7",
        "context_with_next_sentence": true
    },
    {
        "source_sentence": "尼白佛言：『謹受聖教！』",
        "from": "T23n1442_045:0875c22_0",
        "context_with_next_sentence": true
    },
    {
        "source_sentence": "禮佛足已往舊住處，囑授臥具竟執持衣鉢，與五百苾芻尼俱向勝音城。",
        "from": "T23n1442_045:0875c22_1",
        "context_with_next_sentence": true
    },
    {
        "source_sentence": "影勝王復與彼書令遣迎接，造房五百供給所須，敷設道場為眾說法，多人悟解發三菩提心。",
        "from": "T23n1442_045:0875c24_2",
        "context_with_next_sentence": true
    },
    {
        "source_sentence": "時世羅尼日日自往王宮之內，為妃后等宣說法要。",
        "from": "T23n1442_045:0875c26_3",
        "context_with_next_sentence": true
    },
    {
        "source_sentence": "「彼仙道大王妙解彈箏，其月光夫人善能為舞，曾於一時王在宮內，自手彈箏月光起舞，於其舞際見夫人身有無常相，至第七日必當命終。",
        "from": "T23n1442_045:0875c28_0",
        "context_with_next_sentence": true
    },
    {
        "source_sentence": "時王見已心生憂惱，手所彈箏便投于地，月光見已白言：『大王！",
        "from": "T23n1442_045:0876a02_1",
        "context_with_next_sentence": true
    },
    {
        "source_sentence": "豈我舞曲不中絃管，致使大王放箏於地？』",
        "from": "T23n1442_045:0876a03_2",
        "context_with_next_sentence": true
    },
    {
        "source_sentence": "王曰：『非關舞惡，然我見汝身有死相，於七日內必定身亡。』",
        "from": "T23n1442_045:0876a04_3",
        "context_with_next_sentence": true
    },
    {
        "source_sentence": "月光白王曰：『若如是者幸當見放，我願出家。』",
        "from": "T23n1442_045:0876a05_4",
        "context_with_next_sentence": true
    },
    {
        "source_sentence": "王曰：『共立要契可遂汝情，若出家已斷諸煩惱證阿羅漢果者，我便望斷。",
        "from": "T23n1442_045:0876a06_5",
        "context_with_next_sentence": true
    },
    {
        "source_sentence": "若有餘結惑而命終者，於所去處當告我知。』",
        "from": "T23n1442_045:0876a08_6",
        "context_with_next_sentence": true
    },
    {
        "source_sentence": "夫人曰：『爾。』",
        "from": "T23n1442_045:0876a09_7",
        "context_with_next_sentence": true
    },
    {
        "source_sentence": "時仙道王即引月光，至世羅苾芻尼處，禮足已白言：『聖者！",
        "from": "T23n1442_045:0876a09_8",
        "context_with_next_sentence": true
    },
    {
        "source_sentence": "月光夫人欲於善說法律而為出家，唯願聖者慈悲攝受，與其出家并受圓具。』",
        "from": "T23n1442_045:0876a11_9",
        "context_with_next_sentence": true
    },
    {
        "source_sentence": "世羅報曰：『善哉大王！』",
        "from": "T23n1442_045:0876a12_10",
        "context_with_next_sentence": true
    },
    {
        "source_sentence": "即與出家并受圓具，觀其業報知欲命終，教授月光修無常觀。",
        "from": "T23n1442_045:0876a13_11",
        "context_with_next_sentence": true
    },
    {
        "source_sentence": "月光依言而作，於第七日忽爾命過，生四大王眾天。",
        "from": "T23n1442_045:0876a14_12",
        "context_with_next_sentence": true
    },
    {
        "source_sentence": "諸天法爾初生之時必起三念：『我何處死？』",
        "from": "T23n1442_045:0876a15_13",
        "context_with_next_sentence": true
    },
    {
        "source_sentence": "知在人中。",
        "from": "T23n1442_045:0876a16_14",
        "context_with_next_sentence": true
    },
    {
        "source_sentence": "『今生何處？』",
        "from": "T23n1442_045:0876a17_15",
        "context_with_next_sentence": true
    },
    {
        "source_sentence": "生在四大王眾天。",
        "from": "T23n1442_045:0876a17_16",
        "context_with_next_sentence": true
    },
    {
        "source_sentence": "『曾作何業？』",
        "from": "T23n1442_045:0876a17_17",
        "context_with_next_sentence": true
    },
    {
        "source_sentence": "於佛教中淨修梵行。",
        "from": "T23n1442_045:0876a17_18",
        "context_with_next_sentence": true
    },
    {
        "source_sentence": "時月光天女作是念已，『若我不往禮世尊者是所不應。』",
        "from": "T23n1442_045:0876a18_19",
        "context_with_next_sentence": true
    },
    {
        "source_sentence": "即取瓔珞莊嚴其身，即以種種上妙天花盛滿衣襆，夜詣佛所。",
        "from": "T23n1442_045:0876a19_20",
        "context_with_next_sentence": true
    },
    {
        "source_sentence": "天光晃耀滿竹林園，便以妙花普散佛所，頂禮佛足在一面坐。",
        "from": "T23n1442_045:0876a21_21",
        "context_with_next_sentence": true
    },
    {
        "source_sentence": "爾時世尊觀彼機性而為說法，彼聞法已得預流果，說伽他曰：「『世界人天咸供養，　　能除業惑生老死；　　於百千生難得逢，　　我今幸遇誠希有。",
        "from": "T23n1442_045:0876a22_22",
        "context_with_next_sentence": true
    },
    {
        "source_sentence": "　　我依大師除結惑，　　今時獲得清淨眼；　　超渡苦流昇彼岸，　　究竟當入涅槃城。』",
        "from": "T23n1442_045:0876a26_0",
        "context_with_next_sentence": true
    },
    {
        "source_sentence": "「時彼天女說此頌已，頂禮佛足往勝音城仙道王所。",
        "from": "T23n1442_045:0876a28_0",
        "context_with_next_sentence": true
    },
    {
        "source_sentence": "時王於樓上獨寢，天女既至身光大明，彈指作聲警覺王睡。",
        "from": "T23n1442_045:0876a29_1",
        "context_with_next_sentence": true
    },
    {
        "source_sentence": "王聞驚坐問曰：『作聲者誰？』",
        "from": "T23n1442_045:0876b01_2",
        "context_with_next_sentence": true
    },
    {
        "source_sentence": "答曰：『我是月光。』",
        "from": "T23n1442_045:0876b02_3",
        "context_with_next_sentence": true
    },
    {
        "source_sentence": "王曰：『夫人！",
        "from": "T23n1442_045:0876b02_4",
        "context_with_next_sentence": true
    },
    {
        "source_sentence": "可來與我共臥。』",
        "from": "T23n1442_045:0876b02_5",
        "context_with_next_sentence": true
    },
    {
        "source_sentence": "天女報言：『大王！",
        "from": "T23n1442_045:0876b03_6",
        "context_with_next_sentence": true
    },
    {
        "source_sentence": "我已身死，生四大王眾天，人天事殊理無同宿。",
        "from": "T23n1442_045:0876b03_7",
        "context_with_next_sentence": true
    },
    {
        "source_sentence": "王若欲得與我交歡者，於佛教中出家修道。",
        "from": "T23n1442_045:0876b04_8",
        "context_with_next_sentence": true
    },
    {
        "source_sentence": "若一切煩惱悉永斷者，眾望都息。",
        "from": "T23n1442_045:0876b05_9",
        "context_with_next_sentence": true
    },
    {
        "source_sentence": "若有餘惑而命終者，生四王天與我相見。』",
        "from": "T23n1442_045:0876b06_10",
        "context_with_next_sentence": true
    },
    {
        "source_sentence": "作是語已騰空而去。",
        "from": "T23n1442_045:0876b07_11",
        "context_with_next_sentence": true
    },
    {
        "source_sentence": "時仙道王聞是教已驚喜交集。",
        "from": "T23n1442_045:0876b07_12",
        "context_with_next_sentence": true
    },
    {
        "source_sentence": "念出家事通夜不眠，至天曉已命大臣曰：『卿可往問月光夫人今在何處？』",
        "from": "T23n1442_045:0876b08_13",
        "context_with_next_sentence": true
    },
    {
        "source_sentence": "大臣白言：『彼已身死。』",
        "from": "T23n1442_045:0876b10_14",
        "context_with_next_sentence": true
    },
    {
        "source_sentence": "王聞便念：『我今不應蒙天警覺不用其語處在居家，可立頂髻太子為王付以國事，我當於善說法律而為出家。』",
        "from": "T23n1442_045:0876b10_15",
        "context_with_next_sentence": true
    },
    {
        "source_sentence": "時仙道王告二大臣曰：『卿等當知！",
        "from": "T23n1442_045:0876b13_16",
        "context_with_next_sentence": true
    },
    {
        "source_sentence": "我於頂髻愛念情深，於卿二人情義亦重，可於頂髻處止惡勸善，我欲出家。』",
        "from": "T23n1442_045:0876b13_17",
        "context_with_next_sentence": true
    },
    {
        "source_sentence": "二臣聞已流淚交襟。",
        "from": "T23n1442_045:0876b15_18",
        "context_with_next_sentence": true
    },
    {
        "source_sentence": "復命頂髻曰：『如汝比來順我言教，從今已去二大臣言亦應聽受，於諸國人以法而化，我欲捨俗出家。』",
        "from": "T23n1442_045:0876b16_0",
        "context_with_next_sentence": true
    },
    {
        "source_sentence": "太子聞已悲泣難勝。",
        "from": "T23n1442_045:0876b18_1",
        "context_with_next_sentence": true
    },
    {
        "source_sentence": "時仙道王既付囑已，鳴鼓宣令普告國人曰：『所有國政委付太子，我欲出家。",
        "from": "T23n1442_045:0876b18_2",
        "context_with_next_sentence": true
    },
    {
        "source_sentence": "我比為王不能依法，汝國人等各相容恕。』",
        "from": "T23n1442_045:0876b20_3",
        "context_with_next_sentence": true
    },
    {
        "source_sentence": "時諸人眾聞是告已，荷王恩惠悉皆啼泣不能自裁。",
        "from": "T23n1442_045:0876b21_4",
        "context_with_next_sentence": true
    },
    {
        "source_sentence": "王立太子以知國事，多出財寶廣設無遮，沙門婆羅門及貧下類無不周給。",
        "from": "T23n1442_045:0876b22_5",
        "context_with_next_sentence": true
    },
    {
        "source_sentence": "將一侍者徒步而去向王舍城，時頂髻王及國人眾悉皆隨後送別而歸。",
        "from": "T23n1442_045:0876b24_6",
        "context_with_next_sentence": true
    },
    {
        "source_sentence": "其王漸去至王舍城，在一園中暫停息已，告彼人曰：『汝今可往白影勝王曰：「有仙道王今在城外。」』",
        "from": "T23n1442_045:0876b25_7",
        "context_with_next_sentence": true
    },
    {
        "source_sentence": "使者即便往至王所，以事具白。",
        "from": "T23n1442_045:0876b28_8",
        "context_with_next_sentence": true
    },
    {
        "source_sentence": "王聞驚起告諸臣曰：『其仙道王多有兵眾，何不預報忽來至此？』",
        "from": "T23n1442_045:0876b28_9",
        "context_with_next_sentence": true
    },
    {
        "source_sentence": "使者白王：『彼無兵眾唯一侍者。』",
        "from": "T23n1442_045:0876c01_10",
        "context_with_next_sentence": true
    },
    {
        "source_sentence": "王聞語已便作是念：『彼是剎帝利灌頂大王，我今不應空無備擬獨引入城。』",
        "from": "T23n1442_045:0876c02_0",
        "context_with_next_sentence": true
    },
    {
        "source_sentence": "即便修治道路嚴飾城郭，躬引四兵至仙道王所，歡言執手共相慰問，同乘一象入王舍城，即以香湯澡浴，奉上妙衣。",
        "from": "T23n1442_045:0876c03_1",
        "context_with_next_sentence": true
    },
    {
        "source_sentence": "既飲食已問言：『王今何故棄大寶位，將一侍人，躬涉遠途而來至此？』",
        "from": "T23n1442_045:0876c06_2",
        "context_with_next_sentence": true
    },
    {
        "source_sentence": "答言：『大王！",
        "from": "T23n1442_045:0876c07_3",
        "context_with_next_sentence": true
    },
    {
        "source_sentence": "我無別事，本意故來於世尊所欲求出家并受圓具，淨修梵行志求解脫。』",
        "from": "T23n1442_045:0876c08_4",
        "context_with_next_sentence": true
    },
    {
        "source_sentence": "時影勝王翹身合掌作如是語：『善哉佛陀！",
        "from": "T23n1442_045:0876c09_5",
        "context_with_next_sentence": true
    },
    {
        "source_sentence": "善哉達摩！",
        "from": "T23n1442_045:0876c10_6",
        "context_with_next_sentence": true
    },
    {
        "source_sentence": "善哉僧伽！",
        "from": "T23n1442_045:0876c10_7",
        "context_with_next_sentence": true
    },
    {
        "source_sentence": "具大慈悲有勝威力，能令如是剎帝利灌頂大王，捨尊勝位來詣佛所而求出家并受圓具修苾芻行。』",
        "from": "T23n1442_045:0876c11_8",
        "context_with_next_sentence": true
    },
    {
        "source_sentence": "時影勝王即將仙道王詣世尊所。",
        "from": "T23n1442_045:0876c13_9",
        "context_with_next_sentence": true
    },
    {
        "source_sentence": "爾時世尊與無量百千四眾圍繞演說妙法，遙見影勝王共仙道王欲來入眾，告諸苾芻：『彼影勝王并將進物來至我所。",
        "from": "T23n1442_045:0876c14_10",
        "context_with_next_sentence": true
    },
    {
        "source_sentence": "汝等當知！",
        "from": "T23n1442_045:0876c16_11",
        "context_with_next_sentence": true
    },
    {
        "source_sentence": "於諸如來所有進奉，無過導引受化有情。』",
        "from": "T23n1442_045:0876c17_12",
        "context_with_next_sentence": true
    },
    {
        "source_sentence": "作是語已默然而住。",
        "from": "T23n1442_045:0876c18_13",
        "context_with_next_sentence": true
    },
    {
        "source_sentence": "時影勝王共仙道王俱至佛所，禮雙足已在一面立，白言：『世尊！",
        "from": "T23n1442_045:0876c18_14",
        "context_with_next_sentence": true
    },
    {
        "source_sentence": "此是勝音國仙道大王，足步而至，欲於如來善說法律求出家受圓具修苾芻行。",
        "from": "T23n1442_045:0876c19_15",
        "context_with_next_sentence": true
    },
    {
        "source_sentence": "唯願世尊慈悲攝受。』",
        "from": "T23n1442_045:0876c21_16",
        "context_with_next_sentence": true
    },
    {
        "source_sentence": "世尊即告仙道王曰：『善來苾芻！",
        "from": "T23n1442_045:0876c22_17",
        "context_with_next_sentence": true
    },
    {
        "source_sentence": "可修梵行。』",
        "from": "T23n1442_045:0876c22_18",
        "context_with_next_sentence": true
    },
    {
        "source_sentence": "王聞是語鬚髮自落，法服著身瓶鉢在手，威儀進止如百歲苾芻。",
        "from": "T23n1442_045:0876c23_19",
        "context_with_next_sentence": true
    },
    {
        "source_sentence": "時影勝王禮佛而出，仙道苾芻即依眾住。",
        "from": "T23n1442_045:0876c24_20",
        "context_with_next_sentence": true
    },
    {
        "source_sentence": "於晨朝時著衣持鉢，入王舍城次行乞食。",
        "from": "T23n1442_045:0876c25_21",
        "context_with_next_sentence": true
    },
    {
        "source_sentence": "時諸士女百千萬眾，聞彼入城俱來瞻仰，宮閨之類咸昇樓閣，傾望竭誠共觀希有。",
        "from": "T23n1442_045:0876c26_22",
        "context_with_next_sentence": true
    },
    {
        "source_sentence": "時彼苾芻既得食已還至本處，飯食訖收衣鉢洗足而坐。",
        "from": "T23n1442_045:0876c28_23",
        "context_with_next_sentence": true
    },
    {
        "source_sentence": "時影勝王諸臣翼從至仙道苾芻所，躬申敬禮說伽他曰：「『勝音國大王，　　捨百千城邑；　　今乞餘殘食，　　豈不生勞苦？",
        "from": "T23n1442_045:0876c29_24",
        "context_with_next_sentence": true
    },
    {
        "source_sentence": "　　先用妙金槃，　　眾寶以莊嚴；　　今但持瓦鉢，　　豈不生勞苦？",
        "from": "T23n1442_045:0877a04_0",
        "context_with_next_sentence": true
    },
    {
        "source_sentence": "　　先食香秔飯，　　美饌隨所欲；　　今者食麁踈，　　豈不生勞苦？",
        "from": "T23n1442_045:0877a06_0",
        "context_with_next_sentence": true
    },
    {
        "source_sentence": "　　先著迦尸服，　　妙疊及諸繒；　　今披糞掃衣，　　豈不生勞苦？",
        "from": "T23n1442_045:0877a08_0",
        "context_with_next_sentence": true
    },
    {
        "source_sentence": "　　先處勝宮殿，　　侍衛以多人；　　今獨樹下居，　　豈不生勞苦？",
        "from": "T23n1442_045:0877a10_0",
        "context_with_next_sentence": true
    },
    {
        "source_sentence": "　　先在妙床褥，　　細軟隨情樂；　　今時臥草敷，　　豈不生勞苦？",
        "from": "T23n1442_045:0877a12_0",
        "context_with_next_sentence": true
    },
    {
        "source_sentence": "　　先與上宮后，　　娛樂鎮隨心；　　今時獨寢息，　　豈不生勞苦？",
        "from": "T23n1442_045:0877a14_0",
        "context_with_next_sentence": true
    },
    {
        "source_sentence": "　　先乘無價象，　　寶馬及珍輿；　　今時徒步行，　　豈不生勞苦？",
        "from": "T23n1442_045:0877a16_0",
        "context_with_next_sentence": true
    },
    {
        "source_sentence": "　　庫藏皆盈溢，　　受用常隨意；　　今時無所有，　　豈不生勞苦？』",
        "from": "T23n1442_045:0877a18_0",
        "context_with_next_sentence": true
    },
    {
        "source_sentence": "「時仙道苾芻既聞是語，亦以伽他而答之曰：「『諸有難調事，　　我今皆伏除，　　乞食用資身，　　如牛負轅軛。』",
        "from": "T23n1442_045:0877a20_0",
        "context_with_next_sentence": true
    },
    {
        "source_sentence": "「影勝王曰：「『仁今有何意，　　作此憂愁語？",
        "from": "T23n1442_045:0877a23_0",
        "context_with_next_sentence": true
    },
    {
        "source_sentence": "　　心中所念者，　　我悉相供給。』",
        "from": "T23n1442_045:0877a25_0",
        "context_with_next_sentence": true
    },
    {
        "source_sentence": "「仙道苾芻曰：「『諸有樂法人，　　心無有憂戀；　　若不知法者，　　從冥入於冥。",
        "from": "T23n1442_045:0877a26_0",
        "context_with_next_sentence": true
    },
    {
        "source_sentence": "　　大王應善聽！",
        "from": "T23n1442_045:0877a29_0",
        "context_with_next_sentence": true
    },
    {
        "source_sentence": "　　我今說正法；　　由解正法故，　　生天得涅槃。",
        "from": "T23n1442_045:0877a29_1",
        "context_with_next_sentence": true
    },
    {
        "source_sentence": "　　此身無可愛，　　有一德應知；　　善調令住境，　　隨心即安樂。",
        "from": "T23n1442_045:0877b02_0",
        "context_with_next_sentence": true
    },
    {
        "source_sentence": "　　假使壽百年，　　形命終歸盡；　　云何為妻子，　　財食常貪著？",
        "from": "T23n1442_045:0877b04_0",
        "context_with_next_sentence": true
    },
    {
        "source_sentence": "　　妻子如怨家，　　珍財常畏失；　　我今皆捨棄，　　解脫諸憂惱。",
        "from": "T23n1442_045:0877b06_0",
        "context_with_next_sentence": true
    },
    {
        "source_sentence": "　　人命將盡時，　　呪藥不能救；　　神仙及諸聖，　　無能違拒者。",
        "from": "T23n1442_045:0877b08_0",
        "context_with_next_sentence": true
    },
    {
        "source_sentence": "　　天雖有威力，　　勝處壽長年；　　衰相現前時，　　必死無能救。",
        "from": "T23n1442_045:0877b10_0",
        "context_with_next_sentence": true
    },
    {
        "source_sentence": "　　諸王得自在，　　威力無人敵；　　多財有名稱，　　終歸入死門。",
        "from": "T23n1442_045:0877b12_0",
        "context_with_next_sentence": true
    },
    {
        "source_sentence": "　　假令修苦行，　　勇猛越諸人；　　設多兵眾力，　　詎能超死苦。",
        "from": "T23n1442_045:0877b14_0",
        "context_with_next_sentence": true
    },
    {
        "source_sentence": "　　非空非海內，　　亦非山石間；　　無有地方所，　　不被死所害。",
        "from": "T23n1442_045:0877b16_0",
        "context_with_next_sentence": true
    },
    {
        "source_sentence": "　　非空非海內，　　亦非山石間；　　無有地方所，　　不被業所害。",
        "from": "T23n1442_045:0877b18_0",
        "context_with_next_sentence": true
    },
    {
        "source_sentence": "　　死後身膖脹，　　皮肉漸分離；　　唯餘白骨在，　　觀斯何可愛？",
        "from": "T23n1442_045:0877b20_0",
        "context_with_next_sentence": true
    },
    {
        "source_sentence": "　　諸骨咸銷散，　　但有空髑髏；　　形色甚可惡，　　誰當生愛樂？",
        "from": "T23n1442_045:0877b22_0",
        "context_with_next_sentence": true
    },
    {
        "source_sentence": "　　在熱處涼宮，　　若寒居煖室；　　常護持身命，　　不免死來侵。",
        "from": "T23n1442_045:0877b24_0",
        "context_with_next_sentence": true
    },
    {
        "source_sentence": "　　若人行善因，　　果不共他有；　　王等不侵害，　　是故應修福。",
        "from": "T23n1442_045:0877b26_0",
        "context_with_next_sentence": true
    },
    {
        "source_sentence": "　　若行十惡死，　　妻子皆不哭；　　殯送事隨宜，　　是名為惡死。",
        "from": "T23n1442_045:0877b28_0",
        "context_with_next_sentence": true
    },
    {
        "source_sentence": "　　若行十善死，　　妻子皆憶念；　　殯葬並如法，　　是名為善死。",
        "from": "T23n1442_045:0877c01_0",
        "context_with_next_sentence": true
    },
    {
        "source_sentence": "　　生時唯獨來，　　死時還獨去；　　自受於苦樂，　　無有共分者。",
        "from": "T23n1442_045:0877c03_0",
        "context_with_next_sentence": true
    },
    {
        "source_sentence": "　　伺命來取時，　　父子不相救；　　親屬及珍寶，　　無能贖命者。",
        "from": "T23n1442_045:0877c05_0",
        "context_with_next_sentence": true
    },
    {
        "source_sentence": "　　生老及病死，　　日夜恒隨逐；　　無有藏避處，　　終被死王牽。",
        "from": "T23n1442_045:0877c07_0",
        "context_with_next_sentence": true
    },
    {
        "source_sentence": "　　智者見是事，　　捨而求出家；　　當離煩惱海，　　不受胞胎患。",
        "from": "T23n1442_045:0877c09_0",
        "context_with_next_sentence": true
    },
    {
        "source_sentence": "　　我捨諸怨苦，　　得成苾芻性；　　終出生死獄，　　長趣涅槃城。』",
        "from": "T23n1442_045:0877c11_0",
        "context_with_next_sentence": true
    },
    {
        "source_sentence": "「時影勝王蒙仙道苾芻為說妙法，聞已恭敬深心渴仰，白言：『聖者！",
        "from": "T23n1442_045:0877c13_0",
        "context_with_next_sentence": true
    },
    {
        "source_sentence": "生死長遠卒難出離，我處王位與寂靜相違，但有隨喜未能解縛。』",
        "from": "T23n1442_045:0877c14_1",
        "context_with_next_sentence": true
    },
    {
        "source_sentence": "說是語已頂禮而去。",
        "from": "T23n1442_045:0877c15_2",
        "context_with_next_sentence": true
    },
    {
        "source_sentence": "根本說一切有部毘奈耶卷第四十五",
        "from": "T23n1442_045:0877c17_0",
        "context_with_next_sentence": false
    }
]