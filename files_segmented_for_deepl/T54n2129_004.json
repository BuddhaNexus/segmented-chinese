[
    {
        "source_sentence": "續一切經音義卷第四",
        "from": "T54n2129_004:0947c20_0",
        "context_with_next_sentence": true
    },
    {
        "source_sentence": "燕京崇仁寺沙門希麟集",
        "from": "T54n2129_004:0947c22_0",
        "context_with_next_sentence": true
    },
    {
        "source_sentence": "續音大乘本生心地觀經八卷",
        "from": "T54n2129_004:0947c23_0",
        "context_with_next_sentence": true
    },
    {
        "source_sentence": "守護國界主陀羅尼經十卷",
        "from": "T54n2129_004:0947c24_0",
        "context_with_next_sentence": true
    },
    {
        "source_sentence": "大乘瑜伽曼殊室利千臂千鉢大教王經十卷右三經二十八卷同此卷續音。",
        "from": "T54n2129_004:0947c25_0",
        "context_with_next_sentence": true
    },
    {
        "source_sentence": "大乘本生心地觀經(并序)",
        "from": "T54n2129_004:0948a02_0",
        "context_with_next_sentence": true
    },
    {
        "source_sentence": "噫夫(上於其反切韻憶也考聲云恨聲也鄭注禮記云噫不寤之聲也下房無反考聲云語端之詞禮記曰夫為人子者又曰夫三年之喪又曰夫不舍晝夜皆語端也)。",
        "from": "T54n2129_004:0948a03_0",
        "context_with_next_sentence": true
    },
    {
        "source_sentence": "筌蹄(上七緣反考聲取魚竹器也亦籠屬也亦名魚笱莊子云筌者所以在魚得魚忘筌也下弟奚反莊生云蹄所以取兔得兔而忘蹄也從足帝聲玉篇作罤云兔網也)。",
        "from": "T54n2129_004:0948a05_0",
        "context_with_next_sentence": true
    },
    {
        "source_sentence": "逵路(上求危反爾雅曰九達謂之逵郭璞注云四道交出復有傍通下洛故反爾雅曰一達謂之道路郭注云謂長道也逵又作馗音訓同)。",
        "from": "T54n2129_004:0948a07_0",
        "context_with_next_sentence": true
    },
    {
        "source_sentence": "耆闍崛山(上音祇次視遮反梵語訛略也正云姞粟駄羅矩吒此云鷲峯亦云鷲臺此山峯多棲鷲鳥又類高臺故以為名姞音巨乙反)。",
        "from": "T54n2129_004:0948a09_0",
        "context_with_next_sentence": true
    },
    {
        "source_sentence": "或祼(下古玩反詩云祼將於京論語云楴自既祼孔注云酌鬱[彰-章+鬯]以祼太祖與灌同訓案經序云潛導之功或裸於理說文祼字從示音灌神祇禱祝祭祀之類皆從示今序從衣作裸音華瓦反謂脫衣露體也智者詳之)。",
        "from": "T54n2129_004:0948a11_0",
        "context_with_next_sentence": true
    },
    {
        "source_sentence": "醴泉(上來啟反爾雅曰甘雨時降萬物以嘉謂之醴泉瑞應圖曰王者飲食純和則醴泉出飲之令人壽東觀漢記云光武中元元年醴泉出京師飲之痼疾皆愈說文從酉豊聲也)。",
        "from": "T54n2129_004:0948a13_0",
        "context_with_next_sentence": true
    },
    {
        "source_sentence": "醍醐(上徒奚反下戶姑反說文作[飢-几+氐]餬二形云酪中出酥酥中清液也案本草治熱毒去眾風疾涼藥也)。",
        "from": "T54n2129_004:0948a15_0",
        "context_with_next_sentence": true
    },
    {
        "source_sentence": "大乘本生心地觀經卷第一",
        "from": "T54n2129_004:0948a16_0",
        "context_with_next_sentence": true
    },
    {
        "source_sentence": "阿若憍陳如(上鳥葛反次如者反梵語訛略也應云阿若多憍陳那阿若多此云解也以初解法故先彰其名憍陳那是婆羅門姓那是男聲顯從其父故新翻經云解憍陳那是也)。",
        "from": "T54n2129_004:0948a17_0",
        "context_with_next_sentence": true
    },
    {
        "source_sentence": "阿史波室多(梵語也舊云阿濕縛此云馬勝羅漢名也)。",
        "from": "T54n2129_004:0948a19_0",
        "context_with_next_sentence": true
    },
    {
        "source_sentence": "澄澈(上直陸反字書澄水清也下直列反爾雅曰波澈也說文澈亦澄清也從水撤省聲)。",
        "from": "T54n2129_004:0948a20_0",
        "context_with_next_sentence": true
    },
    {
        "source_sentence": "薜舍(上蒲計反梵語或云毘舍又云吠舍西域四姓一也臣富多財通於高貴或[商/貝]旅博貨涉歷異邦畜積資財家藏珍寶或稱長者或封邑號者也)。",
        "from": "T54n2129_004:0948a21_0",
        "context_with_next_sentence": true
    },
    {
        "source_sentence": "戊達羅(上式句反亦梵語也舊云首陁訛略也此之一姓務於田業耕墾播植賦稅王臣多為民庶並是農夫寡於學問四姓之中最下也)。",
        "from": "T54n2129_004:0948a23_0",
        "context_with_next_sentence": true
    },
    {
        "source_sentence": "鸚鵡(上鳥耕反下音武下又作[母*鳥]同山海經云黃山有鳥青羽赤喙人舌能作人語名曰鸚鵡曲禮曰鸚鵡能言不離飛鳥)。",
        "from": "T54n2129_004:0948b01_0",
        "context_with_next_sentence": true
    },
    {
        "source_sentence": "蠶繭(上雜含反說文紝絲也從[虫*虫]朁聲經文作蝅蠶非或作蚕音天顯反蚯蚓之類甚乖字義下古典反說文從虫糸[繭-(糸*虫)]像繭蛾之形三啟經云譬如蠶作繭吐絲還自縛也經作蠒非本字也)。",
        "from": "T54n2129_004:0948b03_0",
        "context_with_next_sentence": true
    },
    {
        "source_sentence": "蘇迷盧(舊云須彌或云彌樓皆訛也正云蘇迷盧此云妙高山琳引俱舍論云東面白銀北面黃金西面頗黎南面青琉璃大論云四寶所成曰妙出過眾山曰高亦名妙光謂以四色寶光明各異照世故名妙光出水八万踰繕那量也)。",
        "from": "T54n2129_004:0948b05_0",
        "context_with_next_sentence": true
    },
    {
        "source_sentence": "瞻蔔迦(舊云瞻蔔正云瞻博迦舊翻為欝金花大論云黃色花也其樹高大花氣遠聞西國多有此樹也)。",
        "from": "T54n2129_004:0948b08_0",
        "context_with_next_sentence": true
    },
    {
        "source_sentence": "極爆(上極字說文從木亟聲亟從二人又口云人在天地之間所急者莫越手口二即天地也勹古人字又即手也下補教反說文爆灼也廣雅熱也考聲燒柴作聲火烈也韻英云火灹也韻詮火烈聲也)。",
        "from": "T54n2129_004:0948b09_0",
        "context_with_next_sentence": true
    },
    {
        "source_sentence": "胷臆(上香邕反說文胷膺也案胷亦臆也或作匈下應力反說文臆胷骨從肉意省聲也)。",
        "from": "T54n2129_004:0948b11_0",
        "context_with_next_sentence": true
    },
    {
        "source_sentence": "沈淪(上直林反玉篇沒也切韻大也濁也下劣迍反亦沒水波也爾雅曰小波為淪)。",
        "from": "T54n2129_004:0948b12_0",
        "context_with_next_sentence": true
    },
    {
        "source_sentence": "[(└@人)/目]龜(上武庚反切韻無目也文子曰師曠瞽[(└@人)/目]也字書云[(└@人)/目]無所見也下居追反說菀曰靈龜五色似金似玉背陰向陽上高像天下平法地大戴禮云甲蟲三百六十四神龜為之長爾雅曰一曰神龜也山海經云大苦山多三足龜)。",
        "from": "T54n2129_004:0948b13_0",
        "context_with_next_sentence": true
    },
    {
        "source_sentence": "大乘本生心地觀經卷第二",
        "from": "T54n2129_004:0948b15_0",
        "context_with_next_sentence": true
    },
    {
        "source_sentence": "吮乳(上徐充反韻英云嗽也從口允聲經作呪草變字下儒主反切韻柔也酪屬也考聲[女*尒]汁曰乳說文從乙孚聲)。",
        "from": "T54n2129_004:0948b16_0",
        "context_with_next_sentence": true
    },
    {
        "source_sentence": "瀑漲(上薄報反爾雅曰瀑雨謂之涷郭注云江東呼夏月瀑雨為涷雨也涷音東下知亮反切韻大水滿也說文水盛也從水張形聲字也)。",
        "from": "T54n2129_004:0948b17_0",
        "context_with_next_sentence": true
    },
    {
        "source_sentence": "矛矟(上莫侯反呂氏春秋云蚩尤作矛考聲酋矛戈之類也說文矛長二丈建於兵車也有作鉾俗字下雙卓反博雅云矟亦矛也古今正字矟長丈八尺文字典說今之戟矟也有作槊[木*朔]皆非正字)。",
        "from": "T54n2129_004:0948b19_0",
        "context_with_next_sentence": true
    },
    {
        "source_sentence": "髓惱(上雖柴說文骨中脂也從骨隨省聲下能老反文字集略云頭中髓也說文[匕*(巢-果+(离-禸))]字從匕從囟囟音信小兒[土*(巢-果+(囗@乂))]會也從巛巛像髮上謂相上著也今經作腦字或作[腮-田+(囟-乂+夕)][月*(止/(止*止))]腦[口*(巢-果+(凵@文))][怡-台+(止/(止*止))]五形皆訛謬字也)。",
        "from": "T54n2129_004:0948b21_0",
        "context_with_next_sentence": true
    },
    {
        "source_sentence": "大乘本生心地觀經卷第三",
        "from": "T54n2129_004:0948b23_0",
        "context_with_next_sentence": true
    },
    {
        "source_sentence": "蚊[蠢-春+(└@人)](上勿汾反說文作蟁吳音閩齧人飛蟲子經作蚉俗字下莫耕反聲類云似蠅而大說文云山澤草花中化生也亦生鹿身中形大者曰[蠢-春+(└@人)]小者曰[虫*((天*天)/日)]音暫字也)。",
        "from": "T54n2129_004:0948b24_0",
        "context_with_next_sentence": true
    },
    {
        "source_sentence": "攢鎽(上在桓反切韻合也字統云攢聚也謂合聚一處也下敷容反韻集云劒刃也考聲鎽利也銳也從金峯聲也)。",
        "from": "T54n2129_004:0948c02_0",
        "context_with_next_sentence": true
    },
    {
        "source_sentence": "象蹋(上徐兩反爾雅曰南方之美者有梁山之犀象焉郭注云大獸也長鼻大耳三歲一乳或作[象-(豕-一)+(舄-臼)]下徒合反韻英云蹴也考聲足踐也經作踏音他合反著地行也非經意又作踏不成字也)。",
        "from": "T54n2129_004:0948c03_0",
        "context_with_next_sentence": true
    },
    {
        "source_sentence": "跏趺(上音加下音夫二字皆相承俗用也正作加跗二形鄭注儀禮云跗足上也顧野王云足面上也案金剛頂瑜伽儀云坐有二種謂全加半加結加坐即全加也加跗坐即半加也謂降魔吉祥等也如前已釋也)。",
        "from": "T54n2129_004:0948c05_0",
        "context_with_next_sentence": true
    },
    {
        "source_sentence": "船撥(上述緣反方言云自關而西謂舟為船說文船舟也從舟沿省聲下煩靺反考聲云縛竹木浮於水上集訓云木橃也或作筏栰俗謬也古作[舟*發]字)。",
        "from": "T54n2129_004:0948c07_0",
        "context_with_next_sentence": true
    },
    {
        "source_sentence": "萎悴(上於媯反韻英云萎蔫也說文從草萎聲言草委在地也下情醉反案萎悴宜作瘁顇爾雅云病也悴憂也經作忰俗字)。",
        "from": "T54n2129_004:0948c09_0",
        "context_with_next_sentence": true
    },
    {
        "source_sentence": "大乘本生心地觀經卷第四",
        "from": "T54n2129_004:0948c11_0",
        "context_with_next_sentence": true
    },
    {
        "source_sentence": "螻蟻(上落候反郭注爾雅云蛖螻即螻蛄也說文螻蛄或即今石鼠也頭似兔尾有毛青黃色好田中食粟豆下又作螘或作[蠢-春+義]同魚綺反爾雅曰蚍蜉大螘小者螘字林云北燕謂蚍蜉為蟻也)。",
        "from": "T54n2129_004:0948c12_0",
        "context_with_next_sentence": true
    },
    {
        "source_sentence": "迦蘭陁(梵語也或云迦蘭多或云迦蘭鐸迦此云好聲鳥謂此竹林多棲此鳥故以為名在王舍城也)。",
        "from": "T54n2129_004:0948c14_0",
        "context_with_next_sentence": true
    },
    {
        "source_sentence": "貨鬻(上呼臥反切韻賄貨也字書云市財也亦賣也從貝化聲下余六反切韻鬻賣也爾雅曰鬻縻也說文作鬻從毓鬻省聲也)。",
        "from": "T54n2129_004:0948c15_0",
        "context_with_next_sentence": true
    },
    {
        "source_sentence": "廛肆(上直連反正體字也經文作[邱-丘+厘]或作[堐-圭+(里/八/土)][土*厘]二形皆訛案周禮云廛謂市中空地也考聲一畝半也韻英云居也下息利反爾雅曰肆故今也廣韻陳也放也亦作肆也)。",
        "from": "T54n2129_004:0948c17_0",
        "context_with_next_sentence": true
    },
    {
        "source_sentence": "貿易(上莫侯反爾雅曰貿賈市也考聲貿買也又交易也下音半益反謂交還貨易也說文從日勿聲也)。",
        "from": "T54n2129_004:0948c19_0",
        "context_with_next_sentence": true
    },
    {
        "source_sentence": "蔓延(上無怨反韻英蔓謂苽[瓜*夸]之苗也下延爾雅曰延長也延引也案蔓延如蔓草連延長引不絕也下延又作莚音餘戰反廣雅云蔓長也莚遍也二字皆從草)。",
        "from": "T54n2129_004:0948c20_0",
        "context_with_next_sentence": true
    },
    {
        "source_sentence": "[窗/心]牖(上楚江反案說文作牕在牆曰牗在屋曰牕從片[(囟-乂+夕)/心]像交眼之形經中或作[阿-可+((囟-乂+夕)/心)]窓二形皆謬下由酒反說文穿壁以木交為牗從片戶甫聲[(囟-乂+夕)/心]音楚江反)。",
        "from": "T54n2129_004:0948c22_0",
        "context_with_next_sentence": true
    },
    {
        "source_sentence": "欻然(上輝律反[薩-產+辛]琮曰欻急也蒼頡篇猝起也說文吹起也從炎吹省會意字也下然字從肉犬灬灬音標火行皃也云犬逐其肉灬以然之亦會意字也)。",
        "from": "T54n2129_004:0948c24_0",
        "context_with_next_sentence": true
    },
    {
        "source_sentence": "蓬勃(上蒲公反亂也下蒲沒反勃盛也案如蓬草之亂盛也今經文作熢[火*孛]二形上音峯謂[仁-二+侯]望者夜火也字書無蓬音下[女*孛]煙起也若塵起作[土*孛]若香氣作馥若心逆者作悖若水廣浡非亂盛卒起皃也今合作蓬勃也)。",
        "from": "T54n2129_004:0949a02_0",
        "context_with_next_sentence": true
    },
    {
        "source_sentence": "牝馬(上頻忍反爾雅曰牝曰騇郭注云草馬名也魏志云教民畜[牛*孛]牛草馬也詩云騋牝三千也下馬字說文像形也頭尾四足王在其上也騇音舍騋音來)。",
        "from": "T54n2129_004:0949a04_0",
        "context_with_next_sentence": true
    },
    {
        "source_sentence": "槌胷(上直追反俗字也正作椎說文擊也從木隹聲下勗恭反說文膺也亦作匈字書云椎胷者悲恨之極自毀其身也)。",
        "from": "T54n2129_004:0949a06_0",
        "context_with_next_sentence": true
    },
    {
        "source_sentence": "大乘本生心地觀經卷第五",
        "from": "T54n2129_004:0949a08_0",
        "context_with_next_sentence": true
    },
    {
        "source_sentence": "鉾矟(上正作矛音莫侯反下雙卓反前第二卷經中已訓釋訖)。",
        "from": "T54n2129_004:0949a09_0",
        "context_with_next_sentence": true
    },
    {
        "source_sentence": "霹靂(上普擊反下郎擊反說文曰霹靂析震戰也所擊輒破若攻戰也王充論衡云陰陽氣盛相擊之聲即迅雷也)。",
        "from": "T54n2129_004:0949a10_0",
        "context_with_next_sentence": true
    },
    {
        "source_sentence": "阿練若(或云阿練兒或云阿蘭若或云阿蘭那皆梵語訛轉耳正云阿蘭孃義譯云寂靜處或云無諍地所居不一或住砂磧山林壙野或塚間寒林皆出聚落一俱盧舍之外遠離喧噪之處也)。",
        "from": "T54n2129_004:0949a11_0",
        "context_with_next_sentence": true
    },
    {
        "source_sentence": "虎豹(上呼古反說文云山獸君山海經云幽都山多玄虎云豹淮南子云虎嘯則谷風生也下博教反郭注爾雅云豹似熊小頭庳脚黑白駮能[舌*氐]銅鐵竹骨等白色者別名貘音陌)。",
        "from": "T54n2129_004:0949a13_0",
        "context_with_next_sentence": true
    },
    {
        "source_sentence": "豺狼(上士諧反爾雅曰豺狗足郭注云脚似狗切韻狼屬也禮記云豺祭獸也下音郎爾雅曰牝貛牝狼說文似犬銳頭而白頰從犬良聲)。",
        "from": "T54n2129_004:0949a15_0",
        "context_with_next_sentence": true
    },
    {
        "source_sentence": "優曇(下徒含反梵語也或云烏曇應云優曇鉢羅此云妙瑞花或云祥瑞花人間本無天妙花也或時一見)。",
        "from": "T54n2129_004:0949a17_0",
        "context_with_next_sentence": true
    },
    {
        "source_sentence": "大乘本生心地觀經卷第六",
        "from": "T54n2129_004:0949a18_0",
        "context_with_next_sentence": true
    },
    {
        "source_sentence": "隙光(上綺戟反切韻閑也考聲壁孔也說文空閑皆曰隙從阜曰上下小也經文作隟或作隙皆非下古皇反爾雅曰光充也切韻明也大也顯也古作光字)。",
        "from": "T54n2129_004:0949a19_0",
        "context_with_next_sentence": true
    },
    {
        "source_sentence": "飛蛾(上芳非反韻英云翔也說文像鳥羽翻飛之形也下五何反說文蠶蛾也爾雅作[我/虫]同正作[我/虫]字也)。",
        "from": "T54n2129_004:0949a21_0",
        "context_with_next_sentence": true
    },
    {
        "source_sentence": "牝鹿(上頻忍反爾雅曰鹿牝麚牝麀其子麛案別雌雄辨子母也麚音加麀音於牛反麛音迷下鹿字正從比)。",
        "from": "T54n2129_004:0949a22_0",
        "context_with_next_sentence": true
    },
    {
        "source_sentence": "芳餌(上[敷-方+寸]亾反考聲芳草之香者也又美盛也下仍吏反韻英食也說文云粉餅也從食耳聲也)。",
        "from": "T54n2129_004:0949a23_0",
        "context_with_next_sentence": true
    },
    {
        "source_sentence": "牆壁(上疾良反說文垣也五版為堵釋名云牆障也所以自障蔽也從嗇爿聲經作[土*(圭/皿)][土*廧][土*(坐-工+皿)]皆非下比激反說文屋牆也釋名曰壁辟也謂辟禦風寒也從土辟聲)。",
        "from": "T54n2129_004:0949a24_0",
        "context_with_next_sentence": true
    },
    {
        "source_sentence": "坏瓦(上芳杯反說文云未燒瓦器也下五寡反又作瓦像形也古考史曰夏時昆吾氏始作瓦也)。",
        "from": "T54n2129_004:0949b02_0",
        "context_with_next_sentence": true
    },
    {
        "source_sentence": "芭蕉(上[襾/(革*月)]麻反下即消王注楚詞云香草名也生交阯葉如席煑漬可紡績也不堅草也自外至內並無有實故經中多引為喻淨名云是身如芭蕉中無有堅是也)。",
        "from": "T54n2129_004:0949b03_0",
        "context_with_next_sentence": true
    },
    {
        "source_sentence": "蝦蟆(上胡家反下莫遐反切韻水蟲也又作蜝本草云蝦蟆一名蟾一名去[酋*黽]爾雅云鼁[酋*黽]蟾蜍郭云似蝦蟆居陸地淮南謂之去蚊音甫)。",
        "from": "T54n2129_004:0949b05_0",
        "context_with_next_sentence": true
    },
    {
        "source_sentence": "大乘本生心地觀經卷第七",
        "from": "T54n2129_004:0949b07_0",
        "context_with_next_sentence": true
    },
    {
        "source_sentence": "洟唾(上他計反下他臥反說文鼻液曰洟從水夷聲也口津曰唾從口埵省聲經文作涕音他禮反說文目汁也涕泣悲聲也非洟埵義也)。",
        "from": "T54n2129_004:0949b08_0",
        "context_with_next_sentence": true
    },
    {
        "source_sentence": "大乘本生心地觀經卷第八",
        "from": "T54n2129_004:0949b10_0",
        "context_with_next_sentence": true
    },
    {
        "source_sentence": "猿猴(上王元反爾雅作蝯云猱蝯善援郭注云便攀援也下音侯獮猴也從犬侯聲也)。",
        "from": "T54n2129_004:0949b11_0",
        "context_with_next_sentence": true
    },
    {
        "source_sentence": "埃坌(上烏開反說文細塵也從土矣聲下滿悶反考聲污也字書塵埃著物也)。",
        "from": "T54n2129_004:0949b12_0",
        "context_with_next_sentence": true
    },
    {
        "source_sentence": "青蠅(下餘陵反考聲云飛蟲也鄭箋毛詩云蠅之為蟲污白色使黑喻佞人變亂善惡也又曰白珪之玷尚可磨也斯言之玷不可為也)。",
        "from": "T54n2129_004:0949b13_0",
        "context_with_next_sentence": true
    },
    {
        "source_sentence": "吠憚(真言中字也上借音微一反下音但不求字義)。",
        "from": "T54n2129_004:0949b15_0",
        "context_with_next_sentence": true
    },
    {
        "source_sentence": "守護國界主陀羅尼經卷第一",
        "from": "T54n2129_004:0949b16_0",
        "context_with_next_sentence": true
    },
    {
        "source_sentence": "炳曜(上兵永反考聲明也說文煥明也從火[丙/一]形聲字下弋肖反韻英云日光也切韻照也又作耀燿二形光耀炫燿也)。",
        "from": "T54n2129_004:0949b17_0",
        "context_with_next_sentence": true
    },
    {
        "source_sentence": "沙滷(上所加反爾雅曰渾沙出郭注云江東呼水中沙堆為潬西有沙州即鳴沙山也下郎古反爾雅曰滷苦也郭注云謂苦地也案沙漠鹹滷之地也二字並合從水經文作砂乃砂石也作鹵乃鹵簿樂名引天子車駕者也並非沙滷字也)。",
        "from": "T54n2129_004:0949b19_0",
        "context_with_next_sentence": true
    },
    {
        "source_sentence": "菡萏(上胡感反下單感反爾雅釋草云荷芙渠其花菡萏毛詩傳云未開曰芙容已開者菡萏說文菡從草函聲音含萏從草臽聲音陷經文作菡萏二形皆訛謬也)。",
        "from": "T54n2129_004:0949b22_0",
        "context_with_next_sentence": true
    },
    {
        "source_sentence": "羯邏(上居謁反下盧賀反梵語不求字義)。",
        "from": "T54n2129_004:0949b24_0",
        "context_with_next_sentence": true
    },
    {
        "source_sentence": "拊擊(上孚武反切韻拍也下古歷反切韻打也尚書舜典曰擊石拊石百獸率舞孔傳曰拊亦擊也二字並從手付毄皆聲也)。",
        "from": "T54n2129_004:0949c01_0",
        "context_with_next_sentence": true
    },
    {
        "source_sentence": "波濤(上博科反切韻云水波濤也爾雅曰大波為瀾小波為淪也說文從水波省聲下徒刀反考聲濤浪浪也說文三波曰濤從水壽省聲)。",
        "from": "T54n2129_004:0949c03_0",
        "context_with_next_sentence": true
    },
    {
        "source_sentence": "守護國界陀羅尼經卷第二",
        "from": "T54n2129_004:0949c05_0",
        "context_with_next_sentence": true
    },
    {
        "source_sentence": "魁膾(上苦[(德-彳+王)-心+(衣-〦)]反孔注尚書云魁師也鄭注禮記云首也史記云壯夫也從斗鬼聲下瓌外反廣雅曰膾割也案魁膾者屠殺兇惡之師也從肉會聲也)。",
        "from": "T54n2129_004:0949c06_0",
        "context_with_next_sentence": true
    },
    {
        "source_sentence": "旋澓(上又作漩音似緣反考聲洄也爾雅曰旋復返也下符福反三蒼澓深也謂河海中洄旋之處從水復聲)。",
        "from": "T54n2129_004:0949c08_0",
        "context_with_next_sentence": true
    },
    {
        "source_sentence": "癡膜(上丑之反切韻癡愚也下幕各反切韻肉薄皮也考聲云皮內肉外曰膜從肉莫聲)。",
        "from": "T54n2129_004:0949c09_0",
        "context_with_next_sentence": true
    },
    {
        "source_sentence": "守護國界主陀羅尼經卷第三",
        "from": "T54n2129_004:0949c10_0",
        "context_with_next_sentence": true
    },
    {
        "source_sentence": "叢林(上徂紅反孔注尚書云叢聚也字書云凡物之聚曰叢也說文草木聚生曰叢從[業-木+十]取聲音土角反下力金反玉篇木竦也說文並二木也)。",
        "from": "T54n2129_004:0949c11_0",
        "context_with_next_sentence": true
    },
    {
        "source_sentence": "莽字(上莫朗反說文上下草犬在中也經作莾俗字)。",
        "from": "T54n2129_004:0949c13_0",
        "context_with_next_sentence": true
    },
    {
        "source_sentence": "滌垢(上徒歷反切韻淨也玉篇除也考聲云洗滌也說文從水條聲也下古厚反韻英云塵也考聲染污也說文垢圿也從土后聲圿音姧八反)。",
        "from": "T54n2129_004:0949c14_0",
        "context_with_next_sentence": true
    },
    {
        "source_sentence": "怡[申*(乞-乙+易)](上與之反切韻和樂也爾雅曰怡懌悅欣樂也下丑亮反玉篇通[申*(乞-乙+易)]也韻英云達也脉經云膓為膓氣之府也從申膓省聲)。",
        "from": "T54n2129_004:0949c16_0",
        "context_with_next_sentence": true
    },
    {
        "source_sentence": "守護國界主陀羅尼經卷第四",
        "from": "T54n2129_004:0949c18_0",
        "context_with_next_sentence": true
    },
    {
        "source_sentence": "諦聽(上都計反說文云諦審也從言帝聲下他定反考聲待也說文云審也字書謀也又聆也說文從[德-彳]耳壬聲也[德-彳]音得壬音他頂反謂以耳審得其聲也壬即聲又他丁反)。",
        "from": "T54n2129_004:0949c19_0",
        "context_with_next_sentence": true
    },
    {
        "source_sentence": "瀑流(上薄報反廣韻甚雨也爾雅云瀑雨謂之涷郭云江東呼夏月瀑雨為涷音東玉篇疾也從水暴聲下流字說文從水[梳-木][梳-木]他忽反倒書古文[巢-果+子]字[巢-果+子]音子經文作流非)。",
        "from": "T54n2129_004:0949c21_0",
        "context_with_next_sentence": true
    },
    {
        "source_sentence": "危險(上魚為反玉篇云隤也字書云殆也考聲亦險也字林云從人在厄上下虛撿反說文危阻也韻集云險難也又邪惡也從阜僉聲)。",
        "from": "T54n2129_004:0949c23_0",
        "context_with_next_sentence": true
    },
    {
        "source_sentence": "卉木(上許貴反七詩云卉木萋萋也傳云眾也爾雅云卉草郭注云百草惣名也說文從三屮作芔二屮為艸也屮丑列反草本初生之形也艸今為廾音草)。",
        "from": "T54n2129_004:0950a01_0",
        "context_with_next_sentence": true
    },
    {
        "source_sentence": "憍陳如(上舉喬反略梵語也具足云阿若多憍陳那阿若多此云解也謂最初悟解法故以彰其名憍陳那婆羅門姓也那是男聲顯從父得新譯經云解憍陳那是也)。",
        "from": "T54n2129_004:0950a03_0",
        "context_with_next_sentence": true
    },
    {
        "source_sentence": "多陀阿伽度(或云阿伽度梵語魯質也正云怛他誐多此云如來十号之中第一号也)。",
        "from": "T54n2129_004:0950a05_0",
        "context_with_next_sentence": true
    },
    {
        "source_sentence": "阿羅訶(下音呵梵語訛略也正云遏囉曷帝此云應供謂應受人天妙供故即十号之中第二号)。",
        "from": "T54n2129_004:0950a06_0",
        "context_with_next_sentence": true
    },
    {
        "source_sentence": "三藐三佛陀(藐本音莫角反為就梵語借音彌藥反正云三藐三沒駄三字去聲此云正等覺亦云正遍知即第三号也)。",
        "from": "T54n2129_004:0950a07_0",
        "context_with_next_sentence": true
    },
    {
        "source_sentence": "[王*尒]膳(上正作珍陟隣反考聲貴也說文重也儒行云儒為席上之[王*尒]也下時戰反說文食具也周禮云膳夫上士二人掌王之膳方言云膳美食也從肉善聲或作饍俗字非)。",
        "from": "T54n2129_004:0950a09_0",
        "context_with_next_sentence": true
    },
    {
        "source_sentence": "守護國界主陀羅尼經卷第五",
        "from": "T54n2129_004:0950a11_0",
        "context_with_next_sentence": true
    },
    {
        "source_sentence": "擐甲(上胡慣反說文云穿甲也案說文字林玉篇皆音胡慣反唯五經文字音義音古患反下古洽反說文兵器也音譜作鉀云鎧鉀也又辰名也爾雅太歲在甲曰閼蓬也)。",
        "from": "T54n2129_004:0950a12_0",
        "context_with_next_sentence": true
    },
    {
        "source_sentence": "遲緩(上直知反切韻久晚也爾雅曰遲遲徐也郭注云安徐也下胡管反切韻舒也爾雅曰綽綽爰爰緩也郭注云皆寬緩也說文從糸爰聲也)。",
        "from": "T54n2129_004:0950a14_0",
        "context_with_next_sentence": true
    },
    {
        "source_sentence": "奢摩他(梵語也此云止即持心定也)。",
        "from": "T54n2129_004:0950a16_0",
        "context_with_next_sentence": true
    },
    {
        "source_sentence": "毘鉢舍那(亦梵語此云觀謂觀照惠也即定惠二名)。",
        "from": "T54n2129_004:0950a17_0",
        "context_with_next_sentence": true
    },
    {
        "source_sentence": "守護國界主陀羅尼經卷第六",
        "from": "T54n2129_004:0950a18_0",
        "context_with_next_sentence": true
    },
    {
        "source_sentence": "謇澀(上九輦反說文謇吃也謂語難也或從言作[言*蹇]下色立反案澀字合從人作[仁-二+(澀-(泳-永))]字書云譶澀語不正也今從水作澀說文水塞不通也非謇[仁-二+(澀-(泳-永))]義譶音初音反)。",
        "from": "T54n2129_004:0950a19_0",
        "context_with_next_sentence": true
    },
    {
        "source_sentence": "[病-丙+斯]破(上先妻反說文病聲散也又作[斯/言]悲聲也經作嘶字書云馬鳴嘶也非[病-丙+斯]破義也)。",
        "from": "T54n2129_004:0950a21_0",
        "context_with_next_sentence": true
    },
    {
        "source_sentence": "熙怡(上許其反字書云和也切韻敬也養也爾雅曰緝熈光也下與之反爾雅曰怡悅也考聲和樂也說文從心台台音怡)。",
        "from": "T54n2129_004:0950a22_0",
        "context_with_next_sentence": true
    },
    {
        "source_sentence": "觱篥(上卑吉反下力質反本胡樂名也毛詩云一之曰觱發二之日篥烈傳云一之日周之正月也觱發寒風二之日殷之正月篥烈寒氣也經文作篳篥二字同說文從竹畢栗聲也)。",
        "from": "T54n2129_004:0950a24_0",
        "context_with_next_sentence": true
    },
    {
        "source_sentence": "鶴唳(上下各反說文鶴色白而喙長朱頂壽滿千歲神仙鳥也拘朴子曰鶴鳴九皐聲聞干天淮南子曰鷄知將曉鶴知夜半是也說文從鳥寉聲寉音何各反云從冖隹隹鳥也鳥飛高至欲出於冖音癸營反下郎計反切韻鶴鳴也)。",
        "from": "T54n2129_004:0950b02_0",
        "context_with_next_sentence": true
    },
    {
        "source_sentence": "箏笛(上側莖反說文皷絃筑身樂也本大瑟二十七絃秦人不義二子爭父之瑟各得十三絃因名為箏下徒歷反說文笛七孔俗云羗笛風俗通云笛滌也言滌去邪穢納正氣也)。",
        "from": "T54n2129_004:0950b04_0",
        "context_with_next_sentence": true
    },
    {
        "source_sentence": "蠃聲(上洛戈反切韻[虫*半]屬也爾雅曰蠃小者蜬郭璞注云大者如斗出日南漲海中可為酒杯說文從虫[嬴-女]聲俗作螺或有作蠡二形並音禮鹿案蠃本古樂器名也吹以和樂故經中多云蠃聲或云法蠃用表法聲普聞含識)。",
        "from": "T54n2129_004:0950b06_0",
        "context_with_next_sentence": true
    },
    {
        "source_sentence": "谷響(上古屋反切韻山谷也老子云谷神不死是為玄牝下虗兩反考聲云崖谷應聲也或作[鄉/占][鄉/言]嚮三形亦通也)。",
        "from": "T54n2129_004:0950b08_0",
        "context_with_next_sentence": true
    },
    {
        "source_sentence": "守護國界主陀羅尼經卷第七",
        "from": "T54n2129_004:0950b09_0",
        "context_with_next_sentence": true
    },
    {
        "source_sentence": "藤蘿(上徒登反字書云藤似葛而蔓生玉篇云藟也音壘下洛何反爾雅曰唐蒙女蘿女蘿菟絲也韻英云蘿蔓也上藤字經文作蕂音詩證反乃苣蕂字胡麻別名也非藤蘿義苣音巨)。",
        "from": "T54n2129_004:0950b10_0",
        "context_with_next_sentence": true
    },
    {
        "source_sentence": "羖羊(上公戶反爾雅曰夏羊牡羭牝羖郭注云黑羖[羊*歷]也今人云牂羖也羭音羊朱反牂音子桑反羖或作[羊*古]同)。",
        "from": "T54n2129_004:0950b12_0",
        "context_with_next_sentence": true
    },
    {
        "source_sentence": "石礦(上常尺反釋名云山體曰石下古猛反切韻金玉璞也說文未鍊金也從石廣聲有作[金*丱]紫[金*丱]藥名也經文從金廣作鑛俗用字也)。",
        "from": "T54n2129_004:0950b13_0",
        "context_with_next_sentence": true
    },
    {
        "source_sentence": "鈴鐸(上郎丁反切韻鈴似鍾而小下徒洛反釋名云鐸度也謂号令之限度也謂金鈴鐵舌振以用武金鈴木舌振以興文教令案振以警悟群生表傳法語也)。",
        "from": "T54n2129_004:0950b15_0",
        "context_with_next_sentence": true
    },
    {
        "source_sentence": "驎陁(上良忍反下徒何反梵語也即赤色花名案字驎青驪馬名)。",
        "from": "T54n2129_004:0950b17_0",
        "context_with_next_sentence": true
    },
    {
        "source_sentence": "辯捷(上皮件反切韻引也理也字書辯惠也說文從言辡聲辡音辯下疾葉反韻英云速也勝也考聲疾也爾雅際接翜捷也郭注云捷謂接續也即經中詞無礙辯也)。",
        "from": "T54n2129_004:0950b18_0",
        "context_with_next_sentence": true
    },
    {
        "source_sentence": "守護國界主陀羅尼經卷第八",
        "from": "T54n2129_004:0950b20_0",
        "context_with_next_sentence": true
    },
    {
        "source_sentence": "謇訥(上九[朁-日+車]反說文語吃也從言褰省聲或作[言*蹇]經文從足作蹇足跛也非此用下奴骨反字書亦謇也)。",
        "from": "T54n2129_004:0950b21_0",
        "context_with_next_sentence": true
    },
    {
        "source_sentence": "筏喻(上房越反方言曰筟謂之箄箄謂之筏秦晉通語也案暫縛柴木水中運載者曰筏也又作撥[舟*發]箄音牌)。",
        "from": "T54n2129_004:0950b22_0",
        "context_with_next_sentence": true
    },
    {
        "source_sentence": "歌吹(上古俄反切韻歌謠也詩云我歌旦謠爾雅曰徒歌謂之謠下尺偽反爾雅曰徒吹謂之和說文作籥)。",
        "from": "T54n2129_004:0950b23_0",
        "context_with_next_sentence": true
    },
    {
        "source_sentence": "守護國界主陀羅尼經卷第九",
        "from": "T54n2129_004:0950b24_0",
        "context_with_next_sentence": true
    },
    {
        "source_sentence": "巡狩(上祥倫反切韻徧也察也下舒救反韻英云狩獵也尚書曰二月東巡狩至于岱宗柴孔傳云諸侯為天子守土故巡行之順春先東巡次夏秋冬例然巡狩四岳然後歸告太廟)。",
        "from": "T54n2129_004:0950c01_0",
        "context_with_next_sentence": true
    },
    {
        "source_sentence": "孤惸(上古胡反考聲云獨也說文無父曰孤從子從觚省聲下葵營反考聲云孤單也文字典說無兄弟曰惸說文作[煢-(冗-几)]從卂營省聲或從人作[仁-二+(煢-(冗-几))]或省作焭皆通用字)。",
        "from": "T54n2129_004:0950c03_0",
        "context_with_next_sentence": true
    },
    {
        "source_sentence": "黿鼉(上魚袁反三蒼云似鼈而大也下徒何反山海經云江水足鼉郭璞注云似[虫*折]蜴大者長丈有鱗彩皮可以為皷詩云鼉皷蓬蓬也字從黽音猛[(口*口)/田/一]音那聲也經文從龜作二字大謬字書無此黿鼉字)。",
        "from": "T54n2129_004:0950c05_0",
        "context_with_next_sentence": true
    },
    {
        "source_sentence": "株杌(上知虞反韻英木根也考聲木本也下五忽反切韻樹無枝也說文二字並從木朱兀聲)。",
        "from": "T54n2129_004:0950c07_0",
        "context_with_next_sentence": true
    },
    {
        "source_sentence": "糠[麥*弋](上又作穅同苦崗反說文米皮也下與職反切韻麥[麩-夫+弋]也即麥上[夕/鹿]皮也)。",
        "from": "T54n2129_004:0950c08_0",
        "context_with_next_sentence": true
    },
    {
        "source_sentence": "閥閱(上房越反下翼雪反考聲容受也字書云簡閱具其數自序功狀也史記云人[耜-耒]功有五各明其等曰閥積閥曰閱說文二字並從門伐悅省聲也)。",
        "from": "T54n2129_004:0950c09_0",
        "context_with_next_sentence": true
    },
    {
        "source_sentence": "搯珠(上苦洽反切韻爪搯物也說文從手爪在臼上會意字下音朱即數珠也)。",
        "from": "T54n2129_004:0950c11_0",
        "context_with_next_sentence": true
    },
    {
        "source_sentence": "臘沓子(沓徒合反考聲合也說文從水音別與雜還字義同經文從水舊作沓或作沓誤書也案臘沓子者以五穀雜令一處用以加持如今俗言臘雜子也)。",
        "from": "T54n2129_004:0950c12_0",
        "context_with_next_sentence": true
    },
    {
        "source_sentence": "缾缸(上薄經反字書云汲器也或作瓶下下江反切韻甖類也考聲云酒器說文從瓦作瓨古字也)。",
        "from": "T54n2129_004:0950c14_0",
        "context_with_next_sentence": true
    },
    {
        "source_sentence": "孽捙(上魚列反下七何反正梵語也此云去阿孽捙云不去捙或作搓)。",
        "from": "T54n2129_004:0950c15_0",
        "context_with_next_sentence": true
    },
    {
        "source_sentence": "啞啞而笑(上烏陌反顧野王云啞啞笑聲下私妙反說文大戴其竹君子樂然笑也經作[口*笑][口*美]咲皆非本字傳寫誤)。",
        "from": "T54n2129_004:0950c16_0",
        "context_with_next_sentence": true
    },
    {
        "source_sentence": "守護國界主陀羅尼經卷第十",
        "from": "T54n2129_004:0950c18_0",
        "context_with_next_sentence": true
    },
    {
        "source_sentence": "旱澇(上胡笴反切韻雨少也字書陽極也從日干聲下郎到反切韻淹又水澇也或作潦字亦同又音老)。",
        "from": "T54n2129_004:0950c19_0",
        "context_with_next_sentence": true
    },
    {
        "source_sentence": "饑饉(上居疑反下巨靳反爾雅曰穀不熟為饑蔬不熟為饉郭注五穀不成也凡草菜可食者通名為蔬又云仍饑為荐郭注連歲不熟)。",
        "from": "T54n2129_004:0950c20_0",
        "context_with_next_sentence": true
    },
    {
        "source_sentence": "雷霆(上魯[廷-壬+(同-(一/口)+巳)]反切韻雷電也易曰天雷無妄也論衡云陰陽氣繫成聲古文作靁下特丁反考聲云疾雷也字書迅雷也)。",
        "from": "T54n2129_004:0950c22_0",
        "context_with_next_sentence": true
    },
    {
        "source_sentence": "篡奪(上初患反字書纂亦奪也韻英殺也說文從厶箕聲厶音私箕音筭云奪其君位事不敢公私而箕也下奪字說文正作奪強取也云手持一鳥大鳥在上[大/隻]去也從寸亦通無從木者)。",
        "from": "T54n2129_004:0950c24_0",
        "context_with_next_sentence": true
    },
    {
        "source_sentence": "逃竄(上徒刀反字書云走也避也切韻亡也亦竄也下七亂反考聲藏也說文云鼠在穴中則為竄矣也)。",
        "from": "T54n2129_004:0951a02_0",
        "context_with_next_sentence": true
    },
    {
        "source_sentence": "椰子(上以嗟反切韻果木名也出交州其葉背面相類案食之止渴)。",
        "from": "T54n2129_004:0951a03_0",
        "context_with_next_sentence": true
    },
    {
        "source_sentence": "仆面(上滿北反爾雅曰斃仆也郭注云謂前覆也亦作踣案仆面謂面覆於地也)。",
        "from": "T54n2129_004:0951a04_0",
        "context_with_next_sentence": true
    },
    {
        "source_sentence": "[舌*也]脣(上神氏反切韻以舌取物也說文作舓俗又作舐訓同下食倫反切韻口脣也字書亦作[口*脣]字也)。",
        "from": "T54n2129_004:0951a05_0",
        "context_with_next_sentence": true
    },
    {
        "source_sentence": "拳手(上巨圓反廣雅曰拳奉持也切韻屈手也從手卷省聲經文從足作踡字書云踡跼行不進也非拳手義)。",
        "from": "T54n2129_004:0951a06_0",
        "context_with_next_sentence": true
    },
    {
        "source_sentence": "咀沫(上慈呂反切韻咀嚼也字林咀齧也亦作齟蒼頡篇咀噍也下莫割反即水沫也案咀沫即口中廷沫也)。",
        "from": "T54n2129_004:0951a07_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第一",
        "from": "T54n2129_004:0951a08_0",
        "context_with_next_sentence": true
    },
    {
        "source_sentence": "阿闍梨(梵語也或云阿遮梨或云阿左[黍-禾+利]此云軌範師謂以軌則儀範依法教授弟子)。",
        "from": "T54n2129_004:0951a09_0",
        "context_with_next_sentence": true
    },
    {
        "source_sentence": "和尚(正梵語[打-丁+鳥]波地耶此云近讀謂此尊師為弟子親近習讀者也舊翻為親教良以彼土流俗云殟社此方訛轉謂之和尚相承既久翻譯之者順方俗云)。",
        "from": "T54n2129_004:0951a10_0",
        "context_with_next_sentence": true
    },
    {
        "source_sentence": "摩[醠-央+兮]首羅(梵語訛也正云麼[醠-央+兮]濕伐羅也麼[醠-央+兮]此云大也濕伐囉此云自在天也即大自在天王也謂此天王於大千界中得白在故)。",
        "from": "T54n2129_004:0951a12_0",
        "context_with_next_sentence": true
    },
    {
        "source_sentence": "蠢動(上尺允反亦動也爾雅曰蠢震動也郭注云皆搖動貌又曰蠢作也即動作也說文云動也從[虫*虫]春聲會意字[虫*虫]音昆也)。",
        "from": "T54n2129_004:0951a14_0",
        "context_with_next_sentence": true
    },
    {
        "source_sentence": "屠兒(上達胡反考聲屠殺也說文屠刳分割牲肉也下汝移反正從凶几上音信[阿-可+(巢-果+(离-禸))]會也下音人云[阿-可+(巢-果+(离-禸))]會未合人以承之)。",
        "from": "T54n2129_004:0951a16_0",
        "context_with_next_sentence": true
    },
    {
        "source_sentence": "魁膾(上苦回反切韻帥也首也下古外反說文割也切肉也細切為膾或作儈音與膾同市人合也非此所用也)。",
        "from": "T54n2129_004:0951a18_0",
        "context_with_next_sentence": true
    },
    {
        "source_sentence": "田獵(上徒年反正作畋白虎通云畋為田除害故曰畋獵如經文作田非案字書作畋古者肉食取禽獸曰畋下良涉反爾雅獵虎也郭注云凌獵暴虐也從犬巤聲也)。",
        "from": "T54n2129_004:0951a19_0",
        "context_with_next_sentence": true
    },
    {
        "source_sentence": "漁捕(上語居反說文漁捕魚也尸子曰燧人之世天下多水故教人漁古文作[敲-高+(虎-儿+魚)]亦捕也或作[敲-高+魚]謂[敲-高+魚]獵也下薄故反切韻捉也)。",
        "from": "T54n2129_004:0951a21_0",
        "context_with_next_sentence": true
    },
    {
        "source_sentence": "駞驢(上徒何反說文駱駞胡地獸也背有肉鞍負重千斤日行三百里能知水泉所在下力居反切韻畜也釋名云驢盧也取其盧盧之聲也從馬盧形聲字)。",
        "from": "T54n2129_004:0951a23_0",
        "context_with_next_sentence": true
    },
    {
        "source_sentence": "猪狗(上又作豬爾雅曰豕子豬也郭注云今亦曰[(雪-雨)/(土*失*匕)]江東呼狶禮記檀弓注云南方謂猪為都字從豕都省聲下古厚反切韻犬也爾雅云犬未成毫狗也從犬句形聲字)。",
        "from": "T54n2129_004:0951b01_0",
        "context_with_next_sentence": true
    },
    {
        "source_sentence": "瘖瘂(上飲今反說文不能言也瘖猶無聲也下烏賈反考聲云不能言也瘂人雖有聲無詞也古今正字瘂瘖也從疒亞聲疒女厄反)。",
        "from": "T54n2129_004:0951b03_0",
        "context_with_next_sentence": true
    },
    {
        "source_sentence": "熙怡(上虛飢反字統云熈和也考聲云美也從灬[(厂-一)*臣*巳]聲也[(厂-一)*臣*巳]音同上灬必遙反有作[烈-列+((冰-水)*臣*巳)]熈二形皆非下以之反考聲怡喜悅也說文云和也從心台聲台音以之反)。",
        "from": "T54n2129_004:0951b05_0",
        "context_with_next_sentence": true
    },
    {
        "source_sentence": "嗢鉢羅(上烏骨反舊云優鉢羅或云漚鉢羅此譯云青蓮花其花最大最香人間全無出大雪山無熱池中)。",
        "from": "T54n2129_004:0951b07_0",
        "context_with_next_sentence": true
    },
    {
        "source_sentence": "芬陀利(或云奔茶利皆訛正云奔[奴/糸]里迦此云白色蓮花也人間無亦出彼池)。",
        "from": "T54n2129_004:0951b08_0",
        "context_with_next_sentence": true
    },
    {
        "source_sentence": "鉢頭摩(或云波頭摩或云鉢弩摩亦云鉢特摩皆訛應云鉢納麼此云紅色蓮花上者人間雖有不及彼池出者)。",
        "from": "T54n2129_004:0951b09_0",
        "context_with_next_sentence": true
    },
    {
        "source_sentence": "俱物頭(或云拘牟頭亦云拘摩那梵音輕重也正云俱某陀此云赤蓮花亦出彼池人間希少)。",
        "from": "T54n2129_004:0951b11_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第二",
        "from": "T54n2129_004:0951b12_0",
        "context_with_next_sentence": true
    },
    {
        "source_sentence": "颰陀(土蒲鉢反梵語也古或云跋和正云跋捺羅此翻為賢也或云賢善)。",
        "from": "T54n2129_004:0951b13_0",
        "context_with_next_sentence": true
    },
    {
        "source_sentence": "殑伽(上疑等反下魚佉反梵語也舊云恒河是也即無熱惱大池流出四河南面一也旋流一匝流入南海者涅盤經中恒河女神也案殑伽河神名因神彰名也慧菀慧琳皆作此說)。",
        "from": "T54n2129_004:0951b14_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第三",
        "from": "T54n2129_004:0951b16_0",
        "context_with_next_sentence": true
    },
    {
        "source_sentence": "糝[幌-光+月]地(上乘感反次音冐梵語也舊云三菩提此云正等覺也)。",
        "from": "T54n2129_004:0951b17_0",
        "context_with_next_sentence": true
    },
    {
        "source_sentence": "葂憾(上借音無遠反下胡感反梵音祕密不可翻傳也)。",
        "from": "T54n2129_004:0951b18_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第四",
        "from": "T54n2129_004:0951b19_0",
        "context_with_next_sentence": true
    },
    {
        "source_sentence": "嘊喍(上五佳反下音柴犬鬪也玉篇犬相啀也埤蒼云相啀拒也玉篇作齜[齒*宜]褰脣露齒之貌也)。",
        "from": "T54n2129_004:0951b20_0",
        "context_with_next_sentence": true
    },
    {
        "source_sentence": "嘷吠(上胡刀反古文作獋說文玉篇咆吠犬鳴也切韻熊虎聲也經文作號悲哭聲非嘷吠義)。",
        "from": "T54n2129_004:0951b21_0",
        "context_with_next_sentence": true
    },
    {
        "source_sentence": "腐爛(上房武反切韻敗也字書臭也考聲朽也下郎肝反切韻火熟也從火闌聲)。",
        "from": "T54n2129_004:0951b22_0",
        "context_with_next_sentence": true
    },
    {
        "source_sentence": "卜筮(上博木反尚書云我卜河朔孔傳曰卜必先墨畫龜然後灼之兆順食墨吉也下時制反說文蓍曰筮決也世本云巫咸作筮故從竹從巫也)。",
        "from": "T54n2129_004:0951b23_0",
        "context_with_next_sentence": true
    },
    {
        "source_sentence": "繽紛(上疋仁反玉篇繽繽往來貌或盛也又眾也下孚云反玉篇紛乱廣雅繽繽眾也紛紛乱也謂眾多乱下也經文從草作[卄/(實-毌+(眉-目))]音[實-毌+尸]乃[卄/(麩-夫+生)][實-毌+尸]字五月管名也作芬草芳盛也二字皆非也)。",
        "from": "T54n2129_004:0951c01_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第五",
        "from": "T54n2129_004:0951c03_0",
        "context_with_next_sentence": true
    },
    {
        "source_sentence": "毘盧遮那(梵語訛也應云吠嚕左曩舊譯云光明遍照新翻為大日如來云如大日輪無幽不燭也)。",
        "from": "T54n2129_004:0951c04_0",
        "context_with_next_sentence": true
    },
    {
        "source_sentence": "阿閦(下又作閦同初六反梵語不妙古云阿插一也應云惡蒭此云無動即東方佛名也)。",
        "from": "T54n2129_004:0951c05_0",
        "context_with_next_sentence": true
    },
    {
        "source_sentence": "懶惰(上亦作[娕*頁]同勒坦反下又作墯同徒臥反考聲云不勤也說文不敬也並從心賴隋聲也)。",
        "from": "T54n2129_004:0951c06_0",
        "context_with_next_sentence": true
    },
    {
        "source_sentence": "[榩-文+ㄆ]椎(上渠焉反爾雅曰椹謂之[榩-文+ㄆ]郭注云斫木櫍也下直追反說文擊也從木隹聲經文作楗槌或作揵稚梵語薜吒迦此云所打即或銅或木擊以警眾也)。",
        "from": "T54n2129_004:0951c07_0",
        "context_with_next_sentence": true
    },
    {
        "source_sentence": "揀擇(上姦眼反文字集略云揀選也亦擇也從手柬聲說文柬字從八在束中下音澤切韻擇亦揀也從手澤省聲也)。",
        "from": "T54n2129_004:0951c09_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第六",
        "from": "T54n2129_004:0951c11_0",
        "context_with_next_sentence": true
    },
    {
        "source_sentence": "瑩明(上烏定反顧野王云瑩飾也考聲瑩光也亦明也或從金作鎣訓同明或作明又作明同)。",
        "from": "T54n2129_004:0951c12_0",
        "context_with_next_sentence": true
    },
    {
        "source_sentence": "纏縛(上直連反俗又作纏切韻繞也考聲纏亦縛也又音直戰反下符約反切韻繫也字書縛亦纏也三啟經云如蠶作繭吐絲自縛也從糸博省聲也經作縛也爾雅云十羽謂之縛書誤也)。",
        "from": "T54n2129_004:0951c13_0",
        "context_with_next_sentence": true
    },
    {
        "source_sentence": "諂諛(上丑琰反又作讇切韻諛也論語云非其鬼而祭之者諂也鄭注云諂媚求其福下以朱反說文諛亦諂也從言臾聲經文單作乃須臾字也)。",
        "from": "T54n2129_004:0951c15_0",
        "context_with_next_sentence": true
    },
    {
        "source_sentence": "休廢(上許尤云切韻善也美也考聲息也說文從人倚木息也下芳肺反爾雅曰廢舍也郭注云舍放置也切韻止也經文作癈癈病也非休止義)。",
        "from": "T54n2129_004:0951c17_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第七",
        "from": "T54n2129_004:0951c19_0",
        "context_with_next_sentence": true
    },
    {
        "source_sentence": "尒燄(梵語也此云所知花嚴七十七云過尒燄海也菀法師釋云謂智所知境非預識境共轉也)。",
        "from": "T54n2129_004:0951c20_0",
        "context_with_next_sentence": true
    },
    {
        "source_sentence": "秉顯(上兵永反爾雅曰秉拱執也說文云手持一禾曰秉下呼典反說文玉篇字林並云光也明也案經云五智秉顯宜作炳或作昞字未詳秉顯義)。",
        "from": "T54n2129_004:0951c21_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第八",
        "from": "T54n2129_004:0951c23_0",
        "context_with_next_sentence": true
    },
    {
        "source_sentence": "濟拔(上子計反切韻惠也定也爾雅曰濟渡也濟成也濟益也郭注云廣異訓各隨事為義下蒲八反切韻擢也又盡也從手犮聲)。",
        "from": "T54n2129_004:0951c24_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第九",
        "from": "T54n2129_004:0952a02_0",
        "context_with_next_sentence": true
    },
    {
        "source_sentence": "逼迮(上彼力反切韻逼迫也考聲云逼近也下側伯反玉篇陿也亦迫也或作窄亦同)。",
        "from": "T54n2129_004:0952a03_0",
        "context_with_next_sentence": true
    },
    {
        "source_sentence": "登入(上都勝反爾雅曰躋登陞也切韻進也禮記月令禾乃登即成也)。",
        "from": "T54n2129_004:0952a04_0",
        "context_with_next_sentence": true
    },
    {
        "source_sentence": "大乘瑜伽千鉢文殊大教王經卷第十",
        "from": "T54n2129_004:0952a05_0",
        "context_with_next_sentence": true
    },
    {
        "source_sentence": "裸形(上華瓦反本音郎果反為避俗諱作上音顧野王云脫衣露袒也說文從衣果聲案坼衣半上半下果在中即為裹併衣在一邊即為裸會意字也經文從示作祼音灌非此用也)。",
        "from": "T54n2129_004:0952a06_0",
        "context_with_next_sentence": true
    },
    {
        "source_sentence": "祠祭(上似茲反爾雅曰春祭曰祠郭注曰祠之言飤也下子例反切韻享薦也論語云祭神如神在如前花嚴經第十二已釋)。",
        "from": "T54n2129_004:0952a08_0",
        "context_with_next_sentence": true
    },
    {
        "source_sentence": "廝破(上息妻反切韻病聲散也考聲云聲嗄也經作嘶馬嘶嗚也非破義)。",
        "from": "T54n2129_004:0952a10_0",
        "context_with_next_sentence": true
    },
    {
        "source_sentence": "綟急(上練結反切韻云小結也字書拗綟也與捩意同下急字從人手心也云人之急者心之與手[夕-、]古人字[雪-雨]古手字會意也)。",
        "from": "T54n2129_004:0952a11_0",
        "context_with_next_sentence": true
    },
    {
        "source_sentence": "詆債(上又作詃同都禮反切韻呰也[言*互]亦訶也考聲欺也毀也下側懈反切韻徵財也從人責聲)。",
        "from": "T54n2129_004:0952a13_0",
        "context_with_next_sentence": true
    },
    {
        "source_sentence": "拘賖梨子(具足應云未伽梨拘賖梨子末伽梨是姓拘賖是母名也此外道計苦樂不由因即自然外道)。",
        "from": "T54n2129_004:0952a14_0",
        "context_with_next_sentence": true
    },
    {
        "source_sentence": "毘羅[月*互]子(具足應云毘羅[月*互]子珊闍邪毘羅胘母名也珊闍邪此云等勝此外道不須修道經八万劫自盡生死如轉縷丸也)。",
        "from": "T54n2129_004:0952a15_0",
        "context_with_next_sentence": true
    },
    {
        "source_sentence": "鳩駄迦旃延(具足應云迦羅鳩駄迦旃延迦羅鳩駄此云黑領迦旃延姓也此外道應物而起人若問有答有若問無答無也)。",
        "from": "T54n2129_004:0952a17_0",
        "context_with_next_sentence": true
    },
    {
        "source_sentence": "富蘭那迦葉(富蘭那此云滿也迦葉姓也此云龜氏此外道計無因也)。",
        "from": "T54n2129_004:0952a19_0",
        "context_with_next_sentence": true
    },
    {
        "source_sentence": "尼乾陀若提子(尼乾陁此云無繼若堤母名亦云親友母名親友也此外道計苦未有定因要必須受非道能斷)。",
        "from": "T54n2129_004:0952a20_0",
        "context_with_next_sentence": true
    },
    {
        "source_sentence": "阿耆陁翅舍欽婆羅(阿耆陁此云無勝翅舍欽婆羅此衣名此外道以人髮為衣五熱炙身也)。",
        "from": "T54n2129_004:0952a22_0",
        "context_with_next_sentence": true
    },
    {
        "source_sentence": "續一切經音義卷第四",
        "from": "T54n2129_004:0952a24_0",
        "context_with_next_sentence": false
    }
]