[
    {
        "source_sentence": "月燈三昧經卷第六",
        "from": "T15n0639_006:0583b02_0",
        "context_with_next_sentence": true
    },
    {
        "source_sentence": "高齊天竺三藏那連提耶舍譯",
        "from": "T15n0639_006:0583b04_0",
        "context_with_next_sentence": true
    },
    {
        "source_sentence": "爾時，世尊復告月光童子言：「菩薩摩訶薩應當成就善巧方便。",
        "from": "T15n0639_006:0583b05_0",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583b06_1",
        "context_with_next_sentence": true
    },
    {
        "source_sentence": "云何菩薩摩訶薩成就善巧方便？",
        "from": "T15n0639_006:0583b06_2",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583b07_3",
        "context_with_next_sentence": true
    },
    {
        "source_sentence": "是菩薩摩訶薩於一切眾生所而起親想，是諸眾生所有善聚而生隨喜，晝夜六時於彼福德而生隨喜；緣一切智，以緣一切智心於一切眾生所而生福德，是菩薩以此善根速得此三昧，成阿耨多羅三藐三菩提。」",
        "from": "T15n0639_006:0583b07_4",
        "context_with_next_sentence": true
    },
    {
        "source_sentence": "爾時，世尊即於是時而說偈言：「於諸眾生為己親，　　所有一切福德聚，　晝夜六時於此善，　　常能起彼隨喜欲。",
        "from": "T15n0639_006:0583b12_5",
        "context_with_next_sentence": true
    },
    {
        "source_sentence": "　我隨喜彼淨持戒，　　乃至盡命不為惡，　菩薩具足清淨信，　　所有福德悉隨喜。",
        "from": "T15n0639_006:0583b15_0",
        "context_with_next_sentence": true
    },
    {
        "source_sentence": "　隨喜信樂諸佛者，　　於其法、僧信亦然；　隨喜能奉敬如來，　　為求無上菩提故；　隨喜無彼我見者，　　無眾生等及壽命；　隨喜能無諸惡見，　　聞勝空法深愛樂。",
        "from": "T15n0639_006:0583b17_0",
        "context_with_next_sentence": true
    },
    {
        "source_sentence": "　於佛法中起隨喜，　　得出家已受具戒，　少欲知足住林間，　　懷慈愍心猶如劍；　隨喜獨一無侶者，　　處林猶如刀入匣，　淨命常能少欲求，　　無有諂偽託親友；　隨喜樂靜離憒閙，　　於家親屬無愛戀，　於三界中常怖畏，　　遊行世間無染著；　隨喜離彼戲論者，　　厭惡一切受生死，　無有違諍行寂靜，　　得此三昧則不難；　隨喜能識善惡者，　　常離一切諍論事，　趣詣空閑林樹下，　　求聖解脫真佛子；　隨喜常在空閑者，　　不自稱譽輕毀他；　隨喜愛樂功德者，　　住於佛法不放逸。",
        "from": "T15n0639_006:0583b21_0",
        "context_with_next_sentence": true
    },
    {
        "source_sentence": "　所有助道諸功德，　　是不放逸為根本，　若有菩薩離放逸，　　得此三昧則不難。",
        "from": "T15n0639_006:0583c04_0",
        "context_with_next_sentence": true
    },
    {
        "source_sentence": "　得值佛法為一藏、　　又得出家第二藏、　淨信不濁第三藏、　　得此三昧第四藏。",
        "from": "T15n0639_006:0583c06_0",
        "context_with_next_sentence": true
    },
    {
        "source_sentence": "　聞於大空佛境界，　　聞而不謗為勝藏；　若得辯才為得藏，　　得此三昧亦勝藏。",
        "from": "T15n0639_006:0583c08_0",
        "context_with_next_sentence": true
    },
    {
        "source_sentence": "　我已說彼諸善法，　　謂戒、聞捨及忍辱，　是不放逸為根本，　　佛說名為最勝藏。",
        "from": "T15n0639_006:0583c10_0",
        "context_with_next_sentence": true
    },
    {
        "source_sentence": "　若有菩薩不放逸，　　即便具足諸辯才，　於佛智慧無疑惑，　　得此三昧則不難。",
        "from": "T15n0639_006:0583c12_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0583c14_0",
        "context_with_next_sentence": true
    },
    {
        "source_sentence": "以是義故，汝應住於不放逸行，是諸菩薩所應修學。",
        "from": "T15n0639_006:0583c14_1",
        "context_with_next_sentence": true
    },
    {
        "source_sentence": "何以故？",
        "from": "T15n0639_006:0583c15_2",
        "context_with_next_sentence": true
    },
    {
        "source_sentence": "不放逸者尚得阿耨多羅三藐三菩提，何況此三昧也？",
        "from": "T15n0639_006:0583c15_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583c16_4",
        "context_with_next_sentence": true
    },
    {
        "source_sentence": "云何菩薩住不放逸？",
        "from": "T15n0639_006:0583c16_5",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583c17_6",
        "context_with_next_sentence": true
    },
    {
        "source_sentence": "是菩薩成就善淨戒聚。",
        "from": "T15n0639_006:0583c17_7",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583c18_0",
        "context_with_next_sentence": true
    },
    {
        "source_sentence": "云何成就善淨戒聚？",
        "from": "T15n0639_006:0583c18_1",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583c18_2",
        "context_with_next_sentence": true
    },
    {
        "source_sentence": "是菩薩不捨一切智心學六波羅蜜。",
        "from": "T15n0639_006:0583c18_3",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0583c19_4",
        "context_with_next_sentence": true
    },
    {
        "source_sentence": "若菩薩不捨一切智心行六波羅蜜，所有利益，汝當諦聽，當為汝說。",
        "from": "T15n0639_006:0583c19_5",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583c21_6",
        "context_with_next_sentence": true
    },
    {
        "source_sentence": "菩薩信樂檀波羅蜜者有十種利益。",
        "from": "T15n0639_006:0583c21_7",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0583c22_8",
        "context_with_next_sentence": true
    },
    {
        "source_sentence": "一者、降伏慳悋煩惱；二者、修習捨心相續；三者、共諸眾生同其資產，攝受堅固而至滅度；四者、生豪富家；五者、在所生處施心現前；六者、常為四眾之所愛樂；七者、處於四眾不怯、不畏；八者、勝名流布遍於諸方；九者、手足柔軟，足掌安平；十者、乃至道樹不離善知識，謂佛、菩薩、聲聞弟子。",
        "from": "T15n0639_006:0583c22_9",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0583c28_10",
        "context_with_next_sentence": true
    },
    {
        "source_sentence": "是為菩薩信樂布施十種利益。」",
        "from": "T15n0639_006:0583c28_11",
        "context_with_next_sentence": true
    },
    {
        "source_sentence": "爾時，世尊即說偈言：「降伏於慳悋、　　增長布施心、　攝受施堅固，　　生在豪富家，　於其所生處，　　而能起捨心，　為在家出家，　　諸眾生愛樂，　若入大眾中，　　無畏不怯弱，　勝名聲遠布，　　遍城邑聚落，　手足恒柔軟，　　成就具足相，　值遇善知識，　　聲聞佛、菩薩。",
        "from": "T15n0639_006:0583c29_12",
        "context_with_next_sentence": true
    },
    {
        "source_sentence": "　常懷惠施心，　　未曾有悋惜，　為億眾生愛，　　是為捨慳利；　生在豪富族，　　心常樂布施，　攝受捨堅固，　　是為樂施利；　處在大眾數，　　勝名遍諸方，　手足柔軟好，　　是樂施之利；　遭遇善知識，　　謂佛、菩薩等，　見已競來供，　　是樂施之利。",
        "from": "T15n0639_006:0584a10_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0584a18_0",
        "context_with_next_sentence": true
    },
    {
        "source_sentence": "菩薩淨戒有十種利益。",
        "from": "T15n0639_006:0584a18_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0584a18_2",
        "context_with_next_sentence": true
    },
    {
        "source_sentence": "一者、滿足一切智，二者、如佛所學而學，三者、智者不毀，四者、不退誓願，五者、安住於行，六者、棄捨生死，七者、慕樂涅槃，八者、得無纏心，九者、得勝三昧，十者、不乏信財。",
        "from": "T15n0639_006:0584a18_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0584a22_4",
        "context_with_next_sentence": true
    },
    {
        "source_sentence": "是為十種淨戒利益。」",
        "from": "T15n0639_006:0584a22_5",
        "context_with_next_sentence": true
    },
    {
        "source_sentence": "爾時，世尊即說偈言：「滿足一切智，　　如佛而修學，　智慧者不毀，　　常無有怖畏，　誓願不退轉，　　能安住勝行，　逃避生死處，　　欣慕趣涅槃，　安住無纏障，　　速得勝三昧，　住於淨戒聚，　　遠離諸貧窮。",
        "from": "T15n0639_006:0584a23_6",
        "context_with_next_sentence": true
    },
    {
        "source_sentence": "　其智恒清淨，　　修習佛所學，　不為聖者毀，　　以戒清淨故。",
        "from": "T15n0639_006:0584b01_0",
        "context_with_next_sentence": true
    },
    {
        "source_sentence": "　智者誓不退，　　勇健善住行，　見世種種過，　　避之趣滅道。",
        "from": "T15n0639_006:0584b03_0",
        "context_with_next_sentence": true
    },
    {
        "source_sentence": "　彼心無障礙，　　以住淨戒力，　速得離惱定，　　是為淨戒利。",
        "from": "T15n0639_006:0584b05_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0584b07_0",
        "context_with_next_sentence": true
    },
    {
        "source_sentence": "菩薩摩訶薩住於慈忍有十種利益。",
        "from": "T15n0639_006:0584b07_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0584b07_2",
        "context_with_next_sentence": true
    },
    {
        "source_sentence": "一者、火不能燒，二者、刀不能割，三者、毒不能中，四者、水不能漂，五者、為非人護，六者、得身相莊嚴，七者、閉諸惡道，八者、隨其所樂生於梵天，九者、晝夜常安，十者、其身不離喜樂。",
        "from": "T15n0639_006:0584b08_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0584b12_4",
        "context_with_next_sentence": true
    },
    {
        "source_sentence": "是為菩薩成就十種慈忍利益。」",
        "from": "T15n0639_006:0584b12_5",
        "context_with_next_sentence": true
    },
    {
        "source_sentence": "爾時，世尊即說偈言：「是人火不燒，　　刀杖莫能傷，　毒藥所不中，　　暴水無能漂，　常為非人護，　　具三十二相，　關閉諸惡道，　　皆是慈忍利；　帝釋及梵天，　　欲得則不難，　恒住安樂處，　　喜悅不思議。",
        "from": "T15n0639_006:0584b13_0",
        "context_with_next_sentence": true
    },
    {
        "source_sentence": "　刀杖、火不害，　　水、毒亦不傷，　天、龍、夜叉護，　　住忍獲此益；　身相三十二，　　不畏墮惡道，　死則生梵天，　　是住慈忍利；　晝夜常安隱，　　喜悅充遍身，　於眾清淨心，　　無有諸過障。",
        "from": "T15n0639_006:0584b20_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0584b26_0",
        "context_with_next_sentence": true
    },
    {
        "source_sentence": "菩薩精進有十種利益。",
        "from": "T15n0639_006:0584b26_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0584b26_2",
        "context_with_next_sentence": true
    },
    {
        "source_sentence": "一者、他不折伏，二者、得佛所攝，三者、為非人所護，四者、聞法不忘，五者、未聞能聞，六者、增長辯才，七者、得三昧性，八者、少病、少惱，九者、隨所得食，食已能消，十者、如優鉢羅花不同於杵。",
        "from": "T15n0639_006:0584b26_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0584c02_0",
        "context_with_next_sentence": true
    },
    {
        "source_sentence": "是為十種精進利益。」",
        "from": "T15n0639_006:0584c02_1",
        "context_with_next_sentence": true
    },
    {
        "source_sentence": "爾時，世尊即說偈言：「成就難折伏，　　其心無悔熱，　為非人所護，　　常覩見諸佛，　增長勝辯才，　　到於無盡智，　獲得三昧性，　　無復諸病惱，　所食諸飲食，　　入腹能消化，　如優鉢在水，　　漸漸而增長。",
        "from": "T15n0639_006:0584c02_2",
        "context_with_next_sentence": true
    },
    {
        "source_sentence": "　如是所聞法，　　聞已能增長，　晝夜恒思念，　　終無有空過。",
        "from": "T15n0639_006:0584c10_0",
        "context_with_next_sentence": true
    },
    {
        "source_sentence": "　如來勇猛勤，　　積劫被進鎧，　降魔及軍眾，　　證道除憂怖。",
        "from": "T15n0639_006:0584c12_0",
        "context_with_next_sentence": true
    },
    {
        "source_sentence": "　菩薩救諸趣，　　不顧戀身命，　精進起法藏，　　我已顯彼德。",
        "from": "T15n0639_006:0584c14_0",
        "context_with_next_sentence": true
    },
    {
        "source_sentence": "　精進難可伏，　　諸佛所攝受，　若能獲是利，　　不久速證道。",
        "from": "T15n0639_006:0584c16_0",
        "context_with_next_sentence": true
    },
    {
        "source_sentence": "　所聞不忘失、　　未聞者得聞，　增長辯才力，　　是名精進利。",
        "from": "T15n0639_006:0584c18_0",
        "context_with_next_sentence": true
    },
    {
        "source_sentence": "　速逮此三昧，　　無有諸病惱，　隨其所噉食，　　消化得安樂。",
        "from": "T15n0639_006:0584c20_0",
        "context_with_next_sentence": true
    },
    {
        "source_sentence": "　晝夜增白法，　　常勤不懈退，　不久得菩提，　　堅心精進故。",
        "from": "T15n0639_006:0584c22_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0584c24_0",
        "context_with_next_sentence": true
    },
    {
        "source_sentence": "菩薩摩訶薩與禪相應有十種利益。",
        "from": "T15n0639_006:0584c24_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0584c24_2",
        "context_with_next_sentence": true
    },
    {
        "source_sentence": "一者、安住儀式，二者、行慈境界，三者、無諸惱熱，四者、守護諸根，五者、得無食喜樂，六者、遠離愛欲，七者、修禪不空，八者、解脫魔羂，九者、安住佛境，十者、解脫成熟。",
        "from": "T15n0639_006:0584c25_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0584c28_4",
        "context_with_next_sentence": true
    },
    {
        "source_sentence": "是為菩薩禪定相應十種利益。」",
        "from": "T15n0639_006:0584c28_5",
        "context_with_next_sentence": true
    },
    {
        "source_sentence": "爾時，世尊即說偈言：「彼不住非法，　　安住於儀式，　遊行方便境，　　遠離非境界，　其心無惱熱，　　善調伏諸根，　受勝禪定樂，　　宴坐離諸緣，　遠離渴愛欲，　　飡食禪定味，　解脫魔境界，　　安止佛行處，　樂獨林樹間，　　是為勝方便，　修真實解脫，　　滅除諸苦惱。",
        "from": "T15n0639_006:0584c29_6",
        "context_with_next_sentence": true
    },
    {
        "source_sentence": "　安心清淨法，　　遠離非儀式，　住境遠非境，　　合禪獲是利；　心不生熱惱，　　證無食聖樂，　身心恒清涼，　　是禪相應利。",
        "from": "T15n0639_006:0585a10_0",
        "context_with_next_sentence": true
    },
    {
        "source_sentence": "　處空根寂靜，　　其心離雜亂，　獲得過人喜，　　方便離欲故。",
        "from": "T15n0639_006:0585a14_0",
        "context_with_next_sentence": true
    },
    {
        "source_sentence": "　心不雜欲染，　　常遠魔境界，　安止佛行處，　　彼解脫成熟。",
        "from": "T15n0639_006:0585a16_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0585a18_0",
        "context_with_next_sentence": true
    },
    {
        "source_sentence": "菩薩摩訶薩行般若波羅蜜有十種利益。",
        "from": "T15n0639_006:0585a18_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0585a19_2",
        "context_with_next_sentence": true
    },
    {
        "source_sentence": "一者、一切悉捨不取施想，二者、持戒不缺而不依戒，三者、住於忍力而不住眾生想，四者、行於精進而離身心，五者、修禪而無所住，六者、魔王波旬不能擾亂，七者、於他言論其心不動，八者、能達生死海底，九者、於諸眾生起增上悲，十者、不樂聲聞、辟支佛道。",
        "from": "T15n0639_006:0585a19_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0585a25_4",
        "context_with_next_sentence": true
    },
    {
        "source_sentence": "是為菩薩行般若波羅蜜成就如是十種利益。」",
        "from": "T15n0639_006:0585a25_5",
        "context_with_next_sentence": true
    },
    {
        "source_sentence": "爾時，世尊即說偈言：「勇健一切捨，　　而不取施想，　護持戒不缺，　　亦無有所依，　智者修忍辱，　　而不見眾生，　勇猛勤精進，　　遠離於身心，　修習勝禪定，　　不依於三界，　諸魔靡能制，　　信慧之功能，　於彼諸外道，　　其心不傾動，　到於生死底，　　信慧之功能，　於諸眾生所，　　而得大悲心，　聲聞、緣覺地，　　曾不生愛樂。",
        "from": "T15n0639_006:0585a26_6",
        "context_with_next_sentence": true
    },
    {
        "source_sentence": "　於捨不存取，　　持戒亦無依，　忍辱離生想，　　是信慧功能；　精進而遠離，　　修禪無所依，　不為魔所制，　　是信慧功能；　他言論不動，　　達到生死底，　於生起上悲，　　是信慧功能；　聲聞、緣覺道，　　不起愛樂心，　為學佛功德，　　是信慧功能。",
        "from": "T15n0639_006:0585b08_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0585b16_0",
        "context_with_next_sentence": true
    },
    {
        "source_sentence": "菩薩多聞有十種利益。",
        "from": "T15n0639_006:0585b16_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0585b16_2",
        "context_with_next_sentence": true
    },
    {
        "source_sentence": "一者、知煩惱資助，二者、知清淨助，三者、遠離疑惑，四者、作正直見，五者、遠離非道，六者、安住正路，七者、開甘露門，八者、近佛菩提，九者、與一切眾生而作光明，十者、不畏惡道。",
        "from": "T15n0639_006:0585b16_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0585b20_4",
        "context_with_next_sentence": true
    },
    {
        "source_sentence": "是為十種多聞利益。」",
        "from": "T15n0639_006:0585b20_5",
        "context_with_next_sentence": true
    },
    {
        "source_sentence": "爾時，世尊即說偈言：「童子！",
        "from": "T15n0639_006:0585b21_6",
        "context_with_next_sentence": true
    },
    {
        "source_sentence": "是十利，　　顯示於多聞，　是諸佛、世尊，　　如實而了知。",
        "from": "T15n0639_006:0585b22_7",
        "context_with_next_sentence": true
    },
    {
        "source_sentence": "　煩惱及清淨，　　二助皆實知，　能棄捨煩惱，　　安住清淨中，　智慧除疑惑，　　正直他見心，　常遠離惡道，　　止住正真路，　開闡甘露門，　　近於佛菩提，　為眾作光明，　　而不畏惡道。",
        "from": "T15n0639_006:0585b24_0",
        "context_with_next_sentence": true
    },
    {
        "source_sentence": "　知諸煩惱資，　　又達清淨助，　勇健離煩惑，　　栖薄清淨法。",
        "from": "T15n0639_006:0585c01_0",
        "context_with_next_sentence": true
    },
    {
        "source_sentence": "　除眾種種疑，　　能正他人見，　棄捨嶮惡道，　　多聞住善徑。",
        "from": "T15n0639_006:0585c03_0",
        "context_with_next_sentence": true
    },
    {
        "source_sentence": "　能開甘露門，　　堅固近菩提，　於眾如光明，　　終不畏惡道。",
        "from": "T15n0639_006:0585c05_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0585c07_0",
        "context_with_next_sentence": true
    },
    {
        "source_sentence": "菩薩摩訶薩行於法施有十種利益。",
        "from": "T15n0639_006:0585c07_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0585c07_2",
        "context_with_next_sentence": true
    },
    {
        "source_sentence": "一者、棄捨惡事，二者、能作善事，三者、住善人法，四者、淨佛國土，五者、趣詣道場，六者、捨所愛事，七者、降伏煩惱，八者、於諸眾生施福德分，九者、於諸眾生修習慈心，十者、見法得於喜樂。",
        "from": "T15n0639_006:0585c08_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0585c12_4",
        "context_with_next_sentence": true
    },
    {
        "source_sentence": "是為菩薩行於法施十種利益。」",
        "from": "T15n0639_006:0585c12_5",
        "context_with_next_sentence": true
    },
    {
        "source_sentence": "爾時，世尊即說偈言：「行於最勝施，　　於法無悋惜，　彼有十種利，　　導師已顯說。",
        "from": "T15n0639_006:0585c13_6",
        "context_with_next_sentence": true
    },
    {
        "source_sentence": "　棄捨世惡事，　　常能行善業，　安住善人法，　　修行布施心，　能淨諸佛土，　　如佛之所說，　趣詣道場所，　　是為法施果，　捨離一切事，　　修學於法王，　降伏諸煩惱，　　彼得道不難，　慈心施眾生、　　一切福德分，　不起嫉妬結，　　獲勝過人樂。",
        "from": "T15n0639_006:0585c16_0",
        "context_with_next_sentence": true
    },
    {
        "source_sentence": "　智者離惡作，　　勇猛為善事，　住善丈夫法，　　法施者所得；　彼淨佛國土，　　起助道善法，　趣近於道場，　　是為法施利；　於事無慳嫉，　　能了事自相，　解脫諸取著，　　愛事無障礙。",
        "from": "T15n0639_006:0585c24_0",
        "context_with_next_sentence": true
    },
    {
        "source_sentence": "　智者發是心，　　令眾有福分，　得慈無嫉妬，　　善法中得樂。",
        "from": "T15n0639_006:0586a01_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0586a03_0",
        "context_with_next_sentence": true
    },
    {
        "source_sentence": "菩薩摩訶薩安住於空得十種利。",
        "from": "T15n0639_006:0586a03_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0586a03_2",
        "context_with_next_sentence": true
    },
    {
        "source_sentence": "一者、住佛所住，二者、修禪無依，三者、不樂一切受生，四者、於戒不取，五者、不謗賢聖，六者、於一切眾生住不違諍，七者、不得眾生事，八者、住於遠離一切惡事，九者、不謗諸佛，十者、攝取一切白淨之法。",
        "from": "T15n0639_006:0586a04_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0586a08_4",
        "context_with_next_sentence": true
    },
    {
        "source_sentence": "是為菩薩摩訶薩安住於空十種利益。」",
        "from": "T15n0639_006:0586a08_5",
        "context_with_next_sentence": true
    },
    {
        "source_sentence": "爾時，世尊即說偈言：「天人尊所住，　　謂世親導師，　勇猛能安住，　　謂無壽命等，　得彼禪定樂，　　世間無所依，　心不悕受生，　　以知法性故，　於戒若不取，　　成就無漏戒，　不生惡道中、　　常安住聖種，　住於無鬪諍，　　世間最柔軟，　了知一切事，　　稱如實體性，　乃至捨身命，　　不誹謗如來，　於空法決定，　　身證無所畏。",
        "from": "T15n0639_006:0586a09_6",
        "context_with_next_sentence": true
    },
    {
        "source_sentence": "　一切世間親，　　佛道不思議，　能持於佛道，　　空法無有疑。",
        "from": "T15n0639_006:0586a21_0",
        "context_with_next_sentence": true
    },
    {
        "source_sentence": "　人尊之所住，　　非諸外道地，　不依禪定樂，　　無眾生、壽命。",
        "from": "T15n0639_006:0586a23_0",
        "context_with_next_sentence": true
    },
    {
        "source_sentence": "　彼曾無所止，　　不依於禪樂，　知無壽命法，　　恒有無願心。",
        "from": "T15n0639_006:0586a25_0",
        "context_with_next_sentence": true
    },
    {
        "source_sentence": "　善知法自性，　　不依諸煩惱，　信樂佛勝人，　　曾無取著心。",
        "from": "T15n0639_006:0586a27_0",
        "context_with_next_sentence": true
    },
    {
        "source_sentence": "　彼常無鬪諍，　　觀事修離行，　安住正覺道，　　能持如來法。",
        "from": "T15n0639_006:0586a29_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0586b02_0",
        "context_with_next_sentence": true
    },
    {
        "source_sentence": "菩薩摩訶薩住於宴坐有十種利益。",
        "from": "T15n0639_006:0586b02_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0586b02_2",
        "context_with_next_sentence": true
    },
    {
        "source_sentence": "一者、其心不濁，二者、住不放逸，三者、諸佛愛念，四者、信正覺行，五者、於佛智不疑，六者、知恩，七者、不謗正法，八者、善能防禁，九者、到調伏地，十者、證四無礙。",
        "from": "T15n0639_006:0586b03_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0586b06_4",
        "context_with_next_sentence": true
    },
    {
        "source_sentence": "是為菩薩摩訶薩住於宴坐十種利益。」",
        "from": "T15n0639_006:0586b06_5",
        "context_with_next_sentence": true
    },
    {
        "source_sentence": "爾時，世尊即說偈言：「其心無濁亂，　　遠離諸放逸，　住不放逸行，　　宴坐之境界，　為世燈明念，　　增長彼信樂，　佛智不思議，　　方便無疑惑，　能知諸佛恩，　　不誹謗正法，　安住善律儀，　　到於調伏地，　得無礙辯才，　　樂獨處林中，　捨恭敬利養，　　宴坐之境界。",
        "from": "T15n0639_006:0586b07_6",
        "context_with_next_sentence": true
    },
    {
        "source_sentence": "　彼心不濁亂，　　曾無有放逸，　智者常謹慎，　　是為寂靜利；　無畏常愛念，　　信於佛所行，　於佛智不疑，　　是為寂靜利；　恒念如來恩，　　不誹謗正法，　住律儀方便，　　是為寂靜利；　彼到調伏地，　　速證無礙辯，　演說百千經，　　恒常不滯住。",
        "from": "T15n0639_006:0586b17_0",
        "context_with_next_sentence": true
    },
    {
        "source_sentence": "　速攝佛菩提，　　護持諸佛法，　降伏諸異論，　　廣作佛菩提。",
        "from": "T15n0639_006:0586b25_0",
        "context_with_next_sentence": true
    },
    {
        "source_sentence": "　菩薩於此終，　　往生安樂國，　彌陀為說法，　　逮得無生忍。",
        "from": "T15n0639_006:0586b27_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0586b29_0",
        "context_with_next_sentence": true
    },
    {
        "source_sentence": "菩薩摩訶薩愛樂空閑有十種利。",
        "from": "T15n0639_006:0586b29_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0586b29_2",
        "context_with_next_sentence": true
    },
    {
        "source_sentence": "一者、省世事務，二者、遠離眾閙，三者、無有違諍，四者、住無惱處，五者、不增有漏，六者、不起鬪訟，七者、安住靜默，八者、隨順相續解脫，九者、速證解脫，十者、施功而得三昧。",
        "from": "T15n0639_006:0586c01_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0586c04_4",
        "context_with_next_sentence": true
    },
    {
        "source_sentence": "是為菩薩愛樂空閑十種利益。」",
        "from": "T15n0639_006:0586c05_0",
        "context_with_next_sentence": true
    },
    {
        "source_sentence": "爾時，世尊即說偈言：「成就少事務，　　遠離眾憒閙，　彼成無違諍，　　獨靜空閑利；　其心無瞋惱，　　不增長有漏，　常和無諍訟，　　是住空閑利；　安心住寂滅，　　常樂遠離行，　隨順無累智，　　速證解脫道，　處林習禪定，　　棄捨眾閙過，　不復起違諍，　　樂閑獲是利。",
        "from": "T15n0639_006:0586c05_1",
        "context_with_next_sentence": true
    },
    {
        "source_sentence": "　常厭離有為，　　世間無欣慕，　諸漏不增長，　　住林有是利；　不起鬪諍過，　　心常樂寂靜，　善禁身、口、意，　　住空有是利；　隨順於解脫，　　速到無障累，　常住樂恬靜，　　是住空閑利。",
        "from": "T15n0639_006:0586c15_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0586c21_0",
        "context_with_next_sentence": true
    },
    {
        "source_sentence": "菩薩摩訶薩樂於頭陀、常行乞食有十種利。",
        "from": "T15n0639_006:0586c21_1",
        "context_with_next_sentence": true
    },
    {
        "source_sentence": "何等為十？",
        "from": "T15n0639_006:0586c22_2",
        "context_with_next_sentence": true
    },
    {
        "source_sentence": "一者、摧我慢幢；二者、不求親愛；三者、不為名聞；四者、住在聖種；五者、不諂、不誑、不現異相、又不激切；六者、不自高舉；七者、不毀他人；八者、斷除愛恚；九者、若入人家，不為飲食而行法施；十者、住頭陀行，有所說法為人信受。",
        "from": "T15n0639_006:0586c22_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0586c27_4",
        "context_with_next_sentence": true
    },
    {
        "source_sentence": "是名菩薩摩訶薩樂於頭陀、行於乞食十種利益。」",
        "from": "T15n0639_006:0586c27_5",
        "context_with_next_sentence": true
    },
    {
        "source_sentence": "爾時，世尊即說偈言：「彼人無我慢，　　不求託親友，　利衰心平等，　　以住頭陀故；　不壞於聖種，　　無諂亦無誑，　自身不高舉，　　亦不輕毀他，　棄捨愛恚心，　　說法無所悕，　若說人信受，　　是為乞食利。",
        "from": "T15n0639_006:0586c28_6",
        "context_with_next_sentence": true
    },
    {
        "source_sentence": "　不求親名利，　　安住聖種中，　柔直不諂慢，　　是樂頭陀利；　不自譽毀他，　　得譽不欣喜，　聞毀無恚惱，　　是樂頭陀利；　法施不為食，　　不求恭敬故，　所言人信受，　　是樂頭陀利。",
        "from": "T15n0639_006:0587a06_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0587a12_0",
        "context_with_next_sentence": true
    },
    {
        "source_sentence": "菩薩摩訶薩住如是等功德利益，在於空閑得見佛藏、得於法藏、得彼智藏，得過去、未來、現在智慧之藏。",
        "from": "T15n0639_006:0587a12_1",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0587a14_2",
        "context_with_next_sentence": true
    },
    {
        "source_sentence": "云何得於佛藏？",
        "from": "T15n0639_006:0587a14_3",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587a15_0",
        "context_with_next_sentence": true
    },
    {
        "source_sentence": "菩薩摩訶薩樂遠離行、住於空閑，獲五神通。",
        "from": "T15n0639_006:0587a15_1",
        "context_with_next_sentence": true
    },
    {
        "source_sentence": "何等為五？",
        "from": "T15n0639_006:0587a16_2",
        "context_with_next_sentence": true
    },
    {
        "source_sentence": "一者、天眼，二者、天耳，三者、能知他心，四者、善知宿命，五者、神通境界。",
        "from": "T15n0639_006:0587a16_3",
        "context_with_next_sentence": true
    },
    {
        "source_sentence": "是菩薩以天眼界清淨過人，見於東方無量無數諸佛、世尊；如是，南、西、北方亦復如是；四維、上、下亦見無量無數諸佛，常得覩矚未曾捨離。",
        "from": "T15n0639_006:0587a17_4",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587a21_5",
        "context_with_next_sentence": true
    },
    {
        "source_sentence": "是為菩薩得見佛藏。",
        "from": "T15n0639_006:0587a21_6",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0587a21_7",
        "context_with_next_sentence": true
    },
    {
        "source_sentence": "云何菩薩摩訶薩得於法藏？",
        "from": "T15n0639_006:0587a21_8",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587a22_9",
        "context_with_next_sentence": true
    },
    {
        "source_sentence": "是佛、如來有所說法，彼菩薩以天耳界清淨過人悉皆得聞，是菩薩常得聞法而不遠離。",
        "from": "T15n0639_006:0587a22_10",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587a24_11",
        "context_with_next_sentence": true
    },
    {
        "source_sentence": "是為菩薩得於法藏。",
        "from": "T15n0639_006:0587a24_12",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0587a25_13",
        "context_with_next_sentence": true
    },
    {
        "source_sentence": "云何菩薩得於智藏？",
        "from": "T15n0639_006:0587a25_14",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587a25_15",
        "context_with_next_sentence": true
    },
    {
        "source_sentence": "以是智慧能持諸法，於一切眾生大悲為首，以不癡心而為說法、知彼法義。",
        "from": "T15n0639_006:0587a25_16",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587a27_17",
        "context_with_next_sentence": true
    },
    {
        "source_sentence": "是為菩薩摩訶薩得於智藏。",
        "from": "T15n0639_006:0587a27_18",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0587a28_19",
        "context_with_next_sentence": true
    },
    {
        "source_sentence": "云何菩薩摩訶薩得過去、未來、現在智藏？",
        "from": "T15n0639_006:0587a28_20",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587a29_21",
        "context_with_next_sentence": true
    },
    {
        "source_sentence": "是菩薩如實知一切眾生心行惟自心行次第所起，觀自心法以無亂想，修習方便如自心行；類他亦爾，隨所見色、聞聲，有愛、無愛心皆如實知。",
        "from": "T15n0639_006:0587a29_22",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0587b03_23",
        "context_with_next_sentence": true
    },
    {
        "source_sentence": "是名菩薩得過去、未來、現在智藏。",
        "from": "T15n0639_006:0587b03_24",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0587b04_25",
        "context_with_next_sentence": true
    },
    {
        "source_sentence": "我今略說住如是德菩薩摩訶薩得一切佛法，非諸聲聞、辟支佛地，何況一切外道異論？」",
        "from": "T15n0639_006:0587b04_26",
        "context_with_next_sentence": true
    },
    {
        "source_sentence": "爾時世尊而說偈言：「我念過去無量劫，　　有佛、如來大名稱，　號曰威德眾王佛，　　為諸人天所供養。",
        "from": "T15n0639_006:0587b06_27",
        "context_with_next_sentence": true
    },
    {
        "source_sentence": "　比丘十億具神通，　　達到辯才自在岸，　住頭陀行心調伏，　　彼佛具足爾所眾。",
        "from": "T15n0639_006:0587b10_0",
        "context_with_next_sentence": true
    },
    {
        "source_sentence": "　有城七億六千萬，　　其城廣長二千里，　彼時世界閻浮提，　　最勝七寶之所成。",
        "from": "T15n0639_006:0587b12_0",
        "context_with_next_sentence": true
    },
    {
        "source_sentence": "　其城殊妙甚奇麗，　　百園勝家而莊嚴，　其園苑林如密雲，　　常有種種諸花果，　所生異種諸林樹，　　菴羅、閻浮芭蕉等。",
        "from": "T15n0639_006:0587b14_0",
        "context_with_next_sentence": true
    },
    {
        "source_sentence": "　迦尼、瞻波、畢落叉、　　尼拘畢鉢眾鳥集，　頻伽、拘翅、孔雀等，　　鵞王舍利甚歡樂。",
        "from": "T15n0639_006:0587b17_0",
        "context_with_next_sentence": true
    },
    {
        "source_sentence": "　種種異類眾鳥音，　　臻湊遊戲百園裏，　如提頭賴勝鵡王、　　那羅、拘蜂、鶴鳥聲，　其身種種毛羽色，　　處在蓮花出妙音。",
        "from": "T15n0639_006:0587b19_0",
        "context_with_next_sentence": true
    },
    {
        "source_sentence": "　所有卵生諸異類，　　出和雅音生人樂，　遊行園苑自娛樂，　　歡樂遞相命呼聲。",
        "from": "T15n0639_006:0587b22_0",
        "context_with_next_sentence": true
    },
    {
        "source_sentence": "　目多婆師、輸迦花、　　波利耶多、拘羅婆，　娑呵迦樹如雲布，　　鉢頭、芬陀、拘牟頭，　水中種種眾異花，　　莊嚴其池甚端妙。",
        "from": "T15n0639_006:0587b24_0",
        "context_with_next_sentence": true
    },
    {
        "source_sentence": "　諸雜香花共嚴飾，　　時彼園林殊可樂。",
        "from": "T15n0639_006:0587b27_0",
        "context_with_next_sentence": true
    },
    {
        "source_sentence": "　時閻浮提有一王，　　號堅固德為人主，　彼王具足五百子，　　調柔端正學伎能。",
        "from": "T15n0639_006:0587b28_0",
        "context_with_next_sentence": true
    },
    {
        "source_sentence": "　其國豐熟甚安隱，　　無有諸過常勝樂，　地皆布散諸香花，　　與彼天宮無差別。",
        "from": "T15n0639_006:0587c01_0",
        "context_with_next_sentence": true
    },
    {
        "source_sentence": "　牟尼法王於彼時，　　宣暢如是寂滅定，　說：『諸有道猶如夢，　　無有初生及終沒，　眾生、壽人不可得，　　一切諸法悉虛妄。",
        "from": "T15n0639_006:0587c03_0",
        "context_with_next_sentence": true
    },
    {
        "source_sentence": "　譬如虛空電幻化，　　又如野馬、水中月，　無有此世生滅法，　　亦無趣向他世者。",
        "from": "T15n0639_006:0587c06_0",
        "context_with_next_sentence": true
    },
    {
        "source_sentence": "　曾所作業不失壞，　　三界黑白報不亡，　無有斷常諸行等，　　不集於業不住有，　非自作業還自受，　　亦非自作他人受。",
        "from": "T15n0639_006:0587c08_0",
        "context_with_next_sentence": true
    },
    {
        "source_sentence": "　無有去者亦無來，　　眾生非有亦非無，　無見取等惡見聚，　　亦無眾生及淨行。",
        "from": "T15n0639_006:0587c11_0",
        "context_with_next_sentence": true
    },
    {
        "source_sentence": "　無生寂滅無相句，　　如來功德佛境界，　是陀羅尼十力才，　　是佛、如來勝行處。",
        "from": "T15n0639_006:0587c13_0",
        "context_with_next_sentence": true
    },
    {
        "source_sentence": "　純白淨法功德聚，　　智德總持力最勝，　神足變現勢無邊，　　六通辯才由斯起。",
        "from": "T15n0639_006:0587c15_0",
        "context_with_next_sentence": true
    },
    {
        "source_sentence": "　於其自性曾無減，　　無行之行非法行；　是法界中無所去，　　是行非行真法行。",
        "from": "T15n0639_006:0587c17_0",
        "context_with_next_sentence": true
    },
    {
        "source_sentence": "　非音聲性入自性，　　於趣自性無所住，　無住無依自性行，　　遠塵寂滅佛境界。",
        "from": "T15n0639_006:0587c19_0",
        "context_with_next_sentence": true
    },
    {
        "source_sentence": "　定行勝定最勝定，　　非行自性有所住，　於有自性常隨順，　　微細難見不動句。",
        "from": "T15n0639_006:0587c21_0",
        "context_with_next_sentence": true
    },
    {
        "source_sentence": "　彼常安住而不動，　　住無所住住法性，　不可得說住自性，　　是行不動住於法。",
        "from": "T15n0639_006:0587c23_0",
        "context_with_next_sentence": true
    },
    {
        "source_sentence": "　以音聲說非聲道，　　音聲體道是法道，　無別聲聚有所在，　　如是性行是法行。",
        "from": "T15n0639_006:0587c25_0",
        "context_with_next_sentence": true
    },
    {
        "source_sentence": "　所說行音非生行，　　其法體性真義行，　以音聲說眾生行，　　音聲眾生行俱無。",
        "from": "T15n0639_006:0587c27_0",
        "context_with_next_sentence": true
    },
    {
        "source_sentence": "　於中文字無所入，　　智慧廣大義亦然，　是道佛讚而修行，　　光明法理微細行。",
        "from": "T15n0639_006:0587c29_0",
        "context_with_next_sentence": true
    },
    {
        "source_sentence": "　廣離塵垢智慧藏，　　若有能住無等等，　常霔勝妙法施雨，　　謂第一空真義道。",
        "from": "T15n0639_006:0588a02_0",
        "context_with_next_sentence": true
    },
    {
        "source_sentence": "　遠塵清淨第一句，　　寂滅勝寂離垢染，　無分別取及戲論，　　是佛所說寂滅句。",
        "from": "T15n0639_006:0588a04_0",
        "context_with_next_sentence": true
    },
    {
        "source_sentence": "　非初、非中、非後住，　　非有、非無、非方所，　已知如是自性行，　　是無等法佛所說。』",
        "from": "T15n0639_006:0588a06_0",
        "context_with_next_sentence": true
    },
    {
        "source_sentence": "　堅固德王爾時聞，　　兩足世尊說是定，　與八十億那由眾，　　歡喜信敬詣佛所。",
        "from": "T15n0639_006:0588a08_0",
        "context_with_next_sentence": true
    },
    {
        "source_sentence": "　時王頂禮人中雄，　　以大信心恭敬佛，　受教退住在一面，　　瞻仰敬心合指掌。",
        "from": "T15n0639_006:0588a10_0",
        "context_with_next_sentence": true
    },
    {
        "source_sentence": "　佛知彼王淳淨行，　　根識自在到彼岸，　世尊應其心樂欲，　　為說如是勝三昧。",
        "from": "T15n0639_006:0588a12_0",
        "context_with_next_sentence": true
    },
    {
        "source_sentence": "　是王聞說第一義，　　廣發歡喜聖信樂，　棄捨一切四天下，　　離五欲樂而出家。",
        "from": "T15n0639_006:0588a14_0",
        "context_with_next_sentence": true
    },
    {
        "source_sentence": "　彼王因是出家已，　　於佛決定深愛樂，　時閻浮提一切人，　　咸皆捨欲而出家。",
        "from": "T15n0639_006:0588a16_0",
        "context_with_next_sentence": true
    },
    {
        "source_sentence": "　比丘及尼樂習定，　　如來徒眾廣無量，　粳糧自然從地出，　　諸天悉來而給侍，　袈裟法服從樹生，　　無垢清淨甚可愛，　割截縫治依量法，　　彼佛功德威力故。",
        "from": "T15n0639_006:0588a18_0",
        "context_with_next_sentence": true
    },
    {
        "source_sentence": "　童子！",
        "from": "T15n0639_006:0588a22_0",
        "context_with_next_sentence": true
    },
    {
        "source_sentence": "汝當觀彼王，　　捨家出家棄天下，　觀彼三界如機關，　　為求廣大菩提樂。",
        "from": "T15n0639_006:0588a22_1",
        "context_with_next_sentence": true
    },
    {
        "source_sentence": "　當於來世法末時，　　不能捨彼貧賤家，　杻械、枷鎖困苦者，　　於此勝法不生信。",
        "from": "T15n0639_006:0588a24_0",
        "context_with_next_sentence": true
    },
    {
        "source_sentence": "　雖被枷繫杖策罰，　　罵詈、毀辱百千種，　王力多迫悉能忍，　　困苦貧極不捨家。",
        "from": "T15n0639_006:0588a26_0",
        "context_with_next_sentence": true
    },
    {
        "source_sentence": "　資財乏少壽短促，　　徒勞辛苦無福報，　愚癡不學諸伎能，　　是人常居凡俗地；　迫愶無義頑暴惡，　　貪惜自富奪人財，　調戲笑弄毀善人，　　自稱已發菩提心；　愛他人妻奪資產，　　慳嫉狡猾多縱逸，　離悲愍心趣惡道，　　亦自稱言：『我作佛。』",
        "from": "T15n0639_006:0588a28_0",
        "context_with_next_sentence": true
    },
    {
        "source_sentence": "　見他苦惱生欣悅，　　破戒暴虐懷惡心，　不念恩報破壞他：　　『大德！",
        "from": "T15n0639_006:0588b05_0",
        "context_with_next_sentence": true
    },
    {
        "source_sentence": "為我說法行。』",
        "from": "T15n0639_006:0588b06_1",
        "context_with_next_sentence": true
    },
    {
        "source_sentence": "　聞他說彼菩提行，　　反於其人生瞋恚，　若見法師少過失，　　增長加說百千種。",
        "from": "T15n0639_006:0588b07_0",
        "context_with_next_sentence": true
    },
    {
        "source_sentence": "　童子！",
        "from": "T15n0639_006:0588b09_0",
        "context_with_next_sentence": true
    },
    {
        "source_sentence": "汝今聞我說：　　於此人輩勿親近，　若欲求證菩提道，　　乃至夢中莫往返。",
        "from": "T15n0639_006:0588b09_1",
        "context_with_next_sentence": true
    },
    {
        "source_sentence": "　頭陀行中無量德，　　於無邊劫而演說，　於如是德不安住，　　終不能得勝菩提。",
        "from": "T15n0639_006:0588b11_0",
        "context_with_next_sentence": true
    },
    {
        "source_sentence": "　其心清淨恒善語，　　戒淨心柔言美妙，　諸尊長所常淨心，　　不久便得是三昧；　不從我慢生穢惡，　　其心清淨恒成就，　棄捨憍恣及瞋怒，　　能得如是勝三昧；　常念諸佛功德聚，　　皮膚金色無量德，　佛身諸相自莊嚴，　　如秋夜靜眾星列，　勝蓋、幢幡及帳幕、　　塗香、末香并花鬘，　眾勝供養無等像，　　不久能得此三昧；　栴檀沈水及末香，　　勝蘇油燈無量種，　持供恒沙佛塔廟，　　不久便得是三昧；　琵琶、箜篌、鼓妙音，　　簫、笛、鐃吹及讚歎，　種種美音百千萬，　　供養離惡最勝尊，　造作無量佛形像，　　眾寶善巧而彫飾，　姝妙端正最勝上，　　不久便得是三昧；　常處林藪樂寂靜，　　棄捨聚落離著心，　樂獨無二猶如劍，　　不久便得是三昧。",
        "from": "T15n0639_006:0588b13_0",
        "context_with_next_sentence": true
    },
    {
        "source_sentence": "　我作法王汝為子，　　隨順學我三昧行，　我昔得彼大名稱，　　其名號曰堅固王。",
        "from": "T15n0639_006:0588b29_0",
        "context_with_next_sentence": true
    },
    {
        "source_sentence": "　我本供養無量佛，　　恒願護持清淨戒，　於十力所起恭敬，　　為求如是勝定故；　我於本昔棄妻子，　　捨頭、手、足、及眼、耳，　未曾起彼下劣心，　　為求勝寂三昧故；　象、馬、車步無量種，　　珍寶、宅舍一切施，　其心初無有悔恨，　　為求如是勝定故；　奴婢、財穀過百數，　　種種衣服及飲食，　充滿一切來求者，　　為求如是勝定故；　摩尼真珠、勝金、銀、　　琉璃、金剛、錢貝、玉，　所有一切悉能捨，　　為求如是勝定故；　我捨珍寶嚴身具，　　瓔珞臂印、師子絛、　天冠、寶網過百種，　　為求如是勝定故；　微妙上勝多百億，　　我時歡喜而施與，　劫貝、鉢咄、獨拘羅，　　為求如是勝三昧；　昔見貧窮及繫閉，　　多役力求不獲苦，　我於彼所能廣施，　　為求如是勝三昧；　象、馬、牛、羊、白屋宇、　　園苑、車乘、寶莊嚴，　我施百千貧乞者，　　為求如是勝三昧；　億那由他林園苑，　　眾寶莊嚴而施與，　施時歡喜起悲心，　　為求如是勝定故；　王都、城邑及聚落，　　種種土地悉皆捨，　施已能生增上喜，　　為求如是勝藏故；　一一寶聚如須彌，　　嚴身上服亦如是，　我悉施與貧乞者，　　為求如是勝定故；　富足無量諸貧窮，　　歸趣我者為救護，　苦惱眾生令得樂，　　為求如是勝定故。",
        "from": "T15n0639_006:0588c02_0",
        "context_with_next_sentence": true
    },
    {
        "source_sentence": "　昔於大地我最富，　　見諸世間極苦惱，　棄捨王位諸所有，　　悲心盡願與彼樂。",
        "from": "T15n0639_006:0588c28_0",
        "context_with_next_sentence": true
    },
    {
        "source_sentence": "　童子！",
        "from": "T15n0639_006:0589a01_0",
        "context_with_next_sentence": true
    },
    {
        "source_sentence": "我昔為希事，　　無量劫中所為難，　言說所陳無能盡，　　億劫我說尚難窮。",
        "from": "T15n0639_006:0589a01_1",
        "context_with_next_sentence": true
    },
    {
        "source_sentence": "　我若所說眾迷惑，　　於佛所行無能信，　備經無量諸苦事，　　為求如是三昧故。",
        "from": "T15n0639_006:0589a03_0",
        "context_with_next_sentence": true
    },
    {
        "source_sentence": "　我今勸進汝童子，　　汝於我言生重信，　善逝終無不實說，　　大悲實語佛最勝，　其餘苦事百千種，　　我昔具受乾竭身。",
        "from": "T15n0639_006:0589a05_0",
        "context_with_next_sentence": true
    },
    {
        "source_sentence": "　云何能得是三昧？",
        "from": "T15n0639_006:0589a08_0",
        "context_with_next_sentence": true
    },
    {
        "source_sentence": "　　若得脫人百千苦，　於剎那中證此定，　　便獲真實智慧道。",
        "from": "T15n0639_006:0589a08_1",
        "context_with_next_sentence": true
    },
    {
        "source_sentence": "　我時見佛那由他，　　過於十方恒沙數，　獲致如意勝神足，　　能往百千諸佛剎。",
        "from": "T15n0639_006:0589a10_0",
        "context_with_next_sentence": true
    },
    {
        "source_sentence": "　詣彼請問最勝尊，　　論難莊嚴百千種，　時佛為我所宣說，　　酬答如向所問難。",
        "from": "T15n0639_006:0589a12_0",
        "context_with_next_sentence": true
    },
    {
        "source_sentence": "　我悉能具領納受，　　乃至不忘一字句；　既得聞是真實法，　　廣設無量百種難，　敷演遠塵寂靜句，　　安無量眾智慧道。",
        "from": "T15n0639_006:0589a14_0",
        "context_with_next_sentence": true
    },
    {
        "source_sentence": "　我住如是勝三昧，　　於無量劫學此法，　昔日無量諸眾生，　　亦置無上最勝道。",
        "from": "T15n0639_006:0589a17_0",
        "context_with_next_sentence": true
    },
    {
        "source_sentence": "　若人本來不見佛，　　於此勝法未曾聞，　彼終不能生信樂，　　第一義空真實定；　其有智人能解了，　　得於甚深真實德，　聞第一義不驚怖，　　聞已生上歡喜心。",
        "from": "T15n0639_006:0589a19_0",
        "context_with_next_sentence": true
    },
    {
        "source_sentence": "　彼彼能持我菩提，　　即是如來真佛子，　希有猶如優曇花，　　我為多劫修苦行。",
        "from": "T15n0639_006:0589a23_0",
        "context_with_next_sentence": true
    },
    {
        "source_sentence": "　彼人不畏墮惡道，　　常得遠離於八難，　當見無量那由佛，　　亦能信是勝三昧。",
        "from": "T15n0639_006:0589a25_0",
        "context_with_next_sentence": true
    },
    {
        "source_sentence": "　如彼彌勒獨無侶，　　於眾生所得淨智，　是三昧經在彼手，　　我為授記如彌勒。",
        "from": "T15n0639_006:0589a27_0",
        "context_with_next_sentence": true
    },
    {
        "source_sentence": "　是人成就念智慧，　　聞持究竟道增上，　辯才樂寂無憂惱，　　是定在彼人手故；　是人常得天供養，　　又為眾人所禮敬，　恒為鬼神所護衛，　　以持如是三昧故；　不為火、毒之所傷，　　一切刀杖莫能害，　入大水中不漂溺，　　斯由持是三昧故；　是人恒住山林中，　　為諸天等所給侍，　夜叉無量來供養，　　受持如是三昧故；　智慧廣大如巨海，　　說佛功德無障礙，　演暢諸佛真實德，　　以持如是勝定故；　是人所聞無窮盡，　　猶如虛空無有邊，　執智慧炬除闇冥，　　是人持是三昧故；　柔軟美妙應義語，　　處眾演說智者愛，　說如泉河澍無竭，　　以持如是三昧故；　猶如醫王施良藥，　　又與眾生作歸舍，　能為世間作光明，　　以持如是三昧故；　是人不為愛欲心，　　樂於寂滅得禪樂，　說於寂靜美妙言，　　以持如是三昧故；　是人離相意不染，　　於一切相悉簡擇，　心常寂靜而經行，　　以持如是三昧故；　彼得無垢離垢眼，　　能見無量諸如來，　得丈夫眼廣無邊，　　由持如是三昧故；　孔雀美音應寂靜，　　迦陵頻伽悅意聲，　合和諸樂出妙響，　　由持如是三昧故；　成就雷霆聲遠震，　　眾鵝鍾鼓美妙音，　美合百種勝伎樂，　　以持如是三昧故；　無量無數僧祇劫，　　成就如是和雅音，　所說語言如甘露，　　斯由持是勝三昧；　餚饌飲食不貪嗜，　　於衣鉢中不生著，　少欲知足善調柔，　　由持如是三昧故；　能於自身不高舉，　　於他人所不輕毀，　心常柔軟樂禪定，　　由持如是三昧故；　常自觀察己所行，　　不見他人所闕失，　與眾和顏無違諍，　　由持如是三昧故；　悲心恩潤清淨慧，　　離邪正直無諂曲，　意恒柔軟樂解脫，　　由持如是三昧故；　心常樂行布施行，　　慳悋之結不能染，　不為境界所攝錄，　　以持如是三昧故；　端正殊特人喜樂，　　其身皮膚真金色，　三十二相以莊嚴，　　以持如是三昧故；　色相功德悉端妙，　　多人愛敬恒守護，　男、女、大、小觀無厭，　　以持如是三昧故；　諸天、龍、神、夜叉眾，　　於是人所悉歡喜，　往詣家家皆讚歎，　　以持如是三昧故；　梵王、帝釋、自在天，　　并餘一切來供養，　其心都無起我慢，　　以持如是三昧故；　彼離一切諸嶮徑，　　無有障難惡道畏，　解脫一切恐怖事，　　由持如是三昧故；　能聞佛說微妙法，　　無復一切諸疑惑，　隨順趣入甚深法，　　以持如是三昧故；　若聞賢聖微細法，　　悉能解了得究竟，　由於過去因緣力，　　以持如是三昧故；　如來說於如是言，　　善得利養心不舉，　以是因緣得總持，　　斯由得是三昧故；　是人臨欲命終時，　　悲慧雄猛彌陀佛，　是佛為現住其前，　　以持如是三昧故；　得見十力稱所求，　　及諸聲聞住其前，　決定生彼安樂國，　　以持如是三昧故。",
        "from": "T15n0639_006:0589a29_0",
        "context_with_next_sentence": true
    },
    {
        "source_sentence": "　假令一切眾生類，　　一時成佛盡有邊，　其中一人咸供養，　　復過恒河沙數劫，　若於後世末代時，　　得聞是定無諂人，　能於是定起隨喜，　　過前功德非分數。",
        "from": "T15n0639_006:0589c29_0",
        "context_with_next_sentence": true
    },
    {
        "source_sentence": "　童子！",
        "from": "T15n0639_006:0590a04_0",
        "context_with_next_sentence": true
    },
    {
        "source_sentence": "當知寂滅道，　　是第一義空三昧，　若書、讀誦、受持者，　　是人名為持法藏。",
        "from": "T15n0639_006:0590a04_1",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0590a06_0",
        "context_with_next_sentence": true
    },
    {
        "source_sentence": "以是義故，菩薩摩訶薩若欲知一切眾生言音，及知一切眾生諸根差別、前後不同而應說法，童子！",
        "from": "T15n0639_006:0590a06_1",
        "context_with_next_sentence": true
    },
    {
        "source_sentence": "彼人於此三昧應當受持、讀誦、廣為人說。",
        "from": "T15n0639_006:0590a08_2",
        "context_with_next_sentence": true
    },
    {
        "source_sentence": "又，為攝一切眾生故，應當修習方便相應。」",
        "from": "T15n0639_006:0590a09_3",
        "context_with_next_sentence": true
    },
    {
        "source_sentence": "爾時，世尊即說偈言：「若人曾見無量佛，　　亦曾諮問是三昧，　是勝智人持此定，　　住第一善而不動；　得於人天上妙樂，　　常得他人勝供養，　又得禪定涅槃樂，　　是不放逸持定故；　聞他讚已不生欣，　　若被罵辱亦無恚，　八法不動猶如山，　　樂求解脫持定故；　口初不說無義語，　　離瞋、傲慢及諍論，　忍辱調伏心歡喜，　　由不放逸持定故；　其言柔軟諦審實，　　舒顏和悅先慰問，　見諸眾生常含笑，　　以持勝淨三昧故；　心常調伏不惱他，　　善攝五根持戒淨，　住實少言利可愛，　　以持淨勝三昧故；　常捨廣施無悋心，　　飢渴眾生令飽滿，　自食不欣施他喜，　　善業人持直定故；　為多百千諸天愛，　　夜叉、修羅、龍恭敬，　獨處林中恒守護，　　勇猛持是勝定故；　樂在寂靜離音聲，　　龍、阿修羅恒親覲，　一切無能怖畏者，　　以不放逸持定故；　其聲猶如梵天音，　　又如眾鵝可樂聲，　亦如五百美妙音，　　名聞遍彰諸世間。",
        "from": "T15n0639_006:0590a10_4",
        "context_with_next_sentence": true
    },
    {
        "source_sentence": "　大地所有諸微塵，　　功德過於彼塵數，　利益眾生功德藏，　　以修如是寂定故。",
        "from": "T15n0639_006:0590b02_0",
        "context_with_next_sentence": true
    },
    {
        "source_sentence": "「童子！",
        "from": "T15n0639_006:0590b04_0",
        "context_with_next_sentence": true
    },
    {
        "source_sentence": "菩薩摩訶薩心生樂欲：『我於一切法自性云何得知？』",
        "from": "T15n0639_006:0590b04_1",
        "context_with_next_sentence": true
    },
    {
        "source_sentence": "童子！",
        "from": "T15n0639_006:0590b05_2",
        "context_with_next_sentence": true
    },
    {
        "source_sentence": "菩薩摩訶薩於此三昧應當受持、讀誦、為他廣說、修習方便相應，為攝一切眾生故。」",
        "from": "T15n0639_006:0590b05_3",
        "context_with_next_sentence": true
    },
    {
        "source_sentence": "爾時，世尊即說偈言：「智者無恚愛，　　又不起愚癡，　煩惱悉微薄，　　知勝寂法故。",
        "from": "T15n0639_006:0590b07_4",
        "context_with_next_sentence": true
    },
    {
        "source_sentence": "　佛戒不缺犯，　　女色無縱逸，　堅心求是定，　　知法離塵垢。",
        "from": "T15n0639_006:0590b10_0",
        "context_with_next_sentence": true
    },
    {
        "source_sentence": "　智慧及神足，　　覲佛詣多剎，　總持到彼岸，　　以知寂定故。",
        "from": "T15n0639_006:0590b12_0",
        "context_with_next_sentence": true
    },
    {
        "source_sentence": "　速成兩足尊，　　為寂治煩惱，　善拔惡毒箭，　　說無垢寂句。",
        "from": "T15n0639_006:0590b14_0",
        "context_with_next_sentence": true
    },
    {
        "source_sentence": "　若人為良醫，　　善知病起由，　學此智決定，　　解脫眾生害。",
        "from": "T15n0639_006:0590b16_0",
        "context_with_next_sentence": true
    },
    {
        "source_sentence": "　學理得自在，　　無著堪供養，　安眾無悕望，　　解知淨法故。",
        "from": "T15n0639_006:0590b18_0",
        "context_with_next_sentence": true
    },
    {
        "source_sentence": "　人師子忍辱，　　打罵無瞋恚，　屠割亦不惱，　　能知陰空故。",
        "from": "T15n0639_006:0590b20_0",
        "context_with_next_sentence": true
    },
    {
        "source_sentence": "　忍力如須彌，　　都無計忍想，　乃至佛不存，　　知有常空故。",
        "from": "T15n0639_006:0590b22_0",
        "context_with_next_sentence": true
    },
    {
        "source_sentence": "　三界無量想，　　三世悉了知，　能顯理無量，　　無畏學法故。",
        "from": "T15n0639_006:0590b24_0",
        "context_with_next_sentence": true
    },
    {
        "source_sentence": "　於事不取想，　　愛、憎悉不取，　知法常空寂，　　得勝寂滅故。",
        "from": "T15n0639_006:0590b26_0",
        "context_with_next_sentence": true
    },
    {
        "source_sentence": "　若說此勝定，　　不久見菩提，　聖境善了達，　　施是獲多報。",
        "from": "T15n0639_006:0590b28_0",
        "context_with_next_sentence": true
    },
    {
        "source_sentence": "　說億修多羅，　　所演無滯礙，　辯才不斷絕，　　知法廣大故。",
        "from": "T15n0639_006:0590c01_0",
        "context_with_next_sentence": true
    },
    {
        "source_sentence": "　若人不思劫，　　定慧猶如雲，　說法無窮盡，　　知此寂定故。",
        "from": "T15n0639_006:0590c03_0",
        "context_with_next_sentence": true
    },
    {
        "source_sentence": "　辯才不思議，　　求道必能得，　說無邊億經，　　知法相名遍。",
        "from": "T15n0639_006:0590c05_0",
        "context_with_next_sentence": true
    },
    {
        "source_sentence": "　佛說無上法，　　聞持令充滿，　於中無疑惑，　　知法悉非有。",
        "from": "T15n0639_006:0590c07_0",
        "context_with_next_sentence": true
    },
    {
        "source_sentence": "　愛語常行施，　　善捨拯貧樂，　資生恣充足，　　悲愍世間故。",
        "from": "T15n0639_006:0590c09_0",
        "context_with_next_sentence": true
    },
    {
        "source_sentence": "　當作閻浮王，　　愍眾無瞋怒，　眾人起慈敬，　　以知空法故；　端正妻、男、女，　　王位、身皆捨，　決定無悋悔，　　以知空寂故；　若人割支節，　　夢寤都無瞋，　曾供無量佛，　　以持空法故；　供養牟尼日，　　三世無疲倦，　大信心不動，　　是知空法故；　善持佛法藏，　　住勝陀羅尼，　不久得成佛，　　以持勝經故。",
        "from": "T15n0639_006:0590c11_0",
        "context_with_next_sentence": true
    },
    {
        "source_sentence": "　世世不聾、盲，　　曠劫具諸根，　八難常遠離，　　係心說此經。",
        "from": "T15n0639_006:0590c21_0",
        "context_with_next_sentence": true
    },
    {
        "source_sentence": "　為福離惡道，　　端正相莊嚴，　心淨住神通，　　以斯佛現前。",
        "from": "T15n0639_006:0590c23_0",
        "context_with_next_sentence": true
    },
    {
        "source_sentence": "　種種應化身，　　諸剎度眾生，　若得見彼者，　　菩提意決定。",
        "from": "T15n0639_006:0590c25_0",
        "context_with_next_sentence": true
    },
    {
        "source_sentence": "　智念無憂者，　　精進勢力起，　勝法中究竟，　　末世持經故。",
        "from": "T15n0639_006:0590c27_0",
        "context_with_next_sentence": true
    },
    {
        "source_sentence": "　身出千億光，　　其光蔽日月，　若修習空定，　　不久人中勝。",
        "from": "T15n0639_006:0590c29_0",
        "context_with_next_sentence": true
    },
    {
        "source_sentence": "　我求寂境界，　　千億僧祇劫，　不捨勤精進，　　為然燈授記。",
        "from": "T15n0639_006:0591a02_0",
        "context_with_next_sentence": true
    },
    {
        "source_sentence": "　智應行是經，　　說勝諸佛法，　外道愚癡失，　　命終地獄煮。",
        "from": "T15n0639_006:0591a04_0",
        "context_with_next_sentence": true
    },
    {
        "source_sentence": "　受苦最尤劇，　　那由劫乃盡，　多劫畢罪已，　　得為甘露因。",
        "from": "T15n0639_006:0591a06_0",
        "context_with_next_sentence": true
    },
    {
        "source_sentence": "　末代可怖時，　　近於無上道，　護持我法藏，　　記彼持是經。",
        "from": "T15n0639_006:0591a08_0",
        "context_with_next_sentence": true
    },
    {
        "source_sentence": "月燈三昧經卷第六",
        "from": "T15n0639_006:0591a10_0",
        "context_with_next_sentence": false
    }
]