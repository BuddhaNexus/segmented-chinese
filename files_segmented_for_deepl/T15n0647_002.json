[
    {
        "source_sentence": "力莊嚴三昧經卷中",
        "from": "T15n0647_002:0715b14_0",
        "context_with_next_sentence": true
    },
    {
        "source_sentence": "隋天竺三藏那連提耶舍譯",
        "from": "T15n0647_002:0715b16_0",
        "context_with_next_sentence": true
    },
    {
        "source_sentence": "爾時，佛告長老阿難：「汝今可喚諸比丘集。」",
        "from": "T15n0647_002:0715b17_0",
        "context_with_next_sentence": true
    },
    {
        "source_sentence": "是時阿難受佛教已，即歷處處告諸比丘說如是言：「汝等當知：世尊導師今命於汝，汝等當往。」",
        "from": "T15n0647_002:0715b17_1",
        "context_with_next_sentence": true
    },
    {
        "source_sentence": "時諸比丘聞是語已，一切皆往，見佛坐於師子座上，光顏挺特、威德最尊，合掌低頭頂禮佛足，禮畢右遶各向蓮華座中而坐。",
        "from": "T15n0647_002:0715b20_2",
        "context_with_next_sentence": true
    },
    {
        "source_sentence": "爾時，三千大千世界一切遍滿諸妙蓮華，其華開敷皆如寶座。",
        "from": "T15n0647_002:0715b22_3",
        "context_with_next_sentence": true
    },
    {
        "source_sentence": "又，此世界天栴檀樹、曼陀羅樹、天眾香樹，是諸林木一切皆各高七多羅。",
        "from": "T15n0647_002:0715b24_4",
        "context_with_next_sentence": true
    },
    {
        "source_sentence": "彼樹枝葉悉是蓮華，諸蓮華中皆滿菩薩結加趺坐，及此五百羅漢聲聞皆亦結加坐蓮華座，乃至有頂一切天、龍宮殿林苑悉有蓮華，亦各皆坐蓮華之上。",
        "from": "T15n0647_002:0715b26_0",
        "context_with_next_sentence": true
    },
    {
        "source_sentence": "時此三千大千世界如是種種天香、栴檀和合普熏，芬芳充遍。",
        "from": "T15n0647_002:0715b29_1",
        "context_with_next_sentence": true
    },
    {
        "source_sentence": "聞者愛樂，悅樂熙怡；香風觸身清涼調適，能令眾生各皆歡喜。",
        "from": "T15n0647_002:0715c01_2",
        "context_with_next_sentence": true
    },
    {
        "source_sentence": "爾時，如來在師子座入於影現三昧之中。",
        "from": "T15n0647_002:0715c04_0",
        "context_with_next_sentence": true
    },
    {
        "source_sentence": "以是三昧神力因緣，東方一切諸佛剎中所有眾生皆作是念：「如來、世尊今獨對我，憐愍於我、知於我心、解我言語；以知我心、憐愍我故，稱於我心為我說法，不為餘人。」",
        "from": "T15n0647_002:0715c04_1",
        "context_with_next_sentence": true
    },
    {
        "source_sentence": "如是，南方、西方、北方、四維、上、下一切眾生乃至有頂諸天、龍、神皆如是念：「佛獨對我，不對餘人。」",
        "from": "T15n0647_002:0715c08_2",
        "context_with_next_sentence": true
    },
    {
        "source_sentence": "說法、知心，亦復如是。",
        "from": "T15n0647_002:0715c10_3",
        "context_with_next_sentence": true
    },
    {
        "source_sentence": "爾時，文殊師利童子於蓮華上恭敬起立，偏袒右肩向於如來，一心頂禮，長跪合掌而白佛言：「大聖世尊！",
        "from": "T15n0647_002:0715c12_0",
        "context_with_next_sentence": true
    },
    {
        "source_sentence": "一切世間愚癡眾生不信如是深妙之語：如來、世尊、多陀阿伽度、阿羅訶、三藐三佛陀菩提覺了得如來智、自在智、不可量智、無等等智、不可數智、阿僧祇智、大智、佛智、一切種智。」",
        "from": "T15n0647_002:0715c14_1",
        "context_with_next_sentence": true
    },
    {
        "source_sentence": "佛言：「如是如是。",
        "from": "T15n0647_002:0715c18_2",
        "context_with_next_sentence": true
    },
    {
        "source_sentence": "文殊師利！",
        "from": "T15n0647_002:0715c18_3",
        "context_with_next_sentence": true
    },
    {
        "source_sentence": "一切世間不可思議；如是，多陀阿伽度、阿羅呵、三藐三佛陀菩提覺了及如來智乃至一切種智，亦復如是不可思議。",
        "from": "T15n0647_002:0715c19_4",
        "context_with_next_sentence": true
    },
    {
        "source_sentence": "諦聽諦聽，文殊師利！",
        "from": "T15n0647_002:0715c21_5",
        "context_with_next_sentence": true
    },
    {
        "source_sentence": "譬如世間有於一人，以如恒河沙等三千大千世界土地盡末作塵，如是諸塵合為一聚，以口一吹各令舊塵還復本剎，如先不異無有虧盈。",
        "from": "T15n0647_002:0715c22_6",
        "context_with_next_sentence": true
    },
    {
        "source_sentence": "於意云何？",
        "from": "T15n0647_002:0715c25_7",
        "context_with_next_sentence": true
    },
    {
        "source_sentence": "文殊師利！",
        "from": "T15n0647_002:0715c25_8",
        "context_with_next_sentence": true
    },
    {
        "source_sentence": "是可信不？」",
        "from": "T15n0647_002:0715c25_9",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T15n0647_002:0715c26_10",
        "context_with_next_sentence": true
    },
    {
        "source_sentence": "是事難信，世間眾生實無信者。」",
        "from": "T15n0647_002:0715c26_11",
        "context_with_next_sentence": true
    },
    {
        "source_sentence": "佛告文殊師利：「如是如是。",
        "from": "T15n0647_002:0715c27_12",
        "context_with_next_sentence": true
    },
    {
        "source_sentence": "我今說言多陀阿伽度、阿羅呵、三藐三佛陀菩提覺已此如來智乃至一切種智，亦復如是，一切世間眾生難信。",
        "from": "T15n0647_002:0715c28_13",
        "context_with_next_sentence": true
    },
    {
        "source_sentence": "「復次，文殊師利！",
        "from": "T15n0647_002:0716a02_0",
        "context_with_next_sentence": true
    },
    {
        "source_sentence": "譬如世間有於一人，以恒河沙等三千大千諸世界中所有災水——其波濤涌乃至二禪——盡皆掬取，悉內於一小藕孔中；既內中已，而是藕根不大、不破。",
        "from": "T15n0647_002:0716a02_1",
        "context_with_next_sentence": true
    },
    {
        "source_sentence": "於意云何？",
        "from": "T15n0647_002:0716a05_2",
        "context_with_next_sentence": true
    },
    {
        "source_sentence": "文殊師利！",
        "from": "T15n0647_002:0716a06_3",
        "context_with_next_sentence": true
    },
    {
        "source_sentence": "是可信不？」",
        "from": "T15n0647_002:0716a06_4",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T15n0647_002:0716a06_5",
        "context_with_next_sentence": true
    },
    {
        "source_sentence": "是事難信，世間眾生實無信者。」",
        "from": "T15n0647_002:0716a07_6",
        "context_with_next_sentence": true
    },
    {
        "source_sentence": "佛告文殊師利：「如是如是。",
        "from": "T15n0647_002:0716a08_0",
        "context_with_next_sentence": true
    },
    {
        "source_sentence": "我今說言多陀阿伽度、阿羅呵、三藐三佛陀菩提覺已此如來智乃至一切種智，亦復如是，一切世間眾生難信。",
        "from": "T15n0647_002:0716a08_1",
        "context_with_next_sentence": true
    },
    {
        "source_sentence": "「復次，文殊師利！",
        "from": "T15n0647_002:0716a12_0",
        "context_with_next_sentence": true
    },
    {
        "source_sentence": "譬如世間有於一人，以恒河沙等三千大千諸世界中所有劫火——其炎猛熾乃至梵天——彼一切火并其烟炎盡皆吸取內自腹中；如是竟已，或復食於一箇小棗、或一胡麻、及一粳米，壽命住世逕恒沙劫，身不被燒、又亦不死。",
        "from": "T15n0647_002:0716a12_1",
        "context_with_next_sentence": true
    },
    {
        "source_sentence": "於意云何？",
        "from": "T15n0647_002:0716a17_2",
        "context_with_next_sentence": true
    },
    {
        "source_sentence": "文殊師利！",
        "from": "T15n0647_002:0716a17_3",
        "context_with_next_sentence": true
    },
    {
        "source_sentence": "是可信不？」",
        "from": "T15n0647_002:0716a18_0",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T15n0647_002:0716a18_1",
        "context_with_next_sentence": true
    },
    {
        "source_sentence": "是事難信，世間眾生實無信者。」",
        "from": "T15n0647_002:0716a18_2",
        "context_with_next_sentence": true
    },
    {
        "source_sentence": "佛告文殊師利：「如是如是。",
        "from": "T15n0647_002:0716a19_3",
        "context_with_next_sentence": true
    },
    {
        "source_sentence": "我今說言多陀阿伽度、阿羅呵、三藐三佛陀菩提覺已此如來智乃至一切種智，亦復如是，一切世間眾生難信。",
        "from": "T15n0647_002:0716a20_4",
        "context_with_next_sentence": true
    },
    {
        "source_sentence": "「復次，文殊師利！",
        "from": "T15n0647_002:0716a23_0",
        "context_with_next_sentence": true
    },
    {
        "source_sentence": "譬如世間有於一人，以恒河沙等三千大千諸世界中所有一切四方、四維、及以上下毘嵐猛吹，一切風輪盡皆和合，以手遮取置於一箇小芥子中，而是芥子不大、不寬、不迮、不毀。",
        "from": "T15n0647_002:0716a23_1",
        "context_with_next_sentence": true
    },
    {
        "source_sentence": "於意云何？",
        "from": "T15n0647_002:0716a27_2",
        "context_with_next_sentence": true
    },
    {
        "source_sentence": "文殊師利！",
        "from": "T15n0647_002:0716a27_3",
        "context_with_next_sentence": true
    },
    {
        "source_sentence": "是可信不？」",
        "from": "T15n0647_002:0716a27_4",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T15n0647_002:0716a28_5",
        "context_with_next_sentence": true
    },
    {
        "source_sentence": "是事難信，世間眾生實無信者。」",
        "from": "T15n0647_002:0716a28_6",
        "context_with_next_sentence": true
    },
    {
        "source_sentence": "佛告文殊師利：「如是如是。",
        "from": "T15n0647_002:0716a29_7",
        "context_with_next_sentence": true
    },
    {
        "source_sentence": "我今說言多陀阿伽度、阿羅呵、三藐三佛陀菩提覺已此如來智乃至一切種智，亦復如是，一切世間眾生難信。",
        "from": "T15n0647_002:0716b01_0",
        "context_with_next_sentence": true
    },
    {
        "source_sentence": "「復次，文殊師利！",
        "from": "T15n0647_002:0716b04_0",
        "context_with_next_sentence": true
    },
    {
        "source_sentence": "譬如世間有於一人，以恒河沙等三千大千諸世界中一切虛空，其人欲一結加趺坐滿此虛空，或一劫住、或半劫住。",
        "from": "T15n0647_002:0716b04_1",
        "context_with_next_sentence": true
    },
    {
        "source_sentence": "於意云何？",
        "from": "T15n0647_002:0716b07_2",
        "context_with_next_sentence": true
    },
    {
        "source_sentence": "文殊師利！",
        "from": "T15n0647_002:0716b07_3",
        "context_with_next_sentence": true
    },
    {
        "source_sentence": "是可信不？」",
        "from": "T15n0647_002:0716b07_4",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T15n0647_002:0716b07_5",
        "context_with_next_sentence": true
    },
    {
        "source_sentence": "是事難信，世間眾生實無信者。」",
        "from": "T15n0647_002:0716b08_6",
        "context_with_next_sentence": true
    },
    {
        "source_sentence": "佛告文殊師利：「如是如是。",
        "from": "T15n0647_002:0716b09_0",
        "context_with_next_sentence": true
    },
    {
        "source_sentence": "我今說言多陀阿伽度、阿羅呵、三藐三佛陀菩提覺已此如來智乃至一切種智，亦復如是，一切世間眾生難信。",
        "from": "T15n0647_002:0716b09_1",
        "context_with_next_sentence": true
    },
    {
        "source_sentence": "「復次，文殊師利！",
        "from": "T15n0647_002:0716b13_0",
        "context_with_next_sentence": true
    },
    {
        "source_sentence": "譬如世間有於一人，以恒河沙等三千大千諸世界中所有一切諸眾生心，是人如是以一念頃合此無量眾生之心置於一處，令成一心。",
        "from": "T15n0647_002:0716b13_1",
        "context_with_next_sentence": true
    },
    {
        "source_sentence": "於意云何？",
        "from": "T15n0647_002:0716b16_2",
        "context_with_next_sentence": true
    },
    {
        "source_sentence": "文殊師利！",
        "from": "T15n0647_002:0716b16_3",
        "context_with_next_sentence": true
    },
    {
        "source_sentence": "是可信不？」",
        "from": "T15n0647_002:0716b16_4",
        "context_with_next_sentence": true
    },
    {
        "source_sentence": "文殊師利白佛言：「世尊！",
        "from": "T15n0647_002:0716b17_5",
        "context_with_next_sentence": true
    },
    {
        "source_sentence": "是事難信，世間眾生實無信者。」",
        "from": "T15n0647_002:0716b17_6",
        "context_with_next_sentence": true
    },
    {
        "source_sentence": "佛告文殊師利：「如是如是。",
        "from": "T15n0647_002:0716b18_7",
        "context_with_next_sentence": true
    },
    {
        "source_sentence": "我今說言多陀阿伽度、阿羅呵、三藐三佛陀菩提覺了此如來智乃至一切種智，亦復如是，一切世間眾生難信。」",
        "from": "T15n0647_002:0716b19_8",
        "context_with_next_sentence": true
    },
    {
        "source_sentence": "爾時，智輪大海辯才童子於華座上偏袒右肩，胡跪合掌復白佛言：「世尊！",
        "from": "T15n0647_002:0716b22_0",
        "context_with_next_sentence": true
    },
    {
        "source_sentence": "多陀阿伽度、阿羅呵、三藐三佛陀，阿耨多羅三藐三菩提覺已，如來智、自在智、不可思議智、不可量智、無等等智、不可數智、阿僧祇智、大智、佛智、一切種智，其義云何？」",
        "from": "T15n0647_002:0716b23_1",
        "context_with_next_sentence": true
    },
    {
        "source_sentence": "佛告智輪大海辯才童子言：「善男子！",
        "from": "T15n0647_002:0716b27_2",
        "context_with_next_sentence": true
    },
    {
        "source_sentence": "諦聽諦聽，善思念之，我當為汝分別解說。",
        "from": "T15n0647_002:0716b28_3",
        "context_with_next_sentence": true
    },
    {
        "source_sentence": "「善男子！",
        "from": "T15n0647_002:0716b29_4",
        "context_with_next_sentence": true
    },
    {
        "source_sentence": "一切眾生平等故，一切法亦平等，此如來智；一切法平等故，一切眾生亦平等，此如如不異、如如實如如，智輪童子！",
        "from": "T15n0647_002:0716b29_5",
        "context_with_next_sentence": true
    },
    {
        "source_sentence": "當知此名如來智。",
        "from": "T15n0647_002:0716c03_6",
        "context_with_next_sentence": true
    },
    {
        "source_sentence": "是智因緣故，如來處智、非處智、處非處智，如來實知。",
        "from": "T15n0647_002:0716c03_7",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0716c05_0",
        "context_with_next_sentence": true
    },
    {
        "source_sentence": "如來知一切眾生自在生故，一切法亦自在生；一切法因緣自生故，一切眾生亦因緣自生。",
        "from": "T15n0647_002:0716c05_1",
        "context_with_next_sentence": true
    },
    {
        "source_sentence": "此如來智。",
        "from": "T15n0647_002:0716c07_2",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0716c07_3",
        "context_with_next_sentence": true
    },
    {
        "source_sentence": "一切眾生非自作、非他作，非過去、現在及以當來，推求不得。",
        "from": "T15n0647_002:0716c08_4",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0716c09_5",
        "context_with_next_sentence": true
    },
    {
        "source_sentence": "作者無故。",
        "from": "T15n0647_002:0716c09_6",
        "context_with_next_sentence": true
    },
    {
        "source_sentence": "無作者故，一切眾生過去世空、現在世空、當來亦空，眾生如是，無作者故。",
        "from": "T15n0647_002:0716c09_7",
        "context_with_next_sentence": true
    },
    {
        "source_sentence": "一切法亦如是，無過去、當來及現作者。",
        "from": "T15n0647_002:0716c11_8",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0716c12_9",
        "context_with_next_sentence": true
    },
    {
        "source_sentence": "作者悉無。",
        "from": "T15n0647_002:0716c12_10",
        "context_with_next_sentence": true
    },
    {
        "source_sentence": "若有說言：『有作者』者，當知是人虛誑妄語。",
        "from": "T15n0647_002:0716c13_0",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0716c13_1",
        "context_with_next_sentence": true
    },
    {
        "source_sentence": "當知此名如來自在智。",
        "from": "T15n0647_002:0716c14_2",
        "context_with_next_sentence": true
    },
    {
        "source_sentence": "是智因緣故，一切行業所趣，如來實知。",
        "from": "T15n0647_002:0716c14_3",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0716c16_0",
        "context_with_next_sentence": true
    },
    {
        "source_sentence": "如來知一切眾生不可思議智故，如一切眾生不可思議智，如是，一切法亦不可思議智故，如一切法不可思議智；如是，一切眾生不可思議知、亦一切法不可思議知。",
        "from": "T15n0647_002:0716c16_1",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0716c20_2",
        "context_with_next_sentence": true
    },
    {
        "source_sentence": "非一切眾生彼意識可見、可知。",
        "from": "T15n0647_002:0716c20_3",
        "context_with_next_sentence": true
    },
    {
        "source_sentence": "猶如虛空，無有別異、不可覺知，一切眾生真實體性不可思量。",
        "from": "T15n0647_002:0716c21_4",
        "context_with_next_sentence": true
    },
    {
        "source_sentence": "如是，一切眾生實義因緣不可思議故，一切法亦不可思議；如一切法不可思議故，如是，一切眾生亦不可思議。",
        "from": "T15n0647_002:0716c22_5",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0716c25_6",
        "context_with_next_sentence": true
    },
    {
        "source_sentence": "當知此名如來不可思議智。",
        "from": "T15n0647_002:0716c25_7",
        "context_with_next_sentence": true
    },
    {
        "source_sentence": "是智因緣故，過去、現在及以當來一切垢淨因緣、果報，如來實知。",
        "from": "T15n0647_002:0716c26_8",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0716c28_0",
        "context_with_next_sentence": true
    },
    {
        "source_sentence": "如來知一切眾生不可量故，一切法亦不可量智；一切法不可量故，一切眾生亦不可量智。",
        "from": "T15n0647_002:0716c28_1",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0717a01_2",
        "context_with_next_sentence": true
    },
    {
        "source_sentence": "非一切眾生心意識不可見、不可知，如虛空不可稱、如一切眾生實義不可量。",
        "from": "T15n0647_002:0717a01_3",
        "context_with_next_sentence": true
    },
    {
        "source_sentence": "如是，一切眾生不可量故，一切法亦不可量；一切法不可量故，一切眾生亦不可量。",
        "from": "T15n0647_002:0717a03_4",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0717a05_5",
        "context_with_next_sentence": true
    },
    {
        "source_sentence": "當知此名如來不可思量智。",
        "from": "T15n0647_002:0717a05_6",
        "context_with_next_sentence": true
    },
    {
        "source_sentence": "是智因緣故，一切眾生，根精進差別眾生，如來實知。",
        "from": "T15n0647_002:0717a06_7",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0717a08_0",
        "context_with_next_sentence": true
    },
    {
        "source_sentence": "如來知一切眾生平等故，一切法平等智；一切法平等故，亦一切眾生平等智。",
        "from": "T15n0647_002:0717a08_1",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0717a10_2",
        "context_with_next_sentence": true
    },
    {
        "source_sentence": "若涅槃體性與一切眾生有異者，則是譬喻不相應。",
        "from": "T15n0647_002:0717a10_3",
        "context_with_next_sentence": true
    },
    {
        "source_sentence": "當知：涅槃、眾生，一不二故，如一切眾生體性不異涅槃故，非不異如如。",
        "from": "T15n0647_002:0717a11_4",
        "context_with_next_sentence": true
    },
    {
        "source_sentence": "一切眾生平等故，一切法亦平等；一切法非平等故，亦一切眾生非平等智。",
        "from": "T15n0647_002:0717a13_5",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0717a15_6",
        "context_with_next_sentence": true
    },
    {
        "source_sentence": "當知此名如來無等等智。",
        "from": "T15n0647_002:0717a15_7",
        "context_with_next_sentence": true
    },
    {
        "source_sentence": "是無等等智因緣故，一切眾生無量界、種種界，如來實知。",
        "from": "T15n0647_002:0717a16_0",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0717a18_0",
        "context_with_next_sentence": true
    },
    {
        "source_sentence": "如來知一切眾生不可數因緣故，亦一切法不可數智；一切法不可數因緣故，亦一切眾生不可數智。",
        "from": "T15n0647_002:0717a18_1",
        "context_with_next_sentence": true
    },
    {
        "source_sentence": "如法界體性不可數，如是，智輪大海辯才童子！",
        "from": "T15n0647_002:0717a20_2",
        "context_with_next_sentence": true
    },
    {
        "source_sentence": "一切眾生離自分故不可數，如是，一切法亦不可數；亦一切眾生不可數故，一切法不可數、乃至一切眾生不可數。",
        "from": "T15n0647_002:0717a21_3",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0717a24_4",
        "context_with_next_sentence": true
    },
    {
        "source_sentence": "當知此名如來不可數智。",
        "from": "T15n0647_002:0717a24_5",
        "context_with_next_sentence": true
    },
    {
        "source_sentence": "是不可數智因緣故，如來一切眾生種種樂心，如來實知。",
        "from": "T15n0647_002:0717a25_6",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0717a27_0",
        "context_with_next_sentence": true
    },
    {
        "source_sentence": "如來知一切眾生阿僧祇因緣故，一切法阿僧祇智；如一切法阿僧祇因緣故，一切眾生阿僧祇智；亦一切眾生阿僧祇因緣故，一切法阿僧祇智。",
        "from": "T15n0647_002:0717a27_1",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0717b01_2",
        "context_with_next_sentence": true
    },
    {
        "source_sentence": "當知此名如來阿僧祇智。",
        "from": "T15n0647_002:0717b02_3",
        "context_with_next_sentence": true
    },
    {
        "source_sentence": "是阿僧祇智因緣故，如來一切禪定解脫及三摩提、三摩跋提、煩惱寂滅、起動、斷除，如來實知。",
        "from": "T15n0647_002:0717b02_4",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0717b05_0",
        "context_with_next_sentence": true
    },
    {
        "source_sentence": "如來知一切眾生大故，亦一切法大智；一切法大智故，亦一切眾生大智離於障礙。",
        "from": "T15n0647_002:0717b05_1",
        "context_with_next_sentence": true
    },
    {
        "source_sentence": "離障礙者，此名一切眾生名字；又，離障者名為離暗。",
        "from": "T15n0647_002:0717b07_2",
        "context_with_next_sentence": true
    },
    {
        "source_sentence": "離於暗者，此名體性照耀光明；照耀明者，於諸境界無有塵垢；無塵垢故，名離障礙。",
        "from": "T15n0647_002:0717b08_3",
        "context_with_next_sentence": true
    },
    {
        "source_sentence": "眾生大界一而無異，此名眾生體性大界；一切眾生大界因緣故，亦一切法離於塵垢不異故大；亦一切法大故，一切眾生大。",
        "from": "T15n0647_002:0717b10_4",
        "context_with_next_sentence": true
    },
    {
        "source_sentence": "可知離塵垢一切法離暗。",
        "from": "T15n0647_002:0717b13_5",
        "context_with_next_sentence": true
    },
    {
        "source_sentence": "若有說言：『一切有暗生』者，無有是處。",
        "from": "T15n0647_002:0717b14_6",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0717b14_7",
        "context_with_next_sentence": true
    },
    {
        "source_sentence": "此名如來離暗大智。",
        "from": "T15n0647_002:0717b15_8",
        "context_with_next_sentence": true
    },
    {
        "source_sentence": "亦大智因緣故，如來天眼見一切眾生生死，現在、當來天人中生、地獄、畜生、餓鬼中生，餘業因緣眾生受生，如來實知。",
        "from": "T15n0647_002:0717b15_9",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0717b19_0",
        "context_with_next_sentence": true
    },
    {
        "source_sentence": "如來知過去、現在、未來一切眾生因緣故，亦過去、現在、未來一切法如來智；亦過去、現在、未來一切法因緣故，亦過去、現在、未來一切眾生如來智。",
        "from": "T15n0647_002:0717b19_1",
        "context_with_next_sentence": true
    },
    {
        "source_sentence": "智輪！",
        "from": "T15n0647_002:0717b22_2",
        "context_with_next_sentence": true
    },
    {
        "source_sentence": "如過去、現在、未來三世法界叵見，爾時過去、現在、未來三世眾生界亦不可見；如過去、現在、未來眾生界叵見，爾時過去、現在、未來一切法界亦不可見。",
        "from": "T15n0647_002:0717b23_0",
        "context_with_next_sentence": true
    },
    {
        "source_sentence": "此不可見法性、法體、一切佛身及非佛身、眾生身等，一種無異。",
        "from": "T15n0647_002:0717b26_1",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0717b27_2",
        "context_with_next_sentence": true
    },
    {
        "source_sentence": "當知此名如來佛智。",
        "from": "T15n0647_002:0717b28_3",
        "context_with_next_sentence": true
    },
    {
        "source_sentence": "是智因緣故，一切三世所有生死，如來實知。",
        "from": "T15n0647_002:0717b28_4",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0717c01_0",
        "context_with_next_sentence": true
    },
    {
        "source_sentence": "如來知一切眾生一切智故，如來一切法一切種智；如來一切法一切智故，如來一切眾生一切種智；一切眾生一切智故，如來智；如來智因緣故，一切眾生一切智如來智。",
        "from": "T15n0647_002:0717c01_1",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0717c05_2",
        "context_with_next_sentence": true
    },
    {
        "source_sentence": "如一切眾生一切智故，如來智；如是，如來智，一切眾生一切智。",
        "from": "T15n0647_002:0717c05_3",
        "context_with_next_sentence": true
    },
    {
        "source_sentence": "如是，一切法一切智因緣故，如來一切智因緣故，乃至一切法一切智。",
        "from": "T15n0647_002:0717c07_4",
        "context_with_next_sentence": true
    },
    {
        "source_sentence": "如是，智輪！",
        "from": "T15n0647_002:0717c08_5",
        "context_with_next_sentence": true
    },
    {
        "source_sentence": "此過去、當來、現在佛，如來過去一切智、當來一切智、現在一切智，是智一切故，如來過去生義智、亦當來生義智、亦現在生義智。",
        "from": "T15n0647_002:0717c09_6",
        "context_with_next_sentence": true
    },
    {
        "source_sentence": "智輪！",
        "from": "T15n0647_002:0717c12_7",
        "context_with_next_sentence": true
    },
    {
        "source_sentence": "是名如來一切種智。",
        "from": "T15n0647_002:0717c12_8",
        "context_with_next_sentence": true
    },
    {
        "source_sentence": "是一切種智因緣故，如來漏盡智實智。",
        "from": "T15n0647_002:0717c12_9",
        "context_with_next_sentence": true
    },
    {
        "source_sentence": "「云何是智？",
        "from": "T15n0647_002:0717c13_10",
        "context_with_next_sentence": true
    },
    {
        "source_sentence": "過去世空、當來世空、現在世空，三世皆空。",
        "from": "T15n0647_002:0717c14_11",
        "context_with_next_sentence": true
    },
    {
        "source_sentence": "無生、無盡，無住、無異，非如、非異，如如，名如來智；作因緣無，名自在智；離心、意、識諸境界，故名不可思議智；虛空無異故，名不可量智；無等因緣故，名無等等智；法界無數故，名不可數智；阿僧祇阿僧祇因緣故，名阿僧祇智；無障礙因緣故，名為大智；過去、當來、現在佛因緣故，名為佛智；過去、現在及以當來一切諸有智因緣故，是名如來一切種智。",
        "from": "T15n0647_002:0717c15_12",
        "context_with_next_sentence": true
    },
    {
        "source_sentence": "「此一切智、一切智處，及名味句、一切字語、和合因緣，我今字字如是略說：一切處順如來、多陀阿伽度、阿羅呵、三藐三佛陀勝阿耨多羅三藐三菩提智，此名如來智、自在智、不可思議智、不可量智、無等等智、不可數智、阿僧祇智、大智、佛智、一切種智。」",
        "from": "T15n0647_002:0717c23_13",
        "context_with_next_sentence": true
    },
    {
        "source_sentence": "爾時，智輪大海辯才童子白佛言：「世尊！",
        "from": "T15n0647_002:0717c29_0",
        "context_with_next_sentence": true
    },
    {
        "source_sentence": "云何眾生力因緣生故，如來力亦生；如來力生故，眾生力亦生？」",
        "from": "T15n0647_002:0717c29_1",
        "context_with_next_sentence": true
    },
    {
        "source_sentence": "佛言：「如是，智輪童子！",
        "from": "T15n0647_002:0718a02_2",
        "context_with_next_sentence": true
    },
    {
        "source_sentence": "如來力、眾生力，此之二力一不異故，名為一界如。",
        "from": "T15n0647_002:0718a02_3",
        "context_with_next_sentence": true
    },
    {
        "source_sentence": "眾生力因緣，如來力生；如來力因緣，眾生力生；是故，如來一切智覺。」",
        "from": "T15n0647_002:0718a03_4",
        "context_with_next_sentence": true
    },
    {
        "source_sentence": "爾時，智輪大海辯才童子白佛言：「世尊！",
        "from": "T15n0647_002:0718a06_0",
        "context_with_next_sentence": true
    },
    {
        "source_sentence": "云何如來、多陀阿伽度、阿羅呵、三藐三佛陀一切種智生？」",
        "from": "T15n0647_002:0718a06_1",
        "context_with_next_sentence": true
    },
    {
        "source_sentence": "佛言：「十二因緣生故，智輪童子！",
        "from": "T15n0647_002:0718a08_2",
        "context_with_next_sentence": true
    },
    {
        "source_sentence": "如來、多陀阿伽度、阿羅呵、三藐三佛陀一切種智生。",
        "from": "T15n0647_002:0718a08_3",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0718a10_4",
        "context_with_next_sentence": true
    },
    {
        "source_sentence": "十二因緣者，所謂眼、色、耳、聲、鼻、香、舌、味、身、觸、意、法。",
        "from": "T15n0647_002:0718a10_5",
        "context_with_next_sentence": true
    },
    {
        "source_sentence": "此因緣智故，一切種智生(言因緣智故，恐因緣生故)。」",
        "from": "T15n0647_002:0718a11_6",
        "context_with_next_sentence": true
    },
    {
        "source_sentence": "爾時，智輪大海辯才童子白佛言：「世尊！",
        "from": "T15n0647_002:0718a13_0",
        "context_with_next_sentence": true
    },
    {
        "source_sentence": "無量如來、多陀阿伽度、阿羅呵、三藐三佛陀，一切智眼、一切智色、一切智耳、一切智聲、一切智鼻、一切智香、一切智舌、一切智味、一切智身、一切智觸、一切智意、一切智法？」",
        "from": "T15n0647_002:0718a13_1",
        "context_with_next_sentence": true
    },
    {
        "source_sentence": "如是問已，佛報智輪大海辯才童子言：「無量一切眾生，一切眾生眼、一切眾生色、一切眾生耳、一切眾生聲、一切眾生鼻、一切眾生香、一切眾生舌、一切眾生味、一切眾生身、一切眾生觸、一切眾生意、一切眾生法。",
        "from": "T15n0647_002:0718a17_2",
        "context_with_next_sentence": true
    },
    {
        "source_sentence": "如是，智輪童子！",
        "from": "T15n0647_002:0718a22_3",
        "context_with_next_sentence": true
    },
    {
        "source_sentence": "如來、多陀阿伽度、阿羅呵、三藐三佛陀，一切智眼、一切智色、一切智耳、一切智聲、一切智鼻、一切智香、一切智舌、一切智味、一切智身、一切智觸、一切智意、一切智法。",
        "from": "T15n0647_002:0718a23_4",
        "context_with_next_sentence": true
    },
    {
        "source_sentence": "無量如來，一切智眼、一切智色、一切智耳、一切智聲、一切智鼻、一切智香、一切智舌、一切智味、一切智身、一切智觸、一切智意、一切智法；如是，一切眾生亦一切智眼、一切智色、一切智耳、一切智聲、一切智鼻、一切智香、一切智舌、一切智味、一切智身、一切智觸、一切智意、一切智法。」",
        "from": "T15n0647_002:0718a26_5",
        "context_with_next_sentence": true
    },
    {
        "source_sentence": "佛告智輪：「於汝意云何？",
        "from": "T15n0647_002:0718b04_6",
        "context_with_next_sentence": true
    },
    {
        "source_sentence": "頗有一色不為眾生眼見者不？」",
        "from": "T15n0647_002:0718b04_7",
        "context_with_next_sentence": true
    },
    {
        "source_sentence": "智輪言：「世尊！",
        "from": "T15n0647_002:0718b05_8",
        "context_with_next_sentence": true
    },
    {
        "source_sentence": "無有一色不為眾生眼所見者，但令是色悉皆覩見。」",
        "from": "T15n0647_002:0718b05_9",
        "context_with_next_sentence": true
    },
    {
        "source_sentence": "佛言：「智輪！",
        "from": "T15n0647_002:0718b06_10",
        "context_with_next_sentence": true
    },
    {
        "source_sentence": "而世間中有如是色，亦為眾生眼不見不？」",
        "from": "T15n0647_002:0718b07_11",
        "context_with_next_sentence": true
    },
    {
        "source_sentence": "智輪言：「世尊！",
        "from": "T15n0647_002:0718b08_12",
        "context_with_next_sentence": true
    },
    {
        "source_sentence": "無如此色眾生不見。」",
        "from": "T15n0647_002:0718b08_13",
        "context_with_next_sentence": true
    },
    {
        "source_sentence": "佛言：「智輪！",
        "from": "T15n0647_002:0718b08_14",
        "context_with_next_sentence": true
    },
    {
        "source_sentence": "無如此色於世間中，亦一切智眼不見者。",
        "from": "T15n0647_002:0718b09_15",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0718b10_16",
        "context_with_next_sentence": true
    },
    {
        "source_sentence": "此之方便，當知無量一切眾生眼，如是，一切智眼；無量一切眾生色，如是，一切智色。",
        "from": "T15n0647_002:0718b10_17",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0718b13_0",
        "context_with_next_sentence": true
    },
    {
        "source_sentence": "於世間中，頗有一聲亦為一切眾生耳識不聞者不？」",
        "from": "T15n0647_002:0718b13_1",
        "context_with_next_sentence": true
    },
    {
        "source_sentence": "智輪言：「世尊！",
        "from": "T15n0647_002:0718b14_2",
        "context_with_next_sentence": true
    },
    {
        "source_sentence": "無如是聲不為眾生耳不聞者。」",
        "from": "T15n0647_002:0718b15_3",
        "context_with_next_sentence": true
    },
    {
        "source_sentence": "佛言：「智輪！",
        "from": "T15n0647_002:0718b15_4",
        "context_with_next_sentence": true
    },
    {
        "source_sentence": "無如是聲於世間中，亦一切智耳不聞者。",
        "from": "T15n0647_002:0718b16_5",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0718b17_0",
        "context_with_next_sentence": true
    },
    {
        "source_sentence": "此之方便，當知無量一切眾生耳，如是，一切智耳；無量一切眾生聲，如是，一切智聲。",
        "from": "T15n0647_002:0718b17_1",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0718b20_0",
        "context_with_next_sentence": true
    },
    {
        "source_sentence": "於世間中，頗有一香亦為一切眾生鼻中不嗅者不？」",
        "from": "T15n0647_002:0718b20_1",
        "context_with_next_sentence": true
    },
    {
        "source_sentence": "智輪言：「世尊！",
        "from": "T15n0647_002:0718b21_2",
        "context_with_next_sentence": true
    },
    {
        "source_sentence": "無如是香不為眾生鼻不嗅者。」",
        "from": "T15n0647_002:0718b22_3",
        "context_with_next_sentence": true
    },
    {
        "source_sentence": "佛言：「智輪！",
        "from": "T15n0647_002:0718b22_4",
        "context_with_next_sentence": true
    },
    {
        "source_sentence": "無如是香於世間中，亦一切智鼻不熏者。",
        "from": "T15n0647_002:0718b23_0",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0718b23_1",
        "context_with_next_sentence": true
    },
    {
        "source_sentence": "此之方便，當知無量一切眾生鼻，如是，一切智鼻；無量一切眾生香，如是，一切智香。",
        "from": "T15n0647_002:0718b24_2",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0718b27_0",
        "context_with_next_sentence": true
    },
    {
        "source_sentence": "於世間中，頗有一味亦為一切眾生舌中不甞者不？」",
        "from": "T15n0647_002:0718b27_1",
        "context_with_next_sentence": true
    },
    {
        "source_sentence": "智輪言：「世尊！",
        "from": "T15n0647_002:0718b28_2",
        "context_with_next_sentence": true
    },
    {
        "source_sentence": "無如是味不為眾生舌不嘗者。」",
        "from": "T15n0647_002:0718b29_3",
        "context_with_next_sentence": true
    },
    {
        "source_sentence": "佛言：「智輪！",
        "from": "T15n0647_002:0718b29_4",
        "context_with_next_sentence": true
    },
    {
        "source_sentence": "無如是味於世間中，亦一切智舌不嘗者。",
        "from": "T15n0647_002:0718c01_5",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0718c02_6",
        "context_with_next_sentence": true
    },
    {
        "source_sentence": "此之方便，當知無量一切眾生舌，如是，一切智舌；無量一切眾生味，如是，一切智味。",
        "from": "T15n0647_002:0718c02_7",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0718c05_0",
        "context_with_next_sentence": true
    },
    {
        "source_sentence": "於世間中，頗有一觸亦為一切眾生身中不覺者不？」",
        "from": "T15n0647_002:0718c05_1",
        "context_with_next_sentence": true
    },
    {
        "source_sentence": "智輪言：「世尊！",
        "from": "T15n0647_002:0718c06_2",
        "context_with_next_sentence": true
    },
    {
        "source_sentence": "無如是觸不為眾生身不覺者。」",
        "from": "T15n0647_002:0718c07_3",
        "context_with_next_sentence": true
    },
    {
        "source_sentence": "佛言：「智輪！",
        "from": "T15n0647_002:0718c07_4",
        "context_with_next_sentence": true
    },
    {
        "source_sentence": "無如是觸於世間中，亦一切智身不覺者。",
        "from": "T15n0647_002:0718c08_5",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0718c09_0",
        "context_with_next_sentence": true
    },
    {
        "source_sentence": "此之方便，當知無量一切眾生身，如是，一切智身；無量一切眾生觸，如是，一切智觸。",
        "from": "T15n0647_002:0718c09_1",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0718c12_0",
        "context_with_next_sentence": true
    },
    {
        "source_sentence": "於世間中，頗有一法亦為一切眾生意中不知者不？」",
        "from": "T15n0647_002:0718c12_1",
        "context_with_next_sentence": true
    },
    {
        "source_sentence": "智輪言：「世尊！",
        "from": "T15n0647_002:0718c13_2",
        "context_with_next_sentence": true
    },
    {
        "source_sentence": "無如是法不為眾生意不知者。」",
        "from": "T15n0647_002:0718c14_0",
        "context_with_next_sentence": true
    },
    {
        "source_sentence": "佛言：「智輪！",
        "from": "T15n0647_002:0718c14_1",
        "context_with_next_sentence": true
    },
    {
        "source_sentence": "無如是法於世間中，亦一切智意不知者。",
        "from": "T15n0647_002:0718c15_0",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0718c15_1",
        "context_with_next_sentence": true
    },
    {
        "source_sentence": "此之方便，當知無量一切眾生心，如是，一切智心；無量一切眾生法，如是，一切智法。",
        "from": "T15n0647_002:0718c16_2",
        "context_with_next_sentence": true
    },
    {
        "source_sentence": "如是，一切眾生心者，一切智心者；一切眾生法者，一切智法者；此之二種，一無有異。",
        "from": "T15n0647_002:0718c18_3",
        "context_with_next_sentence": true
    },
    {
        "source_sentence": "「復次，智輪大海辯才童子！",
        "from": "T15n0647_002:0718c21_0",
        "context_with_next_sentence": true
    },
    {
        "source_sentence": "如一切眾生眼、一切眾生色，乃至一切眾生意、一切眾生法，一切智眼、一切智色，乃至一切智意、一切智法，如是二邊是一法界。",
        "from": "T15n0647_002:0718c21_1",
        "context_with_next_sentence": true
    },
    {
        "source_sentence": "「智輪！",
        "from": "T15n0647_002:0718c24_2",
        "context_with_next_sentence": true
    },
    {
        "source_sentence": "如是，無量一切眾生眼，如是一切智眼，乃至無量一切眾生意法，如是一切智意法。",
        "from": "T15n0647_002:0718c24_3",
        "context_with_next_sentence": true
    },
    {
        "source_sentence": "如是，如來、多陀、阿伽度、阿羅呵、三藐三佛陀眼智、眼煩惱智、眼寂滅智、眼煩惱寂滅智，色智、色煩惱智、色寂滅智、色煩惱寂滅智，耳智、耳煩惱智、耳寂滅智、耳煩惱寂滅智，聲智、聲煩惱智、聲寂滅智、聲煩惱寂滅智，鼻智、鼻煩惱智、鼻寂滅智、鼻煩惱寂滅智，香智、香煩惱智、香寂滅智、香煩惱寂滅智，舌智、舌煩惱智、舌寂滅智、舌煩惱寂滅智，味智、味煩惱智、味寂滅智、味煩惱寂滅智，身智、身煩惱智、身寂滅智、身煩惱寂滅智，觸智、觸煩惱智、觸寂滅智、觸煩惱寂滅智，意智、意煩惱智、意寂滅智、意煩惱寂滅智，法智、法煩惱智、法寂滅智、法煩惱寂滅智，一無有異。",
        "from": "T15n0647_002:0718c26_4",
        "context_with_next_sentence": true
    },
    {
        "source_sentence": "以無異故，一切眾生眼者，一切智眼者，乃至一切眾生法者，一切智法者；是一法界。",
        "from": "T15n0647_002:0719a10_5",
        "context_with_next_sentence": true
    },
    {
        "source_sentence": "「智輪童子！",
        "from": "T15n0647_002:0719a12_6",
        "context_with_next_sentence": true
    },
    {
        "source_sentence": "譬如世間智慧之人自知於苦、自知於樂、自知不苦、自知不樂。",
        "from": "T15n0647_002:0719a12_7",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0719a13_8",
        "context_with_next_sentence": true
    },
    {
        "source_sentence": "身自受故。",
        "from": "T15n0647_002:0719a14_9",
        "context_with_next_sentence": true
    },
    {
        "source_sentence": "智輪童子！",
        "from": "T15n0647_002:0719a14_10",
        "context_with_next_sentence": true
    },
    {
        "source_sentence": "如是，如來、多陀阿伽度、阿羅呵、三藐三佛陀，一切眾生眼智、色智、耳智、聲智、鼻智、香智、舌智、味智、身智、觸智、意智、法智、煩惱智、寂滅智、亦煩惱寂滅智盡知。",
        "from": "T15n0647_002:0719a14_11",
        "context_with_next_sentence": true
    },
    {
        "source_sentence": "何以故？",
        "from": "T15n0647_002:0719a18_12",
        "context_with_next_sentence": true
    },
    {
        "source_sentence": "一切種智得故。",
        "from": "T15n0647_002:0719a18_13",
        "context_with_next_sentence": true
    },
    {
        "source_sentence": "「一切眾生十二入智，此名如來名，一切眾生入，此如來色。",
        "from": "T15n0647_002:0719a18_14",
        "context_with_next_sentence": true
    },
    {
        "source_sentence": "「如來一切身業，三世隨智慧行；如來一切口業、一切意業，亦三世隨智慧行。",
        "from": "T15n0647_002:0719a19_15",
        "context_with_next_sentence": true
    },
    {
        "source_sentence": "如來一切受、一切種智現前悉知；如來一切智正知、一切種智正知，如來以一切種智知有為行。",
        "from": "T15n0647_002:0719a21_16",
        "context_with_next_sentence": true
    },
    {
        "source_sentence": "如來一切智、一切種智知已，彼中亦一切眾生四陰離色，此名如來名，亦一切眾生色陰，此名如來色；以如是名色故，如來、多陀阿伽度、阿羅呵、三藐三佛陀，名一切智、一切見、一切觸、一切覺。」",
        "from": "T15n0647_002:0719a23_17",
        "context_with_next_sentence": true
    },
    {
        "source_sentence": "力莊嚴三昧經卷中",
        "from": "T15n0647_002:0719a28_0",
        "context_with_next_sentence": false
    }
]