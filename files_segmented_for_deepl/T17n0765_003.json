[
    {
        "source_sentence": "本事經卷第三",
        "from": "T17n0765_003:0673a23_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T17n0765_003:0673a25_0",
        "context_with_next_sentence": true
    },
    {
        "source_sentence": "二法品第二之一",
        "from": "T17n0765_003:0673a26_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0673a27_0",
        "context_with_next_sentence": true
    },
    {
        "source_sentence": "若有苾芻成就二分，於現法中多諸憂苦，無喜樂住，有災有患、有惱有燒、有罪有責，為諸有情同梵行者之所訶毀，身壞命終生諸惡趣。",
        "from": "T17n0765_003:0673a27_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0673b01_2",
        "context_with_next_sentence": true
    },
    {
        "source_sentence": "一、於根門不能守護；二、於飲食不善知量。",
        "from": "T17n0765_003:0673b02_0",
        "context_with_next_sentence": true
    },
    {
        "source_sentence": "諸有苾芻成就此二，於現法中多諸憂苦，無喜樂住，有災有患、有惱有燒、有罪有責，為諸有智同梵行者之所訶毀，身壞命終生諸惡趣。」",
        "from": "T17n0765_003:0673b02_1",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「若不能守護，　　眼等六根門，　飲食不知量，　　成不信懈怠。",
        "from": "T17n0765_003:0673b06_0",
        "context_with_next_sentence": true
    },
    {
        "source_sentence": "　彼於現法中，　　身心多受苦，　及有災有患，　　有惱有燒然；　行住與坐臥，　　若覺若夢中，　由彼二因緣，　　恒有罪有責。",
        "from": "T17n0765_003:0673b09_0",
        "context_with_next_sentence": true
    },
    {
        "source_sentence": "　居聚落空閑，　　眾中及靜處，　有智常訶責，　　當生惡趣中。」",
        "from": "T17n0765_003:0673b13_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0673b15_0",
        "context_with_next_sentence": true
    },
    {
        "source_sentence": "若有苾芻成就二分，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。",
        "from": "T17n0765_003:0673b15_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0673b18_2",
        "context_with_next_sentence": true
    },
    {
        "source_sentence": "一、於根門能自守護；二、於飲食能善知量。",
        "from": "T17n0765_003:0673b19_0",
        "context_with_next_sentence": true
    },
    {
        "source_sentence": "諸有苾芻成就此二，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。」",
        "from": "T17n0765_003:0673b19_1",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「若自能守護，　　眼等六根門，　飲食善知量，　　成就信精進。",
        "from": "T17n0765_003:0673b23_0",
        "context_with_next_sentence": true
    },
    {
        "source_sentence": "　彼於現法中，　　身心多受樂，　及無災無患，　　無惱無燒然；　行住與坐臥，　　若覺若夢中，　由彼二因緣，　　恒無罪無責。",
        "from": "T17n0765_003:0673b26_0",
        "context_with_next_sentence": true
    },
    {
        "source_sentence": "　居聚落空閑，　　眾中及靜處，　有智常稱讚，　　當生善趣中。」",
        "from": "T17n0765_003:0673c01_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0673c03_0",
        "context_with_next_sentence": true
    },
    {
        "source_sentence": "有二種法能生焦惱。",
        "from": "T17n0765_003:0673c03_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0673c04_2",
        "context_with_next_sentence": true
    },
    {
        "source_sentence": "謂有一類補特伽羅唯造眾惡、唯作凶狂、唯起雜穢，不修眾善、不習調柔、不救怖畏，彼於後時身嬰重疾，遍體發生增上猛利嚴切苦受，楚毒垂終不可醫療。",
        "from": "T17n0765_003:0673c04_3",
        "context_with_next_sentence": true
    },
    {
        "source_sentence": "受此苦時呻吟怨歎，作是念言：『我從昔來唯造眾惡、唯作凶狂、唯起雜穢，不修眾善、不習調柔、不救怖畏。",
        "from": "T17n0765_003:0673c08_4",
        "context_with_next_sentence": true
    },
    {
        "source_sentence": "若諸有情唯造眾惡、唯作凶狂、唯起雜穢，不修眾善、不習調柔、不救怖畏，彼之所趣，我定當往。』",
        "from": "T17n0765_003:0673c10_5",
        "context_with_next_sentence": true
    },
    {
        "source_sentence": "彼由唯造眾惡等故，心生焦惱，及以不修眾善等故，心生焦惱。",
        "from": "T17n0765_003:0673c12_6",
        "context_with_next_sentence": true
    },
    {
        "source_sentence": "如是名為有二種法能生焦惱。」",
        "from": "T17n0765_003:0673c14_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「有二法能生，　　愚者心焦惱，　謂唯作罪業，　　及不修福因。",
        "from": "T17n0765_003:0673c14_8",
        "context_with_next_sentence": true
    },
    {
        "source_sentence": "　後遭病苦時，　　呻吟而怨歎，　恨有罪無福，　　心悔惱焦然。",
        "from": "T17n0765_003:0673c18_0",
        "context_with_next_sentence": true
    },
    {
        "source_sentence": "　有罪無福人，　　所生諸惡趣，　我亦當隨往，　　決定無有疑。」",
        "from": "T17n0765_003:0673c20_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0673c22_0",
        "context_with_next_sentence": true
    },
    {
        "source_sentence": "有二種法，心不焦惱。",
        "from": "T17n0765_003:0673c22_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0673c23_2",
        "context_with_next_sentence": true
    },
    {
        "source_sentence": "謂有一類補特伽羅唯修眾善、唯習調柔、唯救怖畏，不造眾惡、不作凶狂、不起雜穢，彼於後時身嬰重疾，遍體發生增上猛利嚴切苦受，楚毒垂終不可醫療。",
        "from": "T17n0765_003:0673c23_3",
        "context_with_next_sentence": true
    },
    {
        "source_sentence": "受此苦時，雖有呻吟而無怨歎，作是念言：『我從昔來唯修眾善、唯習調柔、唯救怖畏，不造眾惡、不作凶狂、不起雜穢。",
        "from": "T17n0765_003:0673c26_4",
        "context_with_next_sentence": true
    },
    {
        "source_sentence": "若諸有情唯修眾善、唯習調柔、唯救怖畏，不造眾惡、不作凶狂、不起雜穢，彼之所趣，我定當往。』",
        "from": "T17n0765_003:0673c29_5",
        "context_with_next_sentence": true
    },
    {
        "source_sentence": "彼由唯修眾善等故，心不焦惱，及以不造眾惡等故，心不焦惱。",
        "from": "T17n0765_003:0674a02_6",
        "context_with_next_sentence": true
    },
    {
        "source_sentence": "如是名為有二種法，心不焦惱。」",
        "from": "T17n0765_003:0674a04_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「有二法能生，　　智者心歡喜，　謂唯修福業，　　及不作罪因。",
        "from": "T17n0765_003:0674a04_8",
        "context_with_next_sentence": true
    },
    {
        "source_sentence": "　後遭病苦時，　　呻吟無怨歎，　慶有福無罪，　　不悔惱焦然。",
        "from": "T17n0765_003:0674a08_0",
        "context_with_next_sentence": true
    },
    {
        "source_sentence": "　有福無罪人，　　所生諸善趣，　我亦當隨往，　　決定無有疑。」",
        "from": "T17n0765_003:0674a10_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0674a12_0",
        "context_with_next_sentence": true
    },
    {
        "source_sentence": "為汝略說二速通行。",
        "from": "T17n0765_003:0674a12_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0674a13_2",
        "context_with_next_sentence": true
    },
    {
        "source_sentence": "一者樂行；二者苦行。",
        "from": "T17n0765_003:0674a13_3",
        "context_with_next_sentence": true
    },
    {
        "source_sentence": "謂由樂行證彼速通，及由苦行證彼速通。",
        "from": "T17n0765_003:0674a13_4",
        "context_with_next_sentence": true
    },
    {
        "source_sentence": "所修加行無澁難故，所得諸根皆猛利故，是則名為樂速通行。",
        "from": "T17n0765_003:0674a14_5",
        "context_with_next_sentence": true
    },
    {
        "source_sentence": "所修加行有澁難故，所得諸根皆猛利故，是則名為苦速通行。",
        "from": "T17n0765_003:0674a16_6",
        "context_with_next_sentence": true
    },
    {
        "source_sentence": "是名略說二速通行。」",
        "from": "T17n0765_003:0674a17_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「今為汝略說，　　二種速通行，　謂樂行、苦行，　　因斯證速通。",
        "from": "T17n0765_003:0674a18_8",
        "context_with_next_sentence": true
    },
    {
        "source_sentence": "　無澁難加行，　　有猛利諸根，　由是大仙尊，　　名樂速通行。",
        "from": "T17n0765_003:0674a21_0",
        "context_with_next_sentence": true
    },
    {
        "source_sentence": "　有澁難加行，　　有猛利諸根，　由是大仙尊，　　名苦速通行。」",
        "from": "T17n0765_003:0674a23_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0674a25_0",
        "context_with_next_sentence": true
    },
    {
        "source_sentence": "為汝略說二遲通行。",
        "from": "T17n0765_003:0674a25_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0674a26_2",
        "context_with_next_sentence": true
    },
    {
        "source_sentence": "一者樂行；二者苦行。",
        "from": "T17n0765_003:0674a26_3",
        "context_with_next_sentence": true
    },
    {
        "source_sentence": "謂由樂行證彼遲通，及由苦行證彼遲通。",
        "from": "T17n0765_003:0674a26_4",
        "context_with_next_sentence": true
    },
    {
        "source_sentence": "所修加行無澁難故，所得諸根皆羸鈍故，是則名為樂遲通行。",
        "from": "T17n0765_003:0674a27_5",
        "context_with_next_sentence": true
    },
    {
        "source_sentence": "所修加行有澁難故，所得諸根皆羸鈍故，是則名為苦遲通行。",
        "from": "T17n0765_003:0674a29_6",
        "context_with_next_sentence": true
    },
    {
        "source_sentence": "是名略說二遲通行。」",
        "from": "T17n0765_003:0674b01_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「今為汝略說，　　二種遲通行，　謂樂行、苦行，　　因此證遲通。",
        "from": "T17n0765_003:0674b02_8",
        "context_with_next_sentence": true
    },
    {
        "source_sentence": "　無澁難加行，　　有羸鈍諸根，　由是大仙尊，　　名樂遲通行。",
        "from": "T17n0765_003:0674b05_0",
        "context_with_next_sentence": true
    },
    {
        "source_sentence": "　有澁難加行，　　有羸鈍諸根，　由是大仙尊，　　名苦遲通行。」",
        "from": "T17n0765_003:0674b07_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0674b09_0",
        "context_with_next_sentence": true
    },
    {
        "source_sentence": "若有一類補特伽羅，成就二法，不能發生白淨善法；設已發生，不能決定；設已決定，不能圓滿。",
        "from": "T17n0765_003:0674b09_1",
        "context_with_next_sentence": true
    },
    {
        "source_sentence": "彼於如是白淨善法能為障礙、能作衰損、能生憂悔，身壞命終，如棄重擔，墮於地獄受諸劇苦。",
        "from": "T17n0765_003:0674b11_2",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0674b14_0",
        "context_with_next_sentence": true
    },
    {
        "source_sentence": "一者惡戒；二者惡見。",
        "from": "T17n0765_003:0674b14_1",
        "context_with_next_sentence": true
    },
    {
        "source_sentence": "諸有一類補特伽羅，成就如是所說二法，定不能生白淨善法；設復已生，不能決定，廣說乃至身壞命終，如棄重擔，墮於地獄受諸劇苦。」",
        "from": "T17n0765_003:0674b14_2",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「若成就二法，　　謂惡戒、惡見，　彼人終不能，　　生白淨善法。",
        "from": "T17n0765_003:0674b17_3",
        "context_with_next_sentence": true
    },
    {
        "source_sentence": "　雖生而不定，　　設定不圓滿，　於白淨善法，　　能衰損障礙。",
        "from": "T17n0765_003:0674b21_0",
        "context_with_next_sentence": true
    },
    {
        "source_sentence": "　彼臨命終時，　　有憂悔悲惱，　如棄捨重擔，　　定生地獄中。」",
        "from": "T17n0765_003:0674b23_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0674b25_0",
        "context_with_next_sentence": true
    },
    {
        "source_sentence": "若有一類補特伽羅，成就二法，定能發生白淨善法；若先已生，能令決定；若先已定，能令圓滿。",
        "from": "T17n0765_003:0674b25_1",
        "context_with_next_sentence": true
    },
    {
        "source_sentence": "彼於如是白淨善法不為障礙、不作衰損、不生憂悔，身壞命終，如棄重擔，生天趣中受諸快樂。",
        "from": "T17n0765_003:0674b27_2",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0674b29_3",
        "context_with_next_sentence": true
    },
    {
        "source_sentence": "一者善戒；二者善見。",
        "from": "T17n0765_003:0674c01_4",
        "context_with_next_sentence": true
    },
    {
        "source_sentence": "諸有一類補特伽羅，成就如是所說二法，決定能生白淨善法；若先已生，能令決定，廣說乃至身壞命終，如棄重擔，生天趣中受諸快樂。」",
        "from": "T17n0765_003:0674c01_5",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「若成就二法，　　謂善戒、善見，　彼人終定能，　　生白淨善法。",
        "from": "T17n0765_003:0674c04_6",
        "context_with_next_sentence": true
    },
    {
        "source_sentence": "　若生而決定，　　決定必圓滿，　於白淨善法，　　不衰損障礙。",
        "from": "T17n0765_003:0674c08_0",
        "context_with_next_sentence": true
    },
    {
        "source_sentence": "　彼臨命終時，　　無憂悔悲惱，　如棄捨重擔，　　定生天趣中。」",
        "from": "T17n0765_003:0674c10_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0674c12_0",
        "context_with_next_sentence": true
    },
    {
        "source_sentence": "若有一類補特伽羅，成就二法，臨命終時能生憂悔，身壞命終，墮諸惡趣，生地獄中。",
        "from": "T17n0765_003:0674c12_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0674c14_2",
        "context_with_next_sentence": true
    },
    {
        "source_sentence": "謂作、不作。",
        "from": "T17n0765_003:0674c14_3",
        "context_with_next_sentence": true
    },
    {
        "source_sentence": "云何為作？",
        "from": "T17n0765_003:0674c15_4",
        "context_with_next_sentence": true
    },
    {
        "source_sentence": "謂身惡行、語惡行、意惡行，是名為作。",
        "from": "T17n0765_003:0674c15_5",
        "context_with_next_sentence": true
    },
    {
        "source_sentence": "云何不作？",
        "from": "T17n0765_003:0674c16_6",
        "context_with_next_sentence": true
    },
    {
        "source_sentence": "謂身妙行、語妙行、意妙行，是名不作。",
        "from": "T17n0765_003:0674c16_7",
        "context_with_next_sentence": true
    },
    {
        "source_sentence": "諸有一類補特伽羅，成就如是所說二法，臨命終時能生憂悔，身壞命終，墮諸惡趣，生地獄中。」",
        "from": "T17n0765_003:0674c17_8",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「諸有愚癡人，　　作三種惡行，　不作三妙行，　　引餘過令生。",
        "from": "T17n0765_003:0674c19_9",
        "context_with_next_sentence": true
    },
    {
        "source_sentence": "　彼臨命終時，　　決定有憂悔，　死墮諸惡趣，　　生於地獄中。」",
        "from": "T17n0765_003:0674c23_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0674c25_0",
        "context_with_next_sentence": true
    },
    {
        "source_sentence": "若有一類補特伽羅，成就二法，臨命終時不生憂悔，身壞命終，昇於善趣，生天界中。",
        "from": "T17n0765_003:0674c25_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0674c27_2",
        "context_with_next_sentence": true
    },
    {
        "source_sentence": "謂作、不作。",
        "from": "T17n0765_003:0674c27_3",
        "context_with_next_sentence": true
    },
    {
        "source_sentence": "云何為作？",
        "from": "T17n0765_003:0674c28_4",
        "context_with_next_sentence": true
    },
    {
        "source_sentence": "謂身妙行、語妙行、意妙行，是名為作。",
        "from": "T17n0765_003:0674c28_5",
        "context_with_next_sentence": true
    },
    {
        "source_sentence": "云何不作？",
        "from": "T17n0765_003:0674c29_6",
        "context_with_next_sentence": true
    },
    {
        "source_sentence": "謂身惡行、語惡行、意惡行，是名不作。",
        "from": "T17n0765_003:0674c29_7",
        "context_with_next_sentence": true
    },
    {
        "source_sentence": "諸有一類補特伽羅，成就如是所說二法，臨命終時不生憂悔，身壞命終，昇於善趣，生天界中。」",
        "from": "T17n0765_003:0675a01_8",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「諸有智慧人，　　作三種妙行，　不作三惡行，　　引餘德令生。",
        "from": "T17n0765_003:0675a03_9",
        "context_with_next_sentence": true
    },
    {
        "source_sentence": "　彼臨命終時，　　決定無憂悔，　死昇諸善趣，　　生於天界中。」",
        "from": "T17n0765_003:0675a07_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0675a09_0",
        "context_with_next_sentence": true
    },
    {
        "source_sentence": "有二妙智，應修令生；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。",
        "from": "T17n0765_003:0675a09_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0675a12_2",
        "context_with_next_sentence": true
    },
    {
        "source_sentence": "一者法智；二者類智。",
        "from": "T17n0765_003:0675a12_3",
        "context_with_next_sentence": true
    },
    {
        "source_sentence": "法智生時，便能無倒，遍知有為。",
        "from": "T17n0765_003:0675a12_4",
        "context_with_next_sentence": true
    },
    {
        "source_sentence": "於有為法既遍知已，便能令彼感後有因，不得生起增長廣大。",
        "from": "T17n0765_003:0675a13_5",
        "context_with_next_sentence": true
    },
    {
        "source_sentence": "類智生時，便能如實斷滅無明；滅無明故，便無戲論；無戲論故，便無尋伺；無尋伺故，便無樂欲；無樂欲故，便無愛憎；無愛憎故，便無慳嫉；無慳嫉故，便無種種執持刀杖違害鬪諍、互相罵辱、不真實語、相離間語、諸雜穢語及餘無量惡不善法；無彼諸惡不善法故，感後有業，便不增長；感後有業不增長故，諸業滅盡；業滅盡故，眾苦滅盡；苦滅盡故，生死路絕。",
        "from": "T17n0765_003:0675a15_0",
        "context_with_next_sentence": true
    },
    {
        "source_sentence": "此路絕已，便自了知：我生已盡，梵行已立，所作已辦，不受後有。",
        "from": "T17n0765_003:0675a23_1",
        "context_with_next_sentence": true
    },
    {
        "source_sentence": "如是名為有二妙智，應修令生；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」",
        "from": "T17n0765_003:0675a24_2",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「有二種妙智，　　應修習令生，　能得未得等，　　謂法智、類智。",
        "from": "T17n0765_003:0675a27_3",
        "context_with_next_sentence": true
    },
    {
        "source_sentence": "　若法智生時，　　遍知有為法，　便能令後有，　　因不生不增。",
        "from": "T17n0765_003:0675b02_0",
        "context_with_next_sentence": true
    },
    {
        "source_sentence": "　若類智生時，　　無明便斷滅，　由此展轉法，　　絕生死輪迴。",
        "from": "T17n0765_003:0675b04_0",
        "context_with_next_sentence": true
    },
    {
        "source_sentence": "　自知我生盡，　　及梵行已立，　所作皆已辦，　　更不受後有。」",
        "from": "T17n0765_003:0675b06_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0675b08_0",
        "context_with_next_sentence": true
    },
    {
        "source_sentence": "有二妙智，應正尋思、應善稱量、應審觀察；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。",
        "from": "T17n0765_003:0675b08_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0675b11_2",
        "context_with_next_sentence": true
    },
    {
        "source_sentence": "謂世間智及出世智。",
        "from": "T17n0765_003:0675b11_3",
        "context_with_next_sentence": true
    },
    {
        "source_sentence": "「世間智者，謂於色蘊能正了知此為色蘊；於受、想、行及識蘊中亦復如是。",
        "from": "T17n0765_003:0675b12_4",
        "context_with_next_sentence": true
    },
    {
        "source_sentence": "於其地界能正了知此為地界；於水、火、風及空識界亦復如是。",
        "from": "T17n0765_003:0675b14_5",
        "context_with_next_sentence": true
    },
    {
        "source_sentence": "於其眼界能正了知此為眼界，於其色界及眼識界亦復如是；於其耳界能正了知此為耳界，於其聲界及耳識界亦復如是；於其鼻界能正了知此為鼻界，於其香界及鼻識界亦復如是；於其舌界能正了知此為舌界，於其味界及舌識界亦復如是；於其身界能正了知此為身界，於其觸界及身識界亦復如是；於其意界能正了知此為意界，於其法界及意識界亦復如是。",
        "from": "T17n0765_003:0675b15_6",
        "context_with_next_sentence": true
    },
    {
        "source_sentence": "於如此等世俗法中，如是如是，如實了知，智見通慧，現觀等覺，周遍照了，名世間智。",
        "from": "T17n0765_003:0675b24_7",
        "context_with_next_sentence": true
    },
    {
        "source_sentence": "「諸聖弟子，於此所說世間智中，應正尋思，應善稱量，應審觀察：此世間智正修習時，為能令生生法有情永脫生不？",
        "from": "T17n0765_003:0675b26_8",
        "context_with_next_sentence": true
    },
    {
        "source_sentence": "為能令彼老法有情永脫老不？",
        "from": "T17n0765_003:0675b28_9",
        "context_with_next_sentence": true
    },
    {
        "source_sentence": "病法、死法、愁法、歎法、憂法、苦法、不安隱法，亦復如是。",
        "from": "T17n0765_003:0675b29_10",
        "context_with_next_sentence": true
    },
    {
        "source_sentence": "既審察已，能正了知：此世間智正修習時，不能令彼生法有情永脫於生，不能令彼老法有情永脫於老，病法、死法、愁法、歎法、憂法、苦法、不安隱法，亦復如是。",
        "from": "T17n0765_003:0675c01_11",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0675c05_12",
        "context_with_next_sentence": true
    },
    {
        "source_sentence": "此世間智非賢聖法，非能永出、非趣涅槃、非能永厭、非能永離、非能永滅、非能永寂，非真通慧、非正等覺，不證涅槃；是感生法，是感老法、病法、死法、愁法、歎法、憂法、苦法、不安隱法。",
        "from": "T17n0765_003:0675c05_13",
        "context_with_next_sentence": true
    },
    {
        "source_sentence": "彼於如是尋思稱量審觀察時，於世間法住怖畏想，於出世法住安靜想。",
        "from": "T17n0765_003:0675c09_14",
        "context_with_next_sentence": true
    },
    {
        "source_sentence": "以於世間生怖畏故，都無執受；無執受故，不生渴愛；不渴愛故，便自內證究竟涅槃。",
        "from": "T17n0765_003:0675c11_15",
        "context_with_next_sentence": true
    },
    {
        "source_sentence": "證涅槃已，便自了知：我生已盡，梵行已立，所作已辦，不受後有。",
        "from": "T17n0765_003:0675c13_16",
        "context_with_next_sentence": true
    },
    {
        "source_sentence": "是名於此世間智中，應正尋思、應善稱量、應審觀察。",
        "from": "T17n0765_003:0675c14_17",
        "context_with_next_sentence": true
    },
    {
        "source_sentence": "「出世智者，謂於一切蘊界處中能正了知，如是諸法是無常性、苦性、病性、癰性、箭性、惱性、害性、怖性、熱性、壞性、滅性、災性、橫性、有疫癘性、虛性、偽性、空性、妄性、無實我性、難保信性。",
        "from": "T17n0765_003:0675c15_18",
        "context_with_next_sentence": true
    },
    {
        "source_sentence": "於如是等諸法性中如實了知，智見通慧，現觀等覺，周遍照了，名出世智。",
        "from": "T17n0765_003:0675c20_19",
        "context_with_next_sentence": true
    },
    {
        "source_sentence": "諸聖弟子，於此所說出世智中，應正尋思、應善稱量、應審觀察：此出世智正修習時，為能令彼生法有情永脫生不？",
        "from": "T17n0765_003:0675c21_20",
        "context_with_next_sentence": true
    },
    {
        "source_sentence": "為能令彼老法有情永脫老不？",
        "from": "T17n0765_003:0675c24_21",
        "context_with_next_sentence": true
    },
    {
        "source_sentence": "病法、死法、愁法、歎法、憂法、苦法、不安隱法，亦復如是。",
        "from": "T17n0765_003:0675c25_22",
        "context_with_next_sentence": true
    },
    {
        "source_sentence": "既審察已，能正了知：此出世智正修習時，定能令彼生法有情永脫於生，定能令彼老法有情永脫於老，病法、死法、愁法、歎法、憂法、苦法、不安隱法，亦復如是。",
        "from": "T17n0765_003:0675c26_23",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0676a01_24",
        "context_with_next_sentence": true
    },
    {
        "source_sentence": "此出世智是賢聖法，是能永出、是趣涅槃、是能永厭、是能永離、是能永滅、是能永寂，是真通慧、是正等覺、能證涅槃；非感生法，非感老法、病法死法、愁法歎法、憂法苦法、不安隱法。",
        "from": "T17n0765_003:0676a01_25",
        "context_with_next_sentence": true
    },
    {
        "source_sentence": "彼於如是尋思稱量審觀察時，於出世法生珍寶想；於世間法生下賤想。",
        "from": "T17n0765_003:0676a05_26",
        "context_with_next_sentence": true
    },
    {
        "source_sentence": "以於出世生珍寶故，便生歡喜；生歡喜故，其心安適；心安適故，身得輕安；身輕安故，便受悅樂；受悅樂故，心得寂定；心寂定故，能實知見；實知見故，能深厭背；深厭背故，能正離欲；正離欲故，能得解脫。",
        "from": "T17n0765_003:0676a07_27",
        "context_with_next_sentence": true
    },
    {
        "source_sentence": "得解脫已，便自了知：我生已盡，梵行已立，所作已辦，不受後有。",
        "from": "T17n0765_003:0676a11_28",
        "context_with_next_sentence": true
    },
    {
        "source_sentence": "是名於此出世智中，應正尋思、應善稱量、應審觀察。",
        "from": "T17n0765_003:0676a13_29",
        "context_with_next_sentence": true
    },
    {
        "source_sentence": "如是名為有二妙智，應正尋思、應善稱量、應審觀察；能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」",
        "from": "T17n0765_003:0676a14_30",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「有二種妙智，　　知者應尋思，　謂世出、世間，　　能正盡眾苦。",
        "from": "T17n0765_003:0676a17_31",
        "context_with_next_sentence": true
    },
    {
        "source_sentence": "　應觀世間智，　　發生怖畏想，　都無有執受，　　展轉證涅槃；　應觀出世智，　　發生珍寶想，　由此生歡喜，　　便得身輕安。",
        "from": "T17n0765_003:0676a21_0",
        "context_with_next_sentence": true
    },
    {
        "source_sentence": "　輕安故悅樂，　　悅樂故心定，　由心得定故，　　便能生覺支；　覺支觀聖諦，　　永斷諸疑網，　無疑無所取，　　永脫眾苦邊。」",
        "from": "T17n0765_003:0676a25_0",
        "context_with_next_sentence": true
    },
    {
        "source_sentence": "重攝前經嗢柁南曰：　二根、二焦惱　　二行、二戒見　二作及不作　　二智有二種吾從世尊聞如是語：「苾芻當知！",
        "from": "T17n0765_003:0676a29_0",
        "context_with_next_sentence": true
    },
    {
        "source_sentence": "若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。",
        "from": "T17n0765_003:0676b03_1",
        "context_with_next_sentence": true
    },
    {
        "source_sentence": "若有苾芻為通達故、為遍知故而出家者，是名真實於如來所修行梵行。",
        "from": "T17n0765_003:0676b06_2",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0676b08_3",
        "context_with_next_sentence": true
    },
    {
        "source_sentence": "是諸苾芻為通達故、為遍知故而出家已，便能如實通所通達、知所遍知。",
        "from": "T17n0765_003:0676b08_4",
        "context_with_next_sentence": true
    },
    {
        "source_sentence": "既能如實通所通達、知所遍知，便能如實斷所應斷、修所應修、證所應證。",
        "from": "T17n0765_003:0676b10_5",
        "context_with_next_sentence": true
    },
    {
        "source_sentence": "既能如實斷、修、證已，便自了知：我生已盡，梵行已立，所作已辦，不受後有。",
        "from": "T17n0765_003:0676b11_6",
        "context_with_next_sentence": true
    },
    {
        "source_sentence": "如是若有為通達故、為遍知故而出家者，是名真實於如來所修行梵行。」",
        "from": "T17n0765_003:0676b13_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「為矯誑名譽，　　利養及恭敬，　非真修梵行，　　是虛妄出家。",
        "from": "T17n0765_003:0676b15_8",
        "context_with_next_sentence": true
    },
    {
        "source_sentence": "　為通達遍知，　　速證最上義，　是真修梵行，　　非虛妄出家。」",
        "from": "T17n0765_003:0676b18_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0676b20_0",
        "context_with_next_sentence": true
    },
    {
        "source_sentence": "若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。",
        "from": "T17n0765_003:0676b20_1",
        "context_with_next_sentence": true
    },
    {
        "source_sentence": "若有苾芻為律儀故、為正斷故而出家者，是名真實於如來所修行梵行。",
        "from": "T17n0765_003:0676b23_2",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0676b25_3",
        "context_with_next_sentence": true
    },
    {
        "source_sentence": "是諸苾芻為律儀故、為正斷故而出家已，便能如實守護六根、不虧禁戒，及能速證最上正斷。",
        "from": "T17n0765_003:0676b25_4",
        "context_with_next_sentence": true
    },
    {
        "source_sentence": "既能如實守護六根、不虧禁戒，及能速證最上正斷，便能如實斷所應斷、修所應修、證所應證。",
        "from": "T17n0765_003:0676b27_5",
        "context_with_next_sentence": true
    },
    {
        "source_sentence": "既能如實斷、修、證已，便自了知：我生已盡，梵行已立，所作已辦，不受後有。",
        "from": "T17n0765_003:0676b29_6",
        "context_with_next_sentence": true
    },
    {
        "source_sentence": "如是若有為律儀故、為正斷故而出家者，是名真實於如來所修行梵行。」",
        "from": "T17n0765_003:0676c02_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「為矯誑名譽、　　利養及恭敬，　非真修梵行，　　是虛妄出家。",
        "from": "T17n0765_003:0676c03_8",
        "context_with_next_sentence": true
    },
    {
        "source_sentence": "　為正斷律儀，　　速證最上義，　是真修梵行，　　非虛妄出家。」",
        "from": "T17n0765_003:0676c07_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0676c09_0",
        "context_with_next_sentence": true
    },
    {
        "source_sentence": "若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。",
        "from": "T17n0765_003:0676c09_1",
        "context_with_next_sentence": true
    },
    {
        "source_sentence": "若有苾芻為求厭背、為求離欲而出家者，是名真實於如來所修行梵行。",
        "from": "T17n0765_003:0676c12_2",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0676c14_3",
        "context_with_next_sentence": true
    },
    {
        "source_sentence": "是諸苾芻為厭背故、為離欲故而出家已，便能如實厭背離欲。",
        "from": "T17n0765_003:0676c14_4",
        "context_with_next_sentence": true
    },
    {
        "source_sentence": "既離欲已，便得解脫。",
        "from": "T17n0765_003:0676c15_5",
        "context_with_next_sentence": true
    },
    {
        "source_sentence": "既解脫已，便自了知：我生已盡，梵行已立，所作已辦，不受後有。",
        "from": "T17n0765_003:0676c16_6",
        "context_with_next_sentence": true
    },
    {
        "source_sentence": "如是若有為厭背故、為離欲故而出家者，是名真實於如來所修行梵行。」",
        "from": "T17n0765_003:0676c17_7",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「為矯誑名譽、　　利養及恭敬，　非真修梵行，　　是虛妄出家。",
        "from": "T17n0765_003:0676c19_8",
        "context_with_next_sentence": true
    },
    {
        "source_sentence": "　為厭背離欲，　　速證最上義，　是真修梵行，　　非虛妄出家。」",
        "from": "T17n0765_003:0676c22_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0676c24_0",
        "context_with_next_sentence": true
    },
    {
        "source_sentence": "一切如來、應、正等覺，所說法門略有二種。",
        "from": "T17n0765_003:0676c24_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0676c25_2",
        "context_with_next_sentence": true
    },
    {
        "source_sentence": "一者於惡應正了知；二者於惡應深厭背。",
        "from": "T17n0765_003:0676c25_3",
        "context_with_next_sentence": true
    },
    {
        "source_sentence": "一切如來、應、正等覺，略說如是二種法門。",
        "from": "T17n0765_003:0676c26_4",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0676c27_5",
        "context_with_next_sentence": true
    },
    {
        "source_sentence": "諸修行者，於諸惡法應正了知；既於惡法正了知已，便能厭背；既厭背已，便能離欲；既離欲已，便得解脫。",
        "from": "T17n0765_003:0676c28_0",
        "context_with_next_sentence": true
    },
    {
        "source_sentence": "得解脫已，便自了知：我生已盡，梵行已立，所作已辦，不受後有。",
        "from": "T17n0765_003:0677a01_1",
        "context_with_next_sentence": true
    },
    {
        "source_sentence": "如是行者，永斷諸愛及眾結縛，無倒現觀，正盡苦邊。」",
        "from": "T17n0765_003:0677a02_2",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「當知諸如來，　　應正等覺者，　哀愍眾生故，　　說二種法門；　於眾惡正知，　　及厭背離欲，　心解脫自在，　　正盡眾苦邊。」",
        "from": "T17n0765_003:0677a04_3",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0677a09_0",
        "context_with_next_sentence": true
    },
    {
        "source_sentence": "有二種法，若修、若習、若多修習，能斷二法。",
        "from": "T17n0765_003:0677a09_1",
        "context_with_next_sentence": true
    },
    {
        "source_sentence": "云何二法，若修、若習、若多修習，能斷二法？",
        "from": "T17n0765_003:0677a10_2",
        "context_with_next_sentence": true
    },
    {
        "source_sentence": "謂不淨觀及慈悲觀，能斷貪欲及與瞋恚。",
        "from": "T17n0765_003:0677a11_3",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0677a12_4",
        "context_with_next_sentence": true
    },
    {
        "source_sentence": "一切已貪、現貪、當貪，皆由作意思惟淨相。",
        "from": "T17n0765_003:0677a12_5",
        "context_with_next_sentence": true
    },
    {
        "source_sentence": "一切已瞋、現瞋、當瞋，皆由作意思惟怨相。",
        "from": "T17n0765_003:0677a13_6",
        "context_with_next_sentence": true
    },
    {
        "source_sentence": "一切已斷、現斷、當斷所有貪欲，皆由作意修不淨觀。",
        "from": "T17n0765_003:0677a14_7",
        "context_with_next_sentence": true
    },
    {
        "source_sentence": "一切已斷、現斷、當斷所有瞋恚，皆由作意修慈悲觀。",
        "from": "T17n0765_003:0677a15_8",
        "context_with_next_sentence": true
    },
    {
        "source_sentence": "於不淨觀若修、若習、若多修習，決定能斷一切貪欲。",
        "from": "T17n0765_003:0677a17_0",
        "context_with_next_sentence": true
    },
    {
        "source_sentence": "於慈悲觀若修、若習、若多修習，決定能斷一切瞋恚。",
        "from": "T17n0765_003:0677a18_1",
        "context_with_next_sentence": true
    },
    {
        "source_sentence": "若欲決定斷貪欲者，當勤精進修不淨觀。",
        "from": "T17n0765_003:0677a19_2",
        "context_with_next_sentence": true
    },
    {
        "source_sentence": "若欲決定斷瞋恚者，當勤精進修慈悲觀。",
        "from": "T17n0765_003:0677a20_3",
        "context_with_next_sentence": true
    },
    {
        "source_sentence": "修不淨觀，無有貪欲而不能斷。",
        "from": "T17n0765_003:0677a21_4",
        "context_with_next_sentence": true
    },
    {
        "source_sentence": "修慈悲觀，無有瞋恚而不能斷。",
        "from": "T17n0765_003:0677a22_0",
        "context_with_next_sentence": true
    },
    {
        "source_sentence": "如是名為有二種法，若修、若習、若多修習，能斷二法。」",
        "from": "T17n0765_003:0677a22_1",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「修習多修習，　　二法斷二法，　謂不淨、慈悲，　　斷貪欲、瞋恚。",
        "from": "T17n0765_003:0677a23_2",
        "context_with_next_sentence": true
    },
    {
        "source_sentence": "　是故有智者，　　當觀自饒益，　修不淨、慈悲，　　斷貪欲、瞋恚。」",
        "from": "T17n0765_003:0677a27_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0677a29_0",
        "context_with_next_sentence": true
    },
    {
        "source_sentence": "其涅槃界略有二種。",
        "from": "T17n0765_003:0677a29_1",
        "context_with_next_sentence": true
    },
    {
        "source_sentence": "云何為二？",
        "from": "T17n0765_003:0677b01_2",
        "context_with_next_sentence": true
    },
    {
        "source_sentence": "一者有餘依涅槃界；二者無餘依涅槃界。",
        "from": "T17n0765_003:0677b01_3",
        "context_with_next_sentence": true
    },
    {
        "source_sentence": "云何名為有餘依涅槃界？",
        "from": "T17n0765_003:0677b02_4",
        "context_with_next_sentence": true
    },
    {
        "source_sentence": "謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了，心善解脫、已得遍知。",
        "from": "T17n0765_003:0677b02_5",
        "context_with_next_sentence": true
    },
    {
        "source_sentence": "宿行為緣，所感諸根猶相續住，雖成諸根，現觸種種好醜境界而能厭捨，無所執著，不為愛恚纏繞其心，愛恚等結皆永斷故。",
        "from": "T17n0765_003:0677b05_6",
        "context_with_next_sentence": true
    },
    {
        "source_sentence": "「彼於諸色，求欲見時，雖復以眼觀於諸色，而不發起貪、瞋、癡等。",
        "from": "T17n0765_003:0677b08_7",
        "context_with_next_sentence": true
    },
    {
        "source_sentence": "雖復有眼及好醜色而無貪欲亦無瞋恚。",
        "from": "T17n0765_003:0677b09_8",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0677b10_9",
        "context_with_next_sentence": true
    },
    {
        "source_sentence": "愛恚等結皆永斷故。",
        "from": "T17n0765_003:0677b11_10",
        "context_with_next_sentence": true
    },
    {
        "source_sentence": "彼於諸聲，求欲聞時，雖復以耳聽於諸聲，而不發起貪、瞋、癡等。",
        "from": "T17n0765_003:0677b11_11",
        "context_with_next_sentence": true
    },
    {
        "source_sentence": "雖復有耳及好醜聲而無貪欲亦無瞋恚。",
        "from": "T17n0765_003:0677b13_12",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0677b14_13",
        "context_with_next_sentence": true
    },
    {
        "source_sentence": "愛恚等結皆永斷故。",
        "from": "T17n0765_003:0677b14_14",
        "context_with_next_sentence": true
    },
    {
        "source_sentence": "彼於諸香，求欲嗅時，雖復以鼻嗅於諸香，而不發起貪、瞋、癡等。",
        "from": "T17n0765_003:0677b14_15",
        "context_with_next_sentence": true
    },
    {
        "source_sentence": "雖復有鼻及好醜香而無貪欲亦無瞋恚。",
        "from": "T17n0765_003:0677b16_16",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0677b17_17",
        "context_with_next_sentence": true
    },
    {
        "source_sentence": "愛恚等結皆永斷故。",
        "from": "T17n0765_003:0677b17_18",
        "context_with_next_sentence": true
    },
    {
        "source_sentence": "彼於諸味，求欲甞時，雖復以舌甞於諸味，而不發起貪、瞋、癡等。",
        "from": "T17n0765_003:0677b17_19",
        "context_with_next_sentence": true
    },
    {
        "source_sentence": "雖復有舌及好醜味而無貪欲亦無瞋恚。",
        "from": "T17n0765_003:0677b19_20",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0677b20_21",
        "context_with_next_sentence": true
    },
    {
        "source_sentence": "愛恚等結皆永斷故。",
        "from": "T17n0765_003:0677b20_22",
        "context_with_next_sentence": true
    },
    {
        "source_sentence": "彼於諸觸，求欲覺時，雖復以身覺於諸觸，而不發起貪、瞋、癡等。",
        "from": "T17n0765_003:0677b21_23",
        "context_with_next_sentence": true
    },
    {
        "source_sentence": "雖復有身及好醜觸而無貪欲亦無瞋恚。",
        "from": "T17n0765_003:0677b22_24",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0677b23_25",
        "context_with_next_sentence": true
    },
    {
        "source_sentence": "愛恚等結皆永斷故。",
        "from": "T17n0765_003:0677b23_26",
        "context_with_next_sentence": true
    },
    {
        "source_sentence": "彼於諸法，求欲知時，雖復以意知於諸法，而不發起貪、瞋、癡等。",
        "from": "T17n0765_003:0677b24_27",
        "context_with_next_sentence": true
    },
    {
        "source_sentence": "離諸貪欲，證得究竟寂滅涅槃。",
        "from": "T17n0765_003:0677b25_28",
        "context_with_next_sentence": true
    },
    {
        "source_sentence": "作是思惟：世尊為彼怖畏諸有阿賴耶者、恒為斷見所繫縛者，令知業果無失壞故，所說正法現見、應時、易見、饒益、智者內證、一切世間真實對治，謂能除滅憍慢渴愛，害阿賴耶，斷諸徑路，證真空性，離諸貪欲，證得究竟寂滅涅槃。",
        "from": "T17n0765_003:0677b26_29",
        "context_with_next_sentence": true
    },
    {
        "source_sentence": "如是名為有慧眼者能正觀察。",
        "from": "T17n0765_003:0677c02_30",
        "context_with_next_sentence": true
    },
    {
        "source_sentence": "如是名為由二纏故，令諸天人——一類怯劣，一類勇猛——有慧眼者能正觀察。」",
        "from": "T17n0765_003:0677c03_31",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「由二纏所纏，　　令諸天人眾，　一類有怯劣，　　一類有勇猛。",
        "from": "T17n0765_003:0677c04_32",
        "context_with_next_sentence": true
    },
    {
        "source_sentence": "　有慧眼聲聞，　　能如實觀察，　能除慢厭離，　　究竟證涅槃。",
        "from": "T17n0765_003:0677c08_0",
        "context_with_next_sentence": true
    },
    {
        "source_sentence": "　復如實了知，　　佛所說正法，　能滅斷常見，　　及二愛無餘。",
        "from": "T17n0765_003:0677c10_0",
        "context_with_next_sentence": true
    },
    {
        "source_sentence": "　有慧眼龍王，　　能普雨法雨，　滅諸煩惱焰，　　令證大清涼。」",
        "from": "T17n0765_003:0677c12_0",
        "context_with_next_sentence": true
    },
    {
        "source_sentence": "本事經卷第三",
        "from": "T17n0765_003:0677c14_0",
        "context_with_next_sentence": true
    },
    {
        "source_sentence": "挍正後序",
        "from": "T17n0765_003:0677c17_0",
        "context_with_next_sentence": true
    },
    {
        "source_sentence": "此一卷經宋、鄉則同，同有四十三段，丹本唯有十八段耳。",
        "from": "T17n0765_003:0677c19_0",
        "context_with_next_sentence": true
    },
    {
        "source_sentence": "多少如是不同文義，始終逈異如何去取？",
        "from": "T17n0765_003:0677c20_1",
        "context_with_next_sentence": true
    },
    {
        "source_sentence": "今撿宋、鄉本經有四大錯，丹有二事以知其正。",
        "from": "T17n0765_003:0677c21_2",
        "context_with_next_sentence": true
    },
    {
        "source_sentence": "何則？",
        "from": "T17n0765_003:0677c22_3",
        "context_with_next_sentence": true
    },
    {
        "source_sentence": "此卷品名既是二法，則應始終唯說二法；而宋、鄉本經四十三段皆是一法，則名義不相當，是一錯也。",
        "from": "T17n0765_003:0677c22_4",
        "context_with_next_sentence": true
    },
    {
        "source_sentence": "又宋、鄉本卷初二段及第三段前六行文，則是諸本初卷三幅《心義經》一段十二行耳。",
        "from": "T17n0765_003:0677c25_5",
        "context_with_next_sentence": true
    },
    {
        "source_sentence": "宋、鄉於此三重重寫，是二錯也。",
        "from": "T17n0765_003:0677c27_6",
        "context_with_next_sentence": true
    },
    {
        "source_sentence": "第三段中「一類有情」已下，即是諸本初卷七幅《破僧經》一段十七行耳。",
        "from": "T17n0765_003:0677c27_7",
        "context_with_next_sentence": true
    },
    {
        "source_sentence": "宋、鄉於此重重寫之，其乃至於四十一重，是三錯也。",
        "from": "T17n0765_003:0677c29_8",
        "context_with_next_sentence": true
    },
    {
        "source_sentence": "其卷末頌云「貪欲瞋恚癡，覆藏及惱忿，不恨嫉與慳，耽嗜慢將害」者，即是諸本第二卷九幅結經頌，正云「貪恚及愚癡，覆藏惱忿恨，嫉慳與貪嗜，慢害將一切」之小訛變耳。",
        "from": "T17n0765_003:0678a01_9",
        "context_with_next_sentence": true
    },
    {
        "source_sentence": "宋、鄉於此閑重寫之，是四錯也，故知大錯耳。",
        "from": "T17n0765_003:0678a05_10",
        "context_with_next_sentence": true
    },
    {
        "source_sentence": "今此丹本十八段經，始從成就二分，終至二果二纏，皆是二法，即與品目名義相當，是一正也。",
        "from": "T17n0765_003:0678a07_0",
        "context_with_next_sentence": true
    },
    {
        "source_sentence": "又按諸本，第四卷中七幅有結頌云「為通達律儀，厭知不淨果，纏覺悟宴坐，愧所作尋求」者，則結十二經為一頌。",
        "from": "T17n0765_003:0678a09_1",
        "context_with_next_sentence": true
    },
    {
        "source_sentence": "其覺悟已下五經，即是諸本第四卷卷初五經。",
        "from": "T17n0765_003:0678a12_0",
        "context_with_next_sentence": true
    },
    {
        "source_sentence": "其纏經、果經已上七經，即是丹本此卷卷末七經耳。",
        "from": "T17n0765_003:0678a13_1",
        "context_with_next_sentence": true
    },
    {
        "source_sentence": "則列結相應，是二正也。",
        "from": "T17n0765_003:0678a14_2",
        "context_with_next_sentence": true
    },
    {
        "source_sentence": "餘本則非，故今取此丹本為正云。",
        "from": "T17n0765_003:0678a14_3",
        "context_with_next_sentence": true
    },
    {
        "source_sentence": "◎「雖復有意及好醜法而無貪欲亦無瞋恚。",
        "from": "T17n0765_003:0678a16_0",
        "context_with_next_sentence": true
    },
    {
        "source_sentence": "所以者何？",
        "from": "T17n0765_003:0678a17_0",
        "context_with_next_sentence": true
    },
    {
        "source_sentence": "愛恚等結，皆永斷故。",
        "from": "T17n0765_003:0678a17_1",
        "context_with_next_sentence": true
    },
    {
        "source_sentence": "乃至其身相續住世，未般涅槃，常為天人，瞻仰禮拜恭敬供養，是名有餘依涅槃界。",
        "from": "T17n0765_003:0678a17_2",
        "context_with_next_sentence": true
    },
    {
        "source_sentence": "「云何名為無餘依涅槃界？",
        "from": "T17n0765_003:0678a19_3",
        "context_with_next_sentence": true
    },
    {
        "source_sentence": "謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了、已善解脫、已得遍知。",
        "from": "T17n0765_003:0678a20_4",
        "context_with_next_sentence": true
    },
    {
        "source_sentence": "彼於今時一切所受無引因故，不復希望，皆永盡滅，畢竟寂靜，究竟清涼，隱沒不現，惟由清淨無戲論體。",
        "from": "T17n0765_003:0678a23_5",
        "context_with_next_sentence": true
    },
    {
        "source_sentence": "如是清淨無戲論體，不可謂有、不可謂無、不可謂彼亦有亦無、不可謂彼非有非無，惟可說為不可施設究竟涅槃。",
        "from": "T17n0765_003:0678a25_6",
        "context_with_next_sentence": true
    },
    {
        "source_sentence": "是名無餘依涅槃界。",
        "from": "T17n0765_003:0678a28_7",
        "context_with_next_sentence": true
    },
    {
        "source_sentence": "苾芻當知！",
        "from": "T17n0765_003:0678a28_8",
        "context_with_next_sentence": true
    },
    {
        "source_sentence": "如是名為略有二種涅槃之界。」",
        "from": "T17n0765_003:0678a29_9",
        "context_with_next_sentence": true
    },
    {
        "source_sentence": "爾時，世尊重攝此義而說頌曰：「漏盡心解脫，　　任持最後身，　名有餘涅槃，　　諸行猶相續。",
        "from": "T17n0765_003:0678a29_10",
        "context_with_next_sentence": true
    },
    {
        "source_sentence": "　諸所受皆滅，　　寂靜永清涼，　名無餘涅槃，　　眾戲論皆息。",
        "from": "T17n0765_003:0678b04_0",
        "context_with_next_sentence": true
    },
    {
        "source_sentence": "　此二涅槃界，　　最上無等倫，　謂現法當來，　　寂靜常安樂。」",
        "from": "T17n0765_003:0678b06_0",
        "context_with_next_sentence": true
    },
    {
        "source_sentence": "吾從世尊聞如是語：「苾芻當知！",
        "from": "T17n0765_003:0678b08_0",
        "context_with_next_sentence": true
    },
    {
        "source_sentence": "由二纏故，令諸天人，一類怯劣、一類勇猛。",
        "from": "T17n0765_003:0678b08_1",
        "context_with_next_sentence": true
    },
    {
        "source_sentence": "有慧眼者能正觀察。",
        "from": "T17n0765_003:0678b09_2",
        "context_with_next_sentence": true
    },
    {
        "source_sentence": "云何二纏？",
        "from": "T17n0765_003:0678b10_3",
        "context_with_next_sentence": true
    },
    {
        "source_sentence": "謂有見纏；無有見纏。",
        "from": "T17n0765_003:0678b10_4",
        "context_with_next_sentence": true
    },
    {
        "source_sentence": "云何天人一類怯劣？",
        "from": "T17n0765_003:0678b11_0",
        "context_with_next_sentence": true
    },
    {
        "source_sentence": "謂有天人，愛有、樂有、欣有、喜有，為滅有故說正法時，不能恭敬攝耳聽受，亦復不能住奉教心，不能隨順修如實見，惟生怯劣，退轉驚怖：我等爾時當何所有？",
        "from": "T17n0765_003:0678b11_1",
        "context_with_next_sentence": true
    },
    {
        "source_sentence": "我等爾時當如何有？",
        "from": "T17n0765_003:0678b15_2",
        "context_with_next_sentence": true
    },
    {
        "source_sentence": "如是天人一類怯劣。",
        "from": "T17n0765_003:0678b15_3",
        "context_with_next_sentence": true
    },
    {
        "source_sentence": "云何天人一類勇猛？",
        "from": "T17n0765_003:0678b16_4",
        "context_with_next_sentence": true
    },
    {
        "source_sentence": "謂有天人，怖有、厭有、欣求無有，彼彼苦法所逼切故，攝受、執著如是如是諸惡見趣，作是念言：『我若斷壞，隱沒不現，爾時乃名寂靜微妙。』",
        "from": "T17n0765_003:0678b16_5",
        "context_with_next_sentence": true
    },
    {
        "source_sentence": "如是天人一類猛盛。",
        "from": "T17n0765_003:0678b19_6",
        "context_with_next_sentence": true
    },
    {
        "source_sentence": "云何名為有慧眼者能正觀察？",
        "from": "T17n0765_003:0678b20_7",
        "context_with_next_sentence": true
    },
    {
        "source_sentence": "謂聖聲聞如實觀察。",
        "from": "T17n0765_003:0678b20_8",
        "context_with_next_sentence": true
    },
    {
        "source_sentence": "既觀察已，不於如實而生憍慢、不依如實而生憍慢、不因如實而生憍慢、不恃如實而生憍慢。",
        "from": "T17n0765_003:0678b21_9",
        "context_with_next_sentence": true
    },
    {
        "source_sentence": "如實見已，便生厭背；既厭背已，便能離欲；既離欲已，便得解脫。",
        "from": "T17n0765_003:0678b23_10",
        "context_with_next_sentence": true
    },
    {
        "source_sentence": "得解脫已，便自了知：我生已盡，梵行已立，所作已辦，不受後有。",
        "from": "T17n0765_003:0678b24_11",
        "context_with_next_sentence": true
    },
    {
        "source_sentence": "作是思惟：世尊為彼喜樂諸有阿賴耶者、恒為常見所繫縛者，令滅有故，所說正法微細甚深、難見難悟、寂靜勝妙、非諸尋思所行境界、是諸審諦慧者所證、一切世間真實對治，謂能除滅憍慢渴愛，害阿賴耶，斷諸徑路，證真空性。」",
        "from": "T17n0765_003:0678b26_12",
        "context_with_next_sentence": false
    }
]