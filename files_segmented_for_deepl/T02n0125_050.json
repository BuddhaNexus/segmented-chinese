[
    {
        "source_sentence": "增壹阿含經卷第五十",
        "from": "T02n0125_050:0821b22_0",
        "context_with_next_sentence": true
    },
    {
        "source_sentence": "東晉罽賓三藏瞿曇僧伽提婆譯",
        "from": "T02n0125_050:0821b24_0",
        "context_with_next_sentence": true
    },
    {
        "source_sentence": "大愛道般涅槃品第五十二",
        "from": "T02n0125_050:0821b25_0",
        "context_with_next_sentence": true
    },
    {
        "source_sentence": "（一）聞如是：一時，佛在毘舍離普會講堂所，與大比丘眾五百人俱。",
        "from": "T02n0125_050:0821b26_0",
        "context_with_next_sentence": true
    },
    {
        "source_sentence": "爾時，大愛道遊於毘舍離城高臺寺中，與大比丘尼眾五百人俱，皆是羅漢，諸漏已盡。",
        "from": "T02n0125_050:0821b27_1",
        "context_with_next_sentence": true
    },
    {
        "source_sentence": "爾時，大愛道聞諸比丘說：「如來不久當取滅度，不過三月，當在拘夷那竭娑羅雙樹間。」",
        "from": "T02n0125_050:0821b29_2",
        "context_with_next_sentence": true
    },
    {
        "source_sentence": "爾時，大愛道便作是念：「我不堪任見如來取滅度，亦復不堪任見阿難取滅度，我今宜可先取滅度。」",
        "from": "T02n0125_050:0821c02_3",
        "context_with_next_sentence": true
    },
    {
        "source_sentence": "爾時，大愛道便往至世尊所，頭面禮足，在一面坐。",
        "from": "T02n0125_050:0821c04_4",
        "context_with_next_sentence": true
    },
    {
        "source_sentence": "爾時，大愛道前白佛言：「我聞世尊不久當取滅度，却後不過三月，在拘夷那竭娑羅雙樹間；我今不堪見世尊及阿難取滅度也，唯願世尊聽我先取滅度。」",
        "from": "T02n0125_050:0821c06_5",
        "context_with_next_sentence": true
    },
    {
        "source_sentence": "爾時，世尊默然可之。",
        "from": "T02n0125_050:0821c09_6",
        "context_with_next_sentence": true
    },
    {
        "source_sentence": "爾時，大愛道重白佛言：「自今已後，唯願世尊與諸比丘尼說戒。」",
        "from": "T02n0125_050:0821c10_7",
        "context_with_next_sentence": true
    },
    {
        "source_sentence": "佛告之曰：「我今聽比丘尼，還與比丘尼說禁戒，如我本所施行禁戒，無令差錯。」",
        "from": "T02n0125_050:0821c11_8",
        "context_with_next_sentence": true
    },
    {
        "source_sentence": "爾時，大愛道前禮佛足，在佛前立。",
        "from": "T02n0125_050:0821c13_9",
        "context_with_next_sentence": true
    },
    {
        "source_sentence": "爾時，大愛道復白佛言：「我今更不見如來顏色，亦不見將來諸佛，不受胞胎，永處無為，今日違離聖顏，永更不覩。」",
        "from": "T02n0125_050:0821c14_10",
        "context_with_next_sentence": true
    },
    {
        "source_sentence": "時大愛道繞佛七匝，亦復繞阿難七匝，盡繞諸比丘眾，却退而去。",
        "from": "T02n0125_050:0821c17_11",
        "context_with_next_sentence": true
    },
    {
        "source_sentence": "還諸比丘尼眾中，告諸比丘尼曰：「我今欲入無為涅槃界。",
        "from": "T02n0125_050:0821c18_12",
        "context_with_next_sentence": true
    },
    {
        "source_sentence": "所以然者，如來不久當取滅度，汝等各宜隨所行。」",
        "from": "T02n0125_050:0821c20_13",
        "context_with_next_sentence": true
    },
    {
        "source_sentence": "爾時，差摩比丘尼、優鉢色比丘尼、基利施比丘尼、舍仇梨比丘尼、奢摩比丘尼、鉢陀闌柘比丘尼、婆羅柘羅比丘尼、迦旃延比丘尼、闍耶比丘尼及五百比丘尼，往至世尊所，在一面立。",
        "from": "T02n0125_050:0821c21_14",
        "context_with_next_sentence": true
    },
    {
        "source_sentence": "爾時，五百比丘尼，差摩比丘尼最為上首，而白佛言：「我等諸人聞如來不久當取滅度，我等不忍見世尊及阿難先取滅度。",
        "from": "T02n0125_050:0821c25_15",
        "context_with_next_sentence": true
    },
    {
        "source_sentence": "唯願世尊聽我等先取滅度，我等今取涅槃，正是其宜。」",
        "from": "T02n0125_050:0821c28_16",
        "context_with_next_sentence": true
    },
    {
        "source_sentence": "爾時，世尊默然可之。",
        "from": "T02n0125_050:0821c29_17",
        "context_with_next_sentence": true
    },
    {
        "source_sentence": "時差摩比丘尼及五百比丘尼見世尊默然可之，前禮佛足，繞三匝便退而去。",
        "from": "T02n0125_050:0822a01_18",
        "context_with_next_sentence": true
    },
    {
        "source_sentence": "還詣本房。",
        "from": "T02n0125_050:0822a03_19",
        "context_with_next_sentence": true
    },
    {
        "source_sentence": "時，大愛道閉講堂門，擊乾椎，於露地敷坐具，騰在虛空，於虛空中坐臥經行，或出火焰，身下出煙，身上出火；身下出水，身上出煙；舉身放焰，舉身放煙；左脅出水，右脅出火；右脅出水，左脅出烟；前出火，後出水；前出水，後出火；舉身出火，舉身出水。",
        "from": "T02n0125_050:0822a03_20",
        "context_with_next_sentence": true
    },
    {
        "source_sentence": "爾時，大愛道作若干變化，還在本座，結加趺坐，正身正意，繫念在前，而入初禪；從初禪起而入二禪；從第二禪起而入第三禪；從三禪起入第四禪；從第四禪起入空處；從空處起入識處；從識處起入不用處；從不用處起入有想無想處；從有想無想處起入想知滅；從想知滅起還入有想無想處；從有想無想起入不用處；從不用處起還入識處；從識處起還入空處；從空處起還入第四禪；從第四禪起還入三禪；從三禪起入二禪中；從二禪起還入初禪；從初禪起入二禪；從二禪起還入三禪；從三禪起還入四禪；已入四禪便取滅度。",
        "from": "T02n0125_050:0822a09_21",
        "context_with_next_sentence": true
    },
    {
        "source_sentence": "爾時，天地大動，東踊西沒，西踊東沒，四邊都踊中央沒，又四面涼風起，諸天在空作倡伎樂，欲界諸天涕零悲泣，猶如春月天降甘雨，神妙之天雜碎優鉢華香，又雜碎栴檀而散其上。",
        "from": "T02n0125_050:0822a23_22",
        "context_with_next_sentence": true
    },
    {
        "source_sentence": "爾時，差摩比丘尼、優鉢色比丘尼、基梨施瞿曇彌比丘尼、舍瞿離比丘尼、奢摩比丘尼、波陀蘭遮羅比丘尼、迦旃延比丘尼、闍耶比丘尼，如此上首五百比丘尼等，各各於露地敷坐，飛在虛空，於虛空之中坐臥經行，作十八變，乃至入想知滅，各取滅度。",
        "from": "T02n0125_050:0822a27_23",
        "context_with_next_sentence": true
    },
    {
        "source_sentence": "爾時，毘舍離城內有大將名曰耶輸提，將五百童子集普會講堂有所講說。",
        "from": "T02n0125_050:0822b03_24",
        "context_with_next_sentence": true
    },
    {
        "source_sentence": "時，耶輸提及五百童子遙見五百比丘尼作十八變，見已，歡喜踊躍無量，各共叉手而向彼所。",
        "from": "T02n0125_050:0822b05_25",
        "context_with_next_sentence": true
    },
    {
        "source_sentence": "爾時，世尊而告阿難曰：「汝往至耶輸提大將所，而告之曰：『速辦五百床具，五百坐具，五百瓶酥，五百瓶油，五百輿花，五百裹香，五百車薪。』」",
        "from": "T02n0125_050:0822b07_26",
        "context_with_next_sentence": true
    },
    {
        "source_sentence": "爾時，阿難前白佛言：「不審世尊欲何施為？」",
        "from": "T02n0125_050:0822b10_27",
        "context_with_next_sentence": true
    },
    {
        "source_sentence": "佛告之曰：「大愛道已取滅度，及五百比丘尼埿洹，我等欲供養舍利。」",
        "from": "T02n0125_050:0822b11_28",
        "context_with_next_sentence": true
    },
    {
        "source_sentence": "爾時，阿難悲泣交集，不能自勝：「大愛道取滅度何其速哉。」",
        "from": "T02n0125_050:0822b13_29",
        "context_with_next_sentence": true
    },
    {
        "source_sentence": "爾時，阿難以手揮淚，便往至耶輸提大將所。",
        "from": "T02n0125_050:0822b14_30",
        "context_with_next_sentence": true
    },
    {
        "source_sentence": "爾時，耶輸提遙見阿難來，皆起前迎，並作是說：「善來，阿難！",
        "from": "T02n0125_050:0822b15_31",
        "context_with_next_sentence": true
    },
    {
        "source_sentence": "欲何告勅，又行非常。」",
        "from": "T02n0125_050:0822b17_32",
        "context_with_next_sentence": true
    },
    {
        "source_sentence": "爾時，阿難報曰：「我是佛使，欲有所告勅。」",
        "from": "T02n0125_050:0822b17_33",
        "context_with_next_sentence": true
    },
    {
        "source_sentence": "時，大將咸共問曰：「欲何所告勅？」",
        "from": "T02n0125_050:0822b18_34",
        "context_with_next_sentence": true
    },
    {
        "source_sentence": "阿難報曰：「世尊告大將曰：『當辦五百床，五百坐具，五百瓶酥，五百瓶油，五百輿花，五百裹香，五百車薪，大愛道及五百比丘尼皆取滅度，我等往供養舍利。』」",
        "from": "T02n0125_050:0822b19_35",
        "context_with_next_sentence": true
    },
    {
        "source_sentence": "爾時，大將悲泣交集，而作是說：「大愛道取滅度何其速哉！",
        "from": "T02n0125_050:0822b22_36",
        "context_with_next_sentence": true
    },
    {
        "source_sentence": "及五百比丘尼取滅度甚為速哉！",
        "from": "T02n0125_050:0822b24_37",
        "context_with_next_sentence": true
    },
    {
        "source_sentence": "誰當教授我等，教化分檀布施？」",
        "from": "T02n0125_050:0822b25_38",
        "context_with_next_sentence": true
    },
    {
        "source_sentence": "爾時，耶輸提大將即辦五百床，五百坐具，五百瓶油、酥、薪，及諸耶維之具，往至世尊所，頭面禮足，在一面立。",
        "from": "T02n0125_050:0822b25_39",
        "context_with_next_sentence": true
    },
    {
        "source_sentence": "爾時，耶輸提大將白世尊言：「如來所約勅供養之具，今日已辦。」",
        "from": "T02n0125_050:0822b28_40",
        "context_with_next_sentence": true
    },
    {
        "source_sentence": "佛告曰：「汝今各取大愛道身及五百比丘尼身，出毘舍離到曠野之處，吾欲於彼供養舍利。」",
        "from": "T02n0125_050:0822b29_41",
        "context_with_next_sentence": true
    },
    {
        "source_sentence": "耶輸提大將白佛言：「唯然，世尊！」",
        "from": "T02n0125_050:0822c02_42",
        "context_with_next_sentence": true
    },
    {
        "source_sentence": "是時，長者即往至大愛道等所，告一人曰：「汝今施梯，登牆入內，徐開門，無令有聲。」",
        "from": "T02n0125_050:0822c03_43",
        "context_with_next_sentence": true
    },
    {
        "source_sentence": "是時，彼人如彼教勅，即入開門，復勅五百人各舉舍利著于床上。",
        "from": "T02n0125_050:0822c05_44",
        "context_with_next_sentence": true
    },
    {
        "source_sentence": "爾時，有二沙彌尼在，一名難陀，二名優般難陀。",
        "from": "T02n0125_050:0822c07_45",
        "context_with_next_sentence": true
    },
    {
        "source_sentence": "是時，二沙彌尼語大將曰：「止！",
        "from": "T02n0125_050:0822c08_46",
        "context_with_next_sentence": true
    },
    {
        "source_sentence": "止！",
        "from": "T02n0125_050:0822c09_47",
        "context_with_next_sentence": true
    },
    {
        "source_sentence": "大將！",
        "from": "T02n0125_050:0822c09_48",
        "context_with_next_sentence": true
    },
    {
        "source_sentence": "勿觸擾諸師。」",
        "from": "T02n0125_050:0822c09_49",
        "context_with_next_sentence": true
    },
    {
        "source_sentence": "耶輸提大將報曰：「汝師不為睡眠，皆取滅度。」",
        "from": "T02n0125_050:0822c09_50",
        "context_with_next_sentence": true
    },
    {
        "source_sentence": "爾時，二沙彌聞諸師皆取滅度，心懷恐怖，即自思惟，觀有習之法皆是盡法，即於坐處得三明六通。",
        "from": "T02n0125_050:0822c10_51",
        "context_with_next_sentence": true
    },
    {
        "source_sentence": "爾時，二沙彌尼即飛在虛空中，先至曠野之中作十八變，坐臥經行，身出水火，變化無量，即於無餘涅槃界而取般涅槃。",
        "from": "T02n0125_050:0822c13_52",
        "context_with_next_sentence": true
    },
    {
        "source_sentence": "爾時，世尊將諸比丘僧，前後圍遶，往至大愛道比丘尼寺中。",
        "from": "T02n0125_050:0822c15_53",
        "context_with_next_sentence": true
    },
    {
        "source_sentence": "爾時，世尊告阿難、難陀、羅云：「汝等舉大愛道身，我當躬自供養。」",
        "from": "T02n0125_050:0822c17_54",
        "context_with_next_sentence": true
    },
    {
        "source_sentence": "是時，釋提桓因知世尊心中所念，即從三十三天上，譬如力士屈伸臂頃來至毘舍離，到世尊所，頭面禮足，在一面立。",
        "from": "T02n0125_050:0822c18_55",
        "context_with_next_sentence": true
    },
    {
        "source_sentence": "其中漏盡比丘皆見釋提桓因及三十三天，其不漏盡有欲比丘，及比丘、比丘尼、優婆塞、優婆夷未漏盡者，亦不見釋提桓因及三十三天。",
        "from": "T02n0125_050:0822c21_56",
        "context_with_next_sentence": true
    },
    {
        "source_sentence": "爾時，梵天王遙知如來心中所念，將諸梵天從梵天上沒，來至世尊所，頭面禮足，在一面立。",
        "from": "T02n0125_050:0822c24_57",
        "context_with_next_sentence": true
    },
    {
        "source_sentence": "爾時，毘沙門天王知世尊心中所念，將閱叉、鬼神，到如來所，頭面禮足，在一面立。",
        "from": "T02n0125_050:0822c27_58",
        "context_with_next_sentence": true
    },
    {
        "source_sentence": "爾時，提地賴吒天王將諸乾沓和，從東方來至如來所，頭面禮足，在一面立。",
        "from": "T02n0125_050:0822c29_59",
        "context_with_next_sentence": true
    },
    {
        "source_sentence": "毘婁勒叉天王將諸無數拘槃荼，從南方來至世尊所，頭面禮足，在一面立。",
        "from": "T02n0125_050:0823a01_60",
        "context_with_next_sentence": true
    },
    {
        "source_sentence": "毘婁波叉天王將諸龍神來至如來所，頭面禮足，在一面立。",
        "from": "T02n0125_050:0823a03_61",
        "context_with_next_sentence": true
    },
    {
        "source_sentence": "及欲界、色界、無色界諸天，各各知如來心中所念，來至世尊所，頭面禮足，在一面立。",
        "from": "T02n0125_050:0823a05_62",
        "context_with_next_sentence": true
    },
    {
        "source_sentence": "爾時，釋提桓因、毘沙門天王前白佛言：「唯願世尊勿自勞神，我等自當供養舍利。」",
        "from": "T02n0125_050:0823a07_63",
        "context_with_next_sentence": true
    },
    {
        "source_sentence": "佛告諸天：「止！",
        "from": "T02n0125_050:0823a09_64",
        "context_with_next_sentence": true
    },
    {
        "source_sentence": "止！",
        "from": "T02n0125_050:0823a09_65",
        "context_with_next_sentence": true
    },
    {
        "source_sentence": "天王！",
        "from": "T02n0125_050:0823a09_66",
        "context_with_next_sentence": true
    },
    {
        "source_sentence": "如來自當知時。",
        "from": "T02n0125_050:0823a09_67",
        "context_with_next_sentence": true
    },
    {
        "source_sentence": "此是如來所應修行，非是天、龍、鬼神所及也。",
        "from": "T02n0125_050:0823a10_0",
        "context_with_next_sentence": true
    },
    {
        "source_sentence": "所以然者，父母生子多有所益，長養恩重，乳哺懷抱，要當報恩，不得不報恩。",
        "from": "T02n0125_050:0823a11_1",
        "context_with_next_sentence": true
    },
    {
        "source_sentence": "然諸天當知，過去諸佛世尊所生母先取滅度，然後諸佛世尊皆自供養虵旬舍利。",
        "from": "T02n0125_050:0823a12_2",
        "context_with_next_sentence": true
    },
    {
        "source_sentence": "正使將來諸佛世尊所生之母先取滅度，然後諸佛皆自供養。",
        "from": "T02n0125_050:0823a14_3",
        "context_with_next_sentence": true
    },
    {
        "source_sentence": "以此方便，知如來應自供養，非天、龍、鬼神所及也。」",
        "from": "T02n0125_050:0823a16_4",
        "context_with_next_sentence": true
    },
    {
        "source_sentence": "爾時，毘沙門天王告五百鬼曰：「汝等往至栴檀林中，取香薪來，當供養虵旬。」",
        "from": "T02n0125_050:0823a17_5",
        "context_with_next_sentence": true
    },
    {
        "source_sentence": "時，五百鬼聞天王語已，即往至栴檀林中，取栴檀薪來至曠野之間。",
        "from": "T02n0125_050:0823a19_6",
        "context_with_next_sentence": true
    },
    {
        "source_sentence": "是時，世尊躬自舉床一脚，難陀舉一脚，羅云舉一脚，阿難舉一脚，飛在虛空，往至彼塚間；其中四部之眾，比丘、比丘尼、優婆塞、優婆夷，舉五百比丘尼舍利至於塚間。",
        "from": "T02n0125_050:0823a21_0",
        "context_with_next_sentence": true
    },
    {
        "source_sentence": "爾時，世尊告耶輸提大將曰：「汝今更辦二床，二坐具，二車薪、香花供養二沙彌尼身。」",
        "from": "T02n0125_050:0823a24_1",
        "context_with_next_sentence": true
    },
    {
        "source_sentence": "耶輸提大將白佛言：「唯然，世尊！」",
        "from": "T02n0125_050:0823a26_2",
        "context_with_next_sentence": true
    },
    {
        "source_sentence": "尋時，即辦供養之具。",
        "from": "T02n0125_050:0823a27_3",
        "context_with_next_sentence": true
    },
    {
        "source_sentence": "爾時，世尊以栴檀木各傳與諸天。",
        "from": "T02n0125_050:0823a27_4",
        "context_with_next_sentence": true
    },
    {
        "source_sentence": "是時，世尊復告大將曰：「汝今各取五百舍利，各分別而供養之，二沙彌亦復使然。」",
        "from": "T02n0125_050:0823a28_5",
        "context_with_next_sentence": true
    },
    {
        "source_sentence": "時，大將受佛教已，各各分別而取供養，即取虵旬。",
        "from": "T02n0125_050:0823b01_6",
        "context_with_next_sentence": true
    },
    {
        "source_sentence": "爾時，世尊復以栴檀木著大愛道身上。",
        "from": "T02n0125_050:0823b02_7",
        "context_with_next_sentence": true
    },
    {
        "source_sentence": "爾時，世尊便說斯偈：「一切行無常，　　生者必有盡，　不生則不死，　　此滅為最樂。」",
        "from": "T02n0125_050:0823b03_8",
        "context_with_next_sentence": true
    },
    {
        "source_sentence": "爾時，諸天、人民皆悉雲集在於塚間；天、人大眾十億姟那術。",
        "from": "T02n0125_050:0823b07_0",
        "context_with_next_sentence": true
    },
    {
        "source_sentence": "時大將火滅已，復取舍利而起偷婆。",
        "from": "T02n0125_050:0823b08_1",
        "context_with_next_sentence": true
    },
    {
        "source_sentence": "佛告大將曰：「汝今取五百比丘尼舍利與起偷婆，長夜之中受福無量！",
        "from": "T02n0125_050:0823b09_2",
        "context_with_next_sentence": true
    },
    {
        "source_sentence": "所以然者，世間有四人起於偷婆。",
        "from": "T02n0125_050:0823b10_3",
        "context_with_next_sentence": true
    },
    {
        "source_sentence": "云何為四？",
        "from": "T02n0125_050:0823b11_4",
        "context_with_next_sentence": true
    },
    {
        "source_sentence": "若有人與如來、至真、等正覺起於偷婆，轉輪聖王，與聲聞、辟支佛起偷婆者，受福無量。」",
        "from": "T02n0125_050:0823b12_0",
        "context_with_next_sentence": true
    },
    {
        "source_sentence": "爾時，世尊與諸天、人民說微妙之法，勸令歡喜。",
        "from": "T02n0125_050:0823b14_1",
        "context_with_next_sentence": true
    },
    {
        "source_sentence": "爾時，天與人有一億，諸塵垢盡，得法眼淨。",
        "from": "T02n0125_050:0823b15_2",
        "context_with_next_sentence": true
    },
    {
        "source_sentence": "爾時，諸天、人民、乾沓和、阿須輪、四部之眾，聞佛所說，歡喜奉行。",
        "from": "T02n0125_050:0823b16_3",
        "context_with_next_sentence": true
    },
    {
        "source_sentence": "（二）聞如是：一時，佛在舍衛國祇樹給孤獨園，與大比丘眾五百人俱。",
        "from": "T02n0125_050:0823b18_0",
        "context_with_next_sentence": true
    },
    {
        "source_sentence": "爾時，舍衛城內有比丘尼名曰婆陀，將五百比丘尼於彼遊化。",
        "from": "T02n0125_050:0823b19_1",
        "context_with_next_sentence": true
    },
    {
        "source_sentence": "時，婆陀比丘尼在閑靜之處，而自思惟，結加趺坐，繫念在前，自憶無數宿命之事，復自笑。",
        "from": "T02n0125_050:0823b21_2",
        "context_with_next_sentence": true
    },
    {
        "source_sentence": "有比丘尼遙見婆陀比丘尼笑，見已，便往至比丘尼所：「今婆陀比丘尼獨在樹下而笑，將有何緣？」",
        "from": "T02n0125_050:0823b23_3",
        "context_with_next_sentence": true
    },
    {
        "source_sentence": "時，五百比丘尼即相將至婆陀比丘尼所，頭面禮足。",
        "from": "T02n0125_050:0823b25_4",
        "context_with_next_sentence": true
    },
    {
        "source_sentence": "爾時，五百比丘尼白婆陀曰：「有何因緣獨坐樹下而笑耶？」",
        "from": "T02n0125_050:0823b26_5",
        "context_with_next_sentence": true
    },
    {
        "source_sentence": "爾時，婆陀比丘尼告五百比丘尼曰：「我向者在此樹下，自憶無數宿命之事，復見昔日所經歷身，死此生彼，皆悉觀見。」",
        "from": "T02n0125_050:0823b28_0",
        "context_with_next_sentence": true
    },
    {
        "source_sentence": "時，五百比丘尼復白言：「唯願當說曩昔之緣。」",
        "from": "T02n0125_050:0823c01_1",
        "context_with_next_sentence": true
    },
    {
        "source_sentence": "時，婆陀比丘尼告五百比丘尼曰：「過去久遠九十一劫有佛出世，名曰毘婆尸如來、至真、等正覺、明行成為、善逝、世間解、無上士、道法御、天人師，號佛、眾祐，出現於世。",
        "from": "T02n0125_050:0823c02_2",
        "context_with_next_sentence": true
    },
    {
        "source_sentence": "爾時，世界名槃頭摩，人民熾盛不可稱計。",
        "from": "T02n0125_050:0823c06_3",
        "context_with_next_sentence": true
    },
    {
        "source_sentence": "爾時，如來遊彼國界，將十六萬八千比丘眾，前後圍繞而為說法。",
        "from": "T02n0125_050:0823c07_4",
        "context_with_next_sentence": true
    },
    {
        "source_sentence": "時佛名號流布四遠：『毘婆尸佛者眾相具足，是一切人良祐福田。』",
        "from": "T02n0125_050:0823c08_5",
        "context_with_next_sentence": true
    },
    {
        "source_sentence": "「爾時，彼國界中有童子名曰梵天，顏貌端正，世之希有。",
        "from": "T02n0125_050:0823c10_6",
        "context_with_next_sentence": true
    },
    {
        "source_sentence": "時，彼童子手執寶蓋而行諸街巷中。",
        "from": "T02n0125_050:0823c11_7",
        "context_with_next_sentence": true
    },
    {
        "source_sentence": "時有居士婦亦復端正，亦從此道行，眾人皆共觀看。",
        "from": "T02n0125_050:0823c12_8",
        "context_with_next_sentence": true
    },
    {
        "source_sentence": "時童子便作是念：『我今亦復端正，手執寶蓋，眾人皆不觀視我身，此諸人民皆共觀此女人。",
        "from": "T02n0125_050:0823c13_9",
        "context_with_next_sentence": true
    },
    {
        "source_sentence": "我今要當作方便，使人觀視我。』",
        "from": "T02n0125_050:0823c15_10",
        "context_with_next_sentence": true
    },
    {
        "source_sentence": "時彼童子即出彼城，往至毘婆尸佛所，手執寶華，供養七日七夜，亦作誓願：『設當毘婆尸佛有此神足，有此神力，是世間、天上福田，持此功德，使我將來之世作女人身，人民見之莫不喜踊。』",
        "from": "T02n0125_050:0823c16_11",
        "context_with_next_sentence": true
    },
    {
        "source_sentence": "「爾時，彼童子七日七夜供養彼佛已，隨命長短，後便生三十三天，於彼作女人身，極為端正，玉女中第一，以五事功德勝彼天女。",
        "from": "T02n0125_050:0823c21_12",
        "context_with_next_sentence": true
    },
    {
        "source_sentence": "云何為五？",
        "from": "T02n0125_050:0823c24_13",
        "context_with_next_sentence": true
    },
    {
        "source_sentence": "所謂天壽、天色、天樂、天威福、天自在。",
        "from": "T02n0125_050:0823c24_14",
        "context_with_next_sentence": true
    },
    {
        "source_sentence": "時三十三天見已，各自說曰：『此天女者，極為殊妙，無與等者。』",
        "from": "T02n0125_050:0823c25_15",
        "context_with_next_sentence": true
    },
    {
        "source_sentence": "其中或有天子作是說：『此天女我應得以為天后。』",
        "from": "T02n0125_050:0823c26_16",
        "context_with_next_sentence": true
    },
    {
        "source_sentence": "各相競爭。",
        "from": "T02n0125_050:0823c28_17",
        "context_with_next_sentence": true
    },
    {
        "source_sentence": "時大天王說曰：『汝等勿共鬪訟，其中能說極妙法者，便以此天女與之作婦。』",
        "from": "T02n0125_050:0823c28_18",
        "context_with_next_sentence": true
    },
    {
        "source_sentence": "「爾時，有一天子便說斯偈：「『若起若復坐，　　寤寐無有歡，　　設我眠睡時，　　然後乃無欲。』",
        "from": "T02n0125_050:0824a01_19",
        "context_with_next_sentence": true
    },
    {
        "source_sentence": "「爾時，復有天子而說斯偈：「『汝今故為樂，　　於眠無念想，　　我今興欲念，　　如似打戰鼓。』",
        "from": "T02n0125_050:0824a04_0",
        "context_with_next_sentence": true
    },
    {
        "source_sentence": "「爾時，復有天子而說斯偈：「『設復打戰鼓，　　猶有休息時，　　我欲馳速疾，　　如水流不停。』",
        "from": "T02n0125_050:0824a07_0",
        "context_with_next_sentence": true
    },
    {
        "source_sentence": "「爾時，復有天子而說斯偈：「『如水漂大木，　　猶有休息時，　　我恒思想欲，　　如殺象不眴。』",
        "from": "T02n0125_050:0824a10_0",
        "context_with_next_sentence": true
    },
    {
        "source_sentence": "「爾時，諸天中最尊天子與諸天人而說斯偈：「『汝等猶閑暇，　　各能說斯偈，　　我今不自知，　　為存為亡乎？』",
        "from": "T02n0125_050:0824a13_0",
        "context_with_next_sentence": true
    },
    {
        "source_sentence": "「爾時，諸天人白彼天子曰：『善哉！",
        "from": "T02n0125_050:0824a17_0",
        "context_with_next_sentence": true
    },
    {
        "source_sentence": "天子！",
        "from": "T02n0125_050:0824a17_1",
        "context_with_next_sentence": true
    },
    {
        "source_sentence": "所說偈者極為清妙。",
        "from": "T02n0125_050:0824a17_2",
        "context_with_next_sentence": true
    },
    {
        "source_sentence": "今日此天女奉貢天王。』",
        "from": "T02n0125_050:0824a18_3",
        "context_with_next_sentence": true
    },
    {
        "source_sentence": "爾時，天女即入天王宮。",
        "from": "T02n0125_050:0824a18_4",
        "context_with_next_sentence": true
    },
    {
        "source_sentence": "汝等諸天勿有猶豫。",
        "from": "T02n0125_050:0824a19_5",
        "context_with_next_sentence": true
    },
    {
        "source_sentence": "所以然者，爾時童子供養佛上寶蓋者，豈異人乎？",
        "from": "T02n0125_050:0824a20_0",
        "context_with_next_sentence": true
    },
    {
        "source_sentence": "莫作是觀。",
        "from": "T02n0125_050:0824a21_1",
        "context_with_next_sentence": true
    },
    {
        "source_sentence": "爾時童子身者，即我身是也。",
        "from": "T02n0125_050:0824a21_2",
        "context_with_next_sentence": true
    },
    {
        "source_sentence": "「過去三十一劫有式詰如來，出現於世，遊化於野馬世界，與大比丘眾十六萬人俱。",
        "from": "T02n0125_050:0824a22_3",
        "context_with_next_sentence": true
    },
    {
        "source_sentence": "爾時，彼天女後便命終而生人中，受女人身，極為端正，世之希有。",
        "from": "T02n0125_050:0824a24_4",
        "context_with_next_sentence": true
    },
    {
        "source_sentence": "時式詰如來到時，著衣持鉢，入野馬城乞食。",
        "from": "T02n0125_050:0824a25_5",
        "context_with_next_sentence": true
    },
    {
        "source_sentence": "時彼天女人復為長者婦，以好飲食，奉上式詰如來，普作誓願：『持此功德之業，所生之處莫墮三惡趣，顏貌端正，與人殊異。』",
        "from": "T02n0125_050:0824a26_6",
        "context_with_next_sentence": true
    },
    {
        "source_sentence": "「爾時，彼女人後便命終生三十三天，於彼復作女人身，極為端正，有五事功德勝彼諸天。",
        "from": "T02n0125_050:0824a29_7",
        "context_with_next_sentence": true
    },
    {
        "source_sentence": "爾時天女，豈異人乎？",
        "from": "T02n0125_050:0824b02_8",
        "context_with_next_sentence": true
    },
    {
        "source_sentence": "莫作是觀。",
        "from": "T02n0125_050:0824b03_9",
        "context_with_next_sentence": true
    },
    {
        "source_sentence": "所以然者，彼女人者，則我身是。",
        "from": "T02n0125_050:0824b03_10",
        "context_with_next_sentence": true
    },
    {
        "source_sentence": "「即於彼劫毘舍羅婆如來出現於世，爾時天女隨壽長短，命終之後來生人中，受女人身，顏貌端正，世之希有。",
        "from": "T02n0125_050:0824b04_11",
        "context_with_next_sentence": true
    },
    {
        "source_sentence": "復與長者居士作婦。",
        "from": "T02n0125_050:0824b07_0",
        "context_with_next_sentence": true
    },
    {
        "source_sentence": "爾時，長者婦復以妙衣好服奉上如來，發此誓願：『使我將來之世得作女身。』",
        "from": "T02n0125_050:0824b07_1",
        "context_with_next_sentence": true
    },
    {
        "source_sentence": "時彼婦女命終之後生三十三天，顏貌端正，勝彼天女。",
        "from": "T02n0125_050:0824b09_2",
        "context_with_next_sentence": true
    },
    {
        "source_sentence": "爾時彼女人者，豈異人乎？",
        "from": "T02n0125_050:0824b10_3",
        "context_with_next_sentence": true
    },
    {
        "source_sentence": "莫作斯觀。",
        "from": "T02n0125_050:0824b11_4",
        "context_with_next_sentence": true
    },
    {
        "source_sentence": "所以然者，爾時女人者，則我身是。",
        "from": "T02n0125_050:0824b11_5",
        "context_with_next_sentence": true
    },
    {
        "source_sentence": "「時彼女人隨壽長短，命終之後，來生人中，在波羅[木*奈]大城，與月光長者作婦婢，顏貌麁醜，人所惡見。",
        "from": "T02n0125_050:0824b12_6",
        "context_with_next_sentence": true
    },
    {
        "source_sentence": "自毘舍羅婆去世，更無佛。",
        "from": "T02n0125_050:0824b14_7",
        "context_with_next_sentence": true
    },
    {
        "source_sentence": "爾時，各佛遊化。",
        "from": "T02n0125_050:0824b15_8",
        "context_with_next_sentence": true
    },
    {
        "source_sentence": "時月光長者婦告其婢曰：『汝在外遊行，求覓沙門！",
        "from": "T02n0125_050:0824b15_9",
        "context_with_next_sentence": true
    },
    {
        "source_sentence": "顏貌端正，入吾意者，將來在家，吾欲供養。』",
        "from": "T02n0125_050:0824b16_10",
        "context_with_next_sentence": true
    },
    {
        "source_sentence": "爾時，彼婢即出家中，在外求覓沙門！",
        "from": "T02n0125_050:0824b17_11",
        "context_with_next_sentence": true
    },
    {
        "source_sentence": "遇見各佛城內遊乞，然顏貌麁惡，姿色醜弊。",
        "from": "T02n0125_050:0824b18_12",
        "context_with_next_sentence": true
    },
    {
        "source_sentence": "時彼婢使語各佛曰：『大家欲見，願屈至家。』",
        "from": "T02n0125_050:0824b19_13",
        "context_with_next_sentence": true
    },
    {
        "source_sentence": "即入白主：『沙門已至，可往相見。』",
        "from": "T02n0125_050:0824b20_14",
        "context_with_next_sentence": true
    },
    {
        "source_sentence": "「時長者婦見沙門已，心不歡樂，即語其婢：『此還發遣，吾不布施。",
        "from": "T02n0125_050:0824b21_15",
        "context_with_next_sentence": true
    },
    {
        "source_sentence": "所以然者，由其顏貌麁弊故。』",
        "from": "T02n0125_050:0824b23_16",
        "context_with_next_sentence": true
    },
    {
        "source_sentence": "爾時，其婢語夫人曰：『設夫人不惠施沙門者，我今日所應食分，盡用惠施。』",
        "from": "T02n0125_050:0824b23_17",
        "context_with_next_sentence": true
    },
    {
        "source_sentence": "時彼夫人即出食分，細麨一升。",
        "from": "T02n0125_050:0824b25_18",
        "context_with_next_sentence": true
    },
    {
        "source_sentence": "時彼婢便授與沙門，各佛受此食已，飛在虛空作十八變。",
        "from": "T02n0125_050:0824b26_19",
        "context_with_next_sentence": true
    },
    {
        "source_sentence": "時長者婢復作誓願：『持此功德，所生之處莫墮三惡趣，使我將來之世，得作女人，極為端正。』",
        "from": "T02n0125_050:0824b27_20",
        "context_with_next_sentence": true
    },
    {
        "source_sentence": "「時彼各佛手擎鉢飯，遶城三匝，月光長者將五百商人集普會講堂。",
        "from": "T02n0125_050:0824c01_21",
        "context_with_next_sentence": true
    },
    {
        "source_sentence": "時彼城中男女大小，見各佛擎鉢飯，飛在虛空，見已，相謂言：『斯是何人功德乃爾乎？",
        "from": "T02n0125_050:0824c02_22",
        "context_with_next_sentence": true
    },
    {
        "source_sentence": "遇此各佛飯食惠施？』",
        "from": "T02n0125_050:0824c04_23",
        "context_with_next_sentence": true
    },
    {
        "source_sentence": "「時長者婢語夫人曰：『出觀向沙門神德，飛在虛空作十八變，神德無量。』",
        "from": "T02n0125_050:0824c05_24",
        "context_with_next_sentence": true
    },
    {
        "source_sentence": "時長者婦告其婢曰：『今所惠施沙門之食，設獲福者，盡持與我，我當與汝二日食直。』",
        "from": "T02n0125_050:0824c07_25",
        "context_with_next_sentence": true
    },
    {
        "source_sentence": "其婢報曰：『不堪任以福相與。』",
        "from": "T02n0125_050:0824c09_26",
        "context_with_next_sentence": true
    },
    {
        "source_sentence": "夫人告曰：『與汝四日食直，乃至十日食直。』",
        "from": "T02n0125_050:0824c09_27",
        "context_with_next_sentence": true
    },
    {
        "source_sentence": "其婢報曰：『我不堪任以福相與。』",
        "from": "T02n0125_050:0824c10_28",
        "context_with_next_sentence": true
    },
    {
        "source_sentence": "夫人告曰：『我今與汝百枚金錢。』",
        "from": "T02n0125_050:0824c11_29",
        "context_with_next_sentence": true
    },
    {
        "source_sentence": "其婢報曰：『我不須。』",
        "from": "T02n0125_050:0824c12_30",
        "context_with_next_sentence": true
    },
    {
        "source_sentence": "夫人復告：『與汝二百，乃至千枚金錢。』",
        "from": "T02n0125_050:0824c12_31",
        "context_with_next_sentence": true
    },
    {
        "source_sentence": "其婢報曰：『我亦不須。』",
        "from": "T02n0125_050:0824c13_32",
        "context_with_next_sentence": true
    },
    {
        "source_sentence": "夫人告曰：『我免汝身，使不作婢。』",
        "from": "T02n0125_050:0824c14_0",
        "context_with_next_sentence": true
    },
    {
        "source_sentence": "婢報曰：『我亦不須求為良人。』",
        "from": "T02n0125_050:0824c14_1",
        "context_with_next_sentence": true
    },
    {
        "source_sentence": "夫人復告：『汝作夫人，我為婢使。』",
        "from": "T02n0125_050:0824c15_2",
        "context_with_next_sentence": true
    },
    {
        "source_sentence": "其婢報曰：『我亦不須求為夫人。』",
        "from": "T02n0125_050:0824c16_3",
        "context_with_next_sentence": true
    },
    {
        "source_sentence": "夫人告曰：『我今當取汝撾打，毀兀耳鼻，截汝手足，當斷汝頭。』",
        "from": "T02n0125_050:0824c17_4",
        "context_with_next_sentence": true
    },
    {
        "source_sentence": "其婢報曰：『如斯之痛，盡堪任受，終不以福而相惠施；身屬大家，心善各異。』",
        "from": "T02n0125_050:0824c18_5",
        "context_with_next_sentence": true
    },
    {
        "source_sentence": "爾時，長者婦即撾其婢。",
        "from": "T02n0125_050:0824c20_6",
        "context_with_next_sentence": true
    },
    {
        "source_sentence": "「時五百商人各作斯論：『此神人者今來乞食，必當是我家施與。』",
        "from": "T02n0125_050:0824c21_0",
        "context_with_next_sentence": true
    },
    {
        "source_sentence": "時月光長者發遣諸人，還來入家，見夫人取婢鞭打，即問之曰：『以何因緣而鞭此婢。』",
        "from": "T02n0125_050:0824c22_1",
        "context_with_next_sentence": true
    },
    {
        "source_sentence": "時婢便以斯因緣具白。",
        "from": "T02n0125_050:0824c24_2",
        "context_with_next_sentence": true
    },
    {
        "source_sentence": "時月光長者歡喜踊躍，不能自勝，即攝夫人以為婢使，使其婢代夫人處。",
        "from": "T02n0125_050:0824c24_3",
        "context_with_next_sentence": true
    },
    {
        "source_sentence": "「爾時，波羅捺城有王治化，名梵摩達。",
        "from": "T02n0125_050:0824c26_4",
        "context_with_next_sentence": true
    },
    {
        "source_sentence": "時彼大王聞月光長者飯辟支佛，甚懷喜悅，乃遇真人，隨時惠施。",
        "from": "T02n0125_050:0824c27_5",
        "context_with_next_sentence": true
    },
    {
        "source_sentence": "梵摩達王即遣人召月光長者，而告之曰：『汝實飯神仙真人乎？』",
        "from": "T02n0125_050:0824c29_6",
        "context_with_next_sentence": true
    },
    {
        "source_sentence": "長者白王：『實遇真人，以食惠施。』",
        "from": "T02n0125_050:0825a01_7",
        "context_with_next_sentence": true
    },
    {
        "source_sentence": "時梵摩達王尋時賞賜，更增職位。",
        "from": "T02n0125_050:0825a02_8",
        "context_with_next_sentence": true
    },
    {
        "source_sentence": "時長者婢隨壽長短，命終之後生三十三天，顏貌殊妙，世之希有，五事功德勝彼諸天。",
        "from": "T02n0125_050:0825a03_9",
        "context_with_next_sentence": true
    },
    {
        "source_sentence": "諸妹莫作是觀，爾時長者婢，即我身是也。",
        "from": "T02n0125_050:0825a05_10",
        "context_with_next_sentence": true
    },
    {
        "source_sentence": "「於此賢劫中有佛出世，名拘樓孫如來。",
        "from": "T02n0125_050:0825a06_11",
        "context_with_next_sentence": true
    },
    {
        "source_sentence": "時彼天女隨壽長短，命終之後生於人中。",
        "from": "T02n0125_050:0825a07_12",
        "context_with_next_sentence": true
    },
    {
        "source_sentence": "爾時，耶若達梵志作女。",
        "from": "T02n0125_050:0825a08_13",
        "context_with_next_sentence": true
    },
    {
        "source_sentence": "時此女人復飯如來，發誓願，求作女人身。",
        "from": "T02n0125_050:0825a08_14",
        "context_with_next_sentence": true
    },
    {
        "source_sentence": "後命終生三十三天，顏貌端正，勝諸天女。",
        "from": "T02n0125_050:0825a09_15",
        "context_with_next_sentence": true
    },
    {
        "source_sentence": "復從彼命終，生於人中。",
        "from": "T02n0125_050:0825a10_16",
        "context_with_next_sentence": true
    },
    {
        "source_sentence": "「爾時，拘那含牟尼佛出現於世。",
        "from": "T02n0125_050:0825a11_17",
        "context_with_next_sentence": true
    },
    {
        "source_sentence": "時彼天女為長者女，復以金華供養拘那含牟尼佛：『持此功德，所生之處，莫墮三惡趣，使我後身得作女人身。』",
        "from": "T02n0125_050:0825a12_0",
        "context_with_next_sentence": true
    },
    {
        "source_sentence": "時此女人隨壽長短，命終之後生三十三天，於彼端正，出眾天女上，有五事功德而不可及。",
        "from": "T02n0125_050:0825a14_1",
        "context_with_next_sentence": true
    },
    {
        "source_sentence": "爾時長者女供養拘那含牟尼佛，豈異人乎？",
        "from": "T02n0125_050:0825a16_2",
        "context_with_next_sentence": true
    },
    {
        "source_sentence": "莫作斯觀，爾時長者女人，則我身是。",
        "from": "T02n0125_050:0825a17_3",
        "context_with_next_sentence": true
    },
    {
        "source_sentence": "「時彼天女隨壽長短，來生人中，復與長者作婦，顏貌殊特，世間希有。",
        "from": "T02n0125_050:0825a18_4",
        "context_with_next_sentence": true
    },
    {
        "source_sentence": "「爾時，迦葉如來出現於世。",
        "from": "T02n0125_050:0825a20_5",
        "context_with_next_sentence": true
    },
    {
        "source_sentence": "時長者婦七日七夜，供養迦葉佛，發誓願言：『使我將來世得作女人身。』",
        "from": "T02n0125_050:0825a20_6",
        "context_with_next_sentence": true
    },
    {
        "source_sentence": "時長者婦隨壽長短，命終之後生三十三天，有五事功德勝彼天女。",
        "from": "T02n0125_050:0825a22_7",
        "context_with_next_sentence": true
    },
    {
        "source_sentence": "爾時長者婦供養迦葉佛者，豈異人乎？",
        "from": "T02n0125_050:0825a24_8",
        "context_with_next_sentence": true
    },
    {
        "source_sentence": "莫作斯觀，爾時長者婦，則我身是。",
        "from": "T02n0125_050:0825a25_9",
        "context_with_next_sentence": true
    },
    {
        "source_sentence": "「於此賢劫釋迦文出現於世，時彼天女命終之後生羅閱城中，與劫毘羅婆羅門作女，顏貌端正，出諸女人表。",
        "from": "T02n0125_050:0825a26_0",
        "context_with_next_sentence": true
    },
    {
        "source_sentence": "劫毘婆羅門女正以紫磨金像，至彼女人所，黮如似墨，意不貪五欲。",
        "from": "T02n0125_050:0825a28_1",
        "context_with_next_sentence": true
    },
    {
        "source_sentence": "諸妹莫作斯觀，此女人身豈異人乎？",
        "from": "T02n0125_050:0825b01_2",
        "context_with_next_sentence": true
    },
    {
        "source_sentence": "爾時婆羅門女者，則我身是也。",
        "from": "T02n0125_050:0825b02_3",
        "context_with_next_sentence": true
    },
    {
        "source_sentence": "諸妹當知，緣昔日功報，與比鉢羅摩納作婦，所謂摩訶迦葉是。",
        "from": "T02n0125_050:0825b02_4",
        "context_with_next_sentence": true
    },
    {
        "source_sentence": "尊大迦葉先自出家，後日我方出家，自憶昔日所經歷女人之身，是以今故自笑耳。",
        "from": "T02n0125_050:0825b04_5",
        "context_with_next_sentence": true
    },
    {
        "source_sentence": "我以無智自蔽，供養六如來，求作女人身，以此因緣，故笑昔日所經歷。」",
        "from": "T02n0125_050:0825b06_6",
        "context_with_next_sentence": true
    },
    {
        "source_sentence": "爾時，眾多比丘聞婆陀比丘尼自憶宿命無數世時事，即往世尊所，頭面禮足，在一面坐。",
        "from": "T02n0125_050:0825b08_0",
        "context_with_next_sentence": true
    },
    {
        "source_sentence": "以此因緣，具白如來。",
        "from": "T02n0125_050:0825b10_1",
        "context_with_next_sentence": true
    },
    {
        "source_sentence": "爾時，世尊告諸比丘：「汝等頗見聲聞之中比丘尼，自憶無數世事如斯人乎？」",
        "from": "T02n0125_050:0825b10_2",
        "context_with_next_sentence": true
    },
    {
        "source_sentence": "比丘白佛：「不見。",
        "from": "T02n0125_050:0825b12_3",
        "context_with_next_sentence": true
    },
    {
        "source_sentence": "世尊！」",
        "from": "T02n0125_050:0825b12_4",
        "context_with_next_sentence": true
    },
    {
        "source_sentence": "佛告諸比丘：「我聲聞中第一弟子自憶宿命無數世事，劫毘羅比丘尼是。」",
        "from": "T02n0125_050:0825b12_5",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_050:0825b14_6",
        "context_with_next_sentence": true
    },
    {
        "source_sentence": "（三）聞如是：一時，佛在舍衛國祇樹給孤獨園。",
        "from": "T02n0125_050:0825b16_0",
        "context_with_next_sentence": true
    },
    {
        "source_sentence": "爾時，有一比丘往至世尊所，頭面禮足，在一面坐。",
        "from": "T02n0125_050:0825b17_1",
        "context_with_next_sentence": true
    },
    {
        "source_sentence": "須臾退坐，前白佛言：「劫為長短、為有限乎？」",
        "from": "T02n0125_050:0825b18_2",
        "context_with_next_sentence": true
    },
    {
        "source_sentence": "佛告比丘：「劫極長遠，我今與汝引譬，專意聽之，吾今當說。」",
        "from": "T02n0125_050:0825b19_3",
        "context_with_next_sentence": true
    },
    {
        "source_sentence": "爾時，比丘從佛受教。",
        "from": "T02n0125_050:0825b20_4",
        "context_with_next_sentence": true
    },
    {
        "source_sentence": "世尊告曰：「比丘當知，猶如鐵城縱廣一由旬，芥子滿其中，無空缺處，設有人來百歲取一芥子，其鐵城芥子猶有減盡，然後乃至為一劫，不可稱計。",
        "from": "T02n0125_050:0825b21_5",
        "context_with_next_sentence": true
    },
    {
        "source_sentence": "所以然者，生死長遠無有邊際，眾生恩愛縛著，流轉生死，死此生彼，無有窮已，我於其中厭患生死。",
        "from": "T02n0125_050:0825b24_6",
        "context_with_next_sentence": true
    },
    {
        "source_sentence": "如是，比丘！",
        "from": "T02n0125_050:0825b27_7",
        "context_with_next_sentence": true
    },
    {
        "source_sentence": "當求巧便，免此愛著之想。」",
        "from": "T02n0125_050:0825b27_8",
        "context_with_next_sentence": true
    },
    {
        "source_sentence": "爾時，諸比丘聞佛所說，歡喜奉行。",
        "from": "T02n0125_050:0825b28_0",
        "context_with_next_sentence": true
    },
    {
        "source_sentence": "增壹阿含經卷第五十",
        "from": "T02n0125_050:0825b29_0",
        "context_with_next_sentence": false
    }
]