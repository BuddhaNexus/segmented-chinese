[
    {
        "source_sentence": "寶星陀羅尼經卷第三",
        "from": "T13n0402_003:0546c02_0",
        "context_with_next_sentence": true
    },
    {
        "source_sentence": "唐天竺三藏波羅頗蜜多羅譯",
        "from": "T13n0402_003:0546c04_0",
        "context_with_next_sentence": true
    },
    {
        "source_sentence": "魔王歸伏品第三",
        "from": "T13n0402_003:0546c05_0",
        "context_with_next_sentence": true
    },
    {
        "source_sentence": "爾時，釋迦牟尼如來說此寶星陀羅尼經時，放大光明，遍照此娑婆世界百俱胝四天下處，悉皆大明。",
        "from": "T13n0402_003:0546c06_0",
        "context_with_next_sentence": true
    },
    {
        "source_sentence": "應時，此間百俱胝處欲界諸魔，以佛力故皆起驚動，共覩此光所現因緣，咸作念言：「決定是彼惡魔所為，於四天下有大威德，彼於我等大自在力故現此光。」",
        "from": "T13n0402_003:0546c08_1",
        "context_with_next_sentence": true
    },
    {
        "source_sentence": "作是念時，觀見惡魔坐憂惱室極生悒恨。",
        "from": "T13n0402_003:0546c11_2",
        "context_with_next_sentence": true
    },
    {
        "source_sentence": "爾時，此界百俱胝魔，各捨魔宮到此四天下惡魔王所，作如是言：「汝欲界主有大自在，放此光明普照一切，復何因緣坐憂惱室？」",
        "from": "T13n0402_003:0546c12_3",
        "context_with_next_sentence": true
    },
    {
        "source_sentence": "爾時，魔王即便遍答百俱胝處所有諸魔：「汝等應知，此是沙門出於釋種，第一諂幻，放此光明照於世界，一切驚動，世間所有明慧之人、諸梵天王，及諸龍王、夜叉王、阿修羅王、摩睺羅伽王、迦樓羅王、緊那羅王，乃至其餘人、非人等，其中所有聰叡之士，一切歸向供養於彼，乃至六年獨坐無二，成就無相大幻之力。",
        "from": "T13n0402_003:0546c15_4",
        "context_with_next_sentence": true
    },
    {
        "source_sentence": "我以自力示現神通，嚴駕軍眾三十六俱胝周匝圍遶，一切魔力用大勤勞，畢竟不能令彼首陀驚畏一毛，何況復能作餘障礙動彼法坐？",
        "from": "T13n0402_003:0546c22_5",
        "context_with_next_sentence": true
    },
    {
        "source_sentence": "今此首陀成就如是無相之幻，所作示現動此大地并退我軍，如誅大樹根枝俱倒。",
        "from": "T13n0402_003:0546c25_6",
        "context_with_next_sentence": true
    },
    {
        "source_sentence": "一切魔界悉皆闇蔽，於彼坐處成就大明，從坐起已，為諸眾生開示演說，此四天下所有眾生聰明智慧，悉亦為幻鉤所牽，我亦不知彼等之心，何處何趣？",
        "from": "T13n0402_003:0546c27_7",
        "context_with_next_sentence": true
    },
    {
        "source_sentence": "何時死何處生？",
        "from": "T13n0402_003:0547a02_8",
        "context_with_next_sentence": true
    },
    {
        "source_sentence": "今此六趣歸依彼者，我尚不能驚動一毛，況復能令動彼信心？",
        "from": "T13n0402_003:0547a02_9",
        "context_with_next_sentence": true
    },
    {
        "source_sentence": "我此五百微妙妓女，及二萬子并諸眷屬，皆悉歸依沙門瞿曇在彼前坐，我於今日不能遮制。",
        "from": "T13n0402_003:0547a04_10",
        "context_with_next_sentence": true
    },
    {
        "source_sentence": "汝等今者，有力有福有智自在，當助於我斷彼釋子首陀羅命，所有眾生歸依彼者悉令破散，幻諂沙門黑闇部黨悉令降伏，我等魔眾白淨部黨悉令明顯，從爾已後當受樂觸。」",
        "from": "T13n0402_003:0547a06_11",
        "context_with_next_sentence": true
    },
    {
        "source_sentence": "爾時，有魔名曰光明，觀此閻浮於法坐上見如來身，又聞梵音美妙說法，見聞此已，毛竪驚起，向彼魔王說如是偈：「一切剎土中，　　此色最勝異，　功德及智慧，　　久已淨其身，　解脫諸煩惱，　　長夜善相應，　解脫於諸有，　　盡彼一切憂。",
        "from": "T13n0402_003:0547a11_0",
        "context_with_next_sentence": true
    },
    {
        "source_sentence": "　汝今勿復瞋，　　自在所不容，　歸依此處者，　　三有第一歸。",
        "from": "T13n0402_003:0547a18_0",
        "context_with_next_sentence": true
    },
    {
        "source_sentence": "　汝若於此處，　　起於剎那瞋，　以彼愚癡故，　　自得於樂壞。」",
        "from": "T13n0402_003:0547a20_0",
        "context_with_next_sentence": true
    },
    {
        "source_sentence": "爾時眾中，復有一魔名珊儞弭迦，向彼魔王說如是偈：「彼大神通力，　　最上功德相，　一切無所依，　　依者趣解脫，　苦盡無有餘，　　能說苦盡道，　無量百千魔，　　所不能惱亂。」",
        "from": "T13n0402_003:0547a22_0",
        "context_with_next_sentence": true
    },
    {
        "source_sentence": "爾時，魔王說偈報曰：「我今所有自在人，　　彼大自在悉歸從，　如是不久空我界，　　我無趣處復無得。」",
        "from": "T13n0402_003:0547a28_0",
        "context_with_next_sentence": true
    },
    {
        "source_sentence": "爾時眾中，復有一魔名曰新塵，向彼魔王說如是偈：「第一勢力汝先有，　　自在勇健之所作，　汝今失力復無能，　　無得共比一切智。」",
        "from": "T13n0402_003:0547b02_0",
        "context_with_next_sentence": true
    },
    {
        "source_sentence": "爾時眾中，復有一魔名曰刀月，向彼魔王說如是偈：「慈悲眾生無惡意，　　自性清淨無所依，　解脫三界遊行處，　　無趣無行無能害。」",
        "from": "T13n0402_003:0547b06_0",
        "context_with_next_sentence": true
    },
    {
        "source_sentence": "爾時，魔王說偈報曰：「欲界所有諸眾生，　　迷醉倒情著諸欲，　於我所作常隨轉，　　云何共汝不害彼？」",
        "from": "T13n0402_003:0547b10_0",
        "context_with_next_sentence": true
    },
    {
        "source_sentence": "爾時眾中，復有一魔名曰地水，向彼魔王說如是偈：「諸有不堅如幻炎，　　能知諸有斷諸愛，　不著諸有如虛空，　　云何於彼能逼惱？」",
        "from": "T13n0402_003:0547b13_0",
        "context_with_next_sentence": true
    },
    {
        "source_sentence": "爾時，魔王說偈報曰：「彼雖自在於三界，　　飲食衣服恒資用，　彼於三受所樂住，　　云何將死不能害？」",
        "from": "T13n0402_003:0547b17_0",
        "context_with_next_sentence": true
    },
    {
        "source_sentence": "爾時眾中，復有一魔名曰捨愛，向彼魔王說如是偈：「神通境界有所有，　　惡魔天龍夜叉等，　種種惱佛無所觸，　　云何將死能害彼？」",
        "from": "T13n0402_003:0547b20_0",
        "context_with_next_sentence": true
    },
    {
        "source_sentence": "爾時，魔王說偈報曰：「我等昔日斷彼食，　　於虛空中雨大石，　無邊罵詈百種聲，　　我欲動彼所依處。」",
        "from": "T13n0402_003:0547b24_0",
        "context_with_next_sentence": true
    },
    {
        "source_sentence": "爾時眾中，復有一魔名曰知眼，向彼魔王說如是偈：「汝於彼時作惱亂，　　頗見少許瞋過不，　舒顏視汝不嚬蹙，　　軟音慰喻無惡聲。」",
        "from": "T13n0402_003:0547b27_0",
        "context_with_next_sentence": true
    },
    {
        "source_sentence": "爾時，魔王說偈報曰：「彼有智慧能常忍，　　能斷愛癡諸過失，　慈心一切諸眾生，　　聚集所行無不集。」",
        "from": "T13n0402_003:0547c02_0",
        "context_with_next_sentence": true
    },
    {
        "source_sentence": "爾時眾中，復有一魔名難降伏，向彼魔王說如是偈：「三結若能羂縛者，　　我等可應惱亂彼；　佛乃滅此癡羂障，　　云何將死能惱彼？」",
        "from": "T13n0402_003:0547c05_0",
        "context_with_next_sentence": true
    },
    {
        "source_sentence": "爾時，魔王說偈報曰：「汝等助我力，　　裝束莫放逸，　我變地為水，　　束四山為鬘，　虛空雨大石，　　又放鐵沙聚，　月箭曲刀鑹，　　擲彼身即碎；　如是勤方便，　　極作惱亂彼，　汝等相運助，　　釋子定為灰。」",
        "from": "T13n0402_003:0547c09_0",
        "context_with_next_sentence": true
    },
    {
        "source_sentence": "爾時，諸魔各各說偈，乃至百俱胝處所有諸魔，說偈問答皆亦如是。",
        "from": "T13n0402_003:0547c16_0",
        "context_with_next_sentence": true
    },
    {
        "source_sentence": "爾時，彼眾一切諸魔，同時發聲作如是言：「如是應去各各自宮莊嚴甲冑，并諸軍眾悉皆擐甲。",
        "from": "T13n0402_003:0547c18_0",
        "context_with_next_sentence": true
    },
    {
        "source_sentence": "各使我等神通之力，一切境界示彼令知，沙門瞿曇雖復勇猛，豈當我輩軍眾之鋒？」",
        "from": "T13n0402_003:0547c20_1",
        "context_with_next_sentence": true
    },
    {
        "source_sentence": "如是語時，於剎那頃，百俱胝處所有諸魔，各從自宮甲冑莊嚴，一一魔軍千俱胝眾，著種種甲持種種器仗，各別嚴駕，於夜分中下閻浮提，到中摩伽陀，各住虛空隣近於佛，乃至四洲天、龍、夜叉、乾闥婆、阿修羅、伽樓羅、吉那羅、摩睺羅伽、薜荔多、毘舍闍、究槃茶，各於佛邊生不信心無恭敬意，於法僧邊亦不信心。",
        "from": "T13n0402_003:0547c22_0",
        "context_with_next_sentence": true
    },
    {
        "source_sentence": "彼一切魔各遣軍眾，種種器仗擐甲莊嚴，大集彼處欲害如來。",
        "from": "T13n0402_003:0547c29_1",
        "context_with_next_sentence": true
    },
    {
        "source_sentence": "有一仙人名曰光味，於十八明處及神通境界學過彼量，而常承事摩醯首羅，與五百徒眾住雪山邊。",
        "from": "T13n0402_003:0548a01_2",
        "context_with_next_sentence": true
    },
    {
        "source_sentence": "爾時，魔王即自變身作摩醯首羅像，住仙人前，說如是偈：「瞿曇姓種生，　　大仙依通者，　聰慧住摩伽，　　今王舍城乞。",
        "from": "T13n0402_003:0548a03_3",
        "context_with_next_sentence": true
    },
    {
        "source_sentence": "　汝當堅固心，　　往共種種論，　汝極五神通，　　當決定自在。」",
        "from": "T13n0402_003:0548a07_0",
        "context_with_next_sentence": true
    },
    {
        "source_sentence": "爾時，魔王說此偈已，即隱不現，還於魔宮自眷屬所，說如是偈：「汝等今日我邊聽，　　我今思得無比知，　釋子所攝所共語，　　神通加彼令具足。",
        "from": "T13n0402_003:0548a09_0",
        "context_with_next_sentence": true
    },
    {
        "source_sentence": "　彼幻示現自境界，　　奪我魔之廣大力，　如母向子常軟語，　　悉令弟子生喜樂，　恒日初分入城邑，　　徐步攝持正威儀，　弟子所行所斷欲，　　彼彼自當我捉持。",
        "from": "T13n0402_003:0548a13_0",
        "context_with_next_sentence": true
    },
    {
        "source_sentence": "　美妙歌舞現其前，　　令彼見聞生惑著，　弟子見聞惑著已，　　應惱釋迦大仙意。」",
        "from": "T13n0402_003:0548a17_0",
        "context_with_next_sentence": true
    },
    {
        "source_sentence": "爾時眾中，復有一魔說如是偈：「我今化現可畏事，　　師子駝象虎水牛，　速疾奔馳彼城邑，　　驚動現威雷震聲，　神通化現無量事，　　復現兵器逼其前，　彼彼所棄諸欲者，　　或時迷亂令忘失。」",
        "from": "T13n0402_003:0548a19_0",
        "context_with_next_sentence": true
    },
    {
        "source_sentence": "爾時眾中，復有一魔說如是偈：「我今於彼四衢道，　　化作樓觀俠其前，　種種奇形醜惡面，　　種種器仗逼動彼，　空中大聲雨刀劍，　　驚動可畏雷雹聲，　於彼境界不自在，　　速令消滅不現前。」",
        "from": "T13n0402_003:0548a24_0",
        "context_with_next_sentence": true
    },
    {
        "source_sentence": "爾時，魔王以神通力一切嚴駕，廣作如上一切境界；如來大慈威德力故，亦廣如彼種種示現，即時變此三千大千佛之世界，令此地性猶如金剛，一切魔力不能改轉，亦復不能更作惡聲，及以火山四方猛焰，亦不能作非時黑雲及惡風氣。",
        "from": "T13n0402_003:0548a29_0",
        "context_with_next_sentence": true
    },
    {
        "source_sentence": "佛力持故，乃至無有一龍能運其身下一渧雨。",
        "from": "T13n0402_003:0548b05_1",
        "context_with_next_sentence": true
    },
    {
        "source_sentence": "爾時，四大聲聞日初分時，著衣持鉢入王舍大城乞食。",
        "from": "T13n0402_003:0548b07_0",
        "context_with_next_sentence": true
    },
    {
        "source_sentence": "時尊者舍利弗，於城南門值魔童子其數五十，第一端正妙色莊嚴大人子相，同在街路歌舞而行，遙見尊者舍利弗來，即前共持尊者兩手，謂尊者曰：「汝舞，沙門！",
        "from": "T13n0402_003:0548b08_1",
        "context_with_next_sentence": true
    },
    {
        "source_sentence": "汝歌，沙門！」",
        "from": "T13n0402_003:0548b11_2",
        "context_with_next_sentence": true
    },
    {
        "source_sentence": "時舍利弗語童子言：「汝當諦聽！",
        "from": "T13n0402_003:0548b12_3",
        "context_with_next_sentence": true
    },
    {
        "source_sentence": "先所未聞，當令汝聞。」",
        "from": "T13n0402_003:0548b12_4",
        "context_with_next_sentence": true
    },
    {
        "source_sentence": "即為童子，說如是偈：「諸入可厭患，　　殺處常欺我，　我今厭患已，　　盡彼入邊際；　諸陰可厭患，　　殺處常欺我，　我今厭患已，　　盡彼陰邊際。」",
        "from": "T13n0402_003:0548b13_5",
        "context_with_next_sentence": true
    },
    {
        "source_sentence": "爾時，舍利弗為魔童子說此偈已，即說呪曰：「哆姪也他(一)　婆呵囉(二)　婆呵囉(三)　婆囉(四)　婆囉(五)　末利支婆呵(六)　薩遮婆呵(七)　阿磨婆呵(八)　薩婆呵(九)」爾時，舍利弗於歌音中說如是偈及陀羅尼，時魔王童子五十人等，聞是法音得未曾有，甚大歡喜信心清淨，向舍利弗說如是偈：「正導我等今懺悔，　　為世間親善說者，　說陰可畏教我離，　　令我於此常證見。」",
        "from": "T13n0402_003:0548b18_0",
        "context_with_next_sentence": true
    },
    {
        "source_sentence": "時魔童子說是偈已，頭面著地禮尊者足，便於道中共坐聽法。",
        "from": "T13n0402_003:0548b28_0",
        "context_with_next_sentence": true
    },
    {
        "source_sentence": "爾時，尊者大目揵連欲入王舍大城乞食，於城東門見五十童子，乃至於歌音中，說如是偈：「諸界可厭患，　　殺處常欺我，　我今厭患已，　　盡彼界邊際；　諸受可厭患，　　殺處常欺我，　我今厭患已，　　盡彼受邊際；　思惟可厭患，　　殺處常欺我，　我厭思惟已，　　盡思惟邊際；　諸想可厭患，　　殺處常欺我，　我今厭患已，　　盡彼想邊際。」",
        "from": "T13n0402_003:0548b29_1",
        "context_with_next_sentence": true
    },
    {
        "source_sentence": "時，大目連於歌聲中說是偈已，復說呪曰：「多姪也他(一)　阿磨婆(二)　阿磨婆(三)　阿磨婆(四)　阿磨婆(五)　阿囉闍(六)　囉挐闍呵(七)　奢藐他(八)　奢藐他(九)　奢藐他(十)　他伽那婆摩(十一)　娑婆訶(十二)」爾時，長老大目揵連為魔童子說如是偈及陀羅尼，時五十童子第一歡喜生淨信心，說如是偈：「具足密神通，　　聖主牟尼子，　生死道過患，　　法燈普照示，　能斷諸過惡，　　故我生信樂，　今既歸依佛，　　法僧亦歸依。」",
        "from": "T13n0402_003:0548c11_0",
        "context_with_next_sentence": true
    },
    {
        "source_sentence": "爾時，五十魔之童子，於街道中即便接足禮大目連，於彼前坐正儀聽法。",
        "from": "T13n0402_003:0548c23_0",
        "context_with_next_sentence": true
    },
    {
        "source_sentence": "爾時，長老富樓那彌多羅尼子，於城北門入城乞食乃至街中，隨彼童子所唱歌聲，於歌音中，說如是偈：「諸觸可厭患，　　殺處常欺我，　我今厭彼觸，　　故盡觸邊際；　諸根增上主，　　殺處常欺我，　我今厭增上，　　故盡增上邊；　惑業常流轉，　　殺處常欺我，　我今厭惑業，　　盡惑業邊際；　諸有可厭患，　　殺處常欺我，　我今厭諸有，　　盡諸有邊際。」",
        "from": "T13n0402_003:0548c25_0",
        "context_with_next_sentence": true
    },
    {
        "source_sentence": "爾時，富樓那於歌音中為魔童子說此偈已，告童子曰：「人命輕速難可保住，猶如山水迅浪奔流，命甚於彼，愚癡凡夫都不覺知。",
        "from": "T13n0402_003:0549a07_0",
        "context_with_next_sentence": true
    },
    {
        "source_sentence": "復次，童子！",
        "from": "T13n0402_003:0549a09_1",
        "context_with_next_sentence": true
    },
    {
        "source_sentence": "一切凡夫色酒所醉無覺知者，聲酒所醉無覺知者，香酒所醉無覺知者，味酒所醉無覺知者，觸酒所醉無覺知者。",
        "from": "T13n0402_003:0549a10_2",
        "context_with_next_sentence": true
    },
    {
        "source_sentence": "復次，童子！",
        "from": "T13n0402_003:0549a12_3",
        "context_with_next_sentence": true
    },
    {
        "source_sentence": "人命輕速甚彼山水，愚癡凡夫都不見知，法酒所醉無覺知者，陰酒所醉無覺知者，界酒所醉無覺知者，封食所醉無覺知者，樂酒所醉無覺知者，生酒所醉無覺知者，欲酒所醉無覺知者。",
        "from": "T13n0402_003:0549a13_0",
        "context_with_next_sentence": true
    },
    {
        "source_sentence": "復次，童子！",
        "from": "T13n0402_003:0549a17_1",
        "context_with_next_sentence": true
    },
    {
        "source_sentence": "人命輕速猶如山水迅浪奔流，命甚於彼，愚癡凡夫都不見知，乃至為彼一切情識取著之酒，為所迷醉都不覺知。」",
        "from": "T13n0402_003:0549a17_2",
        "context_with_next_sentence": true
    },
    {
        "source_sentence": "即為童子，而說呪曰：「多姪也他(一)　揭伽婆(二)　揭伽婆(三)　揭伽婆(四)　門致尼(五)　阿伐多(六)　毘伐多(七)　呿伐多(八)　跋囉磨阿囉他(九)　殊底伐多(十)　娑婆呵(十一)」爾時，長老富樓那於歌聲中，為魔童子說如此偈及陀羅尼句，時彼五十童子第一歡喜生淨信心，說如是偈：「汝今教我寂滅道，　　諸界猶如彼幻炎，　世間唯從分別生，　　故我身命歸三寶。」",
        "from": "T13n0402_003:0549a20_3",
        "context_with_next_sentence": true
    },
    {
        "source_sentence": "爾時，五十魔之童子於街道中，即便接足禮富樓那，於彼前坐正儀聽法。",
        "from": "T13n0402_003:0549a29_0",
        "context_with_next_sentence": true
    },
    {
        "source_sentence": "爾時，長老須菩提於城西門入王舍城，次第乞食。",
        "from": "T13n0402_003:0549b02_0",
        "context_with_next_sentence": true
    },
    {
        "source_sentence": "於街道中逢值魔王五十童子，華年盛美顏色端正，容止庠雅大人子相，共戲街道歌舞而行。",
        "from": "T13n0402_003:0549b03_1",
        "context_with_next_sentence": true
    },
    {
        "source_sentence": "見須菩提即便趨往，各共捉彼尊者兩手，作如是言：「汝歌，沙門！",
        "from": "T13n0402_003:0549b05_2",
        "context_with_next_sentence": true
    },
    {
        "source_sentence": "汝舞，沙門！」",
        "from": "T13n0402_003:0549b06_3",
        "context_with_next_sentence": true
    },
    {
        "source_sentence": "須菩提言：「諦聽！",
        "from": "T13n0402_003:0549b06_4",
        "context_with_next_sentence": true
    },
    {
        "source_sentence": "童子！",
        "from": "T13n0402_003:0549b07_5",
        "context_with_next_sentence": true
    },
    {
        "source_sentence": "汝先歌音所未聞者，當令汝聞，汝且默然聽我歌聲。」",
        "from": "T13n0402_003:0549b07_6",
        "context_with_next_sentence": true
    },
    {
        "source_sentence": "時，須菩提即為童子，說如是偈：「一切有為法，　　動性皆無常，　如彼幻泡炎，　　雖見不可得，　速疾生滅法，　　唯智者乃知。",
        "from": "T13n0402_003:0549b08_7",
        "context_with_next_sentence": true
    },
    {
        "source_sentence": "　觸受是苦擔，　　愚癡者隨著，　有為逼迫苦，　　一切悉無我，　更無一知識，　　令脫於苦者。",
        "from": "T13n0402_003:0549b13_0",
        "context_with_next_sentence": true
    },
    {
        "source_sentence": "　如信菩提道，　　親近修一相，　謂離諸法想，　　不淨及無我。",
        "from": "T13n0402_003:0549b16_0",
        "context_with_next_sentence": true
    },
    {
        "source_sentence": "　一切行相應，　　無實無性相，　諸法無命養，　　無人無作者，　汝捨魔諂意，　　發覺生淨信。",
        "from": "T13n0402_003:0549b18_0",
        "context_with_next_sentence": true
    },
    {
        "source_sentence": "　諸識依本起，　　如電依虛空，　觸受思無我，　　觀察無有實；　愚癡凡夫聚，　　此陰恒流轉，　淨心分別生，　　作者不可得。",
        "from": "T13n0402_003:0549b21_0",
        "context_with_next_sentence": true
    },
    {
        "source_sentence": "　真際寂滅空，　　能離一切邊，　此法無無明，　　故說菩提行，　如彼大船師，　　普運到菩提。」",
        "from": "T13n0402_003:0549b25_0",
        "context_with_next_sentence": true
    },
    {
        "source_sentence": "爾時，長老須菩提為魔童子說此偈已，即說呪曰：「多姪也他(一)　蘇文第(二)　毘文第(三)　文陀(四)　闍醯(五)　賜離(六)　賜離(七)　賜離(八)　阿婆賜離(九)　阿婆呵賜離(十)　多他多婆賜離(十一)　步多俱胝賜離(十二)　娑婆呵(十三)」爾時，長老須菩提為此童子於歌聲中，說此偈辭及陀羅尼句，時彼五十童子第一歡喜生淨信心，說如是偈：「我依惡知識，　　未聞如是法，　愚癡無智故，　　造作此惡業，　我今發露悔，　　願尊證知我。",
        "from": "T13n0402_003:0549b28_0",
        "context_with_next_sentence": true
    },
    {
        "source_sentence": "　尊從勝法生，　　故我發大願，　願我得作佛，　　普利益世間。」",
        "from": "T13n0402_003:0549c11_0",
        "context_with_next_sentence": true
    },
    {
        "source_sentence": "時五十童子，於街道中即便接足禮須菩提，於彼前坐正儀聽法。",
        "from": "T13n0402_003:0549c13_0",
        "context_with_next_sentence": true
    },
    {
        "source_sentence": "爾時，世尊以神通力，令此街道百由旬量，廣博嚴淨而為示現。",
        "from": "T13n0402_003:0549c15_0",
        "context_with_next_sentence": true
    },
    {
        "source_sentence": "時舍利弗北面而坐，大目揵連西面而坐，富樓那南面而坐，須菩提東面而坐，四人住處共半由旬。",
        "from": "T13n0402_003:0549c16_1",
        "context_with_next_sentence": true
    },
    {
        "source_sentence": "應時，於彼四大聲聞坐處地中現大蓮華，縱廣正等五十肘量，閻浮檀金為莖，青毘琉璃為葉，勝藏寶為鬚，真珠為蘃，華氣芬馥過彼天香，如此蓮花是出世間善根所生。",
        "from": "T13n0402_003:0549c18_2",
        "context_with_next_sentence": true
    },
    {
        "source_sentence": "從此蓮華出大光明，普照三千大千世界，於彼街道其華上踊，高三人量而為示現；乃至四天王天此蓮華現，以彼天量高五由旬而為示現；三十三天此蓮華現，以彼天量高百由旬而為示現；乃至阿迦尼吒天此蓮華現，以彼天量高半由旬以為示現，於蓮華葉宣示種種美妙句義，此地眾生及彼諸天，皆聞華中如此偈頌：「唯佛清淨生此剎，　　退彼魔王并軍眾，　佛勇猛故轉法輪，　　世間因此故無疑，　諸有聰慧解義論，　　知法求法求解脫。",
        "from": "T13n0402_003:0549c22_3",
        "context_with_next_sentence": true
    },
    {
        "source_sentence": "　一切世間聰叡人，　　優波俱利最為上，　此為導師已調伏，　　善巧說此妙大法。",
        "from": "T13n0402_003:0550a09_0",
        "context_with_next_sentence": true
    },
    {
        "source_sentence": "　一切世間上供養，　　供養牟尼能說者，　具三世智能善說，　　所學三學能開示，　能救世間人天者，　　無量法義令解知，　利益世間教善行，　　方便智燈照世間。",
        "from": "T13n0402_003:0550a11_0",
        "context_with_next_sentence": true
    },
    {
        "source_sentence": "　巧說妙法斷三垢，　　智慧利益無疲倦，　世間極苦令解脫，　　無明闇蔽諸眾生，　能與法眼不顛倒，　　一切大眾普已會。",
        "from": "T13n0402_003:0550a15_0",
        "context_with_next_sentence": true
    },
    {
        "source_sentence": "　此佛不久師子吼，　　如來能示第一義，　妙色力具展轉說，　　見世沈沒大苦海，　來處世間擊法鼓，　　六根護中住上護，　此六隨行六通智，　　六度上法佛所說。",
        "from": "T13n0402_003:0550a18_0",
        "context_with_next_sentence": true
    },
    {
        "source_sentence": "　決定說此六種子，　　能殺六根居村者，　六無上事所念者，　　佛調御主令彼念。」",
        "from": "T13n0402_003:0550a22_0",
        "context_with_next_sentence": true
    },
    {
        "source_sentence": "於蓮華中說是偈已，乃至於彼六欲諸天，於蓮華中復為諸天說如是偈：「汝等和合遊，　　樂著貪諸欲，　放逸心迷醉，　　愛蓋之所覆，　愚癡常樂著，　　諸欲酒所醉，　以彼放逸故，　　不供養善逝。",
        "from": "T13n0402_003:0550a24_0",
        "context_with_next_sentence": true
    },
    {
        "source_sentence": "　諸欲無常壞，　　如彼水中月，　死生堅牢羂，　　眾生無脫者，　此等無所依，　　放逸著諸欲，　以樂諸欲故，　　永不得涅槃。",
        "from": "T13n0402_003:0550b01_0",
        "context_with_next_sentence": true
    },
    {
        "source_sentence": "　常處放逸地，　　與滅不相應，　不看先所作，　　為淨為不淨，　為業受老死，　　怖畏恒圍遶，　汝等放逸故，　　三惡地所行。",
        "from": "T13n0402_003:0550b05_0",
        "context_with_next_sentence": true
    },
    {
        "source_sentence": "　以施調繫心，　　恒修不放逸，　先所作善業，　　應當勤護持，　念捨欲不淨，　　難得後邊故。",
        "from": "T13n0402_003:0550b09_0",
        "context_with_next_sentence": true
    },
    {
        "source_sentence": "　汝等歸善逝，　　聽彼說大義，　汝等修智慧，　　解脫寂滅因，　與妙法相應，　　聽如是大義。」",
        "from": "T13n0402_003:0550b12_0",
        "context_with_next_sentence": true
    },
    {
        "source_sentence": "如是蓮華中說是偈已，乃至色界十六天，處於蓮華中，復為諸天說如此偈：「分別善法勤修習，　　一心樂禪離憒閙，　寂靜不亂求解脫，　　慧所應作斷瞋恚，　所有我相十三種，　　分別為說修勝忍，　以此畢竟速解脫，　　得至生死解脫處。",
        "from": "T13n0402_003:0550b15_0",
        "context_with_next_sentence": true
    },
    {
        "source_sentence": "　貪嗜色聚分別者，　　我性堅固見湛然，　彼等不減所生法，　　由見流轉趣惡地。",
        "from": "T13n0402_003:0550b21_0",
        "context_with_next_sentence": true
    },
    {
        "source_sentence": "　觀彼三界常無我，　　不實無自空無作，　修忍分別隨順彼，　　得彼一切趣解脫。",
        "from": "T13n0402_003:0550b23_0",
        "context_with_next_sentence": true
    },
    {
        "source_sentence": "　彼等不老不病死，　　不怨憎會離惡趣，　一切諸法等虛空，　　所修相應不二修。",
        "from": "T13n0402_003:0550b25_0",
        "context_with_next_sentence": true
    },
    {
        "source_sentence": "　畢竟淨道最無上，　　意無所著淨諸根，　猶如釋子降四魔，　　應修無相一法性。",
        "from": "T13n0402_003:0550b27_0",
        "context_with_next_sentence": true
    },
    {
        "source_sentence": "　所有一切相皆離，　　調順威儀二種斷，　此道為彼最上說，　　一切法空分別修。",
        "from": "T13n0402_003:0550b29_0",
        "context_with_next_sentence": true
    },
    {
        "source_sentence": "　若能分別修此空，　　無主無作受亦無，　如空自性解菩提，　　遠離悕求最無上。」",
        "from": "T13n0402_003:0550c02_0",
        "context_with_next_sentence": true
    },
    {
        "source_sentence": "爾時，如來於此淨色蓮華臺中，出此大聲句義法時，此世界中一切所有人、非人等，普來街中繞蓮華座，乃至無量無數阿迦尼吒天，悉下天宮遶蓮華座瞻仰聽法。",
        "from": "T13n0402_003:0550c04_0",
        "context_with_next_sentence": true
    },
    {
        "source_sentence": "是時，魔王聞此偈已，周匝普觀見王舍大城，街中蓮華出此法聲，及見無量無數百千俱胝那由他人，圍遶蓮華共坐聽法。",
        "from": "T13n0402_003:0550c07_1",
        "context_with_next_sentence": true
    },
    {
        "source_sentence": "又見六欲諸天無量無數百千俱胝那由他等，一切諸天悉捨宮殿，隨遶蓮華而坐聽法。",
        "from": "T13n0402_003:0550c10_2",
        "context_with_next_sentence": true
    },
    {
        "source_sentence": "見聞是已，轉過前量，加大憂苦悔惱纏心，毛竪戰慄遍身流汗，走虛空中，以大音聲喚餘魔眾，說如是偈：「汝等當聽，　　善攝外意，　　我於境界，　無自在力。",
        "from": "T13n0402_003:0550c12_3",
        "context_with_next_sentence": true
    },
    {
        "source_sentence": "　　此乃釋迦，　　最上勝力，　功德廣行，　　流布世間。",
        "from": "T13n0402_003:0550c16_4",
        "context_with_next_sentence": true
    },
    {
        "source_sentence": "　　令彼眾生，　堅固所作，　　於蓮華臺，　　出此法聲。",
        "from": "T13n0402_003:0550c17_5",
        "context_with_next_sentence": true
    },
    {
        "source_sentence": "　人天諸子，　　盡來無餘，　　決定善人，　咸皆渴仰。",
        "from": "T13n0402_003:0550c19_0",
        "context_with_next_sentence": true
    },
    {
        "source_sentence": "　　專意善逝，　　趣寂滅道，　最上功德，　　第一無上。",
        "from": "T13n0402_003:0550c20_1",
        "context_with_next_sentence": true
    },
    {
        "source_sentence": "　　沙門所作，　幻此三界，　　迷惑一切，　　令無餘意。",
        "from": "T13n0402_003:0550c21_2",
        "context_with_next_sentence": true
    },
    {
        "source_sentence": "　人天大眾，　　圍遶蓮華，　　疾放雨石，　作恐怖聲，　　以魔凶眾，　　往摧壞彼。」",
        "from": "T13n0402_003:0550c23_0",
        "context_with_next_sentence": true
    },
    {
        "source_sentence": "爾時，餘魔對彼魔王說如是偈：「汝聽我等語，　　此語能利益，　汝知何等法，　　而不止息意。",
        "from": "T13n0402_003:0550c25_0",
        "context_with_next_sentence": true
    },
    {
        "source_sentence": "　如來勝持力，　　魔軍盡消滅，　我等見善逝，　　心皆大迷悶。",
        "from": "T13n0402_003:0550c28_0",
        "context_with_next_sentence": true
    },
    {
        "source_sentence": "　佛為大船師，　　光顏勝圓滿，　置佛善歸依，　　更無勝歸處。」",
        "from": "T13n0402_003:0551a01_0",
        "context_with_next_sentence": true
    },
    {
        "source_sentence": "爾時，復有餘魔對彼魔王舉體掉動，面目嚬蹙悲泣極瞋，說如是偈：「汝失善道住惡道，　　可不自知力所能，　汝無羞愧比導師，　　魔力消滅由佛力。",
        "from": "T13n0402_003:0551a03_0",
        "context_with_next_sentence": true
    },
    {
        "source_sentence": "　世間和合蓮華所，　　聽法怡悅淨身心，　我等穢身失精進，　　不去消滅剎那頃，　今者一切悉歸依，　　歸依牟尼因陀羅。」",
        "from": "T13n0402_003:0551a07_0",
        "context_with_next_sentence": true
    },
    {
        "source_sentence": "爾時，復有諸魔悉皆合掌向彼魔王，說如是偈：「汝捨法行樂作惡，　　佛為恃怙利世間，　於諸眾中佛眾勝，　　佛今已來於此城。",
        "from": "T13n0402_003:0551a10_0",
        "context_with_next_sentence": true
    },
    {
        "source_sentence": "　我等宜以清淨眼，　　以喜樂心速往彼，　歸依三界之所尊，　　一切眾生妙良藥。」",
        "from": "T13n0402_003:0551a14_0",
        "context_with_next_sentence": true
    },
    {
        "source_sentence": "爾時，此虛空中復有一魔，名曰智聲，向彼魔王即便高聲，說如是偈：「汝等和合以信樂，　　一切相應聽我語，　發意言行斷惡見，　　曲躬合掌捨瞋恚，　以醒悟心當淨信，　　隨喜如來最上說，　對佛歸依難得歸，　　我當今日信供養。」",
        "from": "T13n0402_003:0551a16_0",
        "context_with_next_sentence": true
    },
    {
        "source_sentence": "爾時，諸魔無量無邊，於剎那頃悉從空下，到王舍大城七寶之門，各持種種莊嚴供具來至佛所，為欲供養婆伽婆故。",
        "from": "T13n0402_003:0551a22_0",
        "context_with_next_sentence": true
    },
    {
        "source_sentence": "或有變作轉輪王像，或有變作梵天王像，或有變作摩醯首羅像，或有變作自在天像，或有變作那羅延像，或有變作兜率陀形，或有變作焰摩天像，或有變作釋提桓因，或有變作三十三天，或有變作童子之形，或有變作毘沙門像，或有變作毘樓勒叉，或有變作毘樓博叉，或有變作提頭賴吒，或有變作四天王天臣佐之形，或有變作日天子形，或有變作月天子形，或有變作星宿天子大小之形，或有變作阿修羅像，或有變作伽樓拏形，或有變作緊那囉像，或有變作摩呼囉伽形，或有變作寶山之形，或有變作金聚之形，或有變作種種寶形，或有變作寶樹之形，或有變作剎帝利像，或有變作餘外道形，或有變作輪寶之形，或有變作摩尼寶形，或有變作伊囉婆荼象寶之形，或有變作婆羅呵馬寶之形，或有變作女寶之像，或有變作主藏臣寶，或有變作主兵臣寶，如是種種各自現化，為供養故住於佛前。",
        "from": "T13n0402_003:0551a24_1",
        "context_with_next_sentence": true
    },
    {
        "source_sentence": "或有現於青色青身，以白色具莊嚴其身，各共執持赤蓋幢幡真珠瓔珞，以一多羅樹量之高住虛空中；或有現於白色白身，以赤色具莊嚴其身，各共執持黃蓋幢幡瓔珞之具住虛空中；或有現於赤色赤身，以金色衣莊嚴其身，各共執持青蓋幢幡行列而住。",
        "from": "T13n0402_003:0551b14_2",
        "context_with_next_sentence": true
    },
    {
        "source_sentence": "或有現於紅色紅身，雨白真珠；或有現於白色白身，雨紅真珠；或有現作天仙之色，住虛空中雨於華雨；或有變作聲聞之像，為供佛故種種天香雨虛空中；或有變作揵闥婆色擊天伎樂；或有變作天女之色，種種寶器香水灑地；或有變作淨金黑色燒種種香；或有變作諸天子像歌唱喜舞；或有變作種種之色，合掌瞻仰讚歎如來。",
        "from": "T13n0402_003:0551b20_3",
        "context_with_next_sentence": true
    },
    {
        "source_sentence": "或有魔眾隨佛方面一心瞻仰，各持種種摩尼之寶供養世尊；或有街衢殿堂樓閣窓牖門闕臺上，四階之道牆堞樓櫓，門間樹上重閣鈎欄，各隨所住合掌瞻仰供養如來。",
        "from": "T13n0402_003:0551b27_4",
        "context_with_next_sentence": true
    },
    {
        "source_sentence": "◎寶星陀羅尼經卷第三",
        "from": "T13n0402_003:0551c02_5",
        "context_with_next_sentence": false
    }
]