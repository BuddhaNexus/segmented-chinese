[
    {
        "source_sentence": "佛母寶德藏般若波羅蜜經卷",
        "from": "T08n0229_002:0679c04_0",
        "context_with_next_sentence": true
    },
    {
        "source_sentence": "中",
        "from": "T08n0229_002:0679c05_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T08n0229_002:0679c07_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T08n0229_002:0679c08_0",
        "context_with_next_sentence": true
    },
    {
        "source_sentence": "◎般若伽陀現世品第十二",
        "from": "T08n0229_002:0679c09_0",
        "context_with_next_sentence": true
    },
    {
        "source_sentence": "「如母愛子子疾病，　　當令父母心憂惱，　十方諸佛般若生，　　般若攝受亦復爾。",
        "from": "T08n0229_002:0679c10_0",
        "context_with_next_sentence": true
    },
    {
        "source_sentence": "　過現未來三世佛，　　遍十方界亦復然，　皆從佛母般若生，　　眾生心行無不攝。",
        "from": "T08n0229_002:0679c12_0",
        "context_with_next_sentence": true
    },
    {
        "source_sentence": "　如是世間諸如來，　　乃至緣覺及羅漢，　迨及般若波羅蜜，　　皆一味法離分別。",
        "from": "T08n0229_002:0679c14_0",
        "context_with_next_sentence": true
    },
    {
        "source_sentence": "　過現大智諸菩薩，　　各各住此法空行，　彼諸菩薩如實已，　　是故如來名作佛。",
        "from": "T08n0229_002:0679c16_0",
        "context_with_next_sentence": true
    },
    {
        "source_sentence": "　般若園林華菓盛，　　佛依止故甚適悅，　十力諸根等淨眾，　　乃至聲聞眾圍繞。",
        "from": "T08n0229_002:0679c18_0",
        "context_with_next_sentence": true
    },
    {
        "source_sentence": "　般若波羅蜜高山，　　十力諸佛而依止，　三塗眾生悉救度，　　度已不起眾生相。",
        "from": "T08n0229_002:0679c20_0",
        "context_with_next_sentence": true
    },
    {
        "source_sentence": "　師子依山而大吼，　　諸獸聞已皆恐懼，　人師子依般若吼，　　外道邪魔悉驚怖。",
        "from": "T08n0229_002:0679c22_0",
        "context_with_next_sentence": true
    },
    {
        "source_sentence": "　如日千光住虛空，　　普照大地諸相現，　法王住般若亦然，　　說度愛河之妙法。",
        "from": "T08n0229_002:0679c24_0",
        "context_with_next_sentence": true
    },
    {
        "source_sentence": "　色無相以受無相，　　乃至想行亦復然，　識亦如是五法同，　　是法無相佛佛說。",
        "from": "T08n0229_002:0679c26_0",
        "context_with_next_sentence": true
    },
    {
        "source_sentence": "　起虛空見眾生相，　　虛空無相不可得，　佛說法法非相應，　　不說非有非無相。",
        "from": "T08n0229_002:0679c28_0",
        "context_with_next_sentence": true
    },
    {
        "source_sentence": "佛母寶德藏般若伽陀不思議品第十三「若如是見一切法，　　一切我見悉皆捨，　佛行法及聲聞等，　　皆從般若而成就。",
        "from": "T08n0229_002:0680a01_0",
        "context_with_next_sentence": true
    },
    {
        "source_sentence": "　如王不行於國邑，　　所有王務而自辦，　菩薩離相依般若，　　自然獲佛功德法。",
        "from": "T08n0229_002:0680a04_0",
        "context_with_next_sentence": true
    },
    {
        "source_sentence": "佛母寶德藏般若伽陀譬喻品第十四",
        "from": "T08n0229_002:0680a06_0",
        "context_with_next_sentence": true
    },
    {
        "source_sentence": "「若菩薩發堅固心，　　修行最上般若行，　超過聲聞緣覺地，　　速能證得佛菩提。",
        "from": "T08n0229_002:0680a07_0",
        "context_with_next_sentence": true
    },
    {
        "source_sentence": "　如人欲渡於大海，　　所乘船舫忽破壞，　不依草木命不全，　　若得依附達彼岸。",
        "from": "T08n0229_002:0680a09_0",
        "context_with_next_sentence": true
    },
    {
        "source_sentence": "　若人不發堅信心，　　依於般若求解脫，　溺輪迴海無出期，　　處生老死常苦惱。",
        "from": "T08n0229_002:0680a11_0",
        "context_with_next_sentence": true
    },
    {
        "source_sentence": "　若有信心持般若，　　解有無性見真如，　是人獲福智有財，　　速證最上佛菩提。",
        "from": "T08n0229_002:0680a13_0",
        "context_with_next_sentence": true
    },
    {
        "source_sentence": "　如人擔水用坏器，　　知不堅牢速破壞，　若用堅牢器盛水，　　而無破壞無憂怖。",
        "from": "T08n0229_002:0680a15_0",
        "context_with_next_sentence": true
    },
    {
        "source_sentence": "　不見具信諸菩薩，　　遠般若行求退墮，　能發信心持般若，　　證大菩提超二地。",
        "from": "T08n0229_002:0680a17_0",
        "context_with_next_sentence": true
    },
    {
        "source_sentence": "　未有商人欲入海，　　不造堅固大船舫，　依堅固船無怖畏，　　獲多珍寶到彼岸。",
        "from": "T08n0229_002:0680a19_0",
        "context_with_next_sentence": true
    },
    {
        "source_sentence": "　信心菩薩亦如是，　　離般若行遠菩提，　若修最上大智行，　　當得無上菩提果。",
        "from": "T08n0229_002:0680a21_0",
        "context_with_next_sentence": true
    },
    {
        "source_sentence": "　如百歲人復病患，　　是人不能自行立，　若得左右扶侍者，　　隨意行往無所怖。",
        "from": "T08n0229_002:0680a23_0",
        "context_with_next_sentence": true
    },
    {
        "source_sentence": "　菩薩般若力微劣，　　往菩提岸不能到，　兼行最上方便行，　　得佛菩提無罣礙。",
        "from": "T08n0229_002:0680a25_0",
        "context_with_next_sentence": true
    },
    {
        "source_sentence": "佛母寶德藏般若伽陀天品第十五",
        "from": "T08n0229_002:0680a27_0",
        "context_with_next_sentence": true
    },
    {
        "source_sentence": "「所有菩薩住初地，　　發信心行般若行，　為求無上菩提故，　　親近善友及智者。",
        "from": "T08n0229_002:0680a28_0",
        "context_with_next_sentence": true
    },
    {
        "source_sentence": "　大智功德云何獲？",
        "from": "T08n0229_002:0680b01_0",
        "context_with_next_sentence": true
    },
    {
        "source_sentence": "　　當從般若波羅蜜。",
        "from": "T08n0229_002:0680b01_1",
        "context_with_next_sentence": true
    },
    {
        "source_sentence": "　如是一切諸佛法，　　功德皆從善友得。",
        "from": "T08n0229_002:0680b02_0",
        "context_with_next_sentence": true
    },
    {
        "source_sentence": "　修行六度般若行，　　一一迴施於菩提，　佛蘊非有不可求，　　勿為初地如是說。",
        "from": "T08n0229_002:0680b03_0",
        "context_with_next_sentence": true
    },
    {
        "source_sentence": "　菩薩修行功德海，　　救度世間無度者，　求菩提意離顛倒，　　說最上法如電光。",
        "from": "T08n0229_002:0680b05_0",
        "context_with_next_sentence": true
    },
    {
        "source_sentence": "　發於最上菩提心，　　不求名稱不瞋恚，　離蘊識界及三乘，　　不退不動不可取。",
        "from": "T08n0229_002:0680b07_0",
        "context_with_next_sentence": true
    },
    {
        "source_sentence": "　於如是法得無礙，　　達甚深理離妄想，　聞般若信及化他，　　知此菩薩住不退。",
        "from": "T08n0229_002:0680b09_0",
        "context_with_next_sentence": true
    },
    {
        "source_sentence": "　彼甚深法佛難知，　　無有人得不可得，　為利益故證菩提，　　此非初心眾生知。",
        "from": "T08n0229_002:0680b11_0",
        "context_with_next_sentence": true
    },
    {
        "source_sentence": "　眾生愚癡復盲冥，　　樂住世間求境界，　法無所住無取得，　　從無所住生世間。",
        "from": "T08n0229_002:0680b13_0",
        "context_with_next_sentence": true
    },
    {
        "source_sentence": "佛母寶德藏般若伽陀如實品第十六",
        "from": "T08n0229_002:0680b15_0",
        "context_with_next_sentence": true
    },
    {
        "source_sentence": "「東方虛空界無邊，　　南西北方亦如是，　乃至上下及四維，　　無種種相無分別。",
        "from": "T08n0229_002:0680b16_0",
        "context_with_next_sentence": true
    },
    {
        "source_sentence": "　過去未來及現在，　　一切佛法及聲聞，　一切如實不可得，　　不可得故無分別。",
        "from": "T08n0229_002:0680b18_0",
        "context_with_next_sentence": true
    },
    {
        "source_sentence": "　菩薩樂求如是法，　　應行方便般若行，　離種種相即菩提，　　菩薩離此無由證。",
        "from": "T08n0229_002:0680b20_0",
        "context_with_next_sentence": true
    },
    {
        "source_sentence": "　如鳥能飛百由旬，　　折翅翼故飛無半，　忉利天及閻浮人，　　忘失般若故自墜。",
        "from": "T08n0229_002:0680b22_0",
        "context_with_next_sentence": true
    },
    {
        "source_sentence": "　雖修前五波羅蜜，　　經多俱胝那由劫，　復以廣大願資持，　　離方便墮聲聞位。",
        "from": "T08n0229_002:0680b24_0",
        "context_with_next_sentence": true
    },
    {
        "source_sentence": "　樂行佛智心平等，　　猶如父母觀一切，　當行利益及慈悲，　　常宣善軟妙言教。」",
        "from": "T08n0229_002:0680b26_0",
        "context_with_next_sentence": true
    },
    {
        "source_sentence": "◎◎佛母寶德藏般若伽陀不退地祥瑞品第十七此品攝普遍光明佛地　時須菩提瞻仰問：　　「不退菩薩何殊勝？",
        "from": "T08n0229_002:0680b27_1",
        "context_with_next_sentence": true
    },
    {
        "source_sentence": "　離言聲相云何說？",
        "from": "T08n0229_002:0680c03_0",
        "context_with_next_sentence": true
    },
    {
        "source_sentence": "　　願佛說彼功德藏。」",
        "from": "T08n0229_002:0680c03_1",
        "context_with_next_sentence": true
    },
    {
        "source_sentence": "「不住沙門婆羅門，　　及行十善離三塗，　大智離於種種相，　　如山谷響聲相應。",
        "from": "T08n0229_002:0680c04_0",
        "context_with_next_sentence": true
    },
    {
        "source_sentence": "　若欲法無礙行化，　　一向善說諸言教，　行住坐臥四威儀，　　一念觀心悉通達。",
        "from": "T08n0229_002:0680c06_0",
        "context_with_next_sentence": true
    },
    {
        "source_sentence": "　三業清淨如白衣，　　不為利養故樂法，　降魔境界及化他，　　觀四禪定而不住。",
        "from": "T08n0229_002:0680c08_0",
        "context_with_next_sentence": true
    },
    {
        "source_sentence": "　不求名譽無瞋恚，　　乃至在家塵不染，　或為富貴及脫命，　　不染纖毫之欲塵。",
        "from": "T08n0229_002:0680c10_0",
        "context_with_next_sentence": true
    },
    {
        "source_sentence": "　本來寂靜無所有，　　男女互相業所緣，　若求清淨不退時，　　當行最上般若行。",
        "from": "T08n0229_002:0680c12_0",
        "context_with_next_sentence": true
    },
    {
        "source_sentence": "　求正遍知心柔順，　　不求二地離邊地，　為法捨命如須彌，　　是名不退之菩薩。",
        "from": "T08n0229_002:0680c14_0",
        "context_with_next_sentence": true
    },
    {
        "source_sentence": "佛母寶德藏般若伽陀空品第十八",
        "from": "T08n0229_002:0680c16_0",
        "context_with_next_sentence": true
    },
    {
        "source_sentence": "「色受想行識甚深，　　本來寂靜而無相，　如海之深杖莫測，　　得般若蘊亦如是。",
        "from": "T08n0229_002:0680c17_0",
        "context_with_next_sentence": true
    },
    {
        "source_sentence": "　菩薩知此甚深法，　　住真如乘不可染，　六塵十二界體空，　　無蘊寧有所得福。",
        "from": "T08n0229_002:0680c19_0",
        "context_with_next_sentence": true
    },
    {
        "source_sentence": "　如人思彼染欲境，　　心著女色如目見，　乃至日日心所行，　　菩薩思覺亦如是。",
        "from": "T08n0229_002:0680c21_0",
        "context_with_next_sentence": true
    },
    {
        "source_sentence": "　若多俱胝劫布施，　　羅漢緣覺持戒者，　不如說行般若法，　　百千萬分不及一。",
        "from": "T08n0229_002:0680c23_0",
        "context_with_next_sentence": true
    },
    {
        "source_sentence": "　若菩薩觀般若理，　　安住說法而無相，　迴施一切證菩提，　　彼三界師無有等。",
        "from": "T08n0229_002:0680c25_0",
        "context_with_next_sentence": true
    },
    {
        "source_sentence": "　所說成就而無相，　　非空非實不可得，　若如是行名覺智，　　得受成就義無邊。",
        "from": "T08n0229_002:0680c27_0",
        "context_with_next_sentence": true
    },
    {
        "source_sentence": "　於一念知一切法，　　信佛所說及他說，　演說俱胝那由劫，　　法界不增亦不減。",
        "from": "T08n0229_002:0680c29_0",
        "context_with_next_sentence": true
    },
    {
        "source_sentence": "　此得名佛波羅蜜，　　菩薩於中而說法，　如名施已心不著，　　亦不言證無上覺。",
        "from": "T08n0229_002:0681a02_0",
        "context_with_next_sentence": true
    },
    {
        "source_sentence": "佛母寶德藏般若伽陀昂誐天姊品第十九「譬如燈光從眾緣，　　假以膏油芯火等，　光非芯火及膏油，　　非火非芯光不有。",
        "from": "T08n0229_002:0681a04_0",
        "context_with_next_sentence": true
    },
    {
        "source_sentence": "　或有菩薩初發心，　　不求無上菩提果，　豈唯不得證菩提，　　亦復不得寂靜故。",
        "from": "T08n0229_002:0681a07_0",
        "context_with_next_sentence": true
    },
    {
        "source_sentence": "　從種生樹及華菓，　　無種華菓悉皆無，　發心不為佛菩提，　　修行終遠菩提果。",
        "from": "T08n0229_002:0681a09_0",
        "context_with_next_sentence": true
    },
    {
        "source_sentence": "　從種子生麥穀等，　　彼果非有亦非無，　佛菩提果亦如幻，　　離彼有性及無性。",
        "from": "T08n0229_002:0681a11_0",
        "context_with_next_sentence": true
    },
    {
        "source_sentence": "　譬如涓滴水細微，　　漸次必能盈大器，　初心為求無上果，　　久修白法終能證。",
        "from": "T08n0229_002:0681a13_0",
        "context_with_next_sentence": true
    },
    {
        "source_sentence": "　行空無相無願行，　　不求寂靜無行相，　亦如船師善濟渡，　　不著兩岸非中流。",
        "from": "T08n0229_002:0681a15_0",
        "context_with_next_sentence": true
    },
    {
        "source_sentence": "　菩薩修行無所著，　　乃得受佛菩提記，　若了菩提非所有，　　此即是行佛般若。",
        "from": "T08n0229_002:0681a17_0",
        "context_with_next_sentence": true
    },
    {
        "source_sentence": "　譬如疾疫飢饉道，　　菩薩中行無怖畏，　後人知已悉往來，　　得無苦惱如微塵。",
        "from": "T08n0229_002:0681a19_0",
        "context_with_next_sentence": true
    },
    {
        "source_sentence": "佛母寶德藏般若伽陀善解方便品第二十「菩薩奉行佛般若，　　了知本來蘊不生，　佛法眾生界悉空，　　以空三昧起悲智。",
        "from": "T08n0229_002:0681a21_0",
        "context_with_next_sentence": true
    },
    {
        "source_sentence": "　如人有德力最勝，　　善解一切幻化法，　乃至器仗及工巧，　　而能一向為世間。",
        "from": "T08n0229_002:0681a24_0",
        "context_with_next_sentence": true
    },
    {
        "source_sentence": "　彼人父母妻及子，　　遊行遠路多冤中，　是人勇猛眾所知，　　安樂還家無怖畏。",
        "from": "T08n0229_002:0681a26_0",
        "context_with_next_sentence": true
    },
    {
        "source_sentence": "　大智菩薩為眾生，　　安住第一三摩地，　降伏四魔離二乘，　　亦復不求佛菩提。",
        "from": "T08n0229_002:0681a28_0",
        "context_with_next_sentence": true
    },
    {
        "source_sentence": "　譬如虛空無所有，　　風水大地皆依住，　世間眾生得快樂，　　虛空無意住非住。",
        "from": "T08n0229_002:0681b01_0",
        "context_with_next_sentence": true
    },
    {
        "source_sentence": "　菩薩住空亦如是，　　現於世間種種相，　以眾生智及願力，　　非彼寂靜非空故。",
        "from": "T08n0229_002:0681b03_0",
        "context_with_next_sentence": true
    },
    {
        "source_sentence": "　若菩薩行大智時，　　住空寂靜三摩地，　此中不見一切相，　　亦復不見彼非相。",
        "from": "T08n0229_002:0681b05_0",
        "context_with_next_sentence": true
    },
    {
        "source_sentence": "　菩薩行此解脫門，　　非求寂靜非行相，　如鳥飛空而往來，　　非住虛空非住地。",
        "from": "T08n0229_002:0681b07_0",
        "context_with_next_sentence": true
    },
    {
        "source_sentence": "　亦如有人習射法，　　習之不住經多歲，　射法久習得盡妙，　　一一箭發無不中。",
        "from": "T08n0229_002:0681b09_0",
        "context_with_next_sentence": true
    },
    {
        "source_sentence": "　最上般若行亦爾，　　修習智慧及方便，　直至眾善悉圓滿，　　方獲最上神通力。",
        "from": "T08n0229_002:0681b11_0",
        "context_with_next_sentence": true
    },
    {
        "source_sentence": "　若苾芻證神通力，　　現神變化住虛空，　行住坐臥四威儀，　　經俱胝劫不退倦。",
        "from": "T08n0229_002:0681b13_0",
        "context_with_next_sentence": true
    },
    {
        "source_sentence": "　住空菩薩亦如是，　　修無相行到彼岸，　行種種行現世間，　　經俱胝劫不退倦。",
        "from": "T08n0229_002:0681b15_0",
        "context_with_next_sentence": true
    },
    {
        "source_sentence": "　如人經險遇大風，　　二手持蓋心專注，　是人怖險不能行，　　直至無風乃前進。",
        "from": "T08n0229_002:0681b17_0",
        "context_with_next_sentence": true
    },
    {
        "source_sentence": "　大智菩薩住大悲，　　智慧方便為二手，　執空無相願法蓋，　　見法不住於寂靜。",
        "from": "T08n0229_002:0681b19_0",
        "context_with_next_sentence": true
    },
    {
        "source_sentence": "　如人求寶往寶洲，　　獲寶安隱而還家，　是人心足而快樂，　　豈有眷屬心苦惱。",
        "from": "T08n0229_002:0681b21_0",
        "context_with_next_sentence": true
    },
    {
        "source_sentence": "　詣空寶洲亦如是，　　獲得根力禪定寶，　菩薩不住歡喜心，　　令諸眾生離苦惱。",
        "from": "T08n0229_002:0681b23_0",
        "context_with_next_sentence": true
    },
    {
        "source_sentence": "　商人為利悉所經，　　聚落國城諸里巷，　雖達寶所亦非住，　　大智善道而復還。",
        "from": "T08n0229_002:0681b25_0",
        "context_with_next_sentence": true
    },
    {
        "source_sentence": "　大智菩薩悉了知，　　聲聞緣覺解脫智，　乃至佛智亦非住，　　何況行彼有為道。",
        "from": "T08n0229_002:0681b27_0",
        "context_with_next_sentence": true
    },
    {
        "source_sentence": "　大智菩薩為世間，　　住空無相願三昧，　若得寂靜無所著，　　乃可得知於無為。",
        "from": "T08n0229_002:0681b29_0",
        "context_with_next_sentence": true
    },
    {
        "source_sentence": "　譬如人生人未識，　　稱其名故眾乃知，　菩薩若行解脫門，　　於解脫門眾知識。",
        "from": "T08n0229_002:0681c02_0",
        "context_with_next_sentence": true
    },
    {
        "source_sentence": "　菩薩聞彼甚深法，　　而於諸根悉照明，　住空無相無願法，　　無退無思無授記。",
        "from": "T08n0229_002:0681c04_0",
        "context_with_next_sentence": true
    },
    {
        "source_sentence": "　觀於三界如夢幻，　　不求聲聞緣覺地，　如佛說法為世間，　　名不退地應授記。",
        "from": "T08n0229_002:0681c06_0",
        "context_with_next_sentence": true
    },
    {
        "source_sentence": "　知諸眾生墮三塗，　　發願剎那滅惡道，　以真實力滅火蘊，　　名不退地應授記。",
        "from": "T08n0229_002:0681c08_0",
        "context_with_next_sentence": true
    },
    {
        "source_sentence": "　諸惡宿曜及鬼神，　　作種種疫惱世間，　真實願力悉滅除，　　無我能作應授記。",
        "from": "T08n0229_002:0681c10_0",
        "context_with_next_sentence": true
    },
    {
        "source_sentence": "佛母寶德藏般若伽陀魔業品第二十一「我得授記非能所，　　是實願力得增長，　若見授記及能所，　　是名執著及少智。",
        "from": "T08n0229_002:0681c12_0",
        "context_with_next_sentence": true
    },
    {
        "source_sentence": "　菩薩有執魔即知，　　現親友相來嬈惱，　或作父母七代人，　　言汝名此佛可證。",
        "from": "T08n0229_002:0681c15_0",
        "context_with_next_sentence": true
    },
    {
        "source_sentence": "　魔所現作無數相，　　皆云：『愍汝作利樂。』",
        "from": "T08n0229_002:0681c17_0",
        "context_with_next_sentence": true
    },
    {
        "source_sentence": "　菩薩聞已有所忻，　　是名少智魔所著。",
        "from": "T08n0229_002:0681c18_0",
        "context_with_next_sentence": true
    },
    {
        "source_sentence": "　或住城隍及聚落，　　山林曠野寂靜處，　自稱己德毀他人，　　應知少智為魔作。",
        "from": "T08n0229_002:0681c19_0",
        "context_with_next_sentence": true
    },
    {
        "source_sentence": "　雖住城隍聚落中，　　不求聲聞緣覺證，　此心為度眾生故，　　我說是名為菩薩。",
        "from": "T08n0229_002:0681c21_0",
        "context_with_next_sentence": true
    },
    {
        "source_sentence": "　五百由旬山險深，　　共諸惡獸多年住，　若見逼迫著我慢，　　若無分別知菩薩。",
        "from": "T08n0229_002:0681c23_0",
        "context_with_next_sentence": true
    },
    {
        "source_sentence": "　菩薩住彼為世間，　　得力解脫三摩地，　彼著山野寂靜行，　　此亦知彼魔所作。",
        "from": "T08n0229_002:0681c25_0",
        "context_with_next_sentence": true
    },
    {
        "source_sentence": "　雖住城隍及山野，　　樂佛菩提離二乘，　修如是行利世間，　　一念如秤名菩薩。",
        "from": "T08n0229_002:0681c27_0",
        "context_with_next_sentence": true
    },
    {
        "source_sentence": "佛母寶德藏般若伽陀善友品第二十二「有大智者依師學，　　速疾得證無上覺，　亦如良醫除眾患，　　學從善友心無疑。",
        "from": "T08n0229_002:0681c29_0",
        "context_with_next_sentence": true
    },
    {
        "source_sentence": "　菩薩行佛菩提行，　　依彼善友波羅蜜，　此最上地能調伏，　　為二種事證菩提。",
        "from": "T08n0229_002:0682a03_0",
        "context_with_next_sentence": true
    },
    {
        "source_sentence": "　過去未來十方佛，　　行此正道無異路，　行佛菩提最上行，　　說波羅蜜如電光。",
        "from": "T08n0229_002:0682a05_0",
        "context_with_next_sentence": true
    },
    {
        "source_sentence": "　如彼般若空無相，　　知諸法相亦如是，　了知一切法皆空，　　此即名行佛般若。",
        "from": "T08n0229_002:0682a07_0",
        "context_with_next_sentence": true
    },
    {
        "source_sentence": "　繫著色欲及飲食，　　常在輪迴不休息，　此愚迷人所見倒，　　於不實法生實想。",
        "from": "T08n0229_002:0682a09_0",
        "context_with_next_sentence": true
    },
    {
        "source_sentence": "　譬如得食疑有毒，　　以虛妄見而不食，　愚人妄心生我想，　　以我想故有生死。",
        "from": "T08n0229_002:0682a11_0",
        "context_with_next_sentence": true
    },
    {
        "source_sentence": "　亦如恒說諸煩惱，　　於諸煩惱不著相，　煩惱清淨俱無有，　　如是菩薩知般若。",
        "from": "T08n0229_002:0682a13_0",
        "context_with_next_sentence": true
    },
    {
        "source_sentence": "　如閻浮提諸眾生，　　皆發無上菩提心，　多千俱胝劫布施，　　迴施一切證菩提。",
        "from": "T08n0229_002:0682a15_0",
        "context_with_next_sentence": true
    },
    {
        "source_sentence": "　若復有人於一日，　　奉行最上般若行，　千俱胝施不及一，　　行般若功無為故。",
        "from": "T08n0229_002:0682a17_0",
        "context_with_next_sentence": true
    },
    {
        "source_sentence": "　菩薩大悲行般若，　　度眾生故不起想，　恒行乞食於國城，　　是得一切名大智。",
        "from": "T08n0229_002:0682a19_0",
        "context_with_next_sentence": true
    },
    {
        "source_sentence": "　菩薩欲度於人天，　　乃至三塗極苦眾，　皆令速到於彼岸，　　晝夜勤行於般若。",
        "from": "T08n0229_002:0682a21_0",
        "context_with_next_sentence": true
    },
    {
        "source_sentence": "　如人欲求無價寶，　　必過大海諸險難，　無心忽爾而獲得，　　憂惱皆除喜無量。",
        "from": "T08n0229_002:0682a23_0",
        "context_with_next_sentence": true
    },
    {
        "source_sentence": "　求菩提寶亦如是，　　勤行般若諸功德，　得無取捨無上寶，　　菩薩速證於菩提。",
        "from": "T08n0229_002:0682a25_0",
        "context_with_next_sentence": true
    },
    {
        "source_sentence": "◎佛母寶德藏般若經伽陀卷中",
        "from": "T08n0229_002:0682a26_1",
        "context_with_next_sentence": false
    }
]