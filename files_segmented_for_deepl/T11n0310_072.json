[
    {
        "source_sentence": "大寶積經卷第七十二",
        "from": "T11n0310_072:0410a11_0",
        "context_with_next_sentence": true
    },
    {
        "source_sentence": "北齊三藏那連提耶舍譯",
        "from": "T11n0310_072:0410a13_0",
        "context_with_next_sentence": true
    },
    {
        "source_sentence": "菩薩見實會遮羅迦波利婆羅闍迦",
        "from": "T11n0310_072:0410a14_0",
        "context_with_next_sentence": true
    },
    {
        "source_sentence": "外道品第二十四",
        "from": "T11n0310_072:0410a15_0",
        "context_with_next_sentence": true
    },
    {
        "source_sentence": "爾時遮羅迦波利婆羅闍迦外道八千人，見諸阿修羅、迦樓羅、龍女及諸龍、鳩槃茶、乾闥婆、夜叉、緊那羅、摩睺羅伽、空行諸天、四天王天、三十三天、夜摩天、兜率陀天、化樂天、他化自在天、梵天、光音天、遍淨天、廣果天、淨居天等供養世尊，及聞讚歎生希有心。",
        "from": "T11n0310_072:0410a16_0",
        "context_with_next_sentence": true
    },
    {
        "source_sentence": "聞此法門，便生疑慮聞未曾法。",
        "from": "T11n0310_072:0410a21_1",
        "context_with_next_sentence": true
    },
    {
        "source_sentence": "彼外道等白佛言：「瞿曇！",
        "from": "T11n0310_072:0410a22_2",
        "context_with_next_sentence": true
    },
    {
        "source_sentence": "我等聞此昔未聞法，聞已不樂。",
        "from": "T11n0310_072:0410a23_3",
        "context_with_next_sentence": true
    },
    {
        "source_sentence": "遮羅迦波利婆羅闍迦外道亦不樂在家，我於此法復生疑慮、不生敬信，都由昔來未聞此法。",
        "from": "T11n0310_072:0410a23_4",
        "context_with_next_sentence": true
    },
    {
        "source_sentence": "是故我於瞿曇沙門所亦有因緣。",
        "from": "T11n0310_072:0410a26_0",
        "context_with_next_sentence": true
    },
    {
        "source_sentence": "何以故？",
        "from": "T11n0310_072:0410a26_1",
        "context_with_next_sentence": true
    },
    {
        "source_sentence": "以沙門瞿曇作如是神通變化。",
        "from": "T11n0310_072:0410a26_2",
        "context_with_next_sentence": true
    },
    {
        "source_sentence": "作如是神通變化已，以其變化故，我等見此諸天等得微妙身，及見大眾歸伏瞿曇者至多，以知瞿曇善說法故，是故於瞿曇所復生微信。",
        "from": "T11n0310_072:0410a27_3",
        "context_with_next_sentence": true
    },
    {
        "source_sentence": "瞿曇復為廣果天說如是法，言一切法是如來者。",
        "from": "T11n0310_072:0410b01_4",
        "context_with_next_sentence": true
    },
    {
        "source_sentence": "我等於此甚生疑慮，云何一切法名為如來？",
        "from": "T11n0310_072:0410b02_5",
        "context_with_next_sentence": true
    },
    {
        "source_sentence": "我等於瞿曇所如是生信，唯有瞿曇知我等意。",
        "from": "T11n0310_072:0410b03_6",
        "context_with_next_sentence": true
    },
    {
        "source_sentence": "如是如是為我等說，令使我等解此所說義得離疑網。」",
        "from": "T11n0310_072:0410b04_7",
        "context_with_next_sentence": true
    },
    {
        "source_sentence": "從坐而起作是請已，世尊如是答於彼等：「是以我今還問汝等，隨汝意答。」",
        "from": "T11n0310_072:0410b06_8",
        "context_with_next_sentence": true
    },
    {
        "source_sentence": "外道白佛：「善哉瞿曇！",
        "from": "T11n0310_072:0410b07_9",
        "context_with_next_sentence": true
    },
    {
        "source_sentence": "瞿曇問我，我今當說。」",
        "from": "T11n0310_072:0410b08_10",
        "context_with_next_sentence": true
    },
    {
        "source_sentence": "佛即問彼：「汝等知不？",
        "from": "T11n0310_072:0410b08_11",
        "context_with_next_sentence": true
    },
    {
        "source_sentence": "云何胎入母腹？」",
        "from": "T11n0310_072:0410b09_12",
        "context_with_next_sentence": true
    },
    {
        "source_sentence": "如是問已，外道答佛：「瞿曇！",
        "from": "T11n0310_072:0410b09_13",
        "context_with_next_sentence": true
    },
    {
        "source_sentence": "我諸論中聞說三種因緣和合胎入母腹：父母相近生於貪染思量欲事，思故行欲，是故胎入，如是成胎。」",
        "from": "T11n0310_072:0410b10_14",
        "context_with_next_sentence": true
    },
    {
        "source_sentence": "佛言：「汝等外道於意云何？",
        "from": "T11n0310_072:0410b12_15",
        "context_with_next_sentence": true
    },
    {
        "source_sentence": "父母思時，彼貪為從母心起耶？」",
        "from": "T11n0310_072:0410b13_16",
        "context_with_next_sentence": true
    },
    {
        "source_sentence": "外道言：「不也。",
        "from": "T11n0310_072:0410b13_17",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b14_18",
        "context_with_next_sentence": true
    },
    {
        "source_sentence": "佛言：「可從於母思量起耶？」",
        "from": "T11n0310_072:0410b14_19",
        "context_with_next_sentence": true
    },
    {
        "source_sentence": "外道言：「不也。",
        "from": "T11n0310_072:0410b14_20",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b15_21",
        "context_with_next_sentence": true
    },
    {
        "source_sentence": "佛言：「彼貪可從父心起耶？」",
        "from": "T11n0310_072:0410b15_22",
        "context_with_next_sentence": true
    },
    {
        "source_sentence": "外道言：「不也。",
        "from": "T11n0310_072:0410b15_23",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b16_24",
        "context_with_next_sentence": true
    },
    {
        "source_sentence": "佛言：「為從於父思量起耶？」",
        "from": "T11n0310_072:0410b16_25",
        "context_with_next_sentence": true
    },
    {
        "source_sentence": "外道言：「不也。",
        "from": "T11n0310_072:0410b16_26",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b17_27",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b17_28",
        "context_with_next_sentence": true
    },
    {
        "source_sentence": "彼父貪欲可入母腹耶？」",
        "from": "T11n0310_072:0410b17_29",
        "context_with_next_sentence": true
    },
    {
        "source_sentence": "外道言：「不也。",
        "from": "T11n0310_072:0410b18_30",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b18_31",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b18_32",
        "context_with_next_sentence": true
    },
    {
        "source_sentence": "父心入母腹耶？」",
        "from": "T11n0310_072:0410b19_33",
        "context_with_next_sentence": true
    },
    {
        "source_sentence": "外道言：「不也。",
        "from": "T11n0310_072:0410b19_34",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b19_35",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b19_36",
        "context_with_next_sentence": true
    },
    {
        "source_sentence": "父分別入母腹耶？」",
        "from": "T11n0310_072:0410b20_37",
        "context_with_next_sentence": true
    },
    {
        "source_sentence": "外道言：「不也。",
        "from": "T11n0310_072:0410b20_38",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b20_39",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b21_40",
        "context_with_next_sentence": true
    },
    {
        "source_sentence": "彼胎從天終已，來入母腹耶？」",
        "from": "T11n0310_072:0410b21_41",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410b22_42",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b22_43",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b22_44",
        "context_with_next_sentence": true
    },
    {
        "source_sentence": "彼胎為從地獄終已，來入母腹耶？」",
        "from": "T11n0310_072:0410b22_45",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410b23_46",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b24_47",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b24_48",
        "context_with_next_sentence": true
    },
    {
        "source_sentence": "彼胎為從畜生終已，來入母腹耶？」",
        "from": "T11n0310_072:0410b24_49",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410b25_50",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b25_51",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b25_52",
        "context_with_next_sentence": true
    },
    {
        "source_sentence": "彼胎為從餓鬼終已，來入母腹耶？」",
        "from": "T11n0310_072:0410b26_53",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410b26_54",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b27_55",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b27_56",
        "context_with_next_sentence": true
    },
    {
        "source_sentence": "彼胎為從阿修羅終已，來入母腹耶？」",
        "from": "T11n0310_072:0410b27_57",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410b28_58",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410b28_59",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410b29_0",
        "context_with_next_sentence": true
    },
    {
        "source_sentence": "彼胎可非色來入母腹耶？」",
        "from": "T11n0310_072:0410b29_1",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410b29_2",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410c01_3",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410c01_4",
        "context_with_next_sentence": true
    },
    {
        "source_sentence": "彼胎為是色來入母腹耶？」",
        "from": "T11n0310_072:0410c01_5",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410c02_6",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410c02_7",
        "context_with_next_sentence": true
    },
    {
        "source_sentence": "佛言：「於意云何？",
        "from": "T11n0310_072:0410c02_8",
        "context_with_next_sentence": true
    },
    {
        "source_sentence": "受想行識來入母腹耶？」",
        "from": "T11n0310_072:0410c03_9",
        "context_with_next_sentence": true
    },
    {
        "source_sentence": "外道言：「不知也。",
        "from": "T11n0310_072:0410c03_10",
        "context_with_next_sentence": true
    },
    {
        "source_sentence": "瞿曇！」",
        "from": "T11n0310_072:0410c04_11",
        "context_with_next_sentence": true
    },
    {
        "source_sentence": "作是答已，佛告外道作如是言：「外道！",
        "from": "T11n0310_072:0410c04_12",
        "context_with_next_sentence": true
    },
    {
        "source_sentence": "此法甚深，寂滅善說，微妙難測、非思量境界、難可顯示，非汝所知。",
        "from": "T11n0310_072:0410c05_13",
        "context_with_next_sentence": true
    },
    {
        "source_sentence": "是諸外道，異見異忍異種樂欲，於非正處精進修行，於異見中決定趣向。」",
        "from": "T11n0310_072:0410c06_14",
        "context_with_next_sentence": true
    },
    {
        "source_sentence": "佛言：「外道！",
        "from": "T11n0310_072:0410c08_15",
        "context_with_next_sentence": true
    },
    {
        "source_sentence": "若善男子善女人遇如是善知識，於甚深法中得生眼目。",
        "from": "T11n0310_072:0410c08_16",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0410c09_17",
        "context_with_next_sentence": true
    },
    {
        "source_sentence": "譬如有人患其眼根，得遇良醫治差眼目，以其淨眼現身能覩昔未見色。",
        "from": "T11n0310_072:0410c09_18",
        "context_with_next_sentence": true
    },
    {
        "source_sentence": "如是外道！",
        "from": "T11n0310_072:0410c11_19",
        "context_with_next_sentence": true
    },
    {
        "source_sentence": "若有善男子善女人不具信等五根，遇善知識慧眼得淨，以淨慧眼得見深法。",
        "from": "T11n0310_072:0410c11_20",
        "context_with_next_sentence": true
    },
    {
        "source_sentence": "是故汝等諸外道輩，本昔長夜邪論誑惑而作異見，於其非法取善法相、於非解脫取解脫相、於非出處生其出相，汝師自壞亦壞汝等。",
        "from": "T11n0310_072:0410c13_21",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0410c16_22",
        "context_with_next_sentence": true
    },
    {
        "source_sentence": "如人自盲復語餘盲：『我將汝去。』",
        "from": "T11n0310_072:0410c16_23",
        "context_with_next_sentence": true
    },
    {
        "source_sentence": "智者當知，此等二人於其非路必有墜落遭其辛苦。",
        "from": "T11n0310_072:0410c17_24",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0410c18_25",
        "context_with_next_sentence": true
    },
    {
        "source_sentence": "如是。",
        "from": "T11n0310_072:0410c18_26",
        "context_with_next_sentence": true
    },
    {
        "source_sentence": "若沙門、若婆羅門，實非導師自稱導師，實非正覺言我正覺，實不能知出世之道言我能知，實不能見出世之道言我能見，實不能知淺度之處言我能知，實非教師言我是師，彼所教者是為邪教。",
        "from": "T11n0310_072:0410c18_27",
        "context_with_next_sentence": true
    },
    {
        "source_sentence": "自非正覺，所教寤者亦是邪覺。",
        "from": "T11n0310_072:0410c23_28",
        "context_with_next_sentence": true
    },
    {
        "source_sentence": "實不解出言我能解，彼所教出者是為邪出。",
        "from": "T11n0310_072:0410c24_29",
        "context_with_next_sentence": true
    },
    {
        "source_sentence": "實不知道言我知道，其所示者皆是邪道。",
        "from": "T11n0310_072:0410c25_30",
        "context_with_next_sentence": true
    },
    {
        "source_sentence": "實不知淺處言我知處，其所度者反令困厄。",
        "from": "T11n0310_072:0410c26_0",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0410c27_0",
        "context_with_next_sentence": true
    },
    {
        "source_sentence": "譬如牧牛人不知淺處，驅牛入水於深處而度。",
        "from": "T11n0310_072:0410c27_1",
        "context_with_next_sentence": true
    },
    {
        "source_sentence": "彼牛捨此未到彼岸，於其中流而受困厄無有救護。",
        "from": "T11n0310_072:0410c28_2",
        "context_with_next_sentence": true
    },
    {
        "source_sentence": "何以故？",
        "from": "T11n0310_072:0410c29_3",
        "context_with_next_sentence": true
    },
    {
        "source_sentence": "由牧牛人不知淺處。",
        "from": "T11n0310_072:0410c29_4",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411a01_0",
        "context_with_next_sentence": true
    },
    {
        "source_sentence": "如是。",
        "from": "T11n0310_072:0411a01_1",
        "context_with_next_sentence": true
    },
    {
        "source_sentence": "汝等實非導師作導師想，其所化者反受困厄。",
        "from": "T11n0310_072:0411a01_2",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411a02_3",
        "context_with_next_sentence": true
    },
    {
        "source_sentence": "我是導師實堪化導，其所化者正化彼等。",
        "from": "T11n0310_072:0411a02_4",
        "context_with_next_sentence": true
    },
    {
        "source_sentence": "我是正覺所言不虛，我所寤者令其正寤。",
        "from": "T11n0310_072:0411a03_5",
        "context_with_next_sentence": true
    },
    {
        "source_sentence": "我是能出所言不虛，所教出者令其正出。",
        "from": "T11n0310_072:0411a04_6",
        "context_with_next_sentence": true
    },
    {
        "source_sentence": "我見出道復能示他，其所導者示其正路。",
        "from": "T11n0310_072:0411a05_7",
        "context_with_next_sentence": true
    },
    {
        "source_sentence": "我知淺處所言不虛，是以我所度者令其正度。",
        "from": "T11n0310_072:0411a06_8",
        "context_with_next_sentence": true
    },
    {
        "source_sentence": "我知教化法，是以能化他。",
        "from": "T11n0310_072:0411a07_9",
        "context_with_next_sentence": true
    },
    {
        "source_sentence": "我知佛法，能覺寤他。",
        "from": "T11n0310_072:0411a07_10",
        "context_with_next_sentence": true
    },
    {
        "source_sentence": "我知出法，令他得出。",
        "from": "T11n0310_072:0411a08_11",
        "context_with_next_sentence": true
    },
    {
        "source_sentence": "由我正見故，復能正示他。",
        "from": "T11n0310_072:0411a08_12",
        "context_with_next_sentence": true
    },
    {
        "source_sentence": "我知可度處故能度於他，所將度者令得好道。",
        "from": "T11n0310_072:0411a09_13",
        "context_with_next_sentence": true
    },
    {
        "source_sentence": "汝等外道樂解脫者，我是導師今在現前。",
        "from": "T11n0310_072:0411a10_14",
        "context_with_next_sentence": true
    },
    {
        "source_sentence": "汝等應來，我能正寤、具解出法、善見出道、能作淺度處，汝等一心諦聽善思，悉生樂願正念現前，心當流注發勤精進，為未證法令得證故、未逮得法令獲得故、昔未行道令進路故、昔未到處令得到故、為未伏魔令降伏故、昔未求伴者令求伴侶故、為未得法方便令得方便故。",
        "from": "T11n0310_072:0411a11_15",
        "context_with_next_sentence": true
    },
    {
        "source_sentence": "「外道！",
        "from": "T11n0310_072:0411a17_16",
        "context_with_next_sentence": true
    },
    {
        "source_sentence": "如我所說，三法和合而得受胎。",
        "from": "T11n0310_072:0411a17_17",
        "context_with_next_sentence": true
    },
    {
        "source_sentence": "我今當說，汝等外道一心諦聽，當為汝等說受胎法門。",
        "from": "T11n0310_072:0411a18_18",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411a19_19",
        "context_with_next_sentence": true
    },
    {
        "source_sentence": "我言母者是其過去作業之緣，我言父者是其過去作業之因，我言乾闥婆者，謂是業招識。",
        "from": "T11n0310_072:0411a19_20",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411a21_21",
        "context_with_next_sentence": true
    },
    {
        "source_sentence": "我言迦羅羅者，謂是業安置。",
        "from": "T11n0310_072:0411a22_0",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411a22_1",
        "context_with_next_sentence": true
    },
    {
        "source_sentence": "我言母腹者，業安識依處所。",
        "from": "T11n0310_072:0411a22_2",
        "context_with_next_sentence": true
    },
    {
        "source_sentence": "識住腹已，生得增長漸漸廣闊。",
        "from": "T11n0310_072:0411a23_3",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411a24_4",
        "context_with_next_sentence": true
    },
    {
        "source_sentence": "譬如藥草叢林，依於大地而得增長漸漸廣闊。",
        "from": "T11n0310_072:0411a24_5",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411a25_6",
        "context_with_next_sentence": true
    },
    {
        "source_sentence": "如是。",
        "from": "T11n0310_072:0411a25_7",
        "context_with_next_sentence": true
    },
    {
        "source_sentence": "彼識入母腹已，增長廣闊亦復如是。",
        "from": "T11n0310_072:0411a25_8",
        "context_with_next_sentence": true
    },
    {
        "source_sentence": "彼母腹中嬰孩成長，方得產生，生已漸增。",
        "from": "T11n0310_072:0411a26_9",
        "context_with_next_sentence": true
    },
    {
        "source_sentence": "既得長大，行宿時性隨終來處，彼過所行此現習起。",
        "from": "T11n0310_072:0411a27_10",
        "context_with_next_sentence": true
    },
    {
        "source_sentence": "彼是智知，非愚能了，共住交友常恒觀察方知其性。",
        "from": "T11n0310_072:0411a28_11",
        "context_with_next_sentence": true
    },
    {
        "source_sentence": "「外道諦聽，彼人若從地獄終來生人中者，當有是相，智者應知。",
        "from": "T11n0310_072:0411a29_12",
        "context_with_next_sentence": true
    },
    {
        "source_sentence": "其聲嘶破騾聲、怱急聲、怖畏聲、高聲、淺聲，小心常怖，數數戰悚其毛數竪，夢中多見大火熾然，或見山走、或見火聚、或見釜鑊沸湧、或見有人執杖而走、或見己身為鉾矟所刺、或見羅剎女、或見群狗、或見群象來逐己身、或見己身馳走四方而無歸處。",
        "from": "T11n0310_072:0411b02_13",
        "context_with_next_sentence": true
    },
    {
        "source_sentence": "其心少信，無有親友。",
        "from": "T11n0310_072:0411b07_14",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411b08_15",
        "context_with_next_sentence": true
    },
    {
        "source_sentence": "有如是等無量眾相，我今略說如是等相，是名從地獄終來生人間。",
        "from": "T11n0310_072:0411b08_16",
        "context_with_next_sentence": true
    },
    {
        "source_sentence": "此智所知，非愚能惻。",
        "from": "T11n0310_072:0411b09_17",
        "context_with_next_sentence": true
    },
    {
        "source_sentence": "「外道諦聽，彼人若從畜生終來生人中者，當有是相，智者應知。",
        "from": "T11n0310_072:0411b10_18",
        "context_with_next_sentence": true
    },
    {
        "source_sentence": "闇鈍少智，懈怠多食，樂食泥土，其性怯弱，言語不辯，樂與癡人而為知友，憙黑闇處，愛樂濁水，喜嚙草木，喜以脚指剜掘於地，喜樂動頭驅遣蠅虻，常喜昂頭欠呿空噍，常喜拳脚隨宜臥地不避穢污，常喜空嗅喜樂裸形，常喜虛詐異言異作，多喜綺語，夢泥塗身、或夢見己身於田野食草、或夢見己身為眾蛇纏繞、或夢見己身入於山谷叢林之中。",
        "from": "T11n0310_072:0411b11_19",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411b19_20",
        "context_with_next_sentence": true
    },
    {
        "source_sentence": "有如是等無量眾相，我今略說如是等相，是名從畜生終來生人間。",
        "from": "T11n0310_072:0411b19_21",
        "context_with_next_sentence": true
    },
    {
        "source_sentence": "智者能知，非愚能惻。",
        "from": "T11n0310_072:0411b21_22",
        "context_with_next_sentence": true
    },
    {
        "source_sentence": "「外道諦聽，彼人若從餓鬼終來生人中者，當有是相，智者應知。",
        "from": "T11n0310_072:0411b21_23",
        "context_with_next_sentence": true
    },
    {
        "source_sentence": "其頭髮黃，怒目直視，常喜飢渴，慳貪嫉妬，喜饒飲食，喜背說人，身體饒毛，眼精光赤，多思眾食，貪樂積聚不欲割捨，不樂見善人，所見財物其心欲盜，乃至得其少許財物即便欣喜，常求財利，樂不淨食，見他資產便生妬嫉，復於他財生己有想，見他受用便生悋惜，聞說好食心生不樂，乃至巷路見遺落果及以五穀便生貪心採取收斂。",
        "from": "T11n0310_072:0411b23_24",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411c01_25",
        "context_with_next_sentence": true
    },
    {
        "source_sentence": "有如是等無量眾相，我今略說如是等相，是名從餓鬼中終來生人間。",
        "from": "T11n0310_072:0411c02_26",
        "context_with_next_sentence": true
    },
    {
        "source_sentence": "智者能知，非愚能測。",
        "from": "T11n0310_072:0411c03_27",
        "context_with_next_sentence": true
    },
    {
        "source_sentence": "「外道諦聽，若從阿修羅終生人中者，當有是相，智者應知。",
        "from": "T11n0310_072:0411c04_28",
        "context_with_next_sentence": true
    },
    {
        "source_sentence": "高心我慢，常喜忿怒，好樂鬪諍，挾怨不忘，起增上慢。",
        "from": "T11n0310_072:0411c05_29",
        "context_with_next_sentence": true
    },
    {
        "source_sentence": "其身洪壯，眼白如犬，齒長多露，勇健大力常樂戰陣，亦喜兩舌破壞他人，疎齒高心輕蔑他人所造書論，他人雖知語巧微密，亦有智力及煩惱力，樂自養身。",
        "from": "T11n0310_072:0411c06_30",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411c10_31",
        "context_with_next_sentence": true
    },
    {
        "source_sentence": "有如是等無量眾相，我今略說如是等相，是名從阿修羅終來生人間。",
        "from": "T11n0310_072:0411c10_32",
        "context_with_next_sentence": true
    },
    {
        "source_sentence": "智者能知，非愚所測。",
        "from": "T11n0310_072:0411c11_33",
        "context_with_next_sentence": true
    },
    {
        "source_sentence": "「外道諦聽，若從人終還生人中者，當有是相，智者應知。",
        "from": "T11n0310_072:0411c12_34",
        "context_with_next_sentence": true
    },
    {
        "source_sentence": "其人賢直，親近善人，毀呰惡人，好惜門望，篤厚守信，樂好名聞及以稱譽，愛樂工巧，敬重智慧，具慚羞恥，心性柔軟識知恩養，於善友所心順無違，好喜捨施，知人高下，善觀前人有益無益，善能答對領其言義，善能和合亦能乖離，善能作使宣傳言語，於種種語能善通達憶持不忘。",
        "from": "T11n0310_072:0411c13_35",
        "context_with_next_sentence": true
    },
    {
        "source_sentence": "亦復能知是處非處。",
        "from": "T11n0310_072:0411c20_36",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0411c20_37",
        "context_with_next_sentence": true
    },
    {
        "source_sentence": "有如是等無量眾相，我今略說如是等相，是名從人中終還生人間。",
        "from": "T11n0310_072:0411c20_38",
        "context_with_next_sentence": true
    },
    {
        "source_sentence": "智者能知，非愚能測。",
        "from": "T11n0310_072:0411c22_39",
        "context_with_next_sentence": true
    },
    {
        "source_sentence": "「外道諦聽，若從天中終生人間者，當有是相，智者應知。",
        "from": "T11n0310_072:0411c22_40",
        "context_with_next_sentence": true
    },
    {
        "source_sentence": "為人端正，樂好清淨，喜著花鬘及以香熏，樂香塗身常喜洗浴，所樂五欲簡擇好者不喜於惡，喜樂音聲及以歌舞，純與上人而為交友，不與下人而為朋黨，好喜樓閣高堂寢室，樂慈為道，含笑不瞋，吐言柔美言語善巧令人喜悅，喜樂瓔珞及好衣服嚴身之具，常樂出入行來暢步，所作精勤終不懈怠。",
        "from": "T11n0310_072:0411c23_41",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0412a01_42",
        "context_with_next_sentence": true
    },
    {
        "source_sentence": "有如是等無量眾相，我今略說如是等相，是名從天中終生於人間。",
        "from": "T11n0310_072:0412a01_43",
        "context_with_next_sentence": true
    },
    {
        "source_sentence": "此智能知，非愚能測。",
        "from": "T11n0310_072:0412a03_44",
        "context_with_next_sentence": true
    },
    {
        "source_sentence": "「外道！",
        "from": "T11n0310_072:0412a03_45",
        "context_with_next_sentence": true
    },
    {
        "source_sentence": "若善男子若善女人欲超此相，應近善知識順彼人意，彼所作者即隨作之，彼善知識令彼超度為其說法。",
        "from": "T11n0310_072:0412a03_46",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0412a06_47",
        "context_with_next_sentence": true
    },
    {
        "source_sentence": "從地獄終生人間者，地獄已前作人身時，造諸過惡起瞋恚故便作殺害，以其彼業牽墮地獄。",
        "from": "T11n0310_072:0412a06_48",
        "context_with_next_sentence": true
    },
    {
        "source_sentence": "彼在地獄受種種苦，後生人間猶有習氣。",
        "from": "T11n0310_072:0412a08_49",
        "context_with_next_sentence": true
    },
    {
        "source_sentence": "是人既知如是相已，必須自知我從地獄來生人間。",
        "from": "T11n0310_072:0412a09_50",
        "context_with_next_sentence": true
    },
    {
        "source_sentence": "是人為捨地獄因緣，應求善知識。",
        "from": "T11n0310_072:0412a10_51",
        "context_with_next_sentence": true
    },
    {
        "source_sentence": "遇知識已，彼善知識為除瞋業故說慈悲，亦說慈悲相應助道。",
        "from": "T11n0310_072:0412a11_52",
        "context_with_next_sentence": true
    },
    {
        "source_sentence": "以此等行，能除彼人餘殘習氣地獄因緣。",
        "from": "T11n0310_072:0412a12_53",
        "context_with_next_sentence": true
    },
    {
        "source_sentence": "彼善知識或為是人說慈悲相應尸波羅蜜，斷除彼人瞋恚過惡。",
        "from": "T11n0310_072:0412a13_54",
        "context_with_next_sentence": true
    },
    {
        "source_sentence": "是人修慈悲時，六波羅蜜當得滿足增長福德。",
        "from": "T11n0310_072:0412a15_55",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0412a16_56",
        "context_with_next_sentence": true
    },
    {
        "source_sentence": "從畜生終來生人間者，畜生已前作人身時，修行積習愚癡之法。",
        "from": "T11n0310_072:0412a16_57",
        "context_with_next_sentence": true
    },
    {
        "source_sentence": "以習癡故便行惡業，由作彼業生畜生中。",
        "from": "T11n0310_072:0412a17_58",
        "context_with_next_sentence": true
    },
    {
        "source_sentence": "彼人本受畜生身時，與諸畜生久居住故，行畜生儀式。",
        "from": "T11n0310_072:0412a18_59",
        "context_with_next_sentence": true
    },
    {
        "source_sentence": "彼從畜生終已，由有習氣畜生行法，是人得人身已，聞如是法、見己身行，應當自知，我本必從畜生中終來生人間。",
        "from": "T11n0310_072:0412a20_60",
        "context_with_next_sentence": true
    },
    {
        "source_sentence": "是人為捨畜生行故，應求知識。",
        "from": "T11n0310_072:0412a22_61",
        "context_with_next_sentence": true
    },
    {
        "source_sentence": "彼善知識為除是人愚癡業故，說十二因緣，以是法故愚癡得除。",
        "from": "T11n0310_072:0412a23_62",
        "context_with_next_sentence": true
    },
    {
        "source_sentence": "彼善知識或為彼人說般若波羅蜜，既聞般若波羅蜜故，彼人愚癡體性自離，作是觀時便生智慧。",
        "from": "T11n0310_072:0412a24_63",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0412a27_64",
        "context_with_next_sentence": true
    },
    {
        "source_sentence": "從餓鬼終生人間者，餓鬼已前作人身時，修行積習慳貪之法。",
        "from": "T11n0310_072:0412a27_65",
        "context_with_next_sentence": true
    },
    {
        "source_sentence": "是人修行慳貪法故，堅持不捨，彼業力故生餓鬼中，與諸餓鬼久居住故，行餓鬼業。",
        "from": "T11n0310_072:0412a28_66",
        "context_with_next_sentence": true
    },
    {
        "source_sentence": "彼從餓鬼終已，由有習氣餓鬼行法，是人得人身已，聞如是法、見己身行，應當自知，我本必從餓鬼中終來生人間。",
        "from": "T11n0310_072:0412b01_67",
        "context_with_next_sentence": true
    },
    {
        "source_sentence": "是人為捨餓鬼行故，應求知識。",
        "from": "T11n0310_072:0412b04_68",
        "context_with_next_sentence": true
    },
    {
        "source_sentence": "彼善知識為除彼人慳貪業故為說布施，以是法故慳貪得除。",
        "from": "T11n0310_072:0412b04_69",
        "context_with_next_sentence": true
    },
    {
        "source_sentence": "彼善知識或為彼說與施相應助菩提法，令其慳貪悉得斷除。",
        "from": "T11n0310_072:0412b06_70",
        "context_with_next_sentence": true
    },
    {
        "source_sentence": "彼善知識或為彼人說檀波羅蜜，是人修行檀波羅蜜故，六度得滿。",
        "from": "T11n0310_072:0412b07_71",
        "context_with_next_sentence": true
    },
    {
        "source_sentence": "彼善知識或為彼人說一切法皆悉平等，是人以修法平等故，般若波羅蜜得滿。",
        "from": "T11n0310_072:0412b09_72",
        "context_with_next_sentence": true
    },
    {
        "source_sentence": "以修般若波羅蜜故，流注趣向一切智處。",
        "from": "T11n0310_072:0412b11_73",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0412b12_0",
        "context_with_next_sentence": true
    },
    {
        "source_sentence": "於阿修羅中終生人間者，阿修羅已前作人身時，多作善根行於憍慢，彼以慢故而作諸業，修行積習憍慢業已，彼業力故生阿修羅中。",
        "from": "T11n0310_072:0412b12_1",
        "context_with_next_sentence": true
    },
    {
        "source_sentence": "與諸修羅久居住故，行阿修羅業。",
        "from": "T11n0310_072:0412b15_2",
        "context_with_next_sentence": true
    },
    {
        "source_sentence": "從修羅終已，由有習氣修羅行法。",
        "from": "T11n0310_072:0412b15_3",
        "context_with_next_sentence": true
    },
    {
        "source_sentence": "是人得人身已，聞如是法、見己身行，當須自知，我本必從修羅中終來生人間。",
        "from": "T11n0310_072:0412b16_4",
        "context_with_next_sentence": true
    },
    {
        "source_sentence": "是人為捨修羅行故，應求知識。",
        "from": "T11n0310_072:0412b18_5",
        "context_with_next_sentence": true
    },
    {
        "source_sentence": "彼善知識為除彼人憍慢業故為說聖住處，以是法故令彼得除憍慢之業。",
        "from": "T11n0310_072:0412b19_6",
        "context_with_next_sentence": true
    },
    {
        "source_sentence": "或為彼人說空法門，以是空法令其彼人慢業得除，亦除吾我得無我解。",
        "from": "T11n0310_072:0412b20_7",
        "context_with_next_sentence": true
    },
    {
        "source_sentence": "或為彼說因緣和合故有諸法，以和合故而有所作，若無和合亦無所作。",
        "from": "T11n0310_072:0412b22_8",
        "context_with_next_sentence": true
    },
    {
        "source_sentence": "作是觀已，慢使及業悉得除斷。",
        "from": "T11n0310_072:0412b24_9",
        "context_with_next_sentence": true
    },
    {
        "source_sentence": "或為彼人說諸法一相，修行彼故般若波羅蜜得滿。",
        "from": "T11n0310_072:0412b24_10",
        "context_with_next_sentence": true
    },
    {
        "source_sentence": "修般若波羅蜜滿已，速證一切智，終不退轉。",
        "from": "T11n0310_072:0412b26_11",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0412b27_12",
        "context_with_next_sentence": true
    },
    {
        "source_sentence": "於人中終生人間者，彼人昔作人身之時，修行積習十善業道，作彼業已數數修行，以彼業力還生人中。",
        "from": "T11n0310_072:0412b27_13",
        "context_with_next_sentence": true
    },
    {
        "source_sentence": "昔作人時與人久居行人儀式，今歸得人。",
        "from": "T11n0310_072:0412b29_14",
        "context_with_next_sentence": true
    },
    {
        "source_sentence": "由有習氣，是人得聞如是法已，應當自知，我本必從人中終已還生人中。",
        "from": "T11n0310_072:0412c01_15",
        "context_with_next_sentence": true
    },
    {
        "source_sentence": "是人為超彼習氣故，應求知識。",
        "from": "T11n0310_072:0412c03_16",
        "context_with_next_sentence": true
    },
    {
        "source_sentence": "彼善知識為其彼人說無常想，以無常想令除習氣。",
        "from": "T11n0310_072:0412c03_17",
        "context_with_next_sentence": true
    },
    {
        "source_sentence": "彼善知識或為是人說生死過涅槃至樂，聞此法已，是人能得厭生死過欣涅槃樂。",
        "from": "T11n0310_072:0412c05_18",
        "context_with_next_sentence": true
    },
    {
        "source_sentence": "彼善知識或為是人說六波羅蜜，既得聞已，能發無上菩提之心。",
        "from": "T11n0310_072:0412c06_19",
        "context_with_next_sentence": true
    },
    {
        "source_sentence": "彼善知識或為是人說善方便，是人以此善方便故，即能堅持六波羅蜜，速證一切智，終不退轉。",
        "from": "T11n0310_072:0412c08_20",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0412c10_21",
        "context_with_next_sentence": true
    },
    {
        "source_sentence": "從天中終生人間者，天身已前作人身時，所修梵行布施持戒皆希來報。",
        "from": "T11n0310_072:0412c10_22",
        "context_with_next_sentence": true
    },
    {
        "source_sentence": "是人如是修行積習作業久訖，以是業力生於天上。",
        "from": "T11n0310_072:0412c12_23",
        "context_with_next_sentence": true
    },
    {
        "source_sentence": "得生天已，與天久居行天儀式。",
        "from": "T11n0310_072:0412c13_24",
        "context_with_next_sentence": true
    },
    {
        "source_sentence": "從天終已，由有習氣諸天行法。",
        "from": "T11n0310_072:0412c14_25",
        "context_with_next_sentence": true
    },
    {
        "source_sentence": "是人得人身已，聞如是法、見己身行，應當自知，我本必從天中終來生人間。",
        "from": "T11n0310_072:0412c15_0",
        "context_with_next_sentence": true
    },
    {
        "source_sentence": "彼人為超天中習氣，應求知識。",
        "from": "T11n0310_072:0412c16_1",
        "context_with_next_sentence": true
    },
    {
        "source_sentence": "彼善知識教其彼人修持梵行不期來報，說於求報是其過惡，但為顯說修淨梵行無所依著得福無量。",
        "from": "T11n0310_072:0412c17_2",
        "context_with_next_sentence": true
    },
    {
        "source_sentence": "教行布施不期來報，說於求報是其過惡，但為顯說行於布施無所依著得福無量。",
        "from": "T11n0310_072:0412c19_3",
        "context_with_next_sentence": true
    },
    {
        "source_sentence": "教行持戒不期來報，說於求報是其過惡，但為顯說受持禁戒無所依著功德無量。",
        "from": "T11n0310_072:0412c21_4",
        "context_with_next_sentence": true
    },
    {
        "source_sentence": "彼善知識或為彼說善巧方便，是人以此善方便故能行六波羅蜜，行六波羅蜜已六波羅蜜漸得滿足，速證一切智，終不退轉。",
        "from": "T11n0310_072:0412c23_5",
        "context_with_next_sentence": true
    },
    {
        "source_sentence": "「外道！",
        "from": "T11n0310_072:0412c26_6",
        "context_with_next_sentence": true
    },
    {
        "source_sentence": "從地獄終得人身者，彼應依善知識。",
        "from": "T11n0310_072:0412c26_7",
        "context_with_next_sentence": true
    },
    {
        "source_sentence": "依知識已，應聽三世佛平等法。",
        "from": "T11n0310_072:0412c27_8",
        "context_with_next_sentence": true
    },
    {
        "source_sentence": "聞平等法已，應發勤精進，依城邑聚落與大眾共居，具四部處更互相於論量佛法學問難答，三世法平等得現在前，解一切法無有自性，修此解故煩惱漸除。",
        "from": "T11n0310_072:0412c28_9",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0413a02_10",
        "context_with_next_sentence": true
    },
    {
        "source_sentence": "從畜生中終生人間者，彼應依善知識親近多聞，以近多聞斷除愚癡。",
        "from": "T11n0310_072:0413a02_11",
        "context_with_next_sentence": true
    },
    {
        "source_sentence": "是人雖復求多聞人及諸經論，作非有想。",
        "from": "T11n0310_072:0413a04_12",
        "context_with_next_sentence": true
    },
    {
        "source_sentence": "是人觀察非有想已，自然解證無自性法。",
        "from": "T11n0310_072:0413a05_13",
        "context_with_next_sentence": true
    },
    {
        "source_sentence": "是人以此三世法平等自然現前，速證一切智，終不退轉。",
        "from": "T11n0310_072:0413a06_14",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0413a07_15",
        "context_with_next_sentence": true
    },
    {
        "source_sentence": "從餓鬼終生人間者，彼應依善知識修行布施，除其慳貪、作諸功德，以修捨故心不積聚。",
        "from": "T11n0310_072:0413a07_16",
        "context_with_next_sentence": true
    },
    {
        "source_sentence": "是人以此三世法平等自然現前，作一相解，所言一相即是無相。",
        "from": "T11n0310_072:0413a09_17",
        "context_with_next_sentence": true
    },
    {
        "source_sentence": "是人修此無相解故，速證一切智，終不退轉。",
        "from": "T11n0310_072:0413a11_18",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0413a12_19",
        "context_with_next_sentence": true
    },
    {
        "source_sentence": "從阿修羅終生人間者，彼應依善知識與煩惱魔戰。",
        "from": "T11n0310_072:0413a12_20",
        "context_with_next_sentence": true
    },
    {
        "source_sentence": "何者是煩惱魔？",
        "from": "T11n0310_072:0413a13_21",
        "context_with_next_sentence": true
    },
    {
        "source_sentence": "所謂憍慢。",
        "from": "T11n0310_072:0413a13_22",
        "context_with_next_sentence": true
    },
    {
        "source_sentence": "是時彼人應當觀察，何者是慢？",
        "from": "T11n0310_072:0413a14_23",
        "context_with_next_sentence": true
    },
    {
        "source_sentence": "是其誰慢？",
        "from": "T11n0310_072:0413a14_24",
        "context_with_next_sentence": true
    },
    {
        "source_sentence": "誰受是慢？",
        "from": "T11n0310_072:0413a15_25",
        "context_with_next_sentence": true
    },
    {
        "source_sentence": "誰以此慢起煩惱使？",
        "from": "T11n0310_072:0413a15_26",
        "context_with_next_sentence": true
    },
    {
        "source_sentence": "誰捨此慢？",
        "from": "T11n0310_072:0413a15_27",
        "context_with_next_sentence": true
    },
    {
        "source_sentence": "是人如是推求之時，無慢可得，亦不見有人攝受慢者。",
        "from": "T11n0310_072:0413a16_28",
        "context_with_next_sentence": true
    },
    {
        "source_sentence": "彼人如是觀察義故，無慢可得、無起慢者，與慢相應境界亦不可得，亦不見有人能捨慢者。",
        "from": "T11n0310_072:0413a17_29",
        "context_with_next_sentence": true
    },
    {
        "source_sentence": "如是觀已，無一法可得。",
        "from": "T11n0310_072:0413a19_30",
        "context_with_next_sentence": true
    },
    {
        "source_sentence": "復作是觀，以惡攝受自誑己身，他亦如是。",
        "from": "T11n0310_072:0413a20_0",
        "context_with_next_sentence": true
    },
    {
        "source_sentence": "作是觀時，能見諸法悉無自性。",
        "from": "T11n0310_072:0413a20_1",
        "context_with_next_sentence": true
    },
    {
        "source_sentence": "以見諸法無自性故，見法非有。",
        "from": "T11n0310_072:0413a21_2",
        "context_with_next_sentence": true
    },
    {
        "source_sentence": "以非有故，知不成就。",
        "from": "T11n0310_072:0413a22_3",
        "context_with_next_sentence": true
    },
    {
        "source_sentence": "不成就故，知即不生。",
        "from": "T11n0310_072:0413a22_4",
        "context_with_next_sentence": true
    },
    {
        "source_sentence": "若不生者，知彼不滅。",
        "from": "T11n0310_072:0413a23_5",
        "context_with_next_sentence": true
    },
    {
        "source_sentence": "若不生不滅者，彼非可說。",
        "from": "T11n0310_072:0413a23_6",
        "context_with_next_sentence": true
    },
    {
        "source_sentence": "若解不可說者，則非過去非現在非未來，三世不可得。",
        "from": "T11n0310_072:0413a24_7",
        "context_with_next_sentence": true
    },
    {
        "source_sentence": "若法三世不可得者，當知未曾有得有失。",
        "from": "T11n0310_072:0413a25_8",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0413a26_9",
        "context_with_next_sentence": true
    },
    {
        "source_sentence": "當知此是一切法平等。",
        "from": "T11n0310_072:0413a26_10",
        "context_with_next_sentence": true
    },
    {
        "source_sentence": "以此一切法平等，當知一切法是真如不變不異，如來亦真如不變不異，以一切法即是真如，是故觀慢得知。",
        "from": "T11n0310_072:0413a27_11",
        "context_with_next_sentence": true
    },
    {
        "source_sentence": "是人從人中終得生人間，以有憍慢習氣力故，乃至從彼地獄中終得生人間，以慢習故得知此相。",
        "from": "T11n0310_072:0413a29_12",
        "context_with_next_sentence": true
    },
    {
        "source_sentence": "若無慢習，不可得說此從人來乃至此從地獄中來。",
        "from": "T11n0310_072:0413b02_13",
        "context_with_next_sentence": true
    },
    {
        "source_sentence": "外道！",
        "from": "T11n0310_072:0413b04_14",
        "context_with_next_sentence": true
    },
    {
        "source_sentence": "此名離慢智慧，彼相要以具巧方便乃能得知，又為般若波羅蜜加持此人方乃得知。」",
        "from": "T11n0310_072:0413b04_15",
        "context_with_next_sentence": true
    },
    {
        "source_sentence": "爾時八千諸外道等聞說此法，得無生法忍。",
        "from": "T11n0310_072:0413b06_16",
        "context_with_next_sentence": true
    },
    {
        "source_sentence": "彼等得住無生忍已，從坐而起，頂禮佛足。",
        "from": "T11n0310_072:0413b07_17",
        "context_with_next_sentence": true
    },
    {
        "source_sentence": "却住一面。",
        "from": "T11n0310_072:0413b08_18",
        "context_with_next_sentence": true
    },
    {
        "source_sentence": "彼諸外道却住一面已，異口同音說偈讚曰：「導師智力所建立，　　知諸道趣不由他，　知諸眾生遊諸趣，　　如見掌中菴羅果。",
        "from": "T11n0310_072:0413b08_19",
        "context_with_next_sentence": true
    },
    {
        "source_sentence": "　由諸見趣濁世間，　　譬如雲霧障虛空，　以是群愚常流轉，　　譬如眾盲失正路。",
        "from": "T11n0310_072:0413b12_0",
        "context_with_next_sentence": true
    },
    {
        "source_sentence": "　世間為常為無常，　　復言有常亦無常，　又言非常非不常，　　譬如盲象入城行。",
        "from": "T11n0310_072:0413b14_0",
        "context_with_next_sentence": true
    },
    {
        "source_sentence": "　言世有邊復無邊，　　復言亦有亦無邊，　又言非邊非無邊，　　以是流轉如籠鳥。",
        "from": "T11n0310_072:0413b16_0",
        "context_with_next_sentence": true
    },
    {
        "source_sentence": "　又言即身是神我，　　又言離身有神我，　妄想分別所纏縛，　　如鳥被網心生苦。",
        "from": "T11n0310_072:0413b18_0",
        "context_with_next_sentence": true
    },
    {
        "source_sentence": "　又言自在天所化，　　有言非因之所生，　一切眾生見取覆，　　譬如雲霧障於月。",
        "from": "T11n0310_072:0413b20_0",
        "context_with_next_sentence": true
    },
    {
        "source_sentence": "　由如籠中卵生鳥，　　於諸孔中常欲出，　見取眾生如是癡，　　彼不解脫如籠鳥。",
        "from": "T11n0310_072:0413b22_0",
        "context_with_next_sentence": true
    },
    {
        "source_sentence": "　又禮梵王及世主，　　及禮童子并圍紐，　又禮方海毘沙門，　　如賊被捉求諸神。",
        "from": "T11n0310_072:0413b24_0",
        "context_with_next_sentence": true
    },
    {
        "source_sentence": "　猶如貧人遇債主，　　求與債主立保證，　如是世間著見取，　　愚癡求天希欲樂。",
        "from": "T11n0310_072:0413b26_0",
        "context_with_next_sentence": true
    },
    {
        "source_sentence": "　佛見眾生依真實，　　譬如見手掌五指，　於諸趣中受百苦，　　譬如群賊入牢獄。",
        "from": "T11n0310_072:0413b28_0",
        "context_with_next_sentence": true
    },
    {
        "source_sentence": "　世尊於彼生慈悲，　　修諸道行知諸趣，　世尊已說出獄法，　　如王生子放大赦。",
        "from": "T11n0310_072:0413c01_0",
        "context_with_next_sentence": true
    },
    {
        "source_sentence": "　愍世不思僧祇劫，　　修諸苦行得菩提，　見取所壞愚癡輩，　　佛令彼等得解脫。",
        "from": "T11n0310_072:0413c03_0",
        "context_with_next_sentence": true
    },
    {
        "source_sentence": "　以是善逝人師子，　　於諸法中得自在，　我等見取失正路，　　佛於見取拔我等。",
        "from": "T11n0310_072:0413c05_0",
        "context_with_next_sentence": true
    },
    {
        "source_sentence": "　以是世尊具大力，　　具足無畏無怨對，　眾中大吼如師子，　　我等亦願得彼法。",
        "from": "T11n0310_072:0413c07_0",
        "context_with_next_sentence": true
    },
    {
        "source_sentence": "　以彼能動於三界，　　亦以彼法普遍照，　以彼授記諸眾生，　　亦願我等值遇彼。」",
        "from": "T11n0310_072:0413c09_0",
        "context_with_next_sentence": true
    },
    {
        "source_sentence": "世尊知彼諸外道等得其深信，如作微笑現瑞光明。",
        "from": "T11n0310_072:0413c11_0",
        "context_with_next_sentence": true
    },
    {
        "source_sentence": "爾時慧命馬勝比丘以偈問佛：「佛愍世間現微笑，　　以見此等外道眾，　唯願如來說彼因，　　所現微笑有何義？",
        "from": "T11n0310_072:0413c12_1",
        "context_with_next_sentence": true
    },
    {
        "source_sentence": "　善解因者非無因，　　而現微笑瑞光明，　善哉能現微笑光，　　大眾悉皆瞻仰佛。",
        "from": "T11n0310_072:0413c15_0",
        "context_with_next_sentence": true
    },
    {
        "source_sentence": "　世尊大眾悉懷疑，　　以見善逝現笑光，　悉皆猶如觀滿月，　　瞻佛願說微笑因。",
        "from": "T11n0310_072:0413c17_0",
        "context_with_next_sentence": true
    },
    {
        "source_sentence": "　誰於今日設勝供？",
        "from": "T11n0310_072:0413c19_0",
        "context_with_next_sentence": true
    },
    {
        "source_sentence": "　　誰於今日悅慈父？",
        "from": "T11n0310_072:0413c19_1",
        "context_with_next_sentence": true
    },
    {
        "source_sentence": "　誰今得住佛功德？",
        "from": "T11n0310_072:0413c20_0",
        "context_with_next_sentence": true
    },
    {
        "source_sentence": "　　善哉大智願演說。",
        "from": "T11n0310_072:0413c20_1",
        "context_with_next_sentence": true
    },
    {
        "source_sentence": "　大眾聞之必欣喜，　　皆由外道得授記，　唯願導師普為說，　　於何乘中如得道？",
        "from": "T11n0310_072:0413c21_0",
        "context_with_next_sentence": true
    },
    {
        "source_sentence": "　善哉牟尼除心惑，　　於其疑者斷疑網，　以是大眾得欣喜，　　一向趣佛不退轉。」",
        "from": "T11n0310_072:0413c23_0",
        "context_with_next_sentence": true
    },
    {
        "source_sentence": "爾時世尊以偈答馬勝曰：「善哉馬勝巧知時，　　能問如來降怨者，　憐愍世間作是說，　　能問導師自然士。",
        "from": "T11n0310_072:0413c25_0",
        "context_with_next_sentence": true
    },
    {
        "source_sentence": "　我當說彼現笑事，　　一心諦聽所作因，　汝宜欣喜聽我說，　　今說笑義所為者。",
        "from": "T11n0310_072:0413c28_0",
        "context_with_next_sentence": true
    },
    {
        "source_sentence": "　此諸外道皆調伏，　　捨諸惡見住善見，　覩是世間見取惱，　　悉起悲心求菩提。",
        "from": "T11n0310_072:0414a01_0",
        "context_with_next_sentence": true
    },
    {
        "source_sentence": "　一切見取悉得捨，　　以知不濁正見故，　從我得聞無礙記，　　悉皆樂求一切智。",
        "from": "T11n0310_072:0414a03_0",
        "context_with_next_sentence": true
    },
    {
        "source_sentence": "　過去佛所得記已，　　供養大慈兩足尊，　具足二億諸佛所，　　以求無上菩提故。",
        "from": "T11n0310_072:0414a05_0",
        "context_with_next_sentence": true
    },
    {
        "source_sentence": "　佛所行檀亦不少，　　亦淨持戒修禪定，　淨修智慧發精進，　　於諸群生修忍辱，　常修習六波羅蜜，　　簡擇智慧求菩提，　馬勝請問降怨者，　　發心樂求佛菩提。",
        "from": "T11n0310_072:0414a07_0",
        "context_with_next_sentence": true
    },
    {
        "source_sentence": "　彼諸苦惱由惡黨，　　依止有惡見取中，　彼等今見勝導師，　　捨諸惡見悉無餘。",
        "from": "T11n0310_072:0414a11_0",
        "context_with_next_sentence": true
    },
    {
        "source_sentence": "　以得真解如來教，　　隨順佛法起深信，　彼於當來多億佛，　　皆悉供養求菩提。",
        "from": "T11n0310_072:0414a13_0",
        "context_with_next_sentence": true
    },
    {
        "source_sentence": "　於其未來星宿劫，　　皆得作佛同一號，　號曰普聞高名稱，　　彼等大智度世間。",
        "from": "T11n0310_072:0414a15_0",
        "context_with_next_sentence": true
    },
    {
        "source_sentence": "　彼佛國土甚清淨，　　種種莊嚴無與等，　彼離惡見眾生輩，　　純求菩提賢聖處。",
        "from": "T11n0310_072:0414a17_0",
        "context_with_next_sentence": true
    },
    {
        "source_sentence": "　彼國眾生離惡趣，　　是時亦無一切難，　彼等諸佛得壽命，　　皆悉同壽八萬歲。",
        "from": "T11n0310_072:0414a19_0",
        "context_with_next_sentence": true
    },
    {
        "source_sentence": "　眾生聞彼佛名者，　　皆悉不退上菩提，　若有眾女聞佛名，　　彼女皆悉得男身。」",
        "from": "T11n0310_072:0414a21_0",
        "context_with_next_sentence": true
    },
    {
        "source_sentence": "　如是世尊降怨者，　　與諸外道所授記，　一切天人聞記彼，　　無不欣喜生敬信。",
        "from": "T11n0310_072:0414a23_0",
        "context_with_next_sentence": true
    },
    {
        "source_sentence": "大寶積經卷第七十二",
        "from": "T11n0310_072:0414a25_0",
        "context_with_next_sentence": false
    }
]