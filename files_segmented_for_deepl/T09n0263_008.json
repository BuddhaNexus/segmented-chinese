[
    {
        "source_sentence": "正法華經卷第八",
        "from": "T09n0263_008:0115b12_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T09n0263_008:0115b14_0",
        "context_with_next_sentence": true
    },
    {
        "source_sentence": "◎御福事品第十六",
        "from": "T09n0263_008:0115b15_0",
        "context_with_next_sentence": true
    },
    {
        "source_sentence": "爾時世尊告彌勒大士：「阿逸！",
        "from": "T09n0263_008:0115b16_0",
        "context_with_next_sentence": true
    },
    {
        "source_sentence": "欲知今佛說此如來壽限經典之時，六十八億那術百千江河沙等諸菩薩，逮不起法忍。",
        "from": "T09n0263_008:0115b16_1",
        "context_with_next_sentence": true
    },
    {
        "source_sentence": "二千江河沙菩薩大士，皆得總持。",
        "from": "T09n0263_008:0115b18_2",
        "context_with_next_sentence": true
    },
    {
        "source_sentence": "如一佛世界塵數菩薩大士，逮得無礙辯才總持。",
        "from": "T09n0263_008:0115b19_3",
        "context_with_next_sentence": true
    },
    {
        "source_sentence": "復有如千佛世界塵數億百千姟菩薩，得不退轉總持；復有如千佛世界塵數菩薩大士，聞是經典，轉不退轉法輪。",
        "from": "T09n0263_008:0115b20_4",
        "context_with_next_sentence": true
    },
    {
        "source_sentence": "復有如中千佛世界塵數菩薩，逮得無垢大聖分別而轉法輪。",
        "from": "T09n0263_008:0115b23_5",
        "context_with_next_sentence": true
    },
    {
        "source_sentence": "復有如佛小千世界塵數菩薩，聞斯經典，逮得八生住，當成無上正真道。",
        "from": "T09n0263_008:0115b24_6",
        "context_with_next_sentence": true
    },
    {
        "source_sentence": "復有如四天下塵數菩薩大士，聞斯法已，得一生補處，當成正覺。",
        "from": "T09n0263_008:0115b26_7",
        "context_with_next_sentence": true
    },
    {
        "source_sentence": "復有如八佛世界塵數黎庶，聞是經典，悉發無上正真之道。",
        "from": "T09n0263_008:0115b27_8",
        "context_with_next_sentence": true
    },
    {
        "source_sentence": "佛這說斯諸菩薩大士，尋則建立，應時虛空雨諸天華，意華及大意華，紛紛如雪，以散無數百千世界億百千姟諸佛世尊，故來垂恩坐師子床七寶樹下，及能仁大聖上，其無央數不可稱限，諸滅度佛并多寶佛身，地即大動，及雨一切諸菩薩上。",
        "from": "T09n0263_008:0115b29_9",
        "context_with_next_sentence": true
    },
    {
        "source_sentence": "又雨四種栴檀、雜香蜜香、一切諸香，從虛空墮。",
        "from": "T09n0263_008:0115c05_10",
        "context_with_next_sentence": true
    },
    {
        "source_sentence": "虛空之中發大雷音，深柔軟音自然妙響，千萬瓔珞若干琦珍，明月珠寶如意之珠，諸珠瓔珞，皆於空中垂下如幡，無數香爐在於空中自然香出。",
        "from": "T09n0263_008:0115c07_0",
        "context_with_next_sentence": true
    },
    {
        "source_sentence": "復有無數百千寶蓋自然來至，一一寶蓋各各普覆一一佛上，上至梵天，諸菩薩眾在於空中，執蓋而侍億百千姟諸如來左右。",
        "from": "T09n0263_008:0115c10_1",
        "context_with_next_sentence": true
    },
    {
        "source_sentence": "於是彌勒而讚頌曰：「安住令聞，　　未曾有法，　　本來未甞，　見此明光。",
        "from": "T09n0263_008:0115c13_2",
        "context_with_next_sentence": true
    },
    {
        "source_sentence": "　　廣大極遠，　　不可限量，　如向所覩，　　無能思議。",
        "from": "T09n0263_008:0115c15_3",
        "context_with_next_sentence": true
    },
    {
        "source_sentence": "　　今日我已，　所聞經典，　　面觀安住，　　現分別說。",
        "from": "T09n0263_008:0115c16_4",
        "context_with_next_sentence": true
    },
    {
        "source_sentence": "　建立眾生，　　億百千數，　　大聖導師，　於世殊特，　　不退轉輪，　　住於佛道。",
        "from": "T09n0263_008:0115c18_0",
        "context_with_next_sentence": true
    },
    {
        "source_sentence": "　或有得立，　　執攬微密，　　或有得處，　無限之誼，　　億百千數，　　總持之要。",
        "from": "T09n0263_008:0115c20_0",
        "context_with_next_sentence": true
    },
    {
        "source_sentence": "　欲有限量，　　及思惟者，　　有所建立，　并越度生。",
        "from": "T09n0263_008:0115c22_0",
        "context_with_next_sentence": true
    },
    {
        "source_sentence": "　　或有二住，　　及八住者，　當得佛道，　　所度無量。",
        "from": "T09n0263_008:0115c23_1",
        "context_with_next_sentence": true
    },
    {
        "source_sentence": "　　或有學者，　超越千四，　　或有至三，　　或於二住。",
        "from": "T09n0263_008:0115c24_2",
        "context_with_next_sentence": true
    },
    {
        "source_sentence": "　緣從導師，　　聞是經典，　　當得佛道，　顯第一誼。",
        "from": "T09n0263_008:0115c26_0",
        "context_with_next_sentence": true
    },
    {
        "source_sentence": "　　或有建立，　　一生補處，　成諸通慧，　　遊於諸有，　　聽省於斯，　大聖所說，　　有成果證，　　無有諸漏。",
        "from": "T09n0263_008:0115c27_1",
        "context_with_next_sentence": true
    },
    {
        "source_sentence": "　猶如八佛，　　國土諸塵，　　其欲數者，　限量如此。",
        "from": "T09n0263_008:0116a01_0",
        "context_with_next_sentence": true
    },
    {
        "source_sentence": "　　若有黎庶，　　億數聽經，　聞是皆發，　　殊勝道意。",
        "from": "T09n0263_008:0116a02_1",
        "context_with_next_sentence": true
    },
    {
        "source_sentence": "　　無極大仙，　造德若斯，　　分別演說，　　立真諦地。",
        "from": "T09n0263_008:0116a03_2",
        "context_with_next_sentence": true
    },
    {
        "source_sentence": "　無量諸身，　　不得稱限，　　譬如虛空，　無有邊際。",
        "from": "T09n0263_008:0116a05_0",
        "context_with_next_sentence": true
    },
    {
        "source_sentence": "　　諸天所雨，　　無數億華，　不可計量。",
        "from": "T09n0263_008:0116a06_1",
        "context_with_next_sentence": true
    },
    {
        "source_sentence": "　　天子億千，　　帝釋梵天，　如江河沙，　　其來至此。",
        "from": "T09n0263_008:0116a07_2",
        "context_with_next_sentence": true
    },
    {
        "source_sentence": "　　無數億千，　雜香妙香，　　供養安住，　　蜜香上香，　而已散佛，　　專己作行。",
        "from": "T09n0263_008:0116a08_3",
        "context_with_next_sentence": true
    },
    {
        "source_sentence": "　　猶如飛鳥，　普來供散，　　安住如來。",
        "from": "T09n0263_008:0116a10_4",
        "context_with_next_sentence": true
    },
    {
        "source_sentence": "　　上虛空中，　自然雷震，　　柔軟音聲，　　暢深妙法。",
        "from": "T09n0263_008:0116a11_5",
        "context_with_next_sentence": true
    },
    {
        "source_sentence": "　億百千天，　　俱共歌頌，　　明月珠寶，　自然下降。",
        "from": "T09n0263_008:0116a13_0",
        "context_with_next_sentence": true
    },
    {
        "source_sentence": "　　自然諸香，　　而為芬薰，　七寶寶瓶，　　億百千姟，　　羅列虛空，　如鴈飛行，　　供養大聖，　　威神之尊。",
        "from": "T09n0263_008:0116a14_1",
        "context_with_next_sentence": true
    },
    {
        "source_sentence": "　諸蓋億姟，　　不可限量，　　廣大周匝，　七寶嚴飾。",
        "from": "T09n0263_008:0116a17_0",
        "context_with_next_sentence": true
    },
    {
        "source_sentence": "　　聰明智慧，　　諸菩薩執，　身形高長，　　上至梵天，　　微妙姝好，　威光巍巍，　　幢幡綺麗，　　供養上佛。",
        "from": "T09n0263_008:0116a18_1",
        "context_with_next_sentence": true
    },
    {
        "source_sentence": "　諮嗟眾聖，　　億千讚誦，　　心懷踊躍，　敬安住名。",
        "from": "T09n0263_008:0116a21_0",
        "context_with_next_sentence": true
    },
    {
        "source_sentence": "　　所在向方，　　尊未曾有，　見若干種，　　諸異導師，　　而普示現，　壽命之限，　　今此眾生，　　悉觀喜悅。",
        "from": "T09n0263_008:0116a22_1",
        "context_with_next_sentence": true
    },
    {
        "source_sentence": "　其誼廣普，　　至于十方，　　導師音聲，　靡不達至。",
        "from": "T09n0263_008:0116a25_0",
        "context_with_next_sentence": true
    },
    {
        "source_sentence": "　　飽滿眾生，　　億百千數，　曉了道意，　　具足莊嚴。」",
        "from": "T09n0263_008:0116a26_1",
        "context_with_next_sentence": true
    },
    {
        "source_sentence": "爾時世尊告彌勒曰：「其聞如來所現壽命所說經法，發意頃生快心篤信者，所得功德不可稱量。",
        "from": "T09n0263_008:0116a28_0",
        "context_with_next_sentence": true
    },
    {
        "source_sentence": "譬如族姓子、族姓女，欲得無上正真道，奉行布施、持戒、忍辱、精進、一心五度無極，八億百千劫；不如族姓子、族姓女，聞斯如來壽命之限，發意之頃歡喜信樂，而不狐疑若干種行歸一道者，欲知功德，勝于八億百千劫行五度無極，百倍千倍萬倍億億倍巨億萬倍，福不可譬，無以為喻。」",
        "from": "T09n0263_008:0116b01_1",
        "context_with_next_sentence": true
    },
    {
        "source_sentence": "佛言：「阿逸！",
        "from": "T09n0263_008:0116b07_2",
        "context_with_next_sentence": true
    },
    {
        "source_sentence": "族姓子、族姓女聞斯經法，一發意頃歡喜信者，則為堅住無上正真道成最正覺。」",
        "from": "T09n0263_008:0116b08_3",
        "context_with_next_sentence": true
    },
    {
        "source_sentence": "佛時頌曰：「若一切遵修，　　行五度無極，　志慕求斯慧，　　意存佛上道。",
        "from": "T09n0263_008:0116b09_4",
        "context_with_next_sentence": true
    },
    {
        "source_sentence": "　設於億千劫，　　具足八前劫，　而布施諸佛，　　數數及聲聞，　供養諸緣覺，　　菩薩億千姟，　奉進諸飲食，　　衣服床臥具，　榻蓆及屋室，　　皆以栴檀香，　園觀平等足，　　為施經行處。",
        "from": "T09n0263_008:0116b13_0",
        "context_with_next_sentence": true
    },
    {
        "source_sentence": "　如是布施已，　　若干種無數，　於億百劫中，　　用求尊佛道。",
        "from": "T09n0263_008:0116b19_0",
        "context_with_next_sentence": true
    },
    {
        "source_sentence": "　又復護禁戒，　　信喜稽首佛，　明立無所犯，　　猶得佛慧故。",
        "from": "T09n0263_008:0116b21_0",
        "context_with_next_sentence": true
    },
    {
        "source_sentence": "　復次順忍辱，　　住於調定地，　志尊無所限，　　忍無數罵詈。",
        "from": "T09n0263_008:0116b23_0",
        "context_with_next_sentence": true
    },
    {
        "source_sentence": "　設覩卒暴者，　　住慢而自大，　志能忍彼等，　　以求佛道故。",
        "from": "T09n0263_008:0116b25_0",
        "context_with_next_sentence": true
    },
    {
        "source_sentence": "　常慇懃精進，　　寬弘心堅固，　意念餘思想，　　遊至億佛土。",
        "from": "T09n0263_008:0116b27_0",
        "context_with_next_sentence": true
    },
    {
        "source_sentence": "　若處於閑居，　　欲棄于睡眠，　其人億劫行，　　常習于經行。",
        "from": "T09n0263_008:0116b29_0",
        "context_with_next_sentence": true
    },
    {
        "source_sentence": "　欲比無等倫，　　億千劫禪定，　加復八千億，　　而行專一心。",
        "from": "T09n0263_008:0116c02_0",
        "context_with_next_sentence": true
    },
    {
        "source_sentence": "　志願上佛道，　　欲得諸通慧，　具足定無極，　　一切禪寂然。",
        "from": "T09n0263_008:0116c04_0",
        "context_with_next_sentence": true
    },
    {
        "source_sentence": "　諸所造福德，　　合會而聚集，　億百千劫中，　　如前所諮嗟。",
        "from": "T09n0263_008:0116c06_0",
        "context_with_next_sentence": true
    },
    {
        "source_sentence": "　若男子女人，　　其聞佛壽限，　一時歡喜信，　　此德為最上。",
        "from": "T09n0263_008:0116c08_0",
        "context_with_next_sentence": true
    },
    {
        "source_sentence": "　當棄捐猶豫，　　諸著思想事，　信樂大法誼，　　其福為若斯。",
        "from": "T09n0263_008:0116c10_0",
        "context_with_next_sentence": true
    },
    {
        "source_sentence": "　若菩薩求道，　　尊奉億劫載，　是聞不為聞，　　聽佛壽無量。",
        "from": "T09n0263_008:0116c12_0",
        "context_with_next_sentence": true
    },
    {
        "source_sentence": "　當已頂稽首，　　如是像類人，　然後將來世，　　度脫億數人。",
        "from": "T09n0263_008:0116c14_0",
        "context_with_next_sentence": true
    },
    {
        "source_sentence": "　如能仁世尊，　　釋師子大人，　坐於佛樹下，　　而演師子吼。",
        "from": "T09n0263_008:0116c16_0",
        "context_with_next_sentence": true
    },
    {
        "source_sentence": "　吾今所以來，　　眾生所供敬，　處於佛道場，　　說壽亦當然。",
        "from": "T09n0263_008:0116c18_0",
        "context_with_next_sentence": true
    },
    {
        "source_sentence": "　志性悉具足，　　其人博聞持，　所說諦化人，　　則無有狐疑。」",
        "from": "T09n0263_008:0116c20_0",
        "context_with_next_sentence": true
    },
    {
        "source_sentence": "佛復告阿逸：「其有聞說如來壽經者，入中受持分別曉了，其得福德不可稱限。",
        "from": "T09n0263_008:0116c22_0",
        "context_with_next_sentence": true
    },
    {
        "source_sentence": "即過於彼若干億劫奉五度無極，上至于佛慧，所當示現，所當奉行。",
        "from": "T09n0263_008:0116c23_1",
        "context_with_next_sentence": true
    },
    {
        "source_sentence": "復次，其聞是經，即持書寫已，載於竹帛供養奉事，散華燒香、搗香雜香、繒綵幢幡，麻油燈香、油燈醍醐燈，其福過彼甚多無數，當致如來慧見之事，猶如阿逸。",
        "from": "T09n0263_008:0116c25_2",
        "context_with_next_sentence": true
    },
    {
        "source_sentence": "彼族姓子，設得聞斯如來壽限經，其心質直歡喜信者，以是情性當觀此相，即當知之，以見如來在靈鷲山說是經時，與諸菩薩眷屬圍繞聲聞之眾，於斯佛土三千大千世界之中，平等忍辱，地為紺琉璃紫磨金色，八種交道七寶行樹，若干種億屋宅居室，諸菩薩眾於其中止。",
        "from": "T09n0263_008:0116c29_0",
        "context_with_next_sentence": true
    },
    {
        "source_sentence": "「阿逸！",
        "from": "T09n0263_008:0117a06_1",
        "context_with_next_sentence": true
    },
    {
        "source_sentence": "欲知彼其人心常而質直安悅信者，以是色像知其相行，曾見佛會。",
        "from": "T09n0263_008:0117a06_2",
        "context_with_next_sentence": true
    },
    {
        "source_sentence": "又如來尊，悉見彼人心所信樂。",
        "from": "T09n0263_008:0117a08_3",
        "context_with_next_sentence": true
    },
    {
        "source_sentence": "如來滅度後族姓子女，聞此經卷亦不誹謗，歡樂受持，則為如來所見擁護。",
        "from": "T09n0263_008:0117a08_4",
        "context_with_next_sentence": true
    },
    {
        "source_sentence": "其族姓子，超於興起為佛塔廟，起於建立精舍講堂，超於瞻視比丘疾病，而給醫藥供養之具。",
        "from": "T09n0263_008:0117a10_5",
        "context_with_next_sentence": true
    },
    {
        "source_sentence": "所以者何？",
        "from": "T09n0263_008:0117a12_6",
        "context_with_next_sentence": true
    },
    {
        "source_sentence": "是等族姓子，以為具足興立塔廟，起七寶寺上至梵天，悉為供養一切舍利。",
        "from": "T09n0263_008:0117a13_7",
        "context_with_next_sentence": true
    },
    {
        "source_sentence": "其佛塔寺周迴無限，普盡地際懸眾寶鈴，無上之藏諸舍利廟，供養華香雜香搗香，寶蓋幢幡伎樂歌頌，若干種香，天上世間所有珍琦，天華天香及天伎樂，空中雷震暢發洪音，鍾磬大鼓、箜篌樂器、簫成琴瑟、鐃鏡若干，柔軟哀聲歌舞節奏，調合剋諧，無數億百千劫供養奉侍，諸度無極皆悉充備。",
        "from": "T09n0263_008:0117a14_8",
        "context_with_next_sentence": true
    },
    {
        "source_sentence": "「佛滅度後其有得聞此經典者，持讀書寫若分別說，福勝無量。",
        "from": "T09n0263_008:0117a21_9",
        "context_with_next_sentence": true
    },
    {
        "source_sentence": "修慈愍哀廣普受持，講堂精舍床榻錦繡敷具，令比丘眾頓止其中，園觀華實明月珠寶，經行諸坐飲食供養，病給醫藥一切施安，悉令具足，其床榻腳若干種寶，微妙顯好上至梵天，幡蓋校飾，勸助福故，稍稍轉具而滅除罪，靡不粲麗。",
        "from": "T09n0263_008:0117a23_10",
        "context_with_next_sentence": true
    },
    {
        "source_sentence": "五體精進而在閑居，積累功德，無數巨億百千劫中，稱揚其名，一切莊嚴威神巍巍，皆悉彌普。」",
        "from": "T09n0263_008:0117a28_11",
        "context_with_next_sentence": true
    },
    {
        "source_sentence": "於是世尊，而歎頌曰：「若起七寶寺，　　上至于梵天，　華香及伎樂，　　幡蓋悉供養。",
        "from": "T09n0263_008:0117b01_12",
        "context_with_next_sentence": true
    },
    {
        "source_sentence": "　諸床臥之具，　　飲食細供饍，　病瘦給醫藥，　　寶床若干品，　入微妙莊嚴，　　上至于梵天，　普校飾佛土，　　勸助兼備足。",
        "from": "T09n0263_008:0117b05_0",
        "context_with_next_sentence": true
    },
    {
        "source_sentence": "　五事勸閑居，　　咸興變億數，　一切人所樂，　　微妙施最勝。",
        "from": "T09n0263_008:0117b09_0",
        "context_with_next_sentence": true
    },
    {
        "source_sentence": "　供事悉具足，　　鮮潔華幢幡，　以此為衣服，　　數數如雷震，　眾伎柔軟悲，　　以供養舍利。",
        "from": "T09n0263_008:0117b11_0",
        "context_with_next_sentence": true
    },
    {
        "source_sentence": "　香油為然燈，　　分布圍周匝，　其有持此經，　　於亂講說法，　以為具足辯，　　斯若干供養。",
        "from": "T09n0263_008:0117b14_0",
        "context_with_next_sentence": true
    },
    {
        "source_sentence": "　無數億屋室，　　皆以栴檀作，　講堂三十二，　　極高無有極，　悉敷諸座具，　　隨所欲飲食，　如是億百千，　　供珍妙餚饌，　園觀及經行，　　華布遍其地，　覆蓋具無量，　　采畫若干像，　用供養眾僧，　　其持是經法，　目前辦斯已。",
        "from": "T09n0263_008:0117b17_0",
        "context_with_next_sentence": true
    },
    {
        "source_sentence": "　　如來滅度後，　若讀誦寫經，　　歡喜如信樂，　其得福無量，　　超餘福之上。",
        "from": "T09n0263_008:0117b24_1",
        "context_with_next_sentence": true
    },
    {
        "source_sentence": "　其有人書寫，　　淨潔令安諦，　當供養經卷，　　華香普芬薰，　常當然燈火，　　香油為錠鐐，　所生輒歡喜，　　數上思夷華。",
        "from": "T09n0263_008:0117b27_0",
        "context_with_next_sentence": true
    },
    {
        "source_sentence": "　其人奉經卷，　　供養當如是，　得福甚眾多，　　其限不可量。",
        "from": "T09n0263_008:0117c02_0",
        "context_with_next_sentence": true
    },
    {
        "source_sentence": "　譬如虛空界，　　其限不可得，　十方之無量，　　其福比如是。",
        "from": "T09n0263_008:0117c04_0",
        "context_with_next_sentence": true
    },
    {
        "source_sentence": "　何況能復加，　　常施於安隱，　奉戒行禪思，　　而在燕坐行，　無瞋不惡口，　　恭敬立思惟。",
        "from": "T09n0263_008:0117c06_0",
        "context_with_next_sentence": true
    },
    {
        "source_sentence": "　比丘尼常當，　　謙恪不自大，　智慧如明月，　　問智者不恐，　次第順分別，　　意懷愍得佛。",
        "from": "T09n0263_008:0117c09_0",
        "context_with_next_sentence": true
    },
    {
        "source_sentence": "　假使如是像，　　持殊勝經者，　其人功德品，　　不可得限量。",
        "from": "T09n0263_008:0117c12_0",
        "context_with_next_sentence": true
    },
    {
        "source_sentence": "　設使人見此，　　如是像法師，　當持此經卷，　　奉敬加供養。",
        "from": "T09n0263_008:0117c14_0",
        "context_with_next_sentence": true
    },
    {
        "source_sentence": "　假使有人，　　以天華香，　　用天寶蓋，　而以覆陰。",
        "from": "T09n0263_008:0117c16_0",
        "context_with_next_sentence": true
    },
    {
        "source_sentence": "　　當以首頂，　　禮其人足，　常想念之，　　如來最勝。",
        "from": "T09n0263_008:0117c17_1",
        "context_with_next_sentence": true
    },
    {
        "source_sentence": "　　爾時見者，　作是思惟，　　而當求索，　　樹王之下。",
        "from": "T09n0263_008:0117c18_2",
        "context_with_next_sentence": true
    },
    {
        "source_sentence": "　當覺成佛，　　所在供養，　　為饒利益，　諸天世間。",
        "from": "T09n0263_008:0117c20_0",
        "context_with_next_sentence": true
    },
    {
        "source_sentence": "　　假使住立，　　若處安坐，　所在經行，　　其德如是。",
        "from": "T09n0263_008:0117c21_1",
        "context_with_next_sentence": true
    },
    {
        "source_sentence": "　　臥在床榻，　若著衣服，　　而常講演，　　斯如來經。",
        "from": "T09n0263_008:0117c22_2",
        "context_with_next_sentence": true
    },
    {
        "source_sentence": "　於時士夫，　　於此經卷，　　興若干種，　顯諦微妙。",
        "from": "T09n0263_008:0117c24_0",
        "context_with_next_sentence": true
    },
    {
        "source_sentence": "　　世尊導師，　　所說至誠，　以無數珍，　　而供養者。",
        "from": "T09n0263_008:0117c25_1",
        "context_with_next_sentence": true
    },
    {
        "source_sentence": "　　如吾所歎，　所有土地，　　則為佛身，　　於彼經行。",
        "from": "T09n0263_008:0117c26_2",
        "context_with_next_sentence": true
    },
    {
        "source_sentence": "　佛聖於中，　　如坐座上，　　覺了所在，　遊居之處。」",
        "from": "T09n0263_008:0117c28_0",
        "context_with_next_sentence": true
    },
    {
        "source_sentence": "正法華經勸助品第十七",
        "from": "T09n0263_008:0118a01_0",
        "context_with_next_sentence": true
    },
    {
        "source_sentence": "爾時彌勒大士白佛言：「其有聞是所說經典，得何福祐？」",
        "from": "T09n0263_008:0118a02_0",
        "context_with_next_sentence": true
    },
    {
        "source_sentence": "以偈頌曰：「大雄若滅度，　　其有聞是經，　省之即勸助，　　為得何福祐？」",
        "from": "T09n0263_008:0118a03_1",
        "context_with_next_sentence": true
    },
    {
        "source_sentence": "於是世尊告彌勒曰：「如來滅度後其有聞是所說經者，若比丘、比丘尼、清信士、清信女，男子女人、大小眷屬，聞已勸助，於眾會中宣轉為人說，若在屋宅若在露處，若在閑居郡國縣邑，所當作為如所聞經，如所受得住彼力勢為人解說，若為父母宗室歎詠，聞大士言亦讀代喜，所可聞知展轉相傳，不見法師威容色貌，若轉學者代之勸助，以是因緣所興方便，使五道人有五蓋者通得相見，各以所聞轉相勸化，聽我所說勸助之福，所聞法師經法功德。",
        "from": "T09n0263_008:0118a06_0",
        "context_with_next_sentence": true
    },
    {
        "source_sentence": "族姓子女，無所千載四域天下，六趣群生未盡羅網，有色無色，有想無想，不有想不無想，有足無足，兩足四足多足，諸天人民，或有一人欲求功德，隨此眾生所欲樂喜，已所愛重極上微妙供養之具滿閻浮利，為一一人廣大布施，隨其所欲，屋宅金銀、水精琉璃、珊瑚虎魄、車璩馬瑙，象馬車牛眾寶合成，無央數歲恣所求索應意備足，供養飲食無所乏少。",
        "from": "T09n0263_008:0118a16_1",
        "context_with_next_sentence": true
    },
    {
        "source_sentence": "中自念言：『年朽力弊，心用疲殆，豈可化入如來法律，以佛所詔用誨眾生？』",
        "from": "T09n0263_008:0118a24_2",
        "context_with_next_sentence": true
    },
    {
        "source_sentence": "尋如所念，以律檢非導之典教，黎庶一時俱履道跡，往來不還無著得證，諸漏以盡禪定具足，威神巍巍得八解門，一心不亂。",
        "from": "T09n0263_008:0118a26_3",
        "context_with_next_sentence": true
    },
    {
        "source_sentence": "於阿逸意云何？",
        "from": "T09n0263_008:0118a29_4",
        "context_with_next_sentence": true
    },
    {
        "source_sentence": "彼時士夫所建福施，有能思惟限量者乎？」",
        "from": "T09n0263_008:0118a29_5",
        "context_with_next_sentence": true
    },
    {
        "source_sentence": "彌勒答曰：「甚多不可貲計，乃能安慰無量眾生，供足所乏加復立志，於無著證。」",
        "from": "T09n0263_008:0118b01_6",
        "context_with_next_sentence": true
    },
    {
        "source_sentence": "佛告阿逸：「今故語仁，宣布四遠。",
        "from": "T09n0263_008:0118b03_7",
        "context_with_next_sentence": true
    },
    {
        "source_sentence": "如彼士夫興大布施，供給無數四域群生，立無著證。」",
        "from": "T09n0263_008:0118b04_8",
        "context_with_next_sentence": true
    },
    {
        "source_sentence": "佛言：「其聞是經一句一偈，勸助代喜，福過彼人所布施上。",
        "from": "T09n0263_008:0118b05_9",
        "context_with_next_sentence": true
    },
    {
        "source_sentence": "一句一頌勸助功德，不可稱限，百倍千倍萬倍億倍，巨億萬倍億百千劫，不可計量無以為喻；何況目見於此經典，耳聽代喜德難計會。",
        "from": "T09n0263_008:0118b06_10",
        "context_with_next_sentence": true
    },
    {
        "source_sentence": "假使有人欲聞斯經，若入精舍所至到處，若入縣邑若住若坐，一時得聞此經法者，若再反聞所在專精，現在生處所獲福祐，常得自然無數珍寶，宮殿精舍床榻坐具，象馬車乘安雅無量，說經進止若住若坐，息心天王就擁護之，不遭罪患，釋梵四天翼佐營衛，轉輪聖王近師子座。",
        "from": "T09n0263_008:0118b09_11",
        "context_with_next_sentence": true
    },
    {
        "source_sentence": "設族姓子唱言：『有經名《正法華》，真可奉敬宜共聽受。",
        "from": "T09n0263_008:0118b16_12",
        "context_with_next_sentence": true
    },
    {
        "source_sentence": "更相請命，若辭泥雨設懈不行。』",
        "from": "T09n0263_008:0118b17_13",
        "context_with_next_sentence": true
    },
    {
        "source_sentence": "若得斯須暫聽聞者，則解罪福善惡報應，便得德本當獲總持，與諸菩薩世世相隨，在在所生聰明智慧，億百千世體常香潔，不墮惡趣不與賊害，兵刃共會無有邪心，面色光潤生賢善家，見者歡喜無憎惡者，不盲不聾鼻不偏戾，亦不塞齆不瘖不瘂，不禿不跛不瘺不癖，不愚癡不短不長，不柔不剛不白不黑，面不痿黃，身體完具姿顏端正，色如桃花人所愛敬，心性仁賢口言辯慧，疾逮禪定如來法教，欲覲諸佛如願即見世尊正覺，當學此經。」",
        "from": "T09n0263_008:0118b18_14",
        "context_with_next_sentence": true
    },
    {
        "source_sentence": "佛語阿逸：「且觀其德，若有一人，一反聞名勸助代喜，乃獲此福。",
        "from": "T09n0263_008:0118b28_15",
        "context_with_next_sentence": true
    },
    {
        "source_sentence": "何況有人，專精聽受供養思惟，而復具足為人說者！」",
        "from": "T09n0263_008:0118b29_16",
        "context_with_next_sentence": true
    },
    {
        "source_sentence": "爾時世尊，而歎頌曰：「最後若有，　　值是經卷，　　假使逮得，　一頌之說，　　聽采其誼，　　心喜勸助，　其人功德，　　不可限量。",
        "from": "T09n0263_008:0118c01_17",
        "context_with_next_sentence": true
    },
    {
        "source_sentence": "　　設令有人，　獨能施與，　　常給眾生，　　億千姟數，　如佛向者，　　所現譬喻，　　令無數劫，　皆得飽滿。",
        "from": "T09n0263_008:0118c05_18",
        "context_with_next_sentence": true
    },
    {
        "source_sentence": "　　於時丈夫，　　覩面色變，　頭白齒落，　　年老朽耄。",
        "from": "T09n0263_008:0118c08_19",
        "context_with_next_sentence": true
    },
    {
        "source_sentence": "　　斯群生類，　將無終沒，　　我欲教化，　　使入道法。",
        "from": "T09n0263_008:0118c09_20",
        "context_with_next_sentence": true
    },
    {
        "source_sentence": "　其人最後，　　以法教喻，　　為分別演，　無為之地。",
        "from": "T09n0263_008:0118c11_0",
        "context_with_next_sentence": true
    },
    {
        "source_sentence": "　　一切五道，　　猶如芭蕉，　速令逮及，　　於滅度事。",
        "from": "T09n0263_008:0118c12_1",
        "context_with_next_sentence": true
    },
    {
        "source_sentence": "　　一切眾庶，　皆聽受經，　　而從士夫，　　親近諮請，　制伏其心，　　皆使無漏，　　一時之頃，　得無著證。",
        "from": "T09n0263_008:0118c13_2",
        "context_with_next_sentence": true
    },
    {
        "source_sentence": "　　若聞一偈，　　代是勸助，　所得功德，　　出彼無量。",
        "from": "T09n0263_008:0118c16_3",
        "context_with_next_sentence": true
    },
    {
        "source_sentence": "　　各各所施，　一一分別，　　一頌之德，　　難計難限。",
        "from": "T09n0263_008:0118c17_4",
        "context_with_next_sentence": true
    },
    {
        "source_sentence": "　倉卒得聞，　　講一頌者，　　莫能限量，　動無崖底。",
        "from": "T09n0263_008:0118c19_0",
        "context_with_next_sentence": true
    },
    {
        "source_sentence": "　　其人得福，　　無數如是，　何況現在，　　面自啟受。",
        "from": "T09n0263_008:0118c20_1",
        "context_with_next_sentence": true
    },
    {
        "source_sentence": "　　假使有人，　來至眾會，　　一反聞經，　　歡喜踊躍，　從億百千，　　諸姟劫數，　　是法難值，　亦難曉了。",
        "from": "T09n0263_008:0118c21_2",
        "context_with_next_sentence": true
    },
    {
        "source_sentence": "　　若今有人，　　還及彼土，　須臾得聞，　　於斯經卷，　　且當聽是，　所獲果報，　　在在所由，　　無有大病。",
        "from": "T09n0263_008:0118c24_3",
        "context_with_next_sentence": true
    },
    {
        "source_sentence": "　世世所生，　　舌無有患，　　牙齒堅固，　未曾墮落。",
        "from": "T09n0263_008:0118c27_0",
        "context_with_next_sentence": true
    },
    {
        "source_sentence": "　　初不凶害，　　除諸危殆，　及邪反戾，　　父母賢良。",
        "from": "T09n0263_008:0118c28_1",
        "context_with_next_sentence": true
    },
    {
        "source_sentence": "　　所立巧便，　壽命常長，　　未曾生盲，　　目亦不冥。",
        "from": "T09n0263_008:0118c29_2",
        "context_with_next_sentence": true
    },
    {
        "source_sentence": "　鼻耳姝好，　　無有缺減，　　脣口雅妙，　面常鮮潔。",
        "from": "T09n0263_008:0119a02_0",
        "context_with_next_sentence": true
    },
    {
        "source_sentence": "　　常為眾人，　　所見愛敬，　口氣芬馥，　　無有臭穢。",
        "from": "T09n0263_008:0119a03_1",
        "context_with_next_sentence": true
    },
    {
        "source_sentence": "　　形體常香，　如青蓮華，　　其薰流布，　　無所不周。",
        "from": "T09n0263_008:0119a04_2",
        "context_with_next_sentence": true
    },
    {
        "source_sentence": "　若居堂室，　　行至精舍，　　所到之處，　有聽斯經。",
        "from": "T09n0263_008:0119a06_0",
        "context_with_next_sentence": true
    },
    {
        "source_sentence": "　　須臾之間，　　還知聞者，　熙怡喜踊，　　在邊啟受。",
        "from": "T09n0263_008:0119a07_1",
        "context_with_next_sentence": true
    },
    {
        "source_sentence": "　　其人儀體，　獲致安隱，　　殊妙車馬，　　則用躬迎。",
        "from": "T09n0263_008:0119a08_2",
        "context_with_next_sentence": true
    },
    {
        "source_sentence": "　若復乘于，　　賢善象車，　　所在遊得，　若干種寶。",
        "from": "T09n0263_008:0119a10_0",
        "context_with_next_sentence": true
    },
    {
        "source_sentence": "　　常復獲逮，　　上妙瓔珞，　數百千人，　　悉共發意。",
        "from": "T09n0263_008:0119a11_1",
        "context_with_next_sentence": true
    },
    {
        "source_sentence": "　　住造其所，　所說法果，　　則為講斯，　　清淨教誨。",
        "from": "T09n0263_008:0119a12_2",
        "context_with_next_sentence": true
    },
    {
        "source_sentence": "　清淨法故，　　所建鮮明，　　得為天帝，　梵天床座。",
        "from": "T09n0263_008:0119a14_0",
        "context_with_next_sentence": true
    },
    {
        "source_sentence": "　　速疾逮致，　　轉輪聖王，　長處眾會，　　敷演經誼。」",
        "from": "T09n0263_008:0119a15_1",
        "context_with_next_sentence": true
    },
    {
        "source_sentence": "◎正法華經歎法師品第十八爾時世尊，告常應時菩薩大士：「若族姓子、族姓女，受是經典持讀書寫，當得十眼功德之本八百名稱，千二百耳根，千二百鼻根，千二百舌根，千二百身行，千二百意淨，是為無數百千品德，則能嚴淨六根功祚。",
        "from": "T09n0263_008:0119a16_2",
        "context_with_next_sentence": true
    },
    {
        "source_sentence": "彼人若令眼根清淨，而以肉眼覩諸所有，滿三千大千世界諸味石蜜叢樹，下至無可大地獄中，上至三十三天，一切普見悉能攝取，故曰肉眼。",
        "from": "T09n0263_008:0119a22_3",
        "context_with_next_sentence": true
    },
    {
        "source_sentence": "若有眾庶生其中者，皆悉見之，咸曉了知罪福所趣。」",
        "from": "T09n0263_008:0119a26_0",
        "context_with_next_sentence": true
    },
    {
        "source_sentence": "於時世尊而歎頌曰：「其執此經卷，　　勇猛處眾會，　所說不怯弱，　　旦聽斯名德。",
        "from": "T09n0263_008:0119a27_1",
        "context_with_next_sentence": true
    },
    {
        "source_sentence": "　八百諸名稱，　　清淨目明朗，　若已離諸垢，　　其目所覺普。",
        "from": "T09n0263_008:0119b01_0",
        "context_with_next_sentence": true
    },
    {
        "source_sentence": "　彼則以肉眼，　　而從父母生，　覩諸佛世界，　　普見超神仙。",
        "from": "T09n0263_008:0119b03_0",
        "context_with_next_sentence": true
    },
    {
        "source_sentence": "　諸山須彌山，　　又覩于鐵圍，　并諸陵丘阜，　　而復察大海。",
        "from": "T09n0263_008:0119b05_0",
        "context_with_next_sentence": true
    },
    {
        "source_sentence": "　默正住一處，　　普瞻靡不達，　下至無可獄，　　肉眼為若此。",
        "from": "T09n0263_008:0119b07_0",
        "context_with_next_sentence": true
    },
    {
        "source_sentence": "　尚未獲天眼，　　亦不曉了知，　肉眼之境界，　　根且覺輕便。」",
        "from": "T09n0263_008:0119b09_0",
        "context_with_next_sentence": true
    },
    {
        "source_sentence": "佛復告常應時菩薩：「若族姓子、族姓女，說是經典，若為異類聲聞乘說者，則便逮得千二百耳名稱，聞三千大千世界周匝，下至無可大地獄，上至三十三天，超外神仙。",
        "from": "T09n0263_008:0119b11_0",
        "context_with_next_sentence": true
    },
    {
        "source_sentence": "所謂聞者，象聲馬聲牛聲、伎樂聲車聲、啼哭聲愁歎聲、鼓聲鍾聲、歌聲舞聲戲笑聲、男聲女聲、幼僮聲僮女聲，風聲奇妙聲，正法聲非法聲，樂聲苦聲、力聲志性聲、柔聲麁聲，天聲龍聲，鬼神、揵沓和、阿須倫、迦留羅、真陀羅、摩休勒聲，火聲、水聲、地中聲，比丘聲、聲聞聲、菩薩聲、如來聲，三千大千世界所有音聲，內外通徹一切清淨，以肉耳根，悉聞眾生所說聲，尚未得天耳而悉普聞，曉了萌類諸聲，亦不思惟觀察，黎庶本末所由。",
        "from": "T09n0263_008:0119b14_1",
        "context_with_next_sentence": true
    },
    {
        "source_sentence": "又耳悉聞，亦不求索一切音聲，又而順聞巍巍如是。",
        "from": "T09n0263_008:0119b24_2",
        "context_with_next_sentence": true
    },
    {
        "source_sentence": "常應時菩薩大士未得天耳，而耳所聽乃如斯也。」",
        "from": "T09n0263_008:0119b25_3",
        "context_with_next_sentence": true
    },
    {
        "source_sentence": "佛說此已欲重解誼，從後頌曰：「鮮潔總攝，　　若干品類，　　清淨之耳，　千有二百。",
        "from": "T09n0263_008:0119b26_4",
        "context_with_next_sentence": true
    },
    {
        "source_sentence": "　　於是世界，　　以是聽省，　聞其音聲，　　無有遺餘。",
        "from": "T09n0263_008:0119b29_5",
        "context_with_next_sentence": true
    },
    {
        "source_sentence": "　　有六情者，　則而聽聞，　　車牛諸乘，　　象馬音聲，　拍手擊鼓，　　悲好音聲，　　鐃鈸梢拂，　亦復如是。",
        "from": "T09n0263_008:0119c01_6",
        "context_with_next_sentence": true
    },
    {
        "source_sentence": "　　伎樂柔和，　　其音殊好，　雖在於彼，　　無所染著。",
        "from": "T09n0263_008:0119c04_7",
        "context_with_next_sentence": true
    },
    {
        "source_sentence": "　　聞無數人，　諸可講說，　　彼人等倫，　　所喜分別。",
        "from": "T09n0263_008:0119c05_8",
        "context_with_next_sentence": true
    },
    {
        "source_sentence": "　皆聞諸天，　　天耳所聽，　　常而降伏，　甘美柔和。",
        "from": "T09n0263_008:0119c07_0",
        "context_with_next_sentence": true
    },
    {
        "source_sentence": "　　男子女人，　　諸啼哭聲，　童男童女，　　所可作為，　　哀鸞之音，　及赤[口*(隹/乃)]鵶，　　鵁鶄鴛鴦，　　及與鸚鵡，　其有捿持，　　於山林者，　　悉得聽聞，　斯類音聲。",
        "from": "T09n0263_008:0119c08_1",
        "context_with_next_sentence": true
    },
    {
        "source_sentence": "　　地獄之中，　　勤苦毒痛，　悲哀嚾呼，　　所酷苦響，　　思想飯食，　所至求索，　　興作發起，　　所出音聲。",
        "from": "T09n0263_008:0119c12_2",
        "context_with_next_sentence": true
    },
    {
        "source_sentence": "　諸阿須倫，　　居在於海，　　諸響暢逸，　而各各異。",
        "from": "T09n0263_008:0119c15_0",
        "context_with_next_sentence": true
    },
    {
        "source_sentence": "　　於時法師，　　停住於此，　有語言者，　　尋則普聞。",
        "from": "T09n0263_008:0119c16_1",
        "context_with_next_sentence": true
    },
    {
        "source_sentence": "　　畜生餓鬼，　勞飢渴聲，　　各各講說，　　或鳴或吼。",
        "from": "T09n0263_008:0119c17_2",
        "context_with_next_sentence": true
    },
    {
        "source_sentence": "　彼時法師，　　默如立斯，　　則得聽聞，　若干音聲。",
        "from": "T09n0263_008:0119c19_0",
        "context_with_next_sentence": true
    },
    {
        "source_sentence": "　　其梵天上，　　所居諸天，　光音天上，　　善究竟天，　　及餘奇特，　各各異聲，　　法師普得，　　悉聞此響。",
        "from": "T09n0263_008:0119c20_1",
        "context_with_next_sentence": true
    },
    {
        "source_sentence": "　在安住世，　　而出捨家，　　諸比丘眾，　諷誦所行，　　分別現說，　　他人志性，　法師悉聞，　　是等說經。",
        "from": "T09n0263_008:0119c23_0",
        "context_with_next_sentence": true
    },
    {
        "source_sentence": "　　諸菩薩眾，　處斯境界，　　所可諷誦，　　為他人說，　可集結誼，　　以為經典，　　悉得普聞，　若干種音。",
        "from": "T09n0263_008:0119c25_1",
        "context_with_next_sentence": true
    },
    {
        "source_sentence": "　　其佛世尊，　　為人御法，　而為眾生，　　說無數經，　　獨在樹下，　悉得聽聞。",
        "from": "T09n0263_008:0119c28_2",
        "context_with_next_sentence": true
    },
    {
        "source_sentence": "　　因其菩薩，　　能持此經，　一切三千，　　是佛國土，　　無數眾生，　音聲暢逸，　　若在室中，　　或復處外，　所言麁細，　　悉普聆摻。",
        "from": "T09n0263_008:0120a01_3",
        "context_with_next_sentence": true
    },
    {
        "source_sentence": "　　悉聞一切，　群萌音響，　　於諸音聲，　　亦無所著。",
        "from": "T09n0263_008:0120a04_4",
        "context_with_next_sentence": true
    },
    {
        "source_sentence": "　處處悉知，　　他人表裏，　　其耳清淨，　聰徹如是。",
        "from": "T09n0263_008:0120a06_0",
        "context_with_next_sentence": true
    },
    {
        "source_sentence": "　　斯人常未，　　得天耳光，　適覩因緣，　　尋能即聽。",
        "from": "T09n0263_008:0120a07_1",
        "context_with_next_sentence": true
    },
    {
        "source_sentence": "　　於時法師，　功德如是，　　學斯經卷，　　名稱若茲。」",
        "from": "T09n0263_008:0120a08_2",
        "context_with_next_sentence": true
    },
    {
        "source_sentence": "佛復告常應時菩薩：「若族姓子、族姓女，有持是經卷分別說者，若復諷讀書著竹帛，得八百功德諸根堅固鼻根清淨，以是鼻根，三千大千世界所有諸香，皆得普聞。",
        "from": "T09n0263_008:0120a10_0",
        "context_with_next_sentence": true
    },
    {
        "source_sentence": "柔軟香須曼香生香，傅飾鬚香思夷華香，青蓮紅蓮黃蓮白蓮，若干樹木果實薰陸香，蘇合香華香，栴檀香木榓香，青木榓香種種眾香，百千殊品處處生者，諸質朴香人所嗅香，男子女人童男童女香，皆自聞，御己身之香，象馬六畜飛[狂王+禽]走狩香，諸樹木香，諸樹木間含血品類香，諸妖魅香，至誠香天上香，比陀美香，晝度樹香，意香大意香，柔軟香，諸天香天宮香，帝釋身香，知所生處，於講堂上鼓樂弦歌，所當修設諸大法則，為忉利天諸天說法，從地踊出自然生者，歌戲利誼天玉女香，童男童女香，以是因緣，假生梵天諸天子等，諸大天人大梵身香，其香各各從身流出諸天雜香無數百千，其名各異。",
        "from": "T09n0263_008:0120a13_1",
        "context_with_next_sentence": true
    },
    {
        "source_sentence": "聲聞、緣覺、菩薩大士、如來遊居所開化香，其法師者於此間住，所去殊遠不到其前，亦不近邊不往就嗅，悉聞彼香不愛不求，亦不思念亦不乍香，而嗅知氣以一心住，在於眾會，悉分別說如是諸香，心亦不著無所慕求。」",
        "from": "T09n0263_008:0120a28_2",
        "context_with_next_sentence": true
    },
    {
        "source_sentence": "於是世尊，而歎頌曰：「其人鼻根，　　清淨如是，　　若干種香，　所聞甚多。",
        "from": "T09n0263_008:0120b04_3",
        "context_with_next_sentence": true
    },
    {
        "source_sentence": "　　於是世界，　　一切所有，　諸所可生，　　香香甚好。",
        "from": "T09n0263_008:0120b06_4",
        "context_with_next_sentence": true
    },
    {
        "source_sentence": "　　又有諸形，　華殖之香，　　栴檀諸香，　　種種異品。",
        "from": "T09n0263_008:0120b07_5",
        "context_with_next_sentence": true
    },
    {
        "source_sentence": "　其諸香實，　　各各異類，　　微妙好薰，　眾木榓香，　　男子女人，　　童子女類，　其心頓處，　　各各異品。",
        "from": "T09n0263_008:0120b09_0",
        "context_with_next_sentence": true
    },
    {
        "source_sentence": "　　人間所生，　諸香參差，　　在在茲殖，　　青蒼雜遝。",
        "from": "T09n0263_008:0120b11_1",
        "context_with_next_sentence": true
    },
    {
        "source_sentence": "　又知大國，　　轉輪聖王，　　所據柔仁，　自由力強。",
        "from": "T09n0263_008:0120b13_0",
        "context_with_next_sentence": true
    },
    {
        "source_sentence": "　　於彼所有，　　難縷字名，　眾眾異香，　　皆分別之。",
        "from": "T09n0263_008:0120b14_1",
        "context_with_next_sentence": true
    },
    {
        "source_sentence": "　　財物珍寶，　若干甚多，　　藏去著之，　　於何所地，　有玉女寶，　　及餘珍異，　　時彼菩薩，　悉曉了香。",
        "from": "T09n0263_008:0120b15_2",
        "context_with_next_sentence": true
    },
    {
        "source_sentence": "　　是等體著，　　所有瓔珞，　珠環莊嚴，　　衣被端正，　　或時在座，　若復床臥，　　以香塗身，　　菩薩悉知。",
        "from": "T09n0263_008:0120b18_3",
        "context_with_next_sentence": true
    },
    {
        "source_sentence": "　歌戲娛樂，　　一切神足，　　明哲智者，　鼻力悉聞。",
        "from": "T09n0263_008:0120b21_0",
        "context_with_next_sentence": true
    },
    {
        "source_sentence": "　　若有奉持，　　此經善訓，　以快妙香，　　及麻油香，　　若干種類，　及華實香，　　所在安住，　　又嗅悉知。",
        "from": "T09n0263_008:0120b22_1",
        "context_with_next_sentence": true
    },
    {
        "source_sentence": "　其於某處，　　有此眾香，　　悉能分別，　若干種香。",
        "from": "T09n0263_008:0120b25_0",
        "context_with_next_sentence": true
    },
    {
        "source_sentence": "　　而於山巖，　　中間所有，　無央數種，　　栴檀華香。",
        "from": "T09n0263_008:0120b26_1",
        "context_with_next_sentence": true
    },
    {
        "source_sentence": "　　又復人民，　諸所有香，　　居止于彼，　　一切了知。",
        "from": "T09n0263_008:0120b27_2",
        "context_with_next_sentence": true
    },
    {
        "source_sentence": "　若轉輪王，　　所可愛喜，　　或有潛處，　在于海中。",
        "from": "T09n0263_008:0120b29_0",
        "context_with_next_sentence": true
    },
    {
        "source_sentence": "　　若於地內，　　所生蟲蛾，　明者皆練，　　此輩眾香。",
        "from": "T09n0263_008:0120c01_1",
        "context_with_next_sentence": true
    },
    {
        "source_sentence": "　　知阿須倫，　妃后子女，　　并及臣民，　　皆分別識。",
        "from": "T09n0263_008:0120c02_2",
        "context_with_next_sentence": true
    },
    {
        "source_sentence": "　阿須倫王，　　歌舞戲笑，　　其鼻悉嗅，　如是果報。",
        "from": "T09n0263_008:0120c04_0",
        "context_with_next_sentence": true
    },
    {
        "source_sentence": "　　若於曠野，　　四繳道中，　多有師子，　　虎狼龍象，　　水牛眷屬，　諸所種類，　　特牛牸牛，　　悉能知之。",
        "from": "T09n0263_008:0120c05_1",
        "context_with_next_sentence": true
    },
    {
        "source_sentence": "　若有女人，　　隨其喜樂，　　假使童子，　及童女眾，　　若有懷軀，　　身體疲極，　以香分別，　　腹中男女。",
        "from": "T09n0263_008:0120c08_0",
        "context_with_next_sentence": true
    },
    {
        "source_sentence": "　　復自識知，　身所從來，　　又亦曉了，　　誼法科律。",
        "from": "T09n0263_008:0120c10_1",
        "context_with_next_sentence": true
    },
    {
        "source_sentence": "　採覩其人，　　安隱苦樂，　　童男力勢，　福應所獲。",
        "from": "T09n0263_008:0120c12_0",
        "context_with_next_sentence": true
    },
    {
        "source_sentence": "　　男子所願，　　眾多悉知，　而覩嗅別，　　諸所願香。",
        "from": "T09n0263_008:0120c13_1",
        "context_with_next_sentence": true
    },
    {
        "source_sentence": "　　已自可意，　如是無盡，　　又復嗅別，　　身寂然香。",
        "from": "T09n0263_008:0120c14_2",
        "context_with_next_sentence": true
    },
    {
        "source_sentence": "　其自處在，　　地中諸藏，　　財物珍寶，　金銀雜色，　　柔軟珊瑚，　　形如紫金，　所止頓處，　　悉嗅知之。",
        "from": "T09n0263_008:0120c16_0",
        "context_with_next_sentence": true
    },
    {
        "source_sentence": "　　諸貫瓔珞，　明月珠寶，　　世間載有，　　人所不及，　用鼻悉嗅，　　知其好醜，　　行來進止，　別其善惡。",
        "from": "T09n0263_008:0120c18_1",
        "context_with_next_sentence": true
    },
    {
        "source_sentence": "　　諸天在上，　　虛空之中，　意華諸華，　　柔軟音華。",
        "from": "T09n0263_008:0120c21_2",
        "context_with_next_sentence": true
    },
    {
        "source_sentence": "　　眾會之中，　所有諸華，　　以鼻勢力，　　住此悉聞。",
        "from": "T09n0263_008:0120c22_3",
        "context_with_next_sentence": true
    },
    {
        "source_sentence": "　其諸天人，　　所有宮殿，　　上妙下極，　及中間宮，　　種種之品，　　如斯色像，　於是住立，　　鼻力嗅之。",
        "from": "T09n0263_008:0120c24_0",
        "context_with_next_sentence": true
    },
    {
        "source_sentence": "　　又復分別，　遊觀之園，　　諸天之法，　　眾明寂然，　亦復曉了，　　尊妙宮殿，　　諸天子等，　所遊戲處。",
        "from": "T09n0263_008:0121a02_1",
        "context_with_next_sentence": true
    },
    {
        "source_sentence": "　　於是建立，　　悉嗅天香，　以香分別，　　諸天子黨，　　住於何法，　興何等行，　　所在遊居，　　悉聞其香。",
        "from": "T09n0263_008:0121a05_2",
        "context_with_next_sentence": true
    },
    {
        "source_sentence": "　諸天玉女，　　所畜華果，　　諸寶瓔珞，　周旋娛樂，　　於時菩薩，　　悉識其香。",
        "from": "T09n0263_008:0121a08_0",
        "context_with_next_sentence": true
    },
    {
        "source_sentence": "　三十二天，　　至第一天，　　諸天大梵，　所遊宮殿，　　彼以鼻嗅，　　悉能知之。",
        "from": "T09n0263_008:0121a10_0",
        "context_with_next_sentence": true
    },
    {
        "source_sentence": "　住已不住，　　皆能曉了，　　諸所遠近，　無不開達。",
        "from": "T09n0263_008:0121a12_0",
        "context_with_next_sentence": true
    },
    {
        "source_sentence": "　　終沒若生，　　前世宿命，　以鼻嗅之，　　知斯本末。",
        "from": "T09n0263_008:0121a13_1",
        "context_with_next_sentence": true
    },
    {
        "source_sentence": "　　其有菩薩，　持是經卷，　　若有比丘，　　順安住教，　常修精進，　　靜住經行，　　若已至誠，　諷誦解說，　　其彼菩薩，　　皆悉知之。",
        "from": "T09n0263_008:0121a14_2",
        "context_with_next_sentence": true
    },
    {
        "source_sentence": "　亦別聲聞，　　最勝之子，　　常在樹下，　一身獨處，　　其明哲者，　　承嗅悉覩，　有某比丘，　　處於某處，　　悉能分別，　所在之處。",
        "from": "T09n0263_008:0121a18_0",
        "context_with_next_sentence": true
    },
    {
        "source_sentence": "　　其有菩薩，　　意堅禪定，　常自娛樂，　　諷誦講說，　　復為他人，　講演解法。",
        "from": "T09n0263_008:0121a21_1",
        "context_with_next_sentence": true
    },
    {
        "source_sentence": "　　於時菩薩，　　以香覺了，　安住大人，　　遊所在方，　　愍哀行慈，　分別說法，　　在其座中，　　弟子圍遶，　以香識了，　　法王所在。",
        "from": "T09n0263_008:0121a23_2",
        "context_with_next_sentence": true
    },
    {
        "source_sentence": "　　假使眾生，　得聞經法，　　以得稟受，　　心懷踊躍。",
        "from": "T09n0263_008:0121a26_3",
        "context_with_next_sentence": true
    },
    {
        "source_sentence": "　時菩薩住，　　於此悉見，　　安住眾會，　一切所在，　　菩薩力勢，　　如是色像，　尚未逮得，　　天人之鼻，　　自然得是，　本之瑞應，　　諸天之鼻，　　無有諸漏。」",
        "from": "T09n0263_008:0121a28_0",
        "context_with_next_sentence": true
    },
    {
        "source_sentence": "佛復告族姓子：「其有持是經典讀誦書寫，當獲奇異舌根千二百功德，舌根具足分別諸味，若得甘美，變為天上自然飲食，設服酢澁醎苦，化成天饌，[口*茲]味無量，若入眾會講授法要，蒸庶欣載欽仰典則，若入諍怒德音柔軟，談誼辯慧清白知節，慈愍通徹，眾人歡和感味餘響，其從聞經言論美妙，天人往造，釋梵四王、清淨天身、諸天玉女，思僥往見，天子龍神妃后，阿須倫阿須倫妃后，迦留羅迦留羅妃后，真陀羅真陀羅妃，摩休勒摩休勒妃，揵沓惒揵沓惒妃，閱叉鬼神婦女，比耶反足鬼神婦女，悉欲往觀，稽首作禮聽受經戒問訊誼歸。",
        "from": "T09n0263_008:0121b03_0",
        "context_with_next_sentence": true
    },
    {
        "source_sentence": "比丘、比丘尼、清信士、清信女，國王太子、大臣群僚，大力豪勢、轉輪聖帝，尊重巍巍七寶具足，太子眷屬玉女采女，又異梵志、君子居士，州城郡國縣邑營從，悉欲往觀，思盡形壽稽首歸命，供養奉侍聽受經法。",
        "from": "T09n0263_008:0121b15_1",
        "context_with_next_sentence": true
    },
    {
        "source_sentence": "言誨和淑，猶如世尊如來所歎面見思察，逮佛明慧深妙之要，曉了如此自然而聞。",
        "from": "T09n0263_008:0121b20_2",
        "context_with_next_sentence": true
    },
    {
        "source_sentence": "又知世尊所向方面坐說法時。」",
        "from": "T09n0263_008:0121b22_3",
        "context_with_next_sentence": true
    },
    {
        "source_sentence": "於是世尊，而歎頌曰：「其人舌根，　　則悉柔軟，　　分別諸味，　簡練好醜，　　自然甘美，　　如天飲食，　若干種味，　　次第而生。",
        "from": "T09n0263_008:0121b23_4",
        "context_with_next_sentence": true
    },
    {
        "source_sentence": "　　音聲殊妙，　語言和雅，　　聽受奇異，　　意歡喜悅，　在眾會者，　　莫不欽敬，　　又當演出，　深奧音響。",
        "from": "T09n0263_008:0121b26_5",
        "context_with_next_sentence": true
    },
    {
        "source_sentence": "　　其有聽聞，　　所說經法，　覩察報應，　　清淨億千，　　即生歡喜，　曉了尊上，　　供養經卷，　　不可計量。",
        "from": "T09n0263_008:0121b29_6",
        "context_with_next_sentence": true
    },
    {
        "source_sentence": "　諸天龍神，　　蛟阿須倫，　　常懷欽敬，　欲得見之，　　謙肅恭遜，　　諮問經典，　其人名德，　　獲致如是。",
        "from": "T09n0263_008:0121c03_0",
        "context_with_next_sentence": true
    },
    {
        "source_sentence": "　　於是世界，　發意之頃，　　皆以音聞，　　能遍告之。",
        "from": "T09n0263_008:0121c05_1",
        "context_with_next_sentence": true
    },
    {
        "source_sentence": "　其響柔軟，　　微妙殊特，　　深邃儒雅，　而有限節。",
        "from": "T09n0263_008:0121c07_0",
        "context_with_next_sentence": true
    },
    {
        "source_sentence": "　　諸天豪尊，　　轉輪聖帝，　欲得供養，　　普往至所，　　皇后玉女，　悉俱叉手，　　而常元元，　　聽稟經典。",
        "from": "T09n0263_008:0121c08_1",
        "context_with_next_sentence": true
    },
    {
        "source_sentence": "　諸所鬼神，　　善共宗重，　　天揵沓惒，　及諸營從，　　反足女鬼，　　及諸男女，　普悉恭敬，　　皆造奉侍。",
        "from": "T09n0263_008:0121c11_0",
        "context_with_next_sentence": true
    },
    {
        "source_sentence": "　　自在尊豪，　梵天之王，　　大神妙天，　　及諸天子，　天帝梵尊，　　天子枝黨，　　無數玉女，　悉詣其所。",
        "from": "T09n0263_008:0121c13_1",
        "context_with_next_sentence": true
    },
    {
        "source_sentence": "　　世間有佛，　　聖明導師，　聲聞弟子，　　悉聽妙響。",
        "from": "T09n0263_008:0121c16_2",
        "context_with_next_sentence": true
    },
    {
        "source_sentence": "　　見所在處，　僉然護之，　　察所講法，　　悉用欣然。」",
        "from": "T09n0263_008:0121c17_3",
        "context_with_next_sentence": true
    },
    {
        "source_sentence": "佛復告族姓子：「菩薩大士，若聞是經持讀誦寫者，逮得身行八百功德，肌色澤光猛勇響餼，猶如琉璃淨妙無垢，所當作為人民欽效，容止可宗進退致益，彼已無易，三千大千世界眾生稽首為禮，普佛國土群萌好醜，鮮色惡色生趣善惡，鐵圍大鐵圍，小山大山，人所居處，下至無可大地獄中，上至三十三天，自以威德普悉見之。",
        "from": "T09n0263_008:0121c19_0",
        "context_with_next_sentence": true
    },
    {
        "source_sentence": "於此世界，聲聞、緣覺、菩薩、如來，所可遊居講說經法，以己威光都皆觀之。",
        "from": "T09n0263_008:0121c26_1",
        "context_with_next_sentence": true
    },
    {
        "source_sentence": "所以者何？",
        "from": "T09n0263_008:0121c28_2",
        "context_with_next_sentence": true
    },
    {
        "source_sentence": "身行清淨之所致也。」",
        "from": "T09n0263_008:0121c28_3",
        "context_with_next_sentence": true
    },
    {
        "source_sentence": "於時世尊，而歎頌曰：「彼人己身，　　所行清淨，　　譬如琉璃，　而無瑕疵，　　為一切人，　　所見愛敬。",
        "from": "T09n0263_008:0121c29_4",
        "context_with_next_sentence": true
    },
    {
        "source_sentence": "　其有持此，　　微妙經卷，　　猶如明鏡，　見其面像，　　見世形類，　　亦復如是。",
        "from": "T09n0263_008:0122a03_0",
        "context_with_next_sentence": true
    },
    {
        "source_sentence": "　自覩本末，　　及見他人，　　其身清淨，　如須彌山，　　於斯世界，　　所有眾生，　諸天人民，　　蛟阿須倫，　　地獄餓鬼，　及諸畜生，　　悉見身體，　　及面顏容。",
        "from": "T09n0263_008:0122a05_0",
        "context_with_next_sentence": true
    },
    {
        "source_sentence": "　諸天所有，　　宮殿館室，　　土山石山，　及諸鐵圍，　　雪山須彌，　　及諸大山，　悉得覩見。",
        "from": "T09n0263_008:0122a09_0",
        "context_with_next_sentence": true
    },
    {
        "source_sentence": "　　其所在處，　　以大威聖，　瞻見諸佛，　　一切聲聞，　　及佛弟子。",
        "from": "T09n0263_008:0122a11_1",
        "context_with_next_sentence": true
    },
    {
        "source_sentence": "　若有菩薩，　　獨在屏處，　　所說經法，　悉能知之。",
        "from": "T09n0263_008:0122a13_0",
        "context_with_next_sentence": true
    },
    {
        "source_sentence": "　　其身清淨，　　亦復如是，　悉覩見于，　　一切世間。",
        "from": "T09n0263_008:0122a14_1",
        "context_with_next_sentence": true
    },
    {
        "source_sentence": "　　以俗之身，　覺了如茲，　　斯人尚未，　　獲成聖道。」",
        "from": "T09n0263_008:0122a15_2",
        "context_with_next_sentence": true
    },
    {
        "source_sentence": "佛復告族姓子：「菩薩大士，如來滅度後，若持斯經諷讀解說，得千二百意根清淨德，其人則以清淨意根，靡不貫暢。",
        "from": "T09n0263_008:0122a17_0",
        "context_with_next_sentence": true
    },
    {
        "source_sentence": "聞一頌者，所究彌廣多所達了。",
        "from": "T09n0263_008:0122a19_1",
        "context_with_next_sentence": true
    },
    {
        "source_sentence": "以弘覺了，便能一月講說經法。",
        "from": "T09n0263_008:0122a20_2",
        "context_with_next_sentence": true
    },
    {
        "source_sentence": "四月一年綜練所歷，憶念不忘。",
        "from": "T09n0263_008:0122a21_3",
        "context_with_next_sentence": true
    },
    {
        "source_sentence": "凡俗所為販賣賈作語言音聲，以法皆覩次第分別，不失其緒。",
        "from": "T09n0263_008:0122a21_4",
        "context_with_next_sentence": true
    },
    {
        "source_sentence": "三千大千世界諸六趣生，皆知其心所念善惡、如應不應，中為沙門聖非聖者，普見不應。",
        "from": "T09n0263_008:0122a23_5",
        "context_with_next_sentence": true
    },
    {
        "source_sentence": "意志清淨不復思惟，自然分別說法誼趣，言皆至誠，有至講者皆亦承說，如來所詔一切剖扸，往古最勝經卷。」",
        "from": "T09n0263_008:0122a25_6",
        "context_with_next_sentence": true
    },
    {
        "source_sentence": "於時世尊，而歎頌曰：「其人意根，　　清淨皦潔，　　光徹鮮明，　見心所念。",
        "from": "T09n0263_008:0122a27_7",
        "context_with_next_sentence": true
    },
    {
        "source_sentence": "　　由是之故，　　曉若干品，　瑕穢卑賤，　　好惡中間。",
        "from": "T09n0263_008:0122b01_8",
        "context_with_next_sentence": true
    },
    {
        "source_sentence": "　　若聞一頌，　能奉持者，　　解無央數，　　明哲誼理。",
        "from": "T09n0263_008:0122b02_9",
        "context_with_next_sentence": true
    },
    {
        "source_sentence": "　一月四月，　　若至一年，　　所說善惡，　不違至誠。",
        "from": "T09n0263_008:0122b04_0",
        "context_with_next_sentence": true
    },
    {
        "source_sentence": "　　於斯世界，　　中間所苞，　若有群萌，　　種種品類，　　諸天人民，　及阿須倫，　　枝神異類，　　及諸畜生，　六道之中，　　所有黎元，　　是等思想，　若干種念，　　持是經者，　　各各異意，　一時之間，　　悉覩知之。",
        "from": "T09n0263_008:0122b05_1",
        "context_with_next_sentence": true
    },
    {
        "source_sentence": "　　諸佛大聖，　百福德相，　　一切悉為，　　世間說法。",
        "from": "T09n0263_008:0122b10_2",
        "context_with_next_sentence": true
    },
    {
        "source_sentence": "　登時所講，　　普等聽聞，　　所說清淨，　即能受誦。",
        "from": "T09n0263_008:0122b12_0",
        "context_with_next_sentence": true
    },
    {
        "source_sentence": "　　前世更歷，　　所學經卷，　長夜所講，　　當綜解之。",
        "from": "T09n0263_008:0122b13_1",
        "context_with_next_sentence": true
    },
    {
        "source_sentence": "　　有常所演，　經典之要，　　得眾會中，　　無所畏憚。",
        "from": "T09n0263_008:0122b14_2",
        "context_with_next_sentence": true
    },
    {
        "source_sentence": "　其有持經，　　部分光揚，　　卒未遭值，　眾想之患。",
        "from": "T09n0263_008:0122b16_0",
        "context_with_next_sentence": true
    },
    {
        "source_sentence": "　　枝黨群從，　　悉為賢良，　意根明達，　　亦復如是。",
        "from": "T09n0263_008:0122b17_1",
        "context_with_next_sentence": true
    },
    {
        "source_sentence": "　　菩薩所住，　未曾有地，　　普為眾生，　　分別說經。",
        "from": "T09n0263_008:0122b18_2",
        "context_with_next_sentence": true
    },
    {
        "source_sentence": "　其能受持，　　安住正法，　　巧便意宜，　則知所應。」",
        "from": "T09n0263_008:0122b20_0",
        "context_with_next_sentence": true
    },
    {
        "source_sentence": "◎正法華經卷第八",
        "from": "T09n0263_008:0122b21_1",
        "context_with_next_sentence": false
    }
]