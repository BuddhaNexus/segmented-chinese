[
    {
        "source_sentence": "佛母般泥洹經",
        "from": "T02n0145_001:0869b11_0",
        "context_with_next_sentence": true
    },
    {
        "source_sentence": "宋沙門慧簡譯",
        "from": "T02n0145_001:0869b13_0",
        "context_with_next_sentence": true
    },
    {
        "source_sentence": "聞如是：一時，佛在維耶離國，行在獼猴水邊拘羅曷講堂上。",
        "from": "T02n0145_001:0869b14_0",
        "context_with_next_sentence": true
    },
    {
        "source_sentence": "大愛道比丘尼者，即從佛母也，時在維耶離國，與女除饉五百人俱，皆是應真，獲六通四達神足變化，年耆德尊神曜巍巍，其精舍在王園，所度無量，深入普智定，覩世尊逮阿難、鶖鷺子、大目乾連，所度已畢將欲滅度日，「吾不忍見世尊、如來、無所著、正真道、最正覺，及諸應真泥曰，吾當先息靈還乎本無矣。」",
        "from": "T02n0145_001:0869b15_1",
        "context_with_next_sentence": true
    },
    {
        "source_sentence": "佛一切智具照其然，即告阿難：「大愛道念曰：『吾不忍見世尊，并諸應真泥曰，欲先滅度。』」",
        "from": "T02n0145_001:0869b22_2",
        "context_with_next_sentence": true
    },
    {
        "source_sentence": "阿難聞教即稽首言：「今聞尊命，四體萎墮心塞智索，不識四方之名。」",
        "from": "T02n0145_001:0869b24_3",
        "context_with_next_sentence": true
    },
    {
        "source_sentence": "佛告阿難：「汝謂大愛道滅度，將戒種、慧種、定種、解脫種、度知見種，若四意止、四意斷、四神足、五根、五力、七覺意、八品道行去耶？」",
        "from": "T02n0145_001:0869b25_4",
        "context_with_next_sentence": true
    },
    {
        "source_sentence": "對曰：「不也。",
        "from": "T02n0145_001:0869b28_5",
        "context_with_next_sentence": true
    },
    {
        "source_sentence": "但惟佛生七日大后薨，母慈至有大弘恩在佛所耳。」",
        "from": "T02n0145_001:0869b29_0",
        "context_with_next_sentence": true
    },
    {
        "source_sentence": "世尊歎曰：「真如汝言，母於吾誠有哺乳重恩之惠，吾亦有難算之恩在母所也。",
        "from": "T02n0145_001:0869c01_1",
        "context_with_next_sentence": true
    },
    {
        "source_sentence": "由吾明獲歸命佛、歸命法、歸命聖眾，自歸習盡道冥滅明盛，無疑於三尊，苦習盡道道眼明盡解，結解獲無所著。",
        "from": "T02n0145_001:0869c03_0",
        "context_with_next_sentence": true
    },
    {
        "source_sentence": "若人能悟愚者之惑，令入正真，歸佛、歸法、歸乎聖眾，自歸習盡道者，受道弟子，盡天下名珍，訖其年壽供養經師，萬未塞一，歸命三尊恩過須彌，弟子由芥子也。",
        "from": "T02n0145_001:0869c05_1",
        "context_with_next_sentence": true
    },
    {
        "source_sentence": "是故，阿難！",
        "from": "T02n0145_001:0869c09_2",
        "context_with_next_sentence": true
    },
    {
        "source_sentence": "吾有重恩於大愛道所，其為無量也。」",
        "from": "T02n0145_001:0869c09_3",
        "context_with_next_sentence": true
    },
    {
        "source_sentence": "於時大愛道與除饉女五百人俱到佛所，皆頭面著佛足退叉手立。",
        "from": "T02n0145_001:0869c10_4",
        "context_with_next_sentence": true
    },
    {
        "source_sentence": "大愛道白佛言：「吾不忍覩佛及諸應真滅度，欲先泥曰。」",
        "from": "T02n0145_001:0869c12_5",
        "context_with_next_sentence": true
    },
    {
        "source_sentence": "佛默可之。",
        "from": "T02n0145_001:0869c13_6",
        "context_with_next_sentence": true
    },
    {
        "source_sentence": "大愛道以手摩佛足曰：「吾免覩如來、應儀、正真道、最正覺、道法御、天人師、三界明，自今不復覩之矣。」",
        "from": "T02n0145_001:0869c13_7",
        "context_with_next_sentence": true
    },
    {
        "source_sentence": "五百除饉女陳辭如上，佛亦可之也，為說身患生死憂悲苦、不如意[病-丙+(止/(止*止))]之難，無欲清淨空不願無相滅度之安若干淨品。",
        "from": "T02n0145_001:0869c15_8",
        "context_with_next_sentence": true
    },
    {
        "source_sentence": "諸女除饉莫不歡喜，繞佛三匝稽首而去。",
        "from": "T02n0145_001:0869c18_9",
        "context_with_next_sentence": true
    },
    {
        "source_sentence": "還乎精舍，布五百座，皆各就坐。",
        "from": "T02n0145_001:0869c19_10",
        "context_with_next_sentence": true
    },
    {
        "source_sentence": "大愛道現神足德，自坐沒地從東方來，在虛空中化，去地一樹轉昇七樹，經行虛空中，乍坐乍臥，上身出水，下身出火，下身出水，上身出火，又沒地中飛東方來，沒法如前，八方上下來，放大光明以照諸冥中人，上曜諸天。",
        "from": "T02n0145_001:0869c20_11",
        "context_with_next_sentence": true
    },
    {
        "source_sentence": "五百除饉變化俱然，同時泥曰。",
        "from": "T02n0145_001:0869c25_12",
        "context_with_next_sentence": true
    },
    {
        "source_sentence": "佛告賢者阿難：「汝明旦入城到耶游理家所，告之曰：『佛母及五百耆年除饉皆已滅度，佛勸理家作五百輿床，麻油、香花、樟柟梓事各五百，貢妓正音當以供養。",
        "from": "T02n0145_001:0869c27_0",
        "context_with_next_sentence": true
    },
    {
        "source_sentence": "所以然者？",
        "from": "T02n0145_001:0870a01_1",
        "context_with_next_sentence": true
    },
    {
        "source_sentence": "斯諸除饉皆六通四達，獲空不願無相淨定，今得泥曰，為諸佛所歎，一時之供養，其福無數。』」",
        "from": "T02n0145_001:0870a01_2",
        "context_with_next_sentence": true
    },
    {
        "source_sentence": "阿難稽首于地惻然敬諾，平旦入城至理家門，告守門者曰：「入云吾來。」",
        "from": "T02n0145_001:0870a03_3",
        "context_with_next_sentence": true
    },
    {
        "source_sentence": "門人入，如事云。",
        "from": "T02n0145_001:0870a05_4",
        "context_with_next_sentence": true
    },
    {
        "source_sentence": "理家時在高觀與樂人相娛，聞阿難來，心怖毛竪，即下觀疾出，五體投地，以手著足長跪而曰：「賢者阿難！",
        "from": "T02n0145_001:0870a05_5",
        "context_with_next_sentence": true
    },
    {
        "source_sentence": "今來甚早，斯事非恒，將以何故？」",
        "from": "T02n0145_001:0870a09_6",
        "context_with_next_sentence": true
    },
    {
        "source_sentence": "阿難如佛教具為理家說之。",
        "from": "T02n0145_001:0870a09_7",
        "context_with_next_sentence": true
    },
    {
        "source_sentence": "理家聞之即擗身于地，抗哀而云：「吾等豈有非佛弟子不肖之行，而為除饉所棄矣，長逝無為而無遺教乎！」",
        "from": "T02n0145_001:0870a10_8",
        "context_with_next_sentence": true
    },
    {
        "source_sentence": "噓唏重曰：「賢者阿難！",
        "from": "T02n0145_001:0870a12_9",
        "context_with_next_sentence": true
    },
    {
        "source_sentence": "自維耶梨精舍都為空寂，王道四街不復覩神通女除饉，如彼盛德行于國道。",
        "from": "T02n0145_001:0870a13_10",
        "context_with_next_sentence": true
    },
    {
        "source_sentence": "國道為空，其痛何甚乎！」",
        "from": "T02n0145_001:0870a15_11",
        "context_with_next_sentence": true
    },
    {
        "source_sentence": "阿難答曰：「佛說乾坤雖為長久，始必有終，盛者有衰，恩愛當離，覩異欲永者尋行受報，三界無常其如幻夢，古來非常苦身之患其禍無量，而愚者不見，可謂瞽矣。",
        "from": "T02n0145_001:0870a15_12",
        "context_with_next_sentence": true
    },
    {
        "source_sentence": "生求不死、會畢不離者，終不可得也、上賢覩佛經奧、解四非常，如盲得視，精進勤行可免重苦矣。」",
        "from": "T02n0145_001:0870a19_13",
        "context_with_next_sentence": true
    },
    {
        "source_sentence": "阿難引若干要說，以釋理家結，理家心解即喜。",
        "from": "T02n0145_001:0870a21_14",
        "context_with_next_sentence": true
    },
    {
        "source_sentence": "阿難復至諸梵志理家所，時，其眾在講堂有異議，即告之曰：「佛勸諸賢者作五百人葬具。",
        "from": "T02n0145_001:0870a22_15",
        "context_with_next_sentence": true
    },
    {
        "source_sentence": "所以然者？",
        "from": "T02n0145_001:0870a24_16",
        "context_with_next_sentence": true
    },
    {
        "source_sentence": "佛母并五百女除饉皆已滅度。」",
        "from": "T02n0145_001:0870a24_17",
        "context_with_next_sentence": true
    },
    {
        "source_sentence": "梵志理家聞阿難言，靡不擗地椎心搣髮宛轉哀號云：「當奈何？",
        "from": "T02n0145_001:0870a25_18",
        "context_with_next_sentence": true
    },
    {
        "source_sentence": "吾等孤露將復誰恃乎？」",
        "from": "T02n0145_001:0870a26_19",
        "context_with_next_sentence": true
    },
    {
        "source_sentence": "阿難又說：「三界是幻都為非常，身為苦器[病-丙+(止/(止*止))]痛所聚，唯泥曰安，故三尊歸之也。」",
        "from": "T02n0145_001:0870a27_20",
        "context_with_next_sentence": true
    },
    {
        "source_sentence": "理家心解稽首足下。",
        "from": "T02n0145_001:0870a29_21",
        "context_with_next_sentence": true
    },
    {
        "source_sentence": "阿難還至佛所，如事以聞。",
        "from": "T02n0145_001:0870a29_22",
        "context_with_next_sentence": true
    },
    {
        "source_sentence": "梵志理家即具葬具，馳詣精舍。",
        "from": "T02n0145_001:0870b01_23",
        "context_with_next_sentence": true
    },
    {
        "source_sentence": "時園門閉，理家使人緣入開門欲入講堂。",
        "from": "T02n0145_001:0870b02_0",
        "context_with_next_sentence": true
    },
    {
        "source_sentence": "有女沙彌三人，一人得不還道，次者頻來，小者溝港，告理家曰：「吾師坐禪今得寂定，慎無擾也。」",
        "from": "T02n0145_001:0870b02_1",
        "context_with_next_sentence": true
    },
    {
        "source_sentence": "答曰：「師已滅度，不為定也。」",
        "from": "T02n0145_001:0870b05_2",
        "context_with_next_sentence": true
    },
    {
        "source_sentence": "沙彌聞之，擗身絕息有頃乃穌，哀號而曰：「誰當復誨吾等聖訓絕吾者廢也？」",
        "from": "T02n0145_001:0870b05_3",
        "context_with_next_sentence": true
    },
    {
        "source_sentence": "理家覩之莫不舉哀，哀畢告沙彌曰：「佛本說經，恩愛雖會終必有離，世榮難保唯道可久，但當建志進取應真，滅三界苦。",
        "from": "T02n0145_001:0870b07_4",
        "context_with_next_sentence": true
    },
    {
        "source_sentence": "捐俗哀心也。」",
        "from": "T02n0145_001:0870b10_5",
        "context_with_next_sentence": true
    },
    {
        "source_sentence": "理家闍維畢，奉舍利詣佛所，佛告鶖鷺子：「汝東向叉手下右膝曰：『有直信直業三神六智道神已足者，皆來赴斯。",
        "from": "T02n0145_001:0870b10_6",
        "context_with_next_sentence": true
    },
    {
        "source_sentence": "所以然者？",
        "from": "T02n0145_001:0870b13_7",
        "context_with_next_sentence": true
    },
    {
        "source_sentence": "佛母逮諸除饉女五百人，今皆善逝，宜當會。』",
        "from": "T02n0145_001:0870b13_8",
        "context_with_next_sentence": true
    },
    {
        "source_sentence": "四方俱然。」",
        "from": "T02n0145_001:0870b14_9",
        "context_with_next_sentence": true
    },
    {
        "source_sentence": "於是四方各二百五十應真，神足飛來稽首佛足。",
        "from": "T02n0145_001:0870b14_10",
        "context_with_next_sentence": true
    },
    {
        "source_sentence": "佛起至大愛道舍利所，千比丘從，皆就。",
        "from": "T02n0145_001:0870b15_11",
        "context_with_next_sentence": true
    },
    {
        "source_sentence": "告阿難：「取舍利盛之，以鉢著吾手中。」",
        "from": "T02n0145_001:0870b16_12",
        "context_with_next_sentence": true
    },
    {
        "source_sentence": "阿難如命，以鉢盛舍利長跪授佛，佛以兩手受之，告諸比丘：「斯聚舍利，本是穢身凶愚急暴，輕心疾轉嫉姤陰謀，敗道壞德為亂作先之類，今母拔女人兇愚之穢，為丈夫行獲應真道，還靈本無淨過虛空，行高無蓋何其健哉！」",
        "from": "T02n0145_001:0870b17_13",
        "context_with_next_sentence": true
    },
    {
        "source_sentence": "佛告諸比丘及理家眾：「共為母及諸應真女興廟。」",
        "from": "T02n0145_001:0870b22_14",
        "context_with_next_sentence": true
    },
    {
        "source_sentence": "僉曰：「唯然！」",
        "from": "T02n0145_001:0870b23_15",
        "context_with_next_sentence": true
    },
    {
        "source_sentence": "於是天人鬼龍興廟立剎，華香作樂繞廟三匝。",
        "from": "T02n0145_001:0870b23_16",
        "context_with_next_sentence": true
    },
    {
        "source_sentence": "哀者震國，詣佛敬信，輒說：「生死為苦，三界無安。」",
        "from": "T02n0145_001:0870b24_17",
        "context_with_next_sentence": true
    },
    {
        "source_sentence": "以釋來者，莫不歡喜，稽首而去。",
        "from": "T02n0145_001:0870b26_0",
        "context_with_next_sentence": true
    },
    {
        "source_sentence": "佛母般泥洹經",
        "from": "T02n0145_001:0870b27_0",
        "context_with_next_sentence": true
    },
    {
        "source_sentence": "佛般泥洹後變記",
        "from": "T02n0145_001:0870b28_0",
        "context_with_next_sentence": true
    },
    {
        "source_sentence": "我般泥洹後百歲，我諸弟子沙門，聰明智慧如我無異。",
        "from": "T02n0145_001:0870b29_0",
        "context_with_next_sentence": true
    },
    {
        "source_sentence": "我般泥洹後二百歲時，阿育王從八王索八斛四斗舍利，一日中作八萬四千佛圖。",
        "from": "T02n0145_001:0870c01_1",
        "context_with_next_sentence": true
    },
    {
        "source_sentence": "三百歲時，若有出家作沙門，一日中便得道。",
        "from": "T02n0145_001:0870c03_2",
        "context_with_next_sentence": true
    },
    {
        "source_sentence": "四百歲時，數念佛及法以比丘僧，供養和上阿闍梨。",
        "from": "T02n0145_001:0870c04_3",
        "context_with_next_sentence": true
    },
    {
        "source_sentence": "五百歲時，沙門婆羅門及人民，無不啼泣念佛者。",
        "from": "T02n0145_001:0870c05_4",
        "context_with_next_sentence": true
    },
    {
        "source_sentence": "六百歲時，諸沙門便行入山中樹下塚間求道。",
        "from": "T02n0145_001:0870c06_5",
        "context_with_next_sentence": true
    },
    {
        "source_sentence": "七百歲時，便行內外學經，若有沙門婆羅門問事無不解了，悉壞九十六種外道。",
        "from": "T02n0145_001:0870c08_0",
        "context_with_next_sentence": true
    },
    {
        "source_sentence": "八百歲時，便復念行作佛圖[卄/隋]疾次作佛圖。",
        "from": "T02n0145_001:0870c09_1",
        "context_with_next_sentence": true
    },
    {
        "source_sentence": "九百歲時，便念行治生求利害處所。",
        "from": "T02n0145_001:0870c11_0",
        "context_with_next_sentence": true
    },
    {
        "source_sentence": "千歲時，便行與國王相隨教習兵法戰陣，自行屠殺妻娶婦女。",
        "from": "T02n0145_001:0870c11_1",
        "context_with_next_sentence": true
    },
    {
        "source_sentence": "佛般泥洹後變記",
        "from": "T02n0145_001:0870c14_0",
        "context_with_next_sentence": false
    }
]