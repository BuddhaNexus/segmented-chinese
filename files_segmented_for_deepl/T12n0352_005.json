[
    {
        "source_sentence": "佛說大迦葉問大寶積正法經卷",
        "from": "T12n0352_005:0214c14_0",
        "context_with_next_sentence": true
    },
    {
        "source_sentence": "第五",
        "from": "T12n0352_005:0214c15_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T12n0352_005:0214c17_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T12n0352_005:0214c18_0",
        "context_with_next_sentence": true
    },
    {
        "source_sentence": "爾時世尊說此伽他法時，八百苾芻漏盡意解心得解脫，三十億人遠塵離垢得法眼淨。",
        "from": "T12n0352_005:0214c19_0",
        "context_with_next_sentence": true
    },
    {
        "source_sentence": "五百苾芻得三摩地，聞此甚深微妙戒法，難解難入不信不學，從座而起速離佛會。",
        "from": "T12n0352_005:0214c21_0",
        "context_with_next_sentence": true
    },
    {
        "source_sentence": "是時尊者大迦葉白世尊言：「此五百苾芻雖得三摩地，云何聞此甚深之法，難解難入，不信不學，即從座起速便而退？」",
        "from": "T12n0352_005:0214c22_1",
        "context_with_next_sentence": true
    },
    {
        "source_sentence": "佛言：「迦葉！",
        "from": "T12n0352_005:0214c25_2",
        "context_with_next_sentence": true
    },
    {
        "source_sentence": "彼等五百苾芻我見未除，於此無漏清淨戒法聞已難解難入，心生驚怖所以不信不行。",
        "from": "T12n0352_005:0214c25_3",
        "context_with_next_sentence": true
    },
    {
        "source_sentence": "迦葉！",
        "from": "T12n0352_005:0214c27_4",
        "context_with_next_sentence": true
    },
    {
        "source_sentence": "此伽他戒法甚深微妙，三佛菩提皆從此出，彼等罪友於此解脫妙善而不能入。」",
        "from": "T12n0352_005:0214c27_5",
        "context_with_next_sentence": true
    },
    {
        "source_sentence": "復次告言：「迦葉！",
        "from": "T12n0352_005:0214c29_6",
        "context_with_next_sentence": true
    },
    {
        "source_sentence": "彼五百苾芻，於如來教中是外道聲聞。",
        "from": "T12n0352_005:0215a01_7",
        "context_with_next_sentence": true
    },
    {
        "source_sentence": "如是迦葉！",
        "from": "T12n0352_005:0215a02_0",
        "context_with_next_sentence": true
    },
    {
        "source_sentence": "彼於如來本意執求一事法故，若聞一法決定信受，依教修學如是伽他之法，言教玄妙是故驚怖。」",
        "from": "T12n0352_005:0215a02_1",
        "context_with_next_sentence": true
    },
    {
        "source_sentence": "又復告言：「迦葉！",
        "from": "T12n0352_005:0215a05_0",
        "context_with_next_sentence": true
    },
    {
        "source_sentence": "彼比丘意，於如來、應供、正遍知覺為求一法發心修行，於命終後求生忉利天宮，為如是事於佛教中而求出家。",
        "from": "T12n0352_005:0215a05_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_005:0215a07_2",
        "context_with_next_sentence": true
    },
    {
        "source_sentence": "此五百苾芻身見未捨，聞甚深法而生驚怖不信不學，此等命終必墮惡趣。」",
        "from": "T12n0352_005:0215a08_0",
        "context_with_next_sentence": true
    },
    {
        "source_sentence": "是時世尊告尊者須菩提言：「汝往五百苾芻所，以善方便而為教導。」",
        "from": "T12n0352_005:0215a10_0",
        "context_with_next_sentence": true
    },
    {
        "source_sentence": "須菩提言：「世尊如是說法誨喻，聞已不信不行。",
        "from": "T12n0352_005:0215a11_1",
        "context_with_next_sentence": true
    },
    {
        "source_sentence": "我自小智言論寡識，云何化彼？」",
        "from": "T12n0352_005:0215a12_2",
        "context_with_next_sentence": true
    },
    {
        "source_sentence": "是時五百苾芻已在中路，爾時世尊即以神力化二苾芻，於中路中逆往五百苾芻，而即問言：「尊者！",
        "from": "T12n0352_005:0215a13_3",
        "context_with_next_sentence": true
    },
    {
        "source_sentence": "欲往何處？」",
        "from": "T12n0352_005:0215a15_4",
        "context_with_next_sentence": true
    },
    {
        "source_sentence": "苾芻答言：「我等今者欲詣林間，彼處寂靜自得定樂而當住處。」",
        "from": "T12n0352_005:0215a15_5",
        "context_with_next_sentence": true
    },
    {
        "source_sentence": "化苾芻問言：「欲住林野於意云何？」",
        "from": "T12n0352_005:0215a17_6",
        "context_with_next_sentence": true
    },
    {
        "source_sentence": "彼等苾芻而即答言：「世尊說法我昔未聞，今既聞已難解難入，心生驚怖不可信學，是以樂歸林野安處禪定而取安樂。」",
        "from": "T12n0352_005:0215a18_7",
        "context_with_next_sentence": true
    },
    {
        "source_sentence": "化苾芻言：「尊者！",
        "from": "T12n0352_005:0215a20_8",
        "context_with_next_sentence": true
    },
    {
        "source_sentence": "世尊說法而為難解，心生驚怖不信不學不行，而歸林野以定為涅槃，是彼所執汝等不知。",
        "from": "T12n0352_005:0215a21_9",
        "context_with_next_sentence": true
    },
    {
        "source_sentence": "尊者！",
        "from": "T12n0352_005:0215a23_10",
        "context_with_next_sentence": true
    },
    {
        "source_sentence": "沙門之法非合論詰。",
        "from": "T12n0352_005:0215a23_11",
        "context_with_next_sentence": true
    },
    {
        "source_sentence": "今問尊者！",
        "from": "T12n0352_005:0215a23_12",
        "context_with_next_sentence": true
    },
    {
        "source_sentence": "云何名涅槃法？",
        "from": "T12n0352_005:0215a24_13",
        "context_with_next_sentence": true
    },
    {
        "source_sentence": "若於自身得涅槃者，則得補特伽羅、我、人、眾生、壽者，何得涅槃？",
        "from": "T12n0352_005:0215a24_14",
        "context_with_next_sentence": true
    },
    {
        "source_sentence": "夫涅槃法，非相非非相。」",
        "from": "T12n0352_005:0215a25_15",
        "context_with_next_sentence": true
    },
    {
        "source_sentence": "彼苾芻言：「涅槃既爾，云何證得？」",
        "from": "T12n0352_005:0215a26_16",
        "context_with_next_sentence": true
    },
    {
        "source_sentence": "化苾芻言：「除斷貪瞋癡法。」",
        "from": "T12n0352_005:0215a27_17",
        "context_with_next_sentence": true
    },
    {
        "source_sentence": "彼苾芻言：「貪瞋癡法云何除斷。」",
        "from": "T12n0352_005:0215a27_18",
        "context_with_next_sentence": true
    },
    {
        "source_sentence": "化苾芻言：「貪瞋癡法，非在內非在外非在中間，本自無生今亦非滅。」",
        "from": "T12n0352_005:0215a28_19",
        "context_with_next_sentence": true
    },
    {
        "source_sentence": "化苾芻言：「尊者！",
        "from": "T12n0352_005:0215a29_20",
        "context_with_next_sentence": true
    },
    {
        "source_sentence": "不得執亦不得疑。",
        "from": "T12n0352_005:0215b01_21",
        "context_with_next_sentence": true
    },
    {
        "source_sentence": "若尊者不執不疑，即非護非不護、非樂非不樂，彼說為涅槃。",
        "from": "T12n0352_005:0215b01_22",
        "context_with_next_sentence": true
    },
    {
        "source_sentence": "尊者！",
        "from": "T12n0352_005:0215b03_0",
        "context_with_next_sentence": true
    },
    {
        "source_sentence": "此清淨戒相不生不滅，從三摩地生、從智慧生、從解脫生、從解脫知見生，離有離無，非相非無相。",
        "from": "T12n0352_005:0215b03_1",
        "context_with_next_sentence": true
    },
    {
        "source_sentence": "尊者！",
        "from": "T12n0352_005:0215b05_2",
        "context_with_next_sentence": true
    },
    {
        "source_sentence": "如是戒相即真涅槃。",
        "from": "T12n0352_005:0215b05_3",
        "context_with_next_sentence": true
    },
    {
        "source_sentence": "如是涅槃，無解脫可得、無煩惱可捨。",
        "from": "T12n0352_005:0215b05_4",
        "context_with_next_sentence": true
    },
    {
        "source_sentence": "尊者！",
        "from": "T12n0352_005:0215b06_5",
        "context_with_next_sentence": true
    },
    {
        "source_sentence": "汝以情想求圓寂者，此得妄想非涅槃也。",
        "from": "T12n0352_005:0215b06_6",
        "context_with_next_sentence": true
    },
    {
        "source_sentence": "若想中生想，非是涅槃，被想纏縛。",
        "from": "T12n0352_005:0215b07_7",
        "context_with_next_sentence": true
    },
    {
        "source_sentence": "如是若滅受想，得真三摩鉢底。",
        "from": "T12n0352_005:0215b08_8",
        "context_with_next_sentence": true
    },
    {
        "source_sentence": "尊者！",
        "from": "T12n0352_005:0215b09_9",
        "context_with_next_sentence": true
    },
    {
        "source_sentence": "行者若行更無有上。」",
        "from": "T12n0352_005:0215b09_10",
        "context_with_next_sentence": true
    },
    {
        "source_sentence": "是時化者說此正法之時，彼五百苾芻聞此法已漏盡意解心得解脫。",
        "from": "T12n0352_005:0215b09_11",
        "context_with_next_sentence": true
    },
    {
        "source_sentence": "如是五百苾芻復詣佛所到已頭面禮足，遶佛三匝於一面坐。",
        "from": "T12n0352_005:0215b11_12",
        "context_with_next_sentence": true
    },
    {
        "source_sentence": "爾時長老須菩提即從座起，問彼苾芻：「尊者！",
        "from": "T12n0352_005:0215b13_0",
        "context_with_next_sentence": true
    },
    {
        "source_sentence": "汝於何去？",
        "from": "T12n0352_005:0215b14_0",
        "context_with_next_sentence": true
    },
    {
        "source_sentence": "今從何來？」",
        "from": "T12n0352_005:0215b14_1",
        "context_with_next_sentence": true
    },
    {
        "source_sentence": "彼言：「本非所去，今亦不來。」",
        "from": "T12n0352_005:0215b14_2",
        "context_with_next_sentence": true
    },
    {
        "source_sentence": "長老須菩提即以問佛：「世尊！",
        "from": "T12n0352_005:0215b15_3",
        "context_with_next_sentence": true
    },
    {
        "source_sentence": "此所說法其義云何？」",
        "from": "T12n0352_005:0215b15_4",
        "context_with_next_sentence": true
    },
    {
        "source_sentence": "佛言：「無生無滅。」",
        "from": "T12n0352_005:0215b16_5",
        "context_with_next_sentence": true
    },
    {
        "source_sentence": "須菩提言：「汝等尊者云何聞法？」",
        "from": "T12n0352_005:0215b16_6",
        "context_with_next_sentence": true
    },
    {
        "source_sentence": "彼苾芻言：「無縛無脫。」",
        "from": "T12n0352_005:0215b17_7",
        "context_with_next_sentence": true
    },
    {
        "source_sentence": "須菩提言：「誰化汝等？」",
        "from": "T12n0352_005:0215b17_8",
        "context_with_next_sentence": true
    },
    {
        "source_sentence": "彼苾芻言：「無身無心。」",
        "from": "T12n0352_005:0215b18_9",
        "context_with_next_sentence": true
    },
    {
        "source_sentence": "須菩提言：「汝等云何修行？」",
        "from": "T12n0352_005:0215b18_10",
        "context_with_next_sentence": true
    },
    {
        "source_sentence": "彼苾芻言：「無無明滅亦無無明生。」",
        "from": "T12n0352_005:0215b19_11",
        "context_with_next_sentence": true
    },
    {
        "source_sentence": "須菩提言：「云何汝為聲聞？」",
        "from": "T12n0352_005:0215b20_0",
        "context_with_next_sentence": true
    },
    {
        "source_sentence": "彼苾芻言：「不得聲聞亦不成佛。」",
        "from": "T12n0352_005:0215b20_1",
        "context_with_next_sentence": true
    },
    {
        "source_sentence": "須菩提言：「云何汝之梵行？」",
        "from": "T12n0352_005:0215b21_2",
        "context_with_next_sentence": true
    },
    {
        "source_sentence": "彼苾芻言：「不住三界。」",
        "from": "T12n0352_005:0215b21_3",
        "context_with_next_sentence": true
    },
    {
        "source_sentence": "須菩提言：「汝於何時而入涅槃？」",
        "from": "T12n0352_005:0215b22_4",
        "context_with_next_sentence": true
    },
    {
        "source_sentence": "彼苾芻言：「如來入涅槃時我即涅槃。」",
        "from": "T12n0352_005:0215b23_5",
        "context_with_next_sentence": true
    },
    {
        "source_sentence": "須菩提言：「汝等所作已辦。」",
        "from": "T12n0352_005:0215b23_6",
        "context_with_next_sentence": true
    },
    {
        "source_sentence": "彼苾芻言：「了知我人。」",
        "from": "T12n0352_005:0215b24_7",
        "context_with_next_sentence": true
    },
    {
        "source_sentence": "須菩提言：「汝煩惱已盡。」",
        "from": "T12n0352_005:0215b25_0",
        "context_with_next_sentence": true
    },
    {
        "source_sentence": "彼苾芻言：「一切法亦盡。」",
        "from": "T12n0352_005:0215b25_1",
        "context_with_next_sentence": true
    },
    {
        "source_sentence": "須菩提言：「汝等善破魔王。」",
        "from": "T12n0352_005:0215b26_2",
        "context_with_next_sentence": true
    },
    {
        "source_sentence": "彼苾芻言：「蘊身尚不得，何有魔王破？」",
        "from": "T12n0352_005:0215b26_3",
        "context_with_next_sentence": true
    },
    {
        "source_sentence": "須菩提言：「汝知師耶？」",
        "from": "T12n0352_005:0215b27_4",
        "context_with_next_sentence": true
    },
    {
        "source_sentence": "彼苾芻言：「非身非口非心。」",
        "from": "T12n0352_005:0215b28_0",
        "context_with_next_sentence": true
    },
    {
        "source_sentence": "須菩提言：「汝得清淨勝地。」",
        "from": "T12n0352_005:0215b28_1",
        "context_with_next_sentence": true
    },
    {
        "source_sentence": "彼苾芻言：「無取無捨。」",
        "from": "T12n0352_005:0215b29_2",
        "context_with_next_sentence": true
    },
    {
        "source_sentence": "須菩提言：「汝出輪迴今到彼岸。」",
        "from": "T12n0352_005:0215b29_3",
        "context_with_next_sentence": true
    },
    {
        "source_sentence": "彼苾芻言：「不到彼岸亦不得輪迴。」",
        "from": "T12n0352_005:0215c01_4",
        "context_with_next_sentence": true
    },
    {
        "source_sentence": "須菩提言：「汝信勝地。」",
        "from": "T12n0352_005:0215c02_5",
        "context_with_next_sentence": true
    },
    {
        "source_sentence": "彼苾芻言：「一切執解脫。」",
        "from": "T12n0352_005:0215c02_6",
        "context_with_next_sentence": true
    },
    {
        "source_sentence": "須菩提言：「汝何所去？」",
        "from": "T12n0352_005:0215c03_7",
        "context_with_next_sentence": true
    },
    {
        "source_sentence": "彼苾芻言：「如來去處去。」",
        "from": "T12n0352_005:0215c03_8",
        "context_with_next_sentence": true
    },
    {
        "source_sentence": "化苾芻言：「尊者！",
        "from": "T12n0352_005:0215c04_9",
        "context_with_next_sentence": true
    },
    {
        "source_sentence": "須菩提汝令彼去。」",
        "from": "T12n0352_005:0215c04_10",
        "context_with_next_sentence": true
    },
    {
        "source_sentence": "說是法時，眾中有八百苾芻發聲聞意心得解脫，三十二億眾生遠塵離垢得法眼淨。",
        "from": "T12n0352_005:0215c05_0",
        "context_with_next_sentence": true
    },
    {
        "source_sentence": "爾時會中有菩薩摩訶薩名曰普光，即從座起合掌向佛而白佛言：「世尊！",
        "from": "T12n0352_005:0215c07_0",
        "context_with_next_sentence": true
    },
    {
        "source_sentence": "此大寶積正法，令諸菩薩應云何學？",
        "from": "T12n0352_005:0215c08_1",
        "context_with_next_sentence": true
    },
    {
        "source_sentence": "應云何住？」",
        "from": "T12n0352_005:0215c09_2",
        "context_with_next_sentence": true
    },
    {
        "source_sentence": "佛告：「善男子！",
        "from": "T12n0352_005:0215c09_3",
        "context_with_next_sentence": true
    },
    {
        "source_sentence": "所說正法真實戒行，汝等受持應如是住，於此正法得大善利。",
        "from": "T12n0352_005:0215c10_0",
        "context_with_next_sentence": true
    },
    {
        "source_sentence": "善男子！",
        "from": "T12n0352_005:0215c11_1",
        "context_with_next_sentence": true
    },
    {
        "source_sentence": "譬如有人乘彼土船欲過深廣大河。",
        "from": "T12n0352_005:0215c11_2",
        "context_with_next_sentence": true
    },
    {
        "source_sentence": "善男子！",
        "from": "T12n0352_005:0215c12_3",
        "context_with_next_sentence": true
    },
    {
        "source_sentence": "於意云何？",
        "from": "T12n0352_005:0215c12_4",
        "context_with_next_sentence": true
    },
    {
        "source_sentence": "彼人乘此土船，作何方便速得到於彼岸？」",
        "from": "T12n0352_005:0215c12_5",
        "context_with_next_sentence": true
    },
    {
        "source_sentence": "普光言：「世尊！",
        "from": "T12n0352_005:0215c13_6",
        "context_with_next_sentence": true
    },
    {
        "source_sentence": "須是用大氣力勇猛精進方達彼岸。」",
        "from": "T12n0352_005:0215c14_7",
        "context_with_next_sentence": true
    },
    {
        "source_sentence": "佛言：「普光！",
        "from": "T12n0352_005:0215c14_8",
        "context_with_next_sentence": true
    },
    {
        "source_sentence": "有何所以要施勤力？」",
        "from": "T12n0352_005:0215c15_9",
        "context_with_next_sentence": true
    },
    {
        "source_sentence": "「世尊！",
        "from": "T12n0352_005:0215c15_10",
        "context_with_next_sentence": true
    },
    {
        "source_sentence": "彼河中流深而復廣令人憂怕，若不勤力必見沈沒。」",
        "from": "T12n0352_005:0215c15_11",
        "context_with_next_sentence": true
    },
    {
        "source_sentence": "佛告普光菩薩：「如是，若諸菩薩修學正法，欲度生死四流大河，須發勇猛精進之力通達佛法，若不精進修學決定退墮。",
        "from": "T12n0352_005:0215c16_12",
        "context_with_next_sentence": true
    },
    {
        "source_sentence": "又復思惟，此身無強無常速朽之法，四流浩渺云何得度？",
        "from": "T12n0352_005:0215c19_13",
        "context_with_next_sentence": true
    },
    {
        "source_sentence": "彼諸眾生恒處此岸，汝等今者受持妙法大船，運度一切眾生過輪迴河至菩提岸。」",
        "from": "T12n0352_005:0215c20_14",
        "context_with_next_sentence": true
    },
    {
        "source_sentence": "普光菩薩復白佛言：「世尊！",
        "from": "T12n0352_005:0215c22_15",
        "context_with_next_sentence": true
    },
    {
        "source_sentence": "菩薩云何受持妙法大船？」",
        "from": "T12n0352_005:0215c23_16",
        "context_with_next_sentence": true
    },
    {
        "source_sentence": "「善男子！",
        "from": "T12n0352_005:0215c23_17",
        "context_with_next_sentence": true
    },
    {
        "source_sentence": "所有布施、持戒、忍辱、慈心，所集無邊福德，起平等心莊嚴一切眾生。",
        "from": "T12n0352_005:0215c24_18",
        "context_with_next_sentence": true
    },
    {
        "source_sentence": "於七菩提分善而不忘失，精進受持心生決定，以巧方便深達實相，以大悲心拔眾生苦，以四攝法護諸有情，以四無量饒益眾生，以四念處恒自思惟，以四正斷勤斷勤修，以四神足奮迅神通，以其五根令生眾善，以其五力堅固不退，以八聖道遠離魔怨不住邪道，於奢摩他、毘鉢舍那無相無著。",
        "from": "T12n0352_005:0215c25_19",
        "context_with_next_sentence": true
    },
    {
        "source_sentence": "菩薩令此廣大法行名聞十方，使諸眾生來入微妙正法大船，過彼生死四流大河，得至涅槃安樂彼岸，得無所畏永離諸見。",
        "from": "T12n0352_005:0216a03_20",
        "context_with_next_sentence": true
    },
    {
        "source_sentence": "善男子！",
        "from": "T12n0352_005:0216a06_21",
        "context_with_next_sentence": true
    },
    {
        "source_sentence": "汝等當知，如是菩薩以妙法大船，經無量百千俱胝那由他劫，運度一切眾生過彼四流大河不得疲苦。",
        "from": "T12n0352_005:0216a06_22",
        "context_with_next_sentence": true
    },
    {
        "source_sentence": "汝如是受持應如是住。」",
        "from": "T12n0352_005:0216a08_23",
        "context_with_next_sentence": true
    },
    {
        "source_sentence": "佛告普光菩薩：「汝今速運真實方便起大悲心，令一切眾生心意清淨勇猛精進，種諸善根令生不退，恒樂出家聞法無倦，植眾德本求最上道，圓滿智慧身心寂靜，安處林野遠離惡友，於第一義明了通達，行正方便，於真俗諦理智無二，平等一空息諸妄念。",
        "from": "T12n0352_005:0216a10_0",
        "context_with_next_sentence": true
    },
    {
        "source_sentence": "善男子！",
        "from": "T12n0352_005:0216a15_1",
        "context_with_next_sentence": true
    },
    {
        "source_sentence": "菩薩為諸有情應如是受持應如是住。」",
        "from": "T12n0352_005:0216a16_0",
        "context_with_next_sentence": true
    },
    {
        "source_sentence": "爾時尊者大迦葉聞是法已而白佛言：「世尊！",
        "from": "T12n0352_005:0216a17_0",
        "context_with_next_sentence": true
    },
    {
        "source_sentence": "如是大寶積正法，為求大乘者說，昔未曾有。",
        "from": "T12n0352_005:0216a18_0",
        "context_with_next_sentence": true
    },
    {
        "source_sentence": "世尊！",
        "from": "T12n0352_005:0216a19_0",
        "context_with_next_sentence": true
    },
    {
        "source_sentence": "若善男子善女人，於此大寶積正法，受持解說一句一偈，所得福德其義云何？」",
        "from": "T12n0352_005:0216a19_1",
        "context_with_next_sentence": true
    },
    {
        "source_sentence": "佛告迦葉：「應如是知。",
        "from": "T12n0352_005:0216a21_0",
        "context_with_next_sentence": true
    },
    {
        "source_sentence": "若有善男子善女人，於此大寶積正法，受持一句一偈所得福德。",
        "from": "T12n0352_005:0216a21_1",
        "context_with_next_sentence": true
    },
    {
        "source_sentence": "善男子！",
        "from": "T12n0352_005:0216a22_2",
        "context_with_next_sentence": true
    },
    {
        "source_sentence": "譬如有人以恒河沙數世界滿中七寶供養恒河沙等如來，每一一如來而各以一恒河沙數世界七寶布施，又每一一如來各造一恒河沙佛寺精舍，又一一如來各有無量聲聞之眾，以一切樂具經一恒河沙劫而以供養。",
        "from": "T12n0352_005:0216a23_3",
        "context_with_next_sentence": true
    },
    {
        "source_sentence": "又彼諸如來及聲聞弟子入涅槃後，復以七寶各起塔廟。",
        "from": "T12n0352_005:0216a28_4",
        "context_with_next_sentence": true
    },
    {
        "source_sentence": "善男子，如是福德無量無邊。",
        "from": "T12n0352_005:0216a29_5",
        "context_with_next_sentence": true
    },
    {
        "source_sentence": "不如有人於此寶積正法受持解說一句一偈，功德勝彼。",
        "from": "T12n0352_005:0216b01_6",
        "context_with_next_sentence": true
    },
    {
        "source_sentence": "若復有人為其父母解說此經，彼人命終不墮惡趣，其母後身轉成男子。」",
        "from": "T12n0352_005:0216b02_7",
        "context_with_next_sentence": true
    },
    {
        "source_sentence": "佛言：「所在之處，若復有人於此大寶積經典書寫受持讀誦解說，而於此處一切世間天人阿修羅恭敬供養如佛塔廟。",
        "from": "T12n0352_005:0216b04_0",
        "context_with_next_sentence": true
    },
    {
        "source_sentence": "若有法師聞此寶積正法經典，發尊重心受持讀誦書寫供養。",
        "from": "T12n0352_005:0216b06_1",
        "context_with_next_sentence": true
    },
    {
        "source_sentence": "若有善男子善女人，於彼法師如佛供養尊重恭敬頂禮讚歎，彼人現世佛與授記，當得阿耨多羅三藐三菩提，臨命終時得見如來。",
        "from": "T12n0352_005:0216b08_2",
        "context_with_next_sentence": true
    },
    {
        "source_sentence": "又彼法師復得十種身業清淨。",
        "from": "T12n0352_005:0216b11_3",
        "context_with_next_sentence": true
    },
    {
        "source_sentence": "何等為十？",
        "from": "T12n0352_005:0216b11_4",
        "context_with_next_sentence": true
    },
    {
        "source_sentence": "一者臨命終時不受眾苦；二者眼識明朗不覩惡相；三者手臂安定不摸虛空；四者腳足安隱而不蹴踏；五者大小便利而不漏失；六者身體諸根而不臭穢；七者腹腸宛然而不胮脹；八者舌相舒展而不彎縮；九者眼目儼然而不醜惡；十者身雖入滅形色如生。",
        "from": "T12n0352_005:0216b12_0",
        "context_with_next_sentence": true
    },
    {
        "source_sentence": "如是得此十種身業清淨。",
        "from": "T12n0352_005:0216b17_1",
        "context_with_next_sentence": true
    },
    {
        "source_sentence": "「復有十種口業清淨。",
        "from": "T12n0352_005:0216b18_2",
        "context_with_next_sentence": true
    },
    {
        "source_sentence": "何等為十？",
        "from": "T12n0352_005:0216b19_0",
        "context_with_next_sentence": true
    },
    {
        "source_sentence": "一者言音美好；二者所言慈善；三者言說殊妙；四者言發愛語；五者其言柔軟；六者所言誠諦；七者先言問訊；八者言堪聽受；九者天人愛樂；十者如佛說言。",
        "from": "T12n0352_005:0216b20_0",
        "context_with_next_sentence": true
    },
    {
        "source_sentence": "如是十種口業清淨。",
        "from": "T12n0352_005:0216b23_1",
        "context_with_next_sentence": true
    },
    {
        "source_sentence": "「復有十種意業清淨。",
        "from": "T12n0352_005:0216b24_0",
        "context_with_next_sentence": true
    },
    {
        "source_sentence": "何等為十？",
        "from": "T12n0352_005:0216b24_1",
        "context_with_next_sentence": true
    },
    {
        "source_sentence": "一者意無瞋恚；二者不生嫉妬；三者不自恃怙；四者無諸冤惱；五者離其過失；六者無顛倒想；七者無下劣想；八者無犯戒想；九者正意繫心思惟佛土；十者遠離我人得三摩地成就諸佛教法。",
        "from": "T12n0352_005:0216b25_0",
        "context_with_next_sentence": true
    },
    {
        "source_sentence": "如是得十種意業清淨。",
        "from": "T12n0352_005:0216b29_1",
        "context_with_next_sentence": true
    },
    {
        "source_sentence": "我今於此而說頌曰：「臨終不受苦，　　非見諸惡相，　手不摸虛空，　　腳足無蹴踏，　便利絕漏失，　　身根不臭穢，　腹藏無胮脹，　　舌紅不彎縮，　眼目相儼然，　　命終顏不改，　如是身十種，　　福善清淨相。",
        "from": "T12n0352_005:0216b29_2",
        "context_with_next_sentence": true
    },
    {
        "source_sentence": "　言音得美妙，　　出語而慈善，　所說自殊常，　　發語人愛樂，　復有柔軟聲，　　所言而誠諦，　方便能問訊，　　堪令人聽受，　天龍眾亦欽，　　清響如佛語，　如是口十種，　　口業得清淨。",
        "from": "T12n0352_005:0216c08_0",
        "context_with_next_sentence": true
    },
    {
        "source_sentence": "　心意雖瞋恚，　　嫉妬而不生，　於自無恃怙，　　冤惱亦自除，　得離眾過失，　　顛倒想不生，　不作於下劣，　　禁戒勿令虧，　正意而繫念，　　遠離於我人，　復得三摩地，　　通達諸佛法，　如是意十種，　　心業清淨相。」",
        "from": "T12n0352_005:0216c14_0",
        "context_with_next_sentence": true
    },
    {
        "source_sentence": "佛告大迦葉：「若善男子善女人，汝等應以香花伎樂繒蓋幢幡飲食衣服一切樂具，供養此大寶積正法，志心歸命受持讀誦。",
        "from": "T12n0352_005:0216c21_0",
        "context_with_next_sentence": true
    },
    {
        "source_sentence": "所以者何？",
        "from": "T12n0352_005:0216c23_1",
        "context_with_next_sentence": true
    },
    {
        "source_sentence": "迦葉！",
        "from": "T12n0352_005:0216c24_2",
        "context_with_next_sentence": true
    },
    {
        "source_sentence": "如是一切諸佛如來、應、正等覺，皆從此出，應以最上供養而供養之。」",
        "from": "T12n0352_005:0216c24_3",
        "context_with_next_sentence": true
    },
    {
        "source_sentence": "佛說此經已，尊者大迦葉一心頂戴，菩薩摩訶薩及諸比丘、天、龍、藥叉、乾闥婆、阿修羅等，一切大眾皆大歡喜信受奉行。",
        "from": "T12n0352_005:0216c26_0",
        "context_with_next_sentence": true
    },
    {
        "source_sentence": "佛說大迦葉問大寶積正法經卷第五",
        "from": "T12n0352_005:0216c29_0",
        "context_with_next_sentence": false
    }
]