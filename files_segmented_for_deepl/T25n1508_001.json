[
    {
        "source_sentence": "阿含口解十二因緣經",
        "from": "T25n1508_001:0053a03_0",
        "context_with_next_sentence": true
    },
    {
        "source_sentence": "後漢安息優婆塞都尉",
        "from": "T25n1508_001:0053a05_0",
        "context_with_next_sentence": true
    },
    {
        "source_sentence": "安玄共沙門嚴佛調譯",
        "from": "T25n1508_001:0053a06_0",
        "context_with_next_sentence": true
    },
    {
        "source_sentence": "欲斷生死趣度世道者，當念却十二因緣。",
        "from": "T25n1508_001:0053a07_0",
        "context_with_next_sentence": true
    },
    {
        "source_sentence": "何等為十二？",
        "from": "T25n1508_001:0053a07_1",
        "context_with_next_sentence": true
    },
    {
        "source_sentence": "一者本為癡，二者從癡為所作行，三者從作行為所識，四者從所識為名色，五者從名色為六衰，六者從六衰為所更，七者從所更為痛，八者從痛為愛，九者從愛為求，十者從求為得，十一者從得為生，十二者從生為老病死，是為十二因緣事。",
        "from": "T25n1508_001:0053a08_2",
        "context_with_next_sentence": true
    },
    {
        "source_sentence": "此十二事欲起，當用四非常滅之。",
        "from": "T25n1508_001:0053a13_3",
        "context_with_next_sentence": true
    },
    {
        "source_sentence": "何等為四非常？",
        "from": "T25n1508_001:0053a14_4",
        "context_with_next_sentence": true
    },
    {
        "source_sentence": "一為識苦，二為捨習，三為知盡，四為行道。",
        "from": "T25n1508_001:0053a14_5",
        "context_with_next_sentence": true
    },
    {
        "source_sentence": "更說念生、念老、念病、念死，念是四事，便却是十二因緣道成。",
        "from": "T25n1508_001:0053a15_6",
        "context_with_next_sentence": true
    },
    {
        "source_sentence": "念是四事道人，欲得度世，當斷十二因緣事，是為斷生死根。",
        "from": "T25n1508_001:0053a17_7",
        "context_with_next_sentence": true
    },
    {
        "source_sentence": "十二因緣有內外：一者內為癡、外為地，二者內為行、外為水，三者內為識、外為火，四者內為名色、外為風，五者內為六入、外為空，六者內為災、外為種，七者內為痛、外為根，八者內為愛、外為莖，九者內為受、外為葉，十者內為有、外為節，十一者內為生、外為華，十二者內為老死、外為實。",
        "from": "T25n1508_001:0053a18_8",
        "context_with_next_sentence": true
    },
    {
        "source_sentence": "人生死從內十二因緣，萬物生死從外十二因緣。",
        "from": "T25n1508_001:0053a24_9",
        "context_with_next_sentence": true
    },
    {
        "source_sentence": "何等為癡？",
        "from": "T25n1508_001:0053a26_0",
        "context_with_next_sentence": true
    },
    {
        "source_sentence": "謂不禮父母、不分別白黑，從是因緣得痛不欲棄，不信今世亦後世。",
        "from": "T25n1508_001:0053a26_1",
        "context_with_next_sentence": true
    },
    {
        "source_sentence": "已作是事便隨行，不作是亦不得，是以有癡便為行，已有行便為識，已有識便為名色，已有名色便為六入，已有六入便為栽，已有栽便為痛，已有痛便為愛，已有愛便為受，已有受便為有，已有有便為生，已有生便為老死。",
        "from": "T25n1508_001:0053a27_2",
        "context_with_next_sentence": true
    },
    {
        "source_sentence": "故人生取十二因緣，得十二因緣生，無因緣亦不生；萬物亦爾。",
        "from": "T25n1508_001:0053b03_3",
        "context_with_next_sentence": true
    },
    {
        "source_sentence": "不斷十二因緣，不脫生死。",
        "from": "T25n1508_001:0053b05_4",
        "context_with_next_sentence": true
    },
    {
        "source_sentence": "行三十七品經，為從是得道。",
        "from": "T25n1508_001:0053b05_5",
        "context_with_next_sentence": true
    },
    {
        "source_sentence": "十二因緣有五事：一者癡；二者生死精行，是前世因緣；三者識，從識受身生；四者名色，色身復成五陰，是今世因緣；五者六衰，復作生死精行種栽，是後世因緣。",
        "from": "T25n1508_001:0053b06_6",
        "context_with_next_sentence": true
    },
    {
        "source_sentence": "前後三世轉相因緣故，為有五事。",
        "from": "T25n1508_001:0053b10_7",
        "context_with_next_sentence": true
    },
    {
        "source_sentence": "十二因緣本從身十事，出身十事。",
        "from": "T25n1508_001:0053b11_0",
        "context_with_next_sentence": true
    },
    {
        "source_sentence": "七事成一。",
        "from": "T25n1508_001:0053b11_1",
        "context_with_next_sentence": true
    },
    {
        "source_sentence": "三事從四，七事成。",
        "from": "T25n1508_001:0053b12_0",
        "context_with_next_sentence": true
    },
    {
        "source_sentence": "一者殺、盜、婬、兩舌、惡口、妄言、綺語，共從色為一。",
        "from": "T25n1508_001:0053b12_1",
        "context_with_next_sentence": true
    },
    {
        "source_sentence": "三事從四者。",
        "from": "T25n1508_001:0053b13_2",
        "context_with_next_sentence": true
    },
    {
        "source_sentence": "嫉、瞋恚、癡，從痛痒、思想、生死、識。",
        "from": "T25n1508_001:0053b13_3",
        "context_with_next_sentence": true
    },
    {
        "source_sentence": "是十事合為五陰，便為十二因緣。",
        "from": "T25n1508_001:0053b14_4",
        "context_with_next_sentence": true
    },
    {
        "source_sentence": "地名癡，行為盛陰，便作生死行。",
        "from": "T25n1508_001:0053b15_5",
        "context_with_next_sentence": true
    },
    {
        "source_sentence": "自種栽名為行。",
        "from": "T25n1508_001:0053b16_6",
        "context_with_next_sentence": true
    },
    {
        "source_sentence": "已有行便有識受身生死，有識便有名色。",
        "from": "T25n1508_001:0053b16_7",
        "context_with_next_sentence": true
    },
    {
        "source_sentence": "身復作十事，成已五陰、已有名色便有六入，復作盛陰，行種栽後當復受轉相，因緣生死故名為因緣。",
        "from": "T25n1508_001:0053b17_8",
        "context_with_next_sentence": true
    },
    {
        "source_sentence": "身十事為十二因緣者，嫉為癡，瞋恚為生死，精疑為識，殺為名色，盜為六衰，婬為更，兩舌為痛，妄言為愛，惡口為成，綺語為願，生有無故為有十二因緣。",
        "from": "T25n1508_001:0053b19_9",
        "context_with_next_sentence": true
    },
    {
        "source_sentence": "何以故？",
        "from": "T25n1508_001:0053b23_10",
        "context_with_next_sentence": true
    },
    {
        "source_sentence": "婬為癡、瞋恚為生死、精疑為識，內三事為本。",
        "from": "T25n1508_001:0053b23_11",
        "context_with_next_sentence": true
    },
    {
        "source_sentence": "已有三事，便有七事，成五盛陰。",
        "from": "T25n1508_001:0053b24_12",
        "context_with_next_sentence": true
    },
    {
        "source_sentence": "嫉為五陰本故為疑。",
        "from": "T25n1508_001:0053b25_13",
        "context_with_next_sentence": true
    },
    {
        "source_sentence": "五陰行可意善、不可意瞋，便作生死精十事，外從身內意故。",
        "from": "T25n1508_001:0053b25_14",
        "context_with_next_sentence": true
    },
    {
        "source_sentence": "疑謂不分別白黑、不識生死故為識。",
        "from": "T25n1508_001:0053b27_0",
        "context_with_next_sentence": true
    },
    {
        "source_sentence": "道人欲斷十二因緣，當先斷身十事。",
        "from": "T25n1508_001:0053b27_1",
        "context_with_next_sentence": true
    },
    {
        "source_sentence": "便為癡，從癡五陰滅，十二因緣亦滅。",
        "from": "T25n1508_001:0053b28_2",
        "context_with_next_sentence": true
    },
    {
        "source_sentence": "斷身十事者，外從身、內從意，故言身意。",
        "from": "T25n1508_001:0053b29_3",
        "context_with_next_sentence": true
    },
    {
        "source_sentence": "持謂不殺。",
        "from": "T25n1508_001:0053c01_4",
        "context_with_next_sentence": true
    },
    {
        "source_sentence": "亦謂外從口、內從嫉斷者，謂萬物一切意不起便瞋恚止，瞋恚止便殺止，殺止便貪欲止，貪欲止便泣止。",
        "from": "T25n1508_001:0053c01_5",
        "context_with_next_sentence": true
    },
    {
        "source_sentence": "外口者謂聲。",
        "from": "T25n1508_001:0053c04_6",
        "context_with_next_sentence": true
    },
    {
        "source_sentence": "止聲者，兩舌、惡口、妄言、綺語亦止。",
        "from": "T25n1508_001:0053c04_7",
        "context_with_next_sentence": true
    },
    {
        "source_sentence": "無有疑，便入道。",
        "from": "T25n1508_001:0053c05_8",
        "context_with_next_sentence": true
    },
    {
        "source_sentence": "是為還五陰斷十二因緣本。",
        "from": "T25n1508_001:0053c05_9",
        "context_with_next_sentence": true
    },
    {
        "source_sentence": "人受身有三別：第一、五陰盛陰；第二、十八種；第三、十二因緣行。",
        "from": "T25n1508_001:0053c07_0",
        "context_with_next_sentence": true
    },
    {
        "source_sentence": "是三事得身三別。",
        "from": "T25n1508_001:0053c08_1",
        "context_with_next_sentence": true
    },
    {
        "source_sentence": "第一、五陰盛陰者，五陰從身十事出。",
        "from": "T25n1508_001:0053c08_2",
        "context_with_next_sentence": true
    },
    {
        "source_sentence": "從眼為色陰，從耳為痛痒陰，從鼻為思想陰，從口為生死陰，從意為識陰。",
        "from": "T25n1508_001:0053c09_3",
        "context_with_next_sentence": true
    },
    {
        "source_sentence": "心主念對是六事為根本，是為五陰地。",
        "from": "T25n1508_001:0053c11_4",
        "context_with_next_sentence": true
    },
    {
        "source_sentence": "第二、十八，入十九根。",
        "from": "T25n1508_001:0053c12_5",
        "context_with_next_sentence": true
    },
    {
        "source_sentence": "十八種者，五陰行為盛陰，有對有入為十二入本。",
        "from": "T25n1508_001:0053c12_6",
        "context_with_next_sentence": true
    },
    {
        "source_sentence": "六情為十八，間有識故，為十九根。",
        "from": "T25n1508_001:0053c13_7",
        "context_with_next_sentence": true
    },
    {
        "source_sentence": "言十八種者，識不生故，為十八種。",
        "from": "T25n1508_001:0053c14_8",
        "context_with_next_sentence": true
    },
    {
        "source_sentence": "是說盛陰行生十八種、十九根。",
        "from": "T25n1508_001:0053c15_9",
        "context_with_next_sentence": true
    },
    {
        "source_sentence": "第三、十二因緣者，謂五陰。",
        "from": "T25n1508_001:0053c16_10",
        "context_with_next_sentence": true
    },
    {
        "source_sentence": "五盛陰行，求十二因緣便有身。",
        "from": "T25n1508_001:0053c16_11",
        "context_with_next_sentence": true
    },
    {
        "source_sentence": "是同身十事，俱分別之耳。",
        "from": "T25n1508_001:0053c17_12",
        "context_with_next_sentence": true
    },
    {
        "source_sentence": "從色得身，從四陰得名字，從名色得愛受，從受行癡，行癡便成十二因緣。",
        "from": "T25n1508_001:0053c17_13",
        "context_with_next_sentence": true
    },
    {
        "source_sentence": "道當為斷。",
        "from": "T25n1508_001:0053c19_14",
        "context_with_next_sentence": true
    },
    {
        "source_sentence": "色不為身，但名字為身。",
        "from": "T25n1508_001:0053c19_15",
        "context_with_next_sentence": true
    },
    {
        "source_sentence": "雖有眼耳鼻舌身意，亦復非身。",
        "from": "T25n1508_001:0053c20_16",
        "context_with_next_sentence": true
    },
    {
        "source_sentence": "何以故？",
        "from": "T25n1508_001:0053c21_17",
        "context_with_next_sentence": true
    },
    {
        "source_sentence": "設耳是人，當能聽一切。",
        "from": "T25n1508_001:0053c21_18",
        "context_with_next_sentence": true
    },
    {
        "source_sentence": "從形得名字，譬金字。",
        "from": "T25n1508_001:0053c21_19",
        "context_with_next_sentence": true
    },
    {
        "source_sentence": "譬如以金作物，因從是得字。",
        "from": "T25n1508_001:0053c22_20",
        "context_with_next_sentence": true
    },
    {
        "source_sentence": "地水火風空，是五事作身，亦復非身。",
        "from": "T25n1508_001:0053c23_21",
        "context_with_next_sentence": true
    },
    {
        "source_sentence": "何以故？",
        "from": "T25n1508_001:0053c23_22",
        "context_with_next_sentence": true
    },
    {
        "source_sentence": "身知細滑故，人已死，地不知細滑故。",
        "from": "T25n1508_001:0053c24_23",
        "context_with_next_sentence": true
    },
    {
        "source_sentence": "知地水火風空非身，身亦空意亦空，俱空無所有，亦無痛痒。",
        "from": "T25n1508_001:0053c24_24",
        "context_with_next_sentence": true
    },
    {
        "source_sentence": "何以故？",
        "from": "T25n1508_001:0053c26_25",
        "context_with_next_sentence": true
    },
    {
        "source_sentence": "人已死亦不復覺痛痒，如是為空。",
        "from": "T25n1508_001:0053c26_26",
        "context_with_next_sentence": true
    },
    {
        "source_sentence": "意已離身亦無痛痒，但因緣共合故，還歸無有。",
        "from": "T25n1508_001:0053c27_27",
        "context_with_next_sentence": true
    },
    {
        "source_sentence": "身中有十二風：上氣風、下氣風、眼風、耳風、鼻風、背風、脇風、臍風、臂風、足風、曲風、刀風。",
        "from": "T25n1508_001:0053c28_28",
        "context_with_next_sentence": true
    },
    {
        "source_sentence": "刀風至病人，殺生刀風，刀風斷截人命。",
        "from": "T25n1508_001:0054a01_29",
        "context_with_next_sentence": true
    },
    {
        "source_sentence": "生老病死，生者謂初墮母腹中時為生；已生便老。",
        "from": "T25n1508_001:0054a02_30",
        "context_with_next_sentence": true
    },
    {
        "source_sentence": "止者謂意中止。",
        "from": "T25n1508_001:0054a03_31",
        "context_with_next_sentence": true
    },
    {
        "source_sentence": "用止故敗氣息出入。",
        "from": "T25n1508_001:0054a03_32",
        "context_with_next_sentence": true
    },
    {
        "source_sentence": "見了身本合十事為敗。",
        "from": "T25n1508_001:0054a04_33",
        "context_with_next_sentence": true
    },
    {
        "source_sentence": "身中五事：一者地，二者水，三者火，四者風，五者空。",
        "from": "T25n1508_001:0054a05_0",
        "context_with_next_sentence": true
    },
    {
        "source_sentence": "堅者為地，軟者為水，熱者為火，氣者為風，飯食得出入為空。",
        "from": "T25n1508_001:0054a06_1",
        "context_with_next_sentence": true
    },
    {
        "source_sentence": "亦餘因緣合為人，自計是我身。",
        "from": "T25n1508_001:0054a07_2",
        "context_with_next_sentence": true
    },
    {
        "source_sentence": "若欲萬物，當挍計有身。",
        "from": "T25n1508_001:0054a08_3",
        "context_with_next_sentence": true
    },
    {
        "source_sentence": "亦有五因緣共合：一者色、二者痛痒、三者思想、四者生死、五者識。",
        "from": "T25n1508_001:0054a08_4",
        "context_with_next_sentence": true
    },
    {
        "source_sentence": "是十事共合，便見生死。",
        "from": "T25n1508_001:0054a10_5",
        "context_with_next_sentence": true
    },
    {
        "source_sentence": "事有善惡。",
        "from": "T25n1508_001:0054a10_6",
        "context_with_next_sentence": true
    },
    {
        "source_sentence": "行善有二輩：不犯身三、口四、意三，是為一善；二善者，布施、持戒、忍辱、精進、不疑。",
        "from": "T25n1508_001:0054a11_7",
        "context_with_next_sentence": true
    },
    {
        "source_sentence": "是為二善。",
        "from": "T25n1508_001:0054a12_8",
        "context_with_next_sentence": true
    },
    {
        "source_sentence": "惡亦有二輩：犯身三、口四、意三、飲酒，是為一惡；疑、嫉、慳、貪是為二惡。",
        "from": "T25n1508_001:0054a13_9",
        "context_with_next_sentence": true
    },
    {
        "source_sentence": "護身口意是為道，行人從福得生。",
        "from": "T25n1508_001:0054a14_10",
        "context_with_next_sentence": true
    },
    {
        "source_sentence": "從行得老病死，身便壞敗。",
        "from": "T25n1508_001:0054a15_11",
        "context_with_next_sentence": true
    },
    {
        "source_sentence": "人臥出時，意離身在地因緣。",
        "from": "T25n1508_001:0054a16_0",
        "context_with_next_sentence": true
    },
    {
        "source_sentence": "何以故不死？",
        "from": "T25n1508_001:0054a16_1",
        "context_with_next_sentence": true
    },
    {
        "source_sentence": "四事合持未散故。",
        "from": "T25n1508_001:0054a17_0",
        "context_with_next_sentence": true
    },
    {
        "source_sentence": "人行十事就三事、人行三事就二事、人行二事就一事。",
        "from": "T25n1508_001:0054a17_1",
        "context_with_next_sentence": true
    },
    {
        "source_sentence": "何等十事？",
        "from": "T25n1508_001:0054a18_2",
        "context_with_next_sentence": true
    },
    {
        "source_sentence": "謂十惡，便得身口意三事。",
        "from": "T25n1508_001:0054a18_3",
        "context_with_next_sentence": true
    },
    {
        "source_sentence": "已有三事，便有名色二事。",
        "from": "T25n1508_001:0054a19_4",
        "context_with_next_sentence": true
    },
    {
        "source_sentence": "已有名色，便墮癡百劫，乃得為人難得完具。",
        "from": "T25n1508_001:0054a20_5",
        "context_with_next_sentence": true
    },
    {
        "source_sentence": "人生精作地識為種，五道識名異，合一識，入一識便失所本知。",
        "from": "T25n1508_001:0054a21_6",
        "context_with_next_sentence": true
    },
    {
        "source_sentence": "如人生天上，含人識受入天識，便忘人間事。",
        "from": "T25n1508_001:0054a22_7",
        "context_with_next_sentence": true
    },
    {
        "source_sentence": "人從無生、從有死。",
        "from": "T25n1508_001:0054a23_8",
        "context_with_next_sentence": true
    },
    {
        "source_sentence": "無何以故生？",
        "from": "T25n1508_001:0054a23_9",
        "context_with_next_sentence": true
    },
    {
        "source_sentence": "不識無故生。",
        "from": "T25n1508_001:0054a24_10",
        "context_with_next_sentence": true
    },
    {
        "source_sentence": "有何以故死？",
        "from": "T25n1508_001:0054a24_11",
        "context_with_next_sentence": true
    },
    {
        "source_sentence": "不識有故死。",
        "from": "T25n1508_001:0054a24_12",
        "context_with_next_sentence": true
    },
    {
        "source_sentence": "識無不復生，識有不復死。",
        "from": "T25n1508_001:0054a25_13",
        "context_with_next_sentence": true
    },
    {
        "source_sentence": "意有所念以滅，便到所生處。",
        "from": "T25n1508_001:0054a26_0",
        "context_with_next_sentence": true
    },
    {
        "source_sentence": "意念不滅，亦不得行生上意。",
        "from": "T25n1508_001:0054a26_1",
        "context_with_next_sentence": true
    },
    {
        "source_sentence": "意頭起以滅，復更念，所念雖多，當還從上頭意受因緣。",
        "from": "T25n1508_001:0054a27_2",
        "context_with_next_sentence": true
    },
    {
        "source_sentence": "生人本從婦，婦夫不淨污露得身。",
        "from": "T25n1508_001:0054a28_3",
        "context_with_next_sentence": true
    },
    {
        "source_sentence": "長大便惡知識相隨，為五陰、六止、十二衰所欺，便有老病死憂苦。",
        "from": "T25n1508_001:0054a29_4",
        "context_with_next_sentence": true
    },
    {
        "source_sentence": "生死為癡，慧人當斷。",
        "from": "T25n1508_001:0054b01_5",
        "context_with_next_sentence": true
    },
    {
        "source_sentence": "六止，謂地、水、火、風、空、識。",
        "from": "T25n1508_001:0054b02_6",
        "context_with_next_sentence": true
    },
    {
        "source_sentence": "十二衰，謂色、聲、香、味、細滑、念欲。",
        "from": "T25n1508_001:0054b02_7",
        "context_with_next_sentence": true
    },
    {
        "source_sentence": "內有匿賊，是為十二衰。",
        "from": "T25n1508_001:0054b03_8",
        "context_with_next_sentence": true
    },
    {
        "source_sentence": "人生有三因緣：一者合會；二者聚；三者心意識。",
        "from": "T25n1508_001:0054b04_0",
        "context_with_next_sentence": true
    },
    {
        "source_sentence": "痛痒、思想、生死、識，是為合會。",
        "from": "T25n1508_001:0054b05_1",
        "context_with_next_sentence": true
    },
    {
        "source_sentence": "諸愛欲是為聚。",
        "from": "T25n1508_001:0054b05_2",
        "context_with_next_sentence": true
    },
    {
        "source_sentence": "上頭為上頭為心、中央為意、後頭為識。",
        "from": "T25n1508_001:0054b06_3",
        "context_with_next_sentence": true
    },
    {
        "source_sentence": "人初墮母腹中，如雞子中黃。",
        "from": "T25n1508_001:0054b07_0",
        "context_with_next_sentence": true
    },
    {
        "source_sentence": "至三十七日，悉有頭面手足指具足，未生四日到向下。",
        "from": "T25n1508_001:0054b07_1",
        "context_with_next_sentence": true
    },
    {
        "source_sentence": "人在母腹中，苦不可言。",
        "from": "T25n1508_001:0054b08_2",
        "context_with_next_sentence": true
    },
    {
        "source_sentence": "人在母腹中，命日益、識日大。",
        "from": "T25n1508_001:0054b09_3",
        "context_with_next_sentence": true
    },
    {
        "source_sentence": "身稍老至半年時，身與識日減。",
        "from": "T25n1508_001:0054b10_4",
        "context_with_next_sentence": true
    },
    {
        "source_sentence": "得身為福亦為罪。",
        "from": "T25n1508_001:0054b10_5",
        "context_with_next_sentence": true
    },
    {
        "source_sentence": "何以故？",
        "from": "T25n1508_001:0054b11_6",
        "context_with_next_sentence": true
    },
    {
        "source_sentence": "以得人身是為福，以飢渴寒熱貪婬嫉妬為罪。",
        "from": "T25n1508_001:0054b11_7",
        "context_with_next_sentence": true
    },
    {
        "source_sentence": "人生子有五因緣：一者有本願；二者同業；三者曉禮；四者來債；五者償債。",
        "from": "T25n1508_001:0054b12_8",
        "context_with_next_sentence": true
    },
    {
        "source_sentence": "何等為本願？",
        "from": "T25n1508_001:0054b14_9",
        "context_with_next_sentence": true
    },
    {
        "source_sentence": "謂先世時見人子端正，便願言：「我子如是。」",
        "from": "T25n1508_001:0054b14_10",
        "context_with_next_sentence": true
    },
    {
        "source_sentence": "同業者，謂同計挍得利相呼。",
        "from": "T25n1508_001:0054b15_11",
        "context_with_next_sentence": true
    },
    {
        "source_sentence": "曉禮者，謂當相敬愛。",
        "from": "T25n1508_001:0054b15_12",
        "context_with_next_sentence": true
    },
    {
        "source_sentence": "來債者，謂父母主治生，子橫用之。",
        "from": "T25n1508_001:0054b16_13",
        "context_with_next_sentence": true
    },
    {
        "source_sentence": "償債者，謂子治生付父母，是為償債。",
        "from": "T25n1508_001:0054b17_14",
        "context_with_next_sentence": true
    },
    {
        "source_sentence": "子以三因緣生：一者父母先世負子錢；二者子先世負父母錢；三者怨家來作子。",
        "from": "T25n1508_001:0054b18_15",
        "context_with_next_sentence": true
    },
    {
        "source_sentence": "父母勤苦求財已致便死，子得用之，是為父母先負子錢。",
        "from": "T25n1508_001:0054b19_16",
        "context_with_next_sentence": true
    },
    {
        "source_sentence": "子行求財產已致便死，父母用之，是為子負父母錢。",
        "from": "T25n1508_001:0054b21_17",
        "context_with_next_sentence": true
    },
    {
        "source_sentence": "有時子生百日千日便死，父母便憂愁惱，是為怨家相從生。",
        "from": "T25n1508_001:0054b22_18",
        "context_with_next_sentence": true
    },
    {
        "source_sentence": "生子有三輩：一者福子；二者真子；三者不真子。",
        "from": "T25n1508_001:0054b24_0",
        "context_with_next_sentence": true
    },
    {
        "source_sentence": "何等為福子？",
        "from": "T25n1508_001:0054b25_1",
        "context_with_next_sentence": true
    },
    {
        "source_sentence": "謂父母持戒、布施、忍辱、精進行道，子亦爾，是為福子。",
        "from": "T25n1508_001:0054b25_2",
        "context_with_next_sentence": true
    },
    {
        "source_sentence": "真子者，父母不信道，子獨奉道教，是為真子。",
        "from": "T25n1508_001:0054b26_3",
        "context_with_next_sentence": true
    },
    {
        "source_sentence": "不真子者，父母隨道業、隨法行，子但飲酒作惡，人所不欲見，是為不真子。",
        "from": "T25n1508_001:0054b27_4",
        "context_with_next_sentence": true
    },
    {
        "source_sentence": "子從父母生，有同意、有同行、有同念。",
        "from": "T25n1508_001:0054c01_0",
        "context_with_next_sentence": true
    },
    {
        "source_sentence": "俱長壽富貴端正，是為同行。",
        "from": "T25n1508_001:0054c01_1",
        "context_with_next_sentence": true
    },
    {
        "source_sentence": "貪欲瞋恚，是為同意。",
        "from": "T25n1508_001:0054c02_2",
        "context_with_next_sentence": true
    },
    {
        "source_sentence": "精進行道，是為同念。",
        "from": "T25n1508_001:0054c02_3",
        "context_with_next_sentence": true
    },
    {
        "source_sentence": "本行在父多類父，本行在母多類母，不同行不相類故。",
        "from": "T25n1508_001:0054c03_4",
        "context_with_next_sentence": true
    },
    {
        "source_sentence": "人生墮地未有所知，便喜向其母者，意識本因緣故耳。",
        "from": "T25n1508_001:0054c04_5",
        "context_with_next_sentence": true
    },
    {
        "source_sentence": "人來生時有因緣，身能出入無間，至七日便復壞其身。",
        "from": "T25n1508_001:0054c06_0",
        "context_with_next_sentence": true
    },
    {
        "source_sentence": "亦有地水火風空，但微難見。",
        "from": "T25n1508_001:0054c07_1",
        "context_with_next_sentence": true
    },
    {
        "source_sentence": "人年老少識多忘者，識轉稍向後所生處。",
        "from": "T25n1508_001:0054c07_2",
        "context_with_next_sentence": true
    },
    {
        "source_sentence": "何以故不預知當所生處？",
        "from": "T25n1508_001:0054c08_3",
        "context_with_next_sentence": true
    },
    {
        "source_sentence": "用未到故。",
        "from": "T25n1508_001:0054c09_4",
        "context_with_next_sentence": true
    },
    {
        "source_sentence": "他人生他人來、他人至他人所、他人憂他人所，從來久遠習故。",
        "from": "T25n1508_001:0054c09_5",
        "context_with_next_sentence": true
    },
    {
        "source_sentence": "不學身有三痛，意亦有三痛。",
        "from": "T25n1508_001:0054c11_6",
        "context_with_next_sentence": true
    },
    {
        "source_sentence": "身痛者，謂得刀杖瓦石蹴蹋；二者病瘦；三者死。",
        "from": "T25n1508_001:0054c11_7",
        "context_with_next_sentence": true
    },
    {
        "source_sentence": "意痛者，一為憂父母兄弟妻子知識；二為憂財寶怨家。",
        "from": "T25n1508_001:0054c12_8",
        "context_with_next_sentence": true
    },
    {
        "source_sentence": "何以故為痛？",
        "from": "T25n1508_001:0054c14_9",
        "context_with_next_sentence": true
    },
    {
        "source_sentence": "謂五陰不調故痛。",
        "from": "T25n1508_001:0054c14_10",
        "context_with_next_sentence": true
    },
    {
        "source_sentence": "何以故為死陰？",
        "from": "T25n1508_001:0054c14_11",
        "context_with_next_sentence": true
    },
    {
        "source_sentence": "熟壞故為死。",
        "from": "T25n1508_001:0054c15_12",
        "context_with_next_sentence": true
    },
    {
        "source_sentence": "一切病皆意所作，身無所知，故不作是病。",
        "from": "T25n1508_001:0054c15_13",
        "context_with_next_sentence": true
    },
    {
        "source_sentence": "是身何以故為病？",
        "from": "T25n1508_001:0054c16_14",
        "context_with_next_sentence": true
    },
    {
        "source_sentence": "四因緣不等故。",
        "from": "T25n1508_001:0054c16_15",
        "context_with_next_sentence": true
    },
    {
        "source_sentence": "何以為憂？",
        "from": "T25n1508_001:0054c17_16",
        "context_with_next_sentence": true
    },
    {
        "source_sentence": "一切不如意故。",
        "from": "T25n1508_001:0054c17_17",
        "context_with_next_sentence": true
    },
    {
        "source_sentence": "何以不定？",
        "from": "T25n1508_001:0054c17_18",
        "context_with_next_sentence": true
    },
    {
        "source_sentence": "病疾過去故。",
        "from": "T25n1508_001:0054c18_19",
        "context_with_next_sentence": true
    },
    {
        "source_sentence": "何以為急？",
        "from": "T25n1508_001:0054c18_20",
        "context_with_next_sentence": true
    },
    {
        "source_sentence": "要欲壞。",
        "from": "T25n1508_001:0054c18_21",
        "context_with_next_sentence": true
    },
    {
        "source_sentence": "何以故為碎？",
        "from": "T25n1508_001:0054c18_22",
        "context_with_next_sentence": true
    },
    {
        "source_sentence": "身老毒故。",
        "from": "T25n1508_001:0054c19_23",
        "context_with_next_sentence": true
    },
    {
        "source_sentence": "何以為老死？",
        "from": "T25n1508_001:0054c19_24",
        "context_with_next_sentence": true
    },
    {
        "source_sentence": "壞故。",
        "from": "T25n1508_001:0054c19_25",
        "context_with_next_sentence": true
    },
    {
        "source_sentence": "何以為非常？",
        "from": "T25n1508_001:0054c19_26",
        "context_with_next_sentence": true
    },
    {
        "source_sentence": "不得自在故。",
        "from": "T25n1508_001:0054c20_27",
        "context_with_next_sentence": true
    },
    {
        "source_sentence": "何以為苦？",
        "from": "T25n1508_001:0054c20_28",
        "context_with_next_sentence": true
    },
    {
        "source_sentence": "急故。",
        "from": "T25n1508_001:0054c20_29",
        "context_with_next_sentence": true
    },
    {
        "source_sentence": "何以為空？",
        "from": "T25n1508_001:0054c20_30",
        "context_with_next_sentence": true
    },
    {
        "source_sentence": "無有主。",
        "from": "T25n1508_001:0054c21_0",
        "context_with_next_sentence": true
    },
    {
        "source_sentence": "言我作是如何？",
        "from": "T25n1508_001:0054c21_1",
        "context_with_next_sentence": true
    },
    {
        "source_sentence": "以為非身，不能離苦、不得受苦。",
        "from": "T25n1508_001:0054c21_2",
        "context_with_next_sentence": true
    },
    {
        "source_sentence": "是為十事。",
        "from": "T25n1508_001:0054c22_3",
        "context_with_next_sentence": true
    },
    {
        "source_sentence": "人所欲凡有三事，人之所愛常欲得之：一者強健；二者安隱；三者長壽。",
        "from": "T25n1508_001:0054c23_0",
        "context_with_next_sentence": true
    },
    {
        "source_sentence": "如是復有三怨：一者年老，是強健怨；二者疾病，是安隱怨；三者身死，是長壽怨。",
        "from": "T25n1508_001:0054c24_1",
        "context_with_next_sentence": true
    },
    {
        "source_sentence": "亦有三救：一者歸命佛；二者歸命法；三者歸命比丘僧。",
        "from": "T25n1508_001:0054c26_2",
        "context_with_next_sentence": true
    },
    {
        "source_sentence": "有四事可畏；一者生；二者老；三者病；四者死。",
        "from": "T25n1508_001:0054c28_0",
        "context_with_next_sentence": true
    },
    {
        "source_sentence": "人面赤有五因緣：一者近火：二者飲酒：三者恐怖：四者念怒：五者多慚愧。",
        "from": "T25n1508_001:0054c29_1",
        "context_with_next_sentence": true
    },
    {
        "source_sentence": "頭白有四因緣：一者火多；二者憂多；三者病多；四者種早白。",
        "from": "T25n1508_001:0055a01_2",
        "context_with_next_sentence": true
    },
    {
        "source_sentence": "人病瘦有四因緣：一者少食；二者有憂；三者多愁；四者有病身未和調。",
        "from": "T25n1508_001:0055a03_3",
        "context_with_next_sentence": true
    },
    {
        "source_sentence": "有四事不先語人：一者頭白；二者老；三者病；四者死。",
        "from": "T25n1508_001:0055a04_4",
        "context_with_next_sentence": true
    },
    {
        "source_sentence": "是四事不可避，亦不可離亦不可却。",
        "from": "T25n1508_001:0055a05_5",
        "context_with_next_sentence": true
    },
    {
        "source_sentence": "有四事不可忍：一者飢；二者渴；三者寒；四者熱。",
        "from": "T25n1508_001:0055a07_0",
        "context_with_next_sentence": true
    },
    {
        "source_sentence": "身復有四事：一者不足；二者不滿；三者不飽；四者不厭。",
        "from": "T25n1508_001:0055a08_1",
        "context_with_next_sentence": true
    },
    {
        "source_sentence": "身復有四痛：一者生時痛；二者老時痛；三者病時痛；四者死時痛。",
        "from": "T25n1508_001:0055a09_2",
        "context_with_next_sentence": true
    },
    {
        "source_sentence": "一切味不過八種：一者苦；二者澁；三者辛；四者醎；五者淡；六者甜；七者酢；八者不了了味。",
        "from": "T25n1508_001:0055a11_0",
        "context_with_next_sentence": true
    },
    {
        "source_sentence": "苦增寒熱，澁多增風除寒，辛除水，酢除風，令人目冥。",
        "from": "T25n1508_001:0055a13_1",
        "context_with_next_sentence": true
    },
    {
        "source_sentence": "食有三因緣悉入骨髓血脈中：一者肥膩；二者毒；三者酒。",
        "from": "T25n1508_001:0055a14_2",
        "context_with_next_sentence": true
    },
    {
        "source_sentence": "是三者皆遍身中，無有不到。",
        "from": "T25n1508_001:0055a15_3",
        "context_with_next_sentence": true
    },
    {
        "source_sentence": "諸所食飲皆有肥膩，但有薄厚多少耳。",
        "from": "T25n1508_001:0055a16_4",
        "context_with_next_sentence": true
    },
    {
        "source_sentence": "人有四種：一者長者種；二者道術種；三者師巫種；四者田家種。",
        "from": "T25n1508_001:0055a17_5",
        "context_with_next_sentence": true
    },
    {
        "source_sentence": "生者有四種：一者腹生；二者謂寒熱和生；三者化生；四者卵生。",
        "from": "T25n1508_001:0055a18_6",
        "context_with_next_sentence": true
    },
    {
        "source_sentence": "腹生者，謂人及畜生。",
        "from": "T25n1508_001:0055a20_0",
        "context_with_next_sentence": true
    },
    {
        "source_sentence": "寒熱和生者，謂虫蛾蚤虱。",
        "from": "T25n1508_001:0055a20_1",
        "context_with_next_sentence": true
    },
    {
        "source_sentence": "化生者，謂天及地獄。",
        "from": "T25n1508_001:0055a21_2",
        "context_with_next_sentence": true
    },
    {
        "source_sentence": "卵生者，謂飛鳥魚鼈。",
        "from": "T25n1508_001:0055a21_3",
        "context_with_next_sentence": true
    },
    {
        "source_sentence": "人頭有四十五骨，從腰以上五十一骨，四支百四骨，合二百骨。",
        "from": "T25n1508_001:0055a23_0",
        "context_with_next_sentence": true
    },
    {
        "source_sentence": "人身有七十萬脈，九十九萬毛孔，得觀悉自見分別知之。",
        "from": "T25n1508_001:0055a24_1",
        "context_with_next_sentence": true
    },
    {
        "source_sentence": "有阿羅漢，以天眼徹視，見女人墮地獄中者甚眾多。",
        "from": "T25n1508_001:0055a26_0",
        "context_with_next_sentence": true
    },
    {
        "source_sentence": "便問佛：「何以故？」",
        "from": "T25n1508_001:0055a27_1",
        "context_with_next_sentence": true
    },
    {
        "source_sentence": "佛言：「用四因緣故：一者貪珍寶物衣被，欲得多故；二者相嫉妬；三者多口舌；四者作姿態婬多。",
        "from": "T25n1508_001:0055a27_2",
        "context_with_next_sentence": true
    },
    {
        "source_sentence": "以是故墮地獄中多耳。」",
        "from": "T25n1508_001:0055a29_3",
        "context_with_next_sentence": true
    },
    {
        "source_sentence": "阿含口解十二因緣經",
        "from": "T25n1508_001:0055b02_0",
        "context_with_next_sentence": false
    }
]