[
    {
        "source_sentence": "佛說如幻三摩地無量印法門經",
        "from": "T12n0372_003:0362b02_0",
        "context_with_next_sentence": true
    },
    {
        "source_sentence": "卷下",
        "from": "T12n0372_003:0362b03_0",
        "context_with_next_sentence": true
    },
    {
        "source_sentence": "西天譯經三藏朝奉大夫",
        "from": "T12n0372_003:0362b05_0",
        "context_with_next_sentence": true
    },
    {
        "source_sentence": "試光祿卿傳法大師賜紫",
        "from": "T12n0372_003:0362b06_0",
        "context_with_next_sentence": true
    },
    {
        "source_sentence": "臣施護等奉　詔譯",
        "from": "T12n0372_003:0362b07_0",
        "context_with_next_sentence": true
    },
    {
        "source_sentence": "「復次勝華藏！",
        "from": "T12n0372_003:0362b08_0",
        "context_with_next_sentence": true
    },
    {
        "source_sentence": "爾時彼二童子，向佛世尊復說伽陀曰：「『能仁作大師子吼，　　天人一切普得聞，　　我等今對世尊前，　　各發誠實最上願：　「我等乃至未來際，　　願我所行經多劫，　　隨入生死輪迴中，　　救度無數眾生類。",
        "from": "T12n0372_003:0362b08_1",
        "context_with_next_sentence": true
    },
    {
        "source_sentence": "　　我等今者以此緣，　　盡未來際悉思念，　　普為利樂諸眾生，　　於無邊劫行無懈。",
        "from": "T12n0372_003:0362b14_0",
        "context_with_next_sentence": true
    },
    {
        "source_sentence": "　　我等從今日已去，　　永滅貪瞋癡等垢，　　十方現在佛世尊，　　證我所說誠無妄。",
        "from": "T12n0372_003:0362b16_0",
        "context_with_next_sentence": true
    },
    {
        "source_sentence": "　　我等今發菩提心，　　不樂聲聞緣覺果，　　我等若有樂小心，　　決定當招妄語報。",
        "from": "T12n0372_003:0362b18_0",
        "context_with_next_sentence": true
    },
    {
        "source_sentence": "　　我所不樂二乘果，　　但以悲心為眾生，　　縱經俱胝多劫中，　　願我常行而不懈。",
        "from": "T12n0372_003:0362b20_0",
        "context_with_next_sentence": true
    },
    {
        "source_sentence": "　　如佛世尊所成就，　　如應佛剎廣莊嚴，　　願我當來得佛時，　　剎土倍多俱胝數。",
        "from": "T12n0372_003:0362b22_0",
        "context_with_next_sentence": true
    },
    {
        "source_sentence": "　　又願當來佛剎中，　　無有聲聞緣覺眾，　　純一菩薩所莊嚴，　　廣集無量諸智聚。",
        "from": "T12n0372_003:0362b24_0",
        "context_with_next_sentence": true
    },
    {
        "source_sentence": "　　願我得是莊嚴已，　　當令眾生得離垢，　　從諸佛法所出生，　　普使當持佛法藏。",
        "from": "T12n0372_003:0362b26_0",
        "context_with_next_sentence": true
    },
    {
        "source_sentence": "　　若我今時諸所說，　　真實無妄無別異，　　願此大海及山川，　　乃至大地皆震動。」",
        "from": "T12n0372_003:0362b28_0",
        "context_with_next_sentence": true
    },
    {
        "source_sentence": "　　當發如是願言時，　　大地即時皆震動，　　不鼓音樂自然鳴，　　出微妙音遍十方，　　天雨眾華眾妙香，　　殊麗嚴好極可愛，　　俱胝百千妙天衣，　　周遍繽紛而散布。』",
        "from": "T12n0372_003:0362c01_0",
        "context_with_next_sentence": true
    },
    {
        "source_sentence": "「爾時彼二童子，各發阿耨多羅三藐三菩提心。",
        "from": "T12n0372_003:0362c05_0",
        "context_with_next_sentence": true
    },
    {
        "source_sentence": "勝華藏！",
        "from": "T12n0372_003:0362c06_1",
        "context_with_next_sentence": true
    },
    {
        "source_sentence": "於汝意云何？",
        "from": "T12n0372_003:0362c06_2",
        "context_with_next_sentence": true
    },
    {
        "source_sentence": "彼時勝威王者豈異人乎？",
        "from": "T12n0372_003:0362c06_3",
        "context_with_next_sentence": true
    },
    {
        "source_sentence": "即今無量光如來、應供、正等正覺是。",
        "from": "T12n0372_003:0362c07_4",
        "context_with_next_sentence": true
    },
    {
        "source_sentence": "彼時寶嚴童子者，今觀自在菩薩摩訶薩是。",
        "from": "T12n0372_003:0362c07_5",
        "context_with_next_sentence": true
    },
    {
        "source_sentence": "寶上童子者，今大勢至菩薩摩訶薩是。",
        "from": "T12n0372_003:0362c08_6",
        "context_with_next_sentence": true
    },
    {
        "source_sentence": "是二菩薩，於彼師子遊戲金光王如來所，首發阿耨多羅三藐三菩提心。」",
        "from": "T12n0372_003:0362c09_7",
        "context_with_next_sentence": true
    },
    {
        "source_sentence": "復次勝華藏菩薩前白佛言：「世尊！",
        "from": "T12n0372_003:0362c12_0",
        "context_with_next_sentence": true
    },
    {
        "source_sentence": "此二大士甚為希有，如是名字難可得聞，而復具足甚深信解，所發菩提心無與等比。",
        "from": "T12n0372_003:0362c12_1",
        "context_with_next_sentence": true
    },
    {
        "source_sentence": "世尊！",
        "from": "T12n0372_003:0362c14_2",
        "context_with_next_sentence": true
    },
    {
        "source_sentence": "此二大士於師子遊戲金光王如來之後，又復供養幾許諸佛？」",
        "from": "T12n0372_003:0362c14_3",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0372_003:0362c16_4",
        "context_with_next_sentence": true
    },
    {
        "source_sentence": "所有殑伽河沙尚可知其邊際數量，此二大士於彼佛後其所供養諸佛如來，我亦不能知其邊際。",
        "from": "T12n0372_003:0362c16_5",
        "context_with_next_sentence": true
    },
    {
        "source_sentence": "何以故？",
        "from": "T12n0372_003:0362c18_6",
        "context_with_next_sentence": true
    },
    {
        "source_sentence": "此二大士悉已被於不思議鎧，具足無量殊勝功德，是故不能知其邊際。」",
        "from": "T12n0372_003:0362c18_7",
        "context_with_next_sentence": true
    },
    {
        "source_sentence": "爾時勝華藏菩薩摩訶薩復白佛言：「世尊！",
        "from": "T12n0372_003:0362c21_0",
        "context_with_next_sentence": true
    },
    {
        "source_sentence": "彼無量功德寶莊嚴普現妙樂世界，在何方處？」",
        "from": "T12n0372_003:0362c21_1",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0372_003:0362c23_0",
        "context_with_next_sentence": true
    },
    {
        "source_sentence": "今此西方極樂世界，即是彼往昔時無量功德寶莊嚴普現妙樂世界。」",
        "from": "T12n0372_003:0362c23_1",
        "context_with_next_sentence": true
    },
    {
        "source_sentence": "勝華藏言：「此二大士，當於何時成就阿耨多羅三藐三菩提果？",
        "from": "T12n0372_003:0362c24_2",
        "context_with_next_sentence": true
    },
    {
        "source_sentence": "當得何等佛剎功德莊嚴？",
        "from": "T12n0372_003:0362c26_3",
        "context_with_next_sentence": true
    },
    {
        "source_sentence": "而佛壽量其數幾何？",
        "from": "T12n0372_003:0362c26_4",
        "context_with_next_sentence": true
    },
    {
        "source_sentence": "復有幾許菩薩之眾？",
        "from": "T12n0372_003:0362c27_5",
        "context_with_next_sentence": true
    },
    {
        "source_sentence": "惟願如來、應供、正等正覺，廣為悲愍利樂一切世間天人，宣說此二大士當成佛事，令餘菩薩聞已悉得大願圓滿。」",
        "from": "T12n0372_003:0362c27_6",
        "context_with_next_sentence": true
    },
    {
        "source_sentence": "佛言：「勝華藏！",
        "from": "T12n0372_003:0363a01_7",
        "context_with_next_sentence": true
    },
    {
        "source_sentence": "汝應善聽，極善作意，今為汝說。」",
        "from": "T12n0372_003:0363a01_8",
        "context_with_next_sentence": true
    },
    {
        "source_sentence": "是時勝華藏菩薩受教而聽。",
        "from": "T12n0372_003:0363a02_9",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0372_003:0363a03_10",
        "context_with_next_sentence": true
    },
    {
        "source_sentence": "當知西方無量光如來，壽命無量，極不可計，假使俱胝那庾多百千劫中，亦復不能說其邊際。",
        "from": "T12n0372_003:0363a03_11",
        "context_with_next_sentence": true
    },
    {
        "source_sentence": "其佛正法住世，八萬四千那庾多劫，佛涅槃後，以諸眾生善根力故，亦得值遇餘佛出世，而諸菩薩安住念佛三昧，常得見佛中無間缺。",
        "from": "T12n0372_003:0363a05_12",
        "context_with_next_sentence": true
    },
    {
        "source_sentence": "善男子！",
        "from": "T12n0372_003:0363a08_13",
        "context_with_next_sentence": true
    },
    {
        "source_sentence": "又復無量光如來涅槃之後，其說法處七寶莊嚴妙蓮華樹，自然演出微妙法音，經于一夜至明旦時，觀自在菩薩摩訶薩，即於眾寶莊嚴菩提樹下，安處其座成等正覺。",
        "from": "T12n0372_003:0363a08_14",
        "context_with_next_sentence": true
    },
    {
        "source_sentence": "成正覺已，號曰普明高顯吉祥峯王如來、應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T12n0372_003:0363a12_15",
        "context_with_next_sentence": true
    },
    {
        "source_sentence": "勝華藏！",
        "from": "T12n0372_003:0363a15_0",
        "context_with_next_sentence": true
    },
    {
        "source_sentence": "彼佛剎土功德莊嚴等事，假使我於殑伽沙數劫中，巧以譬喻言詞，而亦不能說其少分。",
        "from": "T12n0372_003:0363a15_1",
        "context_with_next_sentence": true
    },
    {
        "source_sentence": "又善男子！",
        "from": "T12n0372_003:0363a17_2",
        "context_with_next_sentence": true
    },
    {
        "source_sentence": "如是佛剎功德莊嚴，若以師子遊戲金光王如來剎土功德莊嚴而較量者，即前百分不及一分，千分百千分亦不及一，數分喻分乃至烏波尼殺曇分皆不及一。",
        "from": "T12n0372_003:0363a17_3",
        "context_with_next_sentence": true
    },
    {
        "source_sentence": "又彼剎中無有聲聞緣覺名字，純一清淨大菩薩眾。",
        "from": "T12n0372_003:0363a21_0",
        "context_with_next_sentence": true
    },
    {
        "source_sentence": "又善男子！",
        "from": "T12n0372_003:0363a22_1",
        "context_with_next_sentence": true
    },
    {
        "source_sentence": "總以無量光如來會中一切聲聞緣覺菩薩合集較量，而普明高顯吉祥峯王如來會中菩薩之眾，亦復倍多。",
        "from": "T12n0372_003:0363a22_2",
        "context_with_next_sentence": true
    },
    {
        "source_sentence": "其佛壽命九十六俱胝那庾多百千劫，正法住世六十俱胝劫。」",
        "from": "T12n0372_003:0363a24_3",
        "context_with_next_sentence": true
    },
    {
        "source_sentence": "勝華藏菩薩白佛言：「世尊！",
        "from": "T12n0372_003:0363a26_4",
        "context_with_next_sentence": true
    },
    {
        "source_sentence": "彼佛世界豈不亦以極樂為名邪？」",
        "from": "T12n0372_003:0363a26_5",
        "context_with_next_sentence": true
    },
    {
        "source_sentence": "佛言：「不也。",
        "from": "T12n0372_003:0363a27_6",
        "context_with_next_sentence": true
    },
    {
        "source_sentence": "善男子！",
        "from": "T12n0372_003:0363a27_7",
        "context_with_next_sentence": true
    },
    {
        "source_sentence": "彼世界名眾寶普嚴。",
        "from": "T12n0372_003:0363a28_0",
        "context_with_next_sentence": true
    },
    {
        "source_sentence": "彼佛如來隨其所應作諸利樂，而此大勢至菩薩摩訶薩於彼法中，隨佛壽量住世久近，承事供養，乃至彼佛入涅槃後，奉持佛法令法久住，至於最後法欲滅時，大勢至菩薩於其剎中，得成阿耨多羅三藐三菩提果。",
        "from": "T12n0372_003:0363a28_1",
        "context_with_next_sentence": true
    },
    {
        "source_sentence": "成正覺已，號曰善住功德寶峯王如來、應供、正等正覺、明行足、善逝、世間解、無上士、調御丈夫、天人師、佛、世尊。",
        "from": "T12n0372_003:0363b04_2",
        "context_with_next_sentence": true
    },
    {
        "source_sentence": "其佛剎中所有功德莊嚴等事，菩薩大眾皆悉具足，其佛壽命及正法住世，與普明高顯吉祥峯王如來皆悉同等，一切圓滿不增不減。」",
        "from": "T12n0372_003:0363b06_3",
        "context_with_next_sentence": true
    },
    {
        "source_sentence": "復次佛告勝華藏菩薩摩訶薩言：「汝今當知，普明高顯吉祥峯王如來、善住功德寶峯王如來，如是名字，若善男子善女人暫得聞者，是人當得不退轉於阿耨多羅三藐三菩提。",
        "from": "T12n0372_003:0363b10_0",
        "context_with_next_sentence": true
    },
    {
        "source_sentence": "又勝華藏！",
        "from": "T12n0372_003:0363b14_0",
        "context_with_next_sentence": true
    },
    {
        "source_sentence": "若善男子善女人，得聞過去師子遊戲金光王如來及彼未來普明高顯吉祥峯王如來、善住功德寶峯王如來名字之者，隨彼聚落族氏之中，一切女人皆轉女身而成男子，四十俱胝劫中，背於生死，轉生當得清淨出家，常得見佛聞法，承事僧伽，世世所生具宿命智，及得總持無礙辯才，不退轉於阿耨多羅三藐三菩提。」",
        "from": "T12n0372_003:0363b14_1",
        "context_with_next_sentence": true
    },
    {
        "source_sentence": "爾時世尊作是說時，會中有九十六俱胝天人，異口同音作如是言：「南無十方三世一切諸佛，及未來世普明高顯吉祥峯王如來、善住功德寶峯王如來，普集一切諸佛一切善利，我皆隨喜，我等悉發阿耨多羅三藐三菩提心。」",
        "from": "T12n0372_003:0363b22_0",
        "context_with_next_sentence": true
    },
    {
        "source_sentence": "即時諸佛咸為記言：「汝等當得不退轉於阿耨多羅三藐三菩提。」",
        "from": "T12n0372_003:0363b27_1",
        "context_with_next_sentence": true
    },
    {
        "source_sentence": "爾時會中有七千菩薩得無生法忍，八十四那庾多眾生遠塵離垢得法眼淨，八千苾芻無復諸漏得心解脫。",
        "from": "T12n0372_003:0363b28_2",
        "context_with_next_sentence": true
    },
    {
        "source_sentence": "爾時觀自在菩薩摩訶薩、大勢至菩薩摩訶薩，於此會中如其所應現諸色相神通事已，一切眾會皆悉得見。",
        "from": "T12n0372_003:0363c02_3",
        "context_with_next_sentence": true
    },
    {
        "source_sentence": "是時十方無量阿僧祇諸佛世尊見如是相，及聞宣說彼二菩薩當成佛事已，咸共讚言：「希有世尊釋迦牟尼如來，能善護念是二菩薩，我等諸佛亦共稱讚。」",
        "from": "T12n0372_003:0363c04_4",
        "context_with_next_sentence": true
    },
    {
        "source_sentence": "復次勝華藏菩薩摩訶薩白佛言：「世尊！",
        "from": "T12n0372_003:0363c09_0",
        "context_with_next_sentence": true
    },
    {
        "source_sentence": "佛所宣說如是甚深微妙經典，若善男子善女人，有能受持讀誦為他廣說者，得幾所福？」",
        "from": "T12n0372_003:0363c09_1",
        "context_with_next_sentence": true
    },
    {
        "source_sentence": "佛言：「止止。",
        "from": "T12n0372_003:0363c11_2",
        "context_with_next_sentence": true
    },
    {
        "source_sentence": "善男子！",
        "from": "T12n0372_003:0363c12_3",
        "context_with_next_sentence": true
    },
    {
        "source_sentence": "勿致斯問。",
        "from": "T12n0372_003:0363c12_4",
        "context_with_next_sentence": true
    },
    {
        "source_sentence": "何以故？",
        "from": "T12n0372_003:0363c12_5",
        "context_with_next_sentence": true
    },
    {
        "source_sentence": "諸有劣信解者，於佛所說如是深經不能生信，故我不說。」",
        "from": "T12n0372_003:0363c12_6",
        "context_with_next_sentence": true
    },
    {
        "source_sentence": "勝華藏菩薩白佛言：「世尊！",
        "from": "T12n0372_003:0363c14_7",
        "context_with_next_sentence": true
    },
    {
        "source_sentence": "今此會中亦有廣大具深信解諸善男子善女人等，惟願如來略為宣說受持功德，與後末世一切眾生作大明照。」",
        "from": "T12n0372_003:0363c14_8",
        "context_with_next_sentence": true
    },
    {
        "source_sentence": "佛言勝華藏：「諦聽諦聽！",
        "from": "T12n0372_003:0363c18_0",
        "context_with_next_sentence": true
    },
    {
        "source_sentence": "今為汝說。」",
        "from": "T12n0372_003:0363c18_1",
        "context_with_next_sentence": true
    },
    {
        "source_sentence": "時勝華藏菩薩受教而聽。",
        "from": "T12n0372_003:0363c18_2",
        "context_with_next_sentence": true
    },
    {
        "source_sentence": "佛言：「善男子！",
        "from": "T12n0372_003:0363c20_0",
        "context_with_next_sentence": true
    },
    {
        "source_sentence": "假使有人，有大勢力，福德具足，悉能了知眾生界分，作如是言：『如佛所說世界無邊眾生無盡，我能於彼一切眾生頂肩荷負，經無量無邊俱胝劫數，復能以其飲食衣服一切樂具，周遍供給一切眾生。』",
        "from": "T12n0372_003:0363c20_1",
        "context_with_next_sentence": true
    },
    {
        "source_sentence": "勝華藏！",
        "from": "T12n0372_003:0363c24_2",
        "context_with_next_sentence": true
    },
    {
        "source_sentence": "於汝意云何，此人以是因緣得福多不？」",
        "from": "T12n0372_003:0363c25_3",
        "context_with_next_sentence": true
    },
    {
        "source_sentence": "勝華藏白佛言：「甚多世尊！",
        "from": "T12n0372_003:0363c25_4",
        "context_with_next_sentence": true
    },
    {
        "source_sentence": "若有人經一彈指間，於一眾生起慈心者得福尚多，況如是邪？」",
        "from": "T12n0372_003:0363c26_5",
        "context_with_next_sentence": true
    },
    {
        "source_sentence": "佛言：「勝華藏！",
        "from": "T12n0372_003:0363c27_6",
        "context_with_next_sentence": true
    },
    {
        "source_sentence": "我今實言告汝，若有善男子善女人於此深經自能生信、勸令他信者，其所得福倍多於彼。",
        "from": "T12n0372_003:0363c28_7",
        "context_with_next_sentence": true
    },
    {
        "source_sentence": "又若有人於此深經能受持讀誦為他廣說者，當知是人，以菩提心而為依止。」",
        "from": "T12n0372_003:0364a01_8",
        "context_with_next_sentence": true
    },
    {
        "source_sentence": "爾時勝華藏菩薩摩訶薩白佛言：「世尊！",
        "from": "T12n0372_003:0364a04_0",
        "context_with_next_sentence": true
    },
    {
        "source_sentence": "如來所說如是深經，若佛現在若涅槃後，我當受持讀誦為他廣說，宣通流布使不斷絕。」",
        "from": "T12n0372_003:0364a04_1",
        "context_with_next_sentence": true
    },
    {
        "source_sentence": "勝華藏菩薩發是言時，會中有九十六俱胝菩薩異口同音作如是言：「世尊！",
        "from": "T12n0372_003:0364a06_2",
        "context_with_next_sentence": true
    },
    {
        "source_sentence": "我等於佛所說深經，亦當受持讀誦為他廣說。」",
        "from": "T12n0372_003:0364a08_3",
        "context_with_next_sentence": true
    },
    {
        "source_sentence": "爾時娑婆世界主大梵天王、帝釋天主、護世四王，及餘無數諸天子眾，各以天曼陀羅華散於佛上，及以天華散諸菩薩，復作百千俱胝種天妙音樂而為供養。",
        "from": "T12n0372_003:0364a10_0",
        "context_with_next_sentence": true
    },
    {
        "source_sentence": "又發是言：「一切眾生得聞如是甚深正法，光明普照得大善利，我等於此法門咸當受持宣通流布。」",
        "from": "T12n0372_003:0364a13_1",
        "context_with_next_sentence": true
    },
    {
        "source_sentence": "佛言：「如是如是。",
        "from": "T12n0372_003:0364a16_0",
        "context_with_next_sentence": true
    },
    {
        "source_sentence": "諸善男子！",
        "from": "T12n0372_003:0364a16_1",
        "context_with_next_sentence": true
    },
    {
        "source_sentence": "如汝所說。",
        "from": "T12n0372_003:0364a16_2",
        "context_with_next_sentence": true
    },
    {
        "source_sentence": "今此正法不可思議，若人曾於十千佛所深種善根，是人方得此經墮手，況復有能受持讀誦，生信解邪！」",
        "from": "T12n0372_003:0364a16_3",
        "context_with_next_sentence": true
    },
    {
        "source_sentence": "復次佛告勝華藏菩薩摩訶薩言：「今此正法若得聞者，隨彼方處一切女人轉成男子，唯除二種，謂慳、嫉者。」",
        "from": "T12n0372_003:0364a20_0",
        "context_with_next_sentence": true
    },
    {
        "source_sentence": "即時會中有一女人，名曰離塵，心生信解，從座而起，前白佛言：「世尊！",
        "from": "T12n0372_003:0364a22_1",
        "context_with_next_sentence": true
    },
    {
        "source_sentence": "我今內心已滅慳嫉，我發阿耨多羅三藐三菩提心。",
        "from": "T12n0372_003:0364a24_0",
        "context_with_next_sentence": true
    },
    {
        "source_sentence": "若我發心真實無妄，當得成佛。",
        "from": "T12n0372_003:0364a25_1",
        "context_with_next_sentence": true
    },
    {
        "source_sentence": "及如佛所言，聞此法時隨處即得轉女人相。",
        "from": "T12n0372_003:0364a25_2",
        "context_with_next_sentence": true
    },
    {
        "source_sentence": "是事實者，願我轉身得成男子。」",
        "from": "T12n0372_003:0364a26_3",
        "context_with_next_sentence": true
    },
    {
        "source_sentence": "爾時彼女發如是言已，即得轉成男子之身。",
        "from": "T12n0372_003:0364a27_4",
        "context_with_next_sentence": true
    },
    {
        "source_sentence": "時佛為授不退轉阿耨多羅三藐三菩提記，當得成佛，號除一切煩惱如來、應供、正等正覺。",
        "from": "T12n0372_003:0364a28_5",
        "context_with_next_sentence": true
    },
    {
        "source_sentence": "佛說此經已，勝華藏等諸菩薩摩訶薩，并諸苾芻眾，乃至世間天、人、阿脩羅等，一切大會聞佛所說、皆大歡喜，信受奉行。",
        "from": "T12n0372_003:0364b02_0",
        "context_with_next_sentence": true
    },
    {
        "source_sentence": "佛說如幻三摩地無量印法門經卷下",
        "from": "T12n0372_003:0364b05_0",
        "context_with_next_sentence": false
    }
]