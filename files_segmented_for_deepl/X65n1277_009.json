[
    {
        "source_sentence": "高峰龍泉院因師集賢語錄卷之九",
        "from": "X65n1277_009:0035a10_0",
        "context_with_next_sentence": true
    },
    {
        "source_sentence": "　　諸般佛事門",
        "from": "X65n1277_009:0035a12_0",
        "context_with_next_sentence": true
    },
    {
        "source_sentence": "散花文",
        "from": "X65n1277_009:0035a13_0",
        "context_with_next_sentence": true
    },
    {
        "source_sentence": "切以風恬籟悄。",
        "from": "X65n1277_009:0035a14_0",
        "context_with_next_sentence": true
    },
    {
        "source_sentence": "斗轉星移。",
        "from": "X65n1277_009:0035a14_1",
        "context_with_next_sentence": true
    },
    {
        "source_sentence": "乃聖賢降鑒之時。",
        "from": "X65n1277_009:0035a14_2",
        "context_with_next_sentence": true
    },
    {
        "source_sentence": "正凡庶投誠之際。",
        "from": "X65n1277_009:0035a14_3",
        "context_with_next_sentence": true
    },
    {
        "source_sentence": "道場冰潔。",
        "from": "X65n1277_009:0035a15_4",
        "context_with_next_sentence": true
    },
    {
        "source_sentence": "法侶雲臻。",
        "from": "X65n1277_009:0035a15_5",
        "context_with_next_sentence": true
    },
    {
        "source_sentence": "宜散天花恭陳佛寶。",
        "from": "X65n1277_009:0035a15_6",
        "context_with_next_sentence": true
    },
    {
        "source_sentence": "是花也。",
        "from": "X65n1277_009:0035a16_0",
        "context_with_next_sentence": true
    },
    {
        "source_sentence": "善根種植。",
        "from": "X65n1277_009:0035a16_1",
        "context_with_next_sentence": true
    },
    {
        "source_sentence": "心地[栽-木+土]培。",
        "from": "X65n1277_009:0035a16_2",
        "context_with_next_sentence": true
    },
    {
        "source_sentence": "發生不假於陽春。",
        "from": "X65n1277_009:0035a16_3",
        "context_with_next_sentence": true
    },
    {
        "source_sentence": "開謝無關於造化。",
        "from": "X65n1277_009:0035a16_4",
        "context_with_next_sentence": true
    },
    {
        "source_sentence": "擷群蕚於金盤之內冷艶無塵。",
        "from": "X65n1277_009:0035a17_5",
        "context_with_next_sentence": true
    },
    {
        "source_sentence": "剪輕綃於玉指之端清香遍界。",
        "from": "X65n1277_009:0035a17_6",
        "context_with_next_sentence": true
    },
    {
        "source_sentence": "巧踰地產。",
        "from": "X65n1277_009:0035a18_7",
        "context_with_next_sentence": true
    },
    {
        "source_sentence": "妙奪天工。",
        "from": "X65n1277_009:0035a18_8",
        "context_with_next_sentence": true
    },
    {
        "source_sentence": "帝釋散處而葉葉真如。",
        "from": "X65n1277_009:0035a18_9",
        "context_with_next_sentence": true
    },
    {
        "source_sentence": "達磨傳來而枝枝般若。",
        "from": "X65n1277_009:0035a19_10",
        "context_with_next_sentence": true
    },
    {
        "source_sentence": "詩客巧思吟不就。",
        "from": "X65n1277_009:0035a19_11",
        "context_with_next_sentence": true
    },
    {
        "source_sentence": "畫工移筆寫難成。",
        "from": "X65n1277_009:0035a20_12",
        "context_with_next_sentence": true
    },
    {
        "source_sentence": "只今信手拈來。",
        "from": "X65n1277_009:0035a20_13",
        "context_with_next_sentence": true
    },
    {
        "source_sentence": "便好當場散献。",
        "from": "X65n1277_009:0035a20_14",
        "context_with_next_sentence": true
    },
    {
        "source_sentence": "供養佛法僧三寶。",
        "from": "X65n1277_009:0035a21_15",
        "context_with_next_sentence": true
    },
    {
        "source_sentence": "普資天地水萬靈。",
        "from": "X65n1277_009:0035a21_16",
        "context_with_next_sentence": true
    },
    {
        "source_sentence": "我等虔誠傳花說偈。",
        "from": "X65n1277_009:0035a21_17",
        "context_with_next_sentence": true
    },
    {
        "source_sentence": "　偈曰　春來百卉號為王　　雨後東籬分外香　冷淡水邊藏臘色　　娑婆月裏占秋光　武陵曾發千株艶　　太華今開十丈芳　一種靈苗非北苑　　都來此地助敷揚保安　佳人機巧奪天工　　剪出奇花有異同　今對聖前勤捧獻　　更祈福壽永無窮祈嗣　佳人妙手奪天機　　裁剪芳英分外奇　捧向佛前陳至懇　　願求吉夢應熊羆還願　還思恩滿願心圓　　剪緣裁紅献法筵　惟願慈悲垂攝受　　從今福慶永綿綿保胎　此花渾不假[栽-木+土]培　　無雨無風自在開　捧献金仙求福利　　願祈胎甲永無災乞巧　是花非假亦非真　　掌上擎來別是春　奉献法王何所願　　心工妙巧付當人懺髮　年來絲髮未如心　　切慮生前值業因　細剪奇花求懺雪　　雲鬟靄靄鎮長春祈蠶　農桑天下最為先　　蠶養將祈十倍全　須仗献花諸佛力　　吉祥如意是絲綿薦亡　非桃非李自然鮮　　清淨還同火裏蓮　此夜此時親献佛　　願祈滯魂早生天　　　　薦亡　此花不與眾花同　　心地[栽-木+土]培造化工　散向人天資逝魄　　早生九品紫蓮中奉道　持花昔日献燃燈　　無上菩提果自圓　是夜筵前親献佛　　願求早悟性中天放生文一大因緣切忌無風起浪。",
        "from": "X65n1277_009:0035a22_18",
        "context_with_next_sentence": true
    },
    {
        "source_sentence": "三乘教法何妨接物利生。",
        "from": "X65n1277_009:0035c10_19",
        "context_with_next_sentence": true
    },
    {
        "source_sentence": "開諸佛方便之門。",
        "from": "X65n1277_009:0035c11_0",
        "context_with_next_sentence": true
    },
    {
        "source_sentence": "廣三界慈悲之路。",
        "from": "X65n1277_009:0035c11_1",
        "context_with_next_sentence": true
    },
    {
        "source_sentence": "或現心燈開暗昧。",
        "from": "X65n1277_009:0035c11_2",
        "context_with_next_sentence": true
    },
    {
        "source_sentence": "或垂法雨潤焦枯。",
        "from": "X65n1277_009:0035c12_3",
        "context_with_next_sentence": true
    },
    {
        "source_sentence": "能令大地變黃金。",
        "from": "X65n1277_009:0035c12_4",
        "context_with_next_sentence": true
    },
    {
        "source_sentence": "解使眾生成正覺。",
        "from": "X65n1277_009:0035c12_5",
        "context_with_next_sentence": true
    },
    {
        "source_sentence": "切念黑蟆蚯蚓頂佩圓光。",
        "from": "X65n1277_009:0035c13_6",
        "context_with_next_sentence": true
    },
    {
        "source_sentence": "蟻子蚊蟲胸題卍字。",
        "from": "X65n1277_009:0035c13_7",
        "context_with_next_sentence": true
    },
    {
        "source_sentence": "鳥雀鳩鴪不虧七號之名。",
        "from": "X65n1277_009:0035c14_0",
        "context_with_next_sentence": true
    },
    {
        "source_sentence": "龜鼈蛇蜻盡有六通之分。",
        "from": "X65n1277_009:0035c14_1",
        "context_with_next_sentence": true
    },
    {
        "source_sentence": "十千天子本是魚身。",
        "from": "X65n1277_009:0035c15_0",
        "context_with_next_sentence": true
    },
    {
        "source_sentence": "五千聖僧曾為鹿眾。",
        "from": "X65n1277_009:0035c15_1",
        "context_with_next_sentence": true
    },
    {
        "source_sentence": "蜂蟻有君臣之義。",
        "from": "X65n1277_009:0035c15_2",
        "context_with_next_sentence": true
    },
    {
        "source_sentence": "虎豹共父子之仁。",
        "from": "X65n1277_009:0035c16_3",
        "context_with_next_sentence": true
    },
    {
        "source_sentence": "螺螄猶解護經。",
        "from": "X65n1277_009:0035c16_4",
        "context_with_next_sentence": true
    },
    {
        "source_sentence": "鴝鵒尚知念佛。",
        "from": "X65n1277_009:0035c16_5",
        "context_with_next_sentence": true
    },
    {
        "source_sentence": "所以經云。",
        "from": "X65n1277_009:0035c17_6",
        "context_with_next_sentence": true
    },
    {
        "source_sentence": "一切眾生皆有佛性。",
        "from": "X65n1277_009:0035c17_7",
        "context_with_next_sentence": true
    },
    {
        "source_sentence": "且說畜生在世。",
        "from": "X65n1277_009:0035c17_8",
        "context_with_next_sentence": true
    },
    {
        "source_sentence": "皆曾曩劫為人。",
        "from": "X65n1277_009:0035c18_0",
        "context_with_next_sentence": true
    },
    {
        "source_sentence": "心地昏蒙。",
        "from": "X65n1277_009:0035c18_1",
        "context_with_next_sentence": true
    },
    {
        "source_sentence": "意根愚魯。",
        "from": "X65n1277_009:0035c18_2",
        "context_with_next_sentence": true
    },
    {
        "source_sentence": "不信戒定慧。",
        "from": "X65n1277_009:0035c18_3",
        "context_with_next_sentence": true
    },
    {
        "source_sentence": "常輕佛法僧。",
        "from": "X65n1277_009:0035c18_4",
        "context_with_next_sentence": true
    },
    {
        "source_sentence": "沉埋四大六根。",
        "from": "X65n1277_009:0035c19_5",
        "context_with_next_sentence": true
    },
    {
        "source_sentence": "造作十惡五逆。",
        "from": "X65n1277_009:0035c19_6",
        "context_with_next_sentence": true
    },
    {
        "source_sentence": "恃富貴則輕欺良善。",
        "from": "X65n1277_009:0035c19_7",
        "context_with_next_sentence": true
    },
    {
        "source_sentence": "逞豪強則壓伏卑微。",
        "from": "X65n1277_009:0035c20_8",
        "context_with_next_sentence": true
    },
    {
        "source_sentence": "貪花則謾逞風流。",
        "from": "X65n1277_009:0035c20_9",
        "context_with_next_sentence": true
    },
    {
        "source_sentence": "嗜酒則恣行侮慢。",
        "from": "X65n1277_009:0035c20_10",
        "context_with_next_sentence": true
    },
    {
        "source_sentence": "見物爭為自物。",
        "from": "X65n1277_009:0035c21_11",
        "context_with_next_sentence": true
    },
    {
        "source_sentence": "殺生願祝長生。",
        "from": "X65n1277_009:0035c21_12",
        "context_with_next_sentence": true
    },
    {
        "source_sentence": "或負命欠財。",
        "from": "X65n1277_009:0035c21_13",
        "context_with_next_sentence": true
    },
    {
        "source_sentence": "或妄言綺語。",
        "from": "X65n1277_009:0035c22_14",
        "context_with_next_sentence": true
    },
    {
        "source_sentence": "出罵詈則毒如刀劒。",
        "from": "X65n1277_009:0035c22_15",
        "context_with_next_sentence": true
    },
    {
        "source_sentence": "行嫉妬則害似豺狼。",
        "from": "X65n1277_009:0035c22_16",
        "context_with_next_sentence": true
    },
    {
        "source_sentence": "罔聖欺賢附上剝下。",
        "from": "X65n1277_009:0035c23_17",
        "context_with_next_sentence": true
    },
    {
        "source_sentence": "只見眼前快活。",
        "from": "X65n1277_009:0035c23_18",
        "context_with_next_sentence": true
    },
    {
        "source_sentence": "爭知身後沉淪。",
        "from": "X65n1277_009:0035c23_19",
        "context_with_next_sentence": true
    },
    {
        "source_sentence": "一朝頑福俄終。",
        "from": "X65n1277_009:0035c24_20",
        "context_with_next_sentence": true
    },
    {
        "source_sentence": "前日業緣隨至。",
        "from": "X65n1277_009:0035c24_21",
        "context_with_next_sentence": true
    },
    {
        "source_sentence": "長劫纔離地獄。",
        "from": "X65n1277_009:0035c24_22",
        "context_with_next_sentence": true
    },
    {
        "source_sentence": "這回失却人身。",
        "from": "X65n1277_009:0036a01_23",
        "context_with_next_sentence": true
    },
    {
        "source_sentence": "或被羽毛。",
        "from": "X65n1277_009:0036a01_24",
        "context_with_next_sentence": true
    },
    {
        "source_sentence": "或披鱗甲。",
        "from": "X65n1277_009:0036a01_25",
        "context_with_next_sentence": true
    },
    {
        "source_sentence": "或化生於月林煙隴。",
        "from": "X65n1277_009:0036a01_26",
        "context_with_next_sentence": true
    },
    {
        "source_sentence": "或管攝於水府龍庭。",
        "from": "X65n1277_009:0036a02_27",
        "context_with_next_sentence": true
    },
    {
        "source_sentence": "以肉供人。",
        "from": "X65n1277_009:0036a02_28",
        "context_with_next_sentence": true
    },
    {
        "source_sentence": "用命還債。",
        "from": "X65n1277_009:0036a02_29",
        "context_with_next_sentence": true
    },
    {
        "source_sentence": "活遭剉斬生上刀砧。",
        "from": "X65n1277_009:0036a03_0",
        "context_with_next_sentence": true
    },
    {
        "source_sentence": "受此灾迍。",
        "from": "X65n1277_009:0036a03_1",
        "context_with_next_sentence": true
    },
    {
        "source_sentence": "深可憐愍。",
        "from": "X65n1277_009:0036a03_2",
        "context_with_next_sentence": true
    },
    {
        "source_sentence": "是日即有某人伏為某事。",
        "from": "X65n1277_009:0036a03_3",
        "context_with_next_sentence": true
    },
    {
        "source_sentence": "念汝物類將詣死場。",
        "from": "X65n1277_009:0036a04_4",
        "context_with_next_sentence": true
    },
    {
        "source_sentence": "不惜家財為贖汝命放令歸去。",
        "from": "X65n1277_009:0036a04_5",
        "context_with_next_sentence": true
    },
    {
        "source_sentence": "便好改往修來。",
        "from": "X65n1277_009:0036a05_6",
        "context_with_next_sentence": true
    },
    {
        "source_sentence": "仍為贊揚。",
        "from": "X65n1277_009:0036a05_7",
        "context_with_next_sentence": true
    },
    {
        "source_sentence": "一任超生脫死。",
        "from": "X65n1277_009:0036a05_8",
        "context_with_next_sentence": true
    },
    {
        "source_sentence": "化湯火作清凉之境。",
        "from": "X65n1277_009:0036a06_9",
        "context_with_next_sentence": true
    },
    {
        "source_sentence": "移烹炮為安樂之邦。",
        "from": "X65n1277_009:0036a06_10",
        "context_with_next_sentence": true
    },
    {
        "source_sentence": "捨四生以悟無生。",
        "from": "X65n1277_009:0036a06_11",
        "context_with_next_sentence": true
    },
    {
        "source_sentence": "離六道以歸大道。",
        "from": "X65n1277_009:0036a07_12",
        "context_with_next_sentence": true
    },
    {
        "source_sentence": "又慮汝等人身既失性地難明。",
        "from": "X65n1277_009:0036a07_13",
        "context_with_next_sentence": true
    },
    {
        "source_sentence": "乍聞三寶洪名。",
        "from": "X65n1277_009:0036a08_14",
        "context_with_next_sentence": true
    },
    {
        "source_sentence": "恐致一心驚怖。",
        "from": "X65n1277_009:0036a08_15",
        "context_with_next_sentence": true
    },
    {
        "source_sentence": "我佛如來有離怖畏陀羅尼。",
        "from": "X65n1277_009:0036a08_16",
        "context_with_next_sentence": true
    },
    {
        "source_sentence": "為汝稱誦。",
        "from": "X65n1277_009:0036a09_17",
        "context_with_next_sentence": true
    },
    {
        "source_sentence": "汝等靈類志心諦聽志心聽受。",
        "from": "X65n1277_009:0036a09_18",
        "context_with_next_sentence": true
    },
    {
        "source_sentence": "南無啅計吒　吒囉啅計盧　訶哩摩訶盧　訶哩阿囉多　囉遮囉娑訶(三遍)上來離怖畏真言稱說已竟。",
        "from": "X65n1277_009:0036a11_0",
        "context_with_next_sentence": true
    },
    {
        "source_sentence": "想汝離諸怖畏。",
        "from": "X65n1277_009:0036a13_1",
        "context_with_next_sentence": true
    },
    {
        "source_sentence": "得正定心。",
        "from": "X65n1277_009:0036a13_2",
        "context_with_next_sentence": true
    },
    {
        "source_sentence": "今為請佛作大證明。",
        "from": "X65n1277_009:0036a14_3",
        "context_with_next_sentence": true
    },
    {
        "source_sentence": "汝等志心同生歸向。",
        "from": "X65n1277_009:0036a14_4",
        "context_with_next_sentence": true
    },
    {
        "source_sentence": "(唱)弟子(某甲)等合道場人稽首和南。",
        "from": "X65n1277_009:0036a15_0",
        "context_with_next_sentence": true
    },
    {
        "source_sentence": "上來為汝等恭請諸佛菩薩作大證明已竟。",
        "from": "X65n1277_009:0036a22_0",
        "context_with_next_sentence": true
    },
    {
        "source_sentence": "更為汝諸靈類等懺悔多生罪垢累劫冤愆。",
        "from": "X65n1277_009:0036a22_1",
        "context_with_next_sentence": true
    },
    {
        "source_sentence": "夫懺悔者為人父母。",
        "from": "X65n1277_009:0036a23_2",
        "context_with_next_sentence": true
    },
    {
        "source_sentence": "為人眼目。",
        "from": "X65n1277_009:0036a24_3",
        "context_with_next_sentence": true
    },
    {
        "source_sentence": "為人導師。",
        "from": "X65n1277_009:0036a24_4",
        "context_with_next_sentence": true
    },
    {
        "source_sentence": "已作罪業不敢覆藏。",
        "from": "X65n1277_009:0036a24_5",
        "context_with_next_sentence": true
    },
    {
        "source_sentence": "未作罪業悔不復作。",
        "from": "X65n1277_009:0036a24_6",
        "context_with_next_sentence": true
    },
    {
        "source_sentence": "諸靈類等六道門深三塗路遠。",
        "from": "X65n1277_009:0036b01_7",
        "context_with_next_sentence": true
    },
    {
        "source_sentence": "幸逢聖會。",
        "from": "X65n1277_009:0036b01_8",
        "context_with_next_sentence": true
    },
    {
        "source_sentence": "喜遇善緣。",
        "from": "X65n1277_009:0036b02_9",
        "context_with_next_sentence": true
    },
    {
        "source_sentence": "纔聞對佛宣揚。",
        "from": "X65n1277_009:0036b02_10",
        "context_with_next_sentence": true
    },
    {
        "source_sentence": "便好傾心聽受。",
        "from": "X65n1277_009:0036b02_11",
        "context_with_next_sentence": true
    },
    {
        "source_sentence": "絕諸戲論。",
        "from": "X65n1277_009:0036b02_12",
        "context_with_next_sentence": true
    },
    {
        "source_sentence": "斷汝邪思。",
        "from": "X65n1277_009:0036b03_13",
        "context_with_next_sentence": true
    },
    {
        "source_sentence": "各願歸依早求出離。",
        "from": "X65n1277_009:0036b03_14",
        "context_with_next_sentence": true
    },
    {
        "source_sentence": "此宵蹉過。",
        "from": "X65n1277_009:0036b03_15",
        "context_with_next_sentence": true
    },
    {
        "source_sentence": "後日難逢。",
        "from": "X65n1277_009:0036b03_16",
        "context_with_next_sentence": true
    },
    {
        "source_sentence": "可以歸命投誠志心聽受。",
        "from": "X65n1277_009:0036b04_17",
        "context_with_next_sentence": true
    },
    {
        "source_sentence": "(唱)諸靈類等。",
        "from": "X65n1277_009:0036b05_0",
        "context_with_next_sentence": true
    },
    {
        "source_sentence": "合道場人自從無始已來至于今生。",
        "from": "X65n1277_009:0036b05_1",
        "context_with_next_sentence": true
    },
    {
        "source_sentence": "今生已來至于今夜。",
        "from": "X65n1277_009:0036b06_0",
        "context_with_next_sentence": true
    },
    {
        "source_sentence": "身業不善行殺盜婬。",
        "from": "X65n1277_009:0036b06_1",
        "context_with_next_sentence": true
    },
    {
        "source_sentence": "口業不善兩舌妄言。",
        "from": "X65n1277_009:0036b06_2",
        "context_with_next_sentence": true
    },
    {
        "source_sentence": "意業不善貪嗔邪見。",
        "from": "X65n1277_009:0036b07_3",
        "context_with_next_sentence": true
    },
    {
        "source_sentence": "飲酒食肉惱亂眾生。",
        "from": "X65n1277_009:0036b07_4",
        "context_with_next_sentence": true
    },
    {
        "source_sentence": "不信佛經不孝父母。",
        "from": "X65n1277_009:0036b08_5",
        "context_with_next_sentence": true
    },
    {
        "source_sentence": "不發慈悲不行方便。",
        "from": "X65n1277_009:0036b08_6",
        "context_with_next_sentence": true
    },
    {
        "source_sentence": "自作教他見聞隨喜。",
        "from": "X65n1277_009:0036b08_7",
        "context_with_next_sentence": true
    },
    {
        "source_sentence": "如是等罪無量無邊。",
        "from": "X65n1277_009:0036b09_8",
        "context_with_next_sentence": true
    },
    {
        "source_sentence": "今夜今時對佛法僧前發露懺悔。",
        "from": "X65n1277_009:0036b09_9",
        "context_with_next_sentence": true
    },
    {
        "source_sentence": "願罪消滅(三遍)。",
        "from": "X65n1277_009:0036b10_10",
        "context_with_next_sentence": true
    },
    {
        "source_sentence": "上來為汝等懺悔已竟。",
        "from": "X65n1277_009:0036b11_0",
        "context_with_next_sentence": true
    },
    {
        "source_sentence": "更為汝等稱說決定破惡業陀羅尼。",
        "from": "X65n1277_009:0036b11_1",
        "context_with_next_sentence": true
    },
    {
        "source_sentence": "可以志心諦聽志心聽受。",
        "from": "X65n1277_009:0036b12_2",
        "context_with_next_sentence": true
    },
    {
        "source_sentence": "唵　嚩日囉　羯麼　尾成駄野　薩囉嚩　拏[寧*頁]沒駄　薩底曳曩　三麼曳　吽(三遍)上來為諸靈類等稱說決定破惡業陀羅尼已竟。",
        "from": "X65n1277_009:0036b13_0",
        "context_with_next_sentence": true
    },
    {
        "source_sentence": "切慮汝等尚有冤家。",
        "from": "X65n1277_009:0036b15_1",
        "context_with_next_sentence": true
    },
    {
        "source_sentence": "結業牢固未得解脫致招此報。",
        "from": "X65n1277_009:0036b16_2",
        "context_with_next_sentence": true
    },
    {
        "source_sentence": "准我佛如來有解冤結陀羅尼。",
        "from": "X65n1277_009:0036b16_3",
        "context_with_next_sentence": true
    },
    {
        "source_sentence": "今為汝稱說。",
        "from": "X65n1277_009:0036b17_4",
        "context_with_next_sentence": true
    },
    {
        "source_sentence": "汝等志心諦聽志心聽受。",
        "from": "X65n1277_009:0036b17_5",
        "context_with_next_sentence": true
    },
    {
        "source_sentence": "唵　三多囉　佉多囉　娑婆訶",
        "from": "X65n1277_009:0036b19_0",
        "context_with_next_sentence": true
    },
    {
        "source_sentence": "上來為汝諸靈類等稱說解冤結陀羅尼已竟。",
        "from": "X65n1277_009:0036b20_0",
        "context_with_next_sentence": true
    },
    {
        "source_sentence": "更有淨三業陀羅尼。",
        "from": "X65n1277_009:0036b20_1",
        "context_with_next_sentence": true
    },
    {
        "source_sentence": "今為汝等稱說。",
        "from": "X65n1277_009:0036b21_2",
        "context_with_next_sentence": true
    },
    {
        "source_sentence": "可以合掌志心諦聽志心聽受。",
        "from": "X65n1277_009:0036b21_3",
        "context_with_next_sentence": true
    },
    {
        "source_sentence": "薩囉嚩　婆嚩秫覩　薩囉嚩　達摩　薩囉嚩婆嚩秫覩　唅此是第一遍稱說。",
        "from": "X65n1277_009:0036b23_0",
        "context_with_next_sentence": true
    },
    {
        "source_sentence": "更有第二遍。",
        "from": "X65n1277_009:0036c01_1",
        "context_with_next_sentence": true
    },
    {
        "source_sentence": "可以合掌志心諦聽志心聽受(真言同前)。",
        "from": "X65n1277_009:0036c01_2",
        "context_with_next_sentence": true
    },
    {
        "source_sentence": "此是第二遍稱說。",
        "from": "X65n1277_009:0036c03_0",
        "context_with_next_sentence": true
    },
    {
        "source_sentence": "若到第三遍聲絕之時。",
        "from": "X65n1277_009:0036c03_1",
        "context_with_next_sentence": true
    },
    {
        "source_sentence": "正是汝等背覺合塵。",
        "from": "X65n1277_009:0036c03_2",
        "context_with_next_sentence": true
    },
    {
        "source_sentence": "可以志心諦聽志心聽受(真言同前)。",
        "from": "X65n1277_009:0036c04_3",
        "context_with_next_sentence": true
    },
    {
        "source_sentence": "此是第三遍稱說。",
        "from": "X65n1277_009:0036c05_0",
        "context_with_next_sentence": true
    },
    {
        "source_sentence": "汝等聞此呪聲。",
        "from": "X65n1277_009:0036c05_1",
        "context_with_next_sentence": true
    },
    {
        "source_sentence": "便覺業除心淨。",
        "from": "X65n1277_009:0036c05_2",
        "context_with_next_sentence": true
    },
    {
        "source_sentence": "見本來之面目。",
        "from": "X65n1277_009:0036c05_3",
        "context_with_next_sentence": true
    },
    {
        "source_sentence": "悟向上之宗乘。",
        "from": "X65n1277_009:0036c06_4",
        "context_with_next_sentence": true
    },
    {
        "source_sentence": "今更為汝等發四弘誓願。",
        "from": "X65n1277_009:0036c06_5",
        "context_with_next_sentence": true
    },
    {
        "source_sentence": "一切菩薩因此明心。",
        "from": "X65n1277_009:0036c07_6",
        "context_with_next_sentence": true
    },
    {
        "source_sentence": "十方如來因此成佛。",
        "from": "X65n1277_009:0036c07_7",
        "context_with_next_sentence": true
    },
    {
        "source_sentence": "可以志心諦聽志心聽受。",
        "from": "X65n1277_009:0036c07_8",
        "context_with_next_sentence": true
    },
    {
        "source_sentence": "　(唱)煩惱無邊誓願斷　　眾生無邊誓願度　法門無邊誓願學　　佛道無邊誓願成上來為汝諸靈類等發四弘誓願已竟。",
        "from": "X65n1277_009:0036c09_0",
        "context_with_next_sentence": true
    },
    {
        "source_sentence": "准金光明經中云。",
        "from": "X65n1277_009:0036c11_1",
        "context_with_next_sentence": true
    },
    {
        "source_sentence": "流水長者子為十千魚說十二因緣法。",
        "from": "X65n1277_009:0036c12_2",
        "context_with_next_sentence": true
    },
    {
        "source_sentence": "然後稱寶勝如來名號。",
        "from": "X65n1277_009:0036c12_3",
        "context_with_next_sentence": true
    },
    {
        "source_sentence": "其十千魚同日命終生于天宮。",
        "from": "X65n1277_009:0036c13_4",
        "context_with_next_sentence": true
    },
    {
        "source_sentence": "為十千天子。",
        "from": "X65n1277_009:0036c13_5",
        "context_with_next_sentence": true
    },
    {
        "source_sentence": "其利不少。",
        "from": "X65n1277_009:0036c14_6",
        "context_with_next_sentence": true
    },
    {
        "source_sentence": "今亦為汝稱說。",
        "from": "X65n1277_009:0036c14_7",
        "context_with_next_sentence": true
    },
    {
        "source_sentence": "可以志心諦聽志心聽受。",
        "from": "X65n1277_009:0036c14_8",
        "context_with_next_sentence": true
    },
    {
        "source_sentence": "無明緣行。",
        "from": "X65n1277_009:0036c16_0",
        "context_with_next_sentence": true
    },
    {
        "source_sentence": "行緣識。",
        "from": "X65n1277_009:0036c16_1",
        "context_with_next_sentence": true
    },
    {
        "source_sentence": "識緣名色。",
        "from": "X65n1277_009:0036c16_2",
        "context_with_next_sentence": true
    },
    {
        "source_sentence": "名色緣六入。",
        "from": "X65n1277_009:0036c16_3",
        "context_with_next_sentence": true
    },
    {
        "source_sentence": "六入緣觸。",
        "from": "X65n1277_009:0036c16_4",
        "context_with_next_sentence": true
    },
    {
        "source_sentence": "觸緣受。",
        "from": "X65n1277_009:0036c17_5",
        "context_with_next_sentence": true
    },
    {
        "source_sentence": "受緣愛。",
        "from": "X65n1277_009:0036c17_6",
        "context_with_next_sentence": true
    },
    {
        "source_sentence": "愛緣取。",
        "from": "X65n1277_009:0036c17_7",
        "context_with_next_sentence": true
    },
    {
        "source_sentence": "取緣有。",
        "from": "X65n1277_009:0036c17_8",
        "context_with_next_sentence": true
    },
    {
        "source_sentence": "有緣生。",
        "from": "X65n1277_009:0036c17_9",
        "context_with_next_sentence": true
    },
    {
        "source_sentence": "生緣老死憂悲苦惱。",
        "from": "X65n1277_009:0036c17_10",
        "context_with_next_sentence": true
    },
    {
        "source_sentence": "無明滅則行滅。",
        "from": "X65n1277_009:0036c18_11",
        "context_with_next_sentence": true
    },
    {
        "source_sentence": "行滅則識滅。",
        "from": "X65n1277_009:0036c18_12",
        "context_with_next_sentence": true
    },
    {
        "source_sentence": "識滅則名色滅。",
        "from": "X65n1277_009:0036c18_13",
        "context_with_next_sentence": true
    },
    {
        "source_sentence": "名色滅則六入滅。",
        "from": "X65n1277_009:0036c19_14",
        "context_with_next_sentence": true
    },
    {
        "source_sentence": "六入滅則觸滅。",
        "from": "X65n1277_009:0036c19_15",
        "context_with_next_sentence": true
    },
    {
        "source_sentence": "觸滅則受滅。",
        "from": "X65n1277_009:0036c19_16",
        "context_with_next_sentence": true
    },
    {
        "source_sentence": "受滅則愛滅。",
        "from": "X65n1277_009:0036c20_17",
        "context_with_next_sentence": true
    },
    {
        "source_sentence": "愛滅則取滅。",
        "from": "X65n1277_009:0036c20_18",
        "context_with_next_sentence": true
    },
    {
        "source_sentence": "取滅則有滅。",
        "from": "X65n1277_009:0036c20_19",
        "context_with_next_sentence": true
    },
    {
        "source_sentence": "有滅則生滅。",
        "from": "X65n1277_009:0036c20_20",
        "context_with_next_sentence": true
    },
    {
        "source_sentence": "生滅則老死憂悲苦惱滅。",
        "from": "X65n1277_009:0036c21_21",
        "context_with_next_sentence": true
    },
    {
        "source_sentence": "此是十二因緣法。",
        "from": "X65n1277_009:0036c22_0",
        "context_with_next_sentence": true
    },
    {
        "source_sentence": "今更為汝稱說七寶如來名號。",
        "from": "X65n1277_009:0036c22_1",
        "context_with_next_sentence": true
    },
    {
        "source_sentence": "可以志心諦聽志心聽受。",
        "from": "X65n1277_009:0036c22_2",
        "context_with_next_sentence": true
    },
    {
        "source_sentence": "　(唱)南無多寶如來　　南無寶勝如來　南無妙色身如來　　南無廣愽身如來　南無離怖畏如來　　南無甘露王如來　南無阿彌陀如來(已上各三遍)上來為汝諸靈類等稱說十二因緣法并七寶如來名號。",
        "from": "X65n1277_009:0036c24_0",
        "context_with_next_sentence": true
    },
    {
        "source_sentence": "更有三寶之名難可得見。",
        "from": "X65n1277_009:0037a05_1",
        "context_with_next_sentence": true
    },
    {
        "source_sentence": "難可得聞。",
        "from": "X65n1277_009:0037a05_2",
        "context_with_next_sentence": true
    },
    {
        "source_sentence": "一歷耳根塵沙罪滅。",
        "from": "X65n1277_009:0037a05_3",
        "context_with_next_sentence": true
    },
    {
        "source_sentence": "可以志心諦聽志心聽受。",
        "from": "X65n1277_009:0037a06_4",
        "context_with_next_sentence": true
    },
    {
        "source_sentence": "　(唱)南無佛陀耶　南無達磨耶　南無僧伽耶(各三遍)上來為汝諸靈類等再三稱說佛陀耶是其佛。",
        "from": "X65n1277_009:0037a07_0",
        "context_with_next_sentence": true
    },
    {
        "source_sentence": "一入於耳不墮地獄道。",
        "from": "X65n1277_009:0037a09_1",
        "context_with_next_sentence": true
    },
    {
        "source_sentence": "達磨耶是其法。",
        "from": "X65n1277_009:0037a10_2",
        "context_with_next_sentence": true
    },
    {
        "source_sentence": "一入於耳不墮餓鬼道。",
        "from": "X65n1277_009:0037a10_3",
        "context_with_next_sentence": true
    },
    {
        "source_sentence": "僧伽耶是其僧。",
        "from": "X65n1277_009:0037a11_4",
        "context_with_next_sentence": true
    },
    {
        "source_sentence": "一入於耳不墮畜生道。",
        "from": "X65n1277_009:0037a11_5",
        "context_with_next_sentence": true
    },
    {
        "source_sentence": "　(唱)歸依佛無上尊　　歸依法離欲尊　歸依僧眾中尊(已上各三遍)從今已往稱佛為師。",
        "from": "X65n1277_009:0037a12_0",
        "context_with_next_sentence": true
    },
    {
        "source_sentence": "稱法為師。",
        "from": "X65n1277_009:0037a14_1",
        "context_with_next_sentence": true
    },
    {
        "source_sentence": "稱僧為師。",
        "from": "X65n1277_009:0037a14_2",
        "context_with_next_sentence": true
    },
    {
        "source_sentence": "更莫歸依邪魔外道。",
        "from": "X65n1277_009:0037a14_3",
        "context_with_next_sentence": true
    },
    {
        "source_sentence": "唯願如來攝受護念。",
        "from": "X65n1277_009:0037a15_4",
        "context_with_next_sentence": true
    },
    {
        "source_sentence": "慈愍故(三稱)。",
        "from": "X65n1277_009:0037a15_5",
        "context_with_next_sentence": true
    },
    {
        "source_sentence": "　(唱)歸依佛竟　　歸依法竟　　歸依僧竟(各三遍)上來為汝諸靈類等稱說三寶名號。",
        "from": "X65n1277_009:0037a16_0",
        "context_with_next_sentence": true
    },
    {
        "source_sentence": "便是三歸依戒。",
        "from": "X65n1277_009:0037a17_1",
        "context_with_next_sentence": true
    },
    {
        "source_sentence": "更有三昧耶戒。",
        "from": "X65n1277_009:0037a18_0",
        "context_with_next_sentence": true
    },
    {
        "source_sentence": "其戒者是過去諸佛已說。",
        "from": "X65n1277_009:0037a18_1",
        "context_with_next_sentence": true
    },
    {
        "source_sentence": "未來諸佛當說。",
        "from": "X65n1277_009:0037a18_2",
        "context_with_next_sentence": true
    },
    {
        "source_sentence": "現在諸佛今說。",
        "from": "X65n1277_009:0037a19_3",
        "context_with_next_sentence": true
    },
    {
        "source_sentence": "功德無量不可思議。",
        "from": "X65n1277_009:0037a19_4",
        "context_with_next_sentence": true
    },
    {
        "source_sentence": "一歷耳根河沙罪滅。",
        "from": "X65n1277_009:0037a19_5",
        "context_with_next_sentence": true
    },
    {
        "source_sentence": "可以志心諦聽志心聽受。",
        "from": "X65n1277_009:0037a20_6",
        "context_with_next_sentence": true
    },
    {
        "source_sentence": "唵　三昧耶　薩怛梵(三遍)",
        "from": "X65n1277_009:0037a21_0",
        "context_with_next_sentence": true
    },
    {
        "source_sentence": "上來為汝靈類等請佛證明。",
        "from": "X65n1277_009:0037a22_0",
        "context_with_next_sentence": true
    },
    {
        "source_sentence": "懺悔罪根。",
        "from": "X65n1277_009:0037a22_1",
        "context_with_next_sentence": true
    },
    {
        "source_sentence": "發四弘願。",
        "from": "X65n1277_009:0037a22_2",
        "context_with_next_sentence": true
    },
    {
        "source_sentence": "受三歸依戒。",
        "from": "X65n1277_009:0037a22_3",
        "context_with_next_sentence": true
    },
    {
        "source_sentence": "其戒具足。",
        "from": "X65n1277_009:0037a23_4",
        "context_with_next_sentence": true
    },
    {
        "source_sentence": "各願出輪色身。",
        "from": "X65n1277_009:0037a23_5",
        "context_with_next_sentence": true
    },
    {
        "source_sentence": "頓悟法身。",
        "from": "X65n1277_009:0037a23_6",
        "context_with_next_sentence": true
    },
    {
        "source_sentence": "業果飜成佛果。",
        "from": "X65n1277_009:0037a23_7",
        "context_with_next_sentence": true
    },
    {
        "source_sentence": "三途永脫。",
        "from": "X65n1277_009:0037a24_8",
        "context_with_next_sentence": true
    },
    {
        "source_sentence": "六道遠離。",
        "from": "X65n1277_009:0037a24_9",
        "context_with_next_sentence": true
    },
    {
        "source_sentence": "了明向上家風。",
        "from": "X65n1277_009:0037a24_10",
        "context_with_next_sentence": true
    },
    {
        "source_sentence": "證悟無生法忍。",
        "from": "X65n1277_009:0037a24_11",
        "context_with_next_sentence": true
    },
    {
        "source_sentence": "合道場眾俱獲正因。",
        "from": "X65n1277_009:0037b01_12",
        "context_with_next_sentence": true
    },
    {
        "source_sentence": "遍法界心同登正覺。",
        "from": "X65n1277_009:0037b01_13",
        "context_with_next_sentence": true
    },
    {
        "source_sentence": "　處世界如虗空　　如蓮花不著水",
        "from": "X65n1277_009:0037b02_0",
        "context_with_next_sentence": true
    },
    {
        "source_sentence": "　心清淨超於彼　　稽首禮無上尊",
        "from": "X65n1277_009:0037b03_0",
        "context_with_next_sentence": true
    },
    {
        "source_sentence": "遣舡文(津送瘟部神)",
        "from": "X65n1277_009:0037b07_0",
        "context_with_next_sentence": true
    },
    {
        "source_sentence": "仰啟都天聖者瘟部靈通莫不多權。",
        "from": "X65n1277_009:0037b08_0",
        "context_with_next_sentence": true
    },
    {
        "source_sentence": "鬼眾盛集。",
        "from": "X65n1277_009:0037b08_1",
        "context_with_next_sentence": true
    },
    {
        "source_sentence": "瘟兵受紫微金闕之符。",
        "from": "X65n1277_009:0037b08_2",
        "context_with_next_sentence": true
    },
    {
        "source_sentence": "奉太上玉皇之敕。",
        "from": "X65n1277_009:0037b09_3",
        "context_with_next_sentence": true
    },
    {
        "source_sentence": "巡遊世界檢察人間。",
        "from": "X65n1277_009:0037b09_4",
        "context_with_next_sentence": true
    },
    {
        "source_sentence": "除滅惡心顯揚善事。",
        "from": "X65n1277_009:0037b10_5",
        "context_with_next_sentence": true
    },
    {
        "source_sentence": "布威風而瘟風慓慓喜怒片時。",
        "from": "X65n1277_009:0037b10_6",
        "context_with_next_sentence": true
    },
    {
        "source_sentence": "扇殺氣而毒氣雄雄昇沉須刻。",
        "from": "X65n1277_009:0037b11_7",
        "context_with_next_sentence": true
    },
    {
        "source_sentence": "神通有感。",
        "from": "X65n1277_009:0037b11_8",
        "context_with_next_sentence": true
    },
    {
        "source_sentence": "變化無窮。",
        "from": "X65n1277_009:0037b11_9",
        "context_with_next_sentence": true
    },
    {
        "source_sentence": "現千種之儀刑。",
        "from": "X65n1277_009:0037b12_10",
        "context_with_next_sentence": true
    },
    {
        "source_sentence": "作百般之氣候。",
        "from": "X65n1277_009:0037b12_11",
        "context_with_next_sentence": true
    },
    {
        "source_sentence": "逢善男子而合掌擎拳賜祥賜福。",
        "from": "X65n1277_009:0037b12_12",
        "context_with_next_sentence": true
    },
    {
        "source_sentence": "遇惡心人而起嗔生怒降禍降災。",
        "from": "X65n1277_009:0037b13_13",
        "context_with_next_sentence": true
    },
    {
        "source_sentence": "伏願王乘玉輦神跨珠琮。",
        "from": "X65n1277_009:0037b14_14",
        "context_with_next_sentence": true
    },
    {
        "source_sentence": "展紅旗而後擁瘟兵。",
        "from": "X65n1277_009:0037b14_15",
        "context_with_next_sentence": true
    },
    {
        "source_sentence": "持白刃而前排猛。",
        "from": "X65n1277_009:0037b14_16",
        "context_with_next_sentence": true
    },
    {
        "source_sentence": "將収瘟氣而變瑞氣。",
        "from": "X65n1277_009:0037b15_17",
        "context_with_next_sentence": true
    },
    {
        "source_sentence": "攝瘟風而作祥風。",
        "from": "X65n1277_009:0037b15_18",
        "context_with_next_sentence": true
    },
    {
        "source_sentence": "依遵我佛遺言。",
        "from": "X65n1277_009:0037b16_19",
        "context_with_next_sentence": true
    },
    {
        "source_sentence": "悉赴良宵法會。",
        "from": "X65n1277_009:0037b16_20",
        "context_with_next_sentence": true
    },
    {
        "source_sentence": "信士虔誠献上一巡神酒。",
        "from": "X65n1277_009:0037b16_21",
        "context_with_next_sentence": true
    },
    {
        "source_sentence": "人間花果表世上之慇懃。",
        "from": "X65n1277_009:0037b17_22",
        "context_with_next_sentence": true
    },
    {
        "source_sentence": "法食銀錢展凡情之珍重。",
        "from": "X65n1277_009:0037b17_23",
        "context_with_next_sentence": true
    },
    {
        "source_sentence": "献上二巡神酒。",
        "from": "X65n1277_009:0037b18_24",
        "context_with_next_sentence": true
    },
    {
        "source_sentence": "凡夫漏滴可量神仙。",
        "from": "X65n1277_009:0037b18_25",
        "context_with_next_sentence": true
    },
    {
        "source_sentence": "肉眼愚蒙難期飽滿。",
        "from": "X65n1277_009:0037b18_26",
        "context_with_next_sentence": true
    },
    {
        "source_sentence": "献上三巡神酒。",
        "from": "X65n1277_009:0037b19_27",
        "context_with_next_sentence": true
    },
    {
        "source_sentence": "一心禱叩。",
        "from": "X65n1277_009:0037b19_28",
        "context_with_next_sentence": true
    },
    {
        "source_sentence": "三禮云終。",
        "from": "X65n1277_009:0037b19_29",
        "context_with_next_sentence": true
    },
    {
        "source_sentence": "于日即有(某甲)修崇勝會。",
        "from": "X65n1277_009:0037b19_30",
        "context_with_next_sentence": true
    },
    {
        "source_sentence": "敷設法筵。",
        "from": "X65n1277_009:0037b20_31",
        "context_with_next_sentence": true
    },
    {
        "source_sentence": "特備花船專伸酌送。",
        "from": "X65n1277_009:0037b20_32",
        "context_with_next_sentence": true
    },
    {
        "source_sentence": "其舡者良工製造。",
        "from": "X65n1277_009:0037b21_33",
        "context_with_next_sentence": true
    },
    {
        "source_sentence": "巧匠嚴裝。",
        "from": "X65n1277_009:0037b21_34",
        "context_with_next_sentence": true
    },
    {
        "source_sentence": "鳳舸龍舟。",
        "from": "X65n1277_009:0037b21_35",
        "context_with_next_sentence": true
    },
    {
        "source_sentence": "虎頭豹尾。",
        "from": "X65n1277_009:0037b21_36",
        "context_with_next_sentence": true
    },
    {
        "source_sentence": "內載千年粮料。",
        "from": "X65n1277_009:0037b22_0",
        "context_with_next_sentence": true
    },
    {
        "source_sentence": "外敷萬頃波濤。",
        "from": "X65n1277_009:0037b22_1",
        "context_with_next_sentence": true
    },
    {
        "source_sentence": "任意遨遊於四海。",
        "from": "X65n1277_009:0037b22_2",
        "context_with_next_sentence": true
    },
    {
        "source_sentence": "從心通達於五湖。",
        "from": "X65n1277_009:0037b22_3",
        "context_with_next_sentence": true
    },
    {
        "source_sentence": "留恩賜福而改禍為祥。",
        "from": "X65n1277_009:0037b23_4",
        "context_with_next_sentence": true
    },
    {
        "source_sentence": "庇祐埀休而變凶作吉。",
        "from": "X65n1277_009:0037b23_5",
        "context_with_next_sentence": true
    },
    {
        "source_sentence": "收瘟攝毒盡上龍舟。",
        "from": "X65n1277_009:0037b24_6",
        "context_with_next_sentence": true
    },
    {
        "source_sentence": "動鼓開旗各歸元道。",
        "from": "X65n1277_009:0037b24_7",
        "context_with_next_sentence": true
    },
    {
        "source_sentence": "(唱)大聖歡喜藏菩薩。",
        "from": "X65n1277_009:0037c01_0",
        "context_with_next_sentence": true
    },
    {
        "source_sentence": "　(偈)五方遊邏鬼王僚　　百怪精靈為禍妖　香篆導迎賢孽眾　　花舡津送耗神橈　紅旗閃閃隨江浪　　畫鼓喧喧趂海潮　聖者収瘟齊攝毒　　兒郎撥棹盡逍遙高峰龍泉院因師集賢語錄卷之九",
        "from": "X65n1277_009:0037c02_0",
        "context_with_next_sentence": false
    }
]