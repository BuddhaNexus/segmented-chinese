[
    {
        "source_sentence": "佛說解夏經",
        "from": "T01n0063_001:0861b10_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0063_001:0861b12_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T01n0063_001:0861b13_0",
        "context_with_next_sentence": true
    },
    {
        "source_sentence": "如是我聞：一時，佛在王舍城迦蘭陀竹林精舍，與五百苾芻眾俱，皆是阿羅漢，諸漏已盡所作已辦，除諸重擔逮得己利，盡諸有結心善解脫。",
        "from": "T01n0063_001:0861b14_0",
        "context_with_next_sentence": true
    },
    {
        "source_sentence": "唯一苾芻現居學位，世尊已為授記，見法得法當證滿果。",
        "from": "T01n0063_001:0861b17_1",
        "context_with_next_sentence": true
    },
    {
        "source_sentence": "爾時，世尊安居既滿，當解夏時，於十五日與苾芻眾敷座而坐。",
        "from": "T01n0063_001:0861b19_0",
        "context_with_next_sentence": true
    },
    {
        "source_sentence": "會眾坐已，是時，佛告苾芻眾言：「我今已得梵行寂靜，是最後身，以無上藥斷除諸病。",
        "from": "T01n0063_001:0861b20_1",
        "context_with_next_sentence": true
    },
    {
        "source_sentence": "我之弟子，了知諸法皆已通達，是故我今說解夏法。",
        "from": "T01n0063_001:0861b22_2",
        "context_with_next_sentence": true
    },
    {
        "source_sentence": "諸苾芻眾！",
        "from": "T01n0063_001:0861b23_3",
        "context_with_next_sentence": true
    },
    {
        "source_sentence": "我於夏中所有身口意業，汝等可忍？」",
        "from": "T01n0063_001:0861b23_4",
        "context_with_next_sentence": true
    },
    {
        "source_sentence": "是時，尊者舍利弗聞佛語已，從座而起偏袒右肩，右膝著地合掌向佛，而白佛言：「世尊！",
        "from": "T01n0063_001:0861b25_0",
        "context_with_next_sentence": true
    },
    {
        "source_sentence": "如佛所說，我今已得梵行寂靜，乃至身口意業可忍者。",
        "from": "T01n0063_001:0861b26_1",
        "context_with_next_sentence": true
    },
    {
        "source_sentence": "我等知佛，身口意業無諸過失，我等苾芻今無可忍。",
        "from": "T01n0063_001:0861b28_2",
        "context_with_next_sentence": true
    },
    {
        "source_sentence": "於意云何？",
        "from": "T01n0063_001:0861b29_3",
        "context_with_next_sentence": true
    },
    {
        "source_sentence": "我佛世尊，難調者能調，無止息者善為止息，無安隱者而善安慰，未寂靜者令得寂靜，如來善了正道，善說正道，開示正道，乃至我等樂聲聞菩提者，佛為善說，令聲聞等如理修行而證聖果。",
        "from": "T01n0063_001:0861b29_4",
        "context_with_next_sentence": true
    },
    {
        "source_sentence": "是故我等，於佛世尊身口意法而無可忍。」",
        "from": "T01n0063_001:0861c04_5",
        "context_with_next_sentence": true
    },
    {
        "source_sentence": "爾時，尊者舍利弗白佛言：「世尊！",
        "from": "T01n0063_001:0861c06_0",
        "context_with_next_sentence": true
    },
    {
        "source_sentence": "我今對佛身口意業所有不善，求佛可忍。」",
        "from": "T01n0063_001:0861c06_1",
        "context_with_next_sentence": true
    },
    {
        "source_sentence": "佛告舍利弗：「汝今所有身口意業，我當忍可。",
        "from": "T01n0063_001:0861c08_0",
        "context_with_next_sentence": true
    },
    {
        "source_sentence": "於意云何？",
        "from": "T01n0063_001:0861c09_0",
        "context_with_next_sentence": true
    },
    {
        "source_sentence": "汝，舍利弗！",
        "from": "T01n0063_001:0861c09_1",
        "context_with_next_sentence": true
    },
    {
        "source_sentence": "具戒多聞，少欲知足，斷諸煩惱，發大精進，安住正念，具等引慧、聞慧、捷慧、利慧、出離慧、了達慧、廣大清淨慧、甚深慧、無等慧，具大慧寶。",
        "from": "T01n0063_001:0861c09_2",
        "context_with_next_sentence": true
    },
    {
        "source_sentence": "未見者令見，未調伏者令得調伏，未聞法者而為說法，具瞋恚者而令歡喜，能為四眾說法無倦。",
        "from": "T01n0063_001:0861c13_0",
        "context_with_next_sentence": true
    },
    {
        "source_sentence": "譬如金輪王子，而受灌頂繼紹王位，依法而治。",
        "from": "T01n0063_001:0861c15_1",
        "context_with_next_sentence": true
    },
    {
        "source_sentence": "汝，舍利弗！",
        "from": "T01n0063_001:0861c16_2",
        "context_with_next_sentence": true
    },
    {
        "source_sentence": "亦復如是，為我之子，受灌頂法紹法王位，如我所轉無上法輪，如我漏盡證得解脫。",
        "from": "T01n0063_001:0861c16_3",
        "context_with_next_sentence": true
    },
    {
        "source_sentence": "是故汝，舍利弗！",
        "from": "T01n0063_001:0861c18_4",
        "context_with_next_sentence": true
    },
    {
        "source_sentence": "所有三業我今忍可。」",
        "from": "T01n0063_001:0861c18_5",
        "context_with_next_sentence": true
    },
    {
        "source_sentence": "時舍利弗聞佛忍可，投誠禮謝。",
        "from": "T01n0063_001:0861c19_6",
        "context_with_next_sentence": true
    },
    {
        "source_sentence": "復白佛言：「世尊！",
        "from": "T01n0063_001:0861c19_7",
        "context_with_next_sentence": true
    },
    {
        "source_sentence": "如佛為我忍可三業，於此會中五百苾芻，身口意業所有不善，唯願世尊，亦如是忍。」",
        "from": "T01n0063_001:0861c20_8",
        "context_with_next_sentence": true
    },
    {
        "source_sentence": "佛告舍利弗：「五百苾芻所有三業，我亦可忍。",
        "from": "T01n0063_001:0861c22_9",
        "context_with_next_sentence": true
    },
    {
        "source_sentence": "於意云何？",
        "from": "T01n0063_001:0861c23_10",
        "context_with_next_sentence": true
    },
    {
        "source_sentence": "此五百苾芻皆是阿羅漢，諸漏已盡所作已辦，除諸重擔逮得己利，盡諸有結心善解脫，唯一苾芻現居學位，而此苾芻我已授記，見法得法當證滿果。",
        "from": "T01n0063_001:0861c23_11",
        "context_with_next_sentence": true
    },
    {
        "source_sentence": "舍利弗！",
        "from": "T01n0063_001:0861c26_12",
        "context_with_next_sentence": true
    },
    {
        "source_sentence": "是故我於五百苾芻所有三業，皆悉可忍。」",
        "from": "T01n0063_001:0861c27_0",
        "context_with_next_sentence": true
    },
    {
        "source_sentence": "爾時，舍利弗重白佛言：「世尊！",
        "from": "T01n0063_001:0861c28_0",
        "context_with_next_sentence": true
    },
    {
        "source_sentence": "我與五百苾芻眾等，所有三業佛已可忍。",
        "from": "T01n0063_001:0861c28_1",
        "context_with_next_sentence": true
    },
    {
        "source_sentence": "我今有疑，當復啟請。",
        "from": "T01n0063_001:0861c29_2",
        "context_with_next_sentence": true
    },
    {
        "source_sentence": "願佛世尊！",
        "from": "T01n0063_001:0862a01_3",
        "context_with_next_sentence": true
    },
    {
        "source_sentence": "為我分別。",
        "from": "T01n0063_001:0862a01_4",
        "context_with_next_sentence": true
    },
    {
        "source_sentence": "世尊！",
        "from": "T01n0063_001:0862a01_5",
        "context_with_next_sentence": true
    },
    {
        "source_sentence": "此五百苾芻中，幾苾芻得三明法？",
        "from": "T01n0063_001:0862a01_6",
        "context_with_next_sentence": true
    },
    {
        "source_sentence": "復幾苾芻得俱解脫？",
        "from": "T01n0063_001:0862a02_7",
        "context_with_next_sentence": true
    },
    {
        "source_sentence": "復幾苾芻得慧解脫？」",
        "from": "T01n0063_001:0862a02_8",
        "context_with_next_sentence": true
    },
    {
        "source_sentence": "佛告舍利弗：「此五百苾芻中，九十苾芻得三明法，九十苾芻得俱解脫，餘者苾芻得慧解脫。",
        "from": "T01n0063_001:0862a04_0",
        "context_with_next_sentence": true
    },
    {
        "source_sentence": "舍利弗！",
        "from": "T01n0063_001:0862a06_1",
        "context_with_next_sentence": true
    },
    {
        "source_sentence": "如是苾芻，盡諸煩惱，皆住真實。」",
        "from": "T01n0063_001:0862a06_2",
        "context_with_next_sentence": true
    },
    {
        "source_sentence": "爾時會中有一尊者，名嚩儗舍，作如是念：「我今對佛苾芻眾前，以解夏伽陀伸於讚歎。」",
        "from": "T01n0063_001:0862a07_0",
        "context_with_next_sentence": true
    },
    {
        "source_sentence": "是時尊者嚩儗舍，作是念已，從座而起，偏袒右肩右膝著地，合掌恭肅，說伽陀曰：「解夏十五日，　　清淨行律儀，　五百苾芻眾，　　悉斷煩惱縛。",
        "from": "T01n0063_001:0862a08_1",
        "context_with_next_sentence": true
    },
    {
        "source_sentence": "　皆盡諸漏法，　　而證聖果位，　內寂外善調，　　解脫而離有。",
        "from": "T01n0063_001:0862a13_0",
        "context_with_next_sentence": true
    },
    {
        "source_sentence": "　盡生死邊際，　　所作皆已辦，　無明我慢結，　　斷盡無有餘。",
        "from": "T01n0063_001:0862a15_0",
        "context_with_next_sentence": true
    },
    {
        "source_sentence": "　我佛最上尊，　　斷諸邪念法，　及斷有漏法，　　善除愛病苦。",
        "from": "T01n0063_001:0862a17_0",
        "context_with_next_sentence": true
    },
    {
        "source_sentence": "　愛滅不復生，　　離取大師子，　盡諸有怖畏，　　唯我佛世尊。",
        "from": "T01n0063_001:0862a19_0",
        "context_with_next_sentence": true
    },
    {
        "source_sentence": "　譬如金輪王，　　千子常圍繞，　善治四天下，　　調伏四海邊。",
        "from": "T01n0063_001:0862a21_0",
        "context_with_next_sentence": true
    },
    {
        "source_sentence": "　又如戰得勝，　　為最上調御，　聲聞得三明，　　離死法亦然。",
        "from": "T01n0063_001:0862a23_0",
        "context_with_next_sentence": true
    },
    {
        "source_sentence": "　佛子皆如是，　　證滅不復生，　我今禮法王，　　無上大日尊。」",
        "from": "T01n0063_001:0862a25_0",
        "context_with_next_sentence": true
    },
    {
        "source_sentence": "是時嚩儗舍苾芻說此伽陀已，復還本座。",
        "from": "T01n0063_001:0862a27_0",
        "context_with_next_sentence": true
    },
    {
        "source_sentence": "爾時尊者舍利弗與諸苾芻，聞佛宣說解夏之法，心生快利，踊躍歡喜，信受奉行。",
        "from": "T01n0063_001:0862a28_0",
        "context_with_next_sentence": true
    },
    {
        "source_sentence": "佛說解夏經",
        "from": "T01n0063_001:0862b01_0",
        "context_with_next_sentence": false
    }
]