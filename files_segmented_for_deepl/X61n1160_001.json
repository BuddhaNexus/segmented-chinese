[
    {
        "source_sentence": "西方願文科",
        "from": "X61n1160_001:0513c06_0",
        "context_with_next_sentence": true
    },
    {
        "source_sentence": "大文分二",
        "from": "X61n1160_001:0513c09_0",
        "context_with_next_sentence": true
    },
    {
        "source_sentence": "初總序歸敬二正述願文",
        "from": "X61n1160_001:0513c10_0",
        "context_with_next_sentence": true
    },
    {
        "source_sentence": "初總序歸敬三",
        "from": "X61n1160_001:0513c11_0",
        "context_with_next_sentence": true
    },
    {
        "source_sentence": "初標主二明願三請加",
        "from": "X61n1160_001:0513c12_0",
        "context_with_next_sentence": true
    },
    {
        "source_sentence": "二正述願文三",
        "from": "X61n1160_001:0513c13_0",
        "context_with_next_sentence": true
    },
    {
        "source_sentence": "初求生西方正因二得生西方明驗",
        "from": "X61n1160_001:0513c14_0",
        "context_with_next_sentence": true
    },
    {
        "source_sentence": "三已生淨土大用",
        "from": "X61n1160_001:0513c15_0",
        "context_with_next_sentence": true
    },
    {
        "source_sentence": "初求生西方正因五",
        "from": "X61n1160_001:0513c16_0",
        "context_with_next_sentence": true
    },
    {
        "source_sentence": "初發起大心二懺悔業障",
        "from": "X61n1160_001:0513c17_0",
        "context_with_next_sentence": true
    },
    {
        "source_sentence": "三立願自要四求佛冥加",
        "from": "X61n1160_001:0513c18_0",
        "context_with_next_sentence": true
    },
    {
        "source_sentence": "五淨業成就",
        "from": "X61n1160_001:0513c19_0",
        "context_with_next_sentence": true
    },
    {
        "source_sentence": "二得生西方明驗三",
        "from": "X61n1160_001:0513c20_0",
        "context_with_next_sentence": true
    },
    {
        "source_sentence": "初臨終正念二感佛來迎三往生極樂",
        "from": "X61n1160_001:0513c21_0",
        "context_with_next_sentence": true
    },
    {
        "source_sentence": "三已生淨土大用四",
        "from": "X61n1160_001:0513c22_0",
        "context_with_next_sentence": true
    },
    {
        "source_sentence": "初見佛得記二蒙記具德三成德利生",
        "from": "X61n1160_001:0513c23_0",
        "context_with_next_sentence": true
    },
    {
        "source_sentence": "四普皆回向",
        "from": "X61n1160_001:0513c24_0",
        "context_with_next_sentence": true
    },
    {
        "source_sentence": "西方願文解",
        "from": "X61n1160_001:0514a06_0",
        "context_with_next_sentence": true
    },
    {
        "source_sentence": "淨業弟子　袾宏　著并釋",
        "from": "X61n1160_001:0514a08_0",
        "context_with_next_sentence": true
    },
    {
        "source_sentence": "△初總序歸敬三初標主二明願三請加初標主。",
        "from": "X61n1160_001:0514a09_0",
        "context_with_next_sentence": true
    },
    {
        "source_sentence": "　稽首西方安樂國　　接引眾生大導師稽首者以首叩地敬之至也西方國土無量今歸敬者西方之安樂國也安樂極樂之異名也或名安養或名清泰其義一也接攝取也引指導也眾生沉淪接取置之善地眾生迷昧指導歸之正途凡知識羅漢菩薩如來皆接引導師如畋獵之有虞人涉川之有舟長問路之有土民也惟佛為群導師之中大導師也大二意一普度群靈無遺失故二究竟成佛無退轉故。",
        "from": "X61n1160_001:0514a10_0",
        "context_with_next_sentence": true
    },
    {
        "source_sentence": "△二明願。",
        "from": "X61n1160_001:0514a18_1",
        "context_with_next_sentence": true
    },
    {
        "source_sentence": "　我今發願願往生",
        "from": "X61n1160_001:0514a19_0",
        "context_with_next_sentence": true
    },
    {
        "source_sentence": "信行願三淨土資糧但言願者惟信故願願之切者必其信之真也行以願立願之切者自能行之力也是以彌陀經中專說發願願往不一而足。",
        "from": "X61n1160_001:0514a20_0",
        "context_with_next_sentence": true
    },
    {
        "source_sentence": "△三請加。",
        "from": "X61n1160_001:0514a22_1",
        "context_with_next_sentence": true
    },
    {
        "source_sentence": "　維願慈悲哀攝受",
        "from": "X61n1160_001:0514a24_0",
        "context_with_next_sentence": true
    },
    {
        "source_sentence": "願文備矣或問古云把手牽他行不得惟人自肯乃相應何乃求佛攝受耶答一者彌陀本願力故二者求佛攝受正自肯故三者感應道交正相應故(何乃下三十六字未完今續)。",
        "from": "X61n1160_001:0514b01_0",
        "context_with_next_sentence": true
    },
    {
        "source_sentence": "△二正述願文分三初求生西方正因二得生西方明驗三已生淨土大用初求生西方正因五初發起大心二懺除業障三立願自要四求佛冥加五淨業成就初發起大心。",
        "from": "X61n1160_001:0514b04_1",
        "context_with_next_sentence": true
    },
    {
        "source_sentence": "弟子(某甲眾等)普為四恩三有法界眾生求於諸佛一乘無上菩提道故專心持念阿彌陀佛萬德洪名期生淨土。",
        "from": "X61n1160_001:0514b08_0",
        "context_with_next_sentence": true
    },
    {
        "source_sentence": "先出念佛求生淨土之本志也普為者兼利為懷不為自身獨求解脫也一乘者佛果為期不於餘乘妄有希冀也發如是心乃修淨土是謂正因苟為不然雖勤念佛因地不真果招迂曲○四恩者在家則父母眾生國王三寶出家則父母師長國王施主也三有者欲有色有無色有也。",
        "from": "X61n1160_001:0514b11_0",
        "context_with_next_sentence": true
    },
    {
        "source_sentence": "△二懺除業障。",
        "from": "X61n1160_001:0514b16_1",
        "context_with_next_sentence": true
    },
    {
        "source_sentence": "又以業重福輕障深慧淺染心易熾淨德難成今於佛前翹勤五體披瀝一心投誠懺悔我及眾生曠劫至今迷本淨心縱貪瞋痴染穢三業無量無邊所作罪垢無量邊所結冤業願悉消滅。",
        "from": "X61n1160_001:0514b18_0",
        "context_with_next_sentence": true
    },
    {
        "source_sentence": "承上雖發大心恐宿世今生業障多而福慧少欲淨偏染故須懺悔本淨者心本自淨因迷成染今始覺知慚愧脩省若本不淨如銷頑鐵欲成真金縱經百鍊終不成就○三業者身業意業口業也三業各具貪瞋痴故。",
        "from": "X61n1160_001:0514b22_0",
        "context_with_next_sentence": true
    },
    {
        "source_sentence": "△三立願自要。",
        "from": "X61n1160_001:0514c02_1",
        "context_with_next_sentence": true
    },
    {
        "source_sentence": "從於今日立深誓願遠離惡法誓不更造勤修聖道誓不退惰誓成正覺誓度眾生。",
        "from": "X61n1160_001:0514c03_0",
        "context_with_next_sentence": true
    },
    {
        "source_sentence": "雖已懺悔不發誓願是謂有懺無悔要者猶俗云脅制古曰要君今自要故四句即四弘誓也○遠離句即煩惱無盡誓願斷也勤修句即法門無量誓願學也誓成句即佛道無上誓願成也誓度句即眾生無邊誓願度也。",
        "from": "X61n1160_001:0514c05_0",
        "context_with_next_sentence": true
    },
    {
        "source_sentence": "△四求佛冥加。",
        "from": "X61n1160_001:0514c09_1",
        "context_with_next_sentence": true
    },
    {
        "source_sentence": "阿彌陀佛以慈悲願力當證知我當哀憫我當加被我願禪觀之中夢寐之際得見阿彌陀佛金色之身得歷阿彌陀佛寶嚴之土得蒙阿彌陀佛甘露灌頂光明照身手摩我頭衣覆我體。",
        "from": "X61n1160_001:0514c10_0",
        "context_with_next_sentence": true
    },
    {
        "source_sentence": "古淨土文謂佛以天眼遙觀天耳遙聞他心速見故行人既發大心佛必證知既證知已佛大慈悲必垂哀憫既哀憫已佛大威神必垂加被顯如禪觀幽如夢寐所云金色寶嚴甘露光明手摩衣覆精誠之極感應自然或不精誠與精誠未極則不能也然行人但須一心精誠不必因此生著作意求現。",
        "from": "X61n1160_001:0514c14_0",
        "context_with_next_sentence": true
    },
    {
        "source_sentence": "△五淨業成就。",
        "from": "X61n1160_001:0514c20_1",
        "context_with_next_sentence": true
    },
    {
        "source_sentence": "使我宿障自除善根增長疾空煩惱頓破無明圓覺妙心廓然開悟寂光真境常得現前。",
        "from": "X61n1160_001:0514c21_0",
        "context_with_next_sentence": true
    },
    {
        "source_sentence": "既以自力又蒙佛力內外交資故障滅善生有如是等大利益事空而曰疾不勞肯綮修證也破而曰頓不歷階級次第也了悟圓覺常住寂光至是得本淨心故曰淨業成就○宿障者貪嗔痴等善根者戒定慧等妙心真境言之似分實則即心即境即境即心二而不二。",
        "from": "X61n1160_001:0514c23_0",
        "context_with_next_sentence": true
    },
    {
        "source_sentence": "△二得生西方明驗三初臨終正念二感佛來迎三往生極樂初臨終正念。",
        "from": "X61n1160_001:0515a04_1",
        "context_with_next_sentence": true
    },
    {
        "source_sentence": "至於臨欲命終預知時至身無一切病苦厄難心無一切貪戀迷惑諸根悅豫正念分明捨報安詳如入禪定。",
        "from": "X61n1160_001:0515a06_0",
        "context_with_next_sentence": true
    },
    {
        "source_sentence": "至於者前修淨因故至臨終感斯淨報也平日散心雜念臨行揮霍慞惶念佛若至一心臨終安得不定然行人但貴已離貪戀迷惑勿慮或遭病苦厄難倘遭病厄當知念佛人死此往生如脫敝衣得換珍服如出牢獄得還故家不亦樂乎況古云還有不病者麼則亦有不厄者復何慮哉○病苦者身所生厄難者身所遇貪戀者或貪眷屬或貪財產不能捨故迷惑者心念顛倒如不知地獄而曰我欲往中我欲往中故。",
        "from": "X61n1160_001:0515a09_0",
        "context_with_next_sentence": true
    },
    {
        "source_sentence": "△二感佛來迎。",
        "from": "X61n1160_001:0515a17_1",
        "context_with_next_sentence": true
    },
    {
        "source_sentence": "阿彌陀佛與觀音勢至諸聖賢眾放光接引垂手提携樓閣幢幡異香天樂西方聖境昭示目前令諸眾生見者聞者歡喜感歎發菩提心。",
        "from": "X61n1160_001:0515a18_0",
        "context_with_next_sentence": true
    },
    {
        "source_sentence": "經云執持名號一心不亂其人臨命終時阿彌陀佛與諸聖眾現在其前是也眾見發心則自他兼利矣又眾人皆見其事乃真獨己見之或是魔事。",
        "from": "X61n1160_001:0515a21_0",
        "context_with_next_sentence": true
    },
    {
        "source_sentence": "△三往生極樂。",
        "from": "X61n1160_001:0515a24_0",
        "context_with_next_sentence": true
    },
    {
        "source_sentence": "我於爾時乘金剛臺隨從佛後如彈指頃生極樂國七寶池內勝蓮華中。",
        "from": "X61n1160_001:0515b01_0",
        "context_with_next_sentence": true
    },
    {
        "source_sentence": "上見佛來今隨佛去無來去中而來去也勝蓮花者上上品也。",
        "from": "X61n1160_001:0515b03_0",
        "context_with_next_sentence": true
    },
    {
        "source_sentence": "△三已生淨土大用四初見佛得記二蒙記具德三成德利生四普皆回向初見佛得記。",
        "from": "X61n1160_001:0515b04_1",
        "context_with_next_sentence": true
    },
    {
        "source_sentence": "花開見佛見諸菩薩聞妙法音獲無生忍於須臾間承事諸佛親蒙授記。",
        "from": "X61n1160_001:0515b07_0",
        "context_with_next_sentence": true
    },
    {
        "source_sentence": "上言平日求生臨終得生然豈徒得生而已乎今言得生之後親蒙佛記具足功德廣度眾生有如是等大用也凡生西方者花開有遲速見佛有早晚悟道有先後今是舉念即生生已即花開即見佛即聞法即得忍即授記也皆上上品事。",
        "from": "X61n1160_001:0515b09_0",
        "context_with_next_sentence": true
    },
    {
        "source_sentence": "△二蒙記具德。",
        "from": "X61n1160_001:0515b13_1",
        "context_with_next_sentence": true
    },
    {
        "source_sentence": "得授記已三身四智五眼六通無量百千陀羅尼門一切功德皆悉成就。",
        "from": "X61n1160_001:0515b15_0",
        "context_with_next_sentence": true
    },
    {
        "source_sentence": "或疑如是廣大功德累劫修習未必能得云何一生西方皆悉成就不知萬法唯心既得一心何法不得文殊般若稱念佛為一行三昧得此三昧所有多聞智慧辨才遠過阿難百千萬億倍餘可知矣○三身者法報化身也四智者大圓鏡平等性妙觀察成所作智也五眼者肉眼天眼慧眼法眼佛眼也六通者天眼天耳他心宿命神足漏盡通也陀羅尼者此云總持。",
        "from": "X61n1160_001:0515b17_0",
        "context_with_next_sentence": true
    },
    {
        "source_sentence": "△三成德利生。",
        "from": "X61n1160_001:0515b24_1",
        "context_with_next_sentence": true
    },
    {
        "source_sentence": "然後不違安養回入娑婆分身無數徧十方剎以不可思議自在神力種種方便度脫眾生咸令離染還得淨心同生西方入不退地如是大願世界無盡眾生無盡業及煩惱一切無盡我願無盡。",
        "from": "X61n1160_001:0515c01_0",
        "context_with_next_sentence": true
    },
    {
        "source_sentence": "然後者古所謂既生西方得無生忍已還來此世救苦眾生也不違而入者常居九品常在十方時時堪忍度眾生刻刻西方入正定也還得淨心者上言迷本淨心此言昔迷今悟如久失方得得其本有之淨心非新得也願無盡者前來發起無上大心故今成滿無盡大願也。",
        "from": "X61n1160_001:0515c05_0",
        "context_with_next_sentence": true
    },
    {
        "source_sentence": "△四普皆回向。",
        "from": "X61n1160_001:0515c10_1",
        "context_with_next_sentence": true
    },
    {
        "source_sentence": "願今禮佛發願修持功德回施有情四恩普報三有均資法界眾生同圓種智。",
        "from": "X61n1160_001:0515c11_0",
        "context_with_next_sentence": true
    },
    {
        "source_sentence": "初始發心求生淨土本為四恩三有法界眾生故今回向亦如是。",
        "from": "X61n1160_001:0515c13_0",
        "context_with_next_sentence": true
    },
    {
        "source_sentence": "西方願文解(終)",
        "from": "X61n1160_001:0515c16_0",
        "context_with_next_sentence": true
    },
    {
        "source_sentence": "原刻西方願文跋",
        "from": "X61n1160_001:0515c22_0",
        "context_with_next_sentence": true
    },
    {
        "source_sentence": "余自癸卯抄秋。",
        "from": "X61n1160_001:0515c24_0",
        "context_with_next_sentence": true
    },
    {
        "source_sentence": "獲侍　慈顏。",
        "from": "X61n1160_001:0515c24_1",
        "context_with_next_sentence": true
    },
    {
        "source_sentence": "說此願文。",
        "from": "X61n1160_001:0515c24_2",
        "context_with_next_sentence": true
    },
    {
        "source_sentence": "開我迷雲。",
        "from": "X61n1160_001:0515c24_3",
        "context_with_next_sentence": true
    },
    {
        "source_sentence": "甞訊金剛何以一切盡攝。",
        "from": "X61n1160_001:0515c24_4",
        "context_with_next_sentence": true
    },
    {
        "source_sentence": "　師曰。",
        "from": "X61n1160_001:0516a01_5",
        "context_with_next_sentence": true
    },
    {
        "source_sentence": "說無無所不無。",
        "from": "X61n1160_001:0516a01_6",
        "context_with_next_sentence": true
    },
    {
        "source_sentence": "說有無所不有。",
        "from": "X61n1160_001:0516a01_7",
        "context_with_next_sentence": true
    },
    {
        "source_sentence": "言下頓覺有省。",
        "from": "X61n1160_001:0516a02_8",
        "context_with_next_sentence": true
    },
    {
        "source_sentence": "又訊應無所住而生其心。",
        "from": "X61n1160_001:0516a02_9",
        "context_with_next_sentence": true
    },
    {
        "source_sentence": "　師云。",
        "from": "X61n1160_001:0516a03_0",
        "context_with_next_sentence": true
    },
    {
        "source_sentence": "此有作一句讀者。",
        "from": "X61n1160_001:0516a03_1",
        "context_with_next_sentence": true
    },
    {
        "source_sentence": "有作兩句讀者。",
        "from": "X61n1160_001:0516a03_2",
        "context_with_next_sentence": true
    },
    {
        "source_sentence": "於義皆通。",
        "from": "X61n1160_001:0516a03_3",
        "context_with_next_sentence": true
    },
    {
        "source_sentence": "又為我旁引曲喻。",
        "from": "X61n1160_001:0516a04_0",
        "context_with_next_sentence": true
    },
    {
        "source_sentence": "豁般若一部之全旨。",
        "from": "X61n1160_001:0516a04_1",
        "context_with_next_sentence": true
    },
    {
        "source_sentence": "亶甫知嚮[遄-而+王]。",
        "from": "X61n1160_001:0516a04_2",
        "context_with_next_sentence": true
    },
    {
        "source_sentence": "荷　師為無量壽。",
        "from": "X61n1160_001:0516a05_0",
        "context_with_next_sentence": true
    },
    {
        "source_sentence": "而遽爾示寂。",
        "from": "X61n1160_001:0516a05_1",
        "context_with_next_sentence": true
    },
    {
        "source_sentence": "不勝哀悼。",
        "from": "X61n1160_001:0516a05_2",
        "context_with_next_sentence": true
    },
    {
        "source_sentence": "　金容雖杳。",
        "from": "X61n1160_001:0516a05_3",
        "context_with_next_sentence": true
    },
    {
        "source_sentence": "金口常宣。",
        "from": "X61n1160_001:0516a06_4",
        "context_with_next_sentence": true
    },
    {
        "source_sentence": "刻此願文。",
        "from": "X61n1160_001:0516a06_5",
        "context_with_next_sentence": true
    },
    {
        "source_sentence": "以志皈依之始因。",
        "from": "X61n1160_001:0516a06_6",
        "context_with_next_sentence": true
    },
    {
        "source_sentence": "願與盡未來際學人見聞隨喜者。",
        "from": "X61n1160_001:0516a06_7",
        "context_with_next_sentence": true
    },
    {
        "source_sentence": "念念無量壽覺。",
        "from": "X61n1160_001:0516a07_8",
        "context_with_next_sentence": true
    },
    {
        "source_sentence": "一心不亂。",
        "from": "X61n1160_001:0516a07_9",
        "context_with_next_sentence": true
    },
    {
        "source_sentence": "皆入雲棲大誓海者。",
        "from": "X61n1160_001:0516a07_10",
        "context_with_next_sentence": true
    },
    {
        "source_sentence": "雲棲大師像贊附",
        "from": "X61n1160_001:0516a09_0",
        "context_with_next_sentence": true
    },
    {
        "source_sentence": "禪之髓。",
        "from": "X61n1160_001:0516a10_0",
        "context_with_next_sentence": true
    },
    {
        "source_sentence": "儒之通。",
        "from": "X61n1160_001:0516a10_1",
        "context_with_next_sentence": true
    },
    {
        "source_sentence": "律之虎。",
        "from": "X61n1160_001:0516a10_2",
        "context_with_next_sentence": true
    },
    {
        "source_sentence": "教之龍。",
        "from": "X61n1160_001:0516a10_3",
        "context_with_next_sentence": true
    },
    {
        "source_sentence": "一行三昧折攝為宗。",
        "from": "X61n1160_001:0516a10_4",
        "context_with_next_sentence": true
    },
    {
        "source_sentence": "莊嚴萬善權實參同。",
        "from": "X61n1160_001:0516a11_0",
        "context_with_next_sentence": true
    },
    {
        "source_sentence": "且道參同伺處聻。",
        "from": "X61n1160_001:0516a11_1",
        "context_with_next_sentence": true
    },
    {
        "source_sentence": "咦。",
        "from": "X61n1160_001:0516a11_2",
        "context_with_next_sentence": true
    },
    {
        "source_sentence": "水底月為天上月。",
        "from": "X61n1160_001:0516a11_3",
        "context_with_next_sentence": true
    },
    {
        "source_sentence": "谷中風作隴頭風。",
        "from": "X61n1160_001:0516a12_4",
        "context_with_next_sentence": true
    },
    {
        "source_sentence": "昔端木氏之於儒童菩薩也。",
        "from": "X61n1160_001:0516a13_0",
        "context_with_next_sentence": true
    },
    {
        "source_sentence": "日以予言贊夫子。",
        "from": "X61n1160_001:0516a13_1",
        "context_with_next_sentence": true
    },
    {
        "source_sentence": "猶以兩手捧土加泰山也。",
        "from": "X61n1160_001:0516a13_2",
        "context_with_next_sentence": true
    },
    {
        "source_sentence": "亶於　大師。",
        "from": "X61n1160_001:0516a14_3",
        "context_with_next_sentence": true
    },
    {
        "source_sentence": "猶以一指拈微塵。",
        "from": "X61n1160_001:0516a14_4",
        "context_with_next_sentence": true
    },
    {
        "source_sentence": "颺妙高山上。",
        "from": "X61n1160_001:0516a15_0",
        "context_with_next_sentence": true
    },
    {
        "source_sentence": "聊以寄其跂仰之恍云爾。",
        "from": "X61n1160_001:0516a15_1",
        "context_with_next_sentence": true
    },
    {
        "source_sentence": "萬歷四十三年孟冬日弟子廣亶和南述",
        "from": "X61n1160_001:0516a16_0",
        "context_with_next_sentence": false
    }
]