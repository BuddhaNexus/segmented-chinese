[
    {
        "source_sentence": "佛說轉有經",
        "from": "T14n0576_001:0949a23_0",
        "context_with_next_sentence": true
    },
    {
        "source_sentence": "元魏天竺三藏佛陀扇多譯",
        "from": "T14n0576_001:0949a25_0",
        "context_with_next_sentence": true
    },
    {
        "source_sentence": "如是我聞：一時，婆伽婆住王舍城迦蘭陀竹林，大比丘眾之所圍遶，一千二百五十人俱，菩薩摩訶薩無量無邊。",
        "from": "T14n0576_001:0949a26_0",
        "context_with_next_sentence": true
    },
    {
        "source_sentence": "爾時，摩伽陀王頻婆娑羅出王舍城，往至迦蘭陀竹林住處。",
        "from": "T14n0576_001:0949a28_1",
        "context_with_next_sentence": true
    },
    {
        "source_sentence": "到佛所已，頭面禮足，遶佛三匝，却坐一面。",
        "from": "T14n0576_001:0949a29_2",
        "context_with_next_sentence": true
    },
    {
        "source_sentence": "爾時，如來知頻婆娑羅王坐一面已，告言：「大王！",
        "from": "T14n0576_001:0949b01_3",
        "context_with_next_sentence": true
    },
    {
        "source_sentence": "譬如有人於睡夢中，共彼女寶行於欲事，彼人覺已憶彼女寶。",
        "from": "T14n0576_001:0949b03_4",
        "context_with_next_sentence": true
    },
    {
        "source_sentence": "大王於意云何？",
        "from": "T14n0576_001:0949b04_5",
        "context_with_next_sentence": true
    },
    {
        "source_sentence": "夢中女寶為是有不？」",
        "from": "T14n0576_001:0949b04_6",
        "context_with_next_sentence": true
    },
    {
        "source_sentence": "王即答言：「不也。",
        "from": "T14n0576_001:0949b05_7",
        "context_with_next_sentence": true
    },
    {
        "source_sentence": "世尊！」",
        "from": "T14n0576_001:0949b05_8",
        "context_with_next_sentence": true
    },
    {
        "source_sentence": "復問王言：「大王！",
        "from": "T14n0576_001:0949b06_0",
        "context_with_next_sentence": true
    },
    {
        "source_sentence": "於意云何？",
        "from": "T14n0576_001:0949b06_1",
        "context_with_next_sentence": true
    },
    {
        "source_sentence": "彼人若執夢中女者，是黠慧不？」",
        "from": "T14n0576_001:0949b06_2",
        "context_with_next_sentence": true
    },
    {
        "source_sentence": "王即答言：「不也。",
        "from": "T14n0576_001:0949b07_3",
        "context_with_next_sentence": true
    },
    {
        "source_sentence": "世尊！",
        "from": "T14n0576_001:0949b07_4",
        "context_with_next_sentence": true
    },
    {
        "source_sentence": "何以故？",
        "from": "T14n0576_001:0949b07_5",
        "context_with_next_sentence": true
    },
    {
        "source_sentence": "彼夢中女畢竟無故，云何而有境界欲事？",
        "from": "T14n0576_001:0949b08_6",
        "context_with_next_sentence": true
    },
    {
        "source_sentence": "彼人徒勞。」",
        "from": "T14n0576_001:0949b09_7",
        "context_with_next_sentence": true
    },
    {
        "source_sentence": "佛言：「大王！",
        "from": "T14n0576_001:0949b09_8",
        "context_with_next_sentence": true
    },
    {
        "source_sentence": "如是，一切愚癡凡夫，以不曾聞佛正法故，眼見諸色，悅豫於心，即執為實；以執著故則有繫縛，以繫縛故則有染著；以染著故，則生貪欲瞋癡等業。",
        "from": "T14n0576_001:0949b09_9",
        "context_with_next_sentence": true
    },
    {
        "source_sentence": "若身若口若意等業，然彼身業所作即滅，滅已不依東方而住，如是不依南西北方上下而住，隨命終時，轉彼有識而現後心。",
        "from": "T14n0576_001:0949b12_10",
        "context_with_next_sentence": true
    },
    {
        "source_sentence": "大王！",
        "from": "T14n0576_001:0949b15_11",
        "context_with_next_sentence": true
    },
    {
        "source_sentence": "彼識不壞，隨業盡處彼業能現，亦如睡夢覺時女寶。",
        "from": "T14n0576_001:0949b15_12",
        "context_with_next_sentence": true
    },
    {
        "source_sentence": "如是，大王！",
        "from": "T14n0576_001:0949b17_13",
        "context_with_next_sentence": true
    },
    {
        "source_sentence": "最後滅識而生後識，或在地獄，或在餓鬼，或在畜生，或阿修羅，或人，或天，彼最後識取最後生，識順彼生。",
        "from": "T14n0576_001:0949b17_14",
        "context_with_next_sentence": true
    },
    {
        "source_sentence": "如是心識隨業所受，然無有法，從此世間至彼世間而受生也。",
        "from": "T14n0576_001:0949b19_15",
        "context_with_next_sentence": true
    },
    {
        "source_sentence": "「大王！",
        "from": "T14n0576_001:0949b21_16",
        "context_with_next_sentence": true
    },
    {
        "source_sentence": "滅後識心是名為滅，是初心識如託生者，是彼後生。",
        "from": "T14n0576_001:0949b21_17",
        "context_with_next_sentence": true
    },
    {
        "source_sentence": "大王！",
        "from": "T14n0576_001:0949b22_18",
        "context_with_next_sentence": true
    },
    {
        "source_sentence": "轉後識時，彼法實不從彼處來而至於此，初識生已亦無所至。",
        "from": "T14n0576_001:0949b22_19",
        "context_with_next_sentence": true
    },
    {
        "source_sentence": "何以故？",
        "from": "T14n0576_001:0949b24_20",
        "context_with_next_sentence": true
    },
    {
        "source_sentence": "法性相故。",
        "from": "T14n0576_001:0949b24_21",
        "context_with_next_sentence": true
    },
    {
        "source_sentence": "大王！",
        "from": "T14n0576_001:0949b24_22",
        "context_with_next_sentence": true
    },
    {
        "source_sentence": "最後識心是後識空，業是業空，生是生空，最初心識是初識空，所生之處是生處空，而於彼處不失業果。",
        "from": "T14n0576_001:0949b24_23",
        "context_with_next_sentence": true
    },
    {
        "source_sentence": "大王！",
        "from": "T14n0576_001:0949b27_24",
        "context_with_next_sentence": true
    },
    {
        "source_sentence": "最後生識於彼即滅，後不斷心，識心順行隨在何處所受業報即往受故。」",
        "from": "T14n0576_001:0949b27_25",
        "context_with_next_sentence": true
    },
    {
        "source_sentence": "爾時，世尊而說偈言：「善逝後說時，　　所有諸言語，　皆是假名說，　　假名想住故。",
        "from": "T14n0576_001:0949b29_0",
        "context_with_next_sentence": true
    },
    {
        "source_sentence": "　離於言語法，　　而無有可說，　隨所有言說，　　而說彼諸法。",
        "from": "T14n0576_001:0949c03_0",
        "context_with_next_sentence": true
    },
    {
        "source_sentence": "　彼不在於彼，　　法眼見無色，　所言見色者，　　世間執著故。",
        "from": "T14n0576_001:0949c05_0",
        "context_with_next_sentence": true
    },
    {
        "source_sentence": "　說世法為實，　　無而和合見，　是如來所說，　　是名方便地。",
        "from": "T14n0576_001:0949c07_0",
        "context_with_next_sentence": true
    },
    {
        "source_sentence": "　若為真實說，　　眼則不見色，　意不知諸法，　　此是最祕密。",
        "from": "T14n0576_001:0949c09_0",
        "context_with_next_sentence": true
    },
    {
        "source_sentence": "　世間我慢說，　　名本空無名，　一切法無名，　　而以假名說。」",
        "from": "T14n0576_001:0949c11_0",
        "context_with_next_sentence": true
    },
    {
        "source_sentence": "說此法門時，頻婆娑羅王，及諸大眾、人、天、龍、神、乾闥婆等，聞佛所說，皆大歡喜，信受奉行。",
        "from": "T14n0576_001:0949c13_0",
        "context_with_next_sentence": true
    },
    {
        "source_sentence": "佛說轉有經",
        "from": "T14n0576_001:0949c16_0",
        "context_with_next_sentence": false
    }
]